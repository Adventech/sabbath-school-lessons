---
title:  Tolesniam tyrinėjimui
date:   26/07/2024
---

E. Vait, Paslėpti lobiai, p. 18–46.

„Tikras šventumas yra visiškas pasišventimas tarnauti Dievui. Tai yra tikrojo krikščioniškojo gyvenimo sąlyga. Kristus prašo visiško pasišventimo, nedalomos tarnystės. Jam reikia širdies, proto ir sielos jėgų. Neturi likti meilės sau pačiam. Tas, kuris gyvena sau, nėra krikščionis.

Meilė turi būti veikiantis principas. Meilė yra pagrindinis Dievo valdymo principas danguje ir žemėje, ji turi būti ir krikščioniškojo charakterio pagrindas. Tik ji gali paruošti ir išlaikyti pastovumą ir tvirtumą. Vien ji gali padaryti krikščionį pajėgų pasipriešinti išmėginimams ir gundymams.

Meilė atsiskleis aukoje. Atpirkimo planas pagrįstas auka, kuri yra tokia neapsakomai plati, gili ir didinga. Kristus atidavė dėl mūsų viską, ir tie, kurie priima Kristų, bus pasiruošę viską paaukoti vardan Jo,

savo Gelbėtojo. Mintis apie Jo garbę ir šlovę ateis anksčiau, nei bet kokia kita mintis“ (E. Vait, Paslėpti lobiai, p. 33).

**Klausimai aptarimui:**

`1. „Meilė turi būti veikiantis principas. Meilė yra pagrindinis Dievo valdymo principas danguje ir žemėje“. Kaip kryžius mums atskleidžia šią nuostabią tiesą? Kaip savo gyvenime galime atspindėti tokią meilę? Kodėl mes turime tai daryti?`

`2. Ką atsakytumėte primygtinai teigiančiajam, jog Jėzus mokė palyginimais, kad pašaliniai Jo nesuprastų? Kodėl Jėzus, miręs už kiekvieną žmogų (žr. 1 Jn 2, 2), sąmoningai siektų, jog žmonės Jo nesuprastų, nors Jis mirė ant kryžiaus, kad juos išgelbėtų?`

`3. Žibintas turi būti statomas ant stovo, o ne slepiamas po indu (Mk 4, 21). Pritaikykite šį principą savo bažnyčios bendradarbiavimui su vietos bendruomene. Kaip galite iškelti šviesą aukščiau?`

`4. Apsvarstykite savaiminio augimo palyginimą (Mk 4, 26–29). Kokį vaidmenį atlieka žmonės, padėdami augti Evangelijos grūdui, o kokį vaidmenį atlieka Dievas? Nors akivaizdžiai atliekame tam tikrą vaidmenį, kaip galime užtikrinti, kad esame visiškai priklausomi nuo Dievo? Ar toks visiškos priklausomybės nusistatymas gali būti dalis to, ką privalome daryti, kad augtume?`