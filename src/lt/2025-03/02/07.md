---
title:  Tolesniam tyrinėjimui
date:   11/07/2025
---

E. Vait, Patriarchai ir pranašai, p. 197–201.

Dramatiškas pašaukimas prie degančio krūmo turbūt buvo labiausiai permainingas patyrimas Mozės gyvenime. Visos kitos svarbios jo gyvenimo akimirkos priklausė nuo jo teigiamos, paklusnios reakcijos į Dievo paliepimą išvesti žydus iš Egipto ir į Pažadėtą kraštą.

Aišku, dabar žinome, kaip viskas vyko. Tačiau įsivaizduokite save Mozės vietoje prie degančio krūmo. Jis pabėgo iš Egipto gelbėdamas savo gyvybę. Per 40 metų užaugo nauja žydų karta, didžia dalimi tikriausiai mažai žinojusi apie jį, o gal net tai, ką jie apie jį girdėjo, buvo netiesa, sudėta iš pasakojimų, kurie laikui bėgant išsikraipo. Vis dėlto dabar jis buvo Dievo pašauktas išvesti tą pačią tautą iš galingos tautos? Nestebina tai, kad iš pradžių jis to nenorėjo!

Taip, tai buvo nepaprastai daug pastangų reikalaujanti užduotis, bet įsivaizduokite, ko jis būtų nepatyręs, jei galiausiai būtų pasakęs Dievui – ne. Galbūt jis tiesiog būtų išnykęs istorijoje, užuot – dėl jame veikiančios Dievo galios – tiesiogine prasme rašęs istoriją ir tapęs vienu didžiausių ir įtakingiausių žmonių ne tik Biblijoje, bet ir pasaulyje.

**Klausimai aptarimui:**

`1. Ramiuoju laikotarpiu, praleistu dykumoje, Mozė darė tai, kam jį pašaukė Dievas – jis buvo šeimos žmogus, rūpinosi avimis ir Dievo įkvėptas parašė dvi Šventojo Rašto knygas, kol buvo pašauktas tapti puikiu Dievo tautos vadovu. Ko Mozės patyrimas mus moko apie mūsų pareigas gyvenime?`

`2. Galima ginčytis, kad, žiūrint paviršutiniškai, Mozės pasiteisinimai buvo ganėtinai pagrįsti, ar ne? Kodėl žmonės turėtų manimi tikėti? Kas aš toks? Aš neiškalbus. Ko šis pasakojimas turėtų mus pamokyti, kaip pasitikėti Dievu, įgalinančiu mus daryti tai, kam Jis mus pašaukia?`

`3. Apmąstykite I dalyje pateiktą mintį, susijusią su Mozės autoryste Pradžios knygai, ir koks svarbus šis darbas norint suprasti šventąją istoriją ir išganymo planą. Kodėl turime kovoti su kiekvienu bandymu (o jų yra daug) sumenkinti šios knygos autoritetą, neigiant, ypatingai, pirmųjų 11 skyrių istoriškumą?`