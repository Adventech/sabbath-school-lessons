---
title:  Keturi pasiteisinimai
date:   09/07/2025
---

`4. Perskaitykite Iš 4, 1–17. Kokius ženklus Dievas davė Mozei, kad sustiprintų jo kaip Dievo pasiuntinio poziciją?`

Mozė vėl bandė išvengti užduoties, kurią Dievas jam pavedė (Iš 3, 11). Jis nenorėjo keliauti į Egiptą ir stoti prieš faraoną. Juk jis jau patyrė nesėkmę, kai anksčiau pats mėgino padėti hebrajams. Be to, jo tautiečiai netikėjo ir nepriėmė jo kaip vadovo. Štai kodėl jis pateikė trečią dingstį: „O jeigu jie netikės manimi ir mano balso neklausys?“ (Iš 4, 1) Tai nebuvo klausimas, stengiantis sužinoti kažką naujo; tai buvo mėginimas pasakyti – „ne“ atsakomybei, kurią Dievas prašė prisiimti.

Mozei buvo pavesta padaryti du stebuklingus ženklus Izraelio seniūnų, o vėliau ir faraono akivaizdoje: (1) jo lazda virto gyvate, o paskui – lazda, ir (2) jo ranka pasidarė raupsuota, bet tada akimirksniu išgijo. Abu stebuklai turėjo įtikinti seniūnus, kad Dievas dėl jų darbuojasi. Priešingu atveju buvo paruoštas trečias stebuklas – vandens virtimas krauju (Iš 4, 8–9).

Nors Dievas paruošė Mozei šiuos galingus stebuklus, jis vis tiek pateikė dar kitą pasiteisinimą, ketvirtą – jis nesugeba gerai kalbėti.

`5. Perskaitykite Iš 4, 10–18. Kaip Viešpats reagavo į Mozę ir ko galime iš to pasimokyti, kad ir kokioms aplinkybėms, mūsų įsitikinimu, Dievas mus kviečia?`

Šis keturių pasiteisinimų rinkinys rodo Mozės nenorą sekti Dievo kvietimu. Po neva tai pagrįstais prieštaravimais jis slėpė savo nenorą eiti. Pirmieji trys pasiteisinimai pateikiami klausimų forma: (1) Kas aš toks? (2) Kas Tu toks? ir (3) o jeigu jie manimi netikės? Ir (4) ketvirtasis pasiteisinimas yra teiginys: „Aš nesu iškalbingas“. Dievas sureagavo į juos visus ir parūpino galingą sprendimą. Dėl šių pasiteisinimų Dievas davė daug padrąsinančių pažadų.

Tada Mozė pateikė savo penktą ir paskutinį prašymą: „Ak, mano Viešpatie, prašau siųsti ką nors kitą“ (Iš 4, 13). Atsakydamas Dievas jam pasakė, kad jau pasiuntė jo brolį Aaroną į pagalbą. Galiausiai Mozė tyliai nusileidžia ir prieš išvykdamas į Egiptą paprašo Jetro palaiminimo.