---
title:  Degantis krūmas
date:   05/07/2025
---

### Šios savaitės tyrinėjimui skaitykite:
Iš 18, 3–4; Iš 3, 1–22; Pr 22, 11.15–18; Iš 6, 3; Jl 3, 5; Iš 4, 1–31; Pr 17, 10–11.


> <p>Įsimintina eilutė:</p>
> „O VIEŠPATS tęsė: Aš mačiau savo tautos kančią Egipte, girdėjau jų skundo prieš savo engėjus šauksmus. Iš tikrųjų Aš gerai žinau, ką jie kenčia, nužengiau išgelbėti juos iš egiptiečių rankų ir nuvesti iš to krašto į gerą ir erdvų kraštą, į kraštą, tekantį pienu ir medumi, į šalį kanaaniečių, hetitų, amoritų, perizų, hivų ir jebusiečių“ (Iš 3, 7–8).

Dievo kvietimas dažnai pakeičia mūsų gyvenimo kryptį. Tačiau sekant pašaukimu paaiškėja, kad Dievo kelias mums visada yra geriausias. Nors kartais – iš pradžių – priimti Dievo kvietimą nėra lengva.

Toks yra Mozės atvejis, Dievui jį pašaukus, kada viskas prasidėjo susitikus su Viešpačiu prie degančio krūmo. Nors, ar Mozė išmanė, ar neišmanė degimo dėsnius, jis žinojo, kad tai, ką mato, yra stebuklas, ir pastarasis tikrai patraukė jo dėmesį. Neabejotina, Viešpats kvietė jį atlikti konkrečią užduotį. Klausimas, ar jis priims šį kvietimą, nepaisant kraštutinių pokyčių jo gyvenimui? Iš pradžių jis nebuvo tam labai imlus.

Galbūt prisiminsite atvejus, kai turėjote konkrečių tikslų, bet Dievas pakeitė planus. Tiesa, kad galime būti naudingi Dievui įvairiais atžvilgiais, bet sekti Dievo kvietimu savo gyvenime ir daryti tai, kur Jis mus veda, tikrai yra kelias į didžiausią pasitenkinimą teikiančią būtį. Galbūt ne visada lengva, ir Mozei nebuvo lengva, bet kaip neišmintinga eiti savo keliu, kai Dievas kviečia mus eiti kitur.