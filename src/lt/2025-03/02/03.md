---
title:  Viešpaties angelas
date:   07/07/2025
---

„Viešpaties angelas pasirodė“ Mozei „degančio krūmo ugnies liepsnoje“ (Iš 3, 2). Pats Viešpats Jėzus kalbėjo Mozei „iš degančio krūmo“ (Iš 3, 4).

Nenustebkite, kad Jėzus Kristus pavadintas Viešpaties angelu. Pats terminas angelas tiesiog reiškia pasiuntinį (hebrajiškai – mal’akh), ir visada priklauso nuo konteksto, ar šis angelas yra žmogus, ar dangaus pasiuntinys (Mal 3, 1). Biblijoje yra daug tekstų, kada „Viešpaties angelas“ reiškia dangaus pasiuntinį (pvz., Pr 22, 11. 15–18; Pr 31, 3. 11. 13; Ts 2, 1; Zch 3, 1–2). Šis Viešpaties angelas kalba ne tik Viešpaties vardu, bet Jis yra pats Viešpats. Jėzus yra Dievo pasiuntinys, perdavęs mums Tėvo Žodį.

`2. Perskaitykite Iš 3, 7–12. Kaip Dievas paaiškino Mozei, kodėl Jis norėjo įsikišti vardan Egipte pavergtų izraelitų?`

Dievo tautos kančia Egipte spalvingai apibūdinama kaip dejonė ir pagalbos šauksmas. Dievas išgirdo jų šauksmą ir susirūpino (Iš 2, 23–25). Jis pavadino juos savo tauta (Iš 3, 7). Tai yra, dar iki Sinajaus ir Sandoros patvirtinimo jie buvo Jo tauta, ir Jis leido jiems gyventi bei klestėti (jei jie paklus) Kanaano krašte, kaip buvo pažadėjęs jų tėvams.

Dievas pasakė Mozei, kad siunčia jį pas faraoną tam tikrai užduočiai: „O dabar eikš! Aš siųsiu tave pas faraoną, kad išvestum Mano tautą – izraelitus iš Egipto“ (Iš 3, 10). Vėlgi Dievas juos vadina savo tauta.

Kokią užduotį Dievas pavedė savo tarnui! Todėl Mozė atsakė klausimu: „Kas aš toks?“ Tai yra, suvokdamas, kas laukia, ir koks bus jo vaidmuo, Mozė stebėjosi, kodėl pasirinktas toks kaip jis. Čia jau anksti matome jo charakterį, nuolankumą ir jausmą, kad jis nevertas to, kam jis pašauktas.

`Kodėl nuolankumas ir mūsų „nevertumo“ jausmas yra itin svarbus kiekvienam, siekiančiam sekti Viešpačiu ir padaryti dėl Jo bet ką?`