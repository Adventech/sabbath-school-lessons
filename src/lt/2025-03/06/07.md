---
title:  Tolesniam tyrinėjimui
date:   08/08/2025
---

E. Vait, Patriarchai ir pranašai, p. 219–226. Dievui rūpėjo izraelitai, nepaisant jų menko tikėjimo. Jis norėjo juos išmokyti, kaip mąstyti ir elgtis kaip Jo išrinktajai tautai. Dievas juos kantriai vedė ir nukreipė ten, kur jie susidurs su mažesniais iššūkiais. E. Vait aiškino: „Jie menkai tepažino Dievą ir per mažai Juo tikėjo, todėl būtų išsigandę ir praradę drąsą. Buvo neapsiginklavę ir neįpratę kariauti, ilgi vergystės metai prislėgė jų dvasią, jų kelionę apsunkino moterys ir vaikai, avių ir galvijų kaimenės. Vesdamas juos

pro Raudonąją jūrą, Viešpats pasirodė esąs užjaučiantis ir nuovokus Dievas“ (E. Vait, Patriarchai ir pranašai, p. 220.). Andrews Biblijos komentare apie Mozės giesmę parašyta: „Šis atperkamas Dievo darbas istorijoje užtikrina, kad dėl ateities neverta baimintis. Paskutinis posmas skirtas būsimiems priešams, su kuriais bus susidurta užkariaujant Kanaaną. Dievo ‘rankos galybe jie nutilo kaip akmuo’ (Iš 15, 16). Susiduriant su tam tikrais sunkumais, kai jaučiamės įsprausti į kampą ir nežinome, kuriuo keliu pasukti, galime rasti patikinimo Mozės giesmėje, nes joje minimas didelis įvykis Dievo tautos istorijoje“ (Andrews Bible Commentary. „Exodus“ (Berrien Springs, MI: Andrews University Press, 2020), p. 214).

**Klausimai aptarimui:**


`1. Kodėl mes itin dažnai atsiduriame hebrajų padėtyje po neįtikėtino išvadavimo iš Egipto, bet priešais Raudonąją jūrą? Tai yra, kodėl mums vis dar lengva parodyti ir net išreikšti tikėjimo stoką, kai yra tiek daug įrodymų, susijusių su Dievo gerumu mums ir Jo galia?`

`2. Kodėl faraonas vis dar persekiojo Izraelį net po viso to, kas įvyko, įskaitant pirmagimių netektį? Ką tai turėtų mums pasakyti apie pavojų bet kuriam iš mūsų būti užkietintiems nuodėmės (arba nusidėti)?`

`3. Nors mes visi kartais susiduriame su baisiais išmėginimais, daugelis iš mūsų patyrė (ir vis dar patiria) labai gerų dienų, labai gerų metų, kai nieko blogo nenutinka nei mums, nei mūsų artimiesiems. Kodėl šiuos laikotarpius turėtume branginti kaip Dievo malonės ir apsaugos įrodymą, nes juk suprantame, kad gyvename „priešo“ teritorijoje? Tai kodėl turėtume visada šlovinti Dievą gerais laikais, nes niekada nežinome, nuo kokių nelaimių buvome apsaugoti?`