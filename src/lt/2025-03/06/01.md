---
title:  Per Raudonąją jūrą
date:   02/08/2025
---

### Šios savaitės tyrinėjimui skaitykite:
Iš 12, 31–36; Jok 2, 17–20; Iš 13, 1–14, 31; Hbr 11, 22; Iš 15, 1–21; Apr 15, 2–4.


> <p>Įsimintina eilutė:</p>
> „Bet Mozė sakė žmonėms: Nebijokite! Tvirtai laikykitės ir pamatysite išgelbėjimą, kurį VIEŠPATS jums šiandien suteiks. Egiptiečių, kuriuos dabar matote, daugiau niekada nebematysite. Pats VIEŠPATS kovos už jus, o jūs nutilkite“ (Iš 14, 13–14).

Išėjimas yra dramatiškiausias ir šlovingiausias Dievo tautos patyrimas Senajame Testamente. Šis įvykis yra dangaus pavyzdys, kaip Dievas nugalėjo hebrajų priešus ir pergalingai atvedė izraelitus į Pažadėtąjį kraštą. Tai taip pat išganymo ir atpirkimo Kristuje simbolis.

Žmogišku požiūriu Izraelio vaikai atsidūrė beviltiškose aplinkybėse, gal net be išeities – jie patys negalėjo išsigelbėti. Jei jie būtų išlaisvinti, tai būtų Dievo darbas. Taip yra su mumis ir nuodėme – mes patys esame beviltiškose aplinkybėse. Mums reikia kažko dar dramatiškesnio nei Išėjimas. Ir mums tas kažkas buvo suteikta – Kristaus kryžius ir tai, ką Kristus padarė dėl mūsų.

Izraelio išėjimo iš Gošeno šalies įvykiai, paminėti Išėjimo 12, iki Mozės giesmės, džiaugsmingai giedamos Išėjimo 15, yra kvapą gniaužiantys ir neįtikėtini. Dievo ženklai, stebuklai ir atpirkimo darbai yra patys didžiausi.

Tačiau net ir pastarieji neprilygsta tam, ką Kristus padarė dėl mūsų ant kryžiaus, o Išėjimo drama buvo tik pranašystė.