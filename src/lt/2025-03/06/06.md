---
title:  Mozės ir Miriamos giesmė
date:   07/08/2025
---

Visa Egipto kariuomenė buvo sunaikinta; niekas neišgyveno, įskaitant
faraoną (Ps 136, 15). Tai buvo stulbinantis egiptiečių pralaimėjimas
ir visiška Dievo tautos pergalė. Todėl nestebina, kad per visą savo
istoriją ir net iki šių dienų žydai pasakoja šį įvykį.

`5. Perskaitykite Iš 15, 1–21. Koks yra Mozės giesmės turinys?`

Ši giesmė šlovina Viešpatį, nes Jis yra galiūnas, įveikęs tuos, kurie
priešinosi Jo tautai. Mozė asmeniškai plėtojo šią temą, pabrėždamas,

kad Viešpats, jo Dievas, taip pat yra jo jėga, giesmė ir išgelbėjimas.
Niekas Jam neprilygsta: „nuostabus šventumu. Baisus darbų šlove,
darantis stebuklus“ (Iš 15, 11).

Mozės giesmė yra susijusi su Dievu, tuo, kas Jis yra ir ką Jis daro.
Viešpats yra aukštinamas ir šlovinamas už nuostabius darbus savo
tautai. Dėkingumas ir garbinimas natūraliai kyla iš mums parodyto
Dievo gerumo. Dėkingumas už Jo meilę yra gyvybingo dvasinio gyvenimo
sąlyga. Nuolatinė Dievo meilė ypač pabrėžiama ir šlovinama,
nes Jis ves savo tautą, kurią Jis atpirko, ir ves juos į nuolatinę buveinę.
Mozė pranašavo, kad Dievas įkurs šventyklą ant savo paveldo kalno
(Iš 15, 17), viskam nurodant į Sioną ir į Jeruzalės šventyklą.

Apr 15, 2–4 atpirktieji gieda Mozės giesmę ir Avinėlio giesmę. Ar
įsivaizduojate, kaip ji skambės danguje, šlovinant Dievą už Jo didelius
ir nuostabius darbus, už teisingus ir tikrus sprendimus, už Jo teisius
darbus ir Jo šventumą?

Atkreipkite dėmesį į paskutinę šios giesmės eilutę. „Visos tautos
ateis ir šlovindamos puls veidu prieš Tave, nes paaiškėjo Tavo teisūs
sprendimai“. Tai yra, kai visi Dievo sprendimai, ypač tie, susiję su blogiu
ir priespauda, už kuriuos buvo nebaudžiama tūkstantmečius, bus
atskleisti, tautų atpirktieji šlovins Jį už šiuos sprendimus.

`Emanuelis Kantas sakė, kad jei Dievas yra teisus, tada turi būti kažkoks
pomirtinis gyvenimas. Kodėl šis teiginys toks teisingas ir kaip
galime išmokti pasitikėti, kad vieną dieną bus įvykdytas teisingumas,
kurio čia taip ilgai trūko? Kaip galite guostis šia viltimi?`