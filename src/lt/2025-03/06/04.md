---
title:  Raudonosios jūros perėjimas
date:   05/08/2025
---

`3. Perskaitykite Iš 13, 17–14, 12. Kaip Dievas vedė izraelitus jiems palikus Egiptą, ir kas nutiko toliau?`

Vykdydami Dievo nurodymus Mozei, izraelitai paliko Egiptą kaip gerai organizuoti kariai. Hebrajiški terminai tsaba‘ ir makhaneh liudija šį apibūdinimą – „kariuomenė“, „divizija“, „stovykla“ ir „gretos“ (Iš 6, 26; Iš 7, 4; Iš 12, 17. 41. 51; palyginkite su Iš 14, 19–20); Jie buvo suskirstyti į gretas ir žygiavo kaip kariai. Vėliau Bileamas nuo Moabo kalvų pamatė, kad Izraelis „gyveno stovykloje giminė prie giminės“ (Sk 24, 2).

Tuo tarpu „Mozė pasiėmė kaulus Juozapo“ (Iš 13, 19). Tai labai svarbi detalė, atskleidžianti Juozapo tikėjimą Dievo pažadais. Juozapas niekada neatitraukė akių nuo Pažadėtojo krašto, nors privilegijuotai gyveno Egipto šlovėje. Jis paprašė, kad jo kaulai būtų nugabenti į Kanaano kraštą (Pr 50, 24–25). Jis tikėjo, kad Viešpats tikrai aplankys Izraelį Egipte ir atves juos į Pažadėtąjį kraštą, kaip buvo pažadėjęs (Hbr 11, 22). Izraeliui atėjus į Kanaaną, Juozapo kaulai buvo „palaidoti Sicheme“ (Joz 24, 32).

Debesies ir ugnies stulpas buvo matomi Dievo Artumo Jo tautoje ženklai. Viešpats su jais gyveno ir kalbėjo iš debesies (Iš 14, 24; Sk 12, 5–6). Tuo tarpu faraonas atskleidė tikruosius savo širdies motyvus. Jis neatsivertė ir niekada iš tikrųjų neatgailavo. Prašymas jį palaiminti buvo farsas, galbūt jo paties širdies apgaulė. Jis subūrė savo kariuoR menę ir jie leidosi paskui pabėgusius vergus. Iš tikrųjų šis žmogus buvo visiškai apakintas nuodėmės.

Žmonės, pamatę artėjančią faraono kariuomenę, kalbėjo ir išsakė jausmus, kurie dar pasikartos: „Nejau nebuvo kapams vietos Egipte, kad išvedei mus mirti į dykumą? Ką gi padarei, išvesdamas mus iš Egipto?“ (Iš 14,11)

Tai reiškia, kad žmonės, jau matę tokias dramatiškas Dievo galios apraiškas, įskaitant pirmagimių apsaugojimą, vis dar demonstravo stulbinančią tikėjimo stoką.

`Pagalvokite, kada paskutinį kartą susidūrėte su gąsdinančiomis aplinkybėmis. Kokia buvo jūsų pirmoji reakcija – tikėjimas Dievu ar tikėjimo stoka? Ko turėjote pasimokyti iš tokių aplinkybių, kas galėtų jums padėti kitą kartą, kai ištiks panašios aplinkybės (o taip tikrai bus)?`