---
title:  Atsimetimas ir užtarimas
date:   06/09/2025
---

### Šios savaitės tyrinėjimui skaitykite:
Iš 32, 1–6; Ps 115, 4–8; Iz 44, 9–10; Rom 1, 22–27; Iš 32, 7–32; Iz 53, 4.


> <p>Įsimintina eilutė:</p>
> „Taigi Mozė sugrįžo pas VIEŠPATĮ ir tarė: ‘Deja! Ši tauta nusidėjo sunkia nuodėme. Pasidarė sau dievą iš aukso! O dabar, jei Tu tik atleistum jų nuodėmę... Bet jei ne, ištrink mane iš knygos, kurią parašei!’“ (Iš 32, 31–32)

Mozės nebuvo Izraelio stovykloje vos 40 dienų ir kas nutiko? Dievo tauta nusigręžė nuo Jo ir garbino žmonių padarytą stabą – auksinį veršį. Net po daugybės galingų ženklų, patyrimų ir stebuklų, kaip jie galėjo taip pasielgti?

Atsakymų gali būti daug, ir galbūt visuose juose yra dalis tiesos. Ar tauta nesuprato, kas iš tikrųjų yra Dievas? O gal jų galingus išgyvenimus su Juo užgožė kūniški ir nuodėmingi troškimai? Gal jie nebrangino to, ką Dievas dėl jų padarė, bet visa tai laikė savaime suprantama? Gal jų supratimą aptemdė kasdieniai rūpesčiai ir senas nuodėmingas mąstymas? Gal jie buvo tiesiog nedėkingi už gailestingus Dievo darbus jų labui? Galbūt jie itin greitai pamiršo galingus Dievo darbus (Ps 106, 13. 21–23)? O gal dėl visko galima kaltinti Aarono vadovavimą? „Be to, VIEŠPATS buvo taip supykęs ant Aarono, kad buvo pasirengęs jį sunaikinti, bet aš užtariau ir jį tuo metu“ (Įst 9, 20).

Kad ir kokios būtų šio siaubingo atsimetimo priežastys, ko iš jo galime pasimokyti ne tik apie žmonių nuodėmingumą, bet ir apie maloningą Dievo meilę žmonėms, nepaisant jų nuodėmingumo?