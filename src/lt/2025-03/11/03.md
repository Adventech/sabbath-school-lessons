---
title:  Stabmeldystė ir blogis
date:   08/09/2025
---

`2. Perskaitykite Iš 32, 6. Kur juos greitai nuvedė stabmeldystė? (t. p. Ps 115, 4–8; Ps 135, 15–18; Iz 44, 9–10).`

Aukso veršis priminė Egipto dievą – jautį, vadinamą Apis, arba dievą – karvę, vadinamą Hator. Tai buvo akivaizdus nusižengimas pirmajam ir antrajam įsakymams (Iš 20, 3–6). Šis nusižengimas negalėjo likti nenubaustas, nes jis akivaizdžiai nutraukė jų santykius su gyvuoju Viešpačiu. Užuot garbinę savo Kūrėją, izraelitai garbino savo kūrinius, kurie nemato, negirdi, neužuodžia, nekalba, nesirūpina, nemyli ir neveda.

Šis nusižengimas prieštaravo Pasaulio sukūrimo tvarkai – užuot supratę, kad yra sukurti pagal Dievo paveikslą, dabar jie pasidirbo dievą net ne pagal savo paveikslą – nors ir tai būtų buvę ganėtinai blogai – bet pagal gyvulio paveikslą. Ar tai buvo tas dievas, kuriam jie norėjo tarnauti? Taigi jie labai nusidėjo Viešpačiui (Iz 31, 7; Iz 42, 17).

`3. Kaip šis atsimetimas su aukso veršiu atspindi tai, kas parašyta Rom 1, 22–27?`

Stabmeldystė paneigia teologinę sampratą, kad Dievas yra Dievas, o žmogus yra žmogus. Stabmeldystė ištrina atotrūkį tarp Dievo ir žmogaus (Mok 5, 1), nutraukia ryšį su Juo. Nesvarbu, ar stabmeldystė yra akivaizdi ir atvira, ar paslėpta širdyje, ji greitai suardo mūsų santykius su Viešpačiu ir priveda prie žemyn besiritančios moralės. Nestebina, kad tekstas kalba apie tai, ką jie veikė kitą dieną, atnašavę aukas stabui, jie pradėjo linksmintis, ką E. Vait nusakė kaip egiptiečių stabmeldiškų puotų pamėgdžiojimą (Patriarchai ir pranašai, p. 252).

Žmonės puikiai sugeba kurti sau stabus. Jie kuria sau dievus, ir tai yra gana blogai, bet tada jie tarnauja šiems dievams. Kūrėjas pakeičiamas tuo, kas anksčiau ar vėliau veda į moralinį išsigimimą.

`Kaip šiandien žmonės garbina kūriniją, o ne Kūrėją?`