---
title:  Tolesniam tyrinėjimui
date:   12/09/2025
---

E. Vait, Patriarchai ir pranašai, p. 248–257. Šią savaitę ypatingas dėmesys buvo skiriamas Dievo darbui tikinčiuosiuose. Viešpats mumyse „gali padaryti nepalyginti daugiau negu mes prašome ar išmanome“ (Ef 3, 20). Neturėtume dėmesį sutelkti į save ir tenkinti savo asmeninius troškimus, nes tai veda į stabmeldystę. Vietoj to mūsų dėmesys turėtų tekti Dievui ir Jo galiai. Jis suteikia jėgų, kurios veda į naują ir pergalingą gyvenimą (Fil 4, 13; Jud 1, 24–25).

„Meilė ne mažiau nei teisingumas reikalavo, kad bausmė už nuodėmes būtų įvykdyta. Dievas yra savo žmonių globėjas ir valdytojas. Jis atskiria tuos, kurie yra nusistatę maištauti, kad jie nenuvestų į pražūtį kitų. Išsaugodamas Kaino gyvybę Dievas parodė Visatos gyventojams, kokios bus pasekmės, jei už nuodėmę nebus baudžiama. Įtaka, kurią jo palikuonims padarė jo gyvenimas ir mokymas, sąlygojo tokį nedorumą, kad teko visą Pasaulį sunaikinti tvanu. [...] Juo ilgiau žmonės gyveno, juo labiau nusikalsdavo.

Pavyzdys – atsimetimas prie Sinajaus. Jei nebūtų skubiai įvykdyta bausmė už nusižengimą, vėl būtų ištikę tos pačios pasekmės“ (E. Vait, Patriarchai ir pranašai, p. 255).

**Klausimai aptarimui:**

`1. Dar kartą apmąstykite II dalies pabaigos klausimą. Kaip galime garbinti pačią kūriniją, o ne Kūrėją? Pavyzdžiui, kaip galime siekti būti gerais žemės prievaizdais, saugodami aplinką, bet jos negarbindami ir nedarydami jos stabu?`

`2. Aplinkybių rimtumą galima įvertinti atsižvelgiant į padarinius ir rezultatus arba reakciją į įvykius. Kodėl Mozė įsakė įvykdyti mirties bausmę tiems, kurie užsispyrusiai atsisakė atgailauti ir toliau maištavo prieš Dievą ir Jo mokymą?`

`3. Kodėl pavaduojantis permaldavimas yra vienintelis deramas atpirkimo pavyzdys? Kodėl bet kokia permaldavimo teorija, neigianti arba sumenkinanti evangelinį pavadavimo pagrindą, yra rimtas teologinis klaidamokslis? Perskaitykite 1 Pt 2, 24. Kaip ši eilutė taikliai atskleidžia Jėzaus kaip mūsų pavaduotojo idėją?`