---
title:  Galia paklusti
date:   02/09/2025
---

`3. Perskaitykite Ez 36, 26–28. Kaip paklusnumas ateina į mūsų gyvenimą?`

Tris kartus izraelitai pareiškė, kad paklus Dievui (Iš 19, 8; Iš 24, 3. 7). Paklusnumas yra svarbus, net jei Raštas moko, kad mes esame silpni, trapūs ir nuodėmingi. Ši liūdna tiesa buvo atskleista ne tik senovės Izraelio, bet per visą Jo tautos istoriją.

Kaip tada mes galime ištikimai sekti Dievu?

Gera žinia ta, kad Dievui įsakius, Jis įgalina mus vykdyti Įstatymą. Pagalba mums ateina iš išorės, leidžiant daryti tai, ko reikalauja Dievas. Tai Jo darbas. Teologinės santraukos šerdyje, Ez 36, 26–27, pranašas Ezechielis tai labai aiškiai išdėstė. Tik Dievas gali duoti naują širdį, ir Jis tai daro išimdamas iš mūsų akmens širdį ir duodamas jautrią širdį. Kaip Jozuė priminė klausantiems: „Galbūt jūs nepajėgsite tarnauti VIEŠPAČIUI“ (Joz 24, 19).

Mes galime apsispręsti sekti Dievu; toks yra mūsų vaidmuo. Turime kiekvieną akimirką pasišvęsti Jam. Taip yra todėl, kad mes neturime galios vykdyti net sąmoningo apsisprendimo Jam tarnauti. Tačiau pavedus mūsų silpnumą Dievui, Jis mus sustiprins. Paulius sako: „Būdamas silpnas, esu galingas“ (2 Kor 12, 10).

Atkreipkite dėmesį į Dievo darbą Ez 36, 24–30: Dievas surenka, nuplauna, pašalina, duoda, išima ir ragina atidžiai laikytis Jo Įstatymo. Ką Jis daro, tą darysime ir mes. Jis susitapatina su mumis, ir, artimai bendraujant su Juo, Jo darbai taps mūsų darbais. Dievo ir mūsų vienybė bus dinamiška, galinga ir gyva.

Vėlgi šiose eilutėse pabrėžiamas Dievo darbas. Ezechielio 36, 27 parašyta: „Duosiu jums savo dvasią ir padarysiu, kad gyventumėte pagal Mano įstatus, laikytumėtės Mano įsakų ir juos vykdytumėte“. Dievas įsako žmonėms paklusti, o tada suteikia galią paklusti. Tai, ko Dievas reikalauja iš savo tautos, Jis visada padeda įvykdyti. Paklusnumas yra Dievo dovana (ne tik mūsų darbas ar pasiekimas), kaip ir nuteisinimas bei išganymas yra Jo dovana (Fil 2, 13).

`Jeigu mums buvo pažadėta galia paklusti, kodėl mums taip lengva pulti į nuodėmę?`