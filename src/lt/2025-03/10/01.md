---
title:  Sandora ir planas
date:   30/08/2025
---

### Šios savaitės tyrinėjimui skaitykite:
Iš 24, 1–18; 1 Kor 11, 23–29; Kun 10, 1–2; Ez 36, 26–28; Iš 25, 1–9; Iš 31, 1–18.


> <p>Įsimintina eilutė:</p>
> „Mozė atėjo ir pakartojo žmonėms visus VIEŠPATIES žodžius ir įsakus. Visi žmonės vienu balsu atsakė, tardami: ‘Vykdysime visa, ką VIEŠPATS pasakė’“ (Iš 24, 3).

Kaip jų Dievas, Kūrėjas ir Atpirkėjas, Viešpats troško būti su savo tauta ir gyventi tarp jų. Jis sukūrė mus, kad būtume Jam artimi. Kadangi, jei prasmingi santykiai su kitais žmonėmis gali būti užmegzti tik skiriant laiko ir pastangų, tas pat pasakytina ir apie mūsų santykius su Dievu. Tai gali būti pakylėjantis ir kupinas augimo patyrimas, bet tik tuo atveju, jei leidžiame laiką su Juo. Praktiškai tai reiškia Jo Žodžio tyrinėjimą (Dievas kalba mums), maldą (mūsų širdies Dievui atvėrimas) ir liudijimą kitiems apie Kristaus mirtį, prisikėlimą ir sugrįžimą (įsitraukimas į Dievo misiją). Kai Dievas mus laimina, mes būsime palaiminimas kitiems.

Dėmesys turi būti nukreiptas į Dievą, o ne į mus pačius (Hbr 12, 1–2). Ryšio su Dievu palaikymas įgalins mus sekti Jo mokymą, o tai reiškia paklusnumą Jo Žodžiui. Nestebina, kad paskutiniaisiais laikais Kristaus sekėjų karta apibūdinama taip: „laikosi Dievo įsakymų ir Jėzaus tikėjimo!“ (Apr 14, 12)

Iš tikrųjų viskas paprasta – mes mylime Dievą ir dėl šios meilės Jam paklūstame.