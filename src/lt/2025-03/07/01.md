---
title:  "„Gyvybės duona ir vanduo“"
date:   09/08/2025
---

### Šios savaitės tyrinėjimui skaitykite:
Iš 15, 22–16, 36; Pr 3, 1–6; Iš 17, 1–7; 1 Kor 10, 4; Iš 18, 1–27; 1 Kor 10, 11.

> <p>Įsimintina eilutė:</p>
> „Tada VIEŠPATS sakė Mozei: Kiek ilgai jūs atsisakinėsite laikytis Mano įsakymų ir pamokymų? Įsidėmėkite! VIEŠPATS davė jums šabą, todėl šeštą dieną Jis duoda jums maisto dviem dienoms. Septintą dieną visi turite būti namie ir niekur neiti. Taigi septintą dieną žmonės ilsėjosi“ (Iš 16, 28–30).

Išėjęs iš Egipto, Izraelis leidosi į nežinomą kelionę į Pažadėtąjį kraštą. Šios tautos laukė daug pastangų reikalaujantis ir ilgas žygis, jiems reikėjo daug išmokti. Viešpats juos ves ir rūpinsis; taigi Jis norėjo padėti jiems augti, bet jie turėjo išmokti drausmės, susivaldymo, pasiaukojimo, nesavanaudiškumo, pasitikėjimo Viešpačiu ir ypač paklusnumo.

Mozė buvo matomas vadovas, o žmonės turėjo sekti paskui jį, jei norėjo triumfuoti. Jiems buvo labai svarbu likti kartu, bendradarbiauti ir padėti vieni kitiems. Laukė daug kliūčių ir iššūkių. Didelė dalis jų dvasinio augimo priklausys nuo to, kaip jie įveiks šiuos iššūkius ir nuo jų nusistatymo Mozės atžvilgiu, ypač kai iššūkiai taps dideli.

Kinų posakis, kad „tūkstančio mylių kelionė prasideda nuo vieno žingsnio“, buvo teisingas jų aplinkybėms, ir kiekviename žingsnyje jie turėjo pasitikėti Viešpaties nurodymais. Tragiška, bet tyrinėsime, kad tos pamokos jiems buvo nelengvos.

Bet vėlgi, o kam jos būna lengvos?