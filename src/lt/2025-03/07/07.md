---
title:  Tolesniam tyrinėjimui
date:   15/08/2025
---

E. Vait, Patriarchai ir pranašai, p. 236–227.

Netrukus po įvykių su vandeniu, izraelitai susidūrė su nauju pavojumi (Iš 17, 8–16) – juos užpuolė nuožmus ir karingas Amalekas. „Negalima sakyti, kad Amalekas ir jo tauta nežinojo apie Dievo prigimtį ar Jo visagalybę, bet užuot pagarbiai Jo bijoję, jie buvo nusistatę nepaisyti Jo galios. Amaleko žmonės šaipėsi iš stebuklų, kuriuos Mozė buvo atlikęs egiptiečių akivaizdoje, ir išjuokė aplinkinių tautų baiminimąsi. Jie buvo prisiekę savo dievais sunaikinsią hebrajus, kad nė vienas jų neišsigelbėtų, ir pagyrūniškai kalbėjo, kad Izraelio Dievas negalės prieš juos atsilaikyti. Izraelitai jiems nei kenkė, nei

grasino. Užpuolimas anaiptol nebuvo išprovokuotas. Tiesiog norėdami išreikšti savo neapykantą ir iššūkį Dievui, jie siekė sunaikinti Jo tautą. Amaleko tauta jau seniai savivaliavo, ir jų nusikaltimai šaukėsi Dievo keršto, tačiau Jo gailestingumas vis dar kvietė juos atgailauti. Tačiau, kai Amalekas užpuolė nuvargusias ir nepajėgiančias gintis izraelitų gretas, tuo jie patys nulėmė savo tautos likimą“ (E. Vait, Patriarchai ir pranašai, p. 234.).

**Klausimai aptarimui:**

`1. Įsigilinkite, kaip Jetras sužinojo apie gyvąjį Dievą iš to, ką Dievas padarė dėl savo tautos (Iš 18, 8–10). Kodėl šis principas galioja ir šiandien? Paklauskite savęs ir klasės – kokį liudijimą mūsų bažnyčia neša pasauliui? Ką mes sakome pasauliui apie Dievo prigimtį ir charakterį?`

`2. Dar kartą perskaitykite 1 Kor 10, 4. Ko šios eilutės turėtų pamokyti apie seną klaidamokslį, kuriuo kai kurie šiandien tiki, neva Senojo Testamento Dievas buvo kerštingas, neapkenčiantis ir neatleidžiantis, priešingai Jėzui? Kaip ši eilutė parodo, kodėl toks įsitikinimas yra klaidingas?`

`3. Dar kartą perskaitykite, ką E. Vait parašė apie galimybę Amalekui sužinoti apie gyvąjį Dievą. Palyginkite Amaleko nusistatymą su Jetro. Ko moko tai, kad Dievas pasmerkė ne tik Amaleką, bet ir daugelį senovės pasaulio tautų, su kuriomis susidūrė Izraelis?`