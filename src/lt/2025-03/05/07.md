---
title:  Tolesniam tyrinėjimui
date:   01/08/2025
---

E. Vait, Patriarchai ir pranašai, p. 214–218.

„Pascha buvo priminimas ir simbolis, atkreipiantis dėmesį ne vien į praeitį, į išvadavimą iš Egipto, bet verčiantis pažvelgti ir į ateitį – į svarbesnį išvadavimą, kurį turi atlikti Kristus, išlaisvindamas žmones iš nuodėmės vergijos. Aukojamas avinėlis simbolizuoja Dievo Avinėlį, į kurį dedame vienintelę išsigelbėjimo viltį. Štai ką sako apaštalas: nes jau paaukotas mūsų velykinis (Paschos) Avinėlis, Kristus (1 Kor 5, 7). Negana buvo paaukoti avinėlį, – jo krauju reikėjo apšlakstyti durų staktas. Taip kiekvienam žmogui buvo leista pasinaudoti Kristaus pralieta kraujo auka. Reikia tikėti ne tik tuo, kad Jis mirė už žmoniją, bet ir tuo, kad Jis mirė už kiekvieną mūsų. Naudokimės atperkančiąja auka“ (E. Vait, Patriarchai ir pranašai, p. 216).

Iki šiol kai kurios žydų šeimos visame pasaulyje švenčia Paschą, Pesah. Jie laikosi to, kas vadinama „Pesah Seder“ („Seder“ reiškia „tvarka / susitarimą“), kurio metu jie pasakoja apie išėjimą ir tada šeima mėgaujasi ypatingu maistu. Nuostabu, kad to laikomasi nuo pat išėjimo laikų! Tik septintoji diena – sabata (šabas), kurios laikosi žydai, siekia dar tolesnę senovę.

**Klausimai aptarimui:**

`1. Kaip suprantame Viešpaties „teisingumą“ užmušant pirmagimius, kurių daugelis tikrai buvo „nekalti“? Kaip galime tai suderinti su galinga Dievo meilės tikrove? Pagalvokite ir apie tvaną. Kaip mes tai suprantame?`

`2. Ką reiškia simbolinis posakis, kad tikinčiuosius dengia Jėzaus kraujas ir apvalo juos nuo visų jų nedorybių?`

`3. Perskaitykite šiuos žodžius: „Kristaus sekėjai turi naudotis Jo patirtimi. Jiems reikia gauti ir įsisavinti Dievo Žodį, kad šis galėtų tapti jų gyvenimo ir veiklos varomąja jėga. Kristaus galia turi padaryti juos panašius į Jį, kad atspindėtų dieviškas savybes. [...] Kristaus dvasia ir darbas privalo tapti Jo mokinių dvasia ir darbu“ (E. Vait, Patriarchai ir pranašai, p. 216).`

`4. Kaip mes leidžiame Kristui mumyse atlikti tai, kas čia parašyta?`