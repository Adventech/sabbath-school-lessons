---
title:  Pascha
date:   28/07/2025
---

`2. Perskaitykite Iš 12, 1–20. Kokius konkrečius nurodymus Dievas davė Mozei ir Aaronui prieš Izraeliui paliekant Egiptą?`

Galima būtų tikėtis, kad Dievas nurodys Mozei ir Aaronui kaip organizuoti išėjimą iš Egipto: tai yra, kaip pasiruošti pabėgimui, ypač pagyvenusiems žmonėms, motinoms su mažais vaikais, kaip pasirūpinti gyvuliais ir pan. Vietoj to stebina Dievo nurodymai – Jis liepė švęsti Paschą. Kitaip tariant, pagrindinis dėmesys skiriamas Viešpaties, kuris ketino juos išpirkti, garbinimui. Visa kita įvyks deramu laiku.

Kiekviena šeima turėjo paruošti avinėlį, nieko neišmetant. Kiekvienas turėjo suvalgyti savo dalį, o jei šeima negalėdavo suvalgyti viso avinėlio, valgyti reikėjo kartu su kita šeima.

`3. Perskaitykite Iš 12, 13–14. Ką Viešpats ketino dėl jų padaryti, ištikus paskutinei rykštei? Ką visa tai simbolizuoja?`

Išėjimas turėjo būti reguliariai švenčiamas kiekvienais metais, ne tik kaip praeities įvykis, ką Dievas padarė jų protėvių labui, paminėjimas, bet ir kaip Dievo išlaisvinimo darbas dabartinei kartai. Tai turėjo būti naujas patyrimas kiekvienai grupei.

12 ir 13 eilutėse paaiškinama Paschos reikšmė – dieviškasis sunaikinimas ir teismas apeis izraelitus; taigi jie turėjo paminėti „Paschą“. Sunaikinimas apėjo Izraelio namus, kurių durų staktos buvo pažen klintos avinėlio krauju – gyvybės ir išganymo ženklu. Hebrajų kalba Pascha yra Pesach, veiksmažodis, reiškiantis – „pereiti“.

Paschos šventė turėjo priminti kiekvienam izraelitui galingus ir maloningus Dievo darbus savo tautos labui. Ši šventė padėjo įtvirtinti jų tautinį tapatumą ir užantspauduoti religinius įsitikinimus.

`Kodėl itin svarbu visada atsiminti tai, ką Dievas padarė dėl jūsų praeityje, ir tikėti, kad Jis darys gera ir ateityje?`