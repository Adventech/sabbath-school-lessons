---
title:  Tolesniam tyrinėjimui
date:   26/09/2025
---

E. Vait, Patriarchai ir pranašai, p. 278–281.

„Prieš statant Šventyklą buvo atliktas dieviškasis atpirkimo darbas, būtent Izraelio išlaisvinimas iš Egipto vergijos. Po to, savo ruožtu, sekė Dievo troškimas sudaryti nuolatinius Sandoros santykius su savo tauta. Jis bus jų Dievas, o jie taps Jo tauta (Iš 6, 7). Jų santykiai su Juo ir vienas su kitu bus apibrėžti Sandoros Įstatymu. Padangtė iš tiesų buvo Dievo ir tautos susitikimo vieta. Tik po atpirkimo ir dėka Sandoros sukurtos nuolatinės sąjungos su Dievu tauta galėjo ateiti pas Dievą Jo buveinėje“ (Andrews Bible Commentary: Old Testament, „Exodus“ (Berrien Springs, MI: Andrews University Press, 2020), p. 226).

E. Vait taip nusakė Šventyklos apeigų tikslą: „Vadinasi, apeigomis, vykstančiomis Padangtėje, po to – ir šventykloje, žmonės kasdien būdavo mokomi didžiųjų tiesų, susijusių su Kristaus mirtimi ir tarnyste, o kartą per metus jų mintys buvo perkeliamos į ateitį, į didžiosios Kristaus kovos prieš šėtoną pabaigą, į galutinį Visatos apvalymą nuo nuodėmės ir nusidėjėlių“ (Patriarchai ir pranašai, p. 281).

**Klausimai aptarimui:**

`1. Šventyklos apeigoms esminis buvo kraujo praliejimas. Aukojamų įvairiausių gyvulių kraujas buvo naudojamas beveik visose Šventyklos apeigose. Ką simbolizavo kraujas ir ką galiausiai nurodė visos šios aukos?`

`2. Kad ir kaip nuostabu tai, kad Dievas, visatos Kūrėjas, Šventykloje buvo su savo tauta, labiau stebina, kad Jis atėjo gyventi su mumis kaip vienas iš mūsų, žmogus. Jau vien tai nuostabi meilės išraiška. Tačiau Jis dar ir pasiaukojo kaip atnaša už nuodėmę, tai yra, mirė už mus? Ko tai mus moko apie Dievo charakterį? Ko tai mus moko apie Dievo norą matyti mus išgelbėtus Jo amžinoje karalystėje?`

`3. Perskaitykite Hbr 8, 1–6. Ką šios eilutės mums sako apie tai, kaip žemiškoji Šventykla atspindėjo, ką Jėzus dabar daro dėl mūsų dangiškoje Šventykloje?`