---
title:  Dievo artumas padangtėje
date:   24/09/2025
---

`4. Perskaitykite Iš 40, 1–38. Kaip izraelitai patyrė Dievo Artumą?`

Paskutiniame Išėjimo knygos skyriuje (Išėjimo 40) aprašyti Padangtės pašventinimas ir Dešimties įsakymų dovana. Izraeliui Padangtės pašventinimas buvo kulminacinis įvykis prie Sinajaus.

Dievo šlovė yra Jo šventumas, Jo charakteris ir mylintis Artumas, kuris yra pats gerumas (Iš 3, 5; Iš 33, 18–19). Jo Artumas pripildė Padangtę ir Dievo šlovė buvo tarsi debesis. Išėjimo knyga baigiasi tuo, kad pabrėžiamas vedantis Dievo Artumas, dieną debesyje, o naktį – ugnyje. Labai galingu būdu hebrajai turėjo patirti ne tik Dievo tikrovę, bet ir Jo nuolatinį Artumą, kai Jis juos vedė.

Mozė pastatė Padangtę antrųjų metų pirmojo mėnesio pirmą dieną (Iš 40, 2. 17). Jis viską – įskaitant Aaroną ir jo sūnus – pašventino kunigystei (Iš 40, 9. 13–15) patepimo aliejumi. Jis ėjo per Šventų Švenčiausiąją, Šventąją vietą ir kiemą, visa pašvęsdamas Viešpačiui. Šiuo procesu jis pradėjo visas Šventyklos apeigas (Sk 7, 1). Tik Padangtės atidarymo metu Mozė galėjo patekti į Šventų Švenčiausiąją; vėliau tik vyriausiasis kunigas galėjo ten tarnauti kartą metuose Permaldavimo dieną (Kun 16, 2. 17).

Tris kartus Rašte pasakyta, kad darbas buvo užbaigtas: (1) Pasaulio sukūrimo savaitės pabaigoje Dievas pabrėžė savo darbų užbaigimą (Pr 2, 1–3); (2) baigus statyti Padangtę: „Taip Mozė užbaigė darbą“ (Iš 40, 33); (3) tas pat pasakyta, kai Saliamonas baigė Šventyklos darbus (1 Kar 7, 51).

Šis ryšys tarp Pasaulio sukūrimo ir Izraelio Šventyklos parodo kosminį matmenį, laiką, kai Viešpats gyvens su atpirktaisiais naujoje žemėje Naujojoje Jeruzalėje, kuri yra „Dievo Padangtė“ (Apr 21, 3; palyginimui Apr 22, 1–4).

Padangtės pripildymas Dievo Artumu (Iš 40, 34) buvo didžioji kulminacija įvykiams, prasidėjusiems Mozei gimus ir pasibaigus Egipto dievų pralaimėjimu 10 rykščių laikotarpiu, pabėgimu iš Egipto, egiptiečių kariuomenės nugalėjimu ir, galiausiai, Dievo apsireiškimu ant Sinajaus.

`Kaip net ir dabar galite patirti Dievo Artumą? Kodėl tai svarbu?`