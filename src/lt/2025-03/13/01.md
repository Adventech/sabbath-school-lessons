---
title:  Padangtė
date:   20/09/2025
---

### Šios savaitės tyrinėjimui skaitykite:
Iš 35, 1–36, 7; Pr 1, 1; Iš 36, 8–39, 31; Hbr 7, 25; Iš 40, 1–38; Jn 1, 14.


> <p>Įsimintina eilutė:</p>
> „Tada debesis uždengė Susitikimo Palapinę, ir VIEŠPATIES šlovė pripildė Padangtę. Dieną virš Padangtės buvo matyti VIEŠPATIES debesis, o naktį viso Izraelio namų akivaizdoje kiekvienoje jų kelionės sustojimo vietoje ten būdavo ugnis“ (Iš 40, 34. 38).

Pagrindinė Dievo tautos užduotis Senajame Testamente (taip pat ir mums šiandien) buvo artimi santykiai su Viešpačiu; Jį garbinti ir Jam tarnauti; ir taip pat pateikti teisingą Dievo paveikslą kitiems (Įst 4, 5–8).

Edene Adomas ir Ieva pasislėpė nuo Dievo, nes nuodėmė privertė juos bijoti Jo. Dėl nuodėmingumo žmonės natūraliai bijo Dievo, ir ši baimė iškreipia mūsų požiūrį į Jo charakterį. Gera žinia ta, kad Dievas žengia pirmąjį žingsnį panaikindamas šį tarpeklį, ir savo iniciatyva atitaiso nutrūkusius santykius. Jis kviečia nusidėjėlį pas save: „Kur tu?“ (Pr 3, 9)

Taigi mūsų pagrindinė misija yra teisingai pristatyti aplinkiniams Dievo charakterį ir Jo mylinčius bei teisius darbus. Kai Dievas patraukia žmones ir jie suvokia Jo nesavanaudišką meilę jiems, jie pašvęs Jam savo gyvenimą ir paklus Jo paliepimams, nes žinos, kad tai yra jų pačių labui.

Šventykla parodė Dievo Artumą žmonijai ir atskleidė jiems didžiausias tiesas, kaip Jis gelbsti tuos, kurie ateina pas Jį tikėjimu.