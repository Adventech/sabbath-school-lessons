---
title:  Viešpaties Sabata
date:   21/09/2025
---

Kad ir kaip prieštaraujantieji septintajai dienai – sabatai, klaidingai ginčija, kad sabata buvo skirta tik žydams (septintoji diena buvo išskirtinė ir pašventinta Edene (Pr 2, 1–3)); arba jie nepagrįstai teigia, kad žydai pirmą kartą apie sabatą išgirdo prie Sinajaus (žydai sabatos laikėsi prieš Sinajų (Iš 16, 22–29)) – neabejotina, kad sabata nuo pat pradžių hebrajams buvo labai svarbi gyvenimo dalis.

`1. Perskaitykite Iš 35, 1–3. Kokia tiesa buvo pakartota tautai čia šventyklos statymo kontekste?`

Sabata ir jos žinia buvo, yra ir visada bus susijusi su Dievu – kas Jis ir kokie galingi Jo darbai. Sabata primena mums Jo kūrybą, išganančius darbus ir sutelkia mūsų dėmesį į Dievą, kuris nori gyventi su savo tauta. Tokiu būdu sabata ir šventykla nukreipia ten pat – Dievo Artumą mūsų gyvenime.

Senojo Testamento Dievo tautai sabata perteikė įvairiapusę žinią. Pastarąją galima apibendrinti penkiais esminiais punktais:

1. Dievas yra Kūrėjas, o Raštas prasideda šiuo stulbinančiu ir kertiniu paskelbimu (Pr 1, 1). Sabata yra ryškus Dievo Kūrėjo atminimas (Pr 2, 2–3; Iš 20, 8–11). Iš šios tiesos – Dievo kaip mūsų Kūrėjo – kyla visos kitos biblinės tiesos. 2. Mesijas ateis, ir ši viltis susijusi su Dievo pažadu dėl ainijos (palikuonio), kuri nugalės žaltį (šėtoną) ir lems pergalę prieš blogį. 3. Dievas įkurs savo karalystę, o sabata yra jos ženklas. 4. Išganymas ateina iš Viešpaties, o Dievo tauta liudija, kad Dievas yra jų Gelbėtojas ir Atpirkėjas, ir kad išgelbėjimas ateina tik dėka Jo malonės. 5. Dievas yra galutinis visų žmonių Teisėjas. Tie, kurie atkakliai Jam priešinasi ir Jį neigia, neturės ateities, bet Jis laisvai dovanoja amžinąjį gyvenimą tiems, kurie Juo seka.

`Hebrajai turi tokį posakį – labiau nei Izraelis laikėsi sabatos, sabata išlaikė Izraelį. Nors mes, adventistai, tikriausiai taip nesakytume, kokį svarbų vaidmenį sabata atlieka mūsų bažnyčios gyvenimui?`