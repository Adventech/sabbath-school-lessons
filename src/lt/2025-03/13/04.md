---
title:  Padangtė pastatyta
date:   23/09/2025
---

`3. Perskaitykite Iš 36 sk. 8eil. iki 39 sk., 31eil. Jūsų manymu, kodėl buvo duoti tokie aiškūs nurodymai? Ko tai moko apie Dievui rūpimą kiekvieną smulkmeną?`

Mozė kruopščiai statė Padangtę, o nurodymai, kuriuos jis gavo ant Sinajaus kalno, buvo stropiai įgyvendinami. Biblijoje išvardinta: (1) Palapinė su įvairiomis drobėmis, dangomis ir priedanga (Iš 36, 8–38); (2) Skrynia (Iš 37, 1–9); (3) stalas, skirtas padėtinei duonai (Iš 37, 10–16); (4) žvakidė (Iš 37, 17–24); (5) smilkalų aukuras (Iš 37, 25–29); (6) deginamųjų aukų aukuras (Iš 38, 1–7); (7) praustuvas (Iš 38, 8); (8) kiemas (Iš 38, 9–20); ir (9) metalai, panaudoti Padangtei (Iš 38, 21–31). Išėjimo 39 aprašytas efodas, krūtinės dėklas ir kiti drabužiai kunigui. Padangtės apeigos buvo vaizdinės Evangelijos pamokos, parodančios visą Dievo atpirkimo planą. Įvairios apeigos vaizdavo (1) kaip Dievas bjaurisi nuodėme ir su ja elgiasi, (2) kaip Jis gelbsti atgailaujančiuosius, (3) koks yra nedorėlių likimas ir (4) kaip Jis užtikrins šlovingą ateitį, kurioje nebus blogio.

Per metus Šventykloje buvo atliekamos dvi skirtingos, bet glaudžiai susijusios apeigos – kasdienės ir kasmetinės. Šios tarnystės parodė, ką Dievas daro nuodėmei ir kaip išgelbėja nusidėjėlius. Kasdienėmis apeigomis Šventykloje Dievas patikino atgailaujančiuosius,

kad atleido jų nuodėmes ir maloningai siūlė jiems išgelbėjimą. Norint gauti šią išganymo dovaną, reikėjo atnašauti auką, ir šios aukos rodė Mesijo, kurio kraujas „apvalo mus nuo visų nuodėmių“ (1 Jn 1, 7), mirtį. Šios dovanos centre buvo nuodėmės išpažinimas ir Kristaus teisumo priėmimas (Ps 32, 1–2). Tokiu būdu atgailaujantis nusidėjėlis buvo užtikrintas atleidimu ir galėjo džiaugtis išganymu.

Kasmetinė tarnystė Permaldavimo dieną parodė, kaip Dievas sunaikina nuodėmę, išsprendžia nuodėmės klausimą ir užtikrina ateitį be nuodėmės (Kun 16; Jn 1, 29). Šiuo metu dvipusė Kristaus tarnystė dangiškoje Šventykloje yra dar viena Dievo darbo dėl mūsų išraiška (Hbr 7, 25), darbo, kuris atneš galutinį sprendimą blogio klausimui (Dan 7, 13–14. 22. 27; Dan 8, 14; Apr 21, 4).

Šventykla tai vieta, kur buvo galima garbinti Dievą, šlovinti Jį ir dėkoti. Garbinimas yra santykių su Dievu palaikymas, kviečiant tikinčiuosius šiai bendrystei.