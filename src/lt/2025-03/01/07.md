---
title:  Tolesniam tyrinėjimui
date:   04/07/2025
---

E. Vait, Patriarchai ir pranašai, p. 190–201.

Raštas sako, kad „pribuvėjos bijojo Dievo ir nevykdė, ką Egipto karalius buvo joms įsakęs, palikdavo gyvus ir berniukus“ (Iš 1, 17). E. Vait taikliai komentavo pribuvėjų ištikimybę ir su Mesiju susijusią viltį: „Ta užduotis buvo duota moterims, kurios dėl savo darbo pobūdžio galėjo tai įvykdyti. Tai buvo šėtono sumanymas: jis žinojo, kad Atpirkėjas turi kilti tarp izraelitų, todėl paskatindamas faraoną žudyti jų kūdikius, jis tikėjosi sužlugdysiąs šį Dievo tikslą. Tačiau tos moterys bijojo Dievo ir nedrįso vykdyti žiauraus įsakymo. Viešpats pritarė jų elgesiui ir jas laimino“ (E. Vait, Patriarchai ir pranašai, p. 191). Gera žinia ta, kad, nepaisant šėtono planų, Dievas nugalėjo ir pasitelkė ištikimus žmones, kad sutrukdytų priešui. Mes gyvename mūsų priešo, kurį Jėzus pavadino „šio pasaulio kunigaikščiu“ (Ef 2, 2; Jn 14, 30), teritorijoje. Šėtonas pasisavino šią padėtį iš Adomo, bet Jėzus Kristus nugalėjo piktąjį savo gyvenimu ir mirtimi ant kryžiaus (Mt 4, 1–11; Jn 19, 30; Hbr 2, 14). Nors šėtonas vis dar gyvas ir aktyvus, kaip parodė jo bandymas nužudyti tuos berniukus, jo paties mirties nuosprendis nebekeičiamas (Jn 12, 31; Jn 16, 11; Apr 20, 9–10. 14). Gera žinia ta, kad gyvenimo sunkumus galima įveikti Dievo malone (Fil 4, 13). Pastaroji yra vienintelė mūsų viltis.

**Klausimai aptarimui:**

`1. Kodėl Dievas leido hebrajams gyventi Egipte ir būti engiamiems? Kodėl prireikė tiek laiko, kol Dievas įsikišo vardan jų? Taip pat atminkite, kad kiekvienas žmogus kentėjo tik tol, kol gyveno. Tai yra, kentėjimų laikas tautai buvo ilgas, bet kiekvienas konkretus žmogus kentėjo tik tol, kol buvo gyvas. Kodėl šis skirtumas yra svarbus siekiant suprasti žmonių kentėjimus apskritai?`

`2. Giliau apmąstykite klausimus, kaip Dievas galėjo panaudoti karštakošišką Mozės poelgį nužudant egiptietį. Tarkime, jis to nebūtų padaręs? Ar tai būtų reiškę, kad hebrajai galiausiai nebūtų išėję iš Egipto? Paaiškinkite savo samprotavimus.`