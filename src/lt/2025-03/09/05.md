---
title:  Akis už akį
date:   27/08/2025
---

`5. Perskaitykite Mt 5, 38–48. Kaip Jėzus aiškino atpildo įsakymą? Kaip šį aiškinimą turėtume taikyti šiandien?`

Kalno pamoksle Jėzus Kristus citavo Senąjį Testamentą, kurį žmonės tikrai žinojo. Tačiau Jis pasisakė prieš ano meto rabinų aiškinimą, per šimtmečius nutolusį nuo pirminės šių įsakymų paskirties. Tai reiškia, kad žmonių papročiai ne tik užgožė Dievo Žodžio tikslą, bet kai kuriais atvejais (pagalvokite apie sabatos nuostatus ir tai, ką pastarieji padarė sabatos įsakymui) iškreipė ir tikslą, ir reikšmę. Savo žodžiais Jėzus atkūrė pirminę šių įsakymų reikšmę.

Kalno pamoksle, nurodydamas klausytojams pirminį teksto tikslą ir prasmę, Jėzus siekė ištaisyti kai kuriuos iš klaidingų aiškinimų. Iš 21, 24, kur parašyta – „akis už akį, dantis už dantį“, buvo cituojama Mt 5, 38 („esate girdėję... O Aš jums sakau“) ir užsiminta apie lex talionis, vadinamąjį keršto įstatymą. Pastarasis užrašytas ir kitose Rašto vietose (Kun 24, 20; Įst 19, 21).

Pirmiausia, šis įsakymas buvo skirtas uždrausti bet kokį asmeninį kerštą. Taip buvo siekiama užkirsti kelią kraujo kerštui arba kerštui be tyrimo. Sužalojimą turėjo įvertinti teisėjai, nustatydami ir tinkamą piniginį atlygį. Šia tvarka buvo siekiama neleisti žmonėms „naudotis Įstatymu savavališkai“. Teisingumas turėjo būti vykdomas laikantis Dievo Įstatymo.

Jėzus Kristus, davęs Mozei šį Įstatymą, žinojo pastarojo tikslą; todėl Jis galėjo jį taikyti objektyviai, pagal pirminį jo tikslą. Siekis buvo teisingumas, susitaikymas ir atkurta ramybė.

Galima teigti, kad tam tikra prasme teisingumas reiškia savotišką kerštą. Atrodė, kad tinkamas šių įsakymų taikymas buvo siekis rasti tinkamą pusiausvyrą tarp teisingumo ir keršto idėjų.

`Kaip tikėjimas, kad vieną dieną teisingumas ateis, turėtų padėti jums suprasti visą neteisybę, kurią dabar matome pasaulyje?`