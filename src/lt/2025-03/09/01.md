---
title:  Gyventi laikantis
date:   23/08/2025
---

### Šios savaitės tyrinėjimui skaitykite:
Iš 21, 1–32; Iš 22, 1–32; Iš 23, 1–33; 2 Kar 19, 35; Mt 5, 38–48; Rom 12, 19; Mt 16, 27.


> <p>Įsimintina eilutė:</p>
> „VIEŠPATS sakė Mozei: Taip sakysi izraelitams: Jūs patys matėte, kad Aš kalbėjausi su jumis iš dangaus. Todėl nedirbsite kitų dievų iš sidabro, nei dievų iš aukso nedirbsite“ (Iš 20, 22–23).

Dievas troško, kad Jo tauta skirtųsi nuo aplinkinių tautų. Jis norėjo, kad jie būtų atsidavusi tikėjimo bendruomenė, kuri gyventų Jo vadovaujama ir valdoma. Visi būtų pavaldūs Jo Įstatymui. Įstatymo administratoriais turėjo būti skiriami teisėjai, o kunigai turėjo mokyti Įstatymo. Tėvai taip pat atliko lemiamą vaidmenį.

Bet kurioje kultūroje įstatymai atskleidžia įstatymų leidėjo idealus, tikslus, ketinimus ir charakterį. Pavyzdžiui, kai faraonas įsakė užmušti visus gimusius žydų berniukus, šis įsakymas atskleidė, koks jis yra – blogas. Priešingai, jei karalius priimtų įstatymą, kad kiekvienam aštuoniolikmečiui karalystėje būtų suteiktas nemokamas aukštasis išsilavinimas, daugelis laikytų tai karaliaus dosnumo ir troškimo, kad jo šalis klestėtų, įrodymu.

Dievo Įstatymas apreiškia Jį, tai yra Jo gerumą, meilę, Jo vertybes, teisumą ir blogio suvaržymus. Kaip Įstatymas šventas ir teisingas, toks yra ir Dievas. Užtikrindamas gerą gyvenimą, Įstatymas taip pat padeda apsaugoti mus nuo pavojų ir nelaimių. Pagarba Dievui, vienas kitam ir gyvenimo vertybėms buvo Jo Įstatymo pagrindas.