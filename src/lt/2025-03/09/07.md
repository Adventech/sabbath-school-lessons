---
title:  Tolesniam tyrinėjimui
date:   29/08/2025
---

E. Vait, Patriarchai ir pranašai, p. 237–247.

Kadangi gyvename priešo teritorijoje, nestebina, kad galime nukentėti dėl jo sumanių ir apgaulingų pinklių. Kas iš mūsų nepatyrė skausmo ir kentėjimų, kuriuos lėmė nuodėmė ir nuodėmingas puolęs pasaulis, kuriame gyvename? Deja, dabar tai tik gyvenimo dalis. Tačiau Dievas suteikia mums galios tai įveikti. „Brangusis Išgelbėtojas atsiųs pagalbą, kai mums reikės jos. Kelias į dangų yra pašventintas Jo pėdsakais. Kiekvienas dyglys, sužalojantis mūsų pėdas, yra sužeidęs ir Jį. Kiekvieną kryžių, kurį nešti esame pašaukti, prieš mus nešė Jis. Viešpats leidžia įvykti susidūrimams, kad paruoštų sielą ramybei. Nelaimės metas yra baisiai sunkus išmėgini mas Dievo tautai. Bet kiekvienam tikrajam tikinčiajam tai laikas pakelti akis, kad tikėdamas galėtų pamatyti jį supančią pažadų vaivorykštę“ (E. Vait, Didžioji kova, 2017, p. 548).

**Klausimai aptarimui:**

`1. Žmonėms šimtmečiais buvo sunku suprasti tai, kad Viešpats tas pagonių tautas išvarė iš jų žemės, kartais net jas išnaikino. Tai tikrai kelia nerimą. Tačiau kaip supratimas, jog Dievo meilė turi pasireikšti ir teisingumu, padeda mums pasitikėti, kad net ir šiais įvykiais buvo apreikšta Jo meilė, o ne tik Jo teisingumas?`

`2. Įsigilinkite į tai, kad iškart po visų Jėzaus žodžių apie meilę kitiems, net mūsų priešams ir tiems, kurie mūsų nekenčia, Jis sakė: „Taigi būkite tokie tobuli, kaip jūsų dangiškasis Tėvas yra tobulas“ (Mt 5, 48). Kodėl Jėzus davė šį įsakymą iškart po kitų įsakymų? Ką Jis čia sakė apie tai, ką reiškia ne tik būti tobuliems, bet ir būti tokiems tobuliems, kaip „dangiškasis Tėvas“?`

`3. Apaštalo Pauliaus nusistatymas Dievo Įstatymo ir pastarojo funkcijų atžvilgiu buvo teigiamas ir pakylėjantis, tačiau apaštalas buvo prieš piktnaudžiavimą Įstatymu. Ką reiškia jo teiginys: „jūs ne Įstatymo, bet malonės galioje“ (Rom 6, 14)? Kaip galime piktnaudžiauti Įstatymu?`

`4. Kuo skiriasi teisingumas nuo keršto? Ar tai visiškai skirtingos sąvokos ar tik skirtingos tos pačios idėjos apraiškos? Kaip žinoti, ar mūsų teisingumo troškimas iš tikrųjų nėra keršto troškimas?`