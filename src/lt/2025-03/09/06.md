---
title:  Kerštas
date:   28/08/2025
---

„Nekeršykite patys, mylimieji, bet palikite tai Dievo rūstybei; juk parašyta: Mano kerštas, Aš atmokėsiu, – sako Viešpats“ (Rom 12, 19; taip pat žr. Įst 32, 35).

`6. Koks pažadas ir įsakymas yra šiose eilutėse, ir kaip jie glaudžiai susiję?`

Kol Viešpats neįvykdys teisingumo, kurio dabar itin stinga, senovės Izraelio teisėjų pareiga buvo įgyvendinti Įstatymą ir nustatyti deramą bausmę žalos ar sužalojimo atveju. Tačiau jiems pirmiausia reikėjo faktų. Problema ta, kad Įstatymo mokytojai Kristaus laikais šį įsakymą taikė atverdami duris asmeniniam kerštui. Taip šis principas buvo ištrauktas iš konteksto, o pirminis tikslas buvo pamirštas. Vadinasi, jie gynė tai, ką Įstatymas iš tikrųjų draudė.

`7. Perskaitykite Mt 6, 4. 6; Mt 16, 27; Lk 6, 23; ir 2 Tim 4, 8. Ką šios eilutės mums sako apie Jėzaus mokymą, susijusį su atlygio ir bausmės principu?`

Jėzus neprieštaravo atlygio ir bausmės principui. Teisingumas yra principo reikalas; tai yra esminė gyvenimo dalis. Tačiau jokiam asmeniui nedera prisiimti teisėjo, prisiekusiųjų ir „budelio“ vaidmens. Mums būtų lengva iškreipti teisingumą! Ne nuo mūsų priklauso žalos atlyginimas. Jei reikia spręsti kokią nors blogybę, tai turi atlikti objektyvus teismas; tai teisėjų darbas.

Šiame kontekste Jėzus mus mokė būti tobuliems, kaip mūsų „dangiškasis Tėvas yra tobulas“. Kaip galime būti tokie tobuli kaip pats Dievas? Nesavanaudiška meilė yra visa apimanti Dievo savybė. Jis moko savo sekėjus mylėti priešus ir melstis už persekiotojus. Tikrasis tobulumas – tai mylėti, būti atlaidžiam ir gailestingam (Lk 6, 36) net ir tiems, kurie nenusipelnė atleidimo. Šis principas ir darbai, prie kurių šis principas veda, atspindi Dievo charakterį.

`Kaip kasdien galime išmokti mylėti taip, kaip mums įsakyta? Kodėl tai visada reiškia savojo „aš“ mirtį?`