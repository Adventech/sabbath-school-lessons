---
title:  Dievas prieš dievus
date:   20/07/2025
---

`1. Perskaitykite Iš 7, 8–15. Ko moko šios pirmosios žydų Dievo ir Egipto dievų akistatos?`

Būsima kova vyks tarp gyvojo Dievo ir Egipto „dievų“. Dar blogiau buvo tai, kad faraonas laikė save vienu iš šių dievų. Viešpats kovojo ne su egiptiečiais ar net pačiu Egiptu, o su jų dievybėmis (egiptiečiai garbino daugiau nei 1500 dievų ir deivių). Raštas aiškiai sako: „Juk tą pačią naktį Aš pereisiu Egipto žemę, užmušdamas visus Egipto krašto ne tik žmonių, bet ir gyvulių pirmagimius, padarysiu teismą visiems Egipto dievams – Aš, VIEŠPATS!“ (Iš 12, 12) Vėliau dar kartą pabrėžta, šį kartą, pasakojant apie Izraelio kelionę iš Egipto: „VIEŠPATS net jų dievus nuteisė!“ (Sk 33, 4)

Tokio nuosprendžio jų dievams pavyzdį gerai parodė stebuklas, kai lazda pavirto šliužu (Iš 7, 9–12). Egipte urėjus įasmenino deivę Uadžet, simbolizuojant visišką Žemutinio Egipto pavaldumą. Kobros simbolis yra faraono karūnos dalis, jo galios, dievybės, karališkosios ir dieviškosios valdžios ženklas, nes ši deivė spjaudydavo nuodus į jo priešus. Egiptiečiai taip pat tikėjo, kad šventoji gyvatė nuves faraoną į pomirtinį gyvenimą.

Aarono lazdai virtus šliužu ir karaliaus akivaizdoje prarijus visas kitas gyvates, paaiškėjo gyvojo Dievo viršenybė egiptiečių stebuklų ir burtų atžvilgiu. Faraono galybės ženklas buvo ne tik nugalėtas, bet Aaronas ir Mozė laikė jį savo rankose (Iš 7, 12. 15). Pradinė priešprieša parodė Dievo galią ir viešpatavimą Egiptui. Mozė, kaip Dievo pasiuntinys, turėjo didesnę valdžią ir galią nei pats „dievas“ faraonas.

Svarbu ir tai, kad senovės egiptiečiai dievą gyvatę Nehebkau („tas, kuris pajungia dvasias“) laikė šventu ir garbintinu. Pasak jų mitologijos, šis dievas gyvatė turėjo didelę galią, nes prarijo septynias kobras. Taigi Dievas egiptiečiams parodė, kad Jam, o ne dievui gyvatei priklauso aukščiausia galia ir valdžia. Po tokios galingos priešpriešos jie suprato šią žinią iš karto ir aiškiai.

`Kaip galime leisti Viešpačiui turėti viršenybę bet kurio „dievo“, siekiančio viršenybės mūsų gyvenime, atžvilgiu?`