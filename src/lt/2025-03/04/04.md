---
title:  Pirmos trys rykštės
date:   22/07/2025
---

Dešimt rykščių buvo nukreiptos ne prieš egiptiečius, o jų dievus. Kiekviena rykštė ištiko bent vieną iš jų.

`3. Perskaitykite Iš 7, 14–8, 19. Kas įvyko šių rykščių metu?`

Dievas pasakė Mozei, kad pokalbis su faraonu bus sunkus ir beveik neįmanomas (Iš 7, 14). Tačiau Dievas norėjo apsireikšti faraonui ir egiptiečiams. Taigi Jis nusprendė su jais bendrauti taip, kad jie suprastų. Be to, žydams būtų naudinga ši priešprieša, nes jie daugiau sužinotų apie savo Dievą.

Pirmoji rykštė buvo nukreipta prieš Hapį, Nilo dievą (Iš 7, 17–25). Gyvenimas Egipte buvo visiškai priklausomas nuo Nilo vandens. Kur buvo vandens, ten buvo gyvybė. Vanduo buvo gyvybės šaltinis, todėl jie sugalvojo dievą Hapi ir garbino jį kaip gyvybės teikėją.

Žinoma, tik gyvasis Dievas yra gyvybės Šaltinis, visko Kūrėjas, įskaitant vandenį ir maistą (Pr 1, 1–2. 20–22; Ps 104, 27–28; Ps 136, 25; Jn 11, 25; Jn 14, 6). Vandens virsmas krauju simbolizuoja mirtį. Hapi nesugebėjo suteikti ir apsaugoti gyvybės. Tai įmanoma tik Viešpaties galia.

Tada Dievas suteikė faraonui dar vieną galimybę. Šį kartą buvo tiesiogiai susiimta su dievu varle Heket (Iš 8, 1–15). Vietoj gyvybės Nilas parūpino varles, kurių egiptiečiai bijojo, jų nekentė ir bjaurėjosi. Jie norėjo jomis atsikratyti. Laikas, kada ši rykštė buvo pašalinta, parodė, kad už šios rykštės taip pat slypėjo Dievo galia.

Trečia rykštė aprašyta trumpiausiai (Iš 8, 16–19). Musių tipas čia (hebr. – kinim) neaiškus (uodai, erkės, utėlės?). Ši rykštė buvo nukreipta prieš dievą Gebą, egiptiečių žemės dievą. Dievas užleido muses, kurios pasklido po visą kraštą. Neįstengdami pakartoti šio stebuklo (tik Dievas gali sukurti gyvybę), kerėtojai pareiškė: „Tai – Dievo pirštas!“ (Iš 8, 15) Tačiau faraonas vis tiek nenusileido.

`Pagalvokite, kokia užkietėjusi buvo faraono širdis. Pakartotinis priešinimasis Dievo raginimui tik pablogino aplinkybes. Ko tai moko kiekvieną iš mūsų apie nuolatinį Viešpaties raginimo atmetimą?`