---
title:  Tolesniam tyrinėjimui
date:   25/07/2025
---

E. Vait, Patriarchai ir pranašai, p. 207–213.

„Jo [Dievo] žmonėms buvo leista patirti alinantį egiptiečių žiaurumą, kad jų neklaidintų žeminanti stabmeldystės įtaka. Taip elgdamasis su faraonu Viešpats aiškiai išreiškė savo nepakantumą stabmeldystei ir nusistatymą bausti už žiaurumą ir priespaudą. [...] Valdovo širdžiai užkietinti nenaudojamos antgamtinės jėgos. Dievas davė faraonui stulbinantį savosios galios įrodymą, tačiau monarchas atkakliai ignoravo šviesą. Kiekvienas jo atsisakymas paklusti tai begalinei galiai stiprino jo maištingą nusistatymą. Tos maišto sėklos, kurias jis pasėjo, nepripažindamas pirmojo stebuklo, davė derlių. Kadangi egiptiečiai buvo Saulės ir Mėnulio garbintojai, šia paslaptinga tamsa smūgį tiek žmonėms, tie jų dievams sudavė ta galia, kuri ėmėsi spręsti vergų bylą. Nors ir baisi buvo ši bausmė, ji liudijo Dievo užuojautą ir Jo nenorą naikinti. Jis duoda žmonėms laiko apmąstymui ir atgailai, prieš ištikdamas juos paskutine ir baisiausia nelaime“ (E. Vait, Patriarchai ir pranašai, p. 210, 213).

**Klausimai aptarimui:**

`1. Giliau apmąstykite klausimą, kodėl faraonas leido sau taip užkietinti širdį, kad net esant akivaizdžiam ir teisingam sprendimui – leisti tautai eiti! – jis vis tiek atsisakė tai padaryti. Kaip asmuo apskritai galėjo taip apsigauti? Kokius perspėjimus čia turėtume įžvelgti, kaip iš tikrųjų galime taip užkietinti savo širdį, pasiduoti nuodėmei ir priimti visiškai pražūtingus sprendimus, kai teisingas sprendimas ir teisingas kelias mums visiškai aiškūs? Kokios kitos Rašto asmenybės darė tokią pat klaidą? Pagalvokite, pavyzdžiui, apie Judą.`

`2. Vienu metu, ištikus rykštėms, kurias faraonas pats užtraukė savo žemei ir žmonėms, jis pareiškė: „Šį kartą aš kaltas. VIEŠPATS teisus, aš ir mano tauta esame nedori“ (Iš 9, 27). Nors tuo metu tai buvo nuostabi išpažintis, kaip žinome, ji nebuvo nuoširdi?`