---
title:  "„Rykštės“"
date:   19/07/2025
---

### Šios savaitės tyrinėjimui skaitykite:
Iš 7, 8–10, 29; Sk 33, 4; Rom 1,24–32; Ps 104, 27–28; Iz 28, 2. 12–17; Iz 44, 9–10. 12–17.


> <p>Įsimintina eilutė:</p>
> Taigi faraono širdis sukietėjo, ir izraelitams eiti jis neleido, kaip VIEŠPATS ir buvo sakęs per Mozę“ (Iš 9, 35).

Ūkininkas bandė priversti savo asilą pajudėti; gyvulys nenusileido. Taigi ūkininkas paėmė storą šaką ir ja sudavė. Jis vėl pakalbino asilą, kuris tada pajudėjo.

Kažkam pasiteiravus ūkininko, kodėl pasisekė, jis atsakė: „Na, pirmiausia reikia atkreipti jo dėmesį“.

Atmetus bet kokią prielaidą dėl žiauraus elgesio su gyvuliu, čia slypi mintis, ypač atsižvelgiant į žydų išėjimo iš Egipto kontekstą. Mozei buvo įsakyta eiti pas faraoną ir perduoti gerai žinomus Dievo žodžius – „šalach et ami“, kurie reiškia: „Leisk Mano tautai eiti!“

Tačiau faraonas nenorėjo leisti Dievo tautai eiti. Šventasis Raštas aiškiai nepasako, kodėl faraonas buvo toks užsispyręs, nepaisant karinės grėsmės, kurios egiptiečiai bijojo (Iš 1, 10). Greičiausiai, kaip dažnai būna vergovės atveju, svarbiausia buvo tik ekonomika. Hebrajai buvo pigi darbo jėga, todėl jis nenorėjo prarasti ekonominio pranašumo, kurį jam užtikrino šie vergai. Taigi teko jį įtikinėti ne tik tam, kad jis atkreiptų dėmesį, bet ir pakeistų savo nuomonę.