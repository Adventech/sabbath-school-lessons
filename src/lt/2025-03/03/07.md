---
title:  Tolesniam tyrinėjimui
date:   18/07/2025
---

E. Vait, Patriarchai ir pranašai, p. 202–207.

Pažiūrėkite, kaip viskas pablogėjo Mozei ir jo tautiečiams po to, kai Mozė pirmą kartą kreipėsi į faraoną.

„Suerzintas valdovas ėmė įtarinėti, kad izraelitai rengiasi sukilti, norėdami išsilaisvinti iš jo tarnystės. Neklusnumo priežastis – dykinėjimas, todėl jis pasirūpinsiąs, kad jiems neliktų laiko toms pavojingoms užmačioms įgyvendinti. Ir iš karto ėmėsi priemonių jų priespaudai padidinti, jų nepriklausomai dvasiai sugniuždyti. Tą pačią dieną buvo duoti įsakymai dėl jų darbo sąlygų sugriežtinimo. Plačiausiai toje šalyje naudojama statybinė medžiaga buvo saulėkaitoje džiovintos plytos: iš jų sudėdavo puikiausių statinių sienas, kurias po to apdailindavo akmenimis, todėl plytas darė daug vergų. Kadangi dėl plytos tvirtumo molį maišydavo su šiaudais, plytų gamybai prireikdavo daug šiaudų. Dabar valdovas liepė nebetiekti šiaudų, – darbininkai patys turėjo jais apsirūpinti, tuo tarpu padarytų plytų norma nebuvo sumažinta.

Šis įsakymas sukėlė didelę sielvarto bangą, kuri užliejo visus po šalį pasklidusius izraelitus. Egiptiečiai prižiūrėtojai buvo paskyrę hebrajų pareigūnus prižiūrėti dirbančiuosius, ir tie pareigūnai buvo atsakingi už jiems pavaldžių darbininkų darbą. Kai įsigaliojo valdovo reikalavimas, žmonės pasklido po šalį, rinkdami ražienas vietoj šiaudų. Tačiau kad ir kaip stengdavosi, o įprastos darbo apimties neįvykdydavo. Už šitą nesėkmę hebrajų pareigūnai buvo žiauriai mušami“ (E. Vait, Patriarchai ir pranašai, p. 203).

**Klausimai aptarimui:**

`1. Pagalvokite, kai, paklusus Dievo paliepimui, viskas klostėsi ne itin gerai arba pradžia buvo ne itin gera. Ko ilgainiui pasimokėte iš šio patyrimo?`

`2. Papasakokite, kaip Dievas įsikišo į jūsų gyvenimą, kai meldėte Jo pagalbos arba kai jos nesitikėjote. Kaip galime tikėti Dievo gerumu, kai nutinka kažkas bloga, net tiems, kurie pasitiki Viešpačiu?`

`3. Ką pasakytumėte žmogui, kuris pareiškia: „Aš nepažįstu Viešpaties“? Tačiau, tarkime, žmogus tai pasakė ne maištaudamas, o tiesiog atviraudamas apie savo gyvenimą? Ką galėtumėte padaryti, kad padėtumėte jam „pažinti Viešpatį“, ir paaiškinti, kodėl tai svarbu?`