---
title:  "„Kas gi tas Viešpats?“"
date:   13/07/2025
---

Vykdydamas Dievo įsakymą, Mozė ėjo pas faraoną, kad pradėtų procesą, kurio metu jis išves Dievo „tautą – izraelitus iš Egipto“ (Iš 3, 10).

`1. Koks buvo faraono atsakas į Dievo paliepimą: „Leisk Mano tautai eiti“ (Iš 5, 1–2), ir kokia šio atsako reikšmė?`

„Kas gi tas VIEŠPATS?“ Faraonas taip sakė ne norėdamas Jį pažinti, bet priešindamasis ar net neigdamas šį Dievą, kurio Jis teigė nepažįstąs.

„Nei aš pažįstu tą VIEŠPATĮ“, – sakė jis tarsi puikuodamasis.

Kiek žmonių per istoriją sakė tą patį? Tragiška, nes, kaip pasakė pats Jėzus: „O amžinasis gyvenimas – tai pažinti Tave, vienintelį tikrąjį Dievą, ir Tavo siųstąjį Jėzų – Mesiją“ (Jn 17, 3).

Egiptas, kurio karaliumi buvo faraonas, simbolizuoja galią, neigiančią Dievą ir Jo valdžią. Tai prieštaravimo Dievui, Jo Žodžiui ir Jo tautai simbolis.

Kitas faraono pareiškimas: „Nei aš leisiu Izraeliui eiti!“, dar labiau atskleidžia šį maištą prieš gyvąjį Dievą, padarant Egiptą dar aiškesniu ne tik Dievo neigimo, bet ir prieš Jį kovojančios sistemos simboliu.

Nestebina, kad praėjus šimtmečiams daugelis tą patį nusistatymą įžvelgė Prancūzijos revoliucijoje (Iz 30, 1–3; Apr 11, 8). Faraonas laikė save dievu arba dievo sūnumi – tai bendra nuoroda kliovimuisi savo aukščiausia galia, jėga ir intelektu.

„Iš visų tautų, kurias pristato Biblijos istorija, egiptiečiai akiplėšiškiausiai neigė gyvojo Dievo buvimą ir priešinosi Jo įsakymams. Joks monarchas niekada nedrįso atviriau ir savavališkiau maištauti prieš Dangaus valdžią kaip Egipto karalius. Kai Mozė Dievo vardu davė jam nurodymus, faraonas išdidžiai atsakė: ‘Kas gi tas VIEŠPATS, kad aš turėčiau Jam paklusti ir leisti Izraeliui eiti? Nei aš pažįstu tą VIEŠPATĮ, nei leisiu Izraeliui eiti!’ (Iš 5, 2) Ateizmas ir tauta, simbolizuojanti Egiptą, taip pat atmes gyvojo Dievo reikalavimus ir parodys panašią netikėjimo bei atviro neklusnumo dvasią“ (E. Vait, Didžioji kova, 2017, p. 233).

`Jei kas nors paklaustų: ar pažįstate Viešpatį?, ką atsakytumėte? Jei atsakytumėte, kad pažįstate, koks Jis ir kodėl?`