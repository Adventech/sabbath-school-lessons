---
title:  Sudėtinga pradžia
date:   14/07/2025
---

Nors Mozė jau nuo pat pradžių turėjo žinoti, kad tai, ką Viešpats jam pavedė, nebus lengva (todėl jis ir mėgino to išvengti), jis tikriausiai nė nenumanė, kas bus.

`2. Perskaitykite Iš 5, 3–23. Kokie buvo tiesioginiai Mozės ir Aarono pirmojo aprašyto susitikimo su faraonu rezultatai?`

Dar prieš eidami pas faraoną, Mozė ir Aaronas sušaukė Izraelio seniūnus ir žmones, perdavė jiems Dievo žodžius ir parodė jiems Dievo ženklus, dėl kurių Izraelis tikėjo, kad Viešpats išvaduos juos iš vergijos. Taigi jie garbino Viešpatį (Iš 4, 29–31). Lūkesčiai tikrai buvo dideli – pagaliau Viešpats ketino išvaduoti žydus iš vergijos!

Tada Mozė nuėjo pas Egipto karalių su Dievo reikalavimais, o izraelitams aplinkybės dar pablogėjo. Jų kančia padidėjo, o kasdieniai lažo darbai tapo sunkesni ir sudėtingesni. Jie buvo apkaltinti tingumu; su jais buvo elgiamasi griežčiau; ir jų lažas pasidarė sunkesnis nei anksčiau.

Jų vadovai buvo nepatenkinti, o priešprieša tarp jų, Mozės ir Aarono buvo bjauri, ir (kaip vėliau pamatysime) tai tiesiog parodė, kokius konfliktus Mozė spręs su savo tautiečiais ateinančiais metais.

`3. Perskaitykite Iš 5, 21 ir įsivaizduokite save šių žmonių vietoje, kai jie priekaištavo Mozei ir Aaronui. Kodėl jie priekaištavo?`

Nesunku suprasti, kodėl jie pyko ant Mozės („VIEŠPATS tepasižiūri į jus ir teteisia“, – sakė jie). Jie manė, kad Mozė atėjo išvaduoti jų iš egiptiečių rankos, o ne dar labiau apsunkinti jų gyvenimą valdant egiptiečiams.

Taigi, be reikalų su egiptiečiais, Mozė ir Aaronas turėjo reikalų ir su savo tautiečiais.

`Kaip geriau galite spręsti klausimus su vietinės bendruomenės vadovais iškilus nesutarimams, kai pastarieji neišvengiamai kyla?`