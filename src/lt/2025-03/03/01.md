---
title:  Sudėtinga pradžia
date:   12/07/2025
---

### Šios savaitės tyrinėjimui skaitykite:
Iš 5, 1–23; Apr 11, 8; Iš 6, 1–13; Ps 73, 23–26; 2 Kor 6, 16; Iš 6, 28–7, 7.


> <p>Įsimintina eilutė:</p>
> „Po to Mozė ir Aaronas nuėjo pas faraoną ir tarė jam: Taip kalbėjo VIEŠPATS, Izraelio Dievas: ‘Leisk Mano tautai eiti atšvęsti Mano iškilmę dykumoje.’ Bet faraonas atsakė: Kas gi tas VIEŠPATS, kad aš turėčiau Jam paklusti ir leisti Izraeliui eiti? Nei aš pažįstu tą VIEŠPATĮ, nei leisiu Izraeliui eiti!“ (Iš 5, 1–2)

Daugelis tikinčiųjų mano, kad nusprendę sekti Dievu, jie patirs tik laimę, klestėjimą ir sėkmę. Tačiau taip būna ne visada, kaip dažnai moko pati Biblija. Kartais atsiranda daug kliūčių, taip pat naujų sunkumų. Tai gali labai varginti ir kelti sunkių klausimų, į kuriuos ne visada atsiranda lengvų atsakymų arba, atrodo, iš viso nėra atsakymų. Pasitikintieji Dievu susidurs su daugybe išmėginimų. Tačiau, kai esame ištvermingi, Dievas pateikia sprendimus, kurie ateina Jo sąlygomis ir laiku. Jo keliai gali prieštarauti mūsų lūkesčiams rasti greitus ir momentinius sprendimus, bet mes turime išmokti Juo pasitikėti, nepaisant to. Šios savaitės tema – Mozė ir įsakymas išvesti Dievo tautą iš Egipto – apskritai aiškiausias Dievo paliepimas. Iš tiesų, įvyko stebuklų, pats Dievas tiesiogiai kalbėjo su Moze ir leido jam tiksliai žinoti, ko Jis nori, ką Mozė turėjo daryti. Ar galėjo būti paprasčiau žinant, kad Mozė buvo pašauktas Dievo ir netgi gavęs konkrečią užduotį? Turėjo būti paprasta, taip? Skaitykite toliau.