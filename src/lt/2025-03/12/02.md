---
title:  Susitikimo palapinė
date:   14/09/2025
---

`1. Perskaitykite Iš 33, 7–11. Kodėl Dievas liepė Mozei pastatyti Susitikimo Palapinę?`

Negalime painioti Susitikimo Palapinės (stovėjusios už Izraelio stovyklos ribų) su Padangte, kuri buvo pastatyta vėliau stovyklos centre. Mes nežinome, kaip dažnai Mozė tardavosi su Dievu Susitikimo Palapinėje. Tačiau viena mes tikrai žinome – dėl Mozės susitikimų su Dievu užsimezgė artima draugystė. „VIEŠPATS kalbėdavosi su Moze veidas į veidą, kaip žmogus kalbasi su savo bičiuliu“ (Iš 33,11). Bičiulis – tai asmuo, su kuriuo galime atvirai aptarti daugumą rūpimų klausimų pasitikint, kad pastarųjų jis neatskleis kitiems. Bičiulis yra vienas iš maloniausių žmonių.

Kaip parašyta Išėjimo 19–34 sk., pasakojimas apie Mozę moko, kaip Dievas keičia mūsų gyvenimą. Kaip Dievas užmezgė santykius su šiuo puikiu vadovu? Mozės gyvenimo tyrinėjimas parodo, kaip jis augo ne tik Dievo galia, bet ir pažino Jo meilę bei charakterį. Tai yra esminė santykių su Dievu dalis.

Prieš atvykstant prie Sinajaus kalno Mozė buvo galingai Dievo panaudotas, net ruošiamas ypatingam vadovo vaidmeniui. Midjano krašte, Mozei ganant avis, Dievas įkvėpė jį parašyti dvi knygas – Jobo knygą ir Pradžios knygą. Tada, dramatiško degančio krūmo įvykio metu, Dievas jį pašaukė išvesti Izraelį iš Egipto. Jis matė Egipto dievų ir galingos Egipto kariuomenės pralaimėjimą prie Raudonosios jūros. Jis daug savaičių stebėjo, kaip Dievas vedė Izraelį iš Egipto į Sinajų. Po to, kai jo veidas švytėjo, jis vedė Izraelį dar 39 metus iki Pažadėtojo krašto prieigų. Raštas moko, kad Mozė buvo ištikimas Dievo tarnas (Įst 34, 5; Joz 1, 1), negęstanti šviesa tamsoje, pavyzdinis pranašas, matas kitiems (Įst 18, 15. 18). Jis buvo įrankis pokyčiams, nors tauta ne visada laikėsi jo nurodymų ir žodžių. Kai jie tai darė, jie klestėjo.

`Galime pasimokyti iš Mozės, nes pasakojimas apie jo išskirtinį gyvenimą moko, ką Dievas gali padaryti, kai leidžiame Jam mus keisti. Kokie buvo jūsų ėjimo su Dievu lūžiai, kai atpažinote Jo galingus darbus jūsų gyvenime?`