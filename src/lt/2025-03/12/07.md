---
title:  Tolesniam tyrinėjimui
date:   19/09/2025
---

E. Vait, Patriarchai ir pranašai, p. 256–259.

Niūrią dieną tėvas ir sūnus apsilankė katedroje. Jiems žiūrint į vitražus, kuriuose gražiai pavaizduoti skirtingi bibliniai įvykiai, staiga ryški saulė apšvietė žmonių atvaizdus vitraže. Berniukas paklausė tėvo: „Tėti, kas tie žmonės?“ Tėvas mažai žinojo apie krikščionybę, Kristų ar Jo mokinius, bet nedelsdamas atsakė: „Šie žmonės yra krikščionys“. Šis ryškus vaizdas išliko sūnaus atmintyje. Vieną dieną berniuko mokytoja klasėje paklausė: „Vaikai, ar žinote, kas yra krikščionys?“ Mažas berniukas prisiminė saulės apšviestą vitražą katedroje ir atsakė: „Žinau, krikščionys yra švytintys žmonės“. Jėzus sakė savo sekėjams: „Taip tešviečia ir jūsų šviesa žmonių akivaizdoje, kad jie matytų gerus jūsų darbus ir šlovintų jūsų Tėvą danguje“ (Mt 5, 16). Tik švytintys žmonės gali būti įrankiais pokyčiams.

**Klausimai aptarimui:**

`1. „Jei nusižemintume Dievo akivaizdoje ir būtume malonūs, paslaugūs, švelnūs ir gailestingi, vietoje vieno atsivertėlio būtų šimtas“ (E. Vait, „Testimonies for the Church“, 9 t., p. 189). Kokia galinga žinia mums visiems, kaip mūsų charakteris, elgesys ir nusistatymas paveikia liudijimą.`

`2. Iš 34, 6–7 deramai vadinamos Senojo Testamento Jn 3, 16. Kodėl?`

`3. Kaip galite paaiškinti Dievo charakterio grožį, pagrįstą Dievo apsireiškimu Iš 34, 6–7, žmonėms, kurie klausia, kas yra jūsų Dievas?`

`4. Klasėje aptarkite, kaip Kristų išpažįstančių žmonių charakteris ir poelgiai paveikia kitų ėjimą su Dievu. Tai yra, kokią įtaką jūsų patyrimui padarė tie, kurie buvo malonūs, gailestingi, nuolankūs ir atlaidūs? Tuo pačiu metu, kaip nemalonūs, neatlaidūs ir arogantiški „krikščionys“ paveikė jūsų ėjimą su Viešpačiu?`