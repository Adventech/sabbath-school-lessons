---
title:  "Pražau parodyti man savo šlovę"
date:   16/09/2025
---

Po įvykio su auksiniu veršiu ir Dievo tautos atsimetimo Mozė juos užtarė ir norėjo būti užtikrintas, kad Viešpats ir toliau ves juos į Pažadėtąjį kraštą. Giliai viduje jis taip pat norėjo geriau pažinti Viešpatį.

`3. Perskaitykite Iš 33, 18–23. Kaip Dievas atsakė į Mozės prašymą parodyti Jo šlovę?`

„Prašau, parodyti man savo šlovę“, – prašė Mozė Viešpaties. Iš savo gailestingumo Viešpats apreiškė jam savo šlovę. Tačiau, patenkindamas Mozės prašymą, Dievas pažadėjo parodyti jam savo gerumą. Galima drąsiai daryti išvadą, kad Dievo šlovė yra Jo gerumas, tai yra Jo charakteris (E. Vait, Apaštalų darbai, p. 427–428; Paslėpti lobiai, p. 376; Pranašai ir karaliai, p. 218–219).

„Dievui šlovė, kai Jis suteikia savo dorybes savo vaikams. Jis trokšta matyti, kaip vyrai ir moterys siekia tobulumo“ (E. Vait, Apaštalų darbai, p. 394). Jo šlovė – tai atgailaujančių nusidėjėlių apkabinimas (Pranašai ir karaliai, p. 460–461) ir aprūpinimas viskuo, ko reikia jiems pakeisti. Mūsų „šlovė“ – atskleisti Jo charakterį savo gyvenime ir skelbti Jį kitiems.

Šis Dievo charakterio atspindys, Jo gerumas ir švelni meilė turi būti matomi mūsų darbuose. Tokiu būdu mes turime galimybę būti ne tik palaiminimu pasauliui, bet ir šviesa stebinčiai visatai. Kaip rašė Paulius: „Man atrodo, kad Dievas mums, apaštalams, paskyrė paskučiausią vietą, tarsi pasmerktiesiems myriop. Mes pasidarėme reginys pasauliui, angelams ir žmonėms“ (1 Kor 4, 9). Šis kosminis matmuo suteikia mūsų gyvenimui ir tarnystei prasmę bei tikslą, kurį mums sunku suvokti.

Rom 2, 4 Paulius rašė: „Dievo gerumas skatina tave atsiversti“. Tai yra, Dievo gerumas ir Jo charakteris, parodyti per Šventąją Dvasią, įtikina žmones jų nuodėmingumu ir tuo, kad jiems reikalingas išgelbėjimas. Iš tiesų, kai žiūrime į kryžių ir žinome, kas ten buvo prikaltas (pats Viešpats), ir kodėl Jis ten buvo – nes Jis mus myli ir tai buvo vienintelis būdas mums išgelbėti – mums tai didžiausias Jo gerumo ir Jo charakterio apreiškimas.

`Kiek laiko skiriate kryžiui apmąstyti ir ką kryžius pasako apie Dievo charakterį?`