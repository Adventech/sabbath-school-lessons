---
title:  Švytintis Mozės veidas
date:   18/09/2025
---

`5. Perskaitykite Iš 34, 29–35. Kokia buvo Mozės švytinčio veido priežastis?`

Dievui apreiškus savo mylintį charakterį, Mozė švytinčiu veidu nusileido į Izraelio stovyklą. Ar Mozė žinojo, kad jo veidas švytėjo? Ne. Kuo arčiau Viešpaties, tuo geriau žmogus suvokia savo netobulumus, lyginant su Dievo šventumu.

Kokia buvo Mozės atsimainymo priežastis, dėl kurios jo veidas švytėjo? Priežastis buvo ne ta, kad jis buvo Dievo akivaizdoje, nes kelis kartus anksčiau jis buvo su Viešpačiu ir po šių susitikimų jo veidas nepasidarydavo švytintis. Tačiau, jei jis niekada nebūtų buvęs Viešpaties akivaizdoje, jo veidas niekada nebūtų sušvitęs. Tik tada, kai jis suprato Dievo gerumą ir visiškai atsivėrė Dievui dėl Jo charakterio grožio, Mozė pasikeitė ir jo veidas švytėjo. Mūsų širdis ir protas gali pasikeisti, kai pasišvenčiame Dievui ir leidžiame Jam būti mūsų gyvenimo Viešpačiu ir Karaliumi.

`6. Perskaitykite 2 Kor 3, 18. Kaip Jėzus gali palaipsniui jus keičiant padaryti panašius į save?`

Paulius lygino švytintį Mozės veidą su Jėzumi Kristumi ir tuo, kad Jėzaus (kuriame buvo įasmenintas Dievo Įstatymas ir malonė) šlovė viršija Įstatymo šlovę Mozės atveju. Kristus, kartu su savo Įstatymu, gali būti įrašytas mūsų charakteryje tik tada, kai žvelgiame į Jėzų (Hbr 3, 1; Hbr 12, 2) ir tik Dievo Dvasios galia (2 Kor 3, 12–18).

Mozė yra mums pavyzdys, ką Dievas gali padaryti už mus, kai leidžiame Jam pakeisti mūsų charakterį ir daryti mus panašius į save. Štai ką Paulius turėjo omenyje, rašydamas apie „atnaujintą gyvenimą“ (Rom 6, 4).

`Kokios jūsų charakterio pusės turi geriau atspindėti Dievo charakterį? Turbūt visos pusės, tiesa? Tačiau, kaip dėmesio sutelkimas į kryžių ir tai, ką jis reiškia, gali padrąsinti ir patikinti dėl išganymo?`