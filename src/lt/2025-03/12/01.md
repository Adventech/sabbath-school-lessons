---
title:  "„Prašau parodyti man savo šlovę“"
date:   13/09/2025
---

### Šios savaitės tyrinėjimui skaitykite:
Iš 33, 7–23; Iš 34, 1– 35; Įst 18, 15. 18; Jn 17, 3; Rom 2, 4; Jn 3, 16; 2 Kor 3, 18.


> <p>Įsimintina eilutė:</p>
> „Ir VIEŠPATS praėjo pro jį, tardamas: ‘VIEŠPATS, VIEŠPATS, esu gailestingas ir maloningas Dievas, lėtas pykti, gausus gerumo ir ištikimybės, lydintis gerumu lig tūkstantosios kartos, atleidžiantis kaltę, nusižengimą ir nuodėmę, tačiau nepaliekantis kaltųjų be bausmės, bet baudžiantis už tėvų kaltę vaikus ir vaikų vaikus lig trečios ir ketvirtos kartos’“ (Iš 34, 6–7).

Mes visi turime augti eidami su Dievu. Be augimo esame mirę. Apaštalas Petras skelbia: „Todėl aukite malone ir mūsų Viešpaties ir Gelbėtojo Jėzaus Kristaus pažinimu. Jam šlovė dabar ir iki amžinybės dienos! Amen“ (2 Pt 3, 18). Turime būti pasirengę augti. Mes kasdien esame Dievo universitete, kur nėra baigimo, o tik nuolatinis mokymosi procesas. Kiekviename augimo etape galima būti tobuliems, jei leisime Dievui padaryti mus tokiais, kokių Jis mūsų nori Kristuje.

Pagalvokite apie mokyklą. Jei pirmokai išmoksta skaityti ir skaičiuoti iki 100, jie gauna teigiamą pažymį, nes jų žinių pakanka tam augimo etapui. Tačiau, jei vidurinės mokyklos mokinio žinių lygis būtų toks pat, ne aukštesnis, tai reikštų didžiulę nesėkmę. Panašiai ir mūsų augimo Dievo malone ir pažinimu atveju. Kiekviename augimo etape galime būti tokie pat tobuli mūsų srityje, kaip Kristus buvo savo.

Šią savaitę tyrinėsime, kaip Mozė, žinodamas ir vykdydamas Dievo nurodymus, augo eidamas su Viešpačiu.