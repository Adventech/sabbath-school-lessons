---
title:  Prie Sinajaus kalno
date:   17/08/2025
---

`1. Perskaitykite Iš 19, 1–8. Ką Dievas jiems pažadėjo čia, Sinajaus kalno papėdėje?`

Dievas nuvedė izraelitus prie Sinajaus kalno, kur netrukus duos jiems Dešimt įsakymų. Džebel Musa (aukštis – 2 285 metrai) esanti Sinajau pusiasalyje – greičiausia yra ta vieta, kur Mozė kelis kartus susitiko su Dievu (pvz., Iš 3, 1; Iš 19, 2; Iš 24, 18), o po daugelio metų, čia taip pat su Dievu sutiko Elijas (1 Kar 19, 8). Tai tas pats kalnas, prie kurio Dievas pašaukė Mozę, kad išvestų Izraelį iš Egipto (Iš 3, 1. 10). Tuo metu Dievas pasakė Mozei, kad jis garbins Dievą su išlaisvintu Izraeliu šioje vietoje, ir tai bus ženklas Mozei, kad Abraomo, Izaoko ir Jokūbo Dievas juos veda (Iš 3, 12).

Po dviejų mėnesių kelionės izraelitai atėjo į Sinajų (Iš 19, 1), kur išbuvo maždaug vienerius metus (palyginkite Iš 19, 1 ir Sk 10, 11–12). Per šiuos metus buvo duota daug įsakų, užrašytų Iš 19–40 sk; Kun 1–27 sk. ir Sk 1, 1sk.–10sk, 10. Izraelio apsistojimas prie Sinajaus kalno yra pagrindinė pirmųjų penkių Mozės knygų pasakojimo dalis. Čia yra pamatas, kaip jie tapo Dievo išrinkta tauta, vienintele tauta, kuri nėra persmelkta pagonybės ir stabmeldystės.

Dievas ėmėsi iniciatyvos ir sudarė Sandorą su Izraeliu. Su sąlyga, kad ši tauta bus paklusni ir palaikys ryšį su Juo, Dievas pažadėjo padaryti juos ypatinga nuosavybe, kunigų karalyste, šventa tauta.

Būti šventa tauta reiškia būti pasišventusia Dievui ir atskleisti Jo charakterį kitiems, ypač juos supančioms tautoms. Jie taip pat buvo pašaukti būti kunigų karalyste, kuri suves kitus žmones su Dievu, ves juos pas Jį ir mokys Jo kelių bei Jo įsakų. Jie turėjo būti ypatinga Dievo nuosavybė, nes Jis norėjo, kad Izraelis kaip Jo įrankis apšviestų pasaulį su Juo ir Jo charakteriu susijusiu pažinimu.

Ši Sandora buvo teisinis Dievo ir Jo tautos santykių užmezgimas. Bendroji Sandoros formulė, kuri skirtinguose tekstuose šiek tiek skiriasi, yra tokia: „Aš būsiu jūsų Dievas, o jūs būsite Mano tauta“ (Iš 6, 7; Kun 26, 12; Jer 24, 7; Jer 31, 33; Hbr 8, 10; Apr 21, 3).

`Įsivaizduokite, kad esate ypatinga Dievo „nuosavybė“! Kokias privilegijas tai apimtų? Kokios tektų pareigos?`