---
title:  Pasiruošimas dovanai
date:   18/08/2025
---

`2. Perskaitykite Iš 19, 9–25. Kaip Dievas paruošė Izraelį priimti Dešimt įsakymų?`

Dievas davė konkrečius nurodymus, ką izraelitai turėjo padaryti ruošdamiesi priimti Įstatymą prie Sinajaus. Jų išorinis tyrumas turėjo atspindėti visišką jų pasišventimą Dievui. Jie turėjo būti pasiruošę nuostabiam Viešpaties šlovės apsireiškimui. Šių įvykių metu „trankėsi perkūnija, švytavo žaibai, ir tirštas debesis dengė kalną. Rago gaudesys buvo toks skardus, kad visi stovykloje buvę žmonės drebėjo“ (Iš 19, 16).

Dekalogas (Dešimt Dievo įsakymų) yra Dievo apreiškimo ir biblinės etikos šerdis. Jie sudaro dangaus mato esmę ir pamatą visai žmonijai; šie principai yra amžini ir visuotini.

Remiantis bibliniu pasakojimu, Dešimt įsakymų buvo paskelbti ir užrašyti Dievo (Iš 19, 19; Iš 20, 1; Įst 5, 4–5. 24; Iš 24, 12; Iš 24, 12. Iš 31, 18, Įst 5, 22). Jie du kartus buvo duoti Mozei kaip ypatinga dovana (Iš 32, 19; Iš 34, 1; Įst 10, 1–2).

Išėjimo knygoje Dešimt įsakymų pavadinti liudijimu (hebrajiškai – ‘edut; Iš 31, 18) arba Sandoros žodžiais (hebrajiškai – dibre haberit; Iš 34, 28). Pakartoto Įstatymo knygoje jie užrašyti Sandoros plokštėse (Įst 9, 9. 11. 15). Nė vienoje knygoje hebrajų kalba nepavartotas terminas Dešimt įsakymų (hebrajiškai – mitzwot, įsakymai). Vietoj to tris kartus jie pavadinti Dešimčia žodžių. Hebrajiškai – aseret hadebarim, iš – dabar, reiškiant – žodį, sakinį, reikalą, dalyką, kalbą, pasakojimą, pažadą, pasakymą“ (Iš 34, 28; Įst 4, 13; Įst 10, 4).

Dešimties įsakymų variantų yra du su labai mažais skirtumais; pirmas variantas užrašytas Iš 20, 1–17, antras – Įst 5, 1–21). Antras variantas, kurį Mozė pateikė Izraeliui žodžiu, pasirodė beveik ketu riasdešimt metų po Sinajaus, prieš pat tautai įžengiant į Pažadėtąjį kraštą (Įst 1, 3–4; Įst 4, 44–47). Šios aplinkybės paaiškina nedidelius skirtumus tarp šių dviejų variantų.

Pauliui Įstatymą apibendrinus kaip meilę, jis citavo Dešimt įsakymų (Rom 13, 8–10). Meilė iš tikrųjų yra Dievo Įstatymo visuma, nes Dievas yra meilė (1 Jn 4, 16).

`Kaip jūs suprantate Dešimt įsakymų kaip Dievo meilės išraišką? Ką tai reiškia? Kaip juose atsiskleidžia Dievo meilė?`