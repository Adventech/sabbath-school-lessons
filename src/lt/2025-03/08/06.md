---
title:  Įstatymas kaip Dievo Pažadas
date:   21/08/2025
---

`5. Perskaitykite Rom 3, 20–24. Paulius labai aiškiai sakė, kad mes negalime būti išgelbėti laikydamiesi dešimties įsakymų, tada koks pastarųjų vaidmuo mūsų gyvenimui?`

Hebrajiškai sąvokos dabarim reikšmė, vartota Mozės apibūdinant Dešimt Dievo įsakymų (Iš 34, 28; Įst 4, 13; Įst 10, 4), pažodžiui reiškia ne „įsakymus“, o „žodžius“. Šis „žodis“ (vienaskaita – dabar) gali turėti „pažado“ reikšmę. Štai kodėl daugelyje tekstų (1 Kar 8, 56; 2 Met 1, 9; Neh 5, 12–13; Įst 1, 11; Įst 6, 11; Įst 6, 3; Įst 9, 28; Joz 9, 21; Joz 22, 4;

Joz 23, 5) dabar išverstas ne tik daiktavardžiu, bet ir veiksmažodžiu, išreiškiant pažadą. E. Vait pateikė tokią su Dešimties įsakymų funkcija susijusią įžvalgą: „Dešimt įsakymų... yra dešimt pažadų“ (Ellen G. White Comments, The SDA Bible Commentary, vol. 1, 1105 p.). Dešimt įsakymų turėtų būti suprantami kaip Dievo pažadai, kurie nukreips mus teisingu keliu, kad Jis galėtų mums padaryti nuostabių dalykų. Bet mes turime paklusti šiems įsakymams.

`6. Perskaitykite Rom 10, 4. Kaip turėtume suprasti Pauliaus teiginį, kad Kristus yra Įstatymo „tikslas“?`

Paulius teigė, kad Jėzus Kristus yra Įstatymo telos, bet ne ta prasme, kad Kristus panaikina Įstatymą. Atvirkščiai, tai reiškia, kad Kristus yra Įstatymo uždavinys. Tai nereiškia, kad Jo atperkanti Auka padaro Įstatymą nebegaliojantį, nes Įstatymas yra amžinas. Priešingai, Paulius rašė apie Įstatymo svarbą, apie jo teisėtumą ir apie jo ilgalaikį autoritetą (Rom 3, 31; 1 Kor 7, 19; Gal 5, 6). Žodžio telos reikšmė pirmiausia nusako tikslą ir yra orientuota į uždavinį, o ne susijusi su laiku. Kristus yra tikrosios Dievo Įstatymo prasmės ir tikslo esmė. Taigi būtų neteisinga teigti, kad Kristus Įstatymą pripažino negaliojančiu, jį pakeitė arba panaikino. Kristus yra Įstatymo tikslas, į kurį Jis ir nurodo.

`Kaip Įstatymas nurodo mums Jėzų? Tai yra, ką Įstatymas mums atskleidžia apie mus pačius, kas iš tikrųjų nukreipia mus į Jėzų?`