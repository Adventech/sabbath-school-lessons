---
title:  Tolesniam tyrinėjimui
date:   22/08/2025
---

E. Vait, Patriarchai ir pranašai, p. 237– 244; p. 260–269.

„Dievas ketino savo Įstatymo paskelbimą paversti labai įspūdingu ir didingu reginiu, atitinkančiu pakilią šios progos dvasią. Reikėjo sudaryti žmonėms įspūdį, kad į viską, kas susiję su Dievo tarnyste, reikia žvelgti su didžiausia pagarba“ (E. Vait, Patriarchai ir pranašai, p. 237).

Šis pagarbos principas galioja ir šiandien. Jis kyla iš pagarbos Dievo didybei ir viešpatavimui. Dievo šlovės pamatymas nulemia dėkingumą ir menkina mūsų puikybę. Juo aiškiau matysime Dievo šventumą, tuo daugiau savo gyvenime įžvelgsime netobulumo ir dar labiau trokšime Jo keičiančio Artumo, trokšime būti panašesni į Jį.

Be to, suprasdami, kokie esame priešingi Jam ir Jo šventam Įstatymui, esame visiškai priklausomi nuo pavaduojančios Kristaus mirties už mus.

Tuo pat metu Jėzus aiškiai pasakė, kad nuolankiai priimant Dievą kaip savo Viešpatį ir Karalių, paklusti Jo įsakymams nėra sunku (Mt 11, 28–30). Kristus aiškiai pasakė, kad dangaus Įstatymas galioja visada (Mt 5, 17–20). Laikydamiesi Dievo Įstatymo iš meilės ir dėkingumo Jam dėl išgelbėjimo, kurį Jis mums laisvai suteikė, galime patirti gelbstinčio ryšio su Juo pilnatvę. Mėgaudamiesi didžiuliais Įstatymo laikymosi privalumais (pažvelkite į skausmą ir sunkumus, kuriuos lemia Įstatymo laužymas), taip pat galime džiaugtis supratimu, kad mūsų išganymą užtikrina Jėzus, o ne Įstatymo laikymasis.

**Klausimai aptarimui:**

`1. Pasiruošimas priimti Įstatymą padėjo tautai suprasti būtiną pagarbos jausmą. Kur šiandien mūsų bažnyčioje ir bažnytiniame gyvenime yra panašus pagarbos jausmas Dievui? O gal jis kažkaip lėtai išblėso?`

`2. Įsigilinkite į šią Sandoros formulę: „Aš būsiu jūsų Dievas, o jūs būsite Mano tauta“. Ką tai reiškia mums šiandien ir kaip tai turėtų atsiskleisti tiek asmeniniame, tiek bendruomenės gyvenime?`

`3. Liepdamas mums kažką atlikti, Dievas įgalina mus. E. Vait rašė: „Visi Jo įsakai suteikia jėgų ir numato galimybes“ (Paslėpti lobiai, p. 297). Kaip šį pažadą, šį dabar, įgyvendinti?`

`4. Kaip reaguoti į dažnai girdimą argumentą, kad po kryžiaus Įstatymas nebegalioja? Daugeliu atvejų, kas, taip teigiančiųjų nuomone, nebegalioja?`