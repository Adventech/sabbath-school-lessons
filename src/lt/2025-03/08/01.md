---
title:  Sandora prie Sinajaus
date:   16/08/2025
---

### Šios savaitės tyrinėjimui skaitykite:
Iš 19, 1–20, 17; Apr 21, 3; Įst 5, 6–21; Jok 1, 23–25; Rom 3, 20–24; Rom 10, 4.


> <p>Įsimintina eilutė:</p>
> „Jūs matėte, ką padariau egiptiečiams, kaip nešiau jus ant erelių sparnų ir pas save atsivedžiau. O dabar, jei paklusite Mano balsui ir laikysitės Mano Sandoros, jūs būsite Mano nuosavybė, brangesnė už visas kitas tautas. Iš tikrųjų Man priklauso visa žemė, bet jūs būsite Mano kunigiška karalystė ir šventa tauta“ (Iš 19, 4–6).

Kur Dievas vedė Izraelį, išvadavęs juos iš Egipto? Į Pažadėtąjį kraštą, kur kitur? Kad ir koks geografiškai teisingas, šis atsakymas neteisingas teologine prasme. Pats Dievas į šį klausimą atsako: „Jūs matėte, ką padariau egiptiečiams, kaip nešiau jus ant erelių sparnų ir pas save atsivedžiau“ (Iš 19, 4). Taigi biblinis-teologinis atsakymas į šį klausimą atskleidžia Dievo pirmenybę ir tikslą – Viešpats atsivedė juos pas save.

Kai žmonės atsitraukia nuo Dievo, Jis jų ieško ir kviečia pas save. Geriausias šios gilios tiesos pavyzdys yra Edeno sode, kai Adomas ir Ieva nusidėjo, nepakluso Dievo įsakymui ir pasislėpė nuo Jo. Jis ėmėsi iniciatyvos ir klausė: „Kur tu?“ (Pr 3, 9) Jis visada žengia pirmą žingsnį. Jėzus tai iškalbingai sako: „Ateikite pas Mane visi, kurie vargstate ir esate prislėgti; Aš jus atgaivinsiu! Imkite ant savo pečių Mano jungą ir mokykitės iš Manęs, nes Aš romus ir nuolankios širdies, ir jūs rasite savo sieloms atgaivą“ (Mt 11, 28–29).

Dievas kviečia mus visus; mūsų amžinasis likimas priklauso nuo mūsų reakcijos.