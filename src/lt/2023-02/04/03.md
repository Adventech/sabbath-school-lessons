---
title:  Bijoti Dievo ir Jam paklusti
date:   17/04/2023
---

`2. Ko dar Raštas moko apie tai, ką reiškia bijoti Dievo?`

`3. Perskaitykite Įst 6, 2; Ps 119, 73–74 ir Mok 12, 13–14. Ką šie tekstai atskleidžia apie pagarbią Dievo baimę?`

Šie tekstai atskleidžia ryšį tarp Dievo baimės ir Jo įsakymų laikymosi. Bijoti Dievo – tai

pagarbios baimės nusistatymas, vedantis į paklusnumą. Dangus ragina išgelbėtuosius malone nedelsiant paklusti Dievo įsakymams (Ef 2, 8–10). Malonė neišlaisvina mūsų nuo paklusnumo Dievo įsakymams. Evangelija išlaisvina mus nuo Įstatymo pasmerkimo, o ne nuo mūsų pareigos jam paklusti.

Malonė ne tik išvaduoja iš mūsų praeities kaltės, bet ir įgalina gyventi dievobaimingai bei paklusti dabar. Apaštalas Paulius skelbia, jog „gavome malonę ir apaštalo tarnystę, kad Jo garbei skleistume tikėjimo klusnumą visose pagonių tautose“ (Rom 1, 5).

Kai kuriems žmonėms kyla keista mintis, kad išgelbėjimas malone kažkaip panaikina Dievo Įstatymą arba sumažina būtinybę paklusti. Jie mano, kad bet kokios kalbos apie paklusnumą yra Įstatymo raidės prisilaikymas. Jie teigia: „Aš noriu tik Jėzaus“. Kyla klausimas: Kokio Jėzaus? Mūsų pačių sukurto ar Šventojo Rašto Jėzaus? Šventojo Rašto Kristus niekada neverčia mūsų sumenkinti Jo Įstatymo, kuris yra Jo charakterio nuorašas. Šventojo Rašto Kristus niekada neragina mūsų sumenkinti biblinių doktrinų, kurios aiškiau atskleidžia, kas Jis yra ir Jo planą šiam pasauliui. Šventojo Rašto Kristus niekada neverčia mūsų prilyginti Jo mokymą pamaldžioms banalybėms, kurios yra neesminės. Kristus yra visos doktrininės tiesos įsikūnijimas. Jėzus yra įkūnyta tiesa. Jis yra įgyvendinta doktrina.

Paskutinis Apreiškimo knygos raginimas skatina mus tikėjimu Jėzumi priimti visa, ką Jis siūlo. Mes raginami bijoti Dievo, o tai išreiškiama tikėjimu Jo atperkančia galia, įgalinančia gyventi dievobaimingai, klusniai.

`Kaip šie Jėzaus žodžiai: „Nebijokite tų, kurie žudo kūną, bet negali užmušti sielos. Verčiau bijokite To, kuris gali pražudyti ir sielą, ir kūną pragare“ (Mt 10, 28), – padeda mums suprasti, ką reiškia bijoti Dievo?`