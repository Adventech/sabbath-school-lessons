---
title:  Bijokite Dievo ir atiduokite Jam pagarbą
date:   15/04/2023
---

### Šios savaitės tyrinėjimui skaitykite:
Apr 14; Pr 22, 12; Mok 12, 13–14; Kol 3, 1–2; Hbr 12, 1–2; 1 Kor 3, 16–17.

> <p>Įsimintina eilutė:</p>
> „Čia pasirodo ištvermė šventųjų, kurie laikosi Dievo įsakymų ir Jėzaus tikėjimo!“ (Apr 14, 12)

Danų rašytojas Siorenas Kierkegoras pasakojo palyginimą apie paskutiniuosius laikus. Pasakojimas toks:

Didelio teatro užkulisiuose kilo gaisras. Klounas, dalyvavęs pasirodyme, išėjo įspėti žiūrovus: Bėkite; kilo gaisras! Žiūrovai manė, kad tai tik pokštas, pasirodymo dalis ir tik plojo. Jis pakartojo įspėjimą: Bėkite! Bėkite! Tačiau kuo ryžtingiau jis juos perspėjo, tuo garsesni lydėjo plojimai. Kierkegoro teigimu, tokia bus pasaulio pabaiga; t.y., visuotiniai plojimai protų, kurie tiki, kad įspėjimas yra pokštas.

Pasaulio pabaiga ir įvykiai iki jos, kaip žinome, nėra pokštas. Pasaulis susiduria su rimčiausia krize nuo tvano. Tiesą sakant, pats Petras pasakojimą apie tvaną naudojo kaip pabaigos simbolį, įspėjimą, kad kaip senovės pasaulį pražudė tvano vanduo, taip ir paskutiniaisiais laikais „dangūs praeis su smarkiu ūžesiu, stichijos nuo karščio suirs, ir žemė su savo veikalais sudegs“ (2 Pt 3, 10). Būdami įspėti dėl to, kas ateis, dabar turime būti tam pasiruošę.