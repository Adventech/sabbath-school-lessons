---
title:  Tolesniam tyrinėjimui
date:   21/04/2023
---

Pagalvokite apie nuostabius Pauliaus žodžius Hbr 7, 25, kuriais, kalbant apie Jėzų kaip mūsų Vyriausiąjį Kunigą, sakoma, kad „Jis per amžius gali išgelbėti tuos, kurie per Jį eina prie Dievo“. Per amžius gali išgelbėti. Graikų kalboje žodis „per amžius“ reiškia „pilnatvę, užbaigtumą“. Jėzus mus gelbsti; mūsų darbas yra pasišvęsti Jam, laikantis Jo pergalės už mus. Mes turime pasitikėti Juo, o ne savimi.

> <p></p>
> „Apreiškimo knygos posakio ‘bijokite Dievo’ jėgą galime apibendrinti kaip paskutinį Dievo raginimą žmonijai pasirinkti Jį savo šlovingu ir didingu Dievu,.. kuris nugalės Jam ir Jo planui vardan žmonių priešiškas blogio jėgas (plg. Apr 14, 9–11). Ši baimė, bent jau dabar (plg. Apr 6, 14–17), pasireiškia ne siaubu ir drebėjimu, bet džiaugsmingumu ir paklusnumu iš meilės Dievo Įstatymui ir išskirtiniu Jo garbinimu. Jokia kita jėga neturėtų būti pripažinta verta tokio pasišventimo ir ištikimybės. Tiesą sakant, nėra kitų galimybių, nes kosminės kovos horizonte kaip galimybės pasirodo demoniškų jėgų darbai, kuriems lemta išnykti (Apr 16, 13–14; 17, 14; 20, 11–15). Todėl Viešpaties baimė yra teigiamas dangaus raginimas… stoti į Dievo pusę kosminėje kovoje, kad atsidurtume Jo šlovingiausiame Artume, kupiname džiaugsmo amžinoje bendrystėje su Juo (Apr 21, 3–4; Apr 22, 3–5)“ (Angel Manuel Rodríguez, „The Closing of the Cosmic Conflict: Role of the Three Angels’ Messages“, 27 p.).

**Klausimai aptarimui:**

`1. Pagalvokite apie neįtikėtiną Dievo, kuris sukūrė ir palaiko visą kosmosą, galią. Mes vos suvokiame kosmoso idėją; kaip tada galėtume pradėti suvokti jo Kūrėją? Pagalvokite, koks Jis didingas ir galingas palyginti su mumis. Ir šis Dievas vieną dieną teis mus? Kaip tai padeda suprasti Dievo baimės idėją ir ką ji reiškia?`

`2. Kaip galime išvengti Įstatymo raidės prisilaikymo, kai aptariame biblines šventumo, pergalės ir triumfo sampratas? Kodėl mes visada turime suprasti, kad tik Kristaus pergalė vardan mūsų ant kryžiaus yra mūsų išganymo vilties pamatas, nepaisant mūsų pergalių (ar net nesėkmių) čia?`

`3. Kodėl, net ir turint visus pergalės prieš nuodėmę pažadus, dažnai patiriame nesėkmę ir neišlaikome teisumo mato, kurį pats Jėzus mums parodė ir pažadėjo, kad mes galime jį pasiekti? Kokias klaidas darome neleisdami Dievui atlikti mumyse Jo pažadėto darbo?`