---
title:  Žmogaus sūnus sugrįžta
date:   03/04/2023
---

Apreiškimo 14 pateikiamos pagrindinės eilutės, susijusios su Viešpaties žinia savo tautai ir pasauliui paskutinėmis dienomis. Svarbiausias yra Jėzaus sugrįžimas, Jo pažado: „Ir jūs dar pamatysite Žmogaus Sūnų, sėdintį Visagalio dešinėje ir ateinantį dangaus debesyse“ (Mk 14, 62), įvykdymas.

`2. Perskaitykite Apr 14, 14. Kaip Jėzus nusakytas, kai Jis grįžta į žemę? Kodėl, jūsų manymu, Jonas taikė šį titulą Jėzui?`

Evangelijose Jėzus 82 kartus vartojo terminą „Žmogaus Sūnus“, nusakydamas save. Tai buvo vienas mėgstamiausių Jo titulų. Pastarąjį Jis vartojo kaip meilės išraišką, norėdamas susitapatinti su mumis. Jis yra Gelbėtojas, kuris mus supranta, patyrė mūsų gundymus ir išgyveno mūsų išmėginimus. Jis yra „Žmogaus Sūnus“, kuris grįžta pasiimti mus namo. Jėzus, kuris ateina mūsų, yra tas pats Jėzus, kuris gyveno tarp mūsų. Jis gali mus išpirkti, nes tapo vienu iš mūsų, tačiau, būdamas vienu iš mūsų, Jis priėmė visą šėtono gundymų įtūžį ir, taip, nugalėjo.

**3. Ko šios Rašto eilutės Mato evangelijoje moko apie Jėzų, Žmogaus Sūnų?**

`Mt 16, 27`

`Mt 24, 27–30`

`Mt 25, 31–32`

Atkreipkite dėmesį į tam tikras detales šiose eilutėse:

(1) Jėzus, Žmogaus Sūnus, ateis šlovėje su savo angelais. 
(2) Jis atskirs avis nuo ožių (iš esmės teismas). 
(3) Spręsis amžinas tautų ir visos žmonijos likimas.

`Pagalvokite apie terminą „Žmogaus Sūnus“ ir tai, ką jis sako apie Kristaus žmogiškumą. Nors Dievas, Jis tapo vienu iš mūsų, kaip ir mes, bet skirtingai nei mes, Jis nenusidėjo. Kokią nuostabią viltį tai suteikia jums, kalbant apie (1) Dievo meilės mums pažinimą; 2) žinojimą, kad Jis supranta mūsų kovas ir suteikia mums pergalę?`