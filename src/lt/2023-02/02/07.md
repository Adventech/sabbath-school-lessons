---
title:  Tolesniam tyrinėjimui
date:   07/04/2023
---

> <p></p>
> „Dėsnio, apimančio tiek protinę, tiek dvasinę sritį, esmė yra ta, kad mes keičiamės pagal pavyzdį, kurį stebime. Žmogaus protas pamažu pripranta prie tų dalykų, apie kuriuos jis mąsto. Taip jis sutampa su tuo, ką įprato mylėti ir gerbti. Žmogus niekada negali pakilti aukščiau savosios tyrumo, gerumo ar teisumo sampratos. Jeigu savasis ‘aš’ yra aukščiausias jo idealas, jis niekada nepakils aukščiau, gali tik nusmukti žemyn. Vienintelė Dievo malonė gali išaukštinti žmogų. Paliktas vienas, žmogus neišvengiamai žlugs“ (E. Vait, Didžioji kova, 2017, p. 480).

Subtiliai, nežymiai, iš pradžių beveik nepastebimai keičiasi mūsų charakteris ir asmenybė, atsižvelgiant į sėklas, kurias sėjame mintyse. Sėkite geras sėklas ir duosite gerą vaisių. Sėkite šio pasaulio piktąsias sėklas ir jūsų charakteris brandins šio pasaulio vaisių. Jei sėjame abejingumą Dievui ir dvasinėms vertybėms bei prioritetams, pjauname abejingumo vaisių – apatiją, dvasinį pasitenkinimą ir nusivylimą savo dvasiniame gyvenime. Štai kodėl tie, kurie galvoja: „Aš žinau, kad vieną dieną vyks galutinis persekiojimas, žvėries ženklas ir t. t., bet kai taip atsitiks, aš susiimsiu“, renkasi labai pavojingą kelią. Dievas kviečia mus dabar, šią akimirką, pavesti savo gyvenimą Jam. Kuo ilgiau delsiama reaguoti į Šventąją Dvasią, tuo asmens širdis darosi vis labiau užkietėjusi Dievo raginimams ir imlesnė pasiduoti piktojo melui bei juo patikėti.

**Klausimai aptarimui:**

`1. Koks yra ryšys tarp išgelbėjimo malone ir augimo malone, atsižvelgiant į Apr 14, 14–20 ir pjūties principą?`

`2. Aptarkite būtinas augalų augimui priemones ir palyginkite jas su mūsų dvasiniu augimu. Kokie yra panašumai? Tai yra, ko galime pasimokyti iš augalų augimo ir ką galime pritaikyti savo gyvenime?`

`3. Ar yra skirtumas tarp mums Dievo suteiktos galimybės rinktis ir valios? Kodėl augančiam krikščioniui svarbu suprasti šį skirtumą?`

`4. Kodėl titulas „Žmogaus Sūnus“ yra padrąsinimas teismo valandą, laukiant Kristaus antrojo atėjimo? Kodėl guodžia suvokimas, kad mums teisme atstovauja žmogus?`