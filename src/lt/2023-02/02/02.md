---
title:  Amžini sprendimai
date:   02/04/2023
---

Apreiškimo 14 yra paskutinė Jėzaus gailestingumo žinia puolusiam ir maištaujančiam pasauliui, kuris apie šešis tūkstančius metų buvo persmelktas nuodėmės ir blogio. Ateis diena, kai kiekvienas žmogus Žemėje priims galutinį, neatšaukiamą sprendimą – už arba prieš Jėzų. Apreiškimo knygos žinia apie Kristaus teisumą, išlaisvinantį mus nuo nuodėmės pasmerkimo ir nuodėmės gniaužtų mūsų gyvenime, aidės visoje žemėje.

`1. Perskaitykite Mt 24, 14 ir palyginkite su Apr 14, 6. Kokį pažadą Jėzus davė savo mokiniams dėl Evangelijos skelbimo visame pasaulyje prieš pat Jo sugrįžimą?`

Jėzaus pažadas, kad „bus paskelbta ši karalystės Evangelija visame pasaulyje“, užrašytas Mt 24, 14, galutinai išsipildo Kristaus paskutiniųjų dienų žinioje, Apr 14, 6, kur parašyta, kad Evangelija bus skelbiama „visoms tautoms, gentims, kalboms ir žmonėms“.

Tris kartus Apreiškimo 22 Jėzus sako, kad Jis veikiai ateis (Apr 22, 7. 12. 20). Savo veikaus sugrįžimo kontekste mūsų Viešpats priduria: „Piktadarys toliau tedaro piktadarybes, kas susitepęs, tesusitepa dar labiau, teisusis toliau tevykdo teisumą, ir šventasis dar tepašventėja“ (Apr 22, 11). Apreiškimo knyga veda prie šlovingos kulminacijos, kai kiekvienas žmogus privalės apsispręsti už ar prieš Kristų.

Žinoma, kiekvieną dieną savo sprendimais net ir vadinamuose „mažuose dalykuose“ mes renkamės arba Jėzaus, arba piktojo pusę. Mažai tikėtina, kad asmuo, kuris dabar savo gyvenime nuolat priima nederamus sprendimus, staiga, ištikus paskutinei krizei, stos į Jėzaus pusę, ypač kai visa pikto pasaulio jėga stos prieš jį. Dabar, šiandien ir kiekvieną dieną turime apsispręsti būti ištikimi Kristui ir Jo įsakymams. „Nes tai ir yra Dievo meilė – vykdyti Jo įsakymus“ (1 Jn 5, 3). Kaip rašė E. Vait: 

> <p></p>
> „Jėzus nekeičia charakterio savo atėjimo metu. Atsivertimo darbas turi būti atliktas dabar. Mūsų kasdienis gyvenimas lemia mūsų likimą“ (Paskutinės dienos įvykiai, p. 295).

`Kaip Dievas formuoja mūsų charakterį? Kokias priemones Jis naudoja, kad augtume malone? Ką galime daryti, kad Šventoji Dvasia visiškai mus pakeistų, kad būtume panašesni į Jėzų?`