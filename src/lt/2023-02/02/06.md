---
title:  Kiekviena sėkla subrendusi pjūčiai
date:   06/04/2023
---

Apreiškimo 14 yra du derliai. Auksinių grūdų derlius simbolizuoja teisiuosius, o vynuogių derlius – nedorėlius arba pražuvusiuosius. Abu derliai visiškai subrendę. Kiekviena pasėta sėkla yra visiškai subrendusi.

`7. Perskaitykite Apr 14, 17–20. Ką reiškia posakis „didįjį Dievo rūstybės spaustuvą“? Taip pat žr. Apr 14, 10; Apr 15, 1 ir Apr 16, 1.`

„Ir dar vienas angelas išėjo nuo aukuro, turintis valdžią ugniai“ (Apr 14, 18). Šis angelas įsako paskutiniojo Dievo teismo ugniai. Derlius sunokęs. Nuodėmė pasiekė savo ribas. Maištas peržengė Dievo gailestingumo ribą. Kad ir kaip būtų blogai, viskas dar labiau blogės, kol viskas nesibaigs. Mylintis Dievas dėl mūsų padarė viską, ką gali, įskaitant ir pasiaukojimą ant kryžiaus kaip atnašą už mūsų nuodėmes. „Tą, kuris nepažino nuodėmės, Jis dėl mūsų pavertė nuodėme, kad mes Jame taptume Dievo teisumu“ (2 Kor 5, 21; taip pat žr. Gal 3, 13).

Ką dar Dievas galėjo padaryti? Malonė daugiau nieko negali padaryti, kad atpirktų tuos, kurie ne kartą atstūmė Šventąją Dvasią.

Štai skubi pranašiška Apreiškimo 14 žinia. Kiekviena sėkla subrendo pjūčiai. Grūdai yra visiškai subrendę, vynuogės yra visiškai prisirpusios. Dievo tauta atskleidžia Jo malonės, užuojautos, gailestingumo ir meilės paveikslą visatai. Piktojo vaikai atskleidžia godumą, geismą, pavydą ir neapykantą. Vienoje grupėje atsiskleidžia Jėzaus charakteris, o kitoje – šėtono charakteris.

Visata Dievo tautoje matys teisumo apreiškimą, kurio, ko gero, nematė nė viena ankstesnė karta. Priešingai Kristaus teisumui, apreikštam Jo tautoje, visata matys visus maišto prieš Dievą rezultatus. Nedorumas, blogis, nuodėmė ir Įstatymo laužymas bus akivaizdžiai parodyti žmonėms ir angelams. Gėrio ir blogio, teisumo ir nedorumo, paklusnumo ir maištavimo kontrastas bus akivaizdus visai visatai – ir žmonėms, ir angelams.

`Kaip gerai atskiriate gėrio ir blogio kontrastą? Kodėl mums tai svarbu? (žr. Hbr 5, 14)`