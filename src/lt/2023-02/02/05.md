---
title:  Nugalėtojo vainikas
date:   05/04/2023
---

Jonas rašė apie Jėzų kaip Žmogaus Sūnų: „ant galvos Jis turėjo aukso vainiką, o rankoje aštrų pjautuvą“ (Apr 14, 14). Žodis „vainiką“ yra stefanos. Tai nugalėtojo vainikas. Kai sportininkas laimėdavo svarbias varžybas, jam buvo įteikiamas stefanos, garbės, šlovės, pergalės vainikas.

Jėzui kažkada buvo uždėtas erškėčių vainikas, simbolizuojant gėdą ir pasityčiojimą. Kadaise žmonės Jį niekino ir atstūmė. Jis buvo plūstamas, paniekintas, apspjaudytas, mušamas ir plakamas. Bet dabar Jis turi šlovės vainiką ir Jis vėl sugrįžta, tik dabar kaip karalių Karalius ir viešpačių Viešpats.

`6. Perskaitykite Apr 14, 15 ir Mk 4, 26–29. Kokius panašumus įžvelgiate? Apie ką šios eilutės kalba?`

Angelas ateina nuo Dievo Artumo šventyklos šlovėje. Dievas žiūri į angelą ir sako: „Atėjo laikas. Derlius visiškai sunokęs“. Angelas išskrenda iš šventyklos pas Jėzų ir garsiai pareiškia: „Atėjo laikas. Derlius sunokęs“. Eik, pasiimk savo vaikus ir parvesk juos namo.

Jėzus Naujajame Testamente ne kartą naudojo žemdirbystės pavyzdžius. Daugiau nei vieną kartą Jis naudojo sunokusio derliaus arba pjūties simboliką, kad parodytų Evangelijos sėklos augimą savo tautos gyvenime.

> <p></p>
> „Sėklos dygimas iliustruoja dvasinio gyvenimo pradžią, o augalas yra gražus krikščioniškojo augimo pavyzdys. Gamtoje ir malonėje negali būti gyvenimo be augimo. Augalas turi augti arba mirti. Jo gyvenimas yra tylus ir nepastebimas, bet nuolatinis, toks pat ir krikščioniškojo gyvenimo augimas. Kiekvienoje vystymosi stadijoje mūsų gyvenimas gali būti tobulas, jei Dievo užmojis mums yra įvykdytas, tai bus nuolatinė pažanga. Šventėjimas yra viso gyvenimo darbas. Didėjant mūsų galimybėms, didėja mūsų patirtis, taip pat didėja ir mūsų žinojimas“ (E. Vait, Paslėpti lobiai, p. 50).

Auksinio grūdo nokimas simbolizuoja visus malonės pakeistuosius, meilės skatinamus ir gyvenančiuosius klusniai Kristaus vardo šlovei. Jų širdis yra viena su Jėzaus širdimi, ir viskas, ko jie nori, yra tai, ko nori Jis.

`Kaip suprantate E. Vait teiginį, kad „kiekvienoje vystymosi stadijoje mūsų gyvenimas gali būti tobulas“? Ką tai reiškia, ypač kai dabar matome savo klaidas ir ydingą charakterį?`