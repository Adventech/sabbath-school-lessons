---
title:  Likimo akimirka
date:   01/04/2023
---

### Šios savaitės tyrinėjimui skaitykite:
Mt 24, 14; Apr 14, 14–20; Mt 16, 27; Apd 1, 9–11; Mk 4, 26–29; Apr 16, 1.

> <p>Įsimintina eilutė:</p>
> „Ir aš regėjau: štai baltas debesis, o ant debesies sėdėjo panašus į Žmogaus Sūnų. Ant galvos Jis turėjo aukso vainiką, o rankoje – aštrų pjautuvą. Iš šventyklos išėjo dar vienas angelas, šaukdamas galingu balsu sėdinčiajam ant debesies: ‘Paleisk darban savo pjautuvą ir pjauk, nes išmušė pjūties valanda, ir žemės derlius prinoko’“ (Apr 14, 14–15).

Dievas visada kalbėjo savo tautai, suteikdamas jai visas aktualias tiesas, kurias ji privalėjo konkrečiu metu išgirsti. Nuo įspėjimo dėl tvano (Pr 6, 7) iki Jėzaus pirmojo atėjimo (Dan 9, 24–27) ir teismo prieš Jėzaus antrąjį atėjimą (Dan 7, 9–10; Dan 8, 14), iki paskutiniųjų įvykių prieš Kristaus sugrįžimą (Apr 12–14), Dievas mums kalbėjo. Šiomis paskutinėmis žmonijos istorijos dienomis Jis siuntė pasauliui ir savo tautai ypatingą žinią, skirtą patenkinti atėjusios valandos poreikį. Jis nusako šią žinią kaip tris angelus, lekiančius dangaus viduriu, skelbiančius visam pasauliui skubią paskutiniųjų laikų žinią.

Trijų angelų žinia yra paskutinė Jėzaus gailestingumo žinia, kvietimas, raginantis mus išsižadėti pasitikėjimo savo teisumu ir pasikliauti Jėzaus teisumu, kuris mus nuteisins, pašventins ir išaukštins paskutiniaisiais laikais.

Tačiau, kaip visada, turime pasirinkti Kristų, pasišvęsti Jam ir Jam paklusti, o dabar priimami sprendimai iš tikrųjų turės įtakos mūsų sprendimams paskutinėje mūsų laukiančioje krizėje.

Taigi dabar pats laikas pasiruošti.