---
title:  Sabatos išmėginimas
date:   15/06/2023
---

Galbūt net dabar ruošiamasi šiam artėjančiam persekiojimui. 2012 m. birželio 6 d. popiežius Benediktas XVI skubiai kreipėsi į daugiau nei 15 000 žmonių, susirinkusių į Šv. Petro aikštę Romoje, kad sekmadienis privalo būti visų poilsio diena, kad žmonės galėtų nevaržomi būti su savo šeima ir su Dievu. „Gindamas sekmadienį, asmuo gina žmogaus laisvę“. Tai, žinoma, neprilygsta reikalavimui, kad kiti laikytųsi šios dienos, priešingai biblinei sabatai, tačiau tai rodo, kad sekmadienio kaip „poilsio dienos“ idėja tikrai yra aktualus klausimas. Anksčiau ar vėliau bus priimti įstatymai, o tie, kurie sąžiningai laikosi Dievo Žodžio ir laikosi tikrosios sabatos, bus paženklinti kaip prieštaraujantys geriausiems visuomenės interesams.

Šiuo krizės metu ištikimi Dievui žmonės Jo malone ir Jo galia tvirtai laikysis savo įsitikinimų sekti Juo. Jie nepasiduos spaudimui.

Priešingai žvėries ženklui, jie bus paženklinti Dievo antspaudu. Antspaudai senovėje buvo naudojami oficialių dokumentų autentiškumui patvirtinti. Tada tikėtina, kad Dievo antspaudas yra Jo Įstatyme. Senoviniai antspaudai buvo išskirtinis individualizuotas ženklas. Pranašas Izaijas sako: „Suvyniok liudijimo raštą, užantspauduok mokymą ir laikyk tarp mano mokinių“ (Iz 8, 16).

`5. Perskaitykite Iš 20, 8–11. Kokius biblinio antspaudo elementus randate sabatos įsakyme? Kuo sabatos įsakymas skiriasi nuo visų kitų įsakymų?`

Ketvirtajame įsakyme yra trys autentiško antspaudo elementai. Pirma, antspauduotojo vardas: „Viešpaties, tavo Dievo“ (Iš 20, 10). Antra, antspauduotojo titulas: „Viešpats padarė“ (Iš 20, 11) arba Kūrėjas. Ir trečia, antspauduotojo teritorija: „dangų ir žemę, jūrą ir visa, kas juose“ (Iš 20, 11). Pasak Apr 7, 1–2, Dievo antspaudu paženklinamos tik mūsų kaktos – mūsų proto simbolis. Jėzus paiso mūsų laisvės pasirinkti. Jis kviečia mus leisti Jam formuoti mūsų mintis savo Šventąja Dvasia, kad mes nenutoltume nuo tikėjimo Dievo Žodžiu (Ef 4, 30). Taigi mes suprantame, kad tikintieji yra tie, kurie „laikosi Dievo įsakymų ir Jėzaus tikėjimo“ (Apr 14, 12), o į šiuos įsakymus įeina ir ketvirtasis, tas, kurį žvėries galia pakeitė.

`Kokias šiuo metu galite įžvelgti besiformuojančias sąlygas, kurios galėtų lemti mūsų religinės laisvės apribojimus? Kokios kliūtys išlieka?`