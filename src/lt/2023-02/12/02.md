---
title:  Mirtina žaizda
date:   11/06/2023
---

Jau tyrinėjome, jog Apreiškimo 13 ir 14 aprašytos žvėries jėgos atspindi pasaulinę klaidingo garbinimo sistemą. Bet yra dar kai kas.

`1. Perskaitykite Apr 13, 5; Apr 12, 6. 14; Dan 7, 25. Kiek ilgai ši galia vyravo religiniame kontekste ankstesniais šimtmečiais?`

Žvėris tęs veiklą tam tikrą istorijos laikotarpį. Simbolinėse laiko pranašystėse pranašiška diena prilygsta metams. Sk 14, 34 parašyta: „metus už kiekvieną dieną“ – taikant biblinį principą prilyginant dieną metams. Vėlgi, Dievas sako: „po vieną dieną už kiekvienerius metus“ (Ez 4, 6). Šis principas ne kartą pasitvirtino aiškinant Rašto pranašystes, pavyzdžiui, 70 savaičių Dan 9, 24–27. Aiškinantis Apr 13, 5 nurodytą 42 mėnesių laikotarpį, skaičiuojant 30 dienų mėnesiui, gauname 1260 pranašiškų dienų arba 1260 metų. Senovės kalendoriai paprastai turėjo 360 dienų per metus.

IV amžiuje Romos imperatorius Konstantinas įteisino krikščionybę visoje imperijoje. Kai jis 330 m. po Kristaus perkėlė savo sostinę į Bizantiją, kad suvienytų rytines ir vakarines savo imperijos dalis, Romoje atsirado vadovavimo vakuumas. Tada popiežius užpildė šią tuštumą. Jis tapo ne tik galingu religiniu vadovu, bet ir politine jėga, kurios Europoje tenka paisyti. 538 m. po Kristaus Justinianas, pagonių Romos imperatorius, oficialiai suteikė Romos vyskupui tikėjimo gynėjo vaidmenį. Viduramžių bažnyčia darė didelę įtaką nuo 538 m. po Kristaus iki 1798 m. po Kristaus, įskaitant baisų persekiojimą, paminėtą pamokos įžangoje. Napoleono generolas Bertje (Berthier) paėmė popiežių į nelaisvę 1798 m. po Kristaus, tiksliai išpildydamas pranašystę.

Bertje ir jo kariuomenė paėmė popiežių Pijų VI ir be ceremonijų pašalino jį iš popiežiaus sosto. Smūgis popiežiui buvo rimtas, bet, pasak Apr 13, 12, mirtina žaizda užgis ir pasaulis iš šios jėgos dar išgirs – daug daugiau.

`Pagalvokite apie tai, kokia nuostabi yra Rašto pranašystė ir kaip ji atskleidžia mums Dievo žinias, susijusias su ateities įvykiais. Ko tai turėtų išmokyti, kodėl galime pasitikėti Viešpaties pažadais, net ir tais, kurių dar nematome įvykdytų?`