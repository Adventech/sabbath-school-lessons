---
title:  Žvėries ženklas
date:   14/06/2023
---

`4. Perskaitykite Apr 14, 9 ir palyginkite su Apr 14, 12. Kur priimamas žvėries ženklas? (žr. Įst 6, 8; Įst 11, 18.) Kokios dvi savybės išskiria Dievo tautą iš tų, kurie priima žvėries ženklą?`

Viena grupė garbina žvėrį, o kita laikosi Dievo įsakymų (įskaitant ketvirtąjį, kurį žvėries galia siekė pakeisti) ir turi Jėzaus tikėjimą. Štai toks kontrastas. Darbuodamasis per žvėrį iš jūros ir žvėrį nuo sausumos, velnias bando sumenkinti Dievo valdžią puldamas garbinimo centrą; būtent sabatą. Žvėries ženklas priimamas arba ant kaktos, arba ant rankos. Kakta yra proto simbolis, kur yra sąžinė, mąstymas ir sprendimų priėmimas; ranka, priešingai, yra darbų ir poelgių simbolis.

Artėja diena, ir galbūt greičiau, nei mes manome, kai bus priimti įstatymai, ribojantys mūsų religinę laisvę. Tie, kurie sąžiningai laikosi Dievo Žodžio ir laikosi tikrosios Viešpaties sabatos, bus laikomi priešiški vienybei ir visuomenės gerovei.

> <p></p>
> „Tie, kurie gerbia biblinę šabo dieną, bus apšaukti įstatymo ir tvarkos priešais, laužančiais visuomenės moralės normas, keliančiais anarchiją, nešančiais pagedimą, užtraukiančiais žemei Dievo bausmes. Jų ryžtas gyventi pagal širdies balsą bus laikomas užsispyrimu, nenuolaidumu ir valdžios negerbimu. Juos kaltins nelojalumu vyriausybei“ (E. Vait, Didžioji kova, 2017, p. 512).

Romos bažnyčia teigia, kad sekmadienis yra jos bažnytinės valdžios „ženklas“. „Žinoma, Katalikų bažnyčia teigia, kad pakeitimas buvo jos darbas. … Ir tai yra jos bažnytinės galios bei valdžios religiniams reikalams ženklas“ (The American Catholic Quarterly Review, 1883 m. sausis).

Apreiškimo knyga pranašauja, kad ateityje, tarptautinės krizės metu, mūsų pasaulis susidurs su kažkokiu radikaliu politiniu, socialiniu, religiniu ir moraliniu pokyčiu, kurio metu bus įteisintas sekmadienio šventimas, o paskui jis taps žvėries ženklu. Vėlgi, kaip visa tai rutuliosis, mums nepasakyta. Šventasis Raštas pateikia tik platų paveikslą, bet pakankamą, kad parodytų, jog didžioji kova baigsis žvėries arba Kūrėjo garbinimo klausimu ir kad septintosios dienos sabata atliks esminį vaidmenį.

`Kaip žmonija visada buvo padalyta pagal buvimą Dievo arba šėtono pusėje? Kodėl negali būti vidurio? Kaip mes galime tiksliai žinoti, kieno pusėje mes iš tikrųjų esame?`