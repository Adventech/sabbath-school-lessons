---
title:  Tolesniam tyrinėjimui
date:   16/06/2023
---

> <p></p>
> „Kai protestantizmas išties savo ranką per bedugnę ir paduos ją  Romos valdžiai, kai jis nuties tiltą per bedugnę, skiriančią ją nuo spiritizmo, kai šios trigubos sąjungos įtakoje mūsų šalis [Jungtinės Valstijos] atmes visus savo Konstitucijos principus ir atsisakys protestantų-respublikonų vyriausybės valdymo principų, taip pat sudarys visas reikalingas prielaidas popiežiaus melo bei apgaulių sklaidai, tada žinosime, kad atėjo laikas šėtono veikimui ir kad pabaiga arti“ (E. Vait, „Testimonies for the Church“, 5 t., p.451).

> <p></p>
> „Mes buvome linkę nepastebėti to, kad sekmadienis yra priešiškų jėgų garbinimo diena… Apreiškimo knygoje. Sekmadienis yra nepaprastai svarbus simbolis, atskleidžiantis neįtikėtiną slibino gudrumą ir rafinuotumą. … Šis… Dievo Įstatymo pakeitimas vienu paprastu veiksmu išreiškia pačią slibino neapykantos Dievui esmę kosminėje kovoje. Jo paprastumas yra labai apgaulingas. Slibinas siekė užimti Dievo vietą kosmose, vaizduodamas save tikruoju garbinimo objektu ir teigdamas, kad Dievo Įstatymas yra neteisingas – kad jį reikia pakeisti. Slibinas pakeitė Įstatymą dekalogo sandūroje, kur Dievas yra įvardijamas kaip Kūrėjas ir Atpirkėjas, vienintelis vertas garbinimo (Iš 20, 8–11; Įst 5; plg. Apr 4, 11; 5, 9. 13–14). Įstatymo pakeitimas parodo ne tik slibino neapykantą Viešpaties valiai (Įstatymui), bet ir jo bandymą kėsintis į Dievo vietą, tampant garbinimo objektu. … Šio Įstatymo pakeitimo visuotinumas užtikrintų jam pergalę“ (Angel Manuel Rodriquez, „The Closing of the Cosmic Conflict: Role of the Three Angels’ Messages“, p.53).

**Klausimai aptarimui:**

`1. Nors ir gyvename laukdami, net tikėdamiesi galutinių įvykių, kodėl turime būti atsargūs ir neįsivelti į fanatizmą, datų nustatinėjimą ar spėlioti, kas mums buvo atskleista per įkvėpimą? Kokie pavojai kyla tai darant ir kokie buvo rezultatai, kai tikėtini įvykiai neišsirutuliojo taip, kaip ir kada žmonės sakė, kad jie rutuliosis?`

`2. Nors turime vengti pavojų, paminėtų ankstesniame aptarimų klausime, ką atsakyti tiems, kurie teigia, kad mūsų pranašaujami įvykiai, susiję su žvėries ženklu ir persekiojimu negali išsirutulioti, nes tai tiesiog neatrodo įmanoma, atsižvelgiant į dabartinę pasaulio padėtį? Kodėl šis samprotavimas, nors iš pažiūros atrodantis protingai, iš tikrųjų visai nepagrįstas? (Galų gale pažiūrėkite, kaip greitai pasaulį gali apimti dideli pokyčiai.)`