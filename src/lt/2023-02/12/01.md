---
title:  Dievo antspaudas ir žvėries ženklas. 2 dalis
date:   10/06/2023
---

### Šios savaitės tyrinėjimui skaitykite:
Apr 12, 6. 14; Dan 7, 25; 2 Tes 2, 3–4; Įst 6, 8; Įst 11, 18; Iš 20, 8–11.

> <p>Įsimintina eilutė:</p>
> Ir išvydau kitą angelą, pakylantį nuo saulėtekio, turintį Gyvojo Dievo antspaudą. Jis šaukė skardžiu balsu keturiems angelams, kuriems buvo leista kenkti žemei ir jūrai: ‘Nekenkite nei žemei, nei jūrai, nei medžiams, kol paženklinsime antspaudu savo Dievo tarnų kaktas!“ (Apr 7, 2–3)

Penkioliktame amžiuje aukštai Šiaurės Italijos Alpėse Pjemonto slėniuose gyveno valdiečiai – žmonės, pasiryžę likti ištikimi tam, kaip jie suprato Raštą. Dėl tvirtos ištikimybės Kristui jie buvo nuožmiai persekiojami. 1488 m. po Kristaus valdiečius Loizės slėnyje už jų tikėjimą žiauriai išžudė Romos bažnyčia.

Kita persekiojimo banga kilo XVII amžiuje, kai Savojos kunigaikštis į jų teritoriją pasiuntė 8000 kariuomenę ir pareikalavo, kad vietos gyventojai apgyvendintų kareivius savo namuose. Jie padarė, kaip jis prašė, bet tai buvo strategija, skirta suteikti kareiviams lengvą prieigą prie savo aukų. 1655 m. balandžio 24 d. 4 val. ryto buvo duotas signalas žudynėms prasidėti. Šį kartą žuvusiųjų skaičius viršijo 4000.

Istorija, deja, dažnai kartojasi. Žvėries ženklo pranašystė yra susijusi su paskutine grandimi bedieviškoje religinio persekiojimo grandinėje, kuri tęsiasi per amžius. Kaip ir praeities persekiojimai, ji skirta priversti visus laikytis tam tikrų įsitikinimų ir patvirtintos garbinimo sistemos. Tačiau, kaip visada, Dievas turės žmonių, kurie nepasiduos.