---
title:  Mesijas "Nužudytas"
date:   03/05/2023
---

Gabrielius pradėjo šią 490 metų trukusią pranašystę įvykiu, kuris buvo nepaprastai svarbus Danieliui ir hebrajams – įsakymu atstatyti Jeruzalę. Nors buvo priimta įvairių įsakų dėl Jeruzalės, Ezros 7 parašyta, kad 457 m. įsakymas leido hebrajams ne tik grįžti į tėvynę, bet ir įsitvirtinti kaip religinei bendruomenei (žr. Ezr 7, 13. 27).

Svarbu pažymėti, kad Artakserkso įsakymas buvo išleistas 457 m. pr. Kristų rudenį. Nuo šio įsakymo, 457 m. pr. Kristų, iki Mesijo, pasak Danieliaus, buvo 69 savaitės arba 483 metai. Pradėjus 457 m. pr. Kristų, po 69 savaičių arba 483 metų laikotarpio sulaukiame 27 m. po Kristaus.

Žodis Mesijas reiškia „pateptasis“. 27 m. po Kristaus, Jėzus Kristus, Mesijas, buvo pakrikštytas (žr. Mt 3, 13–17.) Danielius šimtus metų iš anksto numatė tikslius Kristaus krikšto metus, kai Jėzus pradės savo trejus su puse metų truksiančią tarnystę.

`6. Perskaitykite Rom 5, 6–9 kartu su Dan 9, 26. Kokios didžios tiesos čia atsiskleistos?`

„Po šešiasdešimt dviejų septynetų pateptasis bus nužudytas, bet ne dėl savo kaltės“ (Dan 9, 26). Mesijas „bus nužudytas“ arba nukryžiuotas. Eilutėje pridurta: „Bet ne dėl savo kaltės“. Kitaip tariant, Kristaus mirė ant Golgotos kryžiaus dėl mūsų, o ne dėl savęs, todėl Paulius galėjo rašyti: „O Dievas mums parodė savo meilę tuo, kad Kristus numirė už mus, kai tebebuvome nusidėjėliai“ (Rom 5, 8).

Dan 9, 27 parašyta, kad per paskutiniuosius septynerius metus savaitės viduryje Kristus „sustabdys aukojimą ir atnašavimą“. Šios septyniasdešimtosios savaitės viduryje, 31 m. po Kristaus, Kristus savo krauju patvirtino amžinąją Sandorą, mirdamas ant kryžiaus, ir aukojimo sistema prarado bet kokią pranašišką reikšmę.

Šios pranašystės atskleidžia, kad Kristus, Mesijas, bus nukryžiuotas ir dėl to aukojimo sistema nustos pranašiškos reikšmės 31 m. po Kristaus pavasarį. Šios pranašystės išsipildė iki smulkmenų. Būtent per Paschą, kai vyriausiasis kunigas aukojo Paschos avinėlį, Kristus buvo paaukotas už mus.

Turėdami omenyje tai, ką tyrinėjote, perskaitykite Mk 15, 38 ir Mt 3, 15–16. Kaip šios eilutės padeda mums suprasti Dan 9, 24–27 pranašystę?