---
title:  Šventyklos valymas
date:   30/04/2023
---

Jau tyrinėjome, jog prieš Kristaus atėjimą turi įvykti teismas. Angelas galingu balsu skelbia, kad „atėjo Jo teismo valanda“ (Apr 14, 7). Danieliaus knyga apreiškia mums laiką, kada prasideda šis teismas.

`1. Perskaitykite Dan 8, 14. Kokį konkretų laikotarpį mums pateikia Danielius dėl šventyklos apvalymo?`

Kiekvienas žydas aiškiai suprato žemiškosios šventyklos apvalymo prasmę. Apvalymas vyko Permaldavimo dieną, kuri buvo teismo diena. Nors Danielius suvokė šventyklos apvalymo ir teismo sampratą, jis buvo sutrikęs dėl šių 2300 dienų.

`2. Perskaitykite Dan 8, 27 ir Dan 9, 21–22. Kaip Danielius reagavo į 2300 dienų regėjimą ir kaip Dievas jam atsakė?`

Danieliaus 8 pabaigoje pranašas pasijuto blogai ir pasakė: „Bet jaučiau regėjimo baimę ir jo nesupratau“ (Dan 8, 27). Tai 2300 dienų regėjimas (likusioji regėjimo dalis jau buvo paaiškinta; žr. Dan 8, 19–22). Kitame skyriuje, Danieliaus 9, parašyta, kad angelas Gabrielius atėjo paaiškinti Danieliui 2300 dienų pranašystės. „Danieliau, atėjau duoti tau išminties ir supratimo“ (Dan 9, 22).

Gabrielius nustebino Danielių, nes jo atsakymas į pranašo maldą buvo daug platesnis nei jis įsivaizdavo. Angelas Gabrielius apreiškė Danieliui tiesą apie ateisiantį Mesiją, Danieliaus 8 nurodydamas tikslias Jo tarnystės pradžios ir žiaurios mirties datas – įvykius, kurie buvo tiesiogiai susiję su šventyklos apvalymu. Kitaip tariant, Kristaus mirtis ir teismas yra neatsiejami.

`Kodėl svarbu, kad Jėzaus mirtis, kaip apreikšta Dan 9, 24–27, yra tiesiogiai susijusi su teismu, Dan 8, 14? Kokios didžios tiesos moko šios eilutės?`