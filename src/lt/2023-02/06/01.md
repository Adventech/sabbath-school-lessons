---
title:  Jo teismo valanda
date:   29/04/2023
---

### Šios savaitės tyrinėjimui skaitykite:
Dan 8; Dan 9; Ezros 7; Mt 3, 13–17; Rom 5, 6–9; Mk 15, 38; Kun 16, 16.

> <p>Įsimintina eilutė:</p>
> „Supraskite, koks dabar laikas. Išmušė valanda jums pabusti iš miego. Dabar išganymas mums arčiau negu tuomet, kai įtikėjome. Naktis nuslinko, diena prisiartino. Tad nusimeskime tamsos darbus, apsiginkluokime šviesos ginklais!“ (Rom 3, 11–12)

Prieš keletą metų žurnalas „National Geographic“ pasakojo apie miško gaisrą Jeloustouno nacionaliniame parke JAV. Gaisrui pasibaigus, miško prižiūrėtojai kopė į kalną žalos įvertinimui. Vienas reindžeris medžio papėdėje rado tiesiog sudegusio paukščio pelenus. Šiek tiek sugniuždytas baisaus vaizdo, jis lazda parvertė paukštį.

Iš po negyvos motinos sparnų išlindo trys maži jaunikliai. Mylinčioji motina, puikiai suvokdama artėjančią nelaimę, nuvedė savo palikuonis į medžio priedangą ir surinko juos po savo sparnais. Ji galėjo nuskristi į saugią vietą, bet atsisakė palikti savo kūdikius. Koks tikinčiojo, saugaus Kristuje, paveikslas!

Dievo teismo ugnis degino Jį Golgotoje, ir visi, esantys Kristuje, yra saugūs amžinai po Jo sparnais. Prie kryžiaus Kristus buvo nuteistas kaip pasmerktas nusidėjėlis, kad galėtume būti teisūs dangaus karalystės piliečiai. Jis buvo laikytas nusikaltėliu, kad galėtume būti išlaisvinti iš naikinančios neužgesinamos ugnies tiek perkeltine, tiek, taip, tiesiogine prasme.