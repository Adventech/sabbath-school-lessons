---
title:  1844 - tieji
date:   04/05/2023
---

Pirmieji 490 m. 2300 metų pranašystės buvo ypač susiję su senovės žydų tauta ir Mesijo atėjimu. Paskutinė 2300 metų dalis yra susijusi su Dievo tauta, tiek žydais, tiek pagonimis, kartu su dangiškosios šventyklos apvalymu ir galiausiai Kristaus antruoju atėjimu.

Pirmieji 490 metų taikomi pirmajam Mesijo atėjimui ir jie baigėsi 34 m. po Kristaus. Iš 2300 metų atėmus 490 metų, lieka 1810 metų. Pastarieji 1810 metų taikomi Dievo tautai. Jei skaičiuosime nuo 34 m. po Kristaus ir pridėsime 1810 metų, gausime 1844 m.

Apvalymo arba tiesos apie šventyklą ir dangaus galutinio teismo šviesoje Dievas paskutinį kartą ragina visą žmoniją Apr 14, 6–7 atsiliepti į Jo meilę, priimti Jo malonę ir gyventi maldingai, paklusniai.

`7. Perskaitykite Kun 16, 16. Kokia buvo šventyklos apvalymo priežastis ir ko tai moko apie Evangeliją?`

Dėl žmonių nuodėmių, nedorybių šventyklą reikėjo apvalyti, o tai buvo atliekama tik gyvulių krauju. Tas pats mūsų atveju. Mums reikia Gelbėtojo, kurio gyvybę simbolizuoja Permaldavimo dieną paaukoti gyvuliai, nes tai vienintelis sprendimas teisme.

`8. Perskaitykite Kun 23, 26–29. Ką Dievas įsakė savo tautai daryti šią teismo dieną ir ką tai turėtų reikšti mums šiandien?`

Izraelitai turėjo pasninkauti. Tai reiškia, kad jie turėjo nusižeminti ir ištirti savo širdį, išpažinti savo nuodėmes, atgailauti ir melsti, kad Dievas juos apvalytų, kaip vyriausiasis kunigas apvalydavo žemiškąją šventyklą.

`Danieliaus 7–9 ir Apreiškimo 14 pranašiškuose skyriuose ypač daug dėmesio skiriama teismo valandai, kada reikia ruoštis. Nuo 1844 m. gyvename teismo valandą, o Apreiškimo knygos pirmojo angelo žinia skelbia: „Atėjo Jo teismo valanda“ (Apr 14, 7). Kaip mes šiandien pasninkaujame?`