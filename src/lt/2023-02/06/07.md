---
title:  Tolesniam tyrinėjimui
date:   05/05/2023
---

Štai greitas ir paprastas būdas pažvelgti į 70 savaičių pranašystę Dan 9, 24–27.

Pirma, 70 savaičių (Dan 9, 24).

Toliau septynios savaitės ir 62 savaitės arba 69 savaitės (Dan 9, 25) iš 70 savaičių.

Štai paskutinė savaitė, septyniasdešimtoji (Dan 9, 27).

Galiausiai paskutinė savaitė yra padalyta – „per pusę septyneto“ (Dan 9, 27) – į dvi trejų su puse metų dalis.

Viskas. Septyniasdešimt savaičių, kurias sudaro šešiasdešimt devynios savaitės ir viena savaitė. Ta viena savaitė padalyta pusiau. Tiesiog pradėkite 457 m. pr. Kristų ir paprastos aritmetikos dėka pasiekiame 1844 m.

Be to, Danieliaus 8 neparašyta, kada prasidėjo 2300 dienų. „Du tūkstančius tris šimtus vakarų ir rytmečių, o po to šventykla bus apvalyta“ (Dan 8, 14). Du tūkstančius tris šimtus vakarų ir rytmečių – nuo kada? Kodėl gi ne nuo tada, kai Danielius patyrė šį regėjimą, „trečiais karaliaus Belšacaro viešpatavimo metais“ (Dan 8, 1)?

Ne. Danieliaus 8 pateiktas regėjimas neapėmė Babilono. Regėjimas prasidėjo įvykiais po jo, t. y. Medų-Persija, Graikija, Roma, iki baigmės. Kodėl įvykį, šventyklos apvalymą, kuris minimas regėjime, datuoti nuo įvykio, Babilono, kurio regėjime nėra? Regėjimo kulminacijos pradžios data turėtų kilti iš paties regėjimo, kuris prasidėjo Medų-Persija ir tęsiasi iki baigmės. Daug metų.

Kuris įvykis žymi regėjimo pradžią? Danieliaus 8 neparašyta. Šis įvykis įvardytas Danieliaus 9.

**Klausimai aptarimui:**

`1. Klasėje aptarkite glaudų ryšį tarp Evangelijos ir teismo, kaip matyti šiose dviejose pranašystės dalyse. Kodėl ryšys tarp šių dviejų mums yra itin gera žinia? Kaip ši nuoroda turėtų padėti sumažinti baimę, kurią daugelis jaučia dėl teismo minties?`

`2. Įsigilinkite į tiesą, atskleistą Dan 9, 26, kad Mesijas „bus „nužudytas, bet ne dėl savo kaltės“. Apie ką čia kalbama? Kodėl Jis buvo nužudytas?`

`3. Dar kartą perskaitykite Kun 16, 16 ir Kun 23, 26–29. Aptarkite šventyklos apvalymo priežastį (Kun 16, 16) ir kaip žmonės turėtų elgtis, kai tai įvyks (Kun 23, 26–29). Koks yra santykis tarp to, kas čia vyksta, ir ką tai turėtų reikšti mums šiandien?`