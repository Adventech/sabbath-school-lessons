---
title:  Angleo nurodymai Danieliui
date:   02/05/2023
---

`4. Perskaitykite Dan 9, 23. Kokius konkrečius nurodymus angelas davė Danieliui? Kodėl tai svarbu norint suprasti Dan 8, 14 pateiktą šventyklos apvalymo reikšmę?`

Angelas aiškiai nurodė Danieliui įsidėmėti žodį ir suprasti regėjimą (Dan 9, 23). Kokį žodį įsidėmėti ir kokį regėjimą suprasti? Kadangi Danieliaus 9 nėra regėjimo, angelas Gabrielius turėjo kalbėti apie tą regėjimo dalį Danieliaus 8, kurios pranašas nesuprato – 2300 dienų regėjimą (Dan 8, 27).

`5. Gabrielius tęsia Dan 9, 24–27. Apie kokius Jėzaus gyvenimo ir tarnystės įvykius čia kalbama?`

Pirmoji šios pranašystės dalis susijusi su Dievo tauta, hebrajais. „Septyniasdešimt septynetų skirta tavo tautai“ – žydų tautai (Dan 9, 24). Rašto pranašystėse viena pranašiška diena prilygsta vieneriems tikriems metams (Ez 4, 6; Sk 14, 34). Danieliaus knygoje ir Apreiškimo knygoje, kai naudojami simboliai, paprastai dėstoma ir simbolinė laiko pranašystė. Galime būti tikri, kad čia galioja pranašiškos dienos ir metų principas, nes taikant šį principą Danieliaus knygos pranašystei kiekvienas įvykis puikiai dera (žr. IV dalį). Taikant šį principą, 70 savaičių sudaro 490 dienų. Kadangi viena pranašiška diena yra lygi vieneriems metams, 490 dienų prilygsta 490 metų.

Gabrielius pasakė Danieliui, kad „skirta“ (pažodinė hebrajiško žodžio čatak reikšmė – atkirsta, kartais verčiama „skirta“) 490 metų. Atkirsta nuo ko? Čia gali būti kalbama tik apie vieną laiko pranašystę – 2300 dienų Dan 8, 14. Šie 490 metų, laiko pranašystė, yra tiesiogiai susieti su laiko pranašyste Dan 8, 14, vienintele nepaaiškinta regėjimo dalimi Danieliaus 8 ir vienintele laiko pranašyste Danieliaus 8. Taigi matome, jog Gabrielius su šia pranašyste ateina tam, kad padėtų Danieliui suprasti tai, ko jis nesuprato ankstesniame skyriuje – 2300 dienų.