---
title:  2300 dienų ir baigmės metas
date:   01/05/2023
---

`3. Perskaitykite Dan 8, 17. 19. 26. Pasak angelo, kuriam laikotarpiui taikomas Danieliaus 8 regėjimas ir 2300 dienų, ir kodėl tai svarbu suprasti?`

Kai kurie teigia, kad 2300 dienų yra tikros dienos. Jie taip pat mano, kad šis „mažutis“ Danieliaus 8 ragas simbolizuoja seleukidų karo vadą Antiochą Epifaną (216 m. pr. Kr. – 164 m. pr. Kr.), kuris užpuolė Jeruzalę ir išniekino žydų šventyklą, nors 2300 dienų nesutampa net su jo laikotarpiu. Tačiau toks aiškinimas prieštarauja aiškiam angelo nurodymui, kad regėjimas taikomas baigmės metui. Antiochas tikrai negyveno baigmės metu.

Danieliaus 8 Gabrielius pradeda aiškinti 2300 dienų pranašystę. Aviną jis įvardija kaip Medijos ir Persijos karalius, o ožį – Graikijos karaliumi (Dan 8, 20–21). Nors ir neįvardyta kaip dvi prieš tai buvusios jėgos, kita karalystė, mažutis ragas, akivaizdžiai yra Roma (Dan 8, 9. 23–24). Tada jis nusako savotišką religinį ir politinį Romos laikotarpį, kada ragas „nudrėbė žemėn tiesą“ (Dan 8, 10–12. 25) ir kišosi į Kristaus dangišką tarnystę (Dan 8, 10–12). Šventyklos apvalymas Dan 8, 14, skyriaus kulminacija, yra Dievo atsakymas į iššūkį žemiškoms ir religinėms jėgoms, kurios bandė pasisavinti Dievo valdžią. Tai dalis Dievo sprendimo nuodėmės problemai.

Gabrielius yra pasirengęs paaiškinti detales atsižvelgiant į pranašišką Dievo laiką. Danieliaus 8 pabaigoje aiškiai matome, kad Danielius nesuprato regėjimo dalies apie 2300 dienų (Dan 8, 27). Ankstesnė dalis apie aviną, ožį ir mažutį ragą buvo paaiškinta, net aiškiai įvardijant pirmas dvi galias (Dan 8, 20–21). Tačiau šventyklos apvalymas nebuvo paaiškintas.

Angelas Gabrielius, pasirodęs Danieliaus 8, dabar pasirodo Danieliaus 9 ir sako: „Kai tu pradėjai maldauti, atsirado žodis, ir Aš atėjau tau jo paskelbti, nes tu esi labai brangus žmogus. Taigi įsidėmėk žodį ir suprask regėjimą!“ (Dan 9, 23) Kokį regėjimą? Vėliau tyrinėsime 2300 dienų regėjimą, vienintelę ankstesnio regėjimo dalį Danieliaus 8, kurios Gabrielius dar nepaaiškino Danieliui.

`Gabrielius pavadino Danielių labai brangiu žmogumi. Ką tai mums sako apie glaudų ryšį tarp dangaus ir žemės?`