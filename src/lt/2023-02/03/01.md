---
title:  Amžinoji Evangelija
date:   08/04/2023
---

### Šios savaitės tyrinėjimui skaitykite:
Apr 14, 6–12; 1 Kor 15, 1–4; Rom 3, 24–26; 1 Pt 1, 18–20; Mt 28, 19–20; Apd 1, 8.

> <p>Įsimintina eilutė:</p>
> „Ir aš pamačiau kitą angelą, lekiantį dangaus viduriu, turintį paskelbti žemės gyventojams, visoms tautoms, gentims, kalboms ir žmonėms amžinąją Evangeliją“ (Apr 14, 6).

Senovės Izraelyje, kai aplink izraelitus buvo pagonys politeistai, garbinantys daugybę „dievų“ iš medžio ir akmens, aiškus, atpažįstamas, galingas Izraelio tikėjimo pareiškimas buvo užrašytas Įst 6, 4: „Klausykis, Izraeli! Viešpats yra mūsų Dievas, vien tik Viešpats“.

Ištisus šimtmečius šemos (maldos pavadinimas, pagrįstas hebrajišku žodžiu „klausykis“) giedojimas priminė žydams dvasinę viziją, kuri suvienijo juos kaip tautą ir sustiprino jų pasiryžimą išlaikyti savo unikalų kaip vieno gyvojo Dievo garbintojų tapatumą.

Septintosios dienos adventistams trijų angelų žinia Apreiškimo 14 prilygsta šemai. Tai yra mūsų tapatybę nustatantis tikėjimo pareiškimas. Ji apibrėžia, kokie mes esame žmonės, ir apibūdina mūsų misiją pasauliui. Trumpai tariant, mūsų unikali pranašiška tapatybė apibrėžta Apr 14, 6–12, ir būtent čia mes pajaučiame uolumą skelbti Evangeliją pasauliui.

Šią savaitę mes pradėsime nuodugniai tyrinėti Apr 14, 6–12, bet tai darysime malonės akimis, klausydamiesi, kaip Dievas kalba mūsų širdžiai.