---
title:  Tolesniam tyrinėjimui
date:   14/04/2023
---

Daugiau dėmesio skirkite IV dalies minčiai dėl mūsų poreikio būti dalimi kažko didesnio už save ir savo menką, trumpalaikį, dažnai sugadintą, palaužtą ir nuviliantį gyvenimą (kas nepatyrė kai kurių iš šių paminėtų dalykų?). Šis noras taip pat suprantamas. Fiziškai kas mes, jei ne kūnas ir kraujas, nešiojantys savo smegenis – pora kilogramų anglies pagrindo organinės medžiagos savo sudėtimi artimesnės gruzdintai vištienai, o ne standžiajam diskui.

Ką gali reikšti šis kūnas ir kraujas, priešingai mus supančiai begalybei? Gyventi tik sau, gyventi dėl kažko ne didesnio už save, kai aplink mus visko itin daug, prilygsta visam gyvenimui būti uždarytam vienutėje dideliame mieste, kurį jaučiame vibruojant per sienas. Ir dėl ko didesnio, didingesnio ir labiau šlovingo galėtume gyventi, jei ne dėl amžinojo gyvenimo pažado, kuris mums duotas Jėzuje, skelbimo?

> <p></p>
> „Nušvitusiais veidais, spindinčiais šventu pasišventimu, Dievo tarnai skubės iš vienos vietos į kitą skelbti dangiškąją žinią. Perspėjimas bus perduotas tūkstančiais balsų visoje žemėje. Bus daromi stebuklai, bus išgydomi ligoniai ir tikinčiuosius lydės įvairūs ženklai ir stebuklai. Šėtonas taip pat dirbs, darydamas ‘didžius stebuklus, net žmonėms matant, nuleisdina ugnį iš dangaus į žemę’ (Apr 13, 13). Taip žemės gyventojai bus priversti apsispręsti“ (E. Vait, Didžioji kova, 2017, p. 530).

**Klausimai aptarimui:**

`1. „Keli žmonės man rašė klausdami, ar nuteisinimo tikėjimu žinia yra trijų angelų žinia, ir aš atsakiau: ‘Tai iš tikro yra trijų angelų žinia’“ (E. Vait, „The Advent Review and Sabbath Herald“, 1890 m. balandžio 1 d). Kokį ryšį turi nuteisinimas tikėjimu su trijų angelų žinia?`

`2. Daugiau pasidomėkite žodžiais „amžinoji Evangelija“. Kuo amžina Evangelija?`

`3. Ką reiškia tai, kad septintosios dienos adventistų yra itin daug pasaulio šalių? Ką tai sako apie Dievo iki šiol palaimintas mūsų pastangas? Tuo pačiu, kaip jūsų vietinė bendruomenė, net vietinė Sabatos mokykla, gali atlikti didesnį vaidmenį „užbaigiant darbą“?`