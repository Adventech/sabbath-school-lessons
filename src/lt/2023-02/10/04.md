---
title:  Babilonas - saulės garbinimo centras
date:   30/05/2023
---

Saulės garbinimas buvo žinomas Egipte, Asirijoje, Persijoje ir tikrai Babilone. Savo knygoje „The Worship of Nature“ (Gamtos garbinimas) James G. Frazer (Džeimsas Freizeris) pateikia tokį pastebėjimą: „Senovės Babilone saulė buvo garbinama nuo neatmenamos senovės“ (1 t., p. 529). Tai gali atrodyti keista, bet kartais saulės garbinimas Babilone turėjo įtakos Dievo tautai Senajame Testamente.

`5. Perskaitykite Ez 8, 16 ir 2 Kar 23, 5. 11. Ką pranašai rašė apie saulės garbinimo įtaką Izraelyje ir Jude? (T. p. žr. Rom 1, 25)`

Pranašas Ezechielis, Danieliaus amžininkas, nusakė kai kuriuos iš Dievo tautos, atsigręžusius nugaromis į Dievo šventyklą, garbinančius saulę rytuose. Užuot garbinę saulės Kūrėją, jie garbino saulę.

Apreiškimo 17 Jonas aprašo laiką, kai Babilono principai, įskaitant saulės garbinimą, įžengs į krikščionių bažnyčią kompromiso amžiuje. Apsimestinis Konstantino atsivertimas ketvirtojo amžiaus pradžioje sukėlė didelį džiaugsmą Romos imperijoje. Konstantinas labai mėgo saulės garbinimą. Garsus istorikas (Edvardas Gibon) Edward Gibbon rašo: „Saulė buvo visuotinai aukštinama kaip nenugalimas Konstantino vadovas ir gynėjas“ („The History of the Decline and Fall of the Roman Empire“, 20 skyrius). 321 m. po Kristaus Konstantinas taip pat priėmė pirmąjį „sekmadienio įstatymą“. Šis įsakas teigė: „Gerbtiną Saulės dieną tegul magistratai ir miestuose gyvenantys žmonės ilsisi, o visos dirbtuvės tebūna uždarytos“ (Konstantino ediktas, 321 m. po Kristaus). Tai nebuvo švęsti sekmadienį Konstantino pavaldinius priverčiantis įstatymas, tačiau jis įtvirtino sekmadienio šventimą Romos gyventojų sąmonėje.

Vėlesniais dešimtmečiais imperatoriai ir popiežiai valstybės potvarkiais ir bažnyčių tarybomis toliau laikė sekmadienį vienintele garbinimo diena, kuri daugumai krikščionių tokia išlieka ir šiandien. Koks galingas tiesos pavyzdys, kad vien dėl to, jog dauguma žmonių kažkuo tiki arba laikosi konkretaus papročio, nereiškia, kad tai teisinga.

`Atkreipkite dėmesį, kokios paplitusios krikščionių bažnyčiose yra sekmadieninės pamaldos. Ko tai turėtų mokyti apie plačiai paplitusias šėtono apgaules? Vėlgi, kaip ir mirusiųjų atveju, kokia yra vienintelė mūsų apsauga?`