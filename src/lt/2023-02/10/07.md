---
title:  Tolesniam tyrinėjimui
date:   02/06/2023
---

> <p></p>
> „Didžioji Babelė Apreiškimo knygoje ypatinga prasme reiškia susivienijusias atsimetusias religijas laikų pabaigoje. … Didžiąją Babelę Įkvėpimas nusako didžiule trejopa religine popiežiaus, atsimetusio protestantizmo ir spiritizmo sąjunga. … Sąvoka ‘Babelė’ reiškia pačias organizacijas ir jų vadovus, o ne tik narius. Pastarieji vadinami – didžiais vandenimis“ (Apr 17, 1. 15)“ („The SDA Bible Commentary“, 7 t., p. 851).

> <p></p>
> „Remdamasis dviem didžiaisiais klaidingais mokymais – apie sielos nemirtingumą ir sekmadienio šventumą – šėtonas suvežioja ir apgauna žmones. Pirmasis mokymas yra spiritizmo pagrindas, antrasis susijęs su Roma abipuse simpatija“ (E. Vait, Didžioji kova, 2017, p. 509).

Senojo Testamento laikais mirusiųjų dvasios atliko svarbų vaidmenį Babilono religijoje. Babiloniečiai tvirtai tikėjo sielos nemirtingumu. Jie tikėjo, kad po mirties siela patenka į dvasinį pasaulį. Nemirtingos sielos samprata yra svetima Šventojo Rašto mokymui. Žydų enciklopedija aiškiai nurodo klaidingos sielos nemirtingumo idėjos kilmę. ‘Niekur Šventajame Rašte nemokoma, kad siela toliau gyvuoja po kūno išnykimo. … Tikėjimas sielos nemirtingumu pas hebrajus atsirado dėl sąlyčio su graikų idėjomis ir daugiausia Platono, pagrindinio jos atstovo, filosofija, kurią suformavo Orfizmas ir Eleusino misterijos, kuriuose keistai susimaišė babiloniečių ir egiptiečių įsitikinimai („Kaufmann Kohler, The Jewish Encyclopedia, Immortality of the Soul“ (1906)).

**Klausimai aptarimui:**

`1. Kodėl tiesos apie mirtį supratimas yra itin svarbus? Nuo ko ji mus saugo? Kodėl tai taip pat guodžia?`

`2. Vienos velnio apgaulės akivaizdžios, kitos subtilesnės. Kaip galime apsisaugoti nuo jų abejų?`

`3. Klasėje aptarkite I dalies klausimą apie tuos, kurie daro pikta manydami, kad jie vykdo Dievo valią, kaip apreikšta Rašte. Kaip mes tai aiškiname? Kokį vaidmenį aiškinant turėtų atlikti Dievo Įstatymas?`