---
title:  Tolesniam tyrinėjimui
date:   28/04/2023
---

Pažvelkite į galingas Pranašystės Dvasios įžvalgas dėl Dievo tautos būklės paskutinėmis dienomis, teismo ir pasaulio pabaigos metu.

> <p></p>
> „Vienintelė jų viltis yra Dievo gailestingumas; vienintelė jų gynyba bus malda. Kaip Jozuė meldė angelo akivaizdoje, taip Bažnyčios likutis, palaužta širdimi ir nuoširdžiu tikėjimu, prašys atleidimo ir išlaisvinimo per savo Užtarėją Jėzų. Jie visiškai suvokia savo gyvenimo nuodėmingumą, mato savo silpnumą ir nevertumą, o žiūrėdami į save yra pasirengę pulti į neviltį. Gundytojas stovi šalia, kad juos apkaltintų, kaip jis stovėjo šalia priešindamasis Jozuei. Jis atkreipia dėmesį į jų purvinus drabužius, jų netobulą charakterį. Jis rodo jų silpnumą ir neišmanymą, jų nedėkingumo nuodėmes, jų nepanašumą į Kristų, paniekinant jų Atpirkėją. … Dievo tauta daugeliu atžvilgių labai klydo. Šėtonas tiksliai žino nuodėmes, kurias gundė ją daryti, ir pateikia jas itin perdėtai, sakydamas: ‘Ar Dievas pašalins mane ir mano angelus iš savo akivaizdos ir vis dėlto atlygins tiems, kurie kalti dėl tų pačių nuodėmių? Tu negali to padaryti ir būti teisus, Viešpatie. Tavo sostas nestovės teisumu. Teisumas reikalauja, kad jiems būtų paskelbtas nuosprendis’. Tačiau nors Kristaus sekėjai nusidėjo, jie nepasidavė blogiui. Jie išsižadėjo savo nuodėmių ir nuolankiai bei atgailaudami ieškojo Viešpaties, ir jų naudai meldžia dieviškasis Užtarėjas. Tas, kurį labiausiai įskaudino jų nedėkingumas, kuris žino jų nuodėmę ir atgailą, pareiškia: Tesudraudžia tave Viešpats, šėtone! Aš atidaviau savo gyvybę už šias sielas. Jos įrėžtos Mano delnuose“ (E. Vait, „Testimonies for the Church“, 5 t., p.473).

**Klausimai aptarimui:**

`1. Kaip žinojimas, kad „atėjo Jo teismo valanda“, veikia mūsų kasdienį gyvenimą? Jei dauguma iš mūsų yra sąžiningi, tikriausiai sakytume, kad neveikia, ar taip? Kaip galime pasikeisti?`

`2. Kodėl teismas yra gera žinia, o ne bloga žinia? Klasėje aptarkite Jėzaus vaidmenį teisme. Kaip tai gali paskatinti mus būti ištikimais Jam, žinant, kad tik dėl to, ką Jis padarė vardan mūsų, galime turėti išgelbėjimo viltį?`

`3. Aptarkite teismo, kuris atskleidžia visatai Dievo charakterį, idėją. Kaip ši mintis puikiai dera su visa didžiąja kova?`