---
title:  Rūstybės vynas
date:   22/05/2023
---

`3. Perskaitykite Apr 17, 1–2. 15 ir Apr 18, 1–4. Kiek aprėpia Babilono įtaka?`

Puolusi bažnytinė sistema siekia tarptautinį mastą ir savo apgaule paveikia žmones visame pasaulyje. Šėtonas įtūžęs, kad Evangelija bus skelbiama visoms „tautoms, gentims, kalboms ir žmonėms“, „ši karalystės Evangelija bus skelbiama visame pasaulyje“, todėl jis naudojasi visomis įmanomomis klastomis, kad pavergtų žemės gyventojų protą (Apr 14, 6; Mt 24, 14; Apr 17, 2).

Apr 17, 2 toliau aiškina didžiojo Babilono slėpinį, skelbiant, kad ji „ištvirkavo“ su žemės karaliais. Kas yra ištvirkavimas? Tai uždrausta sąjunga. Puolusi bažnytinėje sistema, susivienijusi su valstybe. Tikros Bažnyčios sistemoje Bažnyčia yra susijungusi su Jėzumi Kristumi. Puolusi bažnyčia laukia galios ir valdžios iš politinių žemės vadovų. Ji siekia, kad valstybė vykdytų jos įsakus. Užuot sėmusi jėgų iš Jėzaus, kaip tikrosios galvos, ji laukia paramos iš valstybės.

Apr 17, 2 tęsiami dramatiški vaizdiniai: „jos ištvirkimo vynu pasigėrė žemės gyventojai“. Neraugintų vynuogių sulčių simbolika naudojama visame Naujajame Testamente, nusakant nesuteptą, tyrą Kristaus kraują, išlietą ant kryžiaus mūsų išgelbėjimui (Mt 26, 27–29). Lk 22, 20 Jėzus sako: „Ši taurė yra Naujoji Sandora Mano kraujyje“. Kai neraugintas naujas Evangelijos vynas yra iškraipomas, o Dievo Žodžio mokymas pakeičiamas žmonių religinių vadovų klaidamoksliais, jis tampa Babilono „vynu“ (žr. Mt 15, 9).

Taip pat atkreipkite dėmesį, kad Dievas kviečia savo tautą išeiti iš Babilono. Kitaip tariant, kad ir kokia sugedusi bei pikta būtų ši sistema, jos pasiekiamumas yra toks platus, kad bent jau tam tikrą laiką ji paliečia ir Jo ištikimuosius arba, pasak Jo, Jo tautą (Apr 18, 4). Vis dėlto ateina laikas, kai Dievas pašauks juos iš šios sugedusios ir piktos sistemos, kuri netrukus kris dėl savo sugedusios ir piktos prigimties, šios „visokių nešvarių ir nekenčiamų paukščių“ landynės (Apr 18, 2).

`Koks vaidmuo tenka tiems, kurie skelbia trijų angelų žinią, kai Dievas naudoja juos raginant iš Babilono išeiti Jo tautą?`