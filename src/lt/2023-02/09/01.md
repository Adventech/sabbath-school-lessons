---
title:  Painiava vadinamas miestas
date:   20/05/2023
---

### Šios savaitės tyrinėjimui skaitykite:
Apr 17, 1–2. 15; Apr 18, 1–4; Apr 17, 4–6; Mt 16, 18; Jer 50, 33–38; Ps 115, 4–8.

> <p>Įsimintina eilutė:</p>
> „Jie kovos su Avinėliu, bet Avinėlis juos nugalės, nes Jis yra viešpačių Viešpats ir karalių Karalius, ir su Juo visi pašauktieji, išrinktieji ir ištikimieji“ (Apr 17, 14).

Didžiosios kovos tema Apreiškimo knygoje apibendrinta dviejų moterų simbolika: viena apsisiautusi saule, Apreiškimo 12, o kita apsirengusi raudonu drabužiu, Apreiškimo 17.

Moters, apsigaubusios saule, akinančioje Kristaus šlovėje, simbolis yra Apreiškimo 12. Ji ištikima savo mylimajam Jėzui. Ji nėra suteršta klaidamokslių. Visame Rašte tyra moteris simbolizuoja Jėzaus nuotaką arba tikrąją Bažnyčią. Jer 6, 2 pranašas sako: „Gražioji ir trapioji dukterie Sione“. Dievo tautą pranašas nusako – „dukterie Sione“ arba ištikima moterimi. (Taip pat žr. Ef 5, 25–32 ir Oz 2, 22.)

Priešingai, Rašte atsimetimas lyginamas su paleistuvavimu arba svetimavimu (Jok 4, 4). Kalbėdamas apie Izraelio maištą ir neištikimybę, Ezechielis apgailestavo: „O svetimaujanti žmona! Ištekėjusi už vyro, tu atsiduodi svetimiesiems!“ (Ez 16, 32)

Šią savaitę tyrinėsime šias dvi Apreiškimo knygos moteris ir gilinsimės į konfliktą tarp tiesos ir paklydimo.