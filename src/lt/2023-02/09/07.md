---
title:  Tolesniam tyrinėjimui
date:   26/05/2023
---

> <p></p>
> „Apreiškimo knygos 14-ame skyriuje pateikta žinia, skelbianti Babelės kritimą, tinka religinėms organizacijoms, kurios kadaise buvo tyros, o dabar pagedo. Kadangi ši žinia pateikta po įspėjimo apie Teismą, ji turi būti skelbiama paskutinėmis dienomis. Todėl ji numano ne tik Romos katalikų bažnyčią, nes ši bažnyčia jau daugelį amžių yra kritusi“ (E. Vait, Didžioji kova, 2017, p. 331).

Danieliaus 3 pasakojimas apie tris hebrajus, kuriems buvo įsakyta „garbinti aukso statulą, kurią pastatė karalius Nebukadnecaras“ (Dan 3, 5) senovės Babilone, yra simbolis, pavyzdys, kas atsitiks, kai dvasinis Babilonas paskutinėmis dienomis taip pat vers garbinti „atvaizdą“ (žr. Apr 13, 15; Apr 14, 9. 11; Apr 16, 2; Apr 19, 20; Apr 20, 4). Įdomu, kad įsakymas, kurį būtų sulaužę šie trys hebrajai, antrasis įsakymas (Iš 20, 4–5), buvo vienas iš dviejų įsakymų, prie kurių ši galia, siekianti „pakeisti švenčių dienas ir Įstatymą“ (Dan 7, 25), kišo nagus.

Kokį kitą įsakymą ji siekė pakeisti? Žinoma, ketvirtąjį įsakymą, kuris, kaip tyrinėjome ir dar tyrinėsime, yra garbinimo klausimo esmė ir bus svarbiausias paskutinėje krizėje, kai susidursime su klausimu, ar garbinti tą, kuris sukūrė „dangų ir žemę, jūrą ir visa, kas juose, bet septintąją dieną ilsėjosi“ (Iš 20, 11; taip pat žr. Apr 14, 7), ar garbinti žvėrį ir jo atvaizdą.

**Klausimai aparimui:**

`1. Kas sieja Babelio bokštą su šiuolaikiniu dvasiniu Babilonu? Kuo šie du panašūs?`

`2. Kaip suderinate šias dvi kontrastingas idėjas? Jėzus suteikė galią savo Bažnyčiai, tačiau pavojinga mūsų religinį patyrimą pavesti į dvasinio vadovo rankas. Kokios yra Bažnyčios galios ribos?`

`3. Kaip galime sužinoti, kad stabmeldystė, viena iš Babilono nuodėmių, nėra tik nusilenkimas statuloms? Kokiais būdais net protestantai gali pasiduoti stabmeldystei?`

`4. Kokias dar paraleles galite įžvelgti Danieliaus 3 dėl priverstinio garbinimo, ir dėl ko buvome įspėti paskutinėmis dienomis?`