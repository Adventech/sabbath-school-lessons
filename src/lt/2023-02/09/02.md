---
title:  Dvi prieštaringos sistemos
date:   21/05/2023
---

`1. Perskaitykite Apr 12, 17 ir Apr 17, 14. Kaip apibūdinama Dievo Bažnyčia ir kaip į ją reaguoja šėtonas?`

Ištisus šimtmečius Dievas visada turėjo žmonių, kurie buvo Jam ištikimi. Apr 12, 17 apibūdina jų ištikimybę kaip tų, kurie „laikosi Dievo įsakymų“, kurie kitur nusakyti kaip „pašauktieji, išrinktieji ir ištikimieji“ (Apr 17, 14).

`2. Perskaitykite Apr 14, 8 ir Apr 17, 1–2. Ką angelas iškilmingai praneša ir dėl kokių Babilono darbų šis pranešimas yra pateisinamas?`

Apreiškimo knygą Jonas parašė pirmojo amžiaus pabaigoje. Šiuo laikotarpiu iš senovės Babilono miesto beliko dulkių krūva. Kai Jonas užrašė žinią Apreiškimo knygoje, tikrasis Babilono miestas jau buvo sunaikintas daugiau nei kelis šimtmečius.

Apreiškimo knygoje senovės Babilono miestas laikomas baigmės meto Babilono pavyzdžiu arba simboliu. Apreiškimo knygos pranašystėse Babilonas simbolizuoja klaidingą religinę sistemą, kuriai bus būdingos panašios savybės kaip Senojo Testamento Babilonui. Senovės Babilono principai bus šiuolaikinio dvasinio Babilono pagrindas.

Apr 17, 1–6 moteris, apsirengusi purpuru ir raudona spalva, keliauja laiku. Ši moteris sėdi ant skaisčiai raudono žvėries. Raštas ją vadina ištvirkėle. Ji paliko savo tikrą mylimąjį Jėzų Kristų. Čia apaštalas Jonas mums vaizdingai nusako atskalūniškos religijos sistemą, kuri turi didelę įtaką pasaulyje. Pažvelkite į formuluotę: su šia galia „ištvirkavo žemės karaliai, ir jos ištvirkimo vynu pasigėrė žemės gyventojai“ (Apr 17, 2). Pasigėrė? Rašte pasigėrimas visada yra blogas elgesys. O ištvirkavimas? Tai klaidamokslių, klaidingų doktrinų ir papročių simbolis.

Ši galia neigiamai paveikė ir vadovus, ir paprastus žmones. Kokiu vieninteliu būdu mes galime apsisaugoti? (Perskaitykite Ef 6, 10–18.)