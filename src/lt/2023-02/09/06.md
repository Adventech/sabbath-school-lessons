---
title:  Babilonas - stabmeldystės centras
date:   25/05/2023
---

Štai dar vienas patarimas, kaip išsiaiškinti didžiosios Babelės slėpinį. Babiloniečiams stabmeldystė buvo garbinimo pagrindas.

`6. Perskaitykite Jer 50, 33–38 ir Jer 51, 17. 47. Ką šios eilutės sako apie stabų garbinimą senovės Babilone ir Dievo reakciją į šį garbinimą?`

Jeremijo 50 ir 51 išpranašautas Babilono sunaikinimas medų ir persų rankomis. Viena iš Babilono žlugimo priežasčių buvo stabmeldystė. Babiloniečiai tikėjo, kad stabai yra jų dievų atvaizdai. Babiloniečių religijoje apeiginė dievų statulų priežiūra ir garbinimas buvo laikomi šventais; dievai vienu metu gyveno jų statulose šventyklose ir jų įkūnytose gamtos jėgose. Stabų plėšimas ar sunaikinimas buvo laikomas dieviškosios globos praradimu; neobabilono laikotarpiu chaldėjų princas Marduk-apla-idina II pabėgo į pietines Mesopotamijos pelkes su Babilono dievų statulomis, kad šios išgelbėtų juos nuo Asirijos karaliaus Sanheribo armijų (Jane R. McIntosh, Ancient Mesopotamia: New Perspectives, ABC-CLIO, Inc., [Santa Barbara, CA, 2005] 35–43 p.).

Bibliniai pranašai šių negyvų stabų garbinimą priešpriešino Dievui Kūrėjui, kuris yra ir gyvas, ir teikia gyvybę (Jer 51, 15–16. 19).

`7. Perskaitykite Iš 20, 4–6 ir Ps 115, 4–8. Ko šios eilutės moko apie stabmeldystę?`

Nors dvasinio Babilono stabmeldystės klausimai yra gilesni nei tiesiog nusilenkimas stabams iš medžio ar akmens, dvasinis Babilonas lygintinas su senovės Babilono stabų garbinimu. Stabų naudojimas garbinimui yra antrojo įsakymo laužymas, nes jis apriboja Šventosios Dvasios gebėjimą įrašyti į mūsų protą amžinuosius dalykus ir sumenkina Dievo didybę iki negyvos statulos. Šie stabai buvo įtraukti į krikščionybę IV amžiuje, kad krikščionybė taptų priimtinesnė pagonims.

Deja, šiems stabams dažnai suteikiamas tik Dievui priklausantis šventumas ir pagarba, todėl visa tai dvasiškai žlugdo.