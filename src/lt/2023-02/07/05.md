---
title:  Evangelija, teismas, pasaulio sukūrimas
date:   10/05/2023
---

Pažvelkite į pirmojo angelo žinią. Amžinoji Evangelija. Teismo valanda. Kūrėjo garbinimas. Pažiūrėkite, kaip glaudžiai susijusios šios idėjos. Stojant prieš savo Kūrėją teisme, tik Evangelija suteikia mums vilties. „Taigi dabar nebėra pasmerkimo tiems, kurie yra Kristuje Jėzuje“ (Rom 8, 1). Jokio pasmerkimo dabar – ir tikrai jokio pasmerkimo teisme.

Žinia apie Dievą Kūrėją yra labai svarbi šiandien, ypač kai evoliucija, net aprengta „krikščionišku“ drabužiu, grasina sugriauti visą krikščioniškojo tikėjimo pamatą.

Vis dėlto, evoliucinės minties antpuolio metu Dievas įkūrė Bažnyčią, tautą, kurios pats pavadinimas liudija prieš evoliucijos idėją – tautą, kuri turi skelbti pamatinę Dievo, kaip mūsų Kūrėjo ir Atpirkėjo, tiesą.

`4. Perskaitykite Ef 3, 9; Kol 1, 13–17; Apr 4, 11 ir Rom 5, 17–19. Ko šios eilutės moko apie Jėzų kaip Kūrėją ir Atpirkėją?`

Pažiūrėkite, kaip glaudžiai Jėzus Kūrėjas yra susijęs su Jėzumi Atpirkėju. Sumenkinus Jo kaip Kūrėjo vaidmenį, ką neišvengiamai daro evoliucija, taip pat kyla abejonių dėl Jo kaip mūsų Atpirkėjo vaidmens. Jėzus ateina atpirkti mūsų iš nuodėmės, mirties, kančios ir smurto – kai nuodėmė, mirtis, kančia ir smurtas, kaip moko evoliucija, yra esminės kūrimo priemonės? Dievas atperka mus iš to paties proceso, kuriuo Jis mus sukūrė? Tai pavojingas melas.

Dar blogiau yra tai, kad evoliucija pašiepia pačią Jėzaus mirties ant kryžiaus idėją. Kodėl? Paulius (žr. Rom 5, 17–19) neatskiriamai sieja nuodėmės atėjimą dėl Adomo, su Jėzaus mirtimi. Taigi tarp Adomo ir Jėzaus yra tiesioginis ryšys. Tačiau bet kuriame evoliuciniame modelyje per jokį nenusidėjusį Adomą negalėjo ateiti mirtis, nes mirtis – milijonai metų mirties – tariamai buvo ta jėga ir galia, kurių reikėjo Adomui sukurti.

Taigi evoliucija nuo pat pradžių griauna biblinį kryžiaus pamatą. Priešingai, septintosios dienos adventistai, ragindami pasaulį garbinti Kūrėją, yra gyvi liudininkai prieš šį klaidamokslį.