---
title:  Kūrėjo garbinimas
date:   06/05/2023
---

### Šios savaitės tyrinėjimui skaitykite:
Apr 1, 9; Iz 40, 26; 2 Kor 5, 17; Kol 1, 17; Apr 4, 11; Jn 19, 16–30.

> <p>Įsimintina eilutė:</p>
> „Vertas esi, mūsų Viešpatie ir Dieve, priimti šlovę, pagarbą ir galybę, nes Tu visa sutvėrei, Tavo valia visa yra ir buvo sutverta“ (Apr 4, 11).

Lengva visa laikyti savaime suprantama, ypač tai, ką visada žinojome ar patyrėme. Pavyzdžiui, kaip lengva mažiems vaikams laikyti savaime suprantama savo tėvus, kuriuos pažinojo visą savo trumpą gyvenimą? Mums taip pat lengva savaime suprantama laikyti saulę, dangų, orą ar žemę po kojomis.

Tačiau ar kada nors susimąstėte, kiek mes patys būtį laikome savaime suprantama? Tai yra, kaip dažnai mes stabtelime ir įsigiliname į gerai žinomą filosofinį klausimą: Kodėl vietoj nieko yra kažkas?

Kodėl apskritai yra visata su visa savo didybe bei nuostabą keliančiais reiškiniais? Koks atsirastų didelis loginis prieštaravimas, jei mūsų visatos ir mūsų joje nebūtų? Remiantis naujausia moksline teorija (jos linkusios keistis), mūsų visatos kažkada nebuvo. Kitaip tariant, mūsų būtis yra atsitiktinė, ir apskritai stebuklas, kad mes čia išvis esame. Nepaisant įvairiausių su visata susijusių mitų, neva mūsų visata atsirado iš absoliučiai nieko arba kad ji kyla iš kažkokios matematinės lygties, mūsų visata yra, nes Dievas, Kūrėjas, padarė ją ir visa, kas joje.