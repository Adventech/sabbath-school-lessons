---
title:  Tolesniam tyrinėjimui
date:   12/05/2023
---

Dievo garbinimas yra esminis Šventajam Raštui ir visada buvo ginčų šaltinis žmonėms bei Dievo tautai. Visame Senajame Testamente pranašai priekaištavo Dievo tautai už tai, kad ji garbino kitus dievus arba garbino Viešpatį, naudodamasi pagoniško pasaulio garbinimo papročiais. Kova dėl Dievo ar kitų dievų garbinimo yra kosminio konflikto centras ir ji kilo kartu su Dievo Įstatymo nesilaikymu.

> <p></p>
> „Garbinimas iš esmės yra susijęs su žmogaus būtimi, nes jis yra susaistytas su tuo, ką žmonės, kaip gyvi kūriniai, turėtų daryti susidūrę su Kūrėjo buvimu. … Tik gyvieji gali garbinti Viešpatį; mirusieji negali Jo nei šlovinti, nei garbinti. … Tas, kuris mus sukūrė, kviečia pašvęsti savo gyvenimą garbinimui, kad Jis jį praturtintų, o mes jį panaudotume kitų labui. Garbinimas yra susijęs su pačia mūsų būties prigimtimi ir tikslu bei su poreikiu turėti mus viršijantį centrą, kuris išvaduotų mus iš savanaudiškumo. Negarbinti Dievo reiškia prarasti savo būties priežastį; tai yra, gyventi dezorientacijos būsenoje ir dėl to mirti, einant į visišką išnykimą dėl atitrūkimo nuo paties gyvybės šaltinio“ (Angel Manuel Rodríguez, „The Closing of the Cosmic Conflict: Role of the Three Angels’ Messages“, 42 p.).

**Klausimai aptarimui:**

`1. Įsigilinkite į šią mintį, kodėl puolusiame pasaulyje neužtenka būti Dievo sukurtam. Kodėl mums taip pat reikalingas Atpirkimo pažadas?`

`2. Pagalvokite apie kokį nors patyrimą, kada neabejotinai pastebėjote Dievo galios veikimą jūsų gyvenime; tai yra, tokiu būdu, kuris parodė Dievo meilę jums asmeniškai. Tada įsigilinkite, jog tai Dievas, kuris sukūrė visą kosmosą! Ir šis Dievas jus myli taip, kad Jam rūpi jūsų gyvenimas. Kodėl ši tikrovė turėtų būti ne tik guodžianti, bet ir verčianti nusižeminti?`

`3. Jei evoliucija būtų tiesa, pagalvokite, kaip mes būtume raginami garbinti Kūrėją, kuris naudojo milijardus metų mirties, smurto, naikinimo, kančių ir masinio išnykimo, kad sukurtų mus, tuo pačiu pateikdamas mums visiškai kitokį pasakojimą Pradžios knygoje apie tai, kaip mes buvome sukurti. Ir vis dėlto, mes turėtume Jį garbinti? Už ką Jį garbinti? Už tai, kad tūkstančius metų mums melavo apie tai, kaip mes čia atsidūrėme?`