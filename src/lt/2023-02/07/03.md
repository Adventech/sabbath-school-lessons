---
title:  Garbinti Kūrėją
date:   08/05/2023
---

`2. Perskaitykite Apr 14, 7. Kaip baigiasi pirmojo angelo žinia? Koks galutinis paraginimas išsakytas šia teismo valandos žinia? (Taip pat žr. Iz 40, 26; Jn 1, 1–3 ir Rom 1, 20)`

Apr 14, 7 baigiasi raginimu garbinti Kūrėją; šis raginimas yra ypač svarbus dabar, kai dauguma mokslo ir net krikščioniškojo pasaulio priėmė evoliuciją, klaidamokslį, kuris smogia į pačią biblinio ir krikščioniškojo mokymo esmę. Jei evoliucija būtų tiesa, mūsų tikėjimas privalėtų būti melas. Štai kokie svarbūs klausimai.

Taigi paskutinis Apreiškimo knygos raginimas yra pagrįstas pirma Šventojo Rašto knyga – Pradžios knyga. Mes niekada iki galo nesuprasime šios kosminės kovos dėl garbinimo klausimų, jei nesuprasime pasaulio sukūrimo svarbos. „Pradžioje Dievas sukūrė dangų ir žemę“ (Pr 1, 1). Ši eilutė yra viso Šventojo Rašto pagrindas. „Pradžioje Dievas sukūrė“. Hebrajiškas žodis „sukūrė“ šioje eilutėje yra bara, veiksmažodis, vartojamas tik ir išimtinai nusakant paties Dievo veiklą.

Kad suprastume, kokia neribota yra Dievo galia, apmąstykime tik vieną Jo kūrinijos objektą – Saulę. Saulė per vieną sekundę pagamina daugiau energijos nei žmonija pagamino iš naftos, dujų, anglies ar ugnies nuo laiko pradžios.

Saulės skersmuo yra maždaug 1392530 kilometrų ir joje gali tilpti vienas milijonas planetų, kurių dydis prilygtų žemei. Tačiau Saulė yra tik viena iš mažiausia 100 milijardų žvaigždžių mūsų galaktikoje – Paukščių take. Viena žvaigždė, vadinama Pistoleto žvaigžde, skleidžia net dešimt milijonų kartų daugiau energijos už mūsų Saulę. Milijonas mūsų Saulės dydžio žvaigždžių gali lengvai tilpti į Pistoleto žvaigždės sferą. Kaip mes galime net pradėti suvokti kūriniją?

Kūrinija atskleidžia nuostabios ir neribotos galios Dievą. Jo kūrybinė galia ne tik sukūrė dangų ir žemę, bet ir šimtmečiais darbavosi Jo tautos labui. Jis yra Dievas, kuris pradėjo šį pasaulį, kuris visada yra šiame pasaulyje ir kuris niekada neapleis savo tautos šiame pasaulyje.

`Kaip milžiniška kūrinija tik išdidina Dievo meilės tikrovę, nes ji rodo, kad, nepaisant to, kokie maži esame kūriniai, Kristus vis dėlto mirė už mus?`