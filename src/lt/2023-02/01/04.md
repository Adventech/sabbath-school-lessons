---
title:  Jėzaus pergalės priėmimas
date:   28/03/2023
---

Raštas moko, kad Jėzus niekada nepralaimėjo kovos šėtonui. Jis yra galingas užkariautojas. Blogio nugalėtojas. Viena yra tikėti, kad Jėzus nugalėjo šėtono gundymus; visai kas kita yra tikėti, kad Kristaus pergalė yra ir mūsų pergalė.

`3. Perskaitykite Apr 12, 10. Kokį padrąsinimą turėtumėte įžvelgti dėl to, kad mūsų kaltintojas „buvo išmestas“?`

Nors kova žemėje tebevyksta, šėtonas pralaimėjo. Taškas. Tai pasakytina ne tik apie galutinę Kristaus pergalę žmonijos istorijoje, bet ir mūsų kovoje su blogio kunigaikštystėmis ir jėgomis mūsų asmeniniame gyvenime. Kai kurie krikščionys gyvena nusivylę dėl pralaimėjimo. Jie tikisi pergalės prieš kokį nors nusistatymą ar įprotį, bet niekada nepatiria Kristaus pergalės tikrovės savo asmeniniame gyvenime.

`4. Perskaitykite Apr 12, 11. Kokį su pergale susijusį patikinimą Kristus mums suteikia šioje eilutėje?`

Septynis kartus Apreiškimo knygoje septynioms Bažnyčioms pasakyta: „jie nugalėjo“. Apr 12, 11 mes vėl randame šią pergalės sampratą. Žodis „nugalėjo“ originalo kalba yra nikao. Pažodžiui jis gali būti išverstas – „nugalėti, įveikti, triumfuoti“. Atkreipkite dėmesį, kaip galime būti nugalėtojais. Apr 12, 11 patvirtinama, kad tik „Avinėlio krauju“.

Apr 5, 6 pranašiškame regėjime Jonas žvelgė į dangų ir matė Avinėlį tarytum nužudytą. Kristaus auka yra viso dangaus dėmesio centre. Nėra nieko didingesnio, kaip parodyti begalinę, neaprėpiamą Dievo meilę ant kryžiaus.

Kai tikėjimu priimame tai, ką Kristus padarė dėl mūsų, mūsų skola panaikinama ir mes esame nepriekaištingi Dievo akyse. Mūsų nuodėmės atleistos (Kol 1, 14; Ef 1, 7; Kol 2, 14), „nes išmestas mūsų brolių kaltintojas“ (Apr 12, 10). Esame atpirkti, pergalingi ir išgelbėti ne dėl savo nuopelnų, bet dėl Kristaus pergalių mūsų labui.