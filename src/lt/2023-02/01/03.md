---
title:  šėtono puolimas
date:   27/03/2023
---

Nuo pat pradžių šėtonas (žr. Apr 12, 4–5) siekė sunaikinti Kristų. Tačiau kiekvienas piktojo bandymas žlugo. Pavyzdžiui, Kristui gimus angelas perspėjo Juozapą ir Mariją dėl piktų Erodo kėslų, ir jie pabėgo į Egiptą. Jėzus susidūrė su itin viliojančiais šėtono gundymais dykumoje, atsakydamas: „Parašyta“, ir taip rado Dievo Žodžio apsaugą. Mirdamas ant kryžiaus Jis atskleidė savo meilės didybę ir išlaisvino mus iš pasmerkimo bausmės už nuodėmes. Savo prisikėlimu, kaip mūsų gyvas Vyriausiasis Kunigas, Jis išlaisvina mus iš nuodėmės galios mūsų gyvenime.

**2. Perskaitykite Apr 12, 4–6. 9; Ef 5, 25–27. 32; Ps 2, 7–9 ir apibrėžkite šiuos simbolius:**

`Slibinas`

`Moteris`

`Kūdikis`

`Geležinė lazda`

Rašte lazda yra viešpatavimo simbolis. Geležinė lazda – nepalaužiamos, visagalės, nenugalimos valdžios simbolis. Jėzus susidūrė su kiekvienu mūsų patirtu gundymu, bet Jis nugalėjo. Velnias yra nugalėtas priešas. Kristus nugalėjo jį savo gyvenimu, mirtimi ir prisikėlimu. Kadangi Jėzus jau nugalėjo velnią ant Golgotos kryžiaus, galime nugalėti ir mes. Kristus jau pasiekė pergalę prieš šėtoną, bet didžioji kova tarp Kristaus ir šėtono dar nesibaigė.

Vis dėlto, kai tikėjimu priimame tai, ką Kristus dėl mūsų padarė, mūsų nuodėmės skola panaikinama ir nuodėmės atleidžiamos. Mes stovime nepriekaištingi Dievo akivaizdoje, apgaubti Kristaus teisumu. Paulius rašė apie tai: „būčiau Jame, nebeturėdamas nuosavo teisumo, kurį teikia Įstatymas, bet turėdamas teisumą iš tikėjimo Kristumi, einantį iš Dievo, paremtą tikėjimu“ (Fil 3, 9). Jeigu mums atleista, nėra kuo mus kaltinti. Jėzus nugalėjo ir amžiams įveikė tai, ką Jam nuodėmė ir pikta galėjo padaryti blogiausia. Jis puolė blogį ir jį įveikė. Kai Jėzų priimame tikėjimu, Jo pergalė yra mūsų.

`Kodėl išgelbėjimo užtikrinimas dėl Kristaus pergalės prieš šėtoną mums itin svarbus? Kaip mes galime patirti tai, ką Paulius parašė Fil 3, 9?`