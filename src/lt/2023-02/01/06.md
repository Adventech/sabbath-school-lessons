---
title:  Likutis paskutiniaisiais laikais
date:   30/03/2023
---

Velnias kovoja su Kristumi nuo piktojo maišto sukėlimo danguje (Apr 12, 7). Šėtono tikslas anuomet ir jo tikslas dabar yra perimti visatos kontrolę (žr. Iz 14, 12–14). Paskutinėmis žemės istorijos dienomis jo dėmesys sutelktas į Dievo tautą. Apr 12, 17 aiškiai moko, kad slibinas (šėtonas) įtūžo (supyko) prieš moterį (Bažnyčią) ir metėsi kovoti su kitais jos palikuonimis. Šie žodžiai, kiti jos palikuonys, karaliaus Jokūbo Biblijos vertime yra – „likutis“. Dievo likutis išlieka ištikimas Kristui, klusnus Jo tiesai ir ištikimas Jo misijai.

`Perskaitykite Apr 12, 17. Kokių Dievo likučio, Jo Bažnyčios paskutiniaisiais laikais, savybių galima įžvelgti šioje eilutėje?`

Apr 12, 17 šėtonas (slibinas) įtūžęs prieš moterį, Dievo Bažnyčią. Velnias įtūžęs ant žmonių, kurie laikosi Dievo įsakymų, ir piktasis padarys viską, ką gali, kad juos sunaikintų.

Galų gale jis išleidžia įsaką, kad jie negalėtų nei pirkti, nei parduoti, ir jie bus įkalinami bei žudomi (žr. Apr 13, 14–17). Jei šėtonas negali sunaikinti Kristaus, jis mėgins sunaikinti tai, kas Kristui brangiausia – Jo Bažnyčią. Paskutinioji kova Žemėje nevyks Artimuosiuose Rytuose ar įvairiuose konfliktuose ten; ji vyks Dievo tautos, išsibarsčiusios visame pasaulyje, mintyse. Tai kova tarp dviejų priešingų jėgų – Kristaus ir šėtono. Vėlgi, niekas nėra neutralus.

Esminis šios paskutinės kovos klausimas yra šis: „Kam tenka mūsų ištikimybė? Kur ji slypi?“ Dangus kviečia tikinčiuosius, kurie yra sužavėti Kristaus meilės, atpirkti Jo malonės, pasišventę Jo tikslams, įgalinti Jo Dvasios ir paklusnūs Jo įsakams, dėl Jo darbo pasirengti susitaikyti su pačia mirtimi.

Mūsų pasaulis artėja prie didelės krizės. Bet Jėzuje, per Jėzų ir dėl Jėzaus mūsų pergalė yra garantuota – tol, kol liekame su Juo, o tai darome tikėjimu, vedančiu į paklusnumą. Viskas priklauso nuo mūsų pačių apsisprendimo.

`aip matote Apr 12, 17 tikrovę pasireiškiant jūsų gyvenime, jūsų krikščioniškame patyrime? Tai yra, jūsų manymu, kaip jūsų gyvenime pasireiškia didžioji kova?`