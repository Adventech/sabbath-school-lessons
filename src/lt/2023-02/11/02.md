---
title:  Ištvermė
date:   04/06/2023
---

Apr 14, 7 Dievas kviečia visus žmones garbinti Kūrėją. Tai pirmojo angelo žinia. Apr 14, 8 Dievas įspėja žmones dėl Babelės, klaidingos religinės sistemos, kurios šaknys siekia senovės Babiloną. Tai antrojo angelo žinia.

Apr 14, 9–10 trečiasis angelas perspėja negarbinti žvėries. Angelas skardžiu balsu pareiškia: „Kas garbina žvėrį ir jo atvaizdą ir priima ant savo kaktos ar ant rankos jo ženklą, tas turės gerti Dievo įniršio vyno“.

`1. Perskaitykite Apr 14, 12. Kokias dvi ypatybes, susijusias su Dievo tauta paskutinėmis dienomis, atskleidžia šios eilutės? Kodėl abi jos svarbios?`

Graikų kalboje žodis „ištvermė“ – hupomone. Paskutiniaisiais laikais bus Dievui ištikimų žmonių, kurie bus Jam ištikimi pasipriešinimo ir nuožmaus persekiojimo akivaizdoje. Jo malonės dėka jie laikysis ištvermingai, gyvens pasišventę Dievui ir Jam paklus.

Kūrėjo garbinimas (Apr 14, 7) prieštarauja žvėries garbinimui (Apr 14, 9) ir pasireiškia Dievo įsakymų laikymusi ir Jėzaus tikėjimu (Apr 14, 12). Ši galutinė kova dėl ištikimybės Kristui arba ištikimybės žvėries galiai bus susijusi su garbinimu, o šios didžios kovos tarp gėrio ir blogio esmė bus sabata.

`2. Perskaitykite Rom 8, 1–4; Ef 2, 8–10 ir Kol 1, 29. Ko šie tekstai mus moko apie gyvenimo tikėjimu rezultatą?`

Gyvendami tikėjimu, gauname Jo malonę ir mūsų gyvenimas pasikeičia. Pasišventę Gelbėtojo sekėjai ne tik tikės Jėzumi, bet turės Jėzaus tikėjimą. Paskutiniais laikais jiems bus būdingas Jėzaus tikėjimas, ir jie liks ištikimi net iki mirties, kaip Jėzus.

Kiek jūs ištikimi mažuose dalykuose? Ką tai gali pasakyti apie jus, kai ateis tikri išmėginimai? (žr. Lk 16, 10.)