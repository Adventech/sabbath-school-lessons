---
title:  Kosminė kova
date:   05/06/2023
---

`3. Perskaitykite Mt 27, 45–50. Ko šios eilutės mus moko apie tai, ką Kristus patyrė ant kryžiaus? Ką Jėzus norėjo pasakyti klausdamas Dievo, kodėl Jis Jį apleido, ir kaip šis vaizdas padeda mums suprasti, ką reiškia turėti Jėzaus tikėjimą?`

Kabėdamas ant kryžiaus, apgaubtas tamsos, nešdamas kaltę, gėdą ir pasaulio nuodėmių pasmerkimą bei jausdamas atskyrimą nuo Tėvo meilės, Jėzus visą gyvenimą priklausė nuo santykių, kuriuos palaikė su Tėvu. Tai yra, per gyvenimą visiškai priklausydamas nuo Tėvo, net ir gerais laikais, Jėzus buvo ruošiamas blogiausiam laikui, net kryžiui. Gelbėtojas pasitikėjo, net kai aplinkybės vertė abejoti. Net tada, kai atrodė, kad Dievas Jį apleido, Jėzus nepasidavė.

> <p></p> 
> „Siaubingoje tamsoje, tarsi Dievo apleistas, Kristus gėrė paskutinius žmogaus sielvarto taurės lašus. Tomis siaubingomis valandomis Jis rėmėsi įrodymais, kad Jo Tėvas Jį priėmė iki šiol. … Tikėjimu Kristus buvo nugalėtojas“ (E. Vait, „Christ Triumphant“, p. 277).

Jėzaus tikėjimas yra toks gilus, toks pasikliaunantis, toks atsidavęs, kad visi demonai kosmose ir visi išmėginimai žemėje negali jo pajudinti. Tai tikėjimas, kuris pasikliauna, kai nemato, kai nesupranta, laikosi, kai beveik nėra už ko laikytis. Pats Jėzaus tikėjimas yra dovana, kurią gauname tikėjimu, ir jis ves mus per ateinančią krizę. Mūsų širdyse gyvenantis Jėzaus tikėjimas įgalina mus garbinti Kristų kaip Aukščiausiąjį ir ištverti, kai būsime verčiami priimti Apreiškimo knygoje minimą žvėries ženklą.

Vis dėlto toks tikėjimas neatsiranda staiga iš niekur. Dievo tauta mokosi gyventi tikėjimu, diena iš dienos ir dabar. Gerais laikais, blogais laikais, kai Dievas atrodo arti, kai Dievas atrodo toli – tai nesvarbu. „Teisusis gyvens tikėjimu“ (Gal 3, 11; taip pat žr. Hab 2, 4). Dabar yra laikas pasiruošimui. Kiekvienas išmėginimas dabar, jei ištveriamas tikėjimu, gali duoti brangų vaisių mūsų gyvenime.

`Pagalvokite apie laiką, kai atrodė, kad gyvenimas aplink jus griuvo ir viskas, ką turėjote, buvo jūsų tikėjimas. Kaip ištvėrėte? Ko išmokote? Ką patyrėte, kas galėtų padėti kitiems, kurie gali išgyventi kažką panašaus?`