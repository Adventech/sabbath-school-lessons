---
title:  Jėzus - vienintelis mūsų tarpininkas
date:   08/06/2023
---

`8. Perskaitykite Apr 13, 4–5. Kokie žvėries galios tapatybės ženklai pastebimi šiose eilutėse?`

Apreiškimo knygos žvėris yra atskalūniška religinė galia, iškilusi iš pagoniškos Romos ir išaugusi į pasaulinę garbinimo sistemą. Pasak Apr 13, 5, tai yra piktžodžiaujanti galia. Naujajame Testamente piktžodžiavimas prilyginamas Dievo privilegijų ir išimtinių teisių savinimuisi.

`9. Perskaitykite Lk 5, 18–26 ir Jn 10, 33. Kokios dvi šventvagystės pusės nurodytos šiose eilutėse?`

Vadovai Jėzų apkaltino piktžodžiavimu. Jėzaus atveju kaltinimai buvo neteisingi, nes Jis turi visas Dievo galias ir išimtines teisęs, įskaitant teisę atleisti mūsų nuodėmes. Ir taip yra todėl, kad Jėzus yra Dievas. Arba, kaip Jis tai itin galingai išreiškė: „Jau tiek laiko esu su jumis, ir tu, Pilypai, vis dar Manęs nepažįsti! Kas yra matęs Mane, yra matęs Tėvą! Tad kaip tu gali sakyti: ‘Parodyk mums Tėvą’?“ (Jn 14, 9)

Tuo tarpu 1 Tim 2, 5 moko, kad tarp Dievo ir žmogaus yra vienas Tarpininkas – žmogus Jėzus Kristus. Priešingai, Romos bažnyčia moko, kad kunigas yra tarpininkas tarp Dievo ir nuodėmingos žmonijos. Bet kadangi pats kunigas yra nuodėmingas žmogus, jis negali būti mūsų tarpininku, nes jam taip pat reikia tarpininko. Piktžodžiavimas taip pat apibrėžiamas kaip bet kurio žmogaus siekis būti Dievu arba užimti Dievo vietą. Štai tik du teiginiai iš autoritetingų Romos bažnyčios šaltinių:

„Popiežius yra toks kilnus ir toks išaukštintas, kad nėra paprastas žmogus. … jis yra tarsi DIEVAS žemėje“ (Lucius Ferraris, ‘Papa’, Prompta Bibliotheca (1763), 6 t., p.25–29).

Popiežius Leonas XIII gyrėsi: „Mes [popiežiai] užimame šioje žemėje Visagalio Dievo vietą“ (The Great Encyclical Letters of Pope Leo XIII (New York: Benziger, 1903), p.193).

Šie teiginiai tampa dar aktualesni, kai suprantame, kad žodis „anti-“, kaip antikristas, ne visada reiškia „prieš“, bet gali reikšti ir „vietoje kažko“. Taigi antikristas taip pat reiškia „vietoje Kristaus“. Akivaizdi šventvagystė!