---
title:  Tolesniam tyrinėjimui
date:   09/06/2023
---

> <p></p>
> „Nuo pat didžiosios kovos pradžios danguje šėtonas siekė panaikinti Dievo Įstatymą. Norėdamas pasiekti savo tikslą, jis sukilo prieš Kūrėją ir, nors išvarytas iš dangaus, tęsia tą pačią kovą žemėje. Šėtonas nuolat ryžtingai siekia tik vieno – apgauti žmones ir priversti juos nusižengti Dievo Įstatymui. Nesvarbu, tai pasiekiama atmetant visą Įstatymą ar tik vieną iš jo įsakų – rezultatas visiškai toks pat. […] Siekdamas sukelti panieką dieviškiems įsakams, šėtonas iškraipė Biblijos mokymus, o tūkstančiai žmonių, kurie mano tikintys Šventuoju Raštu, patikėjo jo išvedžiojimais. Paskutinis didysis tiesos ir prasimanymų susidūrimas bus baigiamasis užsitęsusios kovos mūšis dėl Dievo Įstatymo. Jau dabar mes artėjame prie šių kautynių – tarp žmonių priesakų ir Jehovos įsakų, tarp Biblijos religijos ir tradicijų bei prasimanymų religijos“ (E. Vait, Didžioji kova, 2017, p.504).

Visoje Apreiškimo knygoje garbinimas ir pasaulio sukūrimas yra neatskiriamai susiję. Gėrio ir blogio kovos esmė ir žvėries ženklo klausimai yra susiję su tuo, ar Dievas yra vertas būti garbinamas.

Tyrinėjome, jog Kristaus, kaip Kūrėjo, samprata yra sabatos šventimo esmė. Jėzus nuolat pabrėžė šios dienos, kurios Viešpačiu Jis vadinasi (Mt 12, 8; Mk 2, 28; Lk 6, 5), reikšmę. Sabata yra amžinas mūsų tapatybės priminimas. Ji mums primena, kas mes esame kaip žmonės. Ji suteikia vertę kiekvienam žmogui. Ji nuolat pabrėžia, kad esame sukurti ir kad mūsų Kūrėjas vertas mūsų ištikimybės ir garbinimo. Štai kodėl velnias taip nekenčia sabatos. Sabata yra auksinė grandis, jungianti mus su mūsų Kūrėju ir ji atliks lemiamą vaidmenį paskutinėje krizėje.

**Klausimai aptarimui:**

`1. Kokie yra pagrindiniai žvėries iš jūros pretenzijų į valdžią principai? Kokiais būdais tos pačios nuostatos gali įsitvirtinti mūsų širdyje mums to nežinant?`

`2. Kaip reaguojate į teigiančiuosius, kad tikro šėtono idėja yra primityvus prietaras, kurio išsilavinę ar bent jau protingi žmonės negali priimti? Kokius argumentus galėtumėte panaudoti atsakydami?`