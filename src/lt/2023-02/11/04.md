---
title:  Pjausime tai, ką sėjome
date:   06/06/2023
---

Žvėries ženklo pranašystė yra susijusi su religine netolerancija, ekonominiu boikotu, persekiojimu ir galiausiai mirties nuosprendžiu. Stebina, bet tai yra ir padrąsinimo žinia. Net ir pačiais blogiausiais laikais Dievas palaikys savo tautą, „kurie laikosi Dievo įsakymų ir Jėzaus tikėjimo!“ (Apr 14, 12) Ir tarp šių įsakymų, žinoma, yra ketvirtasis – septintoji diena sabata.

Žvėries ženklo pranašystė Apreiškimo 13 moko mus apie blogiausia, absoliučią šėtono karo prieš Dievą karštligę. Jo pirmoji strategija šioje kampanijoje yra apgaulė. Apreiškimo 13 pasakoja apie ateitį, kai velnias veiks per žemišką religinę politinę jėgą, vadinamą žvėrimi, ir griebsis prievartos.

Religinis persekiojimas, žinoma, nėra naujiena. Taip buvo nuo tada, kai Kainas nužudė Abelį už tai, kad jis garbino taip, kaip Dievas nurodė garbinti (žr. Pr 4, 1–8). Jėzus sakė, kad tikintieji bus persekiojami net pirmajame amžiuje ir per amžius bei įspėjo: „Ateis valanda, kada jūsų žudikai tarsis atlieką šventą pareigą Dievui“ (Jn 16, 2; taip pat žr. Mt 10, 22; 1 Pt 4, 12).

Žvėries ženklo pranašystė yra susijusi su paskutine šios bedieviškos grandinės grandimi. Kaip ir persekiojimai praeityje, ji skirta priversti visus laikytis tam tikrų įsitikinimų ir patvirtintos garbinimo sistemos.

`4. Perskaitykite Apr 13, 15–17. Su kuo susidurs Dievo tauta paskutinėje krizėje paskutiniaisiais laikais?`

Pranašystė sako, kad persekiojimas prasidės ekonominėmis sankcijomis – niekas negalės „nei pirkti, nei parduoti, jei neturės to ženklo“. Kai tai atsitiks, didžioji dauguma kapituliuos. Kiekvienam atsisakančiam galiausiai bus paskelbtas mirties nuosprendis.

Velnias ruošia išpažįstančius krikščionis kompromisams, kad jie priimtų žvėries ženklą, kai ateityje mus ištiks paskutinis išmėginimas. Dievo meilė kiekvienam iš mūsų sustiprins mus ir išsaugos būsimais neramiais laikais.

`5. Perskaitykite Gal 6, 7–9. Nors šios eilutės parašytos ne paskutiniųjų dienų įvykių kontekste, kodėl čia esantis principas itin svarbus sprendžiant su žvėries ženklu susijusius klausimus ir kaip galime išlikti ištikimi?`