---
title:  Sabata ir pasaulio sukūrimas
date:   15/05/2023
---

Dievas davė mums sabatą, nes mūsų pasauliui labai reikia įtikinamos pasaulio sukūrimo žinios. 1800-ųjų viduryje, kai evoliucinė hipotezė užvaldė intelektualų pasaulį, Dievas atsiuntė nuostabios vilties žinią. Mes ją tyrinėjome Apr 14, 6–7.

Šėtonas dėjo visas pastangas iškreipdamas pasaulio sukūrimo idėją, nes jis nekenčia Jėzaus ir nenori, kad Jis būtų deramai garbinamas kaip mūsų Kūrėjas ir Atpirkėjas. Sabata yra didžiosios kovos dėl Kristaus, kaip mūsų Kūrėjo, verto būti garbinamu, centre. Dievo žinia paskutinėmis dienomis ragina visą žmoniją vėl garbinti Kristų kaip dangaus ir žemės Kūrėją. Viso garbinimo pagrindas yra tai, kad Jis mus sukūrė.

`2. Apr 14, 6–7 kontekste perskaitykite Pr 2, 1–3; Iš 20, 8–11 ir Įst 5, 12–15. Kaip sabatos įsakymas atspindi ryšį tarp pasaulio sukūrimo ir atpirkimo?`

Sabata yra amžinas mūsų poilsio Jame simbolis. Tai ypatingas ištikimybės Kūrėjui ženklas (Ez 20, 12. 20). Tai ne savavališkai įsakytas reikalavimas, o apreiškimas, kad tikras poilsis nuo teisumo darbais yra Jame. Sabata kalba apie Dievą, kuris už mus pasiekė tai, ko mes niekada negalėjome pasiekti patys.

Šventasis Raštas ragina kiekvieną sabatą ilsėtis Jo meilėje ir globoje. Sabata yra poilsio, o ne darbų simbolis; malonės, o ne Įstatymo raidės prisilaikymo; užtikrinimo, o ne pasmerkimo; priklausymo nuo Jo, o ne nuo savęs. Kiekvieną sabatą džiaugiamės Jo gerumu ir šloviname Jį už išgelbėjimą, kurį galima rasti tik Kristuje.

Sabata taip pat yra amžina jungtis tarp Edeno tobulumo praeityje ir naujo dangaus šlovės bei naujosios žemės ateityje (Iz 65, 17; Apr 21, 1).

Sabata kviečia mus prie mūsų šaknų. Tai ryšys su mūsų kilmės šeima. Sabata buvo nuolat švenčiama nuo pat laiko pradžios. Tai nenutrūkstamas laiko ryšys su mūsų sukūrimu. Sabata leidžia mums sutelkti dėmesį į šlovingą tiesą, kad esame Dievo vaikai. Ji kviečia mus artimam ryšiui su Juo.

Kaip apie sabatos įsakymą užsimenama Apr 14, 6–7 ir kodėl jis svarbus mūsų paskutiniųjų laikų žiniai? (žr. Iš 20, 8–11).