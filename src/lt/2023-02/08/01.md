---
title:  Sabata ir pabaiga
date:   13/05/2023
---

### Šios savaitės tyrinėjimui skaitykite:
Jok 2, 8–13; Įst 5, 12–15; Ps 33, 6. 9; Apr 14; 2 Pt 3, 13; Apr 21, 1.

> <p>Įsimintina eilutė:</p>
> „Ir atskleisti visiems, kaip turi išsipildyti slėpinys, nuo amžių uždengtas Dieve – visų dalykų Kūrėjyje“ (Ef 3, 9).

Žmonijos orumo esmė – visi esame sukurti. Tai, kad esame unikaliai Dievo sukurti, kiekvienam žmogui suteikia vertę. Negimęs motinos įsčiose, visų keturių galūnių paralyžiumi neįgalus paauglys, Dauno sindromu sergantis jaunas žmogus ir Alzheimerio liga serganti močiutė Dievui yra itin brangūs. Dievas yra jų Tėvas. Jie yra Jo sūnūs ir dukterys. „Dievas, pasaulio ir visko, kas jame yra, kūrėjas, būdamas dangaus ir žemės valdovas, gyvena ne rankų darbo šventyklose… Iš vienos šaknies Jis išvedė visą žmonių giminę, kuri gyvena visoje žemėje“ (Apd 17, 24–26).

Mūsų paveldas yra bendras. Mes priklausome tai pačiai šeimai. Mes esame broliai ir seserys, kuriuos sukūrė ir suformavo tas pats Dievas. Sukūrimas suteikia tikrą savivertę. Kai genai ir chromosomos susijungė sudarydami unikalią jūsų asmenybės biologinę struktūrą, Dievas atsisakė modelio. Visoje visatoje nėra kito tokio kaip jūs. Esate unikalus kūrinys, tokios didžiulės vertės būtybė, kad Dievas, sukūręs kosmosą, tapo kūnu, kaip ir mes, bei paaukojo save kaip atnašą už jus ir jūsų nuodėmes!