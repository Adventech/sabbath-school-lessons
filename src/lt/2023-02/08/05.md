---
title:  Pasaulio sukūrimas, sabata ir baigmės metas
date:   17/05/2023
---

Didžioji kova, prasidėjusi prieš tūkstantmečius danguje, yra susijusi su Dievo valdžios klausimu. Tas pats iššūkis išlieka ir šiandien.

**4. Perskaitykite Apr 14, 7. 9 ir 12. Apibendrinkite šias eilutes, užbaigdami pateiktus sakinius.**

`Apr 14, 7 yra raginimas`

`Apr 14, 9 yra iškilmingas raginimas ne`

`Apr 14, 12 aprašoma tauta, kuri`

Šios eilutės aiškiai parodo, kad pagrindinis paskutiniųjų dienų konflikto tarp gėrio ir blogio, Kristaus ir šėtono, klausimas yra garbinimas. Ar mes garbiname Kūrėją ar žvėrį? Ir kadangi pasaulio sukūrimas sudaro viso mūsų tikėjimo pagrindą (galų gale, kas kita mūsų tikėjime yra akivaizdžiau už tai, kad Dievas yra mūsų Kūrėjas?), septintoji diena – sabata, įtraukta į Pradžios knygos pasakojimą apie sukūrimą (Pr 2, 1–3), yra amžinas ir nekintantis ženklas pasaulio sukūrimui. Tai pagrindinis elementariausio mokymo simbolis. Vienintelis labiau esminis dalykas yra pats Dievas.

Vadinasi septintosios dienos – sabatos uzurpavimas reiškia Viešpaties valdžios uzurpavimą aukščiausiu lygmeniu – Jo kaip Kūrėjo valdžios. Tai kėsinimasis į viską ir visko rovimas iš esmės. Iš tikrųjų tai yra siekis užimti paties Dievo vietą (2 Tes 2, 4).

Žinoma, tikrasis paskutiniųjų dienų klausimas yra mūsų meilė ir ištikimybė Jėzui. Tačiau, pasak Rašto, ši meilė išreiškiama paklusnumu įsakymams (1 Jn 5, 3; Apr 14, 12), ir tik sabatos įsakymas yra susijęs su viskuo, nes tik jis nusako Dievą kaip Kūrėją (Iš 20, 8–11). Tad nestebina, kad tai bus galutinis takoskyros tarp tų, kurie garbina Viešpatį, ir tų, kurie garbina žvėrį, simbolis (Apr 14, 11–12). Atsižvelgiant į tai, kokia esminė sabata yra viskam, sunku suprasti, su kuo kitu gali būti susijęs paskutinis Kūrėjo garbinimo klausimas.

Daugelis žmonių ginčijasi, kad nėra skirtumo, kurią dieną laikome sabata, jei ją švenčiame. Kaip atsakyti į šį argumentą naudojantis Šventuoju Raštu?