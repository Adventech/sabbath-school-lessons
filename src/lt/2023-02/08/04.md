---
title:  Ne itin subtili apgaulė
date:   16/05/2023
---

Bandydamas sunaikinti mūsų sukūrimo unikalumą, velnias pristatė ne itin subtilią klastotę. Klastotė, kurią priima net kai kurie iš mūsų, teigia, jog Dievas yra pagrindinis kūrimo veiksnys, tačiau Jam prireikė daug amžių, kad atsirastų gyvybė. Evoliucija buvo tas procesas, kurį Jis naudojo. Šiuo požiūriu bandoma suderinti „mokslinius duomenis“ su Pradžios knygos pasakojimu. Taip teigiama, kad kūrimo dienos yra ilgi, neapibrėžti laikotarpiai ir kad gyvybei žemėje yra milijardai metų.

`3. Perskaitykite Ps 33, 6. 9 ir Hbr 11, 3. Ką šios aiškios Rašto eilutės pasako apie tai, kaip Dievas sukūrė pasaulį?`

Biblinis pasakojimas yra aiškus. Dievas „tarė, ir pasaulis pasidarė, Jis įsakė, ir visa atsirado“ (Ps 33, 9). „Tikėjimu suvokiame, kad pasauliai buvo sutverti Dievo žodžiu“ (Hbr 11, 3). Pirmas Pradžios knygos skyrius patvirtina, kad Dievas sukūrė pasaulį per šešias 24 valandų dienas, o septintąją ilsėjosi. Pradžios 1 ir 2 kalbinė struktūra neleidžia daryti kitos išvados. Netgi mokslininkai, netikintys pasaulio sukūrimu per šešias dienas, pripažįsta, kad autoriaus ketinimas buvo išmokyti, jog pasaulis buvo sukurtas būtent per šešias dienas.

Pradžios 1 hebrajų kalbos žodis „diena“ tai – jom. Visame Rašte kaskart, kai žodis jom vartojamas kartu su skaitvardžiu (trečioji diena, pirmoji diena), jis apriboja laikotarpį iki 24 valandų. Rašte nėra nė vieno atvejo, kai daiktavardį jom papildantis skaitvardis nusako neapibrėžtą laikotarpį. Be išimties tai visada yra 24 valandų laikotarpis.

Be to, jei Dievas nesukūrė pasaulio per šešias dienas, kokią reikšmę turi septintoji diena – sabata? Kodėl Dievas įsakė jos laikytis? Būtų visiškai neprasminga laikyti sabatą amžinu šešių dienų kūrimo savaitės palikimu, jei šešių dienų kūrimo savaitės niekada nebuvo. Sutikti su ilgais kūrimo amžiais reiškia mesti iššūkį pačiam septintosios dienos – sabatos poreikiui. Tai taip pat keltų rimtų klausimų dėl Šventojo Rašto nuoseklumo.

Užsipuldamas sabatą, šėtonas taikosi į pačią Dievo valdžios širdį, ir kas gali veiksmingiau sunaikinti šešių dienų kūrimo memorialą, nei šešių kūrimo dienų tikrovės neigimas? Nestebina, kad tiek daug žmonių, įskaitant krikščionis, nesilaiko septintosios dienos – sabatos. Koks paruošimas galutinei apgaulei.