---
title:  Pasiruošimas paskutinei krizei
date:   18/06/2023
---

`1. Perskaitykite 1 Tes 5, 1–6. Kokį įspėjimą dėl paskutiniųjų žmonijos istorijos dienų apaštalas Paulius mums užrašė?`

Apaštalas Paulius ragino tikinčiuosius Tesalonikuose „budėti“ ir būti blaiviems Kristaus antrojo atėjimo kontekste. Ir jei Paulius taip sakė tikintiesiems anuomet, ką jis pasakytų mums šiandien?

Jis taip pat pareiškė, kad jie yra „šviesos vaikai“ (1 Tes 5, 5) ir kad jie nepriklauso „tamsai“ (1 Tes 5, 4), jog Viešpaties diena juos užkluptų „lyg vagis naktį“ (1 Tes 5, 4). Jėzus pavartojo žodį „budėti“, kalbėdamas apie nuoširdžią, karštą maldą (Mt 24, 42; Mt 26, 40–41). Budėti reiškia būti dvasiškai budriam. Būti blaiviam reiškia rimtai žiūrėti į tuos laikus, kuriais gyvename, ir sutelkti dėmesį į iš tikrųjų svarbius dalykus.

E. Vait priduria: 
> <p></p>
> „Mes, kurie žinome tiesą, turėtume ruoštis tam, kas netrukus užklups pasaulį kaip didžiulė staigmena“ („Testimonies for the Church“, 8 t., p.28).

Ir nors tai gali būti staigmena pasauliui, tai neturėtų būti staigmena mums. Nors nežinome, kada tai įvyks, matome pakankamai, kad žinotume, jog ji ateina ir kad dabar, šiandien, yra ta diena, kai reikia pasiruošti.

`2. Perskaitykite Danieliaus 2 dar kartą ir atkreipkite dėmesį į karalystes, kurios atėjo ir išėjo, tiksliai taip, kaip buvo išpranašauta. Ko tai turėtų mus mokyti apie pasitikėjimą tuo, ką Dievas sako tikrai įvyksiant?`

Kristus suteikė mums šią paskutiniųjų dienų žinią, kad suprasdami, kas ateis, galėtume tam pasiruošti. Danieliaus knygos ir Apreiškimo knygos pranašystės kartu su šiuolaikine pranašystės dovana suteikia mums dievišką įžvalgą apie tai, kas ateina į šį pasaulį. Pranašiškas Dievo Žodis iš anksto nusako išganymo istoriją, o Danieliaus 2 pateikiami galingi, racionalūs įrodymai, kad galėtume pasitikėti Dievu.

`Paulius liepė „budėti“ ir nemiegoti, kaip kiti. Ką tai reiškia ir kaip galime žinoti, ar miegame, ir, jei miegame, ko prireiks mums pažadinti?`