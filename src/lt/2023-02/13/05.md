---
title:  Žemę nušviečia Dievo šlovė
date:   21/06/2023
---

`5. Perskaitykite Apr 4, 11; Apr 5, 12; Apr 19, 1 ir Apr 21, 26. Kokie žodžiai siejami su Dievo šlove, kuri pripildo žemę, kaip aprašyta Apr 18, 1?`

Didžioji kova tarp gėrio ir blogio visatoje taip pat susijusi su Dievo garbe ar reputacija. Šėtonas, angelas maištininkas, paskelbė, kad Dievas yra neteisingas, kad Jis reikalauja garbinimo, bet mažai duoda mainais. Piktasis skelbia, kad Dievo Įstatymas riboja mūsų laisvę ir džiaugsmą.

Jėzaus gyvenimas, mirtis ir prisikėlimas paneigė šį mitą. Tas, kuris mus sukūrė, pasinėrė į šios gyvatės urvą šiame pasaulyje, kad mus išpirktų. Ant kryžiaus Jis atsakė į šėtono kaltinimus ir parodė, kad Dievas yra mylintis ir teisingas.

Sužavėti Jo meilės, susirūpinę Jo garbe, Jo žmonės paskutiniaisiais laikais atskleidžia Jo šlovę – Jo mylintį, pasiaukojantį charakterį egocentriškam, bedieviškam pasauliui, o žemę apšviečia Dievo charakteris.

`6. Perskaitykite Iš 33, 18–19. Kaip Dievas apreiškė savo šlovę Mozei? Kas yra Dievo šlovė?`

Dievo šlovė yra Jo charakteris. Žemė bus kupina Dievo šlovės, kai mes būsime kupini Dievo meilės, o mūsų charakterį pakeis atperkanti meilė.

Jo meilės atskleidimas mūsų asmeniniame gyvenime parodo Jo šlovę, Jo charakterį pasauliui. Dvasinėje tamsoje skendinčiam pasauliui turi būti paskelbta paskutinė dangaus viduriu lekiančių trijų angelų žinia: „Bijokite Dievo ir atiduokite Jam pagarbą“ (Apr 14, 7).

Nei mūsų geri darbai, nei mūsų teisumas, nei mūsų gerumas nepelno mums šlovės. „Kristaus teisumo žinia turi sklisti nuo vieno žemės krašto iki kito. … Tai yra Dievo šlovė, užbaigianti trečiojo angelo darbą“ (E. Vait, „Testimonies for the Church“, 6 t., p.19). E. Vait taip pat rašė: „Kas yra nuteisinimas tikėjimu? Tai Dievo darbas nudrebiant žmogaus šlovę į dulkes ir atliekant už žmogų tai, ko jis pats negali padaryti“ („Testimonies to Ministers and Gospel Workers“, p.456).

Jokios garbės sau, tik – Dievui.