---
title:  Tiesos pažinimas
date:   19/06/2023
---

`3. Perskaitykite Jn 8, 32; Jn 7, 17 ir Jn 17, 17. Kokius su tiesos pažinimu susijusius pažadus Jėzus duoda ir kur jie randami?`

Paskutinis Dievo raginimas savo tautai – bėgti nuo Babilono klaidamokslių ir vaikščioti Jo Žodyje randamos amžinosios tiesos šviesoje. Esmė yra Raštas. Kol žmonės laikysis Rašto ir to, ko jis moko, jie nebus apgauti paskutinės krizės metu, ypač dėl sabatos.

Antrojo angelo žinia mus ragina priimti tiesą, o ne paklydimą, Šventąjį Raštą, o ne papročius, ir Dievo Žodžio mokymą, o ne klaidamokslius.

Trečiojo angelo žinia, skelbiama po pirmųjų dviejų angelų, įspėja dėl žvėries ženklo. Visose Rašto pranašystėse žvėris simbolizuoja politinę ar religinę galią. Apreiškimo 13 ir 14 žvėris iš jūros iškyla iš Romos kaip pasaulinė garbinimo sistema. Galiausiai ši Romos galia išplečia savo įtaką visam pasauliui, ir suvienija bažnyčią bei valstybę. Tikslas bus pasiekti pasaulio vienybę ekonominio sukrėtimo, stichinių nelaimių, socialinių neramumų, tarptautinės politinės krizės ir pasaulinio konflikto metu.

Galiausiai Jungtinės Valstijos ims vadovauti šiai pasaulinei sąjungai. 

> <p></p>
> „Remdamasis dviem didžiaisiais klaidingais mokymais – apie sielos nemirtingumą ir sekmadienio šventumą, – šėtonas suvedžioja ir apgauna žmones. Pirmasis mokymas yra spiritizmo pagrindas, antrasis susijęs su Roma abipuse simpatija. Jungtinių Valstijų protestantai pirmieji išties ranką per bedugnę, kad paduotų ją spiritizmui, jie išties ranką virš prarajos, kad paspaustų ją Romos valdžiai. Ir šios trilypės sąjungos veikiama šalis, pamindama sąžinės teises, seks Romos pėdomis“ (E. Vait, Didžioji kova, 2017, p. 509).

Šios žinios užbaigiamos skubiu raginimu ištikimiems Kristaus sekėjams laikytis Dievo įsakymų gyvu Jėzaus tikėjimu, gyvenančiu širdyje (Apr 14, 12).

`Kaip jūs suprantate Jėzaus žodžius, kad „tiesa padarys jus laisvus“? Ką tai reiškia? Kaip tiesa išlaisvino jus? Ką šiame kontekste reiškia būti „laisvu“?`