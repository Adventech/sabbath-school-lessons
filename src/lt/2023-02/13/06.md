---
title:  Nužudytas avinėlis
date:   22/06/2023
---

Apreiškimo knygoje yra daug svarbių biblinių simbolių: slibinas danguje (Apr 12, 3–4. 7), dangaus viduriu lekiantys angelai (Apr 14, 6), moteris ant skaisčiai raudono žvėries (Apr 17, 3) ir kt. Jie yra Dievo Žodyje; Šventoji Dvasia įkvėpė Joną juos užrašyti, ir jie atlieka svarbų vaidmenį atskleidžiant tiesą tiems, kurie skaito šios knygos žodžius ir juos vykdo, nes, kaip parašyta: „Palaiminti pranašystės žodžių skaitytojas ir klausytojai, tie, kurie laikosi, kas joje parašyta, nes laikas jau arti“ (Apr 1, 3).

Tačiau yra ir kitas simbolis, ne kartą pavartotas Apreiškimo knygoje. Koks tai simbolis ir ką jis reiškia?

`7. Perskaitykite Apr 5, 6. 8. 12; Apr 7, 17; Apr 14, 1; Apr 15, 3; Apr 19, 7; Apr 21, 22–23; Apr 22, 1. 3. Ką reiškia Avinėlio simbolika ir kodėl Jis tiek daug kartų paminėtas Apreiškimo knygoje?`

Kaip parašyta šios knygos pradžioje, tai yra „Jėzaus Kristaus Apreiškimas“. Taip pat ir nužudyto Avinėlio (Apr 5, 6. 12; Apr 13, 8). Tai yra, nukryžiuotas Jėzus Kristus. Čia yra ne tik viso Šventojo Rašto, bet ir Apreiškimo knygos bei trijų angelų žinios širdis ir siela. Negalime būti ištikimi mūsų pašaukimui, negalime atlikti darbo, kuriam Dievas subūrė šią Bažnyčią, nebent Avinėlis, nužudytas Avinėlis, nukryžiuotas Jėzus, auka už mūsų nuodėmes, yra mūsų žinios esmė.

> <p></p>
> „Turime sąmoningai padaryti nužudytą Avinėlį pačiu doktrinų ir misijos centru bei kiekvieno pamokslo, kiekvieno straipsnio, kiekvienos maldos, kiekvienos giesmės, kiekvieno Rašto tyrinėjimo ir visko, ką darome, šerdimi. Tegul meilė, kurią apreiškė Avinėlis ant kryžiaus, pakeičia mūsų elgesį ir skatina mus rūpintis pasauliu“ (Angel Manuel Rodriguez, „The Closing of the Cosmic Conflict: Role of the Three Angels’ Messages“, p.70).

Tai yra, tarp pavojingų žvėrių, kovojančio slibino, negandų, persekiojimo ir žvėries ženklo simbolių, priekyje ir centre yra Avinėlis, nužudytas Avinėlis. Ir tik Jis vienas bei tai, ką Jis padarė dėl mūsų, daro dabar ir darys, kol viskas baigsis – galiausiai trijų angelų žinia yra Jis.

`Kodėl nužudyto Avinėlio laikymas mūsų žinios centre yra labai svarbus ne tik skelbiant ją kitiems, bet ir mūsų dvasiniam gyvenimui?`