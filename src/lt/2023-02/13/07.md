---
title:  Tolesniam tyrinėjimui
date:   23/06/2023
---

„Nušvitusiais veidais, spindinčiais šventu pasišventimu, Dievo tarnai skubės iš vienos vietos į kitą skelbti dangiškąją žinią. Perspėjimas bus perduotas tūkstančiais balsų visoje žemėje. Bus daromi stebuklai, bus išgydomi ligoniai ir tikinčiuosius lydės įvairūs ženklai ir stebuklai. Šėtonas taip pat dirbs, darydamas ‘didžius stebuklus, net žmonėms matant, nuleisdina ugnį iš dangaus į žemę.’ (Apr 13, 13) Taip žemės gyventojai bus priversti apsispręsti.

Žinia bus skelbiama ne įrodinėjant tiesą, bet Dievo Dvasia galingai įtikins žmones. Įrodymai buvo pateikti. Sėkla buvo pasėta, dabar ji sudygs ir duos vaisių. Išaugo misionierių išdalintų leidinėlių įtaka, nors daugeliui, kurių mąstymą jie jau buvo paveikę, kliudyta visiškai suvokti tiesą ir nuolankiai paklusti jai. Dabar šviesos spinduliai prasiskverbia visur, tiesa aiškiai matoma, ir Dievo vaikai sutrauko raiščius, kurie juos varžė. Šeimos santykiai, Bažnyčios ryšiai dabar yra bejėgiai juos sulaikyti. Tiesa yra brangesnė už visa kita. Nepaisant jėgų, susivienijusių prieš tiesą, daug žmonių stoja Viešpaties pusėn“ (E. Vait, Didžioji kova, 2017, p. 530).

**Klausimai aptarimui:**

`1. E. Vait teigia, kad „žinia apie nuteisinimą tikėjimu yra trijų angelų žinia“ (Evangelism, p. 190). Ką tai reiškia? Kaip nuteisinimas tikėjimu susijęs su trijų angelų žinia?`

`2. Dar kartą perskaitykite Apr 14, 12. Kuo skiriasi Dievo įsakymų laikymasis nuo Įstatymo raidės prisilaikymo? Kada paklusnumas tampa Įstatymo raidės prisilaikymu? Kaip tas, kuris nesilaiko Dievo įsakymų, vis tiek gali prisilaikyti Įstatymo raidės?`

`3. Ką galite atsakyti tiems, kurie mus kritikuoja, kai kalbame apie žiaurius Apreiškimo knygos žvėris ir baisius perspėjimus? Be akivaizdaus atsakymo, kad mes apie juos kalbame, nes apie juos šioje knygoje parašyta, kokius kitus atsakymus galite pateikti?`

`4. Klasėje aptarkite dabartinius pasaulio įvykius. Ką matėte vykstant, kas galėtų privesti prie paskutiniųjų įvykių? Kaip rasti pusiausvyrą tarp suvokimo, kokiais laikais gyvename, bet nepasiduoti bevaisiams spėliojimams apie tai, kas mums dar neatskleista?`