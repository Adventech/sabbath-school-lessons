---
title:  Spindintys Dievo šlove
date:   17/06/2023
---

### Šios savaitės tyrinėjimui skaitykite:
1 Tes 5, 1–6; Jn 8, 32; Apr 18, 1; Apr 4, 11; Iš 33, 18–19; Apr 5, 6. 12; Apr 13, 8.

> <p>Įsimintina eilutė:</p>
> „Paskui aš išvydau kitą angelą, nužengiantį iš dangaus ir turintį didžią galybę. Žemė nušvito nuo jo skaistumo“ (Apr 18, 1).

Anksčiau ar vėliau galutiniai įvykiai išsirutulios. Tiksliai kada, kaip tiksliai – mums nepasakyta. Bet mums pasakyta pakankamai. Atsiras tam tikri įstatymai, įpareigojantys laikytis sekmadienio, priešingai ketvirtajam įsakymui. Apreiškimo knyga atskleidžia mums svarbiausius klausimus, svarbius dalyvaujančius veikėjus, ir bendrai pasako, kas įvyks, kai, priešingai „dangaus ir žemės, jūros ir vandens šaltinių“ Sutvėrėjo garbinimui (Apr 14, 7), visi žmonės, „kurių vardai nuo pasaulio sutvėrimo neįrašyti nužudyto Avinėlio gyvenimo knygoje“ (Apr 13, 8), – garbins žvėrį ir jo atvaizdą. Kitaip tariant, visi, kurie nusprendė sekti Viešpačiu Jėzumi Kristumi ir paklusti Jo įsakymams – jų vardai lieka gyvenimo knygoje. Juk geriau būti Dievo knygoje, o ne žmogaus įrašuose.

Dievas subūrė Septintosios dienos adventistų bažnyčią, kad skelbtų šią žinią pasauliui. Taigi mums patiems reikia atsiversti ir priimti tiesą tokią, kokia ji yra Jėzuje, ir būti pakeistiems bei atnaujintiems Apr 14, 6 amžinosios Evangelijos, kurios centre – Kristaus mirtis už mus, mūsų išganymo Jame užtikrinimas.