---
title:  Zir Belhna
date:  05/05/2023
---

Dan 9:24–27-a kan hmuh hrilh lâwkna awmzia hriat thiam theih dân kawng awlsam ber chu hetiang hi a ni:

A hmasa berin, hapta 70 (Dan 9:24) a ni phawt a.

Chumi dawtah chuan, hapta sarih leh hapta 62 a ni leh a, chu chu hapta 70-a hapta 69 ti pawhin sawi a ni bawk (Dan 9:25).

Hapta hnuhnung ber, sawmsarihna a awm leh a (Dan 9:27).

Tichuan, hapta hnuhnung ber hi “a lâi takah” (Dan 9:27) tan bun niin, chutichuan kum thum leh a chanvê vê vê a lo ni ta a ni

Hapta sawmsarih chu hapta sawmruk leh pakuaah leh hapta khata ṭhen a ni a. Hê hapta khat hi ni thum leh a chanvê vê vê-ah ṭhen leh chhâwn a ni bawk. Tichuan, B.C. 457 aṭangin chhiar chho ṭan ta ila, kum 1844 kan lo thleng ta chiah a ni.

Daniela 8 thû hian ni 2,300 chungchâng sawi mah se, a inṭan kum erawh a sawi tel miah lo thung a. “Ni sânghnih leh zathum thlengin; chutichuan, biak bûk chu tlen fâi a ni ang” (Dan 8:14). Eng tik kum aṭanga chhiara ni sânghnih leh zathum ni tûr nge? Danielan hê inlârna a hmuh kum, “Lal Belsazzara rorêl kum thumna” kha a ni mai dâwn lo’m ni? Mahse, a inmil thei tlat lo. A chhan pawh Dan 8-a inlârna a hmuhah hian Babulon a tel vê lo a ni. Dan 8 hi chu Babulon lalram a tlûk chhiat hnua lalram lo ding vê chauh—Medo-Persia te, Grik te, Rome te leh “tâwpna hun” thleng chanchin a ni a. Eng vângin nge inlârnain a sawi biak bûk tlen fâi a nih hun tûr chu, biak bûk tlen fâi thu sawina bung pawha awm vê miah lo Babulon rorêl hun aṭanga chhiar ṭan a nih theih ang? Hê inlârnain a vâwrtâwp a thlen hun tûr chhiar ṭanna chu Medo-Persia rorêl hun aṭanga “tâwpna” hun thleng inkâr, ni 2,300 huâm chhûng ngêiah a ni tûr a ni. Chû chu kum tam tak a ni bawk.

Ni 2,300 chhiar ṭanna tûr chu Dan 8-ah ni lovin, Dan 9-ah zâwk hrilh kan ni.

**Sawi Ho Tûrte**:

`In class-ah hêng hrilh lâwkna pakhat ni sî, hlâwm hniha ṭhena kan hmuh chanchin ṭhâ leh rorêlna inzawm hnaihzia hi sawi ho ang che u. Eng vângin nge chanchin ṭhâ leh rorêlna lo inzawm hnâi êm êm mai hi kan tân thu lâwmawm a nih? Hê a inzawmna hian eng tiangin nge mi tam takin rorêlna chungchâng sawia hlauhna rilrû an nei tlat ṭhîn hi a lâk bosak?`

`Dan 9:26-a kan hmuh, Messia chu “Amâ tân pawh ni lova” tan chhum a nih thû hi ngun takin ngaihtuah leh la. Eng nge ni a awmzia? Tute tân leh eng atân nge tan chhum a nih?`

`Lev 16:16 leh Lev 23:26–29 chhiar leh la. Biak bûk tlen fâi a ṭûl chhan (Lev 16:16) leh tlâi fâi a nih chhûnga kan lo awm dân tûr (Lev 23:26–29) te chu sawi ho ang che u. Hê leia thil thleng leh, chumi chu keimahni tâna a pawimawhna te inzawm dân chu eng nge ni?`