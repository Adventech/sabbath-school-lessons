---
title:  Abrahama’n kohna a dawng
date:   21/04/2025
---

Genesis bung 10-ah hian khawvêla awm hnam hrang hrangte lo pian chhuah dân kan hmu a. “Hnamte” tia lehlin ni tlangpui Hebrai thumal chu goyim niin, he thumal vêk hi Jentailte sawina atân pawh hman a ni thîn bawk. Genesis bung 10 hian mihringte chu anmahni chênna ram, anmahni tawng hman leh anmahni “hnam” ang zêla then hran an nih thu a sawi a (Gen. 10:5; Thup. 14:6 pawh en rawh).

He thu a sawi zawh hnu deuh mai hian Pathianin Abrahama kha a rawn ko va, chûng hnam hrang hrang zînga ata chu chhuak tûr leh, an lak ata inla hrang tûrin a rawn hrilh ta a ni.

`Genesis 12:1–9 chhiar la. Enga ti nge Pathian hian Abrama (a hnu-ah chuan Abrahama tia thlâk a ni) kha a khaw lam ata leh a chênna ram ata chhuak tûrin a rawn hrilh?`

Pathian chuan Abrahama kha mihringte lalram nêna inang lo leh hrang hlak hnam hran a dinna hmanrua atân hman a tum a. Chu hnam chuan amah Pathian ni lo chu lal dang an nei lo vang. Anmahni siamtu hnêna mihringte an kîr leh huna thil thleng tûr lo entîrtute pawh an ni bawk a. “Leia hnam tinte” malsâwma an lo awmna tûr hmanrua atâna din an ni (Gen. 12:3). Pathian chuan an chungah hian êng leh hamthatna chi hrang hrang a lo dah ta a, chûng êng leh hamthatnate chu tui lêt achin mai pawh ni lo, a hma pawh khân khawvêlah hian hmuh a lo la ni ngâi lo.

`Deuteronomi 4:5–9 chhiar la. Lalpa’n Abrahama thlah, Abrahama hnêna a lo tiam tawh lo thlen famkim tâkna lo ni ta hnam hnêna a hrilh chu eng nge ni?`

He thu hi a hrilhte hi eng hnam emaw-a mi mal tu emaw ni lovin, a hnam pum pui a ni zâwk a, chu hnam chuan an zavâia tang hovin leh Pathian nêna hna thawk tlângin Pathian ropuizia an ti lang dâwn a ni. An hnênah thu a sawiahte hian hnam thlan bîk an nih chhan chu Pathianin a pêk “dânte leh rorêlte” kawltu a nih vâng mai a ni lo va, hnam dangte’n “He hnam ropui tak hi fing tak leh thil hre mi tak an ni ngei mai” (Deut. 4:6) a tih theihn nân Pathian dânte leh rorêlte chu tha taka an zawm nghâl pawh a tûl bawk. An hnênah hian thutak ropui tak tak pêk ni eng ang mah se, chûng thutak an hriatte chu an zawm loha, an nunpui chuang si lo va nih chuan, malsâwmna dawn chu sawi loh, an chungah ânchhia an chhêk khâwl mai a ni dâwn a, nun ahnehin an boral phah hlauh zâwk ang.

`Eng tiangin nge he thu tho—hêng thutakte hria ni ringawt lova, a zâwmtu nih—hi tûnlâi huna Adventist-te tân pawh hriat tûr pawimawh tak a nih?`