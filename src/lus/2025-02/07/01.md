---
title:  Hrilhlâwkna Innghahna Lungphûm
date:   10/05/2025
---

### Chhiar tûrte

Isaia 6:6–8, Gen. 3:21–24, Ezek. 1:4–14, Thup. 4:1–11, Num. 2:3–25, Isaia 14:12–14.

> <p>Chângvawn</p>
> “Tin, ‘Tu nge ka tirh ang a, tu nge kan tân kal ang?’ tiin Lalpa aw chu ka hria a. Tichuan, keiin, “Kei heta hi ka awm, mi tîr ta che’ ka ti a” (Isaia 6:8, 9).

Pathian chu eng kim siamtu a nih avâng leh (Thup. 4:11), hmangaihnaa khat a nih avângin lei leh vân zawng zawng chunga rorêltu ni tlâk a ni a. Pathian nungchang, hmangaihna a nihzia kan lo hriat chiah hian Pathian ropui hmaa ding tlâk lo kan nihzia kan lo hrethiam thîn (Rom 3:23).

Tûn kârah hian lalthutphah hûnna pindan hmuh a nih thu kha kan zir chhunzawm leh dâwn a, chu bâkah chuan, mihringte leh Pathian inlaichîn tawn dân leh, Krista inthâwina siamin mi a dinthara, Pathian lalthutphah lama mi a hruai dân pawh kan ngaihtuah tel bawk ang. Pathian chuan a mi mal ang chauh pawh ni lovin, mihring zawng zawng hi mi din thar leh a tum hle a, mi a din thar leh a nih chuan thil siam dang zawng zawng hnênah a ropuina kan puang leh thei dâwn a ni. Bible hi ngun takin chhiar ila, Pathianin kan chunga mawhphurhna a nghah hi kan lo hriatthiama lâwm nachâng kan lo hriat phah theih bawkna tûr thu pawimawh tak tak kan hmu ang a, mi sual tlan tawh, kan sualte ngaihdamsak vek ni tawh kan nihzia pawh kan hrethiam bawk dâwn a ni.

Mihringte helna hi kumkhua atân a la tâwp nge nge dâwn a. Tin, chu âi pawha nghahhlelhawm zâwk chu, Pathian hmangaihna, mahni a inphatna leh kan tâna amah a lo inhlanna chu a tîra a lo ruahman dân ang âia chiang zâwkin a êng bawk ang. Pathian chuan mihringte hi suala tlu tûrin mi a siam lo hrim hrim a. Nimahsela, kraws kal tlang khân a hmangaihna chu mak leh ropui takin târ lan a lo ni ta hlauh zâwk a ni.