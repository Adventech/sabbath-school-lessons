---
title:  Zir Belhna
date:   01/12/2023
---

Chhiar tûr Ellen G. White-i lehkhabu, Tihdam Rawngbâwlna-a “Mi Hausâte Tâna Rawngbâwlna,” pp. 197–206.

Isuan khawvêla mi retheite A hmangaihna ang thovin, mi hausâ leh thiltitheite pawh A hmangaih a. Mi liante leh vâkvâite tân A thihsak a. Ani chuan an thinlung pawh theih dân tûr kawng ṭha ber chu A hria a ni. Ani chuan, “Mi hausa Pathian rama luh âiin sanghawngsei, hriau benga luh tlang a awl zâwk” (Mk 10:25) tih vaulâwkna thû min hrilh a. Tûn kâr chhûng hian mi thiltitheite leh hausâte chu Isua Kristâ chanchin ṭha hmanga pawh tûra chona siamsak kan ni. Anni hi mi dangte ang thova chhandamna mamawhtu an ni a, an hausakna chu ‘himnaa’ an ngaih avângin chû chu an manthiam lo mai thei a ni.

“Rethei hnuchhawnte tâna kan tih tûr kan sawi tam hlê lai hian, hausâte hi kan ngaihsak lo mai dâwn em ni? Mi tam tak chuan hêng mîte hi beisei bo dêrah an ngai a; tichuan lei ropuina êng vânga mitvai leh mitdel te mit timeng tûr hian thawh an nei tlêm êm êm a; tichuan ngaihsak lohvin an boral hlen ta ṭhîn a ni. Mi hausa sâng tam takte chu vaulâwkna thu hre miah lovin thlânah an liam ṭhîn. Ngaihsakna rêng nei lo angin lang mah se, mi hausâte zînga tam tak hian thlarau lam veina an nei nasa êm êm a ni.”—Ellen G. White, Tihdam Rawngbâwlna, pp. 197, 198.

**Sawi Ho Tûr**:

`Hê leia rawng A bâwl lai khân, Isuan mi hausâ leh retheite tâna rawngbâwlsakna hmangin dâidânna bang a ṭhiat a. Engtin nge keini hian mi hausâte leh retheite inkâr thû, kan khawtlânga hluâr tak hi kan kalpui vê ṭhin?`

`Isuan heti hian a sawi a: “hnimhlîngnei zînga theh chu, thu hretu a ni a, nimahsela, khawvêl lungkhamna leh hausakna bumna chuan thû chu a dîp a, rah lovin a lo awm ṭhîn” (Mt 13:22) tiin. Hê thû “hausakna bumna” tih hi Isuan eng A tihna nge? Engati nge ‘hausakna bum’ kan nih vê kher lohna chhan tûr?`

`In class-ah, Thawhlehni zirlai tâwpa zawhna, ‘thutak hriat ngawt hi chhandam nih nân a tlin zawh loh’ thû kha en ho leh ula. Engati nge hei hi kan danglamna thlentu tûr thil pawimawh tak a nih? Thutak hriatna mai chu chhandamna a nih sî loh chuan, engin nge min chhandam ang?`

`Rorêltu tlangvâl hausâin Isua a hnar laia Zakaian a pawm chhan eng thilte nge ngaihtuah theih i neih?`