---
title:  Mi Thiltithei Tâna Rawngbâwlna
date:   30/11/2023
---

Isuan mi thiltitheite nêna ṭhiana insiam dân A hria a. Hêng mi tam takte hian Ani chu ngaisângin, an zah a; chutih laiin, tam tak chuan an hmusit tho bawk. Bible-a mi thiltithei Amâ ṭanpui ngâia rawn pantûte kha chuan, A ngaihsak a ni tih inhriatna an nei zêl ṭhîn a. Mi hausâ leh thiltithei tam takte kha chuan uâl-âu takin Ani chu an rawn pan nghâl mai lo; Ani chu Pathian Fapa a ni ngêi tih an hriat chiân thlengin an nghâk a. Chutiang Nikodema leh Arimathai khuaa Josefa-te kha an ni.

`Chhiar tûr Mt 27:57–60 (en tel tûr, Mk 15:43–47; Lk 23:50–53; Jn 19:38–42). Hê thû hian Isuan chiang taka an nuna hû A lo neih tawhna mi hausâte Lalpan A hman ṭangkai dân eng nge min hrilh?`

Hetih hun hmâ zawng kha chuan Arimathai khuaa Josefâ chanhin hriat kan nei lo. Hê mi hausâ hi a lo lang thut a, chin pawh hriat a ni lo chungin hrilh lâwkna thlen famkimtîrna tûrin a ṭangkai hlê a ni. Amâ ruâhmanna hlen nân Pathianin mi hausâte A lo hmang tawh a, A la hmang zêl bawk ang. Chuvâng chuan an tân hian rawngbâwlsakna tûr kan nei vê tho a ni.

Mi thiltitheite nêna ṭhiana insiam tûrin khawi laia bulṭan tûr nge tih lai tak hi a harsa lai a ni rêng a. A tlângpui thûin, nawrseh loh hi a ṭha zâwk fo ṭhîn a; an rawn pan zâwk che u nghâk rawh u. Isua pawhin chutiang chuan A tî a; A thuchah, tihdamna leh Pathiana chhuak thiltihtheihna thuhretû an lo ni ta a. Lang lo lam aṭangin Ani chu Pathian Fapa A ni ngêi tihah an chiang a ni.

A chhan tam tak avângin, dik taka rawngbâwlna thlâwp tûrin mi thiltithei tak takten kawng an rawn zawng dâwn a. Mîte nuna danglamna thlen tûra thil ṭhâ eng emaw tak tih an duh a ni. Anmahnî nun ngêiah pawh danglamna hei hian a thlensak thei tih an hria a. Hei hian mi hausâ leh thiltitheite chu an mamawhte vântlâng hriata puâng zâr lova ṭanpuina dawng tûrin fing takin kawng a sialsak ṭhîn.

A dawtlehah chuan, mi hausâ leh thiltitheite tâna rawngbâwlsakna atâna Pathian ruâhmanna pêng khat a nih angin bulṭan tûr a ni. In khawtlânga mi hausâ leh thiltitheite nuna rawngbâwl nân hun eng emaw chen hmang ang che u.

`Chona: Mî tû emaw, ringtu ni lo, eng emaw chânga i hmuh theih zauh zauh tûr, mi thiltithei dinhmuna ding chu i nî tin ṭawngṭaisak list-ah ziah belh ang che.`

`Hmalâkna Tûr: Mî tû emaw thiltithei dinhmuna ding—i la hmuh ngai lêm loh pawh ni se, lehkhathawn emaw email emaw hmangin, a tân i ṭawngṭaisak ṭhîn tih hrilh ang che.`