---
title:  Zir Belhna
date:   22/12/2023
---

“Chhûngkaw tin te leh sikul tin, nû leh pâ, zirtîrtu leh naupang tin chanchin ṭha êng dawngtute hnênah, Israelte chanchina harsatna thlen laia Lalnu Estheri hnêna zawhna, ‘Hê lal nihna i lo chan hi, hetih hun atân ngêi hian a ni dâwn lâwm ni?’ Estheri 4:14 tih kha a lo thleng ṭhîn.”—Ellen G. White, Education, p. 263.

“Estheri kha Juda nula hmêlṭha tak, a nû leh pâten an thihsan hnûa a pamî Mordekaian amâ fanû atâna a lâk a ni a. “Pathianin ani kha Persia rama Juda mîte chhanhim nân A hmang a.” (Note: hê paragraf hnihna hi Daughters of God tih bûa Estheri chanchina thuhmaruaia mî a ni.)

“Hmânlai hunah khân Lalpa chu Amâ âiawha ding, Amah thawhpui tûra A mi thlan a hmei a pâ, mi inpête hmangin mak takin A lo che tawh ṭhîn a. Hmeichhiate pawh hnehna ropui chantîrna tûrin A hmang ṭhîn. Ṭum khat mai ni lo, mangan hunah anni chu hmahruaitua hmangin, nunna tam tak chhanhim nân anmahni hmangin A thawk ṭhîn. Lalnu Estheri hmangin Lalpan A mîte tân chhanchhuahna ropui tak a thlentîr a. Chhanchhuahna kawng dang awm ngang lo va a lan tawh laiin, Estheri leh a thawhpuite khân, chawnghei leh ṭawngṭaiin hmâ an la nghâl a; harsatna chu hmachhawnin, an mîte tân chhanchhuahna an thlentîr ta a ni....

“Thuthlung Hlui huna Pathian tâna inzawmna neia hmeichhiate chêt dân zirna hian, tûnlai huna hnathawhnaa harsatna chingfel thei tûrin zirlaite min zirtîr a.  Estheri hun lai anga khatiang taka dinhmun khirh leh harsâa dintîr kan ni vê kher lo thei; mahse, hmeichhe piangtharte chu dinhmun tlâwm zâwkah pawh pawimawh taka chêttîr an ni thei. Hei hi tam takin an ti mêk a, ti zêl tûr pawhin an inpeih sâ diâm a ni.”—Ellen G. White, Daughters of God, pp. 45, 46.

**Sawi Ho Tûr**:

`Estheri bû hian zawhna chhân lohin min hnutchhiah sak lo va, lalnû nihna dinhmuna hlân a ni tawh chungin, lal rorêlna hmuna Estheri chanvoah khân a ni zuâl. Engtin nge hêng thilte hi a rinna nên kan sawi rem tâk ang, kan thei ang em?`

`Estheri thusawi hmingthang tak, “Ka boral leh ka boral a ni mai!” (Est 4:16), tih hi thihna hmachhawn thei nih laia rinawmna, kum sâng tam tak chhûnga lo thangkhâwk zêl chu a ni. Engtin nge a thusawi khân tâwpna huna, Thupuan 13 a taka a lo thlen huna Pathian mîte la hmachhawn tûr chu a târ lan?`

`In class-ah, Thawhṭanni zirlai tâwpa zawhna kha ennawn leh ula, eng emawti laia mahnî rinna lantîr chungchâng a nih kha. Chû chu kan dinhmun a ni vê thei ang em?`