---
title:  Zir Belhna
date:   29/12/2023
---

“Tlanna ruahmanna ropui chuan khawvêlah Pathian duhsakna famkim a rawn pe lêt leh ang. Mihring chauh ni lovin lei pawh hi tlan a ni a, chatuana thuâwihnaah chuan a awm tawh ang. Kum sâng ruk lai Setana chuan lei hi neih tumin a bei a. Tûnah chuan thil siamte tâna Pathian thil tum dik tak chu tih hlawhtlin a ni dâwn ta. ‘Chungnungbera mi thianghimte chuan ram chu an chang ang a, kumkhuain, kumkhaw tlaitluânin.”—Ellen G. White, Thlahtubulte leh Zâwlneite, p. 347.

Mahse chû chu a taka a chan theih hmâin Pathian chu A rawngbâwlnaah thawhpuiin, siamthar-lehna tûra Pathian thutiâm pêng khata ṭangin, mîten vaulâwkna thuchah chu an pawm theih nân kan thawhpui ngêi tûr a ni.

“Kan rinna la hre vê lote tâna thawhpuitu tam zâwk hmuh hi ka châk ṭhîn a ni. Mi tam tak chuan vântirhkoh pathum thuchah an ngaihthlâk aṭangin êng ropui an dawng tawh a, tûnah hian an chênna lam biâl khawvêlah chuan hêng thuchahte hi an puâng chhuak vê tûr a ni. Thutak êng chu mi dangte hnêna sem chhuak tûra kawng hawn tûra ka tih tûr chu hlen ka châk a. Râlthuam inbel tûrin Lalpan min ṭanpui mawlh rawh se. Khawvêl hnêna vaulâwkna hnuhnung pe tûra hna khûn thawk tûrin ringtûte chu ṭangruâl rawh se.”—Ellen G. White, Letter 390, 1907 (unpublished).

Tûn kuartar chhûng zawngin Pathian rawngbâwlna thupui leh pêng hrang hrangte chungchâng kan lo zir ta a. Tûn kâr chhûng hian Pathian nêna inlaichînna dinthar lehna thû manthiam tûra Thupuana a hawnna tûrte kan dap chhuak a. Chû chuan rawngbâwl zawh a nih a, lei hi siam thar leh dinthar a nihna thûin a vâwrtâwp min thlenpui a. Kan lei chanchinah, sual leh tawrhna tihboralna chu hun râpthlâk ber a nih dâwn laiin, Pathian chuan hê tihboralna piah lam chu min thlîrpuiin, hê lei din tharna thutiâm hmangin thlamuânna leh phûrna min siamsak tho bawk a ni.

**Sawi Ho Tûr**:

`“Chatuan chanchin ṭhâ” chu eng nge ni? Engati nge “chatuan” daih a nih? Engati nge a zirtîr chu kan rawngbâwlna lungphûm a nihna chhan tûr?`

`Engati nge vântirhkoh pathum thuchahah hian chû thil sawi-uârna chu kan neih? Engtin nge hêng thuchahtea vaulâwkna thu khawng taktea ‘tih loh tûr’ lamte âia Isua mawlh chu thupuiah kan nei zâwk tûr a ni tih hi i dawnsawn?`

`Engtin nge tûn kuartar chhûng (zirlai) hian rawngbâwlna pawimawhzia chauh ni lo, chutah chuan koh kan nihna ang taka nang leh in kohhran kha nasa zâwka inhmanng tûr in nihna manthiam zâwk tûra a ṭanpui che u?`