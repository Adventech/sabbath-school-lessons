---
title:  Rawngbâwl Tûra Phûrna leh Inbuatsaihna
date:   04/11/2023
---

> <p>Chângvawn</p>
> “Hêng hi ka thû kha a ni, Mosia Dânah te, Zâwlnei Lehkhabâah te, Fakna Hla Bû-ah te ka chanchin ziak apiang a lo thlen tûrzia in hnêna ka awm laia ka hrilh ṭhin che u kha,” (Luka 24:44).

### Chhiar Tûr
Lk 24:1–12, 36–49; Tirh 1:12–26; 2:1–41; 1 Kor 11:1; Heb 10:24, 25.

Paulan Filipi mîte hnênah heti hian a ziak: “Ṭhenkhat chuan îtsîkna leh elrelna avângin Kristâ thû chu an hril ṭhîn a, a ṭhen erawh chuan rilru ṭha tak pûin an hril thung a; chûngte chuan Chanchin Ṭha ṭan tûrin Pathianin hnâ min pê a ni tih hriain hmangaihna avânga hril an ni. Mi ṭhenkhat zawngin an ti tak tak lo, elrelna avâng chauhin kawl ka bun chungchângah hian buaina mi belhchhahsak tûra ti an ni. Eng nge a pawina? A derin emaw, a takin emaw Kristâ Thu hrilh a ni ta rêng rêng a, chu chuan mi tilâwm tho ve. A ni, ka lâwm zêl ang.” (Phil 1:15–18).

Thu thiltithei tak a ni! A derin emaw, a takin emaw Kristâ Thu hrilh a ni ta kha Paula tâna pawimawh chu a ni. Duhthusâm ang chuan, Kristâ Thû kan hril chhan te, kan rawngbâwlna te, chanchin ṭhâ nêna mi dangte kan pawh chhan chu mahnî-hmasialna, îtsîkna leh buaina chawhchhuah duh vâng ni lo vin, hmangaihna leh thutak aṭanga lo chhuak a ni zâwk tûr a ni.

Chuti chu, Kristâ Thû kan puân chhan tûr ṭhenkhat chu engte nge ni ang a, hê thil kan tihna tûra kan inbuatsaih dân tûr kawng ṭhenkhat chu engte nge ni ang le?

Tûn kâr chhûng hian kan rawngbâwlna atâna min kaihhruai nân kohhran hmasa huna thilthleng ṭhenkhatte kha kan en ho dâwn a ni.