---
title:  “In Khenbeha Kha”
date:   08/11/2023
---

Tirhkohte 2 hian Pentekos Nîa Thlarau Thianghlim sûr thû a sawi a. Isuâ hnungzuitûte an ṭawngṭai a, an lu chungah mei leite a lo fû a. Tiâm lâwk angin Thlarau Thianghlim thiltihtheihna chu pêk an ni ta tih an pawm a ni.

`Tirh 2:1–41 chhiar la. Pentekos-a Thlarau Thianghlim an dawn rahchhuah zirtîrte chunga thleng chu eng nge ni?`

Zirtîrte chu “Thlarauvin a ṭawngtîr ang zêlin,” (Tirh 2:4) ṭawng dangtein an lo ṭawng ṭan a. Heta thil pawimawh lai chu, ‘ringlotûte hlâwkpui tûrin Pathianin mi tinte kha A tichak’ tih hi a ni. Malsâwmna kha anmahni hlâwkpui tûr ngawt a ni lo. Malsâwmna kha vân kâi tlâk nihna tûr emaw, ram dang mîte ṭawnga sumdâwnna a awlsam sawt nân emaw pawh a ni hek lo. Bote tâna Pathian rawngbâwlna hlen nân a ni zâwk. Tûnlai hian Pathianin A hnungzuitu tinte chu an mimal thilpêk dawnte chu ringlote râna A rawngbâwlna atâna hmang ṭangkai tûrin A ko va. Thilpêkte pêk kan ni ṭheuh: mi dangte hnên pawh theih nâna kan hnêna min pêk hman tluka rawngbâwl tûra kohna ropui a awm thei dâwn em ni?

Thlarau Thianghlim sûrtîrna khân mîte chu Messia an hnarna sual a simtîr a, Ani chu khenbeh a nih lai khân mi ṭhenkhat chu Jerusalem-ah an awm vê ngei ang. Heta thiltihtheihna hi ngaihtuah la: Krista an khenbeh avângin Peteran anni chu a dem a. An thil tih tâkte chiang taka hriatna nei a, inthiam lo tak chungin “Mîte leh ûnaute u, eng nge kan tih tâk ang le?” (Tirh 2:37) tiin an âu chhuak ta a ni.

Anni meuh pawh khân ngaihdamna an chang thei a, Peteran an hnênah, “Sim ula, in sual ngaihdam nân Isua Kristâ hmingin baptisma chang ṭheuh rawh u; tichuan Thlarau Thianghlim pêk hi in hmû ang,” (Tirh 2:38) tiin a hrilh a.

Thlarau Thianghlim leh anmahni pawh chu thawk tlângin, khâng Isua zuitûte khân—Isua khenbehnaa diâu lo taka tel vête ngêi tân pawh, sual simna leh ngaihdamna thû an puâng zu niâ! Chû chu chanchin ṭha thiltihtheihna chu a ni. Chû thuchah chuan rawngbâwl tûra phûrna min pe lo a nih chuan, engin nge min pe leh tawh chuâng ang ni? Keini hi khawvêl, suala khat, tlu tawh, sual tihchingpen khawvêla mîte hnêna chanchin ṭha puâng darh tûra kohte kan ni. Kan hnâ chu rorêlsak a ni lo; chhandam tûra Isuâ thiltihtheihna thuhretûa ṭang tûr kan ni zâwk.

`Eng vângin nge Kristâ thihnaa inhmang ṭhenkhatte hnênah meuh pawh chhandamna chu hlui a nihna khân 1) kan thlarau dinhmunah phûrna min siamsak a, 2) mi dangte hnêna thuhretua ṭang tûra min tihphûr ang?`