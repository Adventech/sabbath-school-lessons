---
title:  Leia Rinna?
date:   14/12/2023
---

Luka 18:8-ah, Isuan A tehkhin thu sawi tlip nân hê zawhna hi A zâwt a: “ ‘Mihring Fapa hi a lo kal  hun chuan khawvêlah hian rinna a rawn hmû ang em ni?’ tiin.” Tûna Kristâ zirtîrte kan nih angin, Isuan eng nge a zawn tih chu kan hmuh thiam a ngai a. Hê thû-ah hian, Isuan thim zînga lo êng chhuak tûr ‘rinna’ chu A zawng a ni.

`Chhiar tûr Mt 8:10, 13; 9:2; 20:29–34; Mk 2:5; 10:46–52; Lk 18:35–43. Hêng chângahte hian Isuan rinna neia A sawi chu tûte nge ni hlawm?`

Hetah hian khawpui thim zînga lo êng chhuak rinnna nei mîte sawi tel a ni a. Kapernaum-ah, Isuan rinna nei mi tam tak an awm thû a sawi a. Matthaia 8:10, 13-ah, ringlo sipai zahotu lo piangthara rinna ropui tak nei kan hmû a. Rinna nei ṭhian palîten inchung ṭhiata an ṭhian zeng Isuâ hnêna an thlâk thû pawh kan hmu bawk a (Mt 9:2; Marka 2:5). Marka 10-ah, mitdel lo ni tawh ṭhîn, Jeriko-a a rinna pâwr taka lo êng chhuak ta, Bartimaia kan hmu tel bawk.

Chutih ruâlin, Pathian mîte zîngah phei chuan rinna ropui tak hmuh kan beisei a. Chutichungin, Isua chênna Nazareth khuaah khân rinna a tlêm hlê a—rinlohna khân Kristâ rawngbâwlna chu a dâlsak hiâl zâwk a ni. A zirtîrte zîngah, Isuan Israelte chungchâng chu sawiin, “Aw nangni rin tlêmte u!” (Mt 6:30; 8:26; 14:31; 16:8) a ti ṭhîn a. Matthaia 17:17-ah Isuan uâr takin, “Chhuân rinna nei lova tihmawhte u!” a ti bawk.

Vawiin zirlaia a taka kan bel theih pakhat chu, rinna hi beisei lohna hmuna hmuh a ni fo tih hi a ni: khawpuia ram dang mîte zîngah te, pathian ringlo leh sâkhaw dang vuântûte zîngah te pawh. Inngaitlâwm takin Isua ang khân khawpuia kalin, thutak kan hrilh a Isua chhandamna tling rinna nêna chhângtu tûrte chu kan zawng chhuak vê ngêi tûr a ni.

`Chona:  Lam hlâ leh hnâia mîte hnêna hmangaihna i lantîr theih nân, rinna ropui zâwk neihtîr tûr chea thinlung hawnsak dîlin ṭawngṭai ang che?`

`Hmalâkna Tûr: Engtin nge Isua leh vântirhkoh pathum thuchah hlu tak hi i lo hriat theih dân? Nangmâ nuna Isuâ hnên aṭanga thlarau lam malsâwmna a taka i lo chan pathumte ziak chhuak la. Sabbath nîa in pâwl ṭhena sawi tûrin inbuatsaih lâwk ang che.`