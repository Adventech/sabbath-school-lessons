---
title:  'Kan Tâna Pathian Rawngbâwlna: Ṭhen 2'
date:   07/10/2023
---

> <p>Chângvawn</p>
> “Chutichuan kal ula, hnam zawng zawngte chu zirtîrahte siam ula, Pâ leh Fapa leh Thlarau Thianghlim hmingin baptis ang che u,” (Matthaia 28:19).

### Chhiar Tûr
Deut 7:6, 11, 12; Mt 28:16–20; Jn 20:21, 22; Thup 7:9, 10; 14:6, 7.

Pathian chu rawngbâwlna Pathian a nihna thupui chu Pathian Lehkhathûah hian a inzam chhuak a. Mihringte chanchin thlunzawm zêltu niin, A thilsiamte tâna Pathian thiltum a târlang a. Chûbâkah, chunglam thupuan chhuah: Pathian fâ tlu tâte Amah anna nei tûra dinthar (khaikhin tûr: Kol 3:9, 10; 1 Jn 3:2) lehna tûr chu a nemnghet bawk.

Pathian rawngbâwlna tûr chu keinin Pathian Thû kan hmuh leh hriatthiamna tûr pawh a ni a. Bible kan chhiarin, Pathian chu tum rênga min rawn zawng chhuaktu a nih kan hre thei a. Sual vângin lo inmihran tawh (Is 59:2) mah ila, A rawngbâwlna hmangin “thil zawng zawng A siam thar” (Thup 21:5) hun a thlen thlengin, mihringte nêna inlaichînna chhe tawh chu Pathianin A dinthar zui zêl dâwn a ni.

Chutih ruâlin, Pathianin Amâ nihphung leh mîzia chu kan manthiam theih nân, Mahnî inpuân chhuah chu A thlang a; chû chu Amah nêna a taka inlaichînna tlo tak kan neih theih nân a ni. Ṭawngkam dang chuan, Pathian hi kan hre tûr a ni lek lo va, Amah leh A hmangaihnaa chhandamna a taka hriatna kan neih hi mi dangte hnênah kan hrilh chhâwng tûr a ni.

Pathian Lehkhathû-ahte hian, Pathianin Amâ rawngbâwlna ziârâng hriatna chu min pê a ni