---
title:  Paula leh Hriatloh Pathian
date:   05/12/2023
---

Atheni mîte hnênah khân Paulan an sâkhaw dik lo emaw, pathiante emaw chu a sawi chhe ngawt lo tih hria ila. Thil ṭhâ a khawn khâwm theih ang ang chu lo tlêm deuh pawh ni se, a hmang ṭangkai hrâm ṭhîn a ni.

`Tirh 17:22, 23 chhiar la. Chanchin ṭha hmanga hêng mîte pawh tûrin Paulan eng nge a tih?`

“Nangni Atheni khuaa mîte u! Engkimah sâkhaw ngaihsak tak mi in ni tih ka hria e,” (Tirh 17:22). Paulan ringlo mîte fakna lai tûr a zawng hrâm a ni! An sâkhuana kha chu hruai bona mai a ni a, chutichungin Paulan thlarau lam thil ngaihsak lohna âiin ṭhehnemngai taka an inpêk zawhna chu a fak a ni.

Heti hian a sawi zui a, “Ka lên pahin in chibai bûkate ka hmû a....’ ” (Tirh 17:23). Atheni mîte sâkhaw chungchâng zirna a neih thû sawiin, Paulan zahthiam takin an hnênah thû a sawi a. Mahni chu mi thiam, eng ang danglamna nge an mamawh tih hrilh theitu ni âwm angin hmanhmawh takin a sawi nghâl pawp lêm lo. Dik takin, ani kha mi thiam a ni rêng a, an mamawh chhânna tûr pawh a hre rêng a ni! Mahse, chutiang zâwngin mahni a intâr lang lo va, chuti a nih loh chuan an hnar nghâl mai dâwn a ni. Chû âi chuan, anmahni ngaihsak leh an ṭhatna tûr duhsaktu angin an hmu zâwk a ni.

Thu ziak pakhat “HRIAT LOH PATHIAN TÂN” (Tirh 17:23), tih chungchângah, an inan tlânna lai hmûin, Paulan remchângah a la ta hlauh a. Anni khân pathian (tam tak) an ring a, (khatih lai khân ṭhenkhatten an rin loh avângin) chîk zâwka thu sawi ho theih nân chû chu bulṭanna ṭhâ a ni. Hriat loh pathian tâna maichâm chu a nuihsan vêl mai lo va. Chû âi chuan an hriat loh nên lama chibaibûk tûra an beihna lama an ngaihsak leh insêngso chu a fak a, thil eng emaw hmuh loh an la nei mai zâwk a ni.

Anni kha hruai sual an ni em? Nî e, mahse chû chu chinfel theih a ni. A tîr atâna thil pawimawh chu, an thil hriatthiam china an inpezo kha a ni. Paula thil hriat chu, Thlarau Thianghlim thawhpui theih tûr chu a ni. An thil tuipui tûr tak han thur chhuah tûr kha Paulan a hria a ni.

`Mî i tawhte nêna thuril tak sawia tîtîpui theihna remchâng nei tûra inzawmna neihpui dân tûr chu engtin nge ni ang?`