---
title:  Zir Belhna
date:   08/12/2023
---

Atheni khuaa Areopagi hmuna Paula nuntawng aṭanga zirlai zir chhuah tûr pawimawh tak pakhat chu, ringlote hnêna thu sawi tûra a hun leh hmun azira thil zir chawp a ni. Atheni khuaah khân ringtu mi tlêm tê an awm phah vê a nih kha.

“Tirhkoh thusawi te, a awm dân te leh a chhehvêla thil awm dânte chu thâwkkhum lehkhain a chhi zêl dân angin, chhuân lo awm zêl tûrte kutah hlan tûr an ni. Khawharna leh dodâlna a tawrh lai pawha rinna leh huaisenna a neih dân te, ring lo mîte khawpuia Kristâ tâna hnehna a neih dânte pawh chu hriat reng an lo nih theihna tûrin.

“Paula thûte chu kohhran tâna hriatna ro bâwm a ni. A thu ngaithlatûte awlsam taka a tihthinrim theihna tûr leh, amâ tân pawha harsatna thlen theih maina tûr dinhmunah a awm a. A thusawite chuan an pathiante leh an khawpui mi ropuite chu bei vak nghâl sela chuan, Socrates-a chan ang maia thih vê mai theihna dinhmunah a indah dâwn a ni. Mahsela Pathian hmangaihna aṭanga lo awm finna nên fîmkhur takin an rilrûte chu an milem pathiante lak aṭanga hruai bo vin, an hriat loh Pathian dik lamah chuan a kaihruai ta zâwk a ni.”—Ellen G. White, Tirhkohte Thiltih, p. 215.

Mîte pawh a, an hnamzia leh sâkhaw chungchângte zir a, thlarau lam thila an ṭhahnemngaihna chu zahsakin, Paulan Atheni khuaah thil chhinchhiah tlâk eng emaw a ti a—chû chu kohhran tâna hriatna rohlû chhar a ni. A thu ngaithlatûte ngaihtheih loh zâwng a sawi lo. Hei tak hi Pathian-thâwkkhum zâra hlenchhuah a ni. Ellen G. White-i sawi dânin, hei hi hriatna rohlû, kohhranin hê thûa a ngaihven ṭhat tûr chu a ni.

**Sawi Ho Tûr**:

`Atheni khuaa Paula tih dân kha entawna hmangin, khawpui liana rawngbâwlna beihpui thlâk bulṭan dân tûra kâilâwn hmasa chu eng nge ni?`

`Khawpui lian leh khawi hmun pawha Pathian hriatna la nei lote nêna indawh zawmna tûra Kristianin nungchang a neih ngêi tûr chu eng nge ni?`

`Tûnlai huna milem chi hrang hrangte kan ngaihtheih loh viâu lai hian, chûng milemte chibai bûktûte zînga hnâ kan ṭan tirh lama kan tih hauh loh tûr chu eng thilte nge ni ang?`

`Paula khân Atheni mîte hnênah khân anmahni hmangaihtu Pathian chanchin chiah hrilh ta se, an hlimpui viâu pawh a ni thei. Mahse, rikham kânin, mîten buma awm anga an inngaih theihna tûr, thawhlehna thû a hrilh a. Chû chu ti tûr a ni em? Ni se, ni lo se, eng nge a chhan?`