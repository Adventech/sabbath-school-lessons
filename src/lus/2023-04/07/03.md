---
title:  Isuâ Tihdân leh Chhânna
date:   13/11/2023
---

Bible chuan dân hremî kha Isua fiah tûra lo kal a ni tih min hrilh a; mahse, Isuan a thil tih chhante chu A lo hria a. Mahni kan inhriat dân âia chiang zâwkin Pathian chuan kan thinlung duhna leh châkzâwngte A hre vek a. Keini hi chuan zawhna min zâwttûte rilru chhûng awm dân kan hre vê lo, a ni lo’m ni?

Eng emaw châng chuan sâkhaw dang biâte pawhin kan rinna chungchângte min zâwt fo ṭhîn a. Kan Muslim ûnaute chuan Isuâ pathianna chungchâng thu, hêng ang: “Bible khawilaiah nge Isuan Pathian a ni tih a inchhâlna a chuân? Pathiana Mi Pathum in neih laiin, engtin nge Pathian pakhat neia in insawi sî?” tih angte hi.

Hêng zawhnate hi dêngkhâwng angin a lang thei nâ a, thinlunga khatliam Isua mamawhna chu a takin, zawhnate hian thinlung ruahzia, duh eng emaw tak nei nihna pawh a târ lang thei a ni. Keini hian an thinlung chhûng kan hre lo va, kan hriat pawh a ṭûl ber lo. An thinlung chhûng duhna chu eng pawh lo ni se, kan theih ang tâwka ṭhâin mi dangte rawng kan bâwlsak mai zâwk tûr a ni.

`Chhiar tûr Mt 26:56; Tirh 17:11; 1 Kor 15:3, leh 2 Tim 3:16. Engtin nge hêng chângte hian Luka 10:26-a Isuan dân hremî a chhânna manthiam tûra min ṭanpui?`

Eng emaw châng chuan chhânna kan duh a, mahse chutiang chu ti thei dinhmunah kan ding lo tih kan inhre fo. Isuan: “Dân-ah eng nge chuâng? Engtin nge i chhiar ṭhin?” (Lk 10:26) a ti a. Isuan thil zir pawimawhzia a kawhhmuh a. Mîten thil min hrilh tûr an neih angte ngaithla liam mai lo vin, mahnî puâl ngêiin Pathian Lehkhathu (Pathian Thû chu) kan chhiar ṭhîn tûr a ni. Chutah chuan a chhânna tûrte a awm sâ a; kan tih tûr chu Thlarau Thianghlimin kan thinlungah min hriattîr mai dâwn a ni.

Pathianin A Thû min pe diâm tawh a. Chutah chuan engtianga nung leh khawsa tûr nge kan nih, mi dangte eng tianga en tûr nge tih leh, ‘chatuan nunna kan neih theih dân tûr’ thutak zawng zawng min hrilh chu kan hmu thei ang. Zirtîrtu leh rawngbâwltûte pawimawhna chu a awm ngêi mai; mahse, a tâwpah chuan thutak pawimawhte hre tûrin Bible kan hmang ngêi tûr a ni. “I thû hi ka kê atân khâwnvâr a ni a, ka kawng atân êng a ni,” (Sam 119:105). Hê châng hi hla thû mai a ni lo va, thutak thianghlim, Pathian Thû leh ringtûte tâna a pawimawhna min kawhhmuhtu a ni.

`Isua, Pathian Thû tîsâa lo chang chuan Thû Ziaka awm chu min kawhhmuh fo ṭhîn a. Hei hian Bible pawimawhzia leh Bible kan rinchhanna tikiâm thei mihring finna thûte hnar zâwk pawimawhna eng nge min hriattîr tûr ni ang?`