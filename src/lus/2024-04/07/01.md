---
title:  A Ringte Chu An Eng A Thâwl E
date:   09/11/2024
---

### Chhiar tûrte
Joh. 8:54–58, Gen. 12:3, Rom 4:1–5, Joh. 12:1–8, Joh. 19:4–22, Joh. 20:19–31, Daniela 2, Daniela 7.

> <p>Chângvawn</p>
> “Isuan a hnênah, ‘Nang chuan mi hmuh avângin i ring a ni; hmu loa ring apiangte chu an eng a thâwl e’ a ti a” (Joh. 20:29). 	

Chanchin Ṭha Johana ziakah hian Isua nihna sawitu mi chi hrang hrang, rin dân leh thil tawn neih pawh inang lo tak takte kan hmu a. Chûng mite chuan hetiang hian Isua an hriat dân an sawi hlawm:

“En teh u, Pathian Berâmno saw” (Joh. 1:36); “Messia chu kan hmu ta” (Joh. 1:41); “A chanchin Mosian . . . a lo ziak kha . . . amah chu kan hmu ta” (Joh. 1:45, NKJV); “Rabbi, Pathian Fapa i ni! Israel-te Lalber i nih hi” (Joh. 1:49, NKJV); “Krista a ni thei âwm em?” (Joh. 4:29); “Keimahni ngeiin a thu kan hria a, he mi hi khawvêl Chhandamtu a ni ngei tih kan hre ta a ni” (Joh. 4:42); “Lalpa, tu hnênah nge kan kal ang? Nangin chatuana nunna thu i nei alâwm” (Joh. 6:68); “Lalpa, Krista, Pathian Fapa, khawvêla lo kal tûra chu i ni tih ka ring e” (Joh. 11:27); “Tûn hma khân ka mit a del a, tûnah ka hmuh theih tâk hi” (Joh. 9:25, NKJV); “En teh u, in Lal hi!” (Joh. 19:14); “Kei zawngin eng mah a sualna ka hmu si lo” (Joh. 19:6); “Ka Lalpa leh ka Pathian i ni!” (Joh. 20:28).

Hêng thu sawitute hi tute nge ni a, enga ti nge hetiang hian Isua chungchâng thu an sawi le?