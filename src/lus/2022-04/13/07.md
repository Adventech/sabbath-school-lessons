---
title:  Zir Belhna
date:  23/12/2022
---

Chhiar tûr: Ellen G. White lehkhabu, Kristâ Tehkhin Thû-a “Inneihna Puân Sin Lo,” pp. 266–278; Indona Ropui-a “Lei Tihchhiat,” pp. 653–661; “Indona A Tâwp Ta,” pp. 662–673.

“Lei leh vân huapa rorêlnaah chuan sual awm chhan leh a awm zui zêlnaa a mawhphurtu chu Pathian a lo ni awzâwng lo tih a lang chiang tawh bawk ang. Pathian thutpêkte hi sual thlâwptu leh tipunluntu a ni lo tih te, Pathian rorêl dânah sawisêl kai leh fel hlel an awm miah lo tih te fiah taka târ lan vek an ni dâwn a. Mi zawng zawng thinlung awm dân tilang tûra lipse vek a nih hunah, mi rinawmte leh helhmangte chuan hêng thûte hi an âuchhuahpui tlâng tawh ang: ‘Aw LALPA Pathian, Engkimtithei, I thitihte chu a ropuiin a mak a; Nang, hnam tin lalber, I kawngte chu a ropuiin a dik a ni. Aw LALPA, tunge I hming zah lo vang a, châwimâwi lo vang? Nang chauh I thianghlim sî; I thiltih felte chu tihlan a nih tawh avângin, hnam tinrêngin chibai an rawn bûk ang che.” Thup 15:3, 4.”—Ellen G. White, Chatuan Nghahfâk, p. 49.

**Sawi Ho Tûrte**:

`“Pathian hnêna in duhzâwngte hlan vek phal lova in vawn tlat chuan thihna in thlang zâwk tihna a ni a sîn. Sual tân, khawiah pawh a awmna apiangah, Pathian chu kanral hmang mei a ni. Sual in thlan zâwk a, a laka in inthiar fihlîm duh loh chuan, sual kângraltu Pathian awmpuina chuan a kângral ngei ang che u.”—Ellen G. White, Malsâwmna Tlâng, p.5. Engtin nge hê thû hian Hlenchhuah Rorêlna chungchâng manthiam tûra min ṭanpui?`

`Thawhlehni zirlai tâwpa zawhna, tlante chu a rêltûte zînga an tel hmâ loh chuan mi bo tû mahin rorêlna hnuhnung an hmachhawn lo vang tihah khân châm zui ta la. Hei hian Pathian inhawnzia leh lang tlang a nihzia chungchâng eng nge min zirtîr bawk? Hmangaihnain ro a rêlna khawvêl zâuvah engati nge hetianga lang tlang nih hi a pawimawh viâu?`

`Engtin nge kum sâng rorêlnaa mi thianghlimte tel vêna chuan an hmangaih an chân tûrte chungchângah thlamuânna a neihtîr ang?`