---
title:  Thuthlung Hluia Beiseina
date:  15/10/2022
---

> <p>Chângvawn</p>
> “Rinnain Abrahama chu fiaha a awm khân Isaaka chu a hlân a; mi thî pawh Pathian chuan a kai tho thei ang tih a ring a, thi hnu nung leh ang maiin a hmu kîr leh ta rêng a ni,” (Hebrai 11:17, 19).

### Bible Châng Chhiar Tûr
Job 19:25–27; Sam 49; Sam 71; Is 26:14, 19; Dan 12; 1 Tim 6:16.

Thuthlung Hlui beiseina kha, Grik hoten thlarau thithei lo chungchâng an ngaih dânah ni lo, Bible zirtîrna: khawvêl tâwpa mi thi thawhlehna chungchânga innghat a ni.

Mahse, engtin nge mihring taksa awm tawh lo, ṭawih ral tawh, hâl vâp vek tawh chu tihnun leh a nih theih ang? Engtin nge kum za tam, sâng chuâng maha lo thi tâte chuan an nihna an neih lêt leh theih ang?

Hêng zawhnate hian nunna chu thurûk ril a nihzia an târ lang a. Keini chuan nunna, Pathianin duhsak taka min pêkte nî tinin kan chên mêk a. Mak namên lo taka nun inṭan dân kan hrethiam lo chung pawhin, atîrah Pathianin A Thu thiltihtheihna hmangin nunna a siam tih kan hria a (Genesis 1; Sam 33:6, 9). Tichuan, a vawi khat nân thil eng mah lo (Latin ex nihilo) hmangin Pathianin leiah hian nunna a siam thei a nih chuan, engah nge mihring nun siam thar leh a, atîra a nihna ngâi A dinthar leh thei tih chu kan han rinhlelh tehlul ang ni!?

Tûn kâr chhûng hian, Thuthlung Hlui huna khawvêl tâwpa thawhlehna a lo sawi dân bâkah, Joba te, Sam phuahtûte leh zâwlnei Isaia leh Dan-ten an lo sawi dân chu kan bih zui tlâng dâwn a ni.