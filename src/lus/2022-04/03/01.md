---
title:  Mihring Nihphung Hrethiamin
date:  08/10/2022
---

> <p>Chângvawn</p>
> “LALPA Pathianin leia vaivutin mihring a siam a, a hnârah chuan nunna thâw chu a thaw lût a; tichuan mihring chu mi nung a lo ni ta a,” (Genesis 2:7).

### Bible Châng Chhiar Tûr
Gen 1:24–27; Gen 2:7, 19; 1 Lal 2:10; 1 Lal 22:40; Thur 12:1–7; Mt 10:28.

Pathianin, “In thî ang” (Gen 2:16, 17, NRSV) A tih leh, Setana thutiâm suâk, “In thi hauh lo vang!” (Gen 3:4, NASB) tih kha Eden Huan atân mai a ni lo. Khawvêl chanchinah a thangkhâwk zui ta zêl zâwk a ni.

Mi tam tak chuan Setana thu sawi leh Pathian thu sawi kha an dawh zawm a. “In thî ang,” tih kha chu taksa boral thei chungchâng sawina chauh a ni a, “In thi hauh lo vang” tih erawh chu thlarau thithei lo sawina ni âwmin an sawi ta thên a.

Mahse, hetianga tih hi a sâwt lo. Entîr nân, Pathian thu sawi leh Setana thu sawi inkalh tak hi sawi rem tum phêt chî em ni dâwn? Mihring taksâ a thih hnûin thi vê lo thlarau a awm rêng em ni? Hêng zawhnate hi Thuf leh tûnlai thiamna hmanga chhân tuma beihna a tam mai. Mahse, Bible behchhana hmangtu Kristiante kan nih angin, min Siamtu, Pathian Engkimtithei chuan min hre chiang ber (en tûr, Sam 139) tih hi kan pawm ngêi tûr a ni. Tichuan, kan hnêna A thu sawi, Bible aṭang chiahin chutiang zawhna pawimawh chhânnate chu kan hmu thei a ni.

Tûn kâr chhûng hian, Thuthlung Hlui lama mihring nihphung, thih hnûa mihring awm dân chu kan zir tlâng dâwn a ni.