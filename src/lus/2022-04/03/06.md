---
title:  Thlahtûte (Pûte) Hnêna Châwl
date:  13/10/2022
---

`Chhiar tûr: Gen 25:8; 2 Sam 7:12; 1 Lal 2:10; leh 1 Lal 22:40. Engtin nge hêng chângte hian thihna chungchâng i hriatthiam dân a belhchhahsak che?`

Thuthlung Hlui lam hian thihna leh inphûmna chungchâng chu kawng hrang hrangin a sawi a. Chûng zînga pakhat chu “chipuite hnêna hruai” tih hi a ni. Entîr nân, Abrahama chungchângah, “Abrahama chuan a thlarau a thlah a, lûa kêlsam ṭo vek, putar tak, tar kûna damin a thî a” (Gen 25:8, NKJV) tiin min hrilh. Aarona leh Mosia-te pawh kha “an chîte hnêna hruai” (Deut 32:50) angin min hrilh tho bawk.

`Lal ṭhâte leh sualte pawh thihnaah chuan hmun thuhmunah an kal tlâng vek tih thû hian thihna nihphung chungchâng eng nge min zirtîr? (2 Lal 24:6; 2 Chro 32:33).`

Thihna chungchâng sawi dân kawng dang chu “pûteho hnênah a châwl a, Davidâ Khawpuiah an phûm” (1 Lal 2:10) tih a ni. Chutiang bawk chuan Heb Lal, Lal rinawmte leh rinawm lote pawh kha an thih chungchâng sawi nân hman a ni tho mai.

“Pûteho hnêna châwl” tih hi awmze kawng thum talin kan sawi thei ang. Pakhat chu engtik hmalam hunah emaw chuan, kan thawhrimna leh tawrhna laka kan chawlh a la ngai dâwn. Kawng dang leh chu, kan hmâa kal tâten kawng duhawm lo an lo zawh tawh chu kan la zui dâwn a, keini hi a hmahruaitu kan ni lo. A pathumna chu, an phûmna kiang hnâia kan inphûm hian, keimahni chauh ni lo vin, thihna avânga eng mah hre lo kan nih chhûng pawhin, kan awm tlâng tihna a ni. Chû thû chuan tûnlai hnam ze hrang hrangah awmzia a nei vak lo pawh a ni thei e; mahse, hmânlai hunah kha chuan awmzia a nei hlê thung sî a ni.

Kristaa thîte pawh an hmangaih kal tâte kianga phûm theih an ni a; mahse, an inbe tlâng thei tihna chu a ni chuâng lo. Ni ropui a lo thlen a, Kristaa thî, an hmangaih kal tâte nêna intawh lehna a thlen hmâ loh chuan eng mah an hre dâwn rih lo a ni.

`Mi thîte chungchângah, hriatna nei leh hê leia thil thleng, a bîkin an hmangaihte chunga thil râpthlâk tak thlengte hmu thei vek angin ngaihruat ta ila, eng nge a an ang? Chuti chu, engati nge mi nung damte tân mi thîte chu an muhîl tih thutak chu thlamuanpuiawm viâu tûr a nih ang?`