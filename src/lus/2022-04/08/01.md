---
title:  Thuthlung Thar Beiseina
date:  12/11/2022
---

> <p>Chângvawn</p>
> “Hriattîrna chu hei hi a ni, Pathianin chatuana nunna min pê a, chû mi nunna chu a Fapa-ah a awm a ni. Fapa chu neitu chuan nunna chu a nei; Pathian Fapa nei lotu chuan nunna chu a nei lo,” (1 Johana 5:11, 12).

### Bible Châng Chhiar Tûr
Joh 14:1–3; Joh 6:26–51; 1 Kor 15:12–19; 1 Kor 15:51–55; 1 Thes  4:13–18.

Thuthulung Thar bûte hi Greek ṭawnga ziah an ni nâin, a ziaktûte hi Lk tih loh chu Juda mîte vek an ni a; chuvângin mihring nihphung an thlîr dân pawh, milembe Greek mîte thlîr dân ni lovin, Heb mîte thlîr dânin an kalpui zâwk a.

Chuvangin, Krista leh Tirh tân kha chuan, Kristian beiseina kha thil thar ni lo vin, hmânlai huna beiseina, thlahtubulte leh zâwlneiten an lo chhawm nun chhoh zêl chu a ni zâwk a. Entîr nân, Abrahaman lo hmu lâwkin, A nî a hmu tûr chu a lâwm hlê a ni tih Kristan a sawi a (Joh 8:56). Juda sawi dânin, Enoka pawhin Isuâ lo kal lehna tûr chungchâng a lo hrilh lâwk a (Jud 14, 15). Heb bû hian rinna mi lianten vâna lâwmman hmuh an beisei chu keini nên kan la dawng tlâng dâwn tih a sawi a (Heb 11:39, 40). Anni kha LALPÂ hnêna vâna awm tawh chu ni se, hê thû hian awmzia rêng a nei lo vang.

Kristaa awmte chauhin chatuan nunna an nei tih uâr taka sawiin (1 Joh 5:11, 12), Johanan thlarau thithei lo nei anga sawi hi chu a pawm vê lo. Krista nêna inlaichînna nung tel lo hi chuan chatuan nunna awm thei lo. Thuthlung Thar beiseina chu, Krista-laipuia nei beiseina niin, chû beiseina zârah chiah chuan hê thithei hian thihtheih lohna chu a la nei thei dâwn a ni.