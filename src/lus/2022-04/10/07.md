---
title:  Zir Belhna
date:  02/12/2022
---

Chhiar tûr: Ellen G. White lehkhabu, Indona Ropui-a “Bumna Lian Tham Hmasa Ber,” pp. 531–550; “Mi Thîten Min Be Thei Em?” pp. 551-562.

“Thih theih lohna thurin dik lo bulpuia innghat chu, thih hnua hriat theihna nei ni anga inzirtîrna thurin- chatuana nghaisakna ang te, Pathian lehkha thu zirtîrna kalh tlat, suangtuahna zâwm tûra kan hriatna thunun hi a ni. Rinna lâr takah chuan, vâna chhandamte chuan leia thil thleng rêng rêngte chu hre vêin, a bîkin an ṭhian an kalsan tâkte nun dân chu an hriain rin a ni a. Mahse, mi thîten mi nung damte buaina an hriat te, an hmangaihte thil sual tih an hmuh te, lungngaihna an tawrh zawng zawng te, beidawnna te, dam chhûng hrehawmna an tuar te hmu reng chungin engtin nge hlimna bul a nih theih ang le!”—Ellen G. White, Indona Ropui, p. 545.

**Sawi Ho Tûrte**:

`Kristian dangte hnêna mi thîte leh hremhmun chungchâng sawitûte chuan, a tlângpui thûin chutiang an pawm duh loh leh, an rin dâna an nghehzia an hre deuh châwk, a bîkin chhandamte chu vâna lâwn nghâl a, mi sualte pawh hremhmuna kal nghâl anga ngaihnaah hian a ni zual. Chutiang a nih chhan chu eng nge nia i rin? An hmangaih thi tâte LALPÂ hnêna awm nghâl anga an ring chu a hriatthiam awm viâu va; mahse, engah nge chhandam lohten hremhmun hrehawm an tuâr nghâl chawrh chawrh kher ang? Pîpûte thurochhiah rilrûa a beh ngheh theihzia chungchâng eng nge hei hian min zirtîr? Sawi ho teh u.`

`Kristian kohhran tam zâwkte chuan mihringin thlarau thithei lo tih chungchâng zirtîrna dik lo hi an tlângâupui deuh vek mai! Tûna kan tih mêk dân bâk eng nge mihring thih hnu awm dân chungchâng puâng chhuak tûrin kohhran hian kan tih ang?`

`Dante-a thuphuah, The Divine Comedy, kha phuahchawp mai a ni nâin, mihring thih hnu awm dân chungchânga zirtîrna dik lo, mîte rilrû hneh thei hlê sî a ni a. Pâwn lam zirtîrnain Kristiante Pathian thu kalpui dâna hû a neih theih dân chungchâng eng zirlai nge kan zir chhuah theih ang? Tûnlai hunah hian, sâkhaw dang zirtîrna engten nge Kristiante zînga hû han nei deuh a, engtin nge kan lo invên theih ang?`