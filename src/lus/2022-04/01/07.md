---
title:  Zir Belhna
date:  30/09/2022
---

Chhiar tûr: Ellen G. White lehkhabu, Thlahtubulte leh Zâwlneite-a “Engvângin Nge Sual Chu Phal A Nih?” pp. 9–20; Indona Ropui-a “Sualna Ṭobul,” pp. 492–504.

“Anni (Setana leh a vânTirh), vân ropuina sawi hleih theih loh hria a lo tem tawh a, Pathian ropui râpthlâkzia lo hmu tawh bawk a, chûng ropuina zawng zawng hmuna lo awm tawh zet a, Amah helsan lehte tân chuan tlanna beisei tûr rêng a awm lo. A taka an lo chen tawh ropuina ang rênga anmahni han hneh thei tûr Pathian ropuina târlan theihna tûr thil thar dang a awm tawh lo. Sawi hleih theih loh ropuina awmna hmuha an hel thei a ni chuan, chû âia hmun duhawm zâwka han dah leh chuânna tûr a awm tawh lo. Ringhlel chunga an thîkna leh hel rilru pu chunga an phunchiârna hneh thei tûr ropuina namên lo âia sâng leh thûk a awm tawh lo. An bawhchhiatna leh anmahni hremna tûr chu, vân rorêlna hmuna hamṭhatna sâng an lo chak tâk angzia zêl kha a ni ang.”—Ellen G. White, Confrontation, p. 21.

“Atîr aṭang rêngin Setana kalsualna lo awm tûr te, kalsualna ṭan chhuaktu bumna thiltihtheihna avânga mihring tlûkna lo awm tûr te hi, Pathian leh Krista chuan an hre lâwk vek. Sual hi lo awm tûr rênga Pathianin a lo ruât sâ a ni lo va, a lo awm dâwn tih erawh chu a hmu lâwk vek a; a lo awm huna ṭan lâk dân tûr pawh a duâng sâ vek. Pathianin khawvêl a hmangaih êm êm avângin A Fapa mal neih chhun pêk a tiam a, ‘Amah chu tu pawh a ring apiang an boral lohva chatuana nunna an neih zâwk nân.’ Johana 3:16.”—Ellen G. White, Chatuan Ngahfâk, p. 15.

**Sawi Ho Tûrte**:

`In class-ah, kan khawvêla thil ṭhalo chhuahna leh awm zêlnaa mawhphurtu ber a ni tiin sawi hona ṭheh la. Engtin nge chutianga puhna chhân dân kawng kan zawn theih ang?`

`Engtin nge thil ṭha lo chungchâng zawhna kan manthiam nân kraws a tlin tâwk? Engati nge kraws leh chuta thil thleng kha sualna ṭobul manthiam nân thupui ber a nih ang?`

`Kan khawvêla sual leh tawrhna kum sâng têl a thlen hnûin, tûnah chuan Setanan a helna nghawng râpthlâk chu a hre chiang hlê ngêi ang. Chuti sî, engati nge Pathian laka a helna chu a la kalpui zêl tho sî?`

`Mt 5:43–48-ah, Kristan Pathianin mihring zawng zawngte A hmangaih ṭheuh angin keini pawhin kan hmangaih tûr a ni tih a sawi a. Engtin nge hetiang hi in chhûngkua leh kohhranah nasa zâwka i lantîr theih ang?`

`Tirhkoh Petn “Diabola chu sakeibaknei rûm ṭhîn angin a ei theih tûr zawngin a phî ruâi ṭhîn” (1 Pet 5:8) tiin fîmkhur thû min hrilh a. Eph 6:10–20 chhiar bawk la. Engtin nge “Diabola ngamthlêmnate” (Eph 6:11) chu kan hneh theih ang?`