---
title:  Thuhretu Pahnihte An Tholeh
date:   08/05/2024
---

`Chhiar tûr Thupuan 11:11. Hê hrilh lâwkna hian Pathian Thu chungchâng eng nge a sawi lâwk?`

French Ram Inlumlet tâwpah, Pathian Thû chu a lo nung leh dâwn a. Harh tharna ropui tak a lo thleng ang. Pathian Thû chu chhandamna atâna Pathian thiltihtheihna nung a ni tih an hmututen namên lo vin an hlâu ang. Kum zabi 18-na tâwpah, kâwlkil thlenga chanchin ṭha puângtûr mi inpê a hmei a pâte chu Pathianin a din dâwn a. Mîten Bible thuchah chu rang takin an thehdarh a, William Carey pawh India rama zinin Bible hi Indian ṭawng chi hrang eng emaw zâtin a letling a. Bible thiltihtheihna zârah khawvêl pum puiah ram thim rawngbâwltûte chu tirh chhuah an ni ta a ni.

French Ram Inlumleh hnûa khawvêl puma ram thim rawngbâwlna lo thleng ta kha tihpalh thil a ni lo. Pathian Thû chu Thu nung a ni a, mi tam tak ngaih dân chuan ‘thi tawh’ ang pawh a ni ang; chuti chungin ringtûte thinlungah nungin rengin, Thupuan-a hrilh lâwk anga lo tholehin a nung ṭha hlê dâwn a ni.

“Pathian ring lo Voltaire-a khân vawi khat chu chapo takin, ‘Kristian sâkhua hi mi 12 siam chhuah a ni tih hriat fo hi ka ning. Tichhe tûrin mi pakhat a tâwk a ni tih ka fiah ang,’ a ti a. A thih hnûin chhuan tam tak an ral tawh a, mi maktaduai tam takin Bible tihchhiat an tum tawh a. Tihchhiat ahnehin, Voltaire-a dam laia Bible za awmnaah khân tûnah chuan sîng pawh ni lo, nuai a awm tawh a. Kristian kohhran thua siamṭhatu hmasa pakhat chuan: ‘Bible hi dolung, tuboh tam tak den ralna a ni,’ a ti a. Lalpa chuan: ‘Nangmah beihna tûra hriam chher rêng rêng a sâwt lo vang; lei tinrêng thupawia nangmah rawn khingtute chu thiam loh i chantîr ang,’ a ti a ni.”—Ellen G. White, Indona Ropui, p. 288.

`Chhiar tûr Sâm 119:89; 111:7, 8. Hêng thûte hian Bible chungchâng eng nge min hrilh a, engati nge kan rinchhan ngam ang?`

Pathian Thû chuan beih a tâwk a ni thei e, nuai bo erawh a ni ngai lo vang. Kristiana inchhâlte meuh pawhin a thuneihna chu kawng hrang hranga zawhnate siamin, mihring kut chhuak ang lekah chan pawh ni se, vân lam chhinchhiahna chuâng a ni a, Pathian thutak chu a ngainêp tûr a ni lo.

Pathian Thûin hetianga beih leh sawi hnâwm tâwk bawk mah se, keini chu thlêm thlûk kan ni vê ngai tûr a ni lo. Tûnah pawh a la nung reng a, mihringte thinlungah thû a la sawi reng a, Thû ngaithlâ a, a zirtîrnate zui duhtûte hnênah chuan nun thar a la neihtîr reng a ni.

`Nangmâ mi mal hnênah khân eng hrilh lâwkna thûin nge thû han sawi bîk deuh a, eng vâng nge?`