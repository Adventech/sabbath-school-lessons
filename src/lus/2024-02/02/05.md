---
title:  Vântlâng/Kohhran Mîte Ngaihsakin
date:   10/04/2024
---

Kristian hmasâte an ṭhan chak chhan chu member-ten chanchin ṭhâ an puân vâng chauh pawh ni lo vin, chanchin ṭhâ chu a taka an nunpui vâng pawh a ni bawk. Ringtûten Kristâ rawngbâwl dân “inkhâwmna inahte zirtîrin, Ram Chanchin Ṭhâ chu hrilin, mîte zînga natna tinrêng leh chak lohna tinrêng tidamin, Galili ram zawng zawng a fang vêl” (Matt. 4:23, NKJV) kha an entawn a. Isuan mîte ngaihsakin, dusak takin a enkawl ṭhîn ang khân, Thuthlung Thar kohhran pawhin a ti vê a. Mihringte mamawhna phuhrûksak tûra hmasial lo hmangaihna leh Thlarau Thianghlim thiltihtheihna nêna inpêknaa chanchin ṭha puânna chuan, Kristian kohhran chu kum zabi hmasa lamah khawvêlah rah duhawm tak a chhuahtîr a ni.

`Chhiar tûr Tirhkohte 2:44–47; 3:6–9; 6:1–7. Kan boruâk leh dinhmun chu a inang chiah lo nâin, Kristian tak nihna chungchângah hêng chângte aṭang hian eng thupuite nge kan zir chhuah theih ang?`

Hêng Thuthlung Thar huna ringtûte hian Kristâ tih dân chu an zui a; Petera pawhin heti hian a sawi: “... Pathianin Ani chu Thlarau Thianghlim leh thiltihtheihnain hriak a thih a; ani chuan mi chunga tiṭha leh Diabola tihduhdah zawng zawng tidamin a fang vêl ṭhîn a, Pathian a hnênah a awm” (Tirhkohte 10:38) tiin. Kristâ kohhran chu hê leia Amâ taksa niin, khâ kohhran hmasâte khân hmangaihnaa Kristâ inhlanna leh, mihring tihnat tuâr leh chanchâute an ngaihsak a. Khâng ringtûte kha Kristâ lainatna entîrna nung an ni.

Khawvêla indona a sosân zêl lai hian, Diabola chuan mihringtea Pathian hming tihchhiat a duh a. Chanchin Ṭha thil tum chu mihringtea Pathian nihna dinthar leh hi a ni. Hê dinthar lehnaah hian taksa lam, rilru lam, thinlunga veina leh thlarau lam damna pawh a tel.

Johana 10:10-ah, Isuan kan zâa tâna thil tum A puâng chhuak a.

“Rûk hmang chu, ru tûr leh tihlum tûr leh tichhe tûr lo chuan a lo kal lo; kei zawng nun an neih nân, tam taka an neih nân, lo kal ka ni,” (NKJV). Ani chuan kan zâ hian taksa hrisêl, rilru harhfîm, rilru nghet leh thlarau lama thianghlimna nei tûrin min duhsak a ni.

Hei hi A lo kîr lehna thutiam êngah phei chuan a dik lehzual a. Hê khawvêl hian buaina namên lo tak a hmachhawn mêk a. Amah Isua ngêiin Matthaia 24 leh Luka 21-a A hrilh lâwk angin, A lo kîr leh hmâin leiah hian chhiatna nasa tak a thleng dâwn a. A khawngaihnaa tihdamnaa Kristan min deh hunin, anni pawhin damna an chan vê theih nâna Kristâ dehna hmanga mi dangte deh kan châk ṭhîn. A hmangaihnaa mi dangte dek tûra Kristâ palaitea ṭang tûrin chhiat tâwk khawvêlah hian Isuan min tîr chhuak mêk a. Thuthlung Thar huna Kristian sâkhua khân, an zînga mîte inhmangain tawnnain Kristian hmangaihna chu an lo nunpui tawh ṭhîn a ni.

`Sawi ho tûr: Setana hêknate kha a dik lohzia finfiah nâna Krista thawhpui thû-ah kohhranin eng pawimawhna nge a neih?`