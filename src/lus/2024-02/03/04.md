---
title:  Thû Hmanga Humhim
date:   16/04/2024
---

`Khaikhin tûr: Johana 17:15–17 leh Tirhkohte 20:32. Setana bumnate laka inhumhimna chungchângah Isua leh tirhkoh Paulan eng hriatna ril nge min neihtîr?`

Bible hi Pathian thiltum puân chhuahna dik lo thei lo chu a ni. Mihringte chhandam nâna vân lam thil ruâhman a târ lang a. “Pathian lehkhathû zawng zawng hi Pathian thâwkkhuma pêk” a nih avângin “zirtîr kawngah te, thiam loh chantîr kawngah te, zilh kawngah te, felna zirtîr kawngah te a sâwt a ni,” (2 Tim. 3:16). Chû chu, “Lehkhathu zawng zawng” hi, a ṭhen chauh ni lo, inthlauhna nei zung pawh ni lo vin, Pathian thâwkkhum vek a ni. Bible pum pui hi Pathian Thû a nihna anga pawm tûr a ni. Chuti a nih loh chuan, bumna atân kawng a inhawng zâu hlê mai ang.

Bible hian indona ropui êngah Pathian hmangaihna chin nei lo chu chiang takin a puâng chhuak a. Chutih laiin Setana bumna târ langin, a vertherna thilte a hâi lang bawk a. Ramhuai chuan Pathian Thû a huâ a, chuvâng chuan mî hnehtheihna a neih chu tihchhiat tumin kum za tam tak chhûngin a tih theih apiang a lo ti tawh ṭhîn a ni.

Chû bâkah, Bible tel lote chuan chhandamna ruâhman chungchâng hi engtin nge kan hriat theih ang ni? Hriat lo nei tâ pawh ni ila, Isuâ pianna, nun, zirtîrna leh rawngbâwlna chungchâng eng zât nge kan hriat ang? Lehkhathu tel lo chuan Kristâ inhlanna thûkzia te, A thawhlehna ropuizia te, A dîlpuina thiltihtheihzia leh A lo kal lehna tûr ropui tûrzia kan hre thei dâwn em ni?

Hêng thutak pawimawh tak takte hi Pathian Thû-ah chuan târ lan, zirtîr leh sawi uâr a ni bawk a. Hei chiah hi thutak thianghlim zawng zawngte manthiamna tehfung awm chhun chu a ni tûr a ni.

Hetiang a nih avâng hian, nasa taka Bible ngainâa inchhâlte meuh pawhin, a thuneihna leh thâwkkhum a nihna vervêk taka rinhlelhna thû an sawi a, an ngaihnêpna ang chî rêng rêng chu îhê lovin kan dodâl nghâl tûr a ni. Vânduaithlâk takin, tûnlai ngaih dân, mi tam tak Pathian thu lâk dânah Pathian Thû a nihna âia khawvêl thil a nihna chu thupuia neihna hian a rawn luhchilh ta tlat mai. Chûng mîte chuan Bible hi Lalte, berâmpû te, sangha mantûte, puithiam te, hlaphuahtu te bâkah, Pathian leh thilsiam chungchâng an hriatthiam dân leh ngaih dân behchhana an theih ang tâwka ṭhâa an ziahte a ni a, chû chu an hunah, an hmunah leh thil hriatthiam dâna ziak an ni tiin an ṭawng a.

Tûnah hian a la ni em? Hei hi a dik a nih chuan, engah nge keini tûn kum zabi 21-naa chêngte hian khâng mîte ngaih dân chu kan engto tehchiam ang a, chatuan kan beiseina lungphûm chu kan han ngaihtuah lêm ang ni?

Chutiang chuan kan ti vê tûr a ni lo.

`Chhiar tûr Sâm 119:105, 116, 130, 133, 160. Chhandamna ruâhmana Pathian Thu pawimawhzia chungchâng hriatna eng nge Sâm-phuahtuin min pêk?`