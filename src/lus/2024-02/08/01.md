---
title:  Biak Bûk Aṭanga Êng
date:   18/05/2024
---

> <p>Chângvawn</p>
> “Tichuan, kan thusawite zîngah hian a pawimawh ber chu hei hi a ni: ‘Chutiang Puithiam Lalber, vânahte khian Ropuibera lalṭhutphah ding lama han ṭhûa Hmun Thianghlim leh biak bûk tak tak, mihring sak ni lo, Lalpâ sak zâwka rawngbâwltu chu kan nei’ tih hi,” (Hebrai 8:1, 2).

### Chhiar tûr
Exodus 25:8, 9, 40; Leviticus 23:26–32; 16:21, 29–34; Daniela 7:9, 10; Matthaia 25:1–13; Hebrai 8:1–6; 9:23–28; Thupuan 11:19.

Kum 1844 October 22 beidawnna thlen hnû lawk khân, Miller-a pâwlte zînga ṭhenkhat chuan ṭawngṭai leh Bible zirna an neih hnûin, an tihsualna lai chu an hre chhuak ta hlauh mai a. Ni 2,300 hrilh lâwkna khân, mi nâwlpuite hriatthiam dân anga Isuâ lo kal lehna thû a sawi lo va, vân biak bûka Kristâ hnathawh, Hebrai bûin chiang taka târ lan chu a sawi zâwk a ni.

Vân biak bûk tihthianghlimna chu, Leviticus-a zirtîr anga lei biak bûk tihthianghlim lo thlenna a ni. Hê thutak hi chiang zâwka manthiam tûr chuan, a zûlpui deuh Daniela 7 leh 8-a mî en ang che:

| Daniela 7 | Daniela 8 |
| --- | --- |
| Babylon | |
| Media-Persia | Media-Persia |
| Greece | Greece |
| Rome | Rome |
| Vâna rorêlna | Biak bûk tlen fai |

Hêng thil inzûlte hian biak bûk tihthianghlim dân phung dik tak min entîr a; chû chu Isuâ lo kal hmâa rorêlna, en lâwk rorêlna chu a ni. Tûn kâr zirlaiah hian vân biak bûka Kristâ rawngbâwlna Bible thutak pawimawh chu kan luh chilh dâwn a ni.