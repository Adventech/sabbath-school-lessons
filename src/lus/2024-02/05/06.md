---
title:  'Thuâwihna: Rinna Rah Chu'
date:   02/05/2024
---

`Chhiar tûr Rome 3:27–31; 6:15–18; 8:1, 2. Kristâ felna zâr chiaha chhandamna chungchâng eng nge hêng chângte hian min zirtîr?`

Luthera hun laiin, Kristian kohhran chu thli tharin a rawn chhêm a. Mi sâng tam takte chuan an nun kawng sualte hawisanin, Isuâ hnên lam an thlîr a. Hêng mîte hian mahnî an inthlîrin beidawnna tûr hlîr an hmû a. Tûnlai huna ringtûte pawh hian chutiang nuntawng tho chu an nei a ni lo’m ni? Chuvângin keini pawhin Isuâ hnên lam kan thlîr tûr a ni.

Pathian khawngaihnain min thlâk danglam ṭhîn a. Ṭum khat chu John Wesley-an London-a Moravian hote inkhâwmna a chhim vê a. Lutheran Rome thuhmahruai a ziah an chhiar a hriat chuan mak a ti ngêi mai. A nuna a vawi khat nân chanchin ṭhâ a lo manthiam ṭan vê ta a ni. Thil eng emaw hian chhûng lamah a nawr a, amâ tâna A nunna hlântu Kristâ hnên lama mak taka hîpna niin a hria. Heti hian a âu chhuak a, “Chhandam nân Krista, Krista chauh chu rinchhanah ka nei ta niin ka inhria: kei, keimâ sualnate min lâk bosakin, sual leh thihna dân aṭangin min chhandam ta tih chianna ka lo nei ta.”—John Whitehead, The Life of the Thupuan John Wesley, M.A. (London: Stephen Couchman, 1793), p. 331.

`Chhiar tûr 1 Petera 2:2; 2 Petera 3:18; Kolosa 1:10; Efesi 4:18–24. Hêng chângte hian Kristian nuna thutak pawimawh chungchâng engte nge an târ lan?`

Thutak hmuh chhuah belh zêl tumin Siamṭhatûte khân kawngkal nei takin Thû chu an zir a. An dinhmun ngâi, sâkhaw nuntawng khawng leh hmasâwnna awm mang loah chuan an lungâwi mai lo va; Krista hriatna ṭha zâwk neih an châk hliah hliah a ni. Hun Laitâ chhûnga Bible ringtu Kristian tam takte khân an inpêkna avângin a man to uchuak tak an pe ṭhîn a. Nghaisak te, tântîr te, hnawhchhuah leh tihhlum te an tuâr a. An thil neihte chhuhsakin, an inte hâlsak, an ram te chhuhsakin, an chhûngte nghaisak an ni bawk a. An in aṭangtea hnawh chhuah an nih hian “khua lungphûmte nei mi, Pathian rêlbâwl leh siam chu” (Heb. 11:10) an zawng a lo ni. Nghaisak an nih chângin, anmahni nghaisatûte chu mal an sâwmsak a, tân in khawhar leh thima an tântîr an nihin, Pathianin A tiâmsak hmalam hun êng chu an thlîr a. An taksâte chu tân ina khung ni mah se, Kristaa zalên, A Thûa thutak hmanga chhuah zalên, A lo kal leh thuâina tûr beiseinaa zalên an ni.

`Mahni i inenin, chhandam nih beiseina eng nge i neih?`