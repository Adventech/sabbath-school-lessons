---
title:  Zir Zâuna
date:   17/05/2024
---

A hnuaia Hapta 70 leh ni 2,300 chart hi en la. Hrilh lâwkna chu b.c. 457-a inṭanin, hapta 70 hrilh lâwkna thupui ber “Lal Fapa Messia” chhehvêla thilthlengte a sawi lâwk a. Lungphûm nghet tak neiin, ni 2,300 hrilh lâwkna chu kum 1,844 khân a tâwp ta a ni.

![Chart](https://sabbath-school-resources-assets.adventech.io/lus/ss/2024-02/07/chart.png)

“Zirtîr hmasâte ang bawkin, Miller-a leh a ṭhiante khân an thuhrilh pawimawhzia an hre phâk lo. Kohhran rin dân dik lova rei tak awmte avângin, hrilh lâwkna pawimawh lai dik takin an hre thei lo va. Chuvângin Pathianin khawvêl hnêna puân tûra a thuchah chu an sawi mai nâa, a awmzia hriat dik lohna avânga beidawnna an nei.”—Ellen G. White, Indona Ropui, pp. 350, 351.

“Rorêlna chu a nih ang anga puân phalin, Pathian chuan a thiltih tum chu a han puitlin a. Chumi ni ropui chu a hnâi ta a, chuvângin Pathianin mihring rilru suângtuahte tilang tûrin, hun bîk atân a mîte a han fiah a ni. Thuchah chu kohhran fiah nân leh tihthianghlim nâna tih a ni a. Khawvêl nge an hmangaih a, Krista leh vân, hemi tihlan nân a ruat a ni. ‘Chhandamtu chu kan hmangaih e’ an ti a, tûnah an hmangaih leh hmangaih loh chu fiah a ni ang. Khawvêl thil hmangaihna leh duhâmna kalsanin, Isuâ lo kal chu an lâwm thei dâwn em? Thuchah chu an thlarau lam dinhmun an hriatfiah theih nân tih a ni; zahngaihna avângin sim a, inngaitlâwma Lalpa an zawn theih nân tih a ni.”—Ellen G. White, Indona Ropui, p. 352.

**Sawi Ho Tûr**:

`William Miller-a nuntawng aṭang khân eng zirlaite nge kan zir chhuah theih ang? Eng emaw chângte hian Pathianin kan thil hriatthiam dân fel hlel deuhte a hnâwl mai em?`

`Engati nge Bible rintlâkzia leh Kristâ pathianna sawh nghet tûrin dik taka Daniela 9:24–27 thû hriatthiam chu a pawimawh viâu?`

`Engati nge hrilh lâwkna hriatthiamna hi chhandamna ruâhmanah hian a pawimawh viâu?`