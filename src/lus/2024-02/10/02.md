---
title:  Thlarau Biakna Nghawng Ṭhalote
date:   02/06/2024
---

Thihna hi nun rahbi thara chuânna anga sawina hi mihringin thih theihlohna nei sâ rêng anga ngaihna behchhan a ni a. Hetiang ringlote ngaihdân hian kohhran hmasâah khân bû rawn khuârin, Rome khawvêl zâu zâwka mîten rinna an hriatthiam theih nân, Bible lungphûm pênsan nâna tih a ni: “Thlarau thi thei lo a awm anga zirtîrna hi thurin dik lo, Rome-in ramhuai beho aṭanga a lâk chhâwn, Kristian kohhrana a rawn zeh luh zînga pakhat a ni.”—Ellen G. White, Indona Ropui, p. 549.

> <p></p>
> “Taksa tihluma thlarau tihlum thei lotûte chu hlâu suh ula; Gehena-a thlarau leh taksa tiboral theitu erawh chu hlâu zâwk ang che u,” (Matt. 10:28).

`Thlarau thithei lo awm anga rinna chungchângah, hê châng chauh pawh hian eng nge min zirtîr tûr ni ang le?`

Lalpan A mîte chu thlarau biakna ang chî rêng rênga inhman a khap tlat a. An zînga chutiang lam chî “dâwi-ât te ramhuai zâwl rawih te, dâwithiam te, mitthi biak chîng mîte” (Deut. 18:11) neih a khap a. Chutiang mîte chu lunga den hlum tûr an ni (Lev. 20:27). Hremna chu khauh hlê angin a lang a ni thei; mahse, chû chu Israelten pathian dik lote an biakna tûr laka vên nâna ruâhman a ni.

Dâwithiamna hi ramhuai lam thil a ni. Mipuite chu Pathian nêna inlaichînna dik lo nei tûr leh, chibaibûkna suak lamah a hîp a. Mahse, chû chuan thinlung duhna ril ber chu a pe thei sî lo a ni. Thlarau biakna hi khawvêl sala man nâna Setana thil ruâhman a ni a. Mahse, Isuan, a khawngaihna leh thiltihtheihnain, anmahni phuârtu thil ṭha lo khaidiat phuârna aṭangin A chhuah zalên ṭhîn a ni.

`Chhiar tûr Thuhriltu 9:5; Joba 7:7–9; Isaia 8:19, 20. Hêng Bible chângte hian thihna chungchâng leh mi thîte nêna inbiakna chungchâng eng nge min zirtîr?`

Mî a thih vêleh vâna lâwn nghâl anga rinna hi Bible zirtîrna kalh, Sunday-serhna ang deuh niin, hun rei tak kalpui lo ni tawhin, bû a khuâr nghet hlê bawk a; mîte thinlung aṭanga thinthlâk pawh harsa tak a ni. Bible châng sawi tum ni hauh lo vin mi ṭhenkhat chuan an rinna ṭanchhana hman an tum ṭhîn a. Mahse, hê zirtîrna dik lo hian Setana bumna, a bîkin tâwpna huna buaina tûr laka invênhimna tûr rêng a hnutchhiah lo a ni.

`Kristian dangte hnêna mi thi dinhmun hrilh fiah i tum chânga i nuntawng chu eng nge ni? Tih dân ṭhâ hriat i neih chuan, chû chu eng nge ni?`