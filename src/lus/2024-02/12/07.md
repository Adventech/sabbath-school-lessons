---
title:  Zir Zâuna
date:   21/06/2024
---

Kum 1851-ah khân, Adventist sûlsutûten Thupuan 13:11–17-a sakawlh pahnihna chu United States of America a ni tih a lo sawi tawh a. Mahse, khatih lai hun kha chuan United States chu sakawlh hmasa zâwk (Thupuan 13:12) chibaibûk tûra khawvêl nawrtu tûr anga ngaih chu thil harsa tak a ni. Kum 1880 chhoah meuh pawh United States Navy neih chhun chu lawng hlui tak 48 emaw lek a la ni.

Mahse, khawthlang leh khawchhak inhmêlmâkna (Cold War) a lo tâwp tâkah khân, United States sipai chakna han têr phâk rêng an awm ta lo. America mîte hian zalênna mak tak chên mêk mah se, hun lo khirh chho zêlin, zalênna chu rah beh emaw nuai bo emaw a la ni mai ang tih hi hmuh thiam a harsa lo Mi tam tak phei chuan tûnah ngêi pawh hei hi lo thleng ṭan tawhah an ngai hiâl a ni.

“Dân zâwm duh lo (chawlhni dik lo serh duh lotû) zawng zawngte chu, sorkar hremna dân hmanga hrem an la ni ang a, a tâwpah chuan thi tlâka ngaih an la ni ang. A leh lamah chuan, Siamtû Chawlhnî, khauh taka pêk, Pathian dân chuan thuâwihna a ngiat a, a zirtîrna bawhchhetute chu thinurnain vaukhân an ni bawk.”—Ellen G. White, Indona Ropui, p. 605.

“Buaina thlipui chu a lo hnaih chuan, vântirhkoh pathumna thuchah pawm inti tam tak, thutak âwih kawnga tihthianghlim lohte chuan, an dinhmun kalsanin dodâltu pâwl chu an zâwm a. Khawvêl nên inzawmin a thlarau an chang a, khawvêl êng aṭang chuan thil chu an thlîr a; fiahna chu a lo thlenin kawng awlsam leh langsâr chu thlang tûrin an inbuatsaih a.

“Mi thilpêk dawng ṭhâ leh mi hîp thei tak te, hmâna thutak lâwm ṭhîntute chuan, an theihna chu mîte buma hruai bo nân an hmang a. An ṭhian hluite tân hmêlma lian ber an lo ni ta zâwk a. Chawlhni serhtute chu an rinna sawifiah tûra rorêlna hmâa hruai an nih hunin, hêng kal sualhote hi anmahni bei tûra Setana mi hman ṭangkai berte lo niin, chanchin dik lo sawi leh thil dik lo ngaihtuah rûa puhin, rorêltûten kut an lek theih nân an la hêk ang.”—Ellen G. White, Indona Ropui, pp. 608, 609.

**Sawi Ho Tûr**:

`Engati nge kan hmâa buaina lo thleng tûr atân hun hnuhnunga thilthlengte chungchâng hriatthiam hi a pawimawh viâu? Engtin nge Bible thû hi bumna laka kan himna tûr a nih?`

`Kum za eng emawti chhûng chu sâkhaw zalênna thupui hi mipui rorêlna khawvêl hian a châwivâwng a. Engtin nge chû chu rang taka danglam thut thei a nih?`

`A chunga Ellen G. White-i thusawi hi en leh la. Nakina Kristâ lo kal lehna nghâktûa inchhâlte zînga i tel ngêi theih nân tûnah hian eng duhthlannate nge tûnah hian i siam ang?`

`Engtin nge vântirhkoh pahnihna thuchah chu ring taka âuna hunah a lo danglam a, hê leia Pathian hna thawk zo tûra ruah hnuhnung dawng tûra mimal taka inbuatsaihna kan neih ang?`