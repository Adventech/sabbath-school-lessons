---
title:  Zir Zâuna
date:   31/05/2024
---

“Anmahni lam ṭana Bible hriattîrna a awm loh avângin mi tam takin luhlul chhuahin–Krista leh A zuitûte laka hnialkalh nân an lo hman ṭhin tawh dân chu theihnghilhin, ‘Engtin nge hêng Chawlhni thûa zawhnate hi kan mi lianten an lo hriat thiam loh? Mi tlêm tê chauhvin in rin ang hi an ring sî a. Nangniho hi dikin, hêng mi thiamho zawng zawngte hi an dik lo thei lo vang,’ an ti a.”

“Chutiang hniâlna kalh thla tûr chuan, Pathian lehkha thu zirtîrnate chauh leh, tûn hma hun zawng zawnga Lalpan A mîte A lo enkawl dân chanchin kha sawi chhâwn a ṭûl a ni.

“Mahse chhuan kal tawha Kristiante chuan Bible-a Chawlhni emaw an serh tiin Sunday an lo serh ṭhîn a; tûnah pawh kohhran tinrêngah, Roman Cathlolic kohhran pawm chuang lovin, Sunday hi Pathian ruat chawlhni ni ngeia ring tlatte an awm a. An thiltiha an rinawmna leh A hmâa an tihtakna chu Pathianin A pawm a. Mahse Sunday serhna chu dân hmanga tihluihtîr a nih hunah, Chawlhni dik serhna chungchângah tihmâkmawhin khawvêl hi tih-ên a la ni ang a, tichuan tupawh Rome thuneihna âia lêm chuang lo thupêk zâwm tuma Pathian thupêk bawhchhia chuan, pope chu Pathian chung lamah a châwimâwi dâwn a ni. Rome hnênah châwimâwina a pê a, Rome-in dân a siam hmanga thuneihna lektu pawh a châwimâwi a ni.

Sakawlh leh a lem chu chibai a bûk a ni. Pathianin A thuneihna chhinchhiah nâna dân A lo siam tawh chu hnar a, a âia Rome-in a chungnunzia chhinchhiahna atâna a thlan chu an châwimâwi chuan, chutah chuan Rome laka rinawmna chhinchhiahna– ‘Sakawlh chhinchhiahna’ chu an pawm a ni ang. Thil ngaihtuah fel tûr chu chiang taka mipui hmâa dah a nih a, Pathian thupêkte leh mihring thupêkte inkâr thlang fel tûra tih an nih thlenga bawhchhiatna la chhunzawm zêltute chuan, ‘Sakawlh chhinchhiahna,’ an nei ang.”—Ellen G. White, Indona Ropui, pp. 455, 449.

**Sawi Ho Tûr**:

`Kan khawvêl hi rang leh mak takin a danglam chak hlê mai. Engati nge tâwpna huna thil thlengten min barakhaih loh nân ngaihven ṭha tûr kan nih ang?`

`Engtin nge rorêlna leh Pathian dân hriatthiamna hi khawngaihna zâr chiaha chhandam kan nih thû nên a inrem?`

`Sabbath thutak pawimawhna la man thiam lo chunga rilru tluâng taka chawlhkâr khata ni khatna (Sunday) serhtûte hnêna thuhretua ṭan theih dân tûr chu engte nge ni ang?`

`Kohhran leh sorkar thuneihna ṭandunnaah hian eng thil hlauhawmte nge awm? Kristiante hian sorkar kan inlaichînpui dân tûr chu engtin nge ni?`