---
title:  Mî Ramah LALPÂ Hlâ Sâin
date:   27/01/2024
---

### Chhiar Tûr
Sâm 79:5-13; Sâm 88:3-12; Sâm 69:1-3; Sâm 22:1; Sâm 77; Sâm 73:1-20; 1 Petera 1:17.

> <p>Chângvawn</p>
> “Engtin nge mî ramahte chuan LALPÂ hlâ kan sak theih ang?” (Sâm 137:4).

Khawvêl famkim lo tak, sual, thil ṭha lo, tawrhna leh thihna thlenna hmunah kan chêng tih hmu chhuak tûrin Sâm Bûa kal thûk tehchiam pawh a ngai lo. LALPÂ thuneihna leh A dân fel hmanga enkawl thilsiam awmphung nghet hi, thil ṭha lo hian dinhmun derthâwngah a siam reng a. Sualin khawvêl a tihkhaw loh zuâl deuh deuh vângin, kan chênna lei hi Pathian mîte tân ‘hriat loh ram’ ang a ni zuâl deuh deuh a. Chû tak chuan Sâm-phuahtû tân pawh: ‘Engtin nge hriat loh ramah rinna neia nun dân tûr?’ tiin harsatna a thlensak ta a ni.

Kan lo hmuh tâk ang khân, Sâm-phuahtuin Pathian lalna leh thuneihna chu a pawm a, fel taka rorêl ṭhîn a ni tih pawh a hre bawk. Anni hian Pathian chu buaina huna inhumhimna leh ṭanpuina thlâwn ngai lo a ni tih an hria a. Chuvâng chuan, Sâm-phuahtuten eng emaw laiin thil an manthiam lo va (kan ni ṭheuh âwm e?), LALPÂ lalna leh ṭhatna kalha thil ṭha lo hmuingîl anga lang hian Pathian chu awm ta lo a lantîr thei a. Sâm nihphung dik, mak bawk sî chu, Pathian chu ngâwi reng anga a lan laia Sâm-phuahtûte chhân lêtna ṭawngṭaina hmanga târ lan chu a ni. Ṭawngkam dang chuan, Pathian chu awm ta lo anga lang Pathian chênchilhna Sâm phuahtûte chhân lêtna a ni.