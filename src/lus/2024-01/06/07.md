---
title:  Zir Belhna
date:   09/02/2024
---

Chhiar tûr: Ellen G. White lehkhabu, Malsâwmna Tlâng-a “Nihlawhna Hluberte,” pp. 10-19, 34-40.

Sâm hian mihringin rêldikna an ngaihsak lo chu a sawisêl a; anni kha thil ṭha lo pawm duh lohna an ni. Anni chawkphûrtu chu, phuba lâk châkna ni lo vin, Pathian hming châwimâwi tûra ṭhahnemngaihna a ni zâwk. Thil ṭha lo chunga Pathian phuba lâkna an hmuh a mi felna an lâwm kha a âwm rêng a, a chhan chu chutiang zâwnga Pathian hming leh A rêldikna chu khawvêla dinthar leh a nih vâng a ni (Sâm 58:10, 11). Sâm hian mîte chu sual dova an âwte chhuah tûr leh, famkim taka Pathian lalram thlentîr dân zawng tûrin a fuih a. Sâm-ah hian, chunglam thlamuânna leh chhanchhuahna tiâm kan ni a. LALPA chu a la tho chhuak dâwn a ni!

“Mîten an hâu che u a, an tihduhdah che u hunah chuan lãwm ula, hlim takin awm rawh u,” tiin Isuan fuihna thu a sawi. A thusawi ngaithla m êktute chu zãwlneite lam a thlîrtîr a, ‘LALPÂ hminga thusawitu zãwlneiten tihduhdahna chhel taka an tuâr dân kha entawn atân hmang rawh u,’ (Jakoba 5:10) tiin a hrilh zui zêl a. Adama fâte zînga Kristian hmasa ber, Abela chu martar chang a ni a; Enoka chu Pathian nêna lêng dûn ṭhîn a ni a; mahse, khawvêlin amah an hre lo. Nova pawh kha a hun laia mîten râlkh êl thut chîng leh sâkhaw âtchilh mi ni lek fanga an hriat avângin an nuihzat hlê a nih kha. ‘Ṭhenkhatin tihnawmnah leh vuak an tuâr a, a ṭhen khaidiata hlina tân ina khung an ni.’ ‘A ṭhenin tihduhdah an tuâr a, thawhlehna nun hlun an neih theih nân chhanchhuah pawh an duh lo,’ (Hebrai 11:36, 35).”—Ellen G. White, Malsâwmna Tlâng, p. 38.

**Sawi Ho Tûr**:

`Khawvêla thil ṭha lo awm ṭhat lohzia hriatna avângin, LALPAN ro A rêl tak tak lo em ni ang tiin a ngaihtuahtîr a; thlêmna hnuai pawha ding nghet, sâwi nghîn theih loh rinna chu engtin nge kan neih theih ang? Pathian hmangaihna leh ṭhatna leh thiltihtheihnaa rinna vawng nung tûrin eng nge thupuiah kan neih ang? Pathian leh A nungchang chungchângah kraws-in eng nge min hriattîr tûr ni ang?`

`Pathian Thû leh rorêlna chiah rinchhan a, rêldikna nei tûra finna hnâr atân engati nge mihring (hruaitû te, thil neihte leh thil dangte) chunga innghah loh hi a pawimawh?`

`Biak bûk chu chunglam rorêlna hmun a nihna thutakin a kawh chu eng nge ni?`

`Sâm-a ṭawngkam dêngkhâwng ṭhenkhat hi engtin nge kan manthiam theih ang? Engtin nge chutiang ṭawng kâuchheh an hmanna chuan a ziaktûte mihrinna manthiam tûra min ṭanpui?`