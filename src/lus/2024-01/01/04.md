---
title:  Hun Tin Atâna Hlâ
date:   02/01/2024
---

`Chhiar tûr: Sâm 3; Sâm 33:1-3 leh Sâm 109:6-15. Hêng Sâm-te hian mihring nuntawng lan dân dang eng nge a sawi lan?`

Sâm hian ringtûte chu mihring nuntawng huâm zâu tak hriattîrin, nun pêng tinah ringtûten Pathian biakna an nei thei zêl tih a entîr a. Chutah chuan hêng thilte hi kan hmu thei: 1) Fakna hlâte hian Pathian ropuina leh thilsiama thiltihtheihna, A lalna leh leh rorêlna leh rinawmna a châwisâng a. 2) Lâwmthu sawina Sâm hian A malsâwmna namên lo avânga Pathian chunga lâwmna a târ lang a. 3) Buaina laka Pathian chhanchhuahna ngâi thinlung aṭanga ṭah-awhna. 4) Finna Sâm hian fel taka khawsa tûra a taka nunpui tûr kaihhruaina min pê a. 5) Lalna Sâm hian Krista, thuneitu Lalber leh Pathian mîte Chhanchhuaktu chu a kâwk a. 6) Chanchin Kalta Sâm hian Israelte hun kal tawh bâkah, Pathian rinawmna leh Israelte rinawm lohna, an thlahtûte tihsual chu chhuan lo awm tûrten chhunzawm vê lo va, Pathian rinchhan a, A thuthlunga rinawm zêl zâwk tûra an nih hriat nawntîrna a ni.

Hla chhammî Sâm hian chhiartûte rilrû a hîp theihzia a entîr a. Hêng hla thu ṭhenkhat hi chu ṭawng lehlin hmanga a kalhmang dik tak a hloh ta mah se, chûng zînga tam tak erawh chu a tîra a mâwina kha kan hriain, kan la ngaihlu thei cheu a ni.

_1. Thuinthlawp_ hian thû, ṭawngkâuchheh leh ngaih dân sawina thu mâwi inkaihkawp a ni. Thuinthlawp hian a thu dawt leh manthiam tûrin min ṭanpui a. Entîr nân: “Aw ka nuna, LALPA chu fak la; ka kawchhûnga awm zawng zawngte u, A hming thianghlim chu fak rawh u!” (Sâm 103:1, NKJV). He thuinthlawpah hian “ka nunna” tih leh “ka kawchhûnga awm zawng zawng” hi a nihna takah chuan mihring nihna pum pui sawina a ni.

_2. Ngaihruâtna_ hi tehkhinna ṭawngkam, a chhiartûte hnêna ṭhahnemngai zâwka ngenna (entîr nân, Pathian inhumhimna chu “A thla hnuâi/hlim” (Sâm 17:8, NKJV) siam a ni.

_3. Tehkhinna_ hi thil khâikhin tawnna hmanga thil nih dân sawina a ni. “A chhûn a zânin i hmâah ka âu ṭhîn” hei hi tâwp lo vin (Sâm 88:1, emphasis supplied) tihna a ni.

_4. Ṭawngkamthiamna_ hian thu lam rîk dân hmangin thlarau lam thuchah a târ lang ṭhîn. Sâm 96:4, 5-a Hebrai thumal ’elohim, “pathiante,” leh ’elilim, “milimte,” tih ṭawngkam hian thuchah a ken chu, hnamte pathiante chu ‘elohim, pathiante’ ni tûr angin a lang a, mahse ‘elihim’ ‘milimte’ lek a lo ni sî a ni.

Tichuan, thumal pakhat ‘selah’ rei lo tê chawlh lailâwkna emaw, Sâm inṭhenna emaw, rimâwi tum kalhmang emawa chawlh detna emaw a kâwk a ni (Sâm 61:4).