---
title:  Thâwkkhum Ṭawngṭainate
date:   03/01/2024
---

`Chhiar tûr: 2 Samuela 23:1, 2 leh Rome 8:26, 27. Hêng chângte hian ṭawngṭaina chungchâng eng nge min zirtîr?`

Hêng Sâm-te hi Israelte tâna thâwkkhum ṭawngṭaina leh faknate niin, chutiang chuan Pathian âw leh A mîte âw chu a inchawhpawlh a. Sâm hian Pathian nêna chêt hona phûrawm tak a târ lang a ni.

Sâm-phuahtûten Pathian chu an mimal tâna “Ka Pathian, Aw LALPA, leh ka Lalber” tîtein A hnênah thû an thlen a (Sâm 5:2, Sâm 84:3). Anni chuan Pathian chu ‘lo ngaithla’ (Sâm 5:1) tûr te, “ka ṭawngṭai ngaithlâ la” (Sâm 39:12), “en teh” (Sâm 25:18), “min chhâng la” (Sâm 102:2), tih leh “min chhanchhuak rawh” (Sâm 6:4, NKJV) tîtein an ngên a. Hêngte hi mîten Pathian hnênah ngêi an ṭawngṭai tih a tichiang hlê a ni.

Ṭawngṭaina leh fakna hmanga Sâm thu mâwina leh duhawmna hi, Pathian Thû a nihna anga sâkhaw ṭawngṭaina leh ringtûte tâna fakna a nihna hi a ni. Chutichuan, Sâm hian Pathian fâte nêna nêl taka inpawhna a siamsak a, chutiang chu Rome 8:26, 27-ah pawh: “Chutiang bawkin Thlarau chuan kan chak lohnate a pui ṭhîn a; engtia ṭawngṭai tûr nge tih kan hre sî lo va; nimahsela, Thlarau chuan rûm sawi hleih theih lovin min ṭawngṭaisak ṭhîn. Pathian duhzâwng ang zêlin mi thianghlimte chu a ṭawngṭaisak ṭhin avângin, rilrûte Entu chuan Thlarau duhzâwng chu a hre ṭhîn a ni,” tiin a sawi.

Isua pawhin, Luka 20:42, 43-ah chuan Sâm thû hi sawi chhuak a, Sâm 110:1 phei chu ngiâlngan takin heti hian A sawi: “Fakna Hla Bû-ah ‘Davida ngeiin, LALPA chuan ka LALPA hnênah, ‘I hmêlmâte i ke nghahchhana ka siam hmâ loh zawng Ka ding lamah ṭhu rawh,’ a ti, a ti a,” (NKJV) tiin.

Sâm thu ṭhenkhat hian chanchina thil thleng eng emaw bîkte emaw, Sâm-phuahtûte nuntawng bîk emaw, hnam an nihna anga Israelte nuntawng emawte pawh a sawi bawk nâin, Sâm hian nun tawng chi hrang hrang, hnam, sâkhua, chî leh a hmei a pâ thliâr chuang lo vin an thil paltlang, thlarau thil thûk chu a huâm vek tho. Ṭawngkam dang chuan, Sâm in chhiarin, beiseina, fakna, thinrimna, lungngaihna leh manganna thû, hmun tina mîten an tawn vê ṭheuh chu in hmu thei dâwn a. Hêngte hian, keimahnî nuntawng hmangin kan zâa hnênah thû an sawi ṭheuh a ni.

`Isuan Sâm thû a lo hman dân khân kan rinna nuntawng atâna a pawimawhzia chungchâng eng nge min hriattîr tûr ni ang?`