---
title:  LALPA, Tunge I Puân Inah Lo Awm Thei Ang?
date:   19/03/2024
---

`Chhiar tûr: Sâm 15. Tûte nge ni Pathian chênna hmuna (Amah) chibaibûk tlâk mîte chu?`

Hê Sâm-a chhânna hi Pahtian dân leh zâwlneite thûa thil ngiât awm tawh sa khâikhâwmna a ni. Chû mi thiltihte (felna thiltihte) leh nungchang (thinlunga”) (Deut. 6:5; Mika 6:6-8) chu Pathian lanchhuahtîrna a ni. Biak bûk kha hmun thianghlim a ni a, chuta thil awm tin rêng, puithiamte pawh tela hlan thianghlim vek a. Chuvângin Pathian chênna hmuna lût tûr chuan thianghlim a ngai a ni. Israelte thianghlimna kha kawng hrang hrangin a ni a, chibaibûkna kaihhnawih thil leh nunphung tin rênga hman tûr a ni. An nih theih dinhmun sâng ber, puithiamte lalram nihna hlen chhuak thei tûrin Pathian mîte kha dân pêk an ni a. Lal puithiam chî nihnaah khân, Pathian hmâa thianghlim taka nun a, hnam dangte hnêna thuthlung malsâwmnate thlensak a ni bawk.

`Chhiar tûr: Sâm 24:3-6 leh Sâm 101:1-3. Eng nge hi thianghlim tih awmzia chu?`

“Thinlung ṭha famkim” nihna kha Pathian hmâa chibaibûktû nih theih sâng ber a ni. Hebrai ṭawnga tamim, “ṭhafamkim,” tih hian ‘famkimna leh thianghlimna’ a kâwk a. Grêp hrui “ṭhafamkim” chu hrisêlin, tih silawn loh leh duah ṭhâ a ni (Ezek. 15:5). Inthâwina ran hlan tûr kha hmêlhem lo, tamim, a ni tûr a ni (Lev. 22:21-24). Thusawi “ṭhafamkim” chu thutak hlang (Job 36:4) a ni. “Thinlung ṭhafamkim” pawh chu ‘thinlung thianghlim’ (Sâm 24:4) emaw, thinlung rinawm emaw a ni ang (Sâm 15:2). Pathian a zawng a (Sâm 24:6), Pathian ngaihdamna zâra dinthar a ni (Sâm 51:2-10).

Sawisêl bo nun chu Pathian khawngaihna leh A felna pawmna aṭanga lo chhuak a ni a. Chunglam khawngaihna chuan Pathian chhiahhlawhte chu LALPA ṭihna neia nung tûra chawkphûrin theihna a pe bawk a; a awmzia chu Pathian nêna inpâwlna vawng nung rengin, A Thu-ah a intulût ṭhîn. Inpêkna leh nun thianghlima nun thuhriattîrna chuan, mahni ni lo vin Pathian fakna a thlen zâwk a. Sâm 15-a thil ngiât hi a tlângpuiin, tih loh tûr lam zâwnga sawi a ni tih chhinchhiah la (Sâm 15:3- 5). Hei hi Pathian duhsakna hlawhna ni lo vin, Pathian laka min tihrang thei tûr thilte pumpelhna tûr a ni.

`Engtin nge Pathian hnên aṭanga min ûm bo thei thilte chu rilru fîm taka kan pumpelh theih ang? Chûng thil ṭhenkhat chu engte nge ni a, engtin nge chutiang tih kan pumpelh theih dân tûr?`