---
title:  Mahnî-Inhlân Berâmpu
date:   25/02/2024
---

`Chhiar tûr: Sâm 23; Sâm 28:9; Sâm 80:1; Sâm 78:52, 53; Sâm 79:13; leh Sâm 100:3. Engtin nge LALPA leh A mîte inlaichînna chungchâng hêng chângte hian a târ lan?`

LALPA chu Berâmpû, Pathian mîte chu A hlobet hmuna berâmte an nih ngaihruâtna hian, an mamawh zawng zawng phuhrûk nâna A mîten Pathian an rinchhan a, A mîten a hruaina leh enkawl zuina innghah nâna an hman dân chu a târ lang a. Pathian leh A mîte inlaichîn hnaihzia a entîr a, a chhan chu berâmpûte leh an ran ruâlte hi chêng zâin, berâm mal tinte hi an ngaihsak êm êm ṭhîn a ni. Ran vulh lam ngaihruâtna hian Pathian chu A ran ruâlte neitu a nih theihna kawng hnih a sawi uâr a, chûng chu: thilsiamna (Sâm 95:6, 7; Sâm 100:3) leh thuthlung (Sâm 28:9, Heb. 13:20) a ni.

Ngaihruatnain chunglam Berâmpu chuan a ran angin Josefa kha A lo hruai ṭhîn a (Sâm 80:1), chu chu thâwi tham deuhin Jakoban Josefa thlah nân a lo sawi a, Pathian chu Israelte Berâmpû anga sawiin, thutiâm ropui leh malsâwmna a ngensak a ni (Gen. 49:24).

Lalte hi an mîte tâna berâmpû anga ngaih an ni ṭhîn a (2 Sam. 5:2). Chuti chungin, hê nihna hi Pathian chauhin a phû a, a chhan chu mihring lalte rêng rêng chutiang kohna angin an nung vê ngai lo. Isua erawh kha chu Berâmpu Ṭhâ tih a nihna ang takin a nung thung.

`Chhiar tûr: Johana 10:11-15. Isuan Berâmpu Ṭhâ a nihna chungchâng eng nge A sawi?`

Chunglam chhuak Berâmpû leh A ran ruâlte inlaichînna duhawm chu A berâmten A âw an hriatnaah hian ngaihsual ruâl loha chianga hmuh a ni a (Johana 10:4, 27). Tûnlai hun, Bible Ram vêla berâmpûten an ran inawm pawlhte chu an ko hrang mai ṭhîn a, an pûte âw chu hre hrangin, an zui vê mai ṭhîn a ni.

Eng emawti laite chuan, Pathian berâmten harsatna chi hrang hrang an tuâr a, chû chu mîten Pathian lungnih lohna leh kalsan nih chhinchhiahna angah an ngai ṭhîn. Chuti chungin, Berâmpu Ṭhâ erawh chuan A berâm kal pêngte pawh hlamchhiah lo vin, chhanchhuak tûrin A zawng leh ṭhîn a. Hei hi Pathian leh A mîte inlaichînna târ lanna thiltithei tak a ni. Ani chuan A berâmte tâna thih a hniâl lo va (Johana 10:11, 15), chutiang tak chuan an tâna inthâwina berâmno-ah a lo ṭang ta rêng a ni (Johana 1:29). Isuan berâm huâng danga A berâm awmte chu ko vin, huâng khatah pumkhatin a la awmtîr dâwn tih a sawi (Johana 10:16).

`Engtiang kawngtein nge i nî tin nunah a takin Isua chu kan tâna Berâmpu Ṭhâ a nihna thutiâma hamṭhatna chu i chên theih ang?`