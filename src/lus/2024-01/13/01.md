---
title:  LALPÂ Chu Nghâk Rawh
date:   23/03/2024
---

### Chhiar Tûr
Sâm 27:14; Sâm 131; Sâm 126; Sâm 92; Matthaia 18:3; Marka 16:1-8; Rome 8:18-25; 2 Petera 1:19.

> <p>Chângvawn</p>
> “LALPA chu nghâk reng rawh; chak takin awm la, i thinlung chu intihuai rawh se; a ni, LALPA chu nghâk reng rawh!” (Sâm 27:14).

Tûn kuartar chhûnga Sâm Bû kan zir chawlhkâr hnuhnung kan lo thleng ta a. Thlarau lam zinkawng zawhin Siamtu, Lalber leh Rorêltu hnên min thlenpui a; hêng thil chi hrang hrang: chunglam chhanchhuahna, ngaihdamna leh chhan damna te tawngin; lungngaih leh ṭahna paltlanga intukluhna te pawh paltlangin, chatuana Pathian chênchilhna thutiâm ropui takte bâkah, lei leh vân pum puiin tâwp nei lova Pathian chibai kan bûkna tûr temlâwkna min neihtîr a. LALPÂ lo kal lehna beiseina nunpui a, zinkawng erawh chu la zawh zui zêlin, chû hunah chuan kan beiseina zawng zawng a lo famkim hlân nghâkhlel takin kan thlîr a. Sâm aṭang hian thu tlângkâwmna kan nei dâwn a nih chuan, “LALPA chu nghâk fan fan rawh,” tih a ni ngêi ang.

LALPA nghâk tih chu eng mah tih nei lo va kut kuângkuah veng veng tihna lam a ni lo. Amah rinchhan leh ring chung zêla chêt zui zêlna, chêtna hmanga rinna leh rinchhanna lantîrna a ni. LALPA lo nghahna chuan lungngai tak chunga zîng êng mâwi a lo thleng ang tia tlâi lama nghahna ang chî lakah min chhâwk zângkhâi a (Sâm 30:5; Sâm 143:8). Beiseina leh muânna neih thar beiseinain kan thinlungte min tihchaksak a. LALPÂ tâna rawngbâwlna hmun aṭanga buhphal tam zâwk rawn thlen tûrin, rim zâwka thawk tûrin min tiphûr ṭhîn (Sâm 126:6; Matthaia 9:36-38). LALPA lo nghahna hian muâlphovin min siam ngai dâwn lo, LALPA chu A thutiâm zawng zawngah A rinawm avângin, rah duhawm tak kan la têl ngêi dâwn a ni (Sâm 37:7-11, 18, 34; Sâm 71:1; Sâm 119:137, 138).