---
title:  Zion Himna leh Muânna
date:   13/03/2024
---

`Chhiar tûr: Sâm 46:1-7. Engtin nge hetah hian khawvêl chu hla thu hmanga entîr a nih?`

Sâm hian khawvêl dinhmun buaizia chiang taka târ langin, leilunga chhiatna thlen nasatzia a sawi a (Sâm 46:2, 3). Tuipui so bulh bulh hian helhmang hnamte leh mi suaksualte vânga khawvêla harsatna chi hrang hrang thleng ṭhînte chu a entîr a (Sâm 93:3, 4; Sâm 124:2-5). Chutiangin, Sâm 46-a khawvêla chhiatna hmêlhmang lo lang hian hnamte zînga indona râpthlâk tak lo thlengin a thunun chu a entîr bawk (Sâm 46:6).

Hei hi Pathian hriatna tel lo khawvêl a ni tih a chiang a, a chhan chu A mîte lai takah A awm a, Pathian chênnaah chuan muânna a awm ṭhîn sî a (Sâm 46:4, 5). Chuti chungin, khawvêl hian Amah chu hnar mah se, Pathian erawh chuan khawvêl hi A hlamchhiah mai chuâng lo. Pathian chu khawvêla A mîte zînga chêng anga sawi a ni a. Khawvêl lan dân chu duhawm lo tak ni bawk mah se, Pathianin khawvêl hi A chênchilh a, thutak laipui hriatna zârah mimal taka beiseina leh phûrna kan nei thei dâwn a ni.

Inhumhimna duhthusâm ber, LALPA chu Zion-a muanna leh himna Hnâr chu a ni a. Zion-a himna thû erawh chu Sâm 46:3-ah a chuâng vê tho va. Khawvêl chu buâi hlê mah se, Pathian mîte erawh chu an him thung a. Hei hian muânna chu harsatna awm miah lo tihna a ni lo va, Amah rinchhantu A fâte hnêna Pathian thilthlâwnpêk a ni. Khêk nei hauh lo va Pathian rinchhanna zârah, Pathian fa chuan thlipui kârah pawh muânna leh himna a chang thei a ni (Matthaia 8:23- 27). Zawhna awm ta chu: Pathianin khawvêl hi a duhthlan anga chêtna leh chhiatna tûrin A kalsan mai dâwn em ni?

`Chhiar tûr: Sâm 46:6-11. Khawvêla tharum thawhna leh chhiatna thleng Pathian chhânna chu eng nge ni?`

A thû hmanga khawvêl siamtu Pathian chuan, A lungâwi loh thiltihtheihna nên lei hi A titui ta a (Sâm 46:6). Chuti chungin, chutia tihtuina chuan chhiatnaa tâwpna âiah tihtharna a thlen zâwk a. Pathianin A muânna chu Zion aṭanga kâwlkil thlengin A zauh zêl tih hria ila. Pathianin indonate titâwpin, chhiatna hmanruâte chu a tiral a, chûng chu mi suaksualten khawvêl hnehchhiah nâna an hman ṭhinte chu an ni (Sâm 46:9). Hê beiseina ropui, Kristianten an neih hi, Isuâ lo kal leh hunah a lo thleng dâwn a ni.

`Engtin nge chhiatna tam tak thlenna khawvêlah hian muânna nei a, Pathian rinchhan dân kan zir theih ang?`