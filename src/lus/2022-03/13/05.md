---
title:  Khenbeh Pathian Chu
date:  21/09/2022
---

Khenbehna hmanga intihhlumna kha Rom. mîte inhrem dâna hrehawm ber a ni. Thihna zawnga duhawm lo bera ngaih a ni ṭhîn. Chutiang zâwnga tihhlum nih chu tû tân pawh a râpthlâk a; Pathian Fapa tân lek phei chuan a ni lehzual ang! Kan hriat angin, Isua kha keimahni anga tîsâin a lo kal a. Vuâk leh sawisak a tuâr te, A kut leh kêa pereka khenbeh a nihna te, Amâ taksa rihna vânga a hliâm a uâi thlêr te, a tîsâa nâ a tawrh kha tawrh zawh loh khawpa nâ a ni ngêi ang. Hei hi dân pawisa lo berte tân pawh a râwng a; sualna rêng nei lo Isuâ tawrh leh tihhlum nân thil tih âwm a ni lo.

Chuti chungin, thil thlen dân dik tak nêna khâikhin chuan Kristan tîsâa a tawrh kha chu ziâawm zâwk tak a ni tih kan hria a ni. Hei hi sualna nei lo tihhlumna a ni saltliah ngawt lo a ni.

**Isuâ thih bâwr vêla thilthleng engte khân nge khatih laia mi tam zâwkte hriat phâk bâk a thleng tih târ lang? Hêng thilthleng tinahte hian chuta thil thleng târ lang thei engte nge kan hmuh theih?**

`Mt 27:45`

`Mt 27:51, 52`

`Mk 15:38`

Sualna nei lo, dik lo taka tihhlumna bâk thil thleng namên lo zâwk a awm tih a chiang. Pathian Lehkhathu sawi angin, sual chunga Pathian thinurna chu Isuâ chunga leih a ni a. Kraws chunga Isua khân khawvêl sualte chunga Pathian fel thinurna dik tak chu a tuâr a. Chutiang chuan, Isuan thil thûk zâwk, thim zâwk leh, mihring tawrh theih zawng âia tawrhhlelhawm zâwk chu a tuâr ta a.

`Tûna harsatna i hmachhawn chu eng pawh ni se, kraws chunga Kristan a lo tawrhsak tawhna che khân eng beiseina leh thlamuânna nge a pêk che?`