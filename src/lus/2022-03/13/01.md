---
title:  Krista Fiahna Hmunah
date:  17/09/2022
---

### Bible Châng Chhiar Tûr
Mt 2:1-18; 27:51, 52; Luk 2:7, 22-24; 22:41-44; Joh 8:58, 59; Rom 6:23; Tit 1:2.

> <p>Chângvawn</p>
> “Behliang mun hun lai vêl chuan Isua chu aw ring takin, ‘Eloi, Eloi, lama sabakthani?’tiin a âu chhuak a; (chu chu ‘Ka Pathian, ka Pathian, engah nge mi kalsan?’ tihna a ni.” (Matthaia 27:46).

Tawrhna chungchâng kan ngaihtuahin, hê zawhna hi kan nei nghâl a: “Engtin nge a tîrah sual leh tawrhna hi a lo thlen?”  Chunglam inpuân chhuahna zârah chhânna ṭha tak kan nei:  “An lo chhuah chhan chu, Pathianin an hnêna zalênna a pêkten an hman sual tâk vâng a ni.” Hei hian zawhna dangah min pakâipui nghâl a:  “Hêng mîte hi an tlu leh dâwn tih Pathianin a hre sâ vek lo em ni?” Ni e, mahse, C. S Lewis sawi dân takin, Ani chuan chhiatpui pawh huâma chêtpui tlâkah a ngai,” tih a chiang mai.

Chhiatpui huâmin mâw? Tû tân nge ni? Keimahni tân, Pathian chu vâna A lalṭhutthlênga a ṭhut laiin maw? Ni chiah lo. A kutchhuak mihring ngaihtuah finna nei zawng zawngte zalênna kha thil thianghlim a ni a; zalênna nei lo va min awmtîr âi chuan, zalênna kan hman sual vânga tawrhna lo thleng thei chu Pathianin phurh mai zâwk chu a thlang a. Kan hriat angin, chû tawrhna chu Isua nun leh thihnaah khân a lo thleng a. Ani chuan kan tîsaa tawrhna hmangin chatuan daih tûr vân leh lei thlunzawmna chu a siam ta a ni.

**Zirlai Thlîr Lâwkna**: Kan tân eng nge Kristan a tuâr? A tawrhna aṭangin eng zirlai nge kan zir theih ang?