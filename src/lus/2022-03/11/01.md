---
title:  Fiahna Hnuâia Nghâkin
date:  03/09/2022
---

### Bible Châng Chhiar Tûr
1 Sam 26; Sam 37:1-11; Rom 5:3-5; 15:4, 5.

> <p>Chângvawn</p>
> “Thlarau rah erawh chu . . . dawhtheihna a ni,” (Galatia 5:22, NKJV).

Scientist-ten naupang kum 4 mîte leh marshmallows hmangain experiment an nei a. Naupang tin te hnênah chuan scientist-ten marshmallow an neih theih ṭheuh tûr thû an hrilh a; scientist lo lêt leh thlenga an lo nghâk reng thei a nih phei chuan pahnih an neih theih tûr thû an hrilh bawk a. Scientist-ten an kalsan lai chuan naupang ṭhenkhat chuan marshmallow chu an kâah an dah a; ṭhenkhat erawh chuan an lo la nghâk a. An danglamna chu an hre ta a ni.

Scientist-te chuan chûng naupangte chu an tleirâwl thlengin chîk takin an en zui a. Khatianga lo la nghâk theite kha chu nunphung hre zâwk, zirlai ṭha zâwk leh chutianga ti vê lote âia mahni inrintâwkna nei ṭha zâwkte an ni. A lan dân chuan, chhelna neih kha thil ropui zâwk entîrna, mihring nuna thil pawimawh târlangtu a ni. Lalpan chhelna nei tûra min lo hrilh pawh hi a mak lo ve.

Tûn kâr chhûng hian, fiahna zawnga khirh ber mai: nghâk tûra fiahna phêna thil awm chu kan en tlâng dâwn a ni.

**Zirlai Thlîr Lâwkna**:  Engati nge eng emaw chânga thilte hi rei tak kan nghah a ṭûl ṭhin? Fiahna hnuaia kan awm laiin chhelna chungchâng eng zirlai nge kan zir chhuah theih ang?