---
title:  Lalpaa Lâwm Dân Zirin
date:  08/09/2022
---

> <p></p>
> “Lalpâ chungah chuan lâwm bawk rawh; tichuan, i thinung duhzâwngte chu a pê ang che,” (Sam 37:4).

Sam 37:4 hi thutiam ropui tak a ni. I thil duhzâwng tak nei tâah inngai chhin teh. Mahse, kan thinlung duh zâwng tak nei tûr chuan Lalpâ chunga lâwmna thinlung put a ngai a. Tichuan, “Lalpâ chungah lâwm rawh,” tih chu eng tihna nge ni ta ang le?

Chhiar tûr:  Sam 37:1-11. Sam 37:4 thu ṭobul hi mak deuh angin a lang a. Davidan Pathian leh amah dodâla thawk mêkten an huâl vêl angin a ziak a. Mîten min dodâl lai hian, kan chhânna ni tlângpui ṭhîn chu thinrim emaw, mahni thiam inchantîr nâna chêt chhuah a ni deuh châwk. Mahse, Davidâ thurâwn erawh chu a dang daih mai.

**Hêng a hnuaia chângahte hian, hetiang dinhmuna Davidan Pathian mîte hnêna thurâwn a pêk chu eng nge ni?**

`Sam 37:1`

`Sam 37:5`

`Sam 37:7`

`Sam 37:8`

`Sam 37:4 chhiar leh la. A chunga chângte i sawi fiahna behchhanin, “Lalpâ chunga lâwm” tih chuan eng awmzia nge a neih?`

Davidan, “Pathian rinchhan rawh” tih hi kawng dang dangin a sawi nawn fo mai a. Che tûrin Amah rinchhan rawh. Pathian chu i Pathian a nih avângin tâlbuâi suh. Ani chuan i tân a thawhsak che—tûnah ngêi pawh hian. Mahnia thil chingfel tûra i chêt ruâi a ngai lo. Vâna i Pâ chu thuneitu a ni. Amah chu rinchhan rawh. Amah chu rinchhan hmiah rawh.

Chutiang zâwng chuan Davidan Lalpaa lâwm chungchâng a ziak a. Pathiana lâwm tih awmzia chu duhthusâm ang thlapa rinchhan nuna nung tihna a ni. Eng thil mahin kan thlamuânna a tibuâi thei lo, a chhan chu Pathian chu heta awma hnâ a thawh vâng a ni. Amah chu kan fak thei a, hlim hmêl kan pu thei; a chhan chu tû mahin Pathian an fin-khalh theih loh vâng a ni! Hetianga tih dân kan zir theih hun chuan, kan thinlung duh zâwngte chu kan dawng, hmangaihtu kan Pâin min pêk a duh chu kan thei tawh ang a; chû chu keini leh A lalram tâna hlâwkpuiawm ber a nih hunah a ni ang.

`Engtin nge “Lalpâ chungah chuan lâwm” dân i zir theih ang? Hê thil hi nangmâ nunah atak a chan theih nâna Pathian kaihhruaina dîla ṭawngṭai nân hun tlêm tal hmang ang che.`