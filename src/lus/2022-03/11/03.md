---
title:  Pathian Hunah
date:  05/09/2022
---

`Chhiar tûr: Rom 5:6; Gal 4:4. Hêng hian Pathian hun (ruât) chungchâng eng nge min hrilh?`

Hêng chângahte hian, Paulan Isua kha kan tâna thi tûrin a hun takah a lo kal tih min hrilh a. ‘A hun tak’ a nih chhan erawh chu min hrilh lo thung a. Hê châng han chhiar hian mak tih mai a awl a; Engati nge sualna ching fel tûra Isuan kum sâng eng emawti chhûng a nghah—kha mi hmâ hun rei takah pawh khân vân lam khawvêlin sualna chimawmzia chu an hre lo em ni? Khâ chen A nghah chhan chu a lo kal leh hunah Isua kan la zâwt dâwn nia. Chû bâkah, ‘Engati nge Lalpa, ka ṭawngṭaina min chhânsak tûra hun rei tak i nghah?’ ti pawhin kan zâwt thei ang.

`Tûnah Dan 9:24-27- a ‘Hapta 70’ hrilh lâwkna chungchâng kha ngaihtuah la; hei hi Isua, Messia lo lan hun tûr sawi lâwkna a ni. Hê hun bi rei zâwng chu eng chen nge ni? Keini tâna hun rei tak anga lang pawh ni se, Pathian hun (ruât) chu nghah dân zir tûr kan nih chungchâng eng nge hei hian a hrilh che?`

Kan lo nghah a ngaih chhan thlarau lam thil pawimawh eng emaw zât a awm. Pakhatna, lo nghahna avângin ‘thilte’ ngaihtuahna aṭangin Amah Pathian lamah kan ngaihtuahna kan sâwrbing thei ang. Pahnihnaah, nghahna zârah kan rilrû chhûng leh duhnate chu chiang zâwka inenfiahna kan neih theih phah ang. Pathumna, nghahna hian chhelna a siam—thlarau lam thila feina. Palîna, nghahna chuan thlarau lam chakna, rinna leh innghahna atân thlarau lam chakna chhen puitlin nân kawng a hawng. Pangâna, nghahna zârah Pathianin milem lian zâwka thil harte hmanthiam tûrin min rem diksak thei. Parukna, kan nghah chhan tak kan hre lo a ni thei a, heta ṭang hian rinnaa nun dân kan zir thei a ni. Nghah chhan tûr dang ngaihtuah chhuah theih i nei em?

`Bible-ah hian Pathianin Amâ hun ruâtah thil a ti mai ṭhîn tih entîrna engte nge i hmuh theih? Amâ mithmuha dik A tih angin A ti dâwn tihah Amah i rinchhan theih nân eng zirlai nge i zir theih ang? Chutih laiin, mahni inzawh tûr, “Hun liam tâa chhân lo ni daih tawh tûr ṭawngṭai chhânna tikhawtlâi tûrin eng nge ka lo tih ni ang le âw?”`