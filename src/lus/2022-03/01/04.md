---
title: '“Beisei Loh Tihkhawtlâina 1: Kawr Ruâm”'
date:  28/06/2022
---

> <p></p>
> “A ni, thihna hlim kawr ruâm zawh mah ila, thil ṭha lo rêng rêng ka hlâu lo vang; Nang ka hnênah i awm sî a; I talhtum leh i tiangin mi thlamuan ṭhîn a ni,” (Sâm 23:4, NKJV).

Felna kawngte hi phâizâwl hlobet hmun cham duâia kuâl vêl lek ni se chu a ziâ deuh tûr hi a  ni a. Mahse, Davidâ târ lan kawng ang ngawt hi chu a ni sî lo. Hêng kawng dungahte hian tlawh kan châk vak loh tûr, thihna thlazâr hliâp chhûng kawr ruâmte pawh zu awm a! Eng emaw chângte chuan Israel rama lui leh kawr tam tak chu beisei loh takin tui a liân a, buaithlâk thei tak nih chângte a awm ṭhîn. Chûng hmunte lah chu kawr ruâm zîm te, a kam âwih tak, lung tohlâwt hmunte a ni a. Chuvâng chuan, “thihna hlim kawr” tih pawh hi “hlim thim chhah” emaw “thim chhah,” hmun sawina a ni.

`Nangmâ nuna “thihna hlim kawr ruâm” i zawh hunte chungchâng kha ngaihtuah la. Eng ang nge lo ni a? Berâmpûin a awmpui che tih hre chungin, hlauhna i nei rêng em? Chutih hun laia Bible châng hlu ber chu engte nge ni a, eng nge a chhan?`

`Kawr ruâmah khân berâm kha engtia awm zêl tûrin nge i ngaih? Chû hmunah chuan berâm kha mahnî thûa kal nge ni a, Berâmpû ngêi chuan chû hmunah chuan A hruai lût zâwk? I chhânna sawi fiah ang che.`

Elisabeth Elliot chuan heti hian a ziak, “Thihna hlim kawr ruâma awm nia inhria berâmno chuan, kawng dik lo va hruai angin a inngai ngêi ang. Hlauh loh dân a zir chhuah theih nân chû hmun thim chu a paltlang a ngai a ni. Berâmpû chuan a la awmpui cheu sî a.”–Elisabeth Elliot, Quest for Love (Grand Rapids, MI: Revell Books, 1996), p. 218.

`Kawr ruâmah chuan “dik lo taka hruai luh’ ni ta angin i inngai tawh ngai em? Chutih hun chhûng chuan engtin nge Pathian chu i chhân lêt? Kawr ruâm thim chhûnga min hruai luhnaah hian Berâmpû chuan ngaihsual nih pawh inhuâmin A tî niin i ngai em?`