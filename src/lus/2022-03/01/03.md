---
title:  Zinchhuahna Hmunte
date:  27/06/2022
---

> <p></p>
> “Amâ hming avângin felna kawngahte mi hruai ṭhîn,” (Sâm 23:3, NRSV).

Imagine the “Felna kawngahte” (Sâm 23:3) chu in hmâa thui tak insiâl ruih tûr angin suangtuah chhin teh u. A tâwp pawh in hmu phâk lo nâin, zin kawng tâwpah chuan in, Pathian in chu a awm ngêi dâwn tih in hria a. Chîk lehzuala in ngaihtuahin, kawngin a hruai thlenna tûr che u chu in hmu thei em? Hmun ṭhenkhat lai chu chiang takin in hmu thei a, hmun ṭhenkhat lai erawh chu hlauhawm leh kal hleih theih loh ang a ni thung a. Kawng ṭhenkhat lai chu tlâng dungten a hliah avângin hmuh theih a ni lo. Hmun ṭhenkhat lai chu zawh nuâm tak, ṭhenkhat lai zawh hrehawm tak a ni nawk mai. Aigupta aṭanga Ram Tiâm pana Istaelte zinna pawh kha hetiang tho hi a ni a; hê Sâm pawh hian chutiang chuan a sawi rêng a ni.

`Sam 23 aṭang hian, Lalpâ in panna kawnga felna kawngte an zawh laia berâmten hmun an paltlang Davidan a sawite chu târlang ang che.`

Engati nge hêng kawngte hi “felna kawngte” emaw “kawng dikte” (NIV, NRSV) emaw tih a nih? Hetah hian a chhan pawimawh palî a awm: A hmasa berin, hê kawng hian a kal tumna tak—Berâmpu in chu a hruai thlen dâwn avângin  kawng dikte chu an ni. Pahnihnaah, mi dik tak, Amah Berâmpû nêna inrema min awmtîr avângin kawng dikte an ni bawk. Pathumnaah, Berâmpû anga mi dikte ni tûra min chher chhuah avângin kawng dikte an ni. Palînaah, Lalpâ hnêna ropuina hlântu, mi felte ni tûra thuhretu dika kan ṭan theihna a nih avângin kawng dikte an ni bawk. A kawng chu zawh a nuâm emaw, nuâm lo emaw pawh ni se, ‘felna kawng’ ‘kawng dik’ chu an ni.

Pathianin min hruaina hi A parcel a thlenna hmun tûra dah ang ngawt a ni lo tih kan hriat chiân a pawimawh a. Kaihhruaina leh humhimna bâk a ni. Bible-a Pathianin A mîte a hruaina entîrna tam tak (A thutiam hmanga Abrahama a hruai te, Israelte chhûm leh meialh-dinga a hruaina) ang khân, Pathian kaihhruaina hi felna kawnga A mîte a chhêrna a ni zêl ṭhîn a ni.

`Nangmâ nuna felna neihtîr che chu Berâmpûin a ngaih pawimawh ber chu a ni tih hi eng ang takin nge i ngaihven ṭhat? Kristâ nungchang ṭha zâwka i târlan theih nân engtin nge harsatnaten i nun a tihdanglam ṭhin?`