---
title: '“Zinkawnga Hruaitu: Berâmpû Chu”'
date:  26/06/2022
---

> <p></p>
> “Lalpa chu mi vêngtu a ni a; (eng mah) ka tlachham lo vang” (Sâm 23:1, NKJV).

Naupang ṭhenkhat chu Pathian lem ziak tûra sâwm an ni a. An zâ chuuan thinlung lem chu an ziak tel ta ṭheuh a. Chutianga an ziah chhan zawh an nih chuan, ‘Pathian chu hmangaihna a ni,’ tiin an chhâng diâl a. Chutiang taka chiang chu a ni.

Thil a kal tluân lai hi chuan Pathian leh A thiltumte chungchânga ngaih dân tluâng neih hi a awl ṭhîn a. Mahse, tlêma kan lo upat zêl a, kan nun leh khawsak a lo harsat leh buai deuh nak hi chuan Pathian kan thlîr dân a lo danglam deuh châwk a. Pathian erawh chu A danglam chuâng lo va (Heb 13:8 ; Jak 1:17 ), keini zâwk hi kan danglam ṭhîn a ni.

Thuthlung Hlui huna mîte kha ran vulha enkawl ṭhîn an nih avângin, Sâm 23 hian Pathian min enkawl dân entîr nân ‘berâmpû’ a hmang a. Thuthlung Hlui leh Tharah pawh—Pathian entîr nân berâmpû angin a hmang a. Entîrna inhmeh tak leh, danglam ngai lo a ni. Sâm 23 kan thlîr zui hmâin, Bible ziaktûten Bible tluâna Berâmpû nungchang leh hnathawh an hriatthiam dân chu i lo en hmasa teh ang.

**Hêng Bible chângte aṭang hian Berâmpu chungchâng eng nge i zir chhuah?**

`Is 40:11`

`Jer 23:3, 4`

`Ezek 34:12`

`Joh 10:14-16`

`1 Pet 2:25`

**Sâm 23 chhiar la. Berâmpûin A berâmte enkawl nân eng nge a tih ṭhin?**

`Sam 23:2`

`Sam 23:3`

`Sam 23:4`

`Sam 23:5`

`Sam 23:6`

`Mi Tû emaw, hetiang taka ngaihsaktû che an awm tih hriatna hian i tân eng awmzia nge a neih? Mî tû emaw, mahni nuna harsatna eng emaw tak hmachhawn a Pathian an ngaih dân pawh chiang ta lo fuih phûr nân engtin nge hei hi i hman theih ang?`