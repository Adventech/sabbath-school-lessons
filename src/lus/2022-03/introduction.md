### Siamtu khenbeha chu

“Thil zawng zawng Amâ siam a ni a; thilsiam zawng zawng hi amâ siam loh eng mah a awm lo” (Johana 1:3).

“Thil zawng zawng” hi Amah, Isuâ siam a ni a, chuti chungin Pathian Lehkhathu chuan, “Isua a tap” (Johana 11:35) tih a sawi tlat mai. Siamtu a tap mâw? Chû chauh a la ni lo, Isua kha “mihringte hmusit leh duh lohvin a awm a; lungngaihnate nei mî leh natna hre mî a ni,” (Isaia 53:3). Siamtu, lungngaihnate nei mî, lungngaihna nei mî, duh loh leh hnar a ni sî maw? |um khat phei chu, “Ka Pathian, ka Pathian engah nge mi kalsan?” (Matthaia 27:46) a tuâr a ni.

Engtin nge chutiang a nih theih? Isua, min Siamtu chu min Tlantu a nih vâng a ni a, chutiangin Ani chu Khenbeh Pathian—Siamtu mihringa lo chang leh khawharna leh hrehawmna tuâr rêng rêng a, a tâwpa Rome mîte krawsa khâikân ni ta chu a ni.

Chutiang chuan, Siamtu, Amâ zâra “kan nung, kan chê, ruângâm kan nei” (Tirhkohte 17:28) theihna ngêi chuan, keinî zînga tû mahin engti kawng maha kan tawrh theih loh tûr chu a tuâr a.

Keini chuan kan natnate leh lungngaihnate chauh kan tuâr thei a; Ani chuan kraws chungah “ kan natnate leh kan lungngaihnate” (Isaia 53:4)—chu a vâiin A phur vek a. Hei hi lei leh vân huâp a thiltih mak ropui ber chu a ni.

Chutiang (khenbeh Pathian kan chunga awm chung) behchhanin, thla thum lo awm tûr chhûng hia, thil hriatthiam phâk ruâl loh—kan tawrhna te, Kristâ hnêna mahnî nun inhlanna nei, Kriante tawrhna te—manthiam that zâwkna kawng kan zawng dâwn a ni. Chhânna zawng zawng emaw, tam tak emaw pawh chhâng thei vekah kan inchhâl hauh lo va; “Pathian chu hmangaihna a ni” (1 Johana 4:8) a, hêng thilte hi lo thleng ta mah se, Pathian chu kan la rinchhan thei cheu va, tawrhna chu nâin, tawrh har hlê mah se, chûng zârah chuan khawngaihnaah kan thang lian zêl thei tho kan ti zâwk a ni.

Tûn kuartar chhûng hian Pathian Thû chu zirin, tîsâ leh thisen dangte pawhin, rinna ên chhuahtîr chung pawhin hêng ang beidawnna, phatsanna, manganna, chânna, hleihneihna leh tihnawmnah (leh thil tha lo dangte) an tuâr tho tih kan hre dâwn a ni. Chûng chu engtin nge an hmachhawn a? Chûng atang chuan eng nge an zir chhuah? An entîrnate chuan eng nge min zirtîr?

Hêng mîte, an nuntawng te, an buâina tawh te leh, rinnaa fiahna tawhte (keini tawh tawrh ang tho an ni hlawm a) kan hmuhin, Kraws behchhanin thlîr dân dang kan nei ngêi tûr a ni a. A tû pawh khân eng pawh lo hmachhawn se, min Siamtu leh Tlantu, Isua Krista chuan a lo tuâr nasa zâwkfêanitihkanhrerengtûra ni.

Kan Pathian chu hrehawm tuârtu Pathian a ni a. Albert Camus kha Kristian thâ pawh a ni lo chungin, Kraws awmzia leh chuta Pathian tawrhna namên lo tak chu a manthiam tlat mai a, heti hian a sawi: Mihringte chanchina Golgotha zân pawimawh viâuna chhan chu, a hlimah khân pathianna chuan a hamthatna neih thinte chu kalsanin, beiseibona chu, thihna khawpa natna telin a in fâi kêlh a ni.”—Albert Camus, The Rebel (New York: Vintage International, 1991), p. 33.
Ellen G. White pawhin heti hian a sawi bawk: “Kraws hi sual a lo luh tirh phat atanga Pathian thinlunga natna a thlen namên lohzia kan hriatna chawlawl taka puanchhuahna a ni.”—Education, p. 263.

Kan zirlaite hi sual hmachhawn kawnga Pathian thiamchantîrna (theodicy) tanna thû a ni lo. Chuti a hnehin, kan sawi tâk ang khân, thâwk lâk ang leha sual tih awlsamna khawvêla kan pumpelh hleih theih loh tawrhna kan hmachhawn thin kan sâwtpui theih nâna min tanpuitu tûr a ni. Târlan kan tum tâk chu, natna te, tawrhna te leh chânna kan tawrh hi, Pathianin min ensan ta tihna a ni lo va; ringtu ni mah ila, mihring tlu tâte chunga thleng thîn chu kan tuâr tlâng tih hi a ni zâwk. A danglamna erawh chu, Isua leh Anin beiseina min hlui zârah, chhan leh vâng nei lo anga langah ngêi pawh hian, tum leh awmzenei a nihzia kan hmu thei dâwn a. Suangtuah thiam lo chung pawhin, hê thutiam “Pathian hmangaihtûte tân chuan an thatna tûrin thil zawng zawngin a thawhsak thîn” (Rome 8:28, NKJV) tih hi kan rinchhan thei ang. Thil zawng zawngte Siamtu Pathian ngêi pawhin hêng thil zawng zawngte hi A lo tuâr vê vek zâwk a (chuvângin Amah chu kan hmangaih a ni!).

_Tûn kuartar zirlai ziaktu, Gavin Anthony hi ramthim rawngbâwltu fapa, Sri Lanka rama seilian a ni a. England ramah pastor hnâ thawkin, hê zirlai a ziah lai hian Iceland Conference president nihna a chelh mêk a ni._