---
title:  Rangkachak Chhertu Hmêl Chu Hmûin
date:  16/07/2022
---

### Bible Châng Chhiar Tûr
Job 23:1-10; Dan 12:1-10; Mt 5:16; 25:1-121; 1 Kor 4:9; Eph 3:10; 4:11-16.

> <p>Chângvawn</p>
> “Mahse, keini chu kan zâin hmâi khuh lo vin, dârthlalang anga Lalpâ chhun ênin, ropuina aṭanga ropui zêlin, chu mi anpui ngêia awm tûrin tihdanglamin ka awm ṭhîn, Lalpâ Thlarau atâ chu kan hmuh ang zêlin,” (2 Korin 3:18)

Amy Carmichael chuan naupangte hruaiin India rama rangkachak chhertu a tlawhpui a. Meiling zîngah chuan inchung tile ang kum deuh kalh hi a awm a; a chhûngah chuan chî, tengterê leh leirawhchan nâwi inpawlh hi a awm a. Chûng zîngah chuan thil dang nêna inpawlh rangkachak a awm bawk a. Meiin thil inpawlh dang a kan ral hnû chuan rangkachak hlang a lo awm ta a ni.

Rangkachak chhertu chuan chaicheha chepchhuakin, a fîr ṭha lo deuh chu la hlang ṭha lo dangte nên meiah a dah leh zêl a. Chutianga a dah belh apiang chuan mei chu a tisa zuâl zêl bawk a. A entûte chuan a hnênah, “Engtin nge rangkachak chu a hlang ṭha ta tih i hriat theih?” tiin an zâwt a. Ani chuan, “Ka hmêl thlâ ka inhmuh theih hunah,” tiin a chhâng a.—Amy Carmichael, Learning of God (Fort Washington, PA: Christian Literature Crusade, 1989), p. 50.

Rangkachak ang chuan Pathianin keini hi min tihthianghlim dân kawng a zawng a, Amâ hmêl lang thei tûr khawpa min siamṭhat a tum a ni. Chû chu thil tum namai lo tak a ni; la mak lehzual chu, kan nuna fiahnate kan paltlang chauh hian Krista-anna nungchang chu chher puitlin theih a ni hi a ni.

**Zirlai Thlîr Lâwkna**: Tihthianghlimna atân tawrhna hian eng pawimawhna tak nge a neih? Engtin nge chû chu indona ropui behchhana kan manthiam theih ṭhin?