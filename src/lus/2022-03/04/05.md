---
title:  “A Fingate Chu”
date:  20/07/2022
---

Nimin zirlaiah khân Kristâ Lo Kal Lehna nghâktûte tân nungchang chher puitlin a pawimawh tih kan hmu ta a. Vawiin hian, Isuâ lo kal leh laia mi nungdamte tâna nungchang pawimawhna kan thlîr tlâng dâwn a ni.

`Chhiar tûr: Dan 12:1-10. A thu ṭobul eng nge ni? Hê lei chanchina engtik lai hun nge hei hian a sawi? Thil pawimawh ber chu, hêng chângte aṭang hian hêng hun laia Pathian mîte nungchang chungchâng eng nge kan sawi theih ang? Mi suaksualte ang lo tak eng nungchang ziâte nge pêk an nih? En tel tûr, Thup 22:11.`

Isuâ lo kal leh hmâin khawvêl chanchina thleng tawh zawng zawng khûm zak buaina namên lo a lo thleng dâwn tih Daniela hnênah hriattîr a ni a. Dan 12:3, 10-ah, hetih huna mi felte leh mi suaksualte chungchâng hrilh kan ni bawk a. Mi sualsualten “sual takin an tih” (Dan 12:10, NKJV) laiin, châng 3-a mi felte erawh chu “intithianghlimin a intivâr ang a, an lo ṭhat” (Dan 12:10, NIV) tûr thû kan hmu thung a. Chû chu hê “ ‘buaina hun, hnam awm tirh ata chumi hun thleng pawha la awm ngai lo chu, a lo awm’ ” (Dan 12:1, NKJV) laiin a ni dâwn a. Mi suaksualte chuan chû chu an hrethiam lo va, mi fel ‘fingte’ erawh chuan an hrethiam dâwn a ni.

Eng chu nge an hriatthiam ang? Chhiarkawp, science, hniâlna thuril em ni dâwn? Thufing chuan “Lalpa ṭih hi hriatna  inṭanna bul a ni,” (Thuf 1:7) a ti a. Chutiang zâwng chuan ‘mi fingte’ finna chhan chu hêng thilte a lo thlen mêk laiin an lo hrethiam zêl dâwn a ni. Thû an zir pawhin a lo thleng ta a ni tih hriain, an chî-âi buâi vê dâwn lo a ni. Thil pawimawh ber chu, anmahni thlifîm leh tithianghlim tûr khawpin hê buaina hun hi an hrethiam a; a lehlamah, mi suaksualte erawh chu an helna kawngah chuan an luhlul zuâl deuh deuh a, suaksual takin an ti zui zêl zâwk a ni.

Heta thil pawimawh chu, heta târlan mîte hi thlitfîm leh tihthianghlimn paltlang tawhte an ni tih min hriattîr hi a ni.

`Hêng chângte hi tâwpna hun nên kan hmehbel deuh bîk ṭhîn nâin, keini tûnlaia mîte tân pawh tihthianghlim leh thlit fîm kan nihna tûr atân eng zirtîrna thupuite nge kan hmuh le?`