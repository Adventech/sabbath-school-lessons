---
title:  Nungchang leh Vântlâng
date:  21/07/2022
---

Hla pakhat chu hetiang hian phuah a ni: “Lungpui ka ni a, thliârkâr ka nei e.” Mahnia ding thei lo tûr angin i inngaihtuah tawh ngai em? Mîten, “Pathian ka lênpuina hi mimal thil a ni a. Chutiang chungchâng chu sawi ka duh lo ve,” tia an sawite pawh in lo hre vê tawh maithei a ni.

`Chhiar tûr: Eph 4:11-16. Eng thil nge Paulan sawi a tum? Hetah hian mipuite pawimawhna eng nge a sawi?`

Paulan Efesi mîte hnêna lehkha a thawnah kohhran hi taksa nên a tehkhin a. Isua chu lû niin, A mîte chu taksa pêng dangte an ni. Eph 4:13 kan en chuan, chutianga khawsak honain a tum chu—“Krista famkimna lenzia tluk,” nihna a taka kan chan a ni. Chutiang atân chuan kan inmamawh tlâng ṭheuh a ni!

Mahni chauh pawhin Kristian chu a nih theih tehmeuh mai. Kum zabi eng emawti chhûng khân mîte tihduhdah leh endawng tuâr, mahnia rinawm taka ding nih kha pumpelh theih a ni lo. Anmahni huâl vêltu nawrna hnuaia tlâwm mai lo a hmei a pâte thuhretua an ṭanna kha Pathian thiltihtheihzia lantîrna a ni ṭhîn. Chutiang chu a nih tho laiin, Paulan thutak pawimawh sawi uâr duh a nei a. Chû chu, inpâwl hova kan thawh tlân hian Kristâ famkimna chu a taka changin, kan lanchhuahtîr ṭhîn tihna a ni.

`Eph 4:11-16-ah, Paulan a sawi Kristâ khahliamna thlen hmâa kan Kristian inpâwlhona zînga thleng hmasa tûr chu eng nge ni?`

`Mimala Kristaa khahliamna târlan leh a huhova Kristâ famkimnaa khahliamna târlan chu engtiang kawngin nge a danglam? Indona Ropui thu behchhanin, hê thûin a kawh chu engte nge ni? En tûr: Eph 3:10.`

`Mahni mai emaw, mikhualte bulah emaw chuan mi fel nih a awlsam ṭhîn a; mahse, mî kan hriat chian takte emaw, ngainat vak lohte emaw bulah chuan fel a harsa hlê thung. A awmzia chu, hêng mîte hnêna khawngaihna leh ngilneihna kan lantîr phawt chuan, Pathian chungchâng thutak chu hnar mai theih loh tûrin kan siam tihna a ni.`