---
title:  Isuâ Thu Hnuhnungte
date:  19/07/2022
---

Isua kha Jerusalem-ah a awm a, a thihna tûr a hnâi tawh hlê a. Chanchin Ṭhâ Matthaia sawi dânin, Kalhlen kût hmâa Isuan zirtîrna A pêk hnuhnung zîngah khân, A zirtîrte hnênah Nula Thianghlim Sâwm tehkhin thû te, Berâm leh Kêl tehkhin thûte a tel a. Hêng thawnthûte hian Isuâ lo kal lehna kan nghah mêk laia kan nun dân tûr min hrilh a. Isuâ lo kal leh chhinchhiahnate kan vêla a thlen mêk lai hian, tûnhmâ zawng âiin khâng kha a pawimawh zual ta a ni.

Nula Thianghlim Sâwm tehkhin thûah khân (Mt 25:1-12), hrilhfiahtu tam takin hriak/khâwnvântui khân Thlarau Thianghlim a entîr niin an sawi a. Ellen G. White pawhin a pawmpui a, hê hriak hian tû lakah mah kan dawn theih loh nungchang entîrna a ni tih a sawi a ni.

**Tehkhin thû kha chhiar la. Hriak hi Thlarau Thianghlim entîrna emaw, nungchang put entîr nân i hmang emaw a nihin, engtiang kawngtein nge a thawnthu awmzia a danglam theih ang? Hriak hian Thlarau Thianghlim emaw, Krista anna nungchang emaw entîr lo ni ta se, hê thawnthuin a kawh chu engte nge ni ang?**

`Thlarau Thianghlim`

`Nungchang`

`Berâm leh kêl tehkhin thû Mt 25:31-46 kha chhiar la. Berâm leh kêl thliâr hran nân eng tehkhâwngte nge hman ni ang?`

Lalber khân an hnathawh, an nungchang behchhanin berâm leh kêl a thliâr hrang ṭhîn tih hria la. Hetah hian Isuan thiltihte vânga chhandamna a zirtîr lo nâin, chhandamna ruâhmana nungchang chher puitlin pawimawhzia bâkah, Kristâ chhandam dik takte chuan an khawsak dân leh nungchangte hmangin chhandamna chu an târ lang dâwn tih kan hmu thei a ni.

`“Nungchang chu thimzînga kan nihna dik tak hi a ni e,” tia sawi a ni ṭhîn. Tû mâ hmuh loh laiin eng ang mî nge i nih ṭhin? I chhânna chuan danglamna neih i ngaih chungchâng eng nge a hriattîr che?`