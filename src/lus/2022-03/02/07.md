---
title:  Zir Belhna
date:  08/07/2022
---

> <p></p>
> “Mihring thinlung chhiar vektu chuan, mahni an inhriat âiin an nungchang chu A hre chiang zâwk daih a.  Mi ṭhenkhat chuan thiltihtheihna leh hneh awlna riâu an nei, chûngte chu hman dik a nih phawt chuan A hnathawh tihhmasâwnna atân hman theih tak a ni tih A hmu vek a.  Chutichuan anmahni hriat miah sî loh, fel lohnate chu, an lo nei reng a ni tih an hriat theihna tûrin, hêng mîte hi dinhmun chi hrang hrangah dahin, thil chi hrang hrang A tawhtîr ṭhîn a ni.  An fel lohnate chu an siamṭhat theihna tûrin hun A hawnsak ṭhîn; an lo thianghlim theihna tûrin, hrehawmna meipui sâah an kan A phal bawk ṭhîn a ni.”–Ellen G. White, Tihdam Rawngbâwlna, (2nd Edition, 2014), p. 454, 455.

**Sawi Ho Tûrte**

`Kan sual rahte seng hi a hrehawm thei hlê. “Pathian nên inremin kan awm leh thei ang em le?” tiin kan inzâwt a. Chutiang hunah chuan chhel taka awma beidawng mai lo tûrin Pathianin eng thutiâmte nge min lo pêk? (Paula thu ziah hi en la, Rom 5:1-11.) Hê zawhna ngêi zâwttû hnênah hian eng nge i hrilh theih ang?`

`Ellen G. White-in “Amâ remruât” a tih hi eng a tihna nge ni? Engtin nge hei hian a thawh ṭhin? Engtin nge thil eng emawte hi Pathian remruâta lo thleng a ni tih i hriat theih? Nangmâ nuna fiahnate thlentîrtu Pathian ‘remruatna’ lo thleng chu engte nge ni?`

`Tûna fiahna khirh tak tuâr mêk tû emaw hriat nei ta la, a thlentîrtu chu ngaih pawimawh tûr a ni ang em? Chû mî chunga tawrhna thlentîrtu chu tû pawh lo ni se, engtin nge i chhân lêt ang?`

`South America lama Kristian tlangvâl pakhatin fiahna khirh tak a tuâr a. A lo tâwp hnû chuan Europe lama insawnin, mi pakhat hnênah chuan, “Ka ruâng chu South America lamah ka hnutchhiah ta,” tiin a hrilh a. Chû chu eng tihna nge ni? Engti kawngin nge keini pawh hi khawiah emaw kan ruâng hi hnutchhiah vê tûr kan nih ang? Chutiangah chuan fiahnaten eng pawumawhna nge an neih?`

`In class-ah, eng emawti kawnga fiahna tuâr mêk hospital-ah emaw, hmun danga mi dangte ṭanpuia, thlamuân leh nun tihhlimsak theihna tûr tlawh ruâhman ang che u.`