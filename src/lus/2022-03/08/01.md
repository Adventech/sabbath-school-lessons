---
title:  Hmuhtheihloh Chu Hmûin
date:  13/08/2022
---

### Bible Châng Chhiar Tûr
Is 40:27-31; Joh 14:1-14; Rom 8:28-39; Eph 1:18-23.

> <p>Chângvawn</p>
> “Rinnain lal thinurna chu hlâu lovin Aigupta ram a kalsan a, hmuh theih lova chu a hmuh avângin a tuâr fan fan a,” (Hebrai 11:27, NKJV).

Hebrai bûa ‘rinna’ hrilh fiahna hian chona a siam fo ṭhîn a. “Rinna hi thil beiseite awm ngeia hriatna, thil hmuh lohte hriat fiahna a ni,” (Heb 11:1, NIV). Engtin nge kan hmuh loh chu kan hriat chian theih ang? Chuti chungin, hei tak hi kan chângvawna Mosian a târ lan chu a ni sî a: “Hmuh theih lova chu a hmuh avângin a tuâr fan fan a ni,” (Heb 11:27, NIV).

“Amah hmuh theih lo va chu” hmu tûra koh kan ni tih han hriat hian chona chu a la lian ta deuh deuh a; chû chu thil a kal fuh loh laiin a la ni leh ta nghâl. Heta tân hian rinna kan mamawh a, Kristâ rinna ang chî, Pathian leh Pathian lalram chungchâng thutakin a siam chu a ni ngei tûr a ni. Kan Pâ ṭhatna chungchâng thutak, Isuâ hminga thiltihtheihna, Thawhlehna thiltihtheihna leh, Pathian lainatna te chu thutak pawimawh, fiahna kan hmachhawn leh, engkim mai ringhlel tûra thlêmna kan tawh lai pawha min din nghehtîr theitu tûr chu a ni.

**Zirlai Thlîr Lâwkna**: Pathian chungchâng eng thutakten nge dinhmun ṭha lo ber bertea kan din lai pawha ding nget tûra min ṭanpui thei ang?