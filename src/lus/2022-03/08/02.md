---
title:  Kan Pâ Chungchuânna
date:  14/08/2022
---

“Pathianin min hmangaih tak tak chu ni se, _________________ min tihsak êm êm ang!” Hê thû hi vawi eng zât nge kan rilrûah a lo lang nawn fo tawh pawh ka hre lo. Kan dinhmun kan han inenlêt a, chutah “Pathianin min hmangaih tak tak em? Min hmangaih tak tak chu ni se, hetiang hi a ni hauh lo vang” tiin kan ngaihtuah ṭan a.

Pathian ṭhatna min rinhlelhtîr ṭhîntu ngaihtuahna pahnih a awm a. Pakhatna chu, kan thinlung leh rilrûah thil eng emaw duh hliah hliah kan nei a, chû chu ṭha tûra kan ngai bawk a; Pathian erawh chuan thil dang min duhsak tûra kan ngaih bawk sî avângin a buaithlâk ta ṭhîn a ni. Pahnihnaah, kan rinna leh kan nuntawng chu a inkalh avângin Pathian ṭhatna kan ringhlel a ni thei bawk. Thil lan dân a ṭhat a, rilrû a nawm emaw, thâwm a ṭhat leh a tui bawk chuan, a ṭhâ ni mai âwm tak a ni. Chutiang chu kan neih theih leh sî loh hian, Pathian chungah kan thinrim ta mai ṭhîn a ni.

Hetah tak hian rinna chu a lo chêt a ngai a. Pathian leh A ṭhatna chunga rinhlelhna nei tûra thlêmna kan tawh hunah ngêi rinna chu a taka a lo chêt a ngai a ni.

`Rom 8:28-39 hi kan chunga Pathian ṭhatna chungchâng sawina thiltithei tak a ni. Pathian ṭhatna rinhlelhna laka kan rilrûte min vênsak tûr eng Bible chângte nge i hmuh theih?`

Rom 8:32-ah, kan dinhmun duhawm lo vin min tih chî-âi buâina invên kawnga min ṭanpui thei tûr thu pawimawh a chuâng a. “Pathianin kan tân thil tin rêng min hlui a hniâl lo a nih sî chuan, kan dinhmun chu pawm a, Amâ Fapa ngêi rawn tirhna hmanga Mahni dinhmun ṭha lo berah a rawn indah a nih sî chuan, kan tâna a thlâwna lâwm taka min tihsak duh loh tûr a awm thei dâwn em ni?” (Message). Engtin nge kan tâna min thihsak tûra Isua rawn tîr tawh chunga Pathian chu nêp leh uikawm ta viâu tûr anga kan ngaih theih ang ni?

Chumi awmzia chu, kan tâna Pathian thilphalzia thutak chu, Kristâ thihnaah khân hmuh a ni a; chû chuan fiahna kan tawhin keimahni chhûnga rinhlelhna a thlen theih zawng zawng âiin nghawng thûk zâwk a nei tûr a ni.

`Engtin nge thutak (Pathian ṭhatna) chu i rinhlelhna âia thiltithei zâwk a nih theih ang? Nangmâ âia thi tûrin Pathianin Isua a rawn tîr a, chutiang taka thilphalna namên lo tak chu nangmâ chungah kawng hrang sâng chuângin a lo thleng zui zêl tih ngaihtuah nân hun eng emaw chen hmang ang che. Chû chuan i rinna atân eng nge a tihsak che?`