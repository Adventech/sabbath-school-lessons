---
title:  Zir Belhna
date:  19/08/2022
---

Chhiar tûr:  Ellen G. White lehkhabu, Zâwlneite leh Lalte-a “Lalnu Estheri Hunah,” pp. 507–512.

“Pathianin A hnêna dîltûte hnênah Thlarau Thianghlim a pe dâwn tih a sawi a ni lo’m ni? Hê Thlarau hi a tak, kaihruaitu dik chu a ni lo’m ni? Mi ṭhenkhatten rinthû maia ngaiin, Pathian sawi anga A thu rin chu an hlâu tlat mai a. Min zirtîr tûra Lalpâ hnêna ṭawngṭaiin; mahse, chuti chung chuan Pathian thutiâm pawm leh Amâ min zirtîrna rin chu an ngam lo tlat mai. Inngaihtlâwmna nêna kan Pâ vâna mî hnên kan pan a, zirtîr theih rilrû pû a, zir duh leh châkna kan neih chhûng chuan, engah tehlul nge Pathianin Amâ thutiamte a hlen chu kan han rinhlelh ang ni? Hun rei lo tê pawh Amah ringhlel a, A hming tihliâu tûr in ni lo. Amâ duhzâwng hriatna kawng in zawn hunin, Pathian chêtnaa in tih tûr chanvo chu, Amâ ruâhmanna in tihnaah nangni chu kaihhruai leh malsâwmsak in ni dâwn tih rin tlat a ni. A zirtîrnate dik lo taka kan hrilhfiah loh nân mahni chu kan inring tâwk lo thei a; mahse, hei hi ṭawngṭai thupuiah nei ula, Amah chu rinchhanin, a tâwk khâwp thlengin rinchhan tlat rawh u. Tichuan A Thlarau Thianghlim chuan Amâ ruâhmannate leh Amâ lo chêt dân dan phung chu dik taka hrilh fiah dâwn che u a ni.”—Ellen G. White, Manuscript Releases, vol. 6, p. 225.

“Buaina leh rinhlelhna te, dodâlna te kârah hian rinna chu a chakin a ṭhang duâng zâwk zêl a. Hetiang hun leh hmuna tawnhriat pawimawh tak takte hi incheina manto tak tak âi pawhin a hlu zâwk fê a ni.”—Ellen G. White, Testimonies for the Church, (1st Edition, 2020), vol. 3, p. 639.

**Sawi Ho Tûrte**

`In class-ah, kan hmu lo chunga a awm tih kan hriat, kan rin thil chungchângte sawi ula.Engtin nge chû chuan “Hmuhtheih lohva” hmû tih awmzia manthiam tûra a ṭanpui che u?`

`Nilâini zirlai tâwpa zawhna kha sawi ho ula. Chutiang dinhmuna awmin kan inhre vê ṭhîn em? Kan duhzâwng ni chiah lo pawh ni se, Lalpâ kawng chu a ṭha ber tih kan tih theih nân engtin nge ṭha zâwka ṭan kan lâk ang?`

`“Rinhlelhna leh min dodâltu nêna inbeihna zârah rinna a ṭhang” ṭhîn a nih a, chû chuan “lunghlu manto âia hlu zâwk” thil hlu eltiang lama min hruai a nih sî chuan, engtin nge chutiang inbeihna kan thlîr dân tûr min rîruâtsak tûr ni ang?`

`Kan zînga tam zâwkte chuan, kan thlîrna zâwn aṭang tala dinhmun râpthlâka ding mîte leh kan Kristian puite ngêi pawh kan hmu ṭhîn a. Kan ṭawngṭai a, theihtâwp kan chhuah chungin, kan suângtuah phâka thil duhawm lo ber a lo thleng a. Kan thil zir tâk behchhan khân, engtin nge chutiang chu kan hriatthiam dân ni ta?`