---
title:  Chakna Zawng Zawnga Beiin
date:  30/07/2022
---

### Bible Châng Chhiar Tûr
Gen 32; Mt 5:29; Joh 16:5-15; Kol 1:28, 29; 1 Pet 1:13.

> <p>Chângvawn</p>
> “Chu mi ti tûr chuan Kristâ chakna nasa tak keimaha thawk ṭhîn chu hmangin ka bei a, rim takin ka thawk a ni,” (Kolosa 1:29, NIV).

Talk show neihnaah hmeichhia leh mipa an ṭhu dûn a. An pahnih chuan naupang thah lo tuâr tawh an ni a. Hmeichhia zâwk chu kum 20 kal ta khân a fapa thahsak a ni a, chumi vânga a thinrim leh huâtna chu a la reh thei lo. Mipa erawh chu a dang hlê thung a. Tûnhmâ deuh lawk khân a fanû chu firfiâk pâwlin an that a. A tihlumtûte chungah ngaihdamna thû leh Pathianin a natna A chhâwksak dân chungchâng a sawi thung a. A rilrû chu nâin hrehawm hlê mah se, ani kha chu Pathianin kan nun thimchhah lai taka damna min thlensak theih dân entîrna a ni ta a ni.

Engtin nge khâng mi pahnihte chhânlêt dân kha a inan loh viâu theih le? Engtin nge Kristian nuna thlarau lam danglamna thleng zârah, chû thil vânga manganga tâlbuâi âiah nuna fiahna lo thlengte puitling taka a hmachhawntîr theih?

**Zirlai Thlîr Lâwkna**: Mahni leh sual nêna indonaah hian kan tumna leh rilru ngaihtuahna hian eng pawimawhna tak nge a neih? Engtin nge thutlûkna kan siamna tûrah kan rilru sûkthlêk vânga tihsualna kan pumpelh theih ang? Engati nge fiahna hmuna kan awm laia chhel taka tuâr a, bânsan mai lo tûr kan nih?