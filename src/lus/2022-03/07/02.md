---
title:  Milem Lian Chu
date:  07/08/2022
---

Natna kan tawrh chângin, kan chunga thil thlen kha thil pawimawh awm chhuna ngaih a awl hlê ṭhîn. Mahse, ‘keimah’ âia thil pawimawh leh lian zâwk fê chu a awm sî a ni,” (en tûr, Thup 12:7; Rom 8:22).

`Chhiar tûr: Hab 1:1-4. Eng nge Habakkuka’n a hmachhawn?`

Hetiang deuh hian Pathianin sawi tûr angin i lo beisei pawh a ni mahnâ, “Chû chu a râpthlâk tak meuh a ni, Habakkuk; i hnêna lo kalin min ṭanpuitîr thuai teh.” Mahse, Pathian chhânna erawh chu chutiang lo zâwng chu a ni sî a. Habakkuka hnênah chû âia duhawm lo zâwk chu a la thleng dâwn tih A hrilh a. Hê thû hi Hab 1:5-11-ah chhiar ang che.

Israelte kha Assuriain salah an man a; mahse, Pathian chuan thil duhawm lo zâwk a la thleng dâwn tih A la tiâm a: Babulon mîten Judate chu salah an la hruai dâwn a ni. Habakkuka chu châng 12-17 âu chhuakin, Pathianin engtin nge A chhân dâwn tih chu a nghâk zui ta a ni.

`Engtin nge Hab 2:2, 3-a Babulon tihchhiatna tûr thutiam Pathian sawi hian beiseina a thlen?`

Hab 2 hi Babulon tihchhiat a nihna tûra Pathian thutiam a ni. Heb 10:37 hian Hab 2:3 thû a la chhuakin, hmalam huna hê thutiam lo thlenna tûr chu messia chungah a bel a ni. Babulon tihchhiat nihna tûr thutiam chu a chiang angin, keini tân pawh “Babulon khaw Ropui” (Thup 18:2, NIV) tlâwmna tûr chu a chiang a ni.

Habakkuka kha amah chîm vêltu sualna boruâk leh chû âia duhawm lo lehzual lo thleng tûra Pathian thutiam kârah a tâng a. Chuti chungin, keini pawh hi chhandamna chanchinah chutah tho chuan kan tâng vê mêk a ni. Sualna râpthlâk takin min chîm vêl a; mahse, Bible chuan thil duhawm lo lehzual a lo la thleng dâwn tih a sawi lâwk a. Habakkuka dam khawchhuah theihna châbî chu milem nihna pum pui a hmu thei kha a ni. Chutichuan, bung 3-ah chuan, hmalam huna Pathianin thil a la tih tûr avâng chuan fakna ṭawngṭai ropui tak a hlân thei ta zâwk a ni.

`Chhiar tûr: Hab 3:16-19. Habakkuka’n beiseina a neih theih chhan a sawi chu eng nge ni? Hrilh lâwkna thilthleng hnuhnung kan nghah chhuah dâwn mêk laia Pathian mîte beiseina chu eng nge ni? Engtin nge hê beiseina hi nangmâ puâl a nih theih ang?`