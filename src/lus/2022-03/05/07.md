---
title:  Zir Belhna
date:  29/07/2022
---

Chhiar tûr: Ellen G. White lehkhabu, Thlahtubulte leh Zâwlneite-a “Rinna Fiahna,” pp. 129–140.

“Pathianin tawrhna meipui mei hrehawmin A mîte a fiah fo. Kristian nungchang rangkachak tak aṭanga tuiêk chu rawhtuina mei sâah a paih chhuak ṭhîn a.  Isuan fiahna chu a thlîr reng a; A hmangaihna êng phêt lêt theitu rangkachak hlû chu tihthianghlim a ngai a ni tih a hria a.  Chîk taka fiahin Pathianin A chhiahhlawhte chu a thunun ṭhîn. A hnâ a sâwt theih nâna hman tûr thiltihtheihna ṭhenkhatin an nei tih A hmû a, anni chu A fiah a, an tlin lohna leh chak lohna an hriat loha inthupte hailan nân, an nungchang chu A fiahsak a. . . . An chak lohna laite chu kawhhmuhin, ṭanpuitu leh vêng himtu awm chhun, Amaha innghah dân A zirtîr a; tichuan, A tum chu a hlawhtling ta a ni. Pathianin thawk tûra a koh hun apiangah lo inpeih diamin, vâna vântirhkohte nên leia hna chu zo tûrin an thawkho thei ang.”—Ellen G. White, Thlahtubulte leh Zâwlneite, (2nd Edition, 2014), pp. 111.

“Pathian remruâtna hnuaia fiahna tuâr tûra koh kan nihin, hawh u, kraws chu pawmin, no kha tak chu in mai ila; kan in tûra kan hmûia min chuktuahsaktu chu Pâ kut a ni tih hre reng ang u. Zân thimah leh chhûn êngah pawh Amah chu rinchhan zêl ang u. Ani chuan kan ṭhatna tûrin eng kim min pê ang tih kan ring thei dâwn lo’m ni? . . . Kalvari kraws zâra hmangaihna lantîr chu kan hmuhin, engtin nge lungngaihna zânah meuh pawh, thinlung châwikânga lâwmthu sawia fakna chu âu chhuahpui chu kan hniâl theih tehlul ang ni?”—Ellen G. White, Testimonies for the Church, vol. 5, p. 316.

**Sawi Ho Tûrte**

`In class-ah, Abrahama fiahna tawh ang êm ni lo, hautâk vê tâwk an lo tawhte sawi tûrin insâwm ula. Chû mî nuntawnga hlawhtlin leh hlawhchhamna aṭangin eng nge in zir chhuah theih ang?`

`Kristâ nun - khenbeh a nih hmâ dârkâr 24 kha thlîr lêt leh ula. Eng thil namên lo takte nge a hmachhawn? Engtin nge chhel taka a tawrh chhuah? Keini pawhin fiahna kan tawrh laiin, A entîrna aṭang chuan eng zirlai thupuite nge kan lâk chhuah a, kan nunah kan bel theih ang?`

`Keimahni tawrh vêna hmangin mi dang hrehawm tuâr mêkte rawng kan bâwlsak theih dân tûr chungchâng kha sawi ho ula. Hê ngaih dân chungchângah hian eng harsatna nge kan hmachhawn theih ang?`

`Ellen G. White-in, “Zân thimah leh chhûn êngah pawh Amah chu rinchhan zêl ang u,” tiin a ziak a. Tih âiin sawi awlsam a ni. Chutiang ti thei tûra rinna ang chî nei tûrin engtin nge kan inṭanpui tlân theih ang? Engati nge hun ṭha lo va Pathian rinchhan a pawimawh?`