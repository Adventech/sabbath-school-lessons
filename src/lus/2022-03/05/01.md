---
title:  Sá Lutuk
date:  23/07/2022
---

### Bible Châng Chhiar Tûr
Gen 22; Job 1:6-2:10; Is 43:1-7; Hos 2:1-12; 2 Kor 11:23-29.

> <p>Chângvawn</p>
> “Nimahsela Lalpan ani chu vuâk thitlin a duh rêng a ni; a tina ta ngei a; a nunna chu sual tân thil hlana i hman tikah, a chi thlah chu a hmu tawh ang a, a damchhûng nîte chu a tisei ang a, Lalpâ duhzâwng chu a kutah hlawhtlingin a awm ang,” (Isaia 53:10).

Kristian ziaktu hmingthang C.S. Lewis-a nupui a thih dâwn khân, Lewis-a chuan heti hian a ziak a: “Ka dinhmun kha (Ka rin dânin) Pathian rinna bânsan hlauhthâwn awm vak a ni lo. Thil hlauhawm tak ni zâwk chu Amâ chungchâng thil râpthlâk takte ni anga rinna neih kha a ni. Thutlûkna siam ka hlauh chu ‘Tichuan Pathian chu a lo awm lo’ tih ni lo vin, ‘Tichuan Pathian nihna dik tak chu hetiang hi a ni zâwk’ tih hi a ni,” tiin.—A Grief Observed (New York: HarperCollins Publishers, Inc., 1961), pp. 6, 7.

Tawrhna hi a nat viâu chuan, kan zînga ṭhenkhat chuan Pathian kan hnar phah hmiah mai ṭhîn a. Mi dangte erawh chu Lewis-a ang khân, Pathian kan thlîr dân thlâk danglam a, Ani chu ṭha lo pui puia ngaihna neih tâkna chu a ni thung a. Zawhna awm ta chu, ‘Engtiang taka sâ nge a nih theih? ‘Amâ Fapa ang taka’ (Rom 8:29, NIV) awm tûra A mîte min chher a tumnaah hian, engang taka sâin nge Pathian chuan dinhmun hlauhawma inawmtîr A inhuâm?’ tih hi a ni.

**Zirlai Thlîr Lâwkna**:  Amah hmangaih leh hriatna neih duhtûte an hriatthiam loh nih hlauhthâwnawma Pathian A indah duhna chhan chu eng vâng ni tûrin nge i ngaih? “Amâ Fapa ang taka awm” tûra min chherna tûra kan ngaihsual nih Pathianin A inhuâmna hi eng chena thui niin nge i ngaih?