---
title:  Fiahnaa Thuhnuairawlhna
date:  27/08/2022
---

### Bible Châng Chhiar Tûr
Ex 32:1-14; Sam 62:1-8; Ezek 24:15-27; Mt 5:43-48, 1 Pet 2:18-25.

> <p>Chângvawn</p>
> “Thuhnuairawlhte chu an eng a thâwl e; lei hi an la rochung dâwn sî a,” (Matthaia 5:5).

Hê thumal, thuhnuairawlh tih hi kan hre tam vak lo va, Mosiâ chungchâng kan chhiar emaw, Engthâwlna Thû kan zir emaw chuan kan hmû ang. A chhan hriat a harsa lêm lo. Thuhnuairawlhna hi ‘huâtna tel lo va tihnatna chhel taka tuâr fan fan,’ tia hrilh fiah a ni. Kan hriat tam loh leh, tûnlai kan nunziaa kan ngaihsân vak loh a ni bawk. Eng emaw châng chuan ‘inngaitlâwm’ tiin Bible-in a letling a. Chutiang nunzia pawh chu hnam tinte ngaihsân hlawh vak lo tho a ni.

Mahse, thuhnuairawlhna, huâtna tel lo va tihnatna chhel taka tuâr fan fan, tih chu Isua leh a hnungzuitûte nungchang thiltithei berte zînga pakhat a ni thung a. Chuti chungin, chû ngawt chu a tâwpna tûr a ni lo va:  thuhnuairawlhna thlarau chu natna leh hrehawm tuâr mêkte kuta hmanraw thiltithei tak a ni thei. Dik takin, fiahna hmun hi thinlunga thuhruairawlh zirna hmun ropui tak a ni thei. Kan thuhnuairawlhna leh harsatna tawhna hmun hi Pathian tâna thuhretû thiltitheia kan ṭanna a ni thei a ni.

**Zirlai Thlîr Lâwkna**: Tawrhna leh thuhnuairawlhna inkûngkaihna chu eng nge ni? Engtin nge, kan thuhnuairawlhna leh harsatna hmunte hi mi dangte tâna thuhretûa kan ṭanna a nih theih ang? Engtin nge thuhnuairawlhna hi Kristiante tâna chaklohna ni lo, chakna a nih takzet theih ang?