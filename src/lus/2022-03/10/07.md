---
title:  Zir Belhna
date:  02/09/2022
---

Chhiar tûr: Ellen G. White lehkhabu, Tihdam Rawngbawlna-a “Hriatna Dik Zawn Pawimawhna,” pp. 435-437; Chatuan Nghahfâk-a “Tlâng Chunga Thusawi,” pp. 324-344.

“Harsatna chi hrang hrang kan tawh tûrte hi nêp zâwka min tuartîr theitu tûr chu thuhnuairawlhna Kristaa thuhrûka awm hi a ni. Kan Lalpâ thuhnuairawlhna ang hi kan neih vê phawt chuan mîtena min entlêuna te, chhân nawmnahna te, zar buaina te chung lamah kan lêng thei ang a, kan nun tinguitu an ni lo thuai mai ang. Kristian duhawmna leh ropuina lantîrtu ṭha ber chu mahni inhununna hi a ni. Mîten an endawngna leh an chunga nunrâwnna an lantîr laia nghet taka awm thei lo leh, an thinrim bengdai thei lote hi chuan, an nuna Pathianin a nungchang ṭha famkim a rawn târlanna an lo dang tihna a ni.  Krista zuitûte hnêna hnehna chang tûra chakna petu chu thinlunga inphahhniamna hi a ni a, chû chu vân lam nêna an inzawmna tilangtu a ni bawk.”—Ellen G. White, Chatuan Nghahfâk, (3rd Edition, 2016), p. 329.

**Sawi Ho Tûrte**

`Engtin nge inngaaihtlâwmnain tihnatna leh zarbuaina ‘chung lamah’ min awmtîr theih ang? Chutiang ti thei tûra inngaihtlâwmna nunchangzia thil pawimawh ber chu eng ni tûrin nge i ngaih?`

`In hnam ze zîngah khân, eng angin nge inngaihtlâwmna leh thuhnuairawlhna nunzia hi in ngaih ṭhin? In zah nge, in hmusit nge, engtin nge ni? Hêng nungchang ze pahnihna in neihna dâl thei tûr eng harsatnate nge in hmachhawn ṭhin?`

`Tûnlai huna mi nungdamte zîngah thuhnuairawlh leh inngaitlâwm entîrna tling tak hriat in nei em? Nei ta ula, engtin nge chutiang nunzia chu an lantîr a, an hnên aṭang chuan eng nge in zir chhuah theih ang?`

`Engati nge thuhnuairawlhna leh inngaihtlâwmna hi chak lohna anga kan ngaih leh ṭhin ni ang?`

`Davidan Lalpa chu inhumhim nân a bêl ṭhîn tih kan hmû a. Mahse, engtin nge chu chu a thawh dân? Engtin nge inhumhimna chu a inlâr chhuah ṭhin? Ṭawngkam dangin, engtin nge kohhran hi inhumhimna mamawhte tân inhumhimna a nih ṭhin? In tuâlchhûng kohhran khân eng ang inhumhimna nge in neih? Engtin nge a mamawhtûte tân inhumhimna hmuna siam tûrin ṭan in lâk theih ang?`