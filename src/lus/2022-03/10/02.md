---
title:  Chhang Phel leh Uain Bun Chhuah
date:  28/08/2022
---

`Oswald Chambers chuan keini hi mi dangte tân “chhang phel leh uain bun chhuah” kan ni tûr a ni tih a sawi a. Hei hi eng a tihna ni tûrin nge i ngaih?`

Bible pum puiah hian mi dangte rawngbâwlsak ‘vei’ êm êm entîrna tling a chuang nuâl mai. Mosia kha Ram Tiâm pana mipuite a hruai laiin rêl leh sawisêlna tuifâwn chhel taka tuâr tûra koh a ni a. Josefa kha Aigupta rama rawngbâwlna hmun sâng hlân a nihna tûra a zinkawngah a ûnaute phatsan leh tântîrna tuâr tûra koh a ni bawk a. Khâng zawng zawngah khân, Pathianin A mîte nun kha A khawngaihna leh enkawlna khurpui a nih theihna tûra dinhmun duhawm lo taka an din A phal a; chû chu anmahni tân chauh pawh ni lo, mi dangte tân pawha ṭhatpui tûr a ni. Chutiang dinhmuna din chu thinrim thlâk emaw, hrehawm tak emaw a ni ṭhîn. Chutiang zâwng chuan Pathianin min hmang vê thei a. Chutiang dinhmunah chuan thinrim leh nat a awl hlê. Mahse, nimin lama kan hriat tâk ang khân, Pathian-pêk chuan thuhnuairawlhna hi, ‘huâtna tel lo va tihnatna chhel taka tuâr fan fan’ theihna a neihtîr ṭhîn.

`Chhiar tûr: Ezek 24:15-27. Heta thil thleng hi eng nge ni? Engati nge Ezekiela kha hê crucible hi kaltlangtîr a nih?`

Ezek 24:24-ah Pathianin, “Ezekiela hi in tân entîrna a ni ang a, a tihzia ang zêlin in ti tûr a ni: hei hi a lo thlen hunah chuan Lalpa Pathian chu ka ni tih in hria ang,’ a ti a,” (NIV). Ezekiela entîrna hmangin, Israel mipuiten Pathian chungchâng thutak—Lalpa Chungnungbera chu a ni tih hriatna an nei ang a; Ezekiela nun hmanga entîrna, tawrhna a paltlang zârah hrilh lâwkna lo thlen famkimna chu an hmuthiam thei dâwn a ni. Keini dinhmun hmang pawh hian “Lalpa Chungnungbera”  chu mî engzâtin nge hmuhphah thei dâwn tûin nge hria?

`Engtikah emaw chuan peih loh chin kan la nei ngê ngê dâwn. Nun hrehawm taka i nun laia i thil tawn chu eng nge ni? Chuta ṭang chuan eng nge i zir chhuah? Engtin nge nangmâ nun hrehawmna chu mi dangte ṭanpui nân Lalpan A hman ṭangkai theih ang?`