---
title:  Kawng Ping Kaltlangin Ram Tiâmah
date:  10/07/2022
---

> <p></p>
> “Faraoan a va pan hnaih chuan Israela thlahte chu an han dâk a, ngai teh, Aigupta mîte chuan an lam chu an pan phei ta a; tichuan, an lo hlâu ta êm êm mai a; Israela thlahte chuan Lalpa chu an âu ta a,” (Exodus 14:10, NKJV).

Kal zêlna tûr kawng awm lo va dan chêp angte i tawng tawh ngai em? Eng emaw châng chuan a fuh viâu thei a, beisei loh deuh hmuna kalin, lo nghâk rengtu ṭhianten “Happy Birthday!” tiin an lo âu ruâl thut mai! Hun dangah erawh chuan thin tiṭhâwng takte pawh tawn châng a awm a. Sikulah emaw, hnathawhna hmuna nangmah bâwlzân tumtûte chêtna ang chîahte pawh a ni thei.

Israelten Aigupta an chhuahsan aṭanga Ram Tiâm an thlen thlengin, “Zânah chuan anmahni ên tûrin meialh dingin an hmâ a hruai a; chhûn leh zân an kal theih zêlna tûrin Lalpan chhûn laiah chuan chhûm dingin an hmâ a hruai a,” (Ex. 13:21, NIV). An zin kawng tluânin Amah Pathian ngêiin a hruai zêl a. Mahse, anmahni A hruai hmasakna kha ngaihtuah teh:  an hmalamah tuipui, an sîr tawnah tlâng dung, an hnung lawkah Faraoa sipai ruâlten an ûmpha lo chauh a ni bawk sî!

`Chhiar tûr: Ex 14. Engati nge Pathianin Israelte khân an hlâu hlê dâwn tih A hriatna hmuna A hrua`

“Chhûm ding” zui kha engtik lai pawha hlimawm viâu a ni hauh lo. Felna inzirna hian kan thinlung ‘bumhmang tak’ (Jeremia 17:9) fiahna hmun min paltlangtîr ṭhin avângin nuntawng hrehawm takte pawh a ni ṭhîn. Hêng harsatna hunah hian, dik takin Pathian hnung kan zui em tih hriatna chu fiahna leh harsatna laka fihlîm tihna a ni lo va, Pathian kaihhruaina lama inhawnna leh, A hruaina lama kan rilrû leh thinlung intukluh zui zêlna a ni zâwk.

`Eng zirlai nge Israelten khâ thil an tawn aṭang khân an zir chhuah? Ex 14:31.`

`Kan tân thutiâm ropui tam tak A nei tih kan hre chungin, engati nge eng emaw chângin Pathian rinchhan hi a harsat ṭhin? Amah ‘rinchhan’ leh ‘ṭih’ tûra zirtîr nân che, Lalpan dinhmun harsâa A hruai che nia i hriat lai kha ngaihtuah teh.`