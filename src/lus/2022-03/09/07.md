---
title:  Zir Belhna
date:  26/08/2022
---

Chhiar tûr: Ellen G. White lehkhabu, Thlahtubulte leh Zâwlneite-a “Jeriko Khawpui Chim” pp. 509-520; Zâwlneite leh Lalte-a “Jehoshafata,” pp. 167–176.

“Kan thinlung leh hmuite hi, A hmangaihna tluk rual loh avânga Pathian fakna thu sawi chhuak tûrin i zirtîr ang u.  Kan thlaraute pawh hi beisei nei thei tûr leh, Kalvari kros ênga chên dân i zirtîr ang u.  Vân Lalber fa, Sipaihote Lalpâ fanû leh fapâte kan ni tih hi kan theihnghilh tûr a ni lo. Pathian hnêna hahchawlh hi kan hamṭhatna a ni sî a.”—Ellen G. White, Tihdam Rawngbâwlna, (2nd Edition, 2014), pp. 240, 241.

“Amah faka ka chawimawi lai hian min han zawm ve rawh u. Thim zînga in awm lai meuh pawh khan Pathian chu fak rawh u. Thlêmna in tawh lai meuh pawh khan fah teh u. Tirhkoh chuan tihian a ti: “Lalpa-ah chuan lâwm rawh u. Ka ti lehpek ṭhîn ang lâwm rawh,” tiin. Chu chuan in chhûngkua-ah lungngaihna leh manganna a thlen ang em? Thlen a hnêkin hlimna ni êng a rawn luhtîr zâwk dâwn a ni. Tichuan ropuina lalṭhutthleng aṭang chuan chatuan êng chu in lakhawm ang a, in bul vela mîte in ên chhawng ve leh ang. Hê hnâa inrawlh tûr leh he êng leh nunna hi in vêla mîte hnêna theh darh a, in kawng chauh ni lo, in vêla mîte kawng pawh chhun êng tûrin ka ngên che u a ni. In bul vêla mi siam ṭhat te, châwisân te, vânram leh ropuina lam kawhhmuh te, khawv>l thil zawng zawng chung lam chatuan ro hlû, ro chhe thei lo leh hausakna chhe thei lo kawhhmuh te chu in thil tum lo ni rawh se.”—Ellen G. White, Testimonies for the Church, (1st Edition, 2018), vol. 2, pp. 589, 590.

**Sawi Ho Tûrte**

`A huhova fakna hian Kristian nunah eng pawimawhna nge a neih? Engtin nge in Sabbath inkhâwma fakna chungchâng i sawi ang? Thlarau nun châwikâng chî a ni em? Fiahna leh harsatna kâra rinawmna vawng zêl tûra member-te chawkphûr chî a ni em? Ni lo ta se, engtia tih tûr nge ni ang?`

`“Thim zînga awm lai pawha Lalpa fak zêl” tih emaw, “Thlêmna tawh lai pawha Amah fak zêl” tih emaw hi eng nge a awmzia? Hetiang dinhmunahte hian engtin nge faknain min ṭanpui ṭhîn?`

`Member-te chu an nuna faknain nghawng a neih dân testimoni sawitîr ang che u. In thil tawn aṭang chuan eng nge in inzirsak theih ang?`

`In class-ah,  fakna Sâm pakhat thlangin, chhiar ruâl ang che u. Chû chuan fakna chungchâng eng nge a zirtîr che u? In rinna chungah faknain nghawng eng nge a neih?`