---
title:  Fakna Nun
date:  20/08/2022
---

### Bible Châng Chhiar Tûr
Jos 5:13–6:20; 2 Chro 20:1-30; Sam 145; Tirh 16:16-34; Filipi 4:4-7.

> <p>Chângvawn</p>
> “Lalpa-ah chuan lâwm fo rawh u: ka ti leh pek ṭhîn ang, lâwm rawh u!” (Filipi 4:4).

Lâwmnaa kan khah hi chuan Lalpâ chunga lâwma âu chhuah a awl ṭhîn a. Thil a kal fuh loh erawh chuan a awlsam lo va, dinhmun duhawm lo tak, fiahna hmuna awma kan inhriat phei chuan khirh tak a ni ṭhîn. Chutiang dinhmuna kan awm lai tak chu, rinna kan chelh theih nâna min ṭanpuitu tûr ber a nih avangin, nasa lehzuala Pathian kan fak a ṭûl hun a ni.

Dik tak chuan, fakna hian kan dinhmun thim ber pawh a siamṭha thei a, kan vêl thil nihna chu lang theiin a danglam kher lo pawh a ni thei a; mahse, keimahni min tidanglamin, kan vêl thilte pawh chuan chona hmachhawn thei tûrin min ṭanpui thei ta ṭhîn a ni.

Fakna hi rinna a taka chêtpuina a ni. Kan tân chuan tih dân phung rêng a ni lo mai thei e; mahse, tih ṭhana neih tuma kan beih fan fan chuan, kan nun pêng khat lo niin, tipiangthar tûr leh hneh tûra thiltihtheihna a nei a ni.

**Zirlai Thlîr Lâwkna**:  Fakna chu eng nge ni? Engtin nge fakna chu dinhmun harsat huna thlarau lam râlthuam thiltithei tak a nih? Engtin nge faknain keimahni leh kan ckiang vêl dinhmun a siamṭhat ṭhin?