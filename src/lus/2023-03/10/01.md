---
title:  'Nupuite leh Pasalte: Kraws-a Inpumkhat'
date:   26/08/2023
---

> <p>Chângvawn</p>
> “Pasalte u, in nupuite hmangaih rawh u, Kristan kohhranho a hmangaih a, an âia mahni a inpe ang khân; anni chu tuia sila thu chuan tifâiin a tihthianghlim theih nân. Chutichuan, kohhranho chu bawlhhlawh kâi lo leh, zûr lo leh, chutiang thil rêng rêng pu lovin, thianghlim leh hmêlhem lova awm zâwkin, amah leh amah kohhranho ropui takah chuan a inpe thei ang” (Efesi 5:25–27).

### Chhiar Tûrte
Gen 2:15–25; Eze 16:1–14; 2 Kor 11:1–4; Eph 5:21–33; Phil 2:3, 4.

Eph 5:21–33-ah pawh hian ringtute chu intulût tawn ṭheuh tûr a nih thu bawk kha sawi lehin, Kristian nupui leh pasalte hnênah thurâwn ṭha tak tak a pe a; tichuan, an pahnih tâna thurâwn ṭangkâi tak tûr pein a thu sawi tlâng a kâwm ta a ni (Eph 5:33).

Hê a thurâwn pêkah hian, tûn lâi huna Bible chhiar ṭhînte chuan tholeh Kristan kan inlaichînna chungchâng a sawi a ni tih an hre thei a. Chutiang chu Eph 5:21–6:9 hi Paulan a taka a lehkhathawn thupui ber, inpumkhatna hlen chhuah theih dân kawng a sawi hi a ni tih kan hriat thiam hunah ti thei dinhmunah kan ding dâwn a; tûnah bîk hi chuan Kristian chhûngkaw tân a ni phawt rih thung ang. Mihring hlui zia ṭha lo leh zahpui awm tak kha a sawisêl nasat viau rualin, mihring thar siam a ni ta erawh lâwmawm a ti hle thung a (Eph 2:15), chu mihring thar chu khawtlâng nun khaw lo taka chêng mihring dangte zîngah a awm ve leh dâwn tho bawk. Chu khawtlângah ngei chuan thiltihtheihna thar, Thlarau Thianghlim (Eph 2:22; 3:16; 5:18–21; 6:17, 18) leh Krista nungchang ang chu ṭâi darhtîr a lo ni ang a (Eph 4:13, 15, 20–24, 32; 5:2, 10, 17, 21–33), chu chuan a mîte tân leh khawvêl tâna Pathian ruâhmanna chu a tipuitling dâwn a ni.