---
title:  Khawngaihna Dawngtute leh Petute Kan Ni
date:   28/09/2023
---

`Eph 5 chhiar la, chutia i chhiar pah chuan mi dangte n>na kan inlaichîn tawnna kawngah eng tiangin nge chanchin ṭhâ hi nun chhuahpui tûr kan nih ang tih inzâwt ang che. Paulan fuihna thû min p>kte zînga eng ber hi nge nangmâ tâna ṭangkâi awm?`

Eph 5 hi a bung tîr aṭanga i chhiar ngawt a nih chuan thupui pawimawh tak i hmuh ṭhelh dâwn tihna a ni a. Chuvâng chuan, “inkhawngaih tawna lainatna nei a, Pathianin Kristaa a lo ngâidam tawh ang bawka mi dangte pawh ngâidam ve tûra” Efesi khuaa mîte a hrilhna thu, Eph 4:32 aṭang hian kan chhiar ṭan zâwk tûr a ni.

Ringtute kan nih angin, kan nungchangah Pathian khawngaihna leh ngaihdamna chang tawh kan nihzia mi dangte lo hmuh theih tûra tilangtu kan ni tûr a ni a. A awmzia chu, Pathian zia kan kâi tûr a ni tihna a ni (Mt 5:43–48 n>n khâikhin la.)

Paula hian Pathian hmangaihna nungchang ang pu vê nun chu milem be mîte nun n>n a inan lohzia a sawi a. Milem be mîte chuan mi dangte chu Pathian chhûngkuaa an û leh nâute angah an ngâi ve ngâi lo. An tîsa châkna hrîkthlâkna atân an hmang fo ṭhîn a, chu chu a ûanpui hlê ṭhîn lehnghâl (Eph 5:3, 4). Chutiang nungchâng chu Pathianin a ruâhman khawv>l tharah chuan a awm theih tawh dâwn loh avângin, ringtute chu fîmkhur hlê tûrin a chah a ni (Eph 5:5–7).

Ringtute chu tûn hma lama an lo nun tawh ṭhin dân thim tak aṭanga lo chhhuak a, “>ng fâte anga awm” tawh zâwk tûrin a chah a (Eph 5:8–10), Pâ hmangaihna lan chhuahtîrtu tûr an ni. “Thim thiltih rah,” “a rûka” tih ṭhinahte chuan tel ve lo tûrin min hrilh bawk a (Eph 5:11, 12). Chu âi chuan Kristâ >nga nung zâwk tûrin min sâwm a (Eph 5:13, 14). Zu rûi buâia awm lovin, thianghlim takin kan nung zâwk tûr kan ni bawk a. Pathian hn>nah a hmangaihna avânga lâwmthu kan sawi hian “remchânna kan lei” (Eph 5:15–21) tihna a ni.

Paulan Pathian hmangaihna lan chhuahtîrtu kan nih tûr thu kha sawi chhunzawm leh z>lin, Kristian pasalte leh nupuite hn>nah thurâwn a pê a. Kristan a kohhran tâna amah a inhlân ang chiah khân, Kristian pasalte chu an nupuite tân an inhlân ve tûr a ni a (Eph 5:25–33). Kristâ laka kohhran a rinawm ang chiah hian Kristian nupuite pawh an pasalte lakah an rinawm hlê tûr a ni bawk (Eph 5:22–24). Kristian nupui leh pasalte chuan Pathianin mihringte hn>na mipat hmeichhiatna hman theihna a p>k hi mahni hmasial tak leh a ni lo zâwnga hmang lovin, an kawppuite zahna leh ngaihsakna entîr nân an hmang zâwk tûr a ni a, chutiang chuan “tîsa pumkhat” an lo ni thei ang (Eph 5:28–33).

“Chutichuan, fa duh takte angin, Pathian awm dân latute ni rawh u,” (Eph 5:1). Pathian khawngaihna azârah vawiinah hian h>ng fuihna thûte hi mi dangte n>na in inlaichîn tawnna kawngah nunpui i tum dâwn nia.

`Eng tiangin nge “hmangaihnaa awm” tûra min hrilhna thû Eph 5:2 hian Eph 5:1-a “Pathian awm dân latute” nih chungchâng a sawi hi a awmzia hre thiam tûrin min ṭanpui?`