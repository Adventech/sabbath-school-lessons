---
title:  Zir Belhna
date:   29/09/2023
---

Tûnah chuan Eph 6 chu kan lo zir zo ta a. Hê bungah hian kohhran kan nih angin Pathian sipai, remna thlentu tûr kan ni tih kan lo hre chhuak ta a nih kha.

Efesi Lehkhathawnah hian kohhran chu Kristâ taksa (Eph 1:22, 23; 4:11–16), Pathian biak in (Eph 2:19–22) leh Kristâ mo/nupui (Eph 5:21–33) anga sawi a ni a. Eph 6:10–20-ah hian kohhran chu Pathian sipai ruâl anga sawi niin, Pathian râlthuâm famkim inbel tûrin a chah bawk. He lâi thû hian thil ṭhâ leh ṭangkâi tak tak min hrilh ruâlin, a thil sawite erawh hriat thiam loh awl tak tûr a ni thung a.

Râlthuâm inbel tûra min sâwmna hi mi dangte n>na kan inlaichîn tawnnaah inhniâl leh thahrum thawh mai pawh hreh lo tûra min fuihpawrhna emaw lo tih mai a awl thei. Mahse, chutiang chu Paula min tihtîr tum a ni lo va. A sawi uâr >m >m chu inpumkhatna niin, mi dangte châwm lian thei thû sawi a, rilru ṭha tak pu ṭheuh tûrin min chah zâwk a ni (Eph 4:25–5:2). Pathian chanchin ṭhâ chu “remna chanchin ṭhâ” tiin a sawi a (Eph 6:15). Chuvâng chuan, sipai lam tehkhin thu hmangin kohhran chu sual dova remna thlentu tûr kan ni tih min hrilh a ni.

Kan dote hi mihringte ni lovin, keini âia thiltithei daih zâwk, vân hmuna thlarau sual tak tak awmhote” (Eph 6:12) an ni a, an hotupa ber pawh Setana a ni (Eph 6:11). Chuvâng chuan ngun taka râl kan r>l pawh a ngâi r>ng bawk a; nimahsela, kan hm>lmâte hian min tizâm tûr a ni lo.  Pathian chuan min dopui dâwn a (Eph 6:10), râlthuam ṭha ber ber, Amâ râlthuâm ngêi “Pathian râlthuâm” tia Paulan a sawi chu mi pe dâwn a ni (Eph 6:11; Is 59:15–17 n>n khâikhin la). Kan kutah thutak, felna, remna, rinna, chhandamna leh Thlarau chu a dah tawh a (Eph 6:13–17). Pathian chuan kan hmâhruaiin kan ke l>r aṭanga kan chhîp thleng hian râlthuâm min bel vek bawk a; hlawhchham thei kan ni lo. Hnehna chu kan chang ngêi dâwn a ni.

**Sawi Ho Tûrte**:

`Kan thiltihte hian min chhandam a ni lo. Chutih ruâl chuan, Paulan “thil ṭhâ ti tûrin Krista Isua-ah chuan siam kan ni a, chu chu kan awm dân tûr r>nga Pathianin a lo ruâhman sâ a ni” (Eph 2:10, NKJV) tih thû a sawi tho bawk. Eng nge ni a awmzia ni ta ang? Kan thil ṭha tihte hi enga tân nge ni?`

`Paula chuan, “Tichuan, keimahnia thawk ṭhîn thiltihtheihna ang z>lin, kan dîl leh kan ngaihtuah zawng zawng âia nasa zâwk ti theitu hn>nah ngêi chuan” (Eph 3:20) tiin a lo sawi a. Keimahnia hna thawk thiltihtheihna chu eng nge ni a, chû thiltihtheihna chu kan nunah hian engtin nge kan lan chhuahtîr theih ang?`