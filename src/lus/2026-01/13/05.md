---
title:  He khawvêlah hian khawvêl tân ni si lova nungin
date:   25/03/2026
---

`Kolossa 4:14, 15 leh 2 Timothea 4:10, 11 chhiar la. Dema laka Luka danglamna chu eng nge ni a, eng vânga danglam nge a nih?`

Tirhkoh Johana chuan, “Khawvêl hi hmangah suh ula, khawvêla thil awmte pawh hi hmangah hek suh u. Mi tu pawhin khawvêl hi a hmangaih chuan amahah Pa hmangaihna a awm lo tihna a ni ang” tiin a lo sawi a (1 Joh. 2:15). Luka hian Isua leh a lalram a hmangaih êm avângin Paula kiangah a ding tlat a, eng thil pawh thleng se—Dema’n khawvêl lo la awm tûr âi chuan he khawvêl hi a hmangaih zâwk a nih pawhin—ani chu a tâwp thlengin a rinawm zêl dâwn a ni

**Hêng Bible chângte hi chhiar la. Isua Krista lo kal lehna nghâktute hnêna thurâwn an pêk chu eng nge ni?**

`Marka 13:32–37`

`Tita 2:11–14`

`2 Pet. 3:10–14`

`Thup. 3:17–21`

Isua leh a zirtîrte khân an Hotupa lo kal hun tûr chu “ngaihven” tûrin min hrilh a, a lo kalna chuan min thâwn thut loh nân eng tik lâi pawha inpeih leh inrâlringa lo awm reng tûrin min chah bawk. Nimahsela, vânduaithlâk takin, inringa tawngtâi thîn tûra Isua thupêk (Marka 14:38) bengkhawn lotu zirtîrte tih ang chiah khân mi tam tak chu inpeih tûrin an lo inbuatsaih duh dâwn lo tlat mai a. Kan thinlunga awm (eng nge leh tu nge) azirin Isua lo kal lehna atân kan lo inpeihin kan lo inpeih lo mai dâwn a ni—hotu pahnih rawng a bâwl kawp theih miau si lo va.

Laodikei kohhranho tirhkoh hnêna lehkha a thawnah hian a lo kal lehna atâna kan lo inbuatsaih dân tûr chu chiang takin a sawi a. A hmasa berin, kan sualte hi kan sim phawt a ngâi a ni. A pahnihna chu, Isua lamah kan thinlungte hawngin kan ngaihtuahna hi amah kan thununtîr tûr a ni a; chu chuan (a pathumna a ni nghâl a) tihduhdahna hmanga fiah tawh rangkachak anga hlu rinna leh hmangaihna mi neihtîr bâkah, thlêmna laka hnehna pawh min chantîr bawk ang.

`I thil tih thinte zînga engte nge kha nge Isua’n sim tawh tûra a hrilh che i rin? I sim theihna tûra tih tûr a tuksakah che khân eng nge i mamawh ber ni ang?`