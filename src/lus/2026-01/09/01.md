---
title:  Inremna leh Beiseina
date:   21/02/2026
---

### Chhiar tûrte
Kol. 1:20–29, Eph. 5:27, Eph. 3:17, Rom 8:18, Eph. 1:7–10, Eph. 3:3–6, Thuf. 14:12.

> <p>Châng vawn</p>
> “Amahah chuan Pathian felna kan lo nih theihna tûrin, sual rêng rêng hre lo chu Pathianin keimahni avângin sualah a siam ta a” (2 Korinth 5:21).

Paula hian Kolossa 1:20-a a lo sawi tawh inremna thu bawk kha a la sawi chhunzawm ta zêl a (Zirlâi 8, Ningani zirlâi en leh ang che). Khatah khân thilsiam zawng zawngte inremna a nih thu sawiin, a hnu lama sawi erawh a mimal thil ta viau thung. Isua chuan, krawsa a thihna hmang khân mi tin tân leh engkim tân inremna a lo siam tawh a. Mihringte hi sual avângin Pathian nunna ata mi hrang lo ni tawh mah ila, tûnah erawh Isua Krista zârah Pathian nên kan lo inrem leh thei ta a ni.

Tûn kâr zirlâi châng vawnah hian Pathian nêna kan lo inrem leh theih tâk dân chu târ lan a ni a. Vânah pawh a ni ang bawkin Krista thihna azârah lo thleng a ni a ti. Mimal nunah chuan, kraws hi entîrna satliah ve mai ni lovin, thiltihtheihna ropui tak a lo ni ta a, chanchin tha chu kan lo hriata, amah Krista, ropuina beisei chu kan lo pawm chiah hian Pathian hmangaihna chuan kan nun a lo siam thar ta thîn a ni.

Paula hian “tûn hma zawng zawng leh chhuan lo awm tawh zawng zawngte laka [Pathianin] a lo thup tlat thin” thurûk ril tak chungchâng pawh a sawi bawk a (Kol. 1:26, NKJV). Chu thurûk chu eng nge ni a, mimal tân leh lei leh vân pum pui tâna a lo hmuh lâwk chu eng nge ni bawk? Engtiangin nge chu “thurûk” chu Paula’n thahnemngâi taka a lo hril thin chanchin tha nên hian a inzawm? Hêng zawhnate hi tûn kârah hian chhân kan tum dâwn a ni.