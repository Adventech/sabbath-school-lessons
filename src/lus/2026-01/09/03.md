---
title:  Rinnaa in awm reng phawt chuan
date:   23/02/2026
---

`Kolossa 1:23 (NKJV) chhiar la. Paula’n rinnaah chuan “nghah chhan neia nghet taka awmin” tih thu a sawi hian eng nge a sawi tum ni ang? (Kol. 2:5 leh Eph. 3:17 pawh en rawh.)`

Grik tawngah chuan, “chuan” tih hmanna hi chi li lâi a awm a, chûngte chu inang tak tak ni hlawmin, a danglamna awm chhun pawh chhe tê tê chauh a ni. Kolossa 1:23 thu intanna hian thil awm dân chu a dik niin a ngâi a. A awmzia chu, Kolossa khuaa ringtu awmte hi rinnaah an awm chhunzawm rêng dâwn nia a rin thu sawiin a fuih tihna a ni. Nakinah a la sawi ang a, an felzia leh Krista an rin nghehzia pawh chiang takin a lo hmu tawh bawk a (Kol. 2:5). Nimahsela, an beiseina erawh an luh chilh tâk rinna kawng an zawh chhunzawm zêl a nih chauhin a tak ram chang tûr a ni thung.

“Fan fan” tih hi “chhunzawm zêl” (Kol. 1:23, NKJV) tia an lo lehlin Grik thumalin a sawi tum tak chu a ni a. Juda sakhaw hruaitute’n a uire lâi tak an man hmeichhe pakhat chunga tih tûr an hriat duh vâng leh, insawi awhtîr an tum avânga Isua zawhna an zawh sek thu sawinaah khân hman niin (Joh. 8:7), Rodi’n Petera aw a hriat veleh kawng chu hawng lova in chhûnga a tlân luh leh hnu pawha Petera’n kawngka a la kik chhunzawm zêl tho thu sawinaah pawh khân hman a ni bawk (Tirh. 12:16). Tin, a thu zirtîrah leh chûng thil a nunpuina kawngah chuan rinawm taka awm reng tûra Timothea fuihtu Paula pawhin a hmang bawk a (1 Tim. 4:16). Amaherawhchu, Kolossa 1:23-ah hi chuan mimal tu emaw hnênah ni lovin, ringtu zawng zawng hnênah sawi angin a hmang thung.

Kâr leh zirlâiah pawh kan la hmu ang a, Paula’n a hlauhthâwn êm êm chu Kolossa khua awm ringtute hian chanchin thain a pêk beiseina chu nghet taka vuan ta lova, mihring thiltiha innghat chhandamna kawngte an zawh zâwk palh mai a ni (entîr nân, Kol. 2:8, 20–22 en la). “Nghahchhan nei” tih tawngkam hian Pathian Thua innghat rinna leh hmangaihna lungphûm nghet taka innghat tih tih a kâwk a (Mat. 7:25, Eph. 2:20, Eph. 3:17 te hi en rawh).

Hemi thu nêna inzawm Grik thumal dang pakhat, “nghet tak” tih pawh hian tih sawn rual loh khawpa nghet thil eng emaw (in lian tak eng, kulh bang emaw) kâwkin, “chanchin tha beiseina atanga sawn bo” (Kol. 1:23) theih loh ringtu sawina pawh a ni thei bawk. He thumal vêk hi 1 Korinth 15:58-ah pawh hman a ni a: “Chu vângin ka unau duh takte u, nghet takin, tih chêt rual lohvin Lalpa hna thahnemngâi taka thawk fovin awm rawh u, in thawhrimna chu Lalpaah chuan a thlâwn ngâi lo tih in hre si a.”

Mi tam tak chuan “vawi khat chhandam kan nih tawh chuan, kumkhua atân chhandam kan ni reng tawh dâwn” ni âwmin an zirtîr thîn a. Nimahsela, Paula erawh hi chuan chumi kalh zâwng chiah chuan a sawi ve thung si a nih hi.

`Rinnaa awm awm reng pawimawhzia hi engtin nge a takin i lo tawn ve tawh? A awmzia chu, enga ti nge rilru fîm tak pu chung rinnaa awm reng i thlan thin ang? Chutiang chuan ti lo ta la, eng nge lo thleng ang?`