---
title:  Zakaia
date:  15/02/2023
---

Zakaia kha Juda pa hausa tak, Juda-ten an huât êm êm, Rome sawrkâr tâna chhiah a khawn aṭanga sum siamtu a ni. Rome sawrkâr tâna chhiah khawntu a nih bâkah, mipuite chu châwi tûr âia tam daihte a tuk ta ṭhîn a; chuvâng chuan miin an haw êm êm a, “mi sualpa” tia tlâng hriat a ni.

Zakaia chu Jeriko khuaa chêng a ni a, chu khua chu sumdâwnna kawngpuiin a pal tlang, dâwr hawnna atân pawha remchâng êm êm a ni. Zakaia leh Isua an intawng hi tihpalh thila thleng a ni lo. A hmâ pawhin Zakaia hian Thlarau pâwlna lo chang tawhin, a nun dân chu thlâk a duh tawh sa a. Isuâ chanchin a lo hriat hnû phei kha chuan hmuh ngei a tum a. Tlângkam tîtî  aṭangin Isua leh a ṭhuihruaite chu Jeriko khuaah an lo kal dâwn tih a lo hria a. Hemi nî hian Isua chu a tâwp nân Galili ram aṭangin Jerusalem-ah kal a tum a, Jeriko khua hi A paltlang a ngâi. Zakaia hnêna Isuâ thu sawi hmasak ber hian, Jeriko khawpui a luh hmâ hauh pawhin Zakaia chanchin hi a lo hre vek tawh tih a tilang.

`Lk 19:1–10 chhiar la. Zakaia thil tawn leh rorêltu tlangvâl hausa tak thil tawn kha eng nge a danglamna?`

Zakaia leh rorêltu tlangvâl hausa tak khân inanna eng eng emaw an nei a. An pahnih hian mi hausa tak an ni a; Isua hmuh an duh a, chatuana nunna neih an duh bawk. Chu zawng chu an inna awm chhun a ni.

Zakaian mi retheite hnêna a sum zâtve pêk a tum thû a sawi khân, Isuan piantharna dik tak changte awm dân a ni tih a hriat avângin a lo âwihsak a. A pawi ka ti khawp mai Zakai, rorêltu tlangvâl hausa pawh kha a neih zawng zawng pe tûrin ka ti a; a phal loh avângin a kal bo ta a nih kha. A chanvê lek hi chu ka pawm lo tlat mai a ti miah lo. Eng vângin nge a tih loh? A chhan ni bera lang chu, Zakaian a sum leh pâite kha ngâi hlu viau tho mah se, rorêltu tlangvâl hausa tak ang khân a ‘pathian’ ve lo a ni. Dik takin, a hnênah hian eng thû nge Isuan a sawi tih chu hre lo mah ila, mi reitheite hnêna a sum pêk a tum thu sawi hmasa berte zînga mî a ni. Chutih lâiin, rorêltu tlangvâl hausâ kha chu Isuan a neih zawng zawng a kalsan vek a ngaih thû a hrilh a ṭûl thung; a kalsan vek lo a nih chuan a sum neihten a tiboral dâwn sî a. Zakaia hian—mi hausa dangte ang bawkin—hausaknain thil hlauhawm a ken telte lakah a invên fîmkhur ngâi vê tho mah se, rorêltu tlângvâl hausâ âi kha chuan a hausakna a thunun thiam zâwk niin a lang.

`“Rorêltu tlangvâl hausâin Isua a kalsan tâk hnû chuan Isua thusawi, ‘Sum ringte tân Pathian rama luh a va harsa ṭhîn êm!’ tih chu zirtîrten mak an ti hlê a. ‘Chuti chu tu nge chhandam ni thei ang le?’ tiin a inz^wt hlawm a. Mahse, t<nah chuan Isuan, ‘Mihringte tâna tih rual ni lo hi Pathian nên chuan tih theih a ni asîn’ a lo tih kha a dikzia tihlanin a awm ta. Mk 10:24, 26; Lk 18:27. Zakaia hmang hian Pathian khawngaihna zârah chuan mi hausâte pawh Pathian ramah an lo l<t ve thei teh meuh mai tih an lo hre ta a ni.”—Ellen G. White, Chatuan Nghahfâk, p. 615.`