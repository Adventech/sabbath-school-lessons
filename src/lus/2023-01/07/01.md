---
title:  Hêng Mi Tê Berte Hnênah Hian
date:  11/02/2023
---

> <p>Chângvawn</p>
> “Chumi hunah chuan Lalber chuan a ding lama mîte hnênah chuan, ‘Ka Pâ voh bîkte u, lo kal ula, khawvêl siam ṭan tirh atâ in tâna ram buatsaih chu chang rawh u,’ a la ti ang,” (Matthaia 25:34).

### Bible Châng Chhiar Tûr
Deut 15:11; Job 29:12–16; Is 62:1, 2; Mt 19:16–22; Lk 4:16–19; 19:1–10.

Bible hian mikhual (a châng chuan ‘ram dang mî’ tih pawha sawi ṭhin) chungchâng te, pa nei lote chungchâng te, hmeithâite chungchâng te a sawi fo mai a. Hêng mîte hi Isuan “ka ûnau tê berte” (Mt 25:40) tia a sawite kha an ni maithei.

Tûn lâi hunah hian chutiang mîte chu engtin nge nge kan hriat theih ang? Bible hun lâia ‘mikhual’ an tihte kha chu indona avâng emaw, ṭâm a tlâk emaw avânga an ram chhuahsan, mî rama va awm tâte kha an ni a. Kan tûn lâi huna anmahni ang deuh ber tûrte chu, an duhthlan ni miah lo harsatna an rama a lo thlen avânga ei tûr pawh nei ta lo, ram danga ‘râltlân’ tâte hi an ni ang.

Pa nei lote chu indona emaw, chêtsualna emaw, dam lohna emaw vânga an pâte chân tâte hi an ni a. Tân ina an pa tângte leh an pâten an awm lohsan tâkte pawh a huâm thei bawk ang. Chutiang pa nei lo ngaihsak ngâite chu an tam hlê a ni.

Hmeithâite chu fa nei loten chhan hrang hrang avânga an pâte an chân ang bawka an pasal chân tâte an ni a. Chûng zînga tam tak chuan an fâte hmeithâipuiin, ei zawngtu berah an ṭang a, kohhranin a ṭanpui pawh an mamawh khawp mai.

Pathian hna enkawltute kan nih avângin mi retheite ṭanpui hi keimahni duh leh duh loha thû a ni lo va. Isua kan zuina kawng khat leh a thupêkte kan zâwm a ni tih a lanna a ni.