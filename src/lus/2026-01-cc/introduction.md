### Tûn Kuartar Zirlai Thlîr Lâwkna

#### January

3—Thu Hnuhnungte leh Thuhretute [p. 6] Mihring thuchah hnuhnung ber hi pawimawh tak a ni tlângpui thîn a—a bîkin an thu sawi hnuhnung a ni tawh dâwn tih an hriat phei chuan a ni lehzual. Krista thu sawi hnuhnung pawh chutiang tho chu a ni.

10—Tiam Lâwk Thilthlâwnpêk Chu [p. 14] Thlarau Thianghlim hi Pathianin thilthlâwnpêk min hlui zînga ropui ber a ni. Mahse, thilthlâwnpêk hlu tak angin kan lo ngâi si em le?

17—Isua Târ Langin [p. 23] Petera leh Johana te an biakna atang khân Isua hnênah an awm tawh tih chiang takin an hria. Chutiang chuan mîten min sawi ve thei ang em?

24—Thutak leh Nangmah [p. 31] Pathianin nungchang dik pua, inhnûk hniam lo tûrin min ko theuh a. Nimahsela, vânduaithlâk takin, Anania leh Safiri te kha chuan kohna an bengkhawn tha lo.

31—Thiltihtheihna. Chhelna. Thiltum. [p. 38] Sakhaw hruaitu emaw, thalâi emaw pawh ni ilang, harsatna hneh tûrin Pathianin min tichak lek a ni lo va, a ropuina tûra kan thilpêk dawnte chher puitling tûr kan ni bawk.

#### February

7—Kristian Martar Hmasa Ber [p. 44] Stephana kha dik lo taka hêk a rorêlna hmaa dintîr niin, hun rei lo tê thiamthu sawina hun pêk a nih hnu-ah lunga denhlum a ni ta. Pathian rawngbâwlna hian man a lo nei tawh thîn a—tûnlâi pawhin a la ni ta tho mai.

14—Ram Hla Takah Kal Rawh [p. 51] Saula’n chhiatna hna a thawh kha a namên loh êm avângin Isuan amah a lo man hial a ngâi a; a hming thlâksakin, kawng dang a zawhtîr ta a ni. Kawng awmze nei a zawh ta!

21—Piangthar Nih Fiahna [p. 58] Petera nuna târ lan angin, Isuan a hnung zuitu ni tûrin mi tha famkimte kher a thlang ngâi lo. A hmangaihnaa tihdanglam theih mi takte a zawng zâwk a ni.

28—Rawngbâwl Tûra Inkhuarna Hmunpui [p. 65] Antiokei khua kha Rom Lalrama hmun laili, Pathianin rawngbâwl tûra a mite a tirh chhuah theihna tûr hmun a ni. Mahse, chutah chuan a tâwp mai lo.

#### March

8—Keini leh Anni [p. 72] Jentail leh Juda ringtute kârah inhmuhmawhnate a lo chhuak a. Mahse, an zînga Pathian hna thawh dân inhrilh tawnna zârah, khawvêla rawngbâwl zêlna tûr thinlung chu an lo pu thar leh thei ta a ni.

14—Rinnain A Thawk [p. 80] Hê khawvêlah hian ‘thil dik’ rin lek fang chu a tâwk lo. Thutlûkna dik siam thei tûrin Pathian Thu-ah nghet takin kan inphun ngêi tûr a ni.

21—Beisei Bo Kâra Beiseina [p. 87] Thu lâwmawm kan hriat nawn deuh fo hian, a sâwtpuiawmna a lo kiam deuh thei a. Mahse, beiseina tel lovin engtin nge kan awm si ang?

28—Mi Tlêm Zâwkte Chawkphûrin [p. 94] Paul khân a thu hrilna vângin hmêlmate a insiam a. Milim zawrhte a dodâl a. Mahse, Pathianin thil dik tih hi kan lârpui ang tih a sawi ngâi lo.