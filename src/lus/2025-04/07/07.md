---
title:  Zir belhna
date:   14/11/2025
---

Ellen G. White-i lehkhabu, Thlahtu Bulte leh Zâwlneite bung 46, “Malsâwmna leh Ânchhia” (phêk 521–525) chhiar ang che.

“Mosia’n a lo hrilh tawh ang ngei khân Ebal tlângah lung lian tak tak an phun a. Chûng lung, rawng vâr an lo hnawihahte chuan dân chu an ziak ta a. Chûng dân an ziahte chu Sinai tlânga Pathianin a lo pêk, lungphêk pahniha ziah chhuah Thu Sâwm Pêkte chauh hi ni lovin, Mosia hnêna Pathianin hrilh, Mosia’n a lehkhabua a ziak tâk dân hrang hrangte hi a ni. Hêng lungte bul hnâi maiah hian lung chher danglam loh hmang ngeiin mâichâm an siam a, chutah chuan inthâwinate an hlân a. Ânchhia awmna hmun Elbal tlâng khera maichâm siam a ni hi a chhan pawimawh tak a awm a. Khatia Israel mite’n Pathian dân an han bawhchhiat khân Pathian thinurna chu tawng buain, an inthâwina siamte’n a entîr Krista tlanna siam hi awm lo se chuan chawplehchilhin an boral vek ngei ang.”—Thlahtu Bulte leh Zâwlneite, p. 522.

“Nimahsela, Lalpa Zanriah kîl hona hi lungngâi taka awmna hun a ni lo va, chu chu din a nih chhan lah a ni hek lo. Lalpa zirtîrte chu Lalpa dawhkân kîl tûra an lo kal khâwmin an fel hlelhnate chu hriaa tap tûr an ni lo va. Sakhaw lama thil an lo tawn tawhte chu—anmahni thlarau nun châwikâng thei emaw, hnûk hniam thei emaw pawh ni se—an rilru-ah an chêntîr tûr a ni hek lo. Anmahni leh an unaute inkâra inhmuh thiam lohna awmte pawh an ngaihtuah chhuak tûr a ni lo va. Kîl tûra an lo inbuatsaihnaah khân mahni inbih chianna te, sual puanna te, inrem lehna te chu an lo ti vek tawh tûr a ni. Tûnah hi chuan Krista tâwk tûra lo kal khâwm an nih avângin, Kraws hlim phênah ni lo, a chhandamna êngah zâwk an ding ang a. Felna Ni êng zungin a rrawn chhun chu dawng tûrin an rilru an lo hawng tûr a ni.”—Ellen G. White, Thlahtu Bulte leh Zâwlneite, p. 743.

**Sawi ho tûrte:**

`Hna hmasa ber, ngaih pawimawh bera Pathian ram zawn tih hi eng nge ni a awmzia? He thu hian engtiangin nge i ni tin nun a kaihhruai?`

`Nilaini zirlâi tâwpa zawhna, kan ni tin khawsak buai êm êm kârah hian Lalpa chu lo hriat chan loh mai a awl thîn tih chungchâng kha en leh la. Chutiang chu enga ti nge a awl êm êm? A chin felna awmte chu eng nge ni?`

`Adventist-te hian Isua’n vân biak bûkah kan tân rawng a bâwl mêk a ni tih kan ring a. He thu chiang taka hriatna leh rinna hi engtiangin nge beiseina leh chakna hnâr a nih theih? Isua chu vânah khian min “sawipuina” hna thawkin a awm mêk a ni (Heb. 7:25) tih thu hriatna hian a bîk takin tâwpna huna awm mêk keini tân hian vân biak bûka hna a thawh mêk chu chanchin tha a ni tih min hriatthiamtîr em?`