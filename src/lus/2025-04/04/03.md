---
title:  Vâna indona
date:   20/10/2025
---

`Josua hian Kanaan mite nêna an indona kha lei leh vân pum tuam chhuak vektu sual leh tha indo tawnna pêng pakhat a ni tih a hrethiam a. Amah Pathian ngei pawh a tel ve-na indona ropui chungchângah hian eng nge ni hriat kan neih le? Thup. 12:7–9, Isaia 14:12–14, Ezek. 28:11–19, and Dan. 10:12–14 chhiar ang che.`

Pathian chuan vânah leh arsi hrang hrang awmahte khian mihringte dahin, chûng mite hnênah chuan amah an hmangaih theihna tûra an neih ngei ngâi duh thlan theihna zalên a pe a. A awmzia chu, Pathian duh zâwng angin emaw, kalhin emaw pawha thil tih an thlang thei tihna a ni. Vântirhkohte zînga chungnung ber pakhat, Lucifera pawh kha Pathian lakah a lo hel tawh a, vântirhkoh hmun thuma thena hmun khat lâi chu a lamah a tantîr ta nghe nghe bawk a nih kha.

Isaia leh Ezekiela te chuan he indona chungchâng hi an lo sawi a, Bible zir mite zîngah Isaia 14 leh Ezekiela 28 te’n an sawi hi Babulon lal leh Tura lal te sawina ngawr ngawr nia ngaih tâlh tum awm mah se, Bible thu ngei atang pawh hian mihringte âia chungnung zâwk tu emaw chungchâng an sawi tel nghâl a ni tih chiang takin a lang. Babulon lal chu Pathian lalthutphah hûnna vâna awm ve nia sawi a ni a (Isaia 14:12, 13), Tura lal pawh Pathian tlâng thianghlima cherub-te vênin Eden huanah a chêng thîn nia sawi a ni bawk (Ezek. 28:12–15). Mahse, hêngte hi Babulon lal chungchângah khân dik pakhat mah a awm lo va, chutiangin, Tura lal chungchângah pawh hmehbel theih a ni chuang lo bawk.

Tin, hêng lal pahnihte hi “tha famkim” tih leh “mâwina tinrênga bel” tia sawi theih an ni lo ve bawk a. Chuti a nih chuan, Isaia leh Ezekiela te’n an sawi hian Babulon ram lal leh Tura ram lal ni lo mi dang tu emaw kawh a nei a ni tih a chiang hle.

Isaia hian “tehkhinna” (Hebrai tawngin, mashal) a sawi tih lo hria ila, Babulon lal tih hi chu Pathian laka hel, mahni tling tâwka inngâi leh chapo tak tu emaw entîrtu atân a hmang ve mai chauh a ni zâwk. Chutiang chiah chuan, Ezekiela pawh hian Tura hotu (Ezek. 28:2) leh Tura lal (Ezek. 28:11, 12) te chu mi hran niin a sawi a, Tura hotu chu leia rorêltu niin, vânah pawh lo chêng ve reng tawh thîn lal tehkhinna atân a hmang ta a ni.

Daniela 10:12–14 kan chhiar chuan, hêng vântirhkoh lo hel tate hian leia Pathian hnathawhte chu lo tihkhaihlak an tum nasa hle a ni tih kan hmu a. Israel-te lama Pathian a tan tlat zêl chhan pawh hi eng dang ni lovin, a laka hel Setana lam tangte an do vâng a ni. Israel-te’n an beih indonate hi Setana leh Pathian, sual leh tha inkâra indona nasa tak thleng mêkin leia hlet a chhuah lo lang a ni tih kan hriat a tûl a—hêng indona zawng zawngte hi suala tlu tawh khawvêla Pathian dikna leh hmangaihna tihlanna tûr vek a ni. 

`Kan chhehvêlahte leh keimahni nunah ngei pawh engtiang kawngtein nge sual leh tha inbeih tawnna hi a tak taka thleng ngei a ni tih a lo lan thin?`