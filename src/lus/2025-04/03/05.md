---
title:  Theihnghilhna
date:   15/10/2025
---

`Ror. 3:7; Ror. 8:34; Sam 78:11; Deut. 8:2, 18; Sam 45:17 te hi chhiar la, chumi zawhah Josua 4:20–24 chhiar leh ang che. Eng vângin nge Lalpa thiltih ropui tak takte chu an hriat reng a pawimawh?`

A hma zawnga “in” tih hmang zêl si kha, Josua 4:23-ah erawh “kan” tih a hmang ta thung daih tih hi lo chhinchhiah ila. Jordan lui luang lâi lo kang chat ta kha “in” hmaah a kang chat tiin a sawi a, a awmzia chu Jordan lui kân fel chiah Israel mi zawng zawng hmaah a tihna a ni. Chutih lâiin, Tuipui Sen erawh kha chu “kan” hmaah tihkang chahin a awm tiin a sawi a, heti lâia “kan” a tih hian Aigupta ram atanga chhuak la dam zêl tlêm azâwngte kha a kâwk ve thung. Hêng chhuan pahnihte thil tawn thil thleng pahnihte hi a pawimawh dân chu a inang reng a, a chhan pawh hêng thil thleng pahnihte hian, chhuan hnihnate kha an nu leh pate’n an lo hrilh atangin Jordan lui an kân theih chhan leh a awmzia a hriatthiamtîr vâng a ni.

Dân tlângpuiin, haihawt/theihnghilh neih hi mihring pângngâite nihphung ve rêng ni-ah kan ngâi thîn a. Nimahsela, thlarau lama haihawtna chuan nghawng pawi tak a nei thei tih kan hriat reng a tûl hle.

Tûnlâi hunah pawh hian, kohna danglam bik tak dawng leh kohhran pâwl dangte puan ve loh chanchin tha puangtu kan nihna hi kan vawng nung zêl duh a nih chuan, kan lo chhuahna, kan nihna leh kan tih tûr kan hriat thar leh theih nân a mi mal ang leh a kohhran ang pawha kan thlarau lam hriat rengna kan tah hriam thar zêl a ngâi ang.

`1 Korinth 11:24, 25 leh Johana 14:26 chhiar la. Eng vângin nge kan tâna Krista’n a lo tih tawh kha kan hriat reng a pawimawh? Chumi chu hre reng ta lo ila, hriat reng tûr pawimawh dang kan nei em?`

Ellen G. White-i chuan Pathianin thil a lo tih tawhte leh a inpuannate ênga kan kal zêl lo a nih chuan kan kova tla rawngbâwlna hi hlen chhuah châkna leh tumna pawh kan nei lo mai dâwn a ni tih a hre chiang hle a. Chuvâng chuan, “Kan hma lamah hian, Lalpa’n min lo hruai tawh dân leh kan hun hmasa lama min lo zirtîr thin dân kha kan theihnghilh palh ang tih bâk chu engmah hlauh tûr kan nei lo” tiin a lo sawi.”—Ellen G. White, Life Sketches, p. 196.

`Hun kal tawha thil thlengte leh i nuna Lalpa’n hna a lo thawh tawh dânte kha i hriat reng a pawimawh ngei mai tak a. Chutih rual chuan, eng vângin nge ni tin amah nên inpâwlna i neih ziaha, a hmangaihna leh a awmpuina i chan thar zêl pawh a ngaih tho bawk le?`