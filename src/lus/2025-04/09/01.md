---
title:  Thutiam Rochuntute, Beiseina Mi Tangte
date:   22/11/2025
---

### Chhiar tûrte

Gen. 3:17–24; Deut. 6:3; Josua 13:1–7; Heb. 12:28; Lev. 25:1–5, 8–13; Ezek. 37:14, 25.

> <p>Chângvawn</p>
> “Aw beiseina nei mi tângte u, in kulhpuiah chuan kîr ula; vawiinah ngei hian a leh hnihin ka pe kîr dâwn che u tih ka puang e” (Zakaria 9:12, ESV).

Johua 13–21-ah hian Israel hnam hrang hrangte ram chan tûr leh an inri-na lâi tûrte ziah chhuah vek a ni a. Hêngte hi keini tûnlâi huna mite tân chuan thil tûl vak lo niin a lang pawh a lo ni maithei e; amaherawhchu, keini tân pwaha hriat ngei ngei tûr Bible thutaka innghat a ni tlat mai. Pathian chuan hêng hmun hming ziah chhuahte hmang hian Ram Tiam chu duhthusâm thil mai ni lovin, a taka an la chan ngei tûr a ni tih hriattîr a tum a. Nimahsela, chu thutiam chuan a tak ram an chantîr theih nân Pathian an thawhpui a ngâi ta thung a ni.

Ram chu an rochan atân Lalpa’n a pe ngei dâwn a; thilthlâwnpêk, an thlahtute hnêna a lo tiam tawh lo thlen famkim tâkna a ni ang. “Ngâi teh u, ram chu ka pe tawh diam a che u: in pu Abrahama te, Isaaka te, Jakoba te, leh an hnua an thlah leh zêlte hnêna chhechhama Lalpa’n a pêk ram chu va luah rawh u” (Deut. 1:8) tiin a lo sawi tawh kha a ni a. Nimahsela, anni pawhin tih ve tûr an nei tho a ni.

Tûn kârah hian Ram Tiam nêna inzawmna nei thu pawimawh tak tak kan en ho ang a. Chu mai chu ni lovin, Isuaa thutiam kan hmuh zawng zawngte chan tumtu tâna a pawimawh dân pawh hriat kan tum bawk dâwn a ni.