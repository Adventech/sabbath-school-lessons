---
title:  Zir belhna
date:   21/03/2025
---

Ellen G. White-i lehkhabu, Chatuan Nghahfâk bung 29, “Sabbaath” (phêk 304–314) chhiar ni se.

“Enthlatute chuan chhân dan nih an hlauh avângin mipui awm lâia Isua chhân lêt chu a ngam lo a. Thu dik tak a sawi a ni tih a hria a. An lo tih thin dân, an pi pute thurochhiah chu bawhchhiat âi chuan dam lo pawhin lo tuar rih mai se pawi an ti lo. Chutih lâiin, an ran vulhte ngaihsak loh erawh, a neitu tân chânna a nih dâwn avângin, tanpui ngei tûr ni-ah a ngâi lawi bawk si a. Chutiang chuan, ran mâwl mai mai pawh Pathian anpuia siam mihring âiin an ngaihsak zâwk a ni tih an ti lang. Hei hian sakhaw dik lo zawng zawngte zirtîr dân chu chiang takin a lantîr a. Hêng sakhuate hi chu mihringte’n Pathian chunga awm an duhna atanga lo intan vek niin, chu chuan mihringte hi ran mâwl mai mai âi pawha hniam zâwka ngaihna a neihtîr ta a ni. Pathian lalna dodâltu sakhua rêng rêng chuan mihringin siam a nih tirha a dawn leh Krista zâra a hnêna pêk kîr leh tûr a ropuina hi a rûksak thîn a. Sakhaw dik lo chuan a zuitute chu mihringte mamawh, an hrehawm tawrh leh an dikna chanvo te ngaihsak lo tûrin a zirtîr thîn. Chanchin tha erawh chuan mihringte hi Krista thisena lei tawh an nih avângin a ngâi hlu hle a, mihring tlâkchhamna leh mangannate chu ngaihsak tûrin mi a zirtîr thîn. Lalpa chuan heti hian a sawi a: ‘Mihring hi rangkachak thianghlim âi pawha hlu zâwkin ka siam ang a, mihring ngei hi Ophir rangkachak thianghlim âi pawha hlu zâwah ka siam ang’ (Isaia 13:12).

“Chawlhnia thil tha tih nge thiang a, thil tha lo tih zâwk tih leh, nunna chhanhim nge thianga nunna lâk zâwk tia Pharisate a zawh khân an thil tih tum tenawm tak chu a lo hriatsak vek a ni tih a hriattîr pah nghâl a. Amah an huat êm avânga tih hlum dân kawng an zawn an zawn lâi hian, ani erawh chuan mite nun chhanhimin an hlimna a thlensak mêk thung a ni. An lo tum rûk ang hian, Sabbath nia mi tih hlum nge tha zâwk a, an na tuar tih damsak? Pathian ni thianghlimah hian thinlunga mi tu emaw tih hlum duhna neih nge tha, mi zawng zawng hmangaih vek a, an chunga khawngaihna lantîr?”—Ellen G. White, Chatuan Ngahfâk, pp. 311, 312.

**Sawi ho tûrte**:

`1. “Sakhaw dik lo chuan a zuitute chu mihringte mamawh ngaisak lo tûrin a zirtîr thîn” tih hi eng vângin nge a dik a, engtiangin nge a dik bawk? Chutiang chu keini kohhranah hi chuan a thlen ve loh theih nân engtin nge kan tih ang?`

`2. Ka thenawm khawvêngte chu tute nge ni? I thenawm khawvêngte chu tute nge ni? Krista zuitute ka nihna hian engtiang kawngtein nge hmangaihna thil tih ti lang tûra hnam inthliarna ramri pawh kân duh hialtu Samari mi tha ang kha kan lo nih theih ang?`

`3. Pathian hian dikna leh khawngaihna a ngaina a nih chuan, Pathian ngaiha pawimawh ber nêna inrem tûrin engtin nge thil kan tih theih ang? Isua’n “dân thu pawimawh zâwk” a tih hi engtin nge ngaih pawimawh berah kan lo neih theih ang?`

`4. Rorêlna tih kan ngaihtuah leh kan sawi hian, Isua’n rorêlna tih a sawi rêng rêngin mi dang, a bîk takin rahbeha awmte leh hnehchhiah tuarte chunga hmangaihna lantîr a ni tih kan hre thîn em? Matthaia 25:31–46 chhiar ula, chutichuan, in sawi ho dâwn nia.`