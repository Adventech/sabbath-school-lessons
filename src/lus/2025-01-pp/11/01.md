---
title:  Inzawmna
date:   07/12/2024
---

### Chhiar Tûrte

Johana 15:1–12; Chatuan Nghahfak, bung 73, phêk 674–678; Selected Messages, book 1, p. 259; Kan Thurinte, no. 14, 11, 12.

> <p>Chângvawn</p>
> “Kei grep kung chu ka ni, nangni a zârte chu in ni; tu pawh keimaha awm renga, kei pawh amaha ka awm rengna chu, chu mi chu tam takin a rah ṭhîn; keimah lovin eng mah in ti thei si lo,” (Johana 15:5).

> <p>Chakna Thu</p>
> Isua nêna kan inṭhianṭhatna hmang hian mi dangte nêna inṭhianṭhatna duhawm leh dik tak chu kan din thei a ni.

_Mi tin i kawm ngeih vek em? Lâinatna, hmangaihna leh, ngilneihna chu mi tinte hnêna lantîr theih i duh ṭhîn em, Isua ang chiah khân?_

Tlâi khat chu, zirtîrte nên an kal ho lâiin, Isua chuan Grep kung a kawhhmuh a. Inlâichinna chungchânga thlarau lam zirlâi chu hre thiam se a duh a ni.

“Kei hi Grep kung chu ka ni,” tiin Isua chuan a sawi a (Johana 15:1). A duh chuan thing lian leh ropui tak nên pawh a intehkhin thei a; mahse,la Grep kungin a zam theih nâna rinchhan tûr pal a mamawh ang hian mihring a nihna angin ani meuh pawh chuan a Pa vâna mi ṭanpuina a mamawh a ni. “Keimahin eng mah ka ti thei lo,” tiin a sawi a (Johana 5:30). Chu chu nang leh keia tân pawh hian a dik tho tih min hrilh a ni.

“Ka Pa chu grep huan enkawltu a ni,” tiin a sawi zêl a. “Keimaha zâr awm, rah ve lo apiang chu a Paih mai ṭhîn a; a zâr rah chhuah apiang chu a thian fai a, rah tam zâwk a neih theih nân,” a ti a (Johana 15:1, 2). Hetah hian Isua chuan mi tam tak chuan amah zuitu niin an insawi ang a, an nungchang leh mi dangte an tih dân chuan amah nên inzawmna an nei lo tih a tilang si dâwn tih a târ lang a. Thing zâr thi ang an ni a, rah an chhuah lo.

Isua’n a duh ber chu a Pa ang kan nih hi a ni. Chu vang chu ania Bible hian Pathian thlarau kan chhûngah kan neih chuan hmangaihna, hlimna, thlamuanna, ngilneihna, dawhtheihna, ṭhatna, rinawmna, zaidamna leh mahni inthunun theihna rah te a lo awm dâwn tih a sawi ni (Galatia 5:22, 23 en ang che).

Mi tin hian chutiang rah chu kan neih chuan, kan thil tih dân a danglam dâwn a, a ni lo’m ni? Inhniala thilahte tel ve lovin, mi dangte kan itsik hek lovang. Mi dangte ṭanpui dân tûr kawngte kan zawng zâwk ang a; thu ngilnei tak sawi tûr leh hlim hmêl lantîr tûr kan nei reng mai dâwn a ni. Isua chuan amah kan hmangaihna leh kan inhlanna tihchian nân inngeih taka nung ho tûrin min duh a ni.

Isua ziritîrte chu ama hnênah an inhlan daih tawh a. Anni chu a “zârte” chu an ni. Chuti chûng chuan Isua chuan, “Keimah min zawm reng rawh u, kei pawhin nangmahni ka zawm reng ang che u. A zâr chuan a kung a zawm loh chuan amahin a rah thei lo ang hian, nangni pawhin keimah min zawm loh chuan in rah thei lo,” tiin a hrilh a ni.

Zirtîrte chu Isua hnênah an inhlan tawh naa, an inhlan chhûnzawm reng a ngâi tih a hrilh a. Amah, Grep kung dik tak aṭanga an awm hran chuan, anni a zârte tân chuan sual lak aṭanga tlanchhuah emaw sual hneh emaw beisei theih a ni ngâi dâwn lo a ni. Krista nêna kan ṭan dun tlat loh chuan tu mah hian sual lam âwnna pakhat lek hneh emaw, thlêmna pakhat lek dodal emaw pawh kan inbeisei thei ngâi lo vang.

Sual leh thlêmnate hi hneh kan duh tak tak a nih a, mi dangte nên inngeih tak leh inhmangaih taka chên ho kan duh a nih chuan, ni tin hian Isua chu kan zawm zêl tûr a ni. Isua zawm tih awmzia chu amah nêna inlâichinna ṭha neih tihna a ni. Hei hi ni tina Bible zirna, ṭawngṭâina leh thlarau rahte neih duhna aṭang chauhin tih theih a ni. Isua chuan thlrau rahte chu kan neih theih nâna bei tûrin min ti lo va; chu âi chuan amah zawmtu ni tûrin min ti a; tichuan a rah chu amahin a rawn awm ve mai zâwk dâwn a ni.

Isua zawm hi kohhran chhûnga inlungrualna thuruk chu a ni. A mah chu mi zawng zawng hîp khâwmna tûr a lâi tak chu a ni a. Isua kan pan hnaih zêl hian, keimahni pawh kan innaih zêl dâwn a ni. A rah chhuah chu Isua tâna kan nun hona leh kan thawh honaah thiltumainlungrualnaleh inngeih takaawm a ni ang.

He a zirtîrte nêna an inhmuh ho hnuhnun berah hian, Isua duh ber chu aman a hmangaih anga an mahni an inhmangaih tawn chu a ni a. Vawi khat âia tam zâwk, “Inhmangaih tawn rawh u,” tiin a sawi a ni. Isua’n a hmangaih angin zirtîrte chu an inhmangaih tawn lo va; rei deuh deuhte an inhnial ṭhîn a ni. Isua chuan hmangaihna awmzia an hriatthiam thar a ngâi tih a hmu a, chutah chuan mahni inphatna leh mahni inhlanna a tel a ni. Isua chu kan inhmangaih tawn theihna tûra kan entawn tûr chungnung ber chu a ni.

A ṭawngṭâi an chhinchhiah hnuhnung berah chuan, inpumkhat kan nih theihna tûr hi Isua chuan a vei êm êm a. Hetihian asawi a: “an zaapumkhat an nihnatûrin kadîl ache; kaPa, nangkeimahai awm leh, kei nangmahakaawm angbawk hian, anni pawh keimahnia an awmna tûrin; nangin kei mi tîr tih khawvêlin an âwih theihna tûrin,” (Johana 17: 20, 21) tiin. Thil thlengavângemaw mahni hlâwknatûr avângemaw ni lova kan lo inhnaih zêl hian, mihringin mite an hneh theihna âia sâng daih mite hneh theihna hna thawh chu kan târ lang dâwn ani. Heinpumkhatnaaawmnahmun chuan,Pathian annachu keimahniah hian din tharin aawmtih atichianga;kan thinlunga hmasialna pawh a nuai bo thei tih a tichiang bawk a ni.

Hêngte hi thlarau lam zirlâi a zirtîrte’n zir sela Isua’n a duh chu a ni a. Ni tina Isua nêna inzawmna nung kan neih chuan, kan nungchang hi a thlâk danglam dâwn a ni. Isua hnên aṭanga zir tûra ni tin hun kan hman a, min entîr te kan zui a, a zirtîrnate kan zawm chuan, thlarau lama chakna chu kan dawng ang a. Tichuan Thlarau Thianghlim chuan kan nunah hian thlarau rah chu a rawn rahtîr mai dâwn a ni.

### Tih Tûrte

#### Sunday

- Johana 15:1, 2 leh tûn kâra chanchin, “Inzawmna” tih hi chhiar ang che.
- Grep kung a rah nên a lem ziak la. Chângvawn kha chutah chuan ziak ang che.
- Chângvawn en nawn ang che, Johana 15:5.
- Pathian chu “rah i chhuah” theih nân “thian fâi” tûr chein sâwm ang che.

#### Thawhṭanni

- Johana 15:3, 4 chhiar ang che.
- Science bu, encyclopedia, Internet emaw, huan neitu hnên aṭangin emaw “thing zawm” leh “thing hlawi ṭhen” tih chanchin hi zir chiang ang che.
- I Bible zirna lehkhabuah i thil zir chhuah chu ziak ang che.
- Chângvawn en nawn ang che.
- Isua nêna in inzawm reng theih nân Pathian ṭanpuina dîl ang che.
- Isua nêna inzawmna in nei tih chianna, i nuna rah ṭha a awm theih nân ṭawngṭâi ang che.

#### Thawhlehni

- Johana 15:5–8 chhiar ang che.
- Amaha kan awm reng chuan kan mamawh chu kan dîl thei ang tih Isua’n a sawi a. Nun rah chhuah ṭha tak ni tûrin min duh a ni.
- I Bible zirna lehkhabuah, Isua kal tlangin “rah i chhuah” thei tih hi i tân eng nge a awmzia tih ziak ang che.
- Chângvawn en nawn ang che.
- Pathian leh a duhdân rema i awm zêl theih nân dîl ang che.

#### Nilani

- Johana 15:9–12 chhiar ang che
- Isua chiang leh ṭha zâwka a hriat hun puitling tu emaw zâwt ang che. Eng dinhmunin nge Isua chu ama mimal chhandamtu leh ṭhian atâna hre tûra hruai? Isua’n a hmangaih che a, i tân ruahmanna a nei tih i hriat chhuah lâi te sawi ang che.
- Chângvawn en nawn ang che.
- Isua hriat chian lehzual dân kawhhmuh tûr chei Pathian dîl ang che.

#### Ningani

- Hebrai 4:15, 16 chhiar ang che.
- I ṭah a chhuah deuh tlat lâi (lâwmna, lungngaihna) kha ngaihtuah ang che.
- Pitling tu emaw nên, Isua’n mihring lungchhiatna ang a tawrh dân leh keimahni ang tho nia a insawi theih dân te sawi ang che u.
- Chângvawn en nawn ang che.
- Mihringte Pa zawm renga kan nun theihzia min kawhhmuh tûra Isua a rawn tirh avângin Pathian hnênah lâwmthu sawi ang che.

#### Zirtawpni

- 2 Korinth 3:18 leh 1 Petera 1:8 chhiar ang che.
- Bâwlhhlawh bâwm leh chuta leng tûr ball zawng la, meter ngaa hlaah dingin chutah chuan ball chu vawi nga vawm luh tum ang che. Tlêmin kal hnâi deuh la, vawi nga dang vawm luh tum leh ang che. Hetiang hian vawi thum ti a, i tihna apianga i vawm luh zat chu chhinchhiah ang che.
- Isua i rawn hnaih poh leh inkungkaihna hrang hranga i thil duh chu tihhlawhtlin a awl sawt zêl dâwn a ni.
- Kâr leha Sabbath school leh kohhran ṭhalâite nêna inkhâwm leh mission project-ah te khian tel ve tûrin ruahmanna siam ang che.
- Chângvawn kha en lovin sawi ang che.
- Grep zârte’n a kung an zawm tlat anga amah nên inhnaih taka in inzawm tlat theihna tûrin Pathian ṭanpuina dîl ang che.