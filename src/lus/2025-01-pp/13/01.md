---
title:  Kumkhua Atâna Ṭhian
date:   21/12/2024
---

### Chhiar Tûrte

Johana 17; Chatuan Nghahfak, bung 73, phêk 662–680; The Bible Story (1994), vol. 9, phêk 70–72; Kan Thurinte, no. 2, 14, 11.

> <p>Chângvawn</p>
> “A tâwp berah chuan in zain rilru hmunkhatin awm ula, inlâinat tawn ula, unau angin inhmangaih ula, khawngaihna nei ula,thuhnuairawlhin awm rawh u,” (1 Petera 3:8).

> <p>Chakna Thu</p>
> Pathian min hmangaihna chuan engtin nge inhmangaih tawn tûr tih min kawhhmuh a ni.

_Infiamna thilah engtikah nge a sira lo au pâwlah i ṭan ve tawh? Tum hmun khat nei – inkhel in ṭan zawng a chakna tûr – pâwl ho zînga awm chu eng nge a an? Isua chuan team ṭang rual taka tel nawmzia chu a hria a ni._

Kalhlen kut chaw chu zirtîrte besei ang a ni lo hle mai. Beiseina sâng ru angreng tak nên chu chaw an ei hun tûr chu an lo thlîr a. Eng emaw hriat reng tlâk tak chu a thleng dâwn a ni. Isua ropui taka Jerusalema a han luh chuan eng emaw sawi thawm chu a ri mum mum a. Zâninah hian a lalram a din chhoh dân tûra a ruahmanna chu Isua’n a hrilh ngei ang.

Tlâi lam chuan an ruahmanna ang chu a rawn thlentîr ta lo hle mai. An zirtîrtu Isua chuan an ke a sil sak ta mai a. Chaw ei hun te chu Rom paihthlâk dân tûr ni lovin, kalsan tûr ang mâia thil hrilh nân Isua’n a hmang a, a reh ruih mai. Zirtîrte chu an hrilhai hle mai a. Isua chu an hmangaih a. Tûn hun hi chet hun a ni tih chu a hre tawh ngei ang.

Zirtîrte chuan Judân in a chhuahsan lâi pawh an lo hre mang lo va. Mamawhtute ṭanpui tûr emaw thil pe tûrin emaw a kal bo fo va; chutianga a kal hmasa chu thil mak pawh a ni lem lo. Isua chauh chuan thil hriat a nei a, koh kîr leh duh hle ang maiin a chungah a lungngâi niin a lang. Isua chuan zirtîr dangte chu a han en kual vêl a. A ṭhian hnâi berte an ni. A hre chiang hlâwm êm êm a – an ṭhat dân te, an chak lohna te, engin nge tihlima tilungngâi tihte nên. An beiseina leh rilru natna an tâna chhekkhâwma awm mêkte chu a hre vek a. Thil lo thleng tûrte chu hriatthiamtîr theih a duh hle a ni.

Isua chuan Pathian chu a Pa leh a ṭhian angin a hria a. Pathian chu engtik lâi pawhin a bulah a awm a; inbe tawnin an thil tu mah chuan pumkhat an ni. Isua chuan a zirtîrte’n hei hi an hriatthiam chauhin, an hnên aṭanga khenbeh tûra hruai bo a nih hunah an beidawng lûtûk lo thei ang tih a hria a ni.

Tûnah chuan a lo tlâi taa, an chhuah a hun ta. Isua’n chuan huan an panna kawngah chuan thil a hrilh belh leh a. Mahse, an kal bo hmain, Isua chuan a Pa, an Pa ni bawk, Isua’n a hmangaih ang chiaha hmangaihtu hnênah ṭawngṭâi a duh a. A kut chu phar chhuakin, Isua chu a ṭawngṭâi ṭan ta a.

“Ka Pa, a hun a thleng ta; i Fapa châwimâwi rawh, Fapain a châwimâwi theih nân che. Mi zawng zawng chunga thuneihna i pe ang khân ani pawhin a hnêna i pêk apiangte chu chatuan nun a pêk theih nân. Hei hi chatuan nunna chu a ni, nang Pathian tak chauh leh i tirh Isua Krista hriat hi. Thil tih tûr mi pêk kha ka ti zo va, leiah hian ka châwimâwi tawh a che.”

“I thu an hnênah ka pe tawh a, kei khawvêla mi ka ni lo ang bawk hian khawvêla mi an ni si lo va; chuvângin, khawvêlin an hua a ni. Anni chu khawvêl ata la chhuak tûrin ka ngen lo che a. Mi sual laka hum tûrin ka ngen zâwk che a ni. Khawvêl mi an ni lo, kei khawvêl mi ka ni lo ang hian. Anni chu thutakin tithianghlim rawh, i thu chu thutak a ni.”

“Hênghote tân chauh hian ngensak ka ni lo, an thu avânga kei mi la ring tûrte tân pawh ngensak ka ni bawk e; an zaa pumkhat an nihna tûrin; ka Pa, nang keimaha i awm leh, kei nangmaha ka awm ang bawk hian, anni pawh keimahnia an awmna tûrin; nangin kei mi tîr tih khawvêlin an âwih theihna tûrin.”

“Ka Pa, nangin kei mi pêkte hi ka awmnaa ka hnêna awmah ka duh; nangin mi pêk ka ropuina kha an hmuhna tûrin; leilung pian hma pawhin nangin mi hmangaih tawh si a,” (Johana 17:1– 4, 14–17, 20, 21, 24).

Isua chuan amah leh Pa inkâra pumkhata inphuar dunna awm hre thiam tûra a zirtîrte ṭanpui chu a duh tak zet a. Aw, amah khenbehna leh a thihnaa hruaitu thil thleng tûrte hre thiam tûra ṭanpui chu a va han chak tak em! Pathiana an rinna an nghat vek a nih chauhin Isua chu Pathian fapa a ni tih an hre dâwn a ni. Chutiang chauh chuan fiahna hunah pawn an ding nghet thei ang. Tichuan sualna leh chatuan thihna lak aṭanga min chhanchhuak tûrin Pathianin Isua chu a nunna hlan tûrin a rawn tîr a ni tih an hre thiam dâwn a ni. He ṭawngṭâina kal tlang hian Isua chuan a Pa enkawlna hnuâiah zirtîrte chu a nghat ta a. An tân leh mi zawng zawng tân kan puithiam lal dik tak angin a ngensak a ni.

Lungchhiatthlâk takin, Isua thusawi awmziate kha khatih lâi khân zirtîrte’n an hre thiam hauh lo. An thil beiseina chuan an thlarau lam mit chu a tifiah lo a. Isua rawngbâwlna chu an hre sual der a ni. Kha mi zân khân Juda chuan Isua a phatsan a. Zirtîrte chuan kâr tâwp chu khawhar leh beidawng takin an hmang a ni. Mahse, Isua thawh leh hnu-ah chuan he Isua ṭawngṭâina hi an hrechhuak leh ta a. Hnehna chahbi chu Pathian nêna inzawmnaah hian a awm a ni tih chu dik takin an hre thiam ve ta. Isua nêna inpumpkhatna kan zawn chuan kan chhehvêla mite hnêna a hmangaihna târ lang tûrin theihna min pe ang. Hre reng rawh, Isua chuPathiannênainpumkhat kannihtheih nân a ṭawngṭâia, tichuan mite’n Pathianin khawvêl chhandam tûrin Isua a rawn tîr tih an ring thei dâwn a ni. Pathian nêna inzawmna nung nei tûrin duhthlannasiam ila, khawvêlinIsua leh Pahmangaihna chu Thlarau Thianghlim hruaina hmanga a lo hriat theihna tûrin i dîl ang u.

### Tih Tûrte

#### Sunday

- Johana 17:11 leh tûn kâra chanchin, “Kumkhua Atâna Ṭhian” tih hi chhiar ang che.
- Chângvawn en nawn ang che, 1 Petera 3:8.
- Chângvawn hi nangma hriatthiam dânin ziak ang che.
- Vawiinah hian engtiangin nge he châng hian i nun a thlâk danglam?
- Chângvawnin awm dân a sawite kha pe tûr chein Pathian dîl ang che.

#### Thawhṭanni

- Johana 17:22, 23 chhiar ang che.
- Isua chu a zirtîrte leh ringtu zawng zawngte pumkhat an nih theih nân a ṭawngṭâi a. Chu mi awmzia chu eng nge nia i hriat?
- Dictionary-ah “unity” leh “uniformity” tihte hi zawng la. Eng tiangin nge an in an? Eng tiangin nge an danglam?
- Chângvawn en nawn ang che.
- Inremna leh Inân tlanna danglamna hre thiam tûrin Pathian hnênah finna dîl ang che.

#### Thawhlehni

- Johana 17:13–19 chhiar ang che
- Isua khân eng vângin nge Pathian hnênah zirtîrte kha he khawvêl aṭanga la chhuak lo tûrin a dîl? Engtin nge Kristian te hian mi dangte kan hneh theih ber, mi dangte nên inbe tawnin nge intihrangin?
- Chângvawn en nawn ang che.
- A lo kal lehna kan nghah lâia ringtu dangte nêna inremna thilpêk avâng hian Isua hnênah lâwmthu sawi ang che.

#### Nilaini

- Matthaia 6:9–13 chhiar ang che.
- Johana 17-aIsua ṭawngṭâina hnuhnung berhi, Lalpaṭawgṭâina tia kan sawi Matthaia 6:9–13 ne hian khaikhin ang che.
- Tu tân leh eng atân nge i ṭawmngṭâi?
- Chângvawn en nawn ang che.
- Isua ṭawngṭâina hi Pathian i biakin entawn atân hmang ang che.

#### Ningani

- Kolossa 3:12–14 chhiar ang che.
- Khawl la inch. 6 (15–centimeter) a sei tân la. Khawl la pariat tânin hrual fin leh la. Khawl la mal inch. 6-a sei kha han pawt chat teh, tichuan a pahnihna i hrual fin pawh kha pawt chat ang che. Khawi kha nge tihchah awlsam zâwk?
- Ringtu zawng zawng leh ṭhian ho te’n Kristaa an chakna an chhûn fin hian, thil ṭha atâna mi an hneh theihna chu a lo pung sawt ṭhîn.
- Chângvawn en nawn ang che.
- Inpumkhatna châwisâng tûrin Pathian hnênah finna dîl ang che.

#### Zirtawpni

- Johana 17:1–5 hi i chhûngte nên chhiar ang che u.
- Inpumkhatna atâna Isua ṭawngṭâina chungchâng i zirte chu hrilh chhawng ang che.
- I chhûngte ṭheuh chu Isuaa inpumkhatna tih hi an tân eng nge a awmzia tih zâwt ang che.
- Chângvawn kha en lovin sawi ang che.
- Ringtute hnêna a tiam inpumkhatna avângin Pathian fak ang che. In chhûngkuaah chu inpumkhatna chu rawn thlen tûrin dîl ang che.