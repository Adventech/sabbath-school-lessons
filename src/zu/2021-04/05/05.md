---
title:  Hlulela Ngokulunga
date:  27/10/2021
---

Njengamakholwa, sibizelwe ukuba sibonakalise isimilo sikaNkulunkulu. UPawule wabhala, “Bantwana bami, enginemihelo futhi ngani, uKristu aze abunjwe phakathi kini” (Gal. 4:19, NKJV). Nembala. Kusukela ekuqaleni sasidalwe “ngomfanekiso kaNkulunkulu” (Gen. 1:27), umfanekiso kamuva uwangcoliswa yisono. Futhi njengalokhu sibonile, ngenkathi uMose ekhuluma ngamandla kanye nobukhosi bukaNkulunkulu, wathi futhi uNkulunkulu akazange afumbathiswe futhi wanakekela ababuthaka kanye nabalahliweyo. UNkulunkulu wenza lokhu; ngakhoke, nathi sidinga ukwenza okufanayo.

**Funda: izindimana ezilandelayo KuDuteronomi. Ithini indikimba efanayo kuzo zonke na?**

`Deut. 1:16`

`Deut. 16:19`

`Deut. 24:17`

`Deut. 27:19`

Konke kungendlela abangenamandla, abampofu, abalahliwe abangatholi ngayo ubulungiswa obufanayo ezinkundleni eziningi njengalabo abanemali, amandla, futhi nabazana nabathile. Akwenzi mehluko ukuthi yiliphi izwe, yisiphi isikhathi, indlela yempilo, noma izimiso ziphakeme kanganani zomthetho nokulinganisa ezikhona kumgaqo wezwe noma imithetho nanoma yini; iqiniso elikhona liyafana: abampofu, abangenamandla, kanye nabantulayo cishe abakutholi ukulunga okutholwa ngabanye

Yilokhu okuthathekisayo ngalokho uJehovah ngoKwakhe akusho lapha. Lokhu kungalinganisi, okugcwele yonke indawo, akumele kwenziwe kwaIsrayeli, phakathi kwabantu bakaNkulunkulu, labo abamele Yena emhlabeni. Ngenye indlela, ukusebenzisa itemu lanamuhla, uJehovah wayefuna kubekhona “ukulingana ngaphansi komthetho” kwaIsrayeli wasendulo.

Kodwa lokhu kujule kakhulu kunezomthetho. “ ‘ “Niyakuba ngcwele, ngokuba Mina Jehovah uNkulunkulu wenu ngingcwele” ’ ” (Lev. 19:2, NKJV). Yebo, babazi ukuthi uNkulunkulu weqiniso ngubani, futhi benendlela efanele yokumkhonza, futhi beletha zonke izinhlobo zeminikelo efanele. Konke lokho kwakulungile. Kodwa ekugcineni, kuhle ngani konke lokho uma bengaphathi kahle abangenamandla nabampofu phakathi kwabo na? Ngokuphinda phindiwe, kubaprofethi, uJehovah ulwa nabacindezela abampofu nabaswele kaIsrayeli. Ningaba kanjani “ngcwele” futhi nihlukumeze abanye ngesikhathi esisodwa na? Anikwazi, nakuba niqiniseke kangakanani ekugcineni ezenkolo.

`Funda u-Amos 2:6; Amos 4:1; Amos 5:11; Isaya 3:14, 15; Isaya 10:1, 2; no Jeremiya 2:34. Bathini abaprofethi okuveza lokho uJehovah ayexwayise ngako uIsrayeli wasendulo na? Athini lamazwi kithina namuhla na?`