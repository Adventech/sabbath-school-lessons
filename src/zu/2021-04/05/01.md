---
title:  Isihambi Emasangweni Akho
date:  23/10/2021
---

### Kuleliviki Funda Lokhu
Marko 12:29–31, Dut. 10:1–19, Hub. 146:5–10, Mat. 7:12, Dut. 27:19, Jakobe 1:27–2:11.

> <p>Indimana Yekhanda</p>
> “ ‘Thandani-ke izihambi, ngokuba naniyizihambi ezweni laseGibithe’ ” (Duteronomi 10:19, NKJV).

NNjengoba sifundile ngeviki eledlule, ngenkathi ebuzwa ngumbhali mayelana “ ‘nomthetho wokuqala kunayo yonke’ ” (Marko 12:28), uJesu waphendula ngokunikeza isiqiniseko sokuthi uNkulunkulu munye, futhi wayesethi: “ ‘ “Woyithanda iNkosi, uNkulunkulu wakho ngayo yonke inhliziyo yakho, nangawo wonke umphefumulo wakho, nangayo yonke ingqondo yakho, nangawo onke amandla akho’ ” (Marko 12:30, NKJV).

Kepha, uJesu waqhubeka, ekhuluma futhi “ ‘nowesibili unjengawo’ ” (Marko 12:31, NKJV), lokho Umbhali ayengazange abuze ngako. Nakuba kunjalo, uJesu, azi ukubaluleka kwawo, wathi: “ ‘Nowesibili onjengawo, yilo: ‘Womthanda umakhelwame wakho njengalokhu uzithanda wena.’ Awukho omunye umyalo omkhulu kunale’ ” (Marko 12:31, NKJV).

Awukho umthetho omkhulu kunale na? UJesu wahlanganisa ukuthanda uNkulunkulu kanye nokuthanda umakhelwane emthethweni owodwa, futhi lowo mthetho wawumkhulu kunayo yonke.

Futhi, uJesu wayengezi nento entsha, into amaJuda ayengakaze ayizwe ngaphambilini. Kunalokho, ubizo lokuthanda Yena kunakho konke—umqondo wokuthando umakhelwane kanye nowokuthanda abanye abantu njengendlela yokutshengisa ukuthanda kwethu uNkulunkulu, yebo, kwakususelwa encwadini kaDuteronomi.

_*Funda isifundo saleliviki ukulungiselela iSabatha, October 30._