---
title:  Cabanga Kabanzi
date:  29/10/2021
---

Kulukhuni ukucabanga ukuthi nasezikhathini ezinhle kakhulu, njengasekubuseni kukaDavide noSolomoni, isizwe sakwaIsrayeli sasingabusiswa kangaka nguNkulunkulu kepha sasibagcindezele kakhulu abampofu, abangenamandla, kanye nabantulayo phakathi kwabo.

“Ngalokho, ngokuba ninyathela abampofu, namukele kuye isipho samabele, noma nakha izindlu ngamatshe abaziweyo aniyikuhlala kuzo, nokuba nitshala izivini ezinhle aniyikuphuza iwayini lazo. Ngokuba ngiyazi ukuthi iziphambeko zenu ziningi nokuthi izono zenu zinkulu, nina enicindezela abalungileyo, namukela umvuzo, nenichezukisa abampofu esangweni.” (Amos 5:11, 12, NKJV).

“UJehova uyakungena ekwahluleleni namalunga abantu bakhe nezikhulu zabo ngokuthi: “Yinina eniqedile isivini, impango yabampofu isezindlini zenu’ ” (Isa. 3:14, NKJV).

**Imibuzo Yokuxoxisana**

`➊ UIsrayeli kwakumele akhumbule ukuthi babe “yizihambi” eGibhithe, okungesinye sezizathu ngazo okwakumele baphathe izihambi nabafokazi phakathi kwabo ngendlela ababefisa engabe baphathwa ngayo ngenkathi nabo bengabafokazi. Leliqiniso lihlobana kanjani nevangeli, nomqondo wokuthi, ngegazi likaJesu, sikhululiwe ebugqilini besono na? Kungani, futhi ngaziphi izindlela ezihambisanayo, kumele lokho uJesu asenzele kona kuthinte indlela esiphatha ngayo abanye, ikakhulu labo abangenamandla phakathi kwethu na?`

`➋ Cabanga ngako. Singakhonza ngosuku olufanele, siqonde ngeqiniso ngokufa, isihogo, Uphawu lwesilo, njalo, njalo. Kuhle lokho. Kodwa kuchazani konke lokho uma sihlukumeza abanye sibaphatha kabi abangenamandla phakathi kwethu noma singenzi ubulungiswa uma kumele sahlulele isimo na? Ikakhulu ngenxa yeqiniso esinalo, kungani kumele siqikelele kakhulu ekutheni singacabangi ngokuthi, ngandlela-thile, ukwazi nje iqiniso, ngokwako, yikho konke nje uNkulunkulu akufuna kithina na? Kungani lokhu kungaba wugibe oluyingozi kithina na?`

`➌ Iyiphi indima ukholo lwethu okumele lube nayo ekusizeni thina ukuba siqonde ngalokho okuvama ukubizwa “ngamalungelo esintu” na?`