---
title:  Inkolo Emsulwa Phambi KukaNkulunkulu
date:  28/10/2021
---

`Funda: uDuteronomi 24:10-15. Yiziphi izimiso ezibalulekile ezethulwa lapha mayelana nendlela yokuphatha labo abangaphansi kolawulo lwethu na?`

Futhi, sibona umnako kaJehovah ngesithunzi sabantu. Yebo, othile ukukweleta okuthile, futhi yisikhathi sokulanda—kodwa bonisa lowo muntu inhlonipho ethile, isithunzi esithile akunjalo na? Musa ukugulukudela endaweni yakhe uyofuna ngesankahlu. Kunalokho, linda ngaphandle ukuba eze kuwe azokunikeza. UDuteronomi 25:12, 13 ubonakala engathi uthi uma ompofu ekunize izembatho “njengesibambiso,” uyadinga okungenani ukuba umsize alale ngaso ebusuku. Ezinye izindimana zibhekana nendlela othile aphatha ngayo ompofu osebenzela yena, okulula ukuba acindezeleke. Musa ukumcindezela, ngoba emehlweni kaNkulunkulu kuyisono, futhi ngokuqinisekileyo esibi kakhulu. Kwakhona, uma uIsrayeli wayezoba ngufakazi, ngabantu abangcwele abahamba eqinsweni phakathi kwezwe elicwile emangeni, ekukhonzeni izithixo, ebubini, nasesonweni, nembala kwakuyomele babemnene kwababuthakathaka nakwabahlupheke kunabo bonke. Kungenjalo, ubufakazi babo babuyoba yize.

`Funda: uJakobe 1:27-2:11. Uthini uJakobe lapha okuveza lokho uJehovah ayekutshela abantu Bakhe KuDuteronomi na? Yikuphi okubalulekile kulokhu kuxhumanisa kukaJakobe ukuhlukumeza abampofu kanye neMithetho Elishumi na?`

Nakuba kungekho Emithethweni Elishumi ngokwayo okuxhumene ngqo nokuphatha abacebile kangcono kunabampofu, ukugxila ngokuqinile embhalweni womthetho ube ngesikhathi esisodwa uxhaphaza abampofu noma abaswele kwenza inhlekisa ukuzibiza ngekholwa kanye nokubanga ngelokugcina imithetho. Ukuthanda umakhelwane wakho njengalokhu uzithanda wena yindlela ephakeme kunazo zonke yokubonisa umthetho kaNkulunkulu—futhi lokhu yiqiniso lamanje njengamanje njengalokhu kwakunjalo ngesikhathi sikaJakobe, futhi kwakunjalo nangenkathi uMose ekhuluma noIsrayeli emingceleni Yezwe eliNgcwele.

`Kungani thina njengama-Seventh-day Adventist, abathathela phezulu ukugcina umthetho, kumele siqinisekise ukuba siwathathela phezulu amazwi kaJakobe nakaDuteronomi na? Sinalokho esikufunde kuJakobe, kungani Inkolo yethu ekugcineni umthetho kumele iqinise ukuzinikela kwethu ekusizeni abampofu nabaswele phakathi kwethu na?`