---
title:  Thanda Isihambi
date:  25/10/2021
---

Phakathi kweziyalo uMose uyamemezela: “ ‘Bheka, izulu nezulu lamazulu lingelikaJehova uNkulunkulu wakho, nomhlaba nakho konke okukuwo’ ” (Deut. 10:14, NKJV). Yeka inkulumo enamandla kangaka yobukhulu bukaJehovah, umqondo otholakala nakwezinye izindawo eBhayibhelini: “Umhlaba ungokaJehovah, nokugcwala kwawo, izwe nabakhileyo kulo” (Ihubo. 24:1, NKJV).

`Funda: uDuteronomi 10:17-19. Yisiphi esinye isimemezelo asenzayo uMose ngoJehovah lapha, futhi na? Okusemqoka kakhulu, uNkulunkulu uyaleza abantu Bakhe ngani ngenxa yalesisimemezelo na?`

U-Yahweh akayena nje umbusi wezulu nomhlaba kuphela, aphinde futhi abe “nguNkulunkulu wonkulunkulu, kanye neNkosi yamakhosi” (Dut. 10:17). Lokhu akuchazi ukuthi kukhona abanye onkulunkulu, abangaphansi, njengalokhu amaqaba ayebazungezile ayekhonza. Kunalokho, kuyindlela yokukhuluma Ngaye engukuphela Kwakhe uNkulunkulu (“ ‘ “Bonani manje ukuthi mina, yebo, mina nginguye, akakho uNkulunkulu ngaphandle kwami” ’ ” [Deut. 32:39, NKJV]), iqinisekisa ubukhosi obuphelele Bakhe phezu kwawo onke amanye amandla, angempela nacatshangwayo, ezulwini noma emhlabeni.

Umbhalo uthi, futhi, Yena “unguNkulunkulu omkhulu, onamandla, futhi owesabekayo, ongakhethi muntu futhi engaphulwa sandla.” Konke kuyingxenye yomyalezo omkhulu: u-Yahweh nguNkulunkulu wakho, futhi nina, bantu Bakhe, kumele nimlalele Yena.

Kunamandla ukuqhathanisa okwenzeka lapha. Yebo, u-Yahweh nguNkulunkulu wonkulunkulu kanye neNkosi yamakhosi, Umbusi wakho konke kanye nomphasi wendalo (Kol. 1:16, 17), kepha futhi unakekela izintandane, umfelokazi, kanye nesihambi, futhi abonise lokho kunaka ngokubhekana nezidingo zabo eziphuthumayo.

UNkulunkulu uqaphela uma kuwa umzwlili (Mat. 10:29) uyabazi ubunzima balabo abasemaphethelweni omphakathi. Ngamanye amazwi, uJehovah utshela abantu ukuthi, Kulungile, mhlawumbe nikhethiwe, nikhethekile, futhi ngiyanithanda, kodwa nabanye ngiyabathanda, kuhlangene nabasweleyo nabantulile phakathi kwenu. Futhi nanjengoba ngibathanda, nani kumele nibathande, ngokunjalo. Lokhu kungesinye sezibopho zenu zesivumelwano, esibalulekile, futhi.

`Funda Ihubo 146:5-10.Yimuphi umyalezo waleliHubo obonisa lokho okushiwo nguNkulunkulu lapha, futhi lokhu kumele kusho ukuthini kithina namuhla, njengamaKristu na?`