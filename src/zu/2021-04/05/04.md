---
title:  Ngokuba Naniyizihambi EGibhithe
date:  26/10/2021
---

**“ ‘Ngakhoke thandani izihambi, ngokuba naniyizihambi ezweni laseGibhithe’ ” (Dut. 10:19, NKJV). Uthini umyalezo kuIsrayeli wasendulo lapha na? Lomyalezo kumele uthini nakithina, ngokunjalo na?**

Eminyakeni eminingi ngaphambilini uJehovah wayethe ku-Abram: “ ‘Yazisisa ukuthi inzalo yakho izakuba ngabafokazi ezweni elingesilo elabo, ibe yizigqila, icindezelwe iminyaka engamakhulu amane’ ” (Gen. 15:13, NKJV; buka futhi Gen. 17:8, Acts 13:17). Lokhu, nembala, kwenzeka, futhi ezahlukweni zokuqala zikaEksodusi indaba enkulu yokuhlengwa kwabo (Eksod. 15:13) nokusindiswa (Eksod. 14:13) eGibhithe ilotshelwe Izizukulwane, Uphawu, isingathekiso, sokuhlengwa kanye nokusindiswa esikunikeziwe kuKristu Jesu. Kulendimana, uJehovah ufuna bakhumbule lapho ebebekade bekhona nababeyiko—izihambi kwelinye izwe.

Ngamanye amazwi, Khumbulani ngesikhathi nanisonqenqemeni lomphakathi, nilahliwe, futhi niyizigqila, ngalokho nisemuseni walabo ababenamandla kunani futhi bekwazi ukunihlukumeza, futhi nembala, bekwenza lokho. Futhi nakuba uIsrayeli wayeyisizwe esikhethiweyo, esibizwe nguNkulunkulu, “umbuso wabapristi” (Exod. 19:6), futhi nakuba kwakunomehluko phakathi kwabo kanye nezihambi eziphakathi kwabo—ikakhulu ngokuphathelene nezinkonzo Zenkolo—uma kuza “kumalungelo esintu,” isihambi, umfelokazi, intandane babedinga ukuphathwa ngokulunga okufanayo nokwakulindelwe ngabakwaIsrayeli.

`Funda: uMathewu 7:12. Lendimana ikusonga kanjani lokho uJehovah ayekutshela uIsrayeli wasendulo ngendlela okwakumele baphathe ngayo abangenamandla phakathi kwabo na?`

Lesisiyalo kuIsrayeli mayelana nendlela okwakumele baphathe ngayo abalahliwe, kwakungewona umkhuba ojwayelekile endulo, lapho abalahliwe babephathwa njengezilwane kwezinye izikhathi.

Ngokuphikisayo, uIsrayeli kwakumele ehluke, abe yisibani ezizweni. Yebo, lowo mehluko wawuzotholakala kuNkulunkulu ababemkhonza, ngendlela ababemkhonza ngayo, kanye nalo lonke uhlelo lwenkolo yeqiniso uNkulunkulu ayebanikeze lona. Kepha, ukuphatha kwabo ngobumnene abangelutho kwakuzoba ngubufakazi obunamandla ezweni ngobukhulu bukaNkulunkulu wabo kanye nokholo lwabo, okwakuyisizathu sonke sokubakhona kwabo, ukufakaza ezweni ngoNkulunkulu wabo.