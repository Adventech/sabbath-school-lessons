---
title:  Ukucabanga Kabanzi
date:  03/12/2021
---

“Kukhulu ukuzehlisa kukaNkulunkulu kanye nozwelo Lwakhe ngezidalwa Zakhe ezilahlekile ngokubuka Uthingo lwenkosazana oluhle emafwini njengophawu lwesivumelwano Sakhe nabantu! UJehovah umemezela ukuthi lapho ebuka Uthingo lwenkosazana, uyokhumbula isivumelwano Sakhe. Lokhu akuchazi ukuthi wayezokhohlwa; kodwa ukhuluma ngolimi lwethu, ukuze simqonde Yena kangcono. Kwakuyinhloso kaNkulunkulu ukuthi njengabantwana Bakhe bezizukulwane zakamuva sibuze incazelo yaloluphawu oluhle emkhathini, abazali babo baxoxe indaba kaZamcolo, futhi babatshele ukuthi Ophezu konke walwenza walubeka emafini njengesiqiniseko sokuthi amanzi awasayikuphinde engamele umhlaba futhi. Ngalokho kwisizukulwane ngasinye lwaluzofakaza ngothando lukaNkulunkulu kubantu futhi luqinise iqholo kuNkulunkulu.”—Ellen G. White, Patriarchs and Prophets, pp. 106, 107.

Kusukela ekusungulweni kobuKristu, alikho ibandla elibe nesabelo kwingcebo nokuthokomala njengebandla lanamuhla kwamanye amazwe. Umbuzo uthi, Ngayiphi intengo na? Ukunotha okunje kunethonya kwezikamoya zethu—hhayi ngobuhle futhi. Bekungenzeka kanjani lokho na? Kusukela nini ingcebo Nokwanda kwayo kwake kwakhuthaza izimpawu zobuKristu njengokuzidela, nokuzinikela na? Ezikhathini eziningi, okuphikisaya kuyenzeka: lapho abantu beba nokuningi, lapho bengadinge lutho, kuyancipha Ukuncika kwabo kuNkulunkulu. Ingcebo nempumelelo, noma kukuhle kangakanani, kuza nezihibe eziningi eziyingozi kwezikamoya.

**Imibuzo Yokuxoxisana**

`➊ Xoxani ngodaba lwengcebo nangendlela ethinta ngayo ezikamoya zethu. Yiziphi izindlela labo “abanemali” abangazivikela ngayo kwezinye zezingozi ezingadalwa yingcebo na?`

`➋ Eklasini khulumani ngezigameko zokugcina zempilo kaKristu futhi nokuthi zisitshelani ngothando lukaNkulunkulu ngathi nesizathu sokungamele sikhohlwe ngeqiniso lalolothando. Yiziphi ezinye izinto ongazicabanga ezembula ukulunga kukaNkulunkulu, futhi kungani kumele sikhumbule leliqiniso njalo na?`

`➌ Nakuba abanye ososayensi bethi akuzange kube noZamcolo womhlaba wonke, noma iBhayibheli lithi wawukhona (kanye nothingo lwenkosazana), abanye bathi akukho ukudala ngezinsuku eziyisithupha, noma kusho iBhayibheli (kanye neSabatha losuku lwesikhombisa ukugubha indalo). Lokhu kumele kusitsheleni ngamandla, nokuphika kanye nomthelela wesiko okholweni na?`