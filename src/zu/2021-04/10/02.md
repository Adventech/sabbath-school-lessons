---
title:  Ukukhumbula Uthingo Lwenkosazana
date:  28/11/2021
---

Isikhathi sokuqala igama “Khumbula” eliqhamuka ngaso eBhayibhelini kukuGenesisi 9, lapho—ngemuva kukaZamcolo—uJehovah atshela khona uNowa ukuthi Yena uyobeka Uthingo lwenkosazana emkhathini njengophawu lwesivumelwano Sakhe nomhlaba wonke, sokuthi akasayikuphinde abhubhise wonke umhlaba ngozamcolo.

`Funda: uGenesisi 9:8-17. Igama “Khumbula” lisetshenziswe kanjani lapha, futhi yini esingayifunda ngendlela okumele sikhumbule ngayo lokho uNkulunkulu asenzele kona na?`

Nembala, uNkulunkulu akadinge thingo lwenkosazana ukuba akhumbule isithembiso Sakhe nesivumelwano. Wayekhuluma ulimi isintu esizoluqonda. Kunalokho, Uthingo lwenkosazana lwenzelwa thina, njengabantu, ukukhumbula isithembiso nesivumelwano sikaNkulunkulu sokungabhubhisi umhlaba futhi ngamanzi. Ngamanye amazwi, Uthingo lwenkosazana lwalungelokusiza abantu bakhumbule lesisivumelwano esikhethekile uNkulunkulu ayesenzile; njalo Uthingo lwenkosazana luvela, abantu bakaNkulunkulu babezokhumbula, hhayi kuphela ukwahlulela kukaNkulunkulu komhlaba ngenxa yesono sawo kodwa futhi nothando Lwakhe lomhlaba nesithembiso Sakhe sokungalethi uzamcolo futhi.

Yingakho, lapha sibona ukubaluleka komqondo wokukhumbula: ukukhumbula izithembiso zikaNkulunkulu, ukukhumbula izixwayiso Zakhe, ukukhumbula izenzo Zakhe emhlabeni.

Uthingo lwenkosazana emkhathini luyabaluleka kakhulu namuhla ngenkathi, ngokuqhubeka kweMithetho yemvelo, ososayensi abaningi belahla umqondo wokuthi kwake kwabakhona uzamcolo womhlaba wonke. Kuyathathekisa ukuthi u-Ellen G. White wabhala ukuthi ngaphambi kokuba uzamcolo uze, abantu abaningi babenomqondo ofanayo wokuqhubeka kweMithetho yemvelo futhi bachitha ukuthi kungase kube khona uzamcolo womhlaba wonke. Wabhala ukuthi izihlakaniphi zaphikisa ngokuthi “imithetho yemvelo isekelwe ngokuqinile  noNkulunkulu Uqobo ngeke akwazi ukuyiguqula.”—Patriarchs and Prophets, p. 97. Ngakhoke ngaphambi kukaZamcolo, abantu baphikisana, ngokuthi ngokwemithetho yemvelo, wawungeke ubekhona; ngemuva kukaZamcolo, abantu baphikisana, ngokuthi ngokwemithetho yemvelo, awukaze ube khona.

Nakuba kunjalo, uNkulunkulu Ezwini Lakhe wasitshela ngoZamcolo futhi wanikeza izwe uphawu, hhayi kuphela lukaZamcolo, kepha lwesithembiso sokungaphinde awulethe futhi. Ngalokho, uma sikhumbula okuchazwa wuthingo lwenkosazana, singaba nesiqiniseko, esilotshwe emkhathini ngemibala emihle, sokuthi Izwi likaNkulunkulu liqinisekile. Futhi uma singalithemba Izwi Lakhe kulesisithembiso, singelithembe ngani kukho konke asitshela kona na?

`Ngokuzayo uma ubona Uthingo lwenkosazana, cabanga ngezithembiso zikaNkulunkulu. Ungafunda kanjani ukuthemba zonke lezozithembiso na?`