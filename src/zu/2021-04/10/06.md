---
title:  Khumbula Wawuyisigqila
date:  02/12/2021
---

`Funda: uDuteronomi 5:15; Duteronomi 6:12; Duteronomi 15:15; Duteronomi 16:3, 12; no Duteronomi 24:18, 22. Yikuphi okuqondile uJehovah ayefuna bangakukhohlwa futhi kungani na?`

Njengoba sesibonile, kulo lonke iTestamente Elidala, njalo uJehovah wakhumbuza abantu ngoFuduko, ukuhlengwa kwabo okumangalisayo, nguNkulunkulu, eGibhithe. Kuze kube namuhla, iminyaka eyizinkulungwane kamuva, ababambe Inkolo yamaJuda bagubha Iphasika, isikhumbuzo salokho uNkulunkulu akwenzele bona. “Kuyakuthi lapho senifike ezweni uJehova azakuninika lona njengesithembiso sakhe, niyakugcina inkonzo yakhe. Kuyakuthi nxa abantwana benu besho kini, bethi: ‘Iyini le nkonzo kini na?’ nithi: ‘Kungumhlatshelo wephasika likaJehova owadlula kuzo izindlu zabantwana bakwa-Israyeli mhla ebulala abaseGibithe, ezokhulula izindlu zethu.’ ” Abantu bakhothama, bakhuleka’ ” (Eksod. 12:25–27, NKJV).

Kwibandla namuhla, Iphasika liwuphawu lokuhlengwa esikunikeziwe kuKristu: “Ngokuba nelethu iphasika lihlatshiwe, elinguKristu” (1 Kor. 5:7, NKJV).

`Funda: abase-Efesu 2:8-13. Lamakholwa abeZizwe atshelwa ukuba akhumbule ini na? Lokhu kuhambisana kanjani nalokho AmaHeberu ayetshelwe ukuba akukhumbule kuDuteronomi na?`

UPawule wayefuna lababantu bakhumbule lokho uNkulunkulu ayebenzele kona kuKrsitu, lokho ayebahlenge kukho, nalokho ababenakho manje ngenxa yomusa kaNkulunkulu kubo. Njengakubantwana bakwaIsrayeli, kwakungekho kubo futhi ngokwabo ukufaneleka kuNkulunkulu. Kunalokho, kwakungumusa kuphela kaNkulunkulu, onikezwe kubo, nakuba babe “yizihambi esivumelwaneni zesithembiso,” okwabenz babeyilokho ababeyikho kuKristu Jesu.

Noma ngamaJuda ehlane, ngamaKristu e-Efesu, noma ama-Seventh-day Adventist noma yikuphi emhlabeni, kubucayi kakhulu ukuba sikhumbule njalo, singakhohlwa, lokho uNkulunkulu asenzele kona kuKristu. Akumangalisi, nokho, ukuthi sinalamazwi: “Bekuyoba kuhle kithina ukuba sichithe ihora lokuzindla usuku ngalunye sicabanga ngempilo kaKristu. Kumele siyithathe iphuzu ngephuzu, sivumele Umcabango ubambe umbono ngamunye, ikakhulu eyesikhathi sokugcina. Kuyothi lapho sigxila emhlatshelweni Wakhe omkhulu ngathi, iqholo lethu kuYena liyoqhubeka njalo, uthando lwethu luvukuzwe, futhi sigcwaliswe kakhulu ngomoya Wakhe.”—Ellen G. White, The Desire of Ages, p. 83.