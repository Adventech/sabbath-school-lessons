---
title:  Usudlile Wasutha
date:  01/12/2021
---

Omunye owayengumholi webandla, owayesebenze kwi- General Conference of Seventh-day Adventists®  iminyaka engu-34, waxoxa indaba ngendlela, eminyakeni eminingi ngaphambilini, yena nomkakhe, sebefike esikhumulweni sezindiza, babelahlekelwe yizimpahla zabo. “Khona lapho,” kusho yena, “ngakwibhande lemithwalo futhi emphakathini, saguqa sakhuleka, sicela uJehovah ukuba kubuye lemithwalo elahlekile.” Wayesethi, eminyakeni eminingi elandelayo, kwenzeka into efanayo: bafika esikhumulweni sezindiza, kodwa Umthwalo othile awufikanga, usesho okwenzeka. “Ungakhathazeki,” esho kumkakhe, “umshwalense uzoyikhokha.”

`Nalendaba nemqondweni, funda uDuteronomi 8:7-18. Sixwayiso sini uJehovah asinikeza lapha kubantu Bakhe, futhi kumele sichaze ukuthini kithina namuhla na?`

Buka ukuthi ukuthembeka kuJehovah kwakuzobalethelani. Babengezuthola nje izwe elimangalisayo nelinothile, “ ‘izwe lapho uyakudla khona isinkwa kungekho kuswela; awuyikudinga lutho’ ” (Deut. 8:9, NKJV), kodwa babezobusiswa ngokwenezezekile kulelizwe: imihlambi negolide nesiliva nezindlu ezinhle. Okungukuthi, babezonikezwa konke ukuthokomala Kwezinto abazifunayo empilweni.

Kodwa bese? Babezobhekana nengozi njalo ehambisana nengcebo nempumelelo, leyo yokukhohlwa ukuthi kwakunguJehovah kuphela “ ‘okupha amandla okuzuza imfuyo’ ” (Dut. 8:18, NKJV).

Mhlawumbe hhayi ekuqaleni, kepha ngokuhamba kweminyaka futhi sebenako konke ukuthokomala abakudingayo, babezokhohlwa yimuva, bakhohlwe indlela uJehovah ayebahole ngayo “ehlane elikhulu nelesabekayo” (Dut. 1:19, NKJV), futhi, nembala, bese becabanga ukuthi ngukuhlakanipha kwabo namathalente okwenza baphumelela kangaka.

Yilokhu impela ke uJehovah ayebaxwayisa ngako (futhi ngeshwa, ikakhulu lapho ufunda kubaprofethi abalandelayo, yilokhu kanye okwenzeka kubo).

Ngalokho, phakathi kwalempumelelo, uMose ubatshela ukuba bakhumbule ukuthi nguJehovah kuphela owayebenzele lokhu futhi bangakhohliswa yisibusiso zemphahla ayebanikeze zona. Emakhulwini eminyaka elandelayo, uJesu waxwayisa, kumzekeliso womhlwanyeli, mayelana “nokukhohlisa kwengcebo” (Marko 4:19).

`Nakuba singaba nemali nezimpahla ezingakanani lapha, sonke siyinyama negazi elilindele umgodi emhlabathini. Lokho kumele kusitsheleni mayelana nezingozi eziza nengcebo, ngokuthi ingcebo ingasenza sikhohlwe isidingo sethu saLowo kuphela ongasihlenga kulowomgodi emhlabathini na?`