---
title:  Mayelana Nezinsuku Ezidlulile
date:  29/11/2021
---

KuDuteronomi 4, sifunda iziyalo ezimangalisayo uJehovah azinikeza abantu Bakhe ngoMose mayelana namalungelo amakhulu abo njengabantu abakhethekile bakaNkulunkulu. Wabahlenga eGibhithe “ ‘ngezilingo, nangezibonakaliso, nangezimangaliso, nangempi, nangesandla esinamandla, nangengalo eyeluliweyo, nangengebhe enkulu njengakho konke uJehova uNkulunkulu wenu anenzela khona eGibithe phambi kwamehlo enu’ ” (Dut. 4:34, NKJV). Ngamanye amazwi, uNkulunkulu akanenzalanga nje okukhulu, wakwenza ngezindlela okumele zinisize nikhumbule, futhi ningakhohlwa, izinto ezinkulu anenzele zona.

`Funda: uDuteronomi 4:32-39. UJehovah wayethi mabakhumbuleni, futhi kungani kwakusemqoka ukuba bakhumbule lezizinto na?`

UMose ukhombe emuva kuwo wonke umlando, nakwindalo uqobo, bese ebabuza, ngobuciko, ukuba kukhona kuwo wonke umlando okwake Kwenziwa njengalokhu okwenzelwe bona. Empeleni, ubatshela ukuba babuze; Okungukuthi, bazifundele ngokwabo futhi babheke uma kukhona okunjengalokho abanamava ako oseke kwenzeka ngaphambilini. Ngokubabuza Imibuzo embalwa, uMose wayezama ukubenza bazibonele ngokwabo lokho uJehovah ayekwenzele bona, futhi ngalokho, ekugcineni, kwakumele babonge kuYena ngezenzo Zakhe ezinamandla empilweni yabo.

Okungumongo walezizenzo kwakungukukhululwa eGibhithe bese futhi, mhlawumbe ngezinye izindlela okumangalisa kakhulu, ngukukhuluma Kwakhe nabo eSinayi, okwenza bezwe “amazwi Akhe ephuma phakathi komlilo.”

`Funda: uDuteronomi 4:40. Siphetho sini uMose ayefuna abantu basitomule kulamazwi ngalokho uNkulunkulu ayebenzele kona na?`

UJehovah akazenzanga zonke lezizinto ngaphandle kwenhloso. Wayehlenge abantu Bakhe, egcina uhlangothi Lwakhe lwesivumelwano ayesisungule nabo. Babekhululiwe eGibhithe, sebezongena Ezweni Lesithembiso. UNkulunkulu wakwenza Okwakhe; manje babebizelwa ekwenzeni olwabo uhlangothi, olwalungukulalela nje kuphela.

`Lesisifanekiso silimela kanjani icebo losindiso njengalokhu lethulwa kwiTestamente Elisha na? Yini asenzele yona uJesu, futhi kumele sisabele kanjani kulokhu asenzele kona na? (buka iSamb. 14:12.)`