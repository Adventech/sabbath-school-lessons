---
title:  Khumbula, Ungakhohlwa
date:  27/11/2021
---

### Funda Lokhu Kuleliviki
Gen. 9:8–17; Dut. 4:32–39; Samb. 14:12; Dut. 4:9, 23; Dut. 6:7; Dut. 8:7–18; Efes. 2:8–13.

> <p>Indimana Yekhanda</p>
> “ ‘Khumbula, ungakhohlwa ukuthi wamthukuthelisa uJehova uNkulunkulu wakho ehlane; kusukela osukwini owaphuma ngalo ezweni laseGibithe waze wafika kule ndawo nanizinge nihlubuka kuJehova’ ” (Duteronomi 9:7, NKJV).

Amagama amabili aqhamuka kulo lonke iBhayibheli: Khumbula no khohlwa. Omabili abhekisa kokuthile kwabantu, okuthile okwenzeka ezingqondweni zethu. Omabili ayizenzo, futhi ayaphikisana: ukukhumbula kungukungakhohlwa, futhi ukukhohlwa kungukungakhumbuli.

UNkulunkulu uvama ukutshela abantu Bakhe ukuba bakhumbule zonke izinto abanzele zona; bakhumbule umusa Wakhe ngakubo kanye nokulunga Kwakhe ngakubo. Okuningi kwiTestamente Elidala kuqukethe abaprofethi betshela abantu, AmaHeberu, ukuba angakhohlwa yilokho uJehovah ayebenzele kona. Kodwa, futhi, okubaluleke kunakho konke, kwakungamele bakhohlwe ngukuthi ubizo lwabo kuYena lwaluyini nokuthi kwakumele babengabantu abanjani ekusabeleni kulolobizo. “Ngiyakukhumbula izenzo zikaJehova, yebo, ngikhumbule izimangaliso zasendulo” (Hub. 77:11, NKJV).

Ngabe kwehlukile yini kithina namuhla, ezingeni lebandla, futhi, ikakhulu, ezingena lomuntu ngamunye na? Kulula kakhulu ukukhohlwa yilokho uNkulunkulu asenzele kona.

Kuleliviki, njengalokhu kwethulwe KuDuteronomi, sizobuka kulesisimiso esisemqoka, leso sokukhumbula futhi singakhohlwa ngukungenelela kukaNkulunkulu ezimpilweni zethu.

_*Funda isifundo saleliviki ukulungisela iSabatha, December 4._