### Incwadi YeSivumelwano: UDuteronomi

Indaba ihamba kanje: ngesikhathi senkosi uJosiya eJerusalema (640-609 B.C.), othile, okungenzeka esebenza ethempelini, wathola incwadi, futhi lencwadi yafundwa phambi kweNkosi uJosiya. “Kwasekwenzeka ukuthi, ngenkathi inkosi izwa amazwi Encwadi yoMthetho, yadabula izingubo zayo” (2 Amakhosi 22:11, NKJV). Kwakungani na? Ngoba yabona ukuthi yona nabantu babengalaleli lokhu okwakulotshwe encwadini.

Ngalokho, ngokwaleyoncwadi, eyayibizwa “Incwadi yeSivumelwano” (2 Amakhosi 23:2, NKJV), uJosiya waqala inguquko enkulu. Singafunda ngaleyongquko ku 2 Amakhosi 23.

Kwakuyiyiphi lencwadi eyayithinta kangaka inkosi nesizwe sayo na? Kukholakala ukuthi kwakunguDuteronomi, okuyisifundo sethu salonyangantathu.

Kungeyesihlanu, futhi kungeyokugcina, yeZincwadi Ezinhlanu zikaMose, uDuteronomi—igama eliqhamuka kwelesi-Latin deuteronomium (okusho “umthetho wesibili”)—angafingqwa ngokulandelayo:

Ekubeni beshiye elaseGibhithe, bangena esivumelwaneni noJehovah eSinayi, abantwana bakwaIsrayeli—kunokuba baqonde ngqo eKanana—bazulazula ehlane iminyaka engu-40. Sekuphele iminyaka engu-40 futhi AmaHeberu sekumele awelele Ezweni leSithembiso, uMose wakhuluma kubo izinkulumo eziningi. Umongo walezozinkulumo kwakungukuthi: senizongena Ezweni leSithembiso. Ekugcineni! Ningakhohlwa yilokho uJehovah anenzele kona, futhi ningakhohlwa yilokho akucela kini manje, Okungukuthi nimthande Yena ngenhliziyo yenu yonke nangomphefumulo wenu wonke futh nembule lolothando ngokulalela yonke imithetho Yakhe, konke ngokwesivumelwano.

Futhi, ukugcizelela ukubaluleka kwesivumelwano, uMose waphinda kubantu Imithetho Elishumi, isisekelo somthetho sezibopho zabo kwisivumelwano uJehovah ayesenze kuqala nokhokho babo, futhi nayesaqhubeka nokusenza, futhi, kodwa manje nabo—khona lapha emingceleni yaseKanana.

Yingakho, sibuza: Ngabe kukhona ukuhambisana nalokho abantwana bakwaIsrayeli, emingceleni Yezwe leSithembiso, ababhekana nako—kanye nalokho thina, namuhla, emngceleni Wezwe leSithembiso (elingcono), esibhekana nako na?

Ngalokho, isihloko salonyangantathu, sithi “Iqiniso Lamanje Encwadini kaDuteronomi.” Futhi yilokho esizokubuka: imiyalezo yeqiniso lamanje esingayithatha emazwini kaNkulunkulu kubantu Bakhe besivumelwano.

Kulonyangantathu, sizobuka uDuteronomi ngokwezihloko, sithinte izindikimba ezinjengesivmelwano Saphakade, umthetho nomusa, ukuthi kusho ukuthini Ukuthanda uNkulunkulu kanye nomakhelwane wakho, futhi—okusemqoka kunakho konke—indlela incwadi kaDuteronomi eyembulela thina uthando lukaNkulunkulu, olwabonakaliswa ngendlela enamandla kakhulu ekufeni kukaJesu esiphambanweni kanye nokuvuka Kwakhe.

Nembala, ubanzi umsansa wesikhathi nempucuko ophakathi kwebandla namuhla kanye nebandla ehlane. Kepha, mhlawumbe, lokho okufanayo phakathi kwethu nabo kungaba ngaphezulu kwalokho okusehlukanisa nabo. Ngokwesibonelo, amazwi alandelayo abengekhulunywe kithina namuhla na?

“ ‘Ngeqiniso nginifundisile imiyalelo kanye nokwehlulela, njengalokho uJehovah uNkulunkulu wami engiyalezile, ukuba nenze ngokuhambisana nayo ezweni eniyokulithatha. Ngalokho qaphelani ukuba niyigcine; ngoba lokho kuyinhlakanipho yenu kanye ngokuqonda kwenu phambi kwabantu abayozwa yonke lemiyalelo, futhi bathi, “Ngeqiniso lesisizwe esikhulu singabantu abaphusile nabaqondayo.” ’ ” (Dut. 4:5, 6, NKJV).

Qaphela, kwakungeyona imithetho ngokwayo eyayingu “kuhlakanipha ngokuqonda” kwabo phambi kwezizwe kodwa ngukulalela kwabo leyomithetho. Ngokuqinisekile kunomyalezo kithina lapha. Miningi, njengoba sizobona, encwadini kaDuteronomi.

_u-Clifford R. Goldstein ngumhleli weSifundo Sabantu Abadala kanye nombhali wencwadi Baptizing the Devil: Evolution and the Seduction of Christianity._