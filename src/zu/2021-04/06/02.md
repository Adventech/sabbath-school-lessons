---
title:  Ungathasiseli noma Unganciphisi
date:  31/10/2021
---

`Funda: uDuteronomi 4:1, 2. Yisiphi isixwayiso esiqondile uJehovah abanikeza sona mayelana “nemiyalelo nezahlulelo” Zakhe, futhi kungani lokho kube yinto abaxwayiswa ngayo zisuka nje na? (buka futhi uDut. 12:32.)`

UJehovah ubatshela ukuba balalele “imiyalelo kanye nezahlulelo” futhi bangathasiseli noma banciphise kuzo. Ukusholani lokho na? Futhi, kungani othile engafuna ukuguqula umthetho kaNkulunkulu na?

Nembala, siyayazi impendulo.

“USathane ubekezele futhi wangakhathala emizamweni yakhe yokuqhubeka nomsebenzi awuqala ezulwini, ukuguqula umthetho kaNkulunkulu. Waphumelela ekwenzeni umhlaba ukholwe lemfundiso ayeyethule ezulwini ngaphambi kokuwa, yokuthi umthetho kaNkulunkulu wawunesici, futhi udinga ukubuyekezwa. Isigaba esikhulu salabo abazibiza ngebandla lobuKristu, ngomoya wabo, uma kungewona amazwi abo, bubonisa ukuthi bamukele amanga afanayo.”—Ellen G. White, Selected Messages, Book 2, p. 107.

Uma Ucabanga ngomlando kaIsrayeli wasendulo, ubona ukuthi ngezindlela eziningi bangena enkingeni hhayi kuphela ngoba benganaki ezinye izigaba zomthetho, okwakungukunciphisa emthethweni, kodwa babethasisela kuwo, ngandlela thile bafaka imikhuba eyayingabaluliwe emthethweni okwakuthi, ekugcineni, kuholele ekuphambukeni kuwo.

`Funda: uMathewu 15:1-9. Sisibona kanjani isibonelo salesosimiso, noma kukwenye indikimba, uMose axwayisa abantwana bakwaIsrayeli ngaso na?`

Ngenkathi AmaHeberu ekugcineni ezuza izwe ababethenjiswe lona, babevama ukunganaki izixwayiso eziqondile, ngokwesibonelo, Ukukhonza izithombe. Ngenxa yalokho, babelandela imikhuba eminingi yabahedeni, ngezinye izikhathi zibe yibe yingxenye yalokho okumele kube ngukukhonza kwabo u-Yahweh. Kuthi ngesikhathi sikaJesu, nokho, basebethasisele zonke izinhlobo zezimfundiso zabantu, njengalokhu uJesu ngoKwakhe asho, benza “umthetho kaNkulunkulu waba yize.”

Noma ngabe yikuphi, ukuthasisela noma ukunciphisa, umthetho waguqulwa, futhi isizwe sabhekana nemiphumela.

`Kungaziphi izindlela okumele siqaphela ngazo ukuba singathasiseli noma sinciphise kulokhu uNkulunkulu asitshela ukuba sikwenze na?`