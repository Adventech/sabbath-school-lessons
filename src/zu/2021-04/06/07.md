---
title:  Cabanga Kabanzi
date:  05/11/2021
---

“Kusukela ekuqaleni Kwempikiswano enkulu ezulwini kube yinhloso kaSathane ukuwisa umthetho kaNkulunkulu. Kwakungukufeza lokhu angena ekuhlubukeni kuMdali, futhi nakuba axoshwa ezulwini uqhubekile naleyompi lapha emhlabeni. Ukukhohlisa abantu, ngalokho abaholele ekuphuleni umthetho kaNkulunkulu, ngumgomo awujaha ngokuqiniseka. Noma lokho kwenzeka ngokuwuchitha ngokuphelele umthetho, noma ngokulahla owodwa kuwo, umphumela ugcina ufana. Lowo ophula ‘owodwa,’ ubunisa ukunengwa yiwo wonke umthetho; Ithonya lakhe kanye nesibonelo kusohlangothini lwesono; uba ‘necala yawo wonke.’ Jakobe 2:10.”—Ellen G. White, The Great Controversy, p. 582.

Mayelana ne-Baal Peor, u-Ellen White wabhala: “Banyathela endaweni engavumelekile, futhi babhajwa ogibeni lukaSathane. Beluthwe ngumculo kanye nokudansa, futhi behehwe wubuhle bezithixo zabahedeni, balahla .”—Ellen G. White, Patriarchs and Prophets, p. 454.ukwethembeka kwabo kuJehovah. Lapho bezihlanganisa nenjabulo kanye nedili, ukuzitika ngewayini kwafiphaza imizwa yabo futhi kwadiliza izithiyo zokuzithiba. Inkanuko yalawula ngokuphelele; futhi sebengcolise unembeza wabo ngenhlamba, badonseleka ekukhothameleni izithixo. Banikela phezu kwama-altare abahedeni futhi bathatha iqhaza emikhubeni enyantisa kunayo yonke.”—Ellen G. White, Patriarchs and Prophets, p. 454.

**Imibuzo Yokuxoxisana**

`➊ Cabanga ngezindlela thina ma-Seventh-day Adventist esisendaweni uIsrayeli wasendulo ayekuyo. Cabanga ngakho konke esikunikeziwe ngokuqhathaniswa nezwe elisizungezile futhi, yebo, ngokuqhathaniswa namanye amabandla. Umbuzo kithina, ke, yilo: Siphendula kanjani kulokhu esikunikeziwe na? Sikubonisa kanjani “ukuhlakanipha nokuqonda” kwethu phambi kwezwe na?`

`➋ “Kodwa nina enanamathela kuJehova uNkulunkulu wenu nisekhona nonke nanamuhla.” Futhi, isihloko sesenzo “enanamathela” ngabantu. uJehovah ngeke anamathela kithina ngokomqondo wokuthi ngeke asiphoqele kuYena. Kunalokho, ngokusebenzisa isipho esikhethekile sentando ekhululekile, kumele sikhethe ukunamathela kuYena. Lapho senza lesosinqumo, sikufeza kanjani futhi sinamathele kuYena na?`

`➌ Gxila kakhulu embuzweni osekupheleni kwesifundo sangeSonto. Kusho ukuthini ukuthasisela noma ukunciphisa emthethweni kaNkulunkulu na? Ngaphandle kokusobala, okunjengokuguqula iSabatha, okunjengalokho kungenzeka kanjani ngesinyenyela size singaboni okwenzekayo na?`