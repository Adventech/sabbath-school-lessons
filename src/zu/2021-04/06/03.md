---
title:  Baal Peor
date:  01/11/2021
---

KuDuteronomi 4:3, 4, abantwana bakwaIsrayeli banikezwa isifundo esengeziwe Somlando, ukuba sisebenze njengesikhumbuzo sokudlule futhi kube namaqiniso aphathekayo kwezikamoya okumele bawafunde kuwo.

`Funda: uNumeri 25:1-15. Yini Eyenzeka, futhi yiziphi izifundo kwezikamoya kanye namaqiniso aphathekayo okwakumele bawathole kulomonakalo na?`

Nakuba singazithandi izindaba zikaIsrayeli ebhubhisa ezinye izizwe zabahedeni ezazibazungezile, lendaba isisiza ekuchazeni umqondo ngemuva komyalelo. UIsrayeli kwakumele abengufakazi ezizweni zabahedeni ngoNkulunkulu weqiniso— okungukuphela Kwakhe uNkulunkulu. Kwakumele babeyisibonelo sokubonisa ukuthi Ukukhonza uNkulunkulu weqiniso kwakunjani. Kunalokho, ngokuhambisana “nonkulunkulu” ababazungezile, babevama Ukuwela ekuhlubukeni kuNkulunkulu okwakumele bamethule ezweni.

Nakuba isisho esithi “ukufeba” sivama ukuba nencazelo yezikamoya, ngokuthi uIsrayeli wayelandela abanye onkulunkulu nemikhuba (buka uHos. 4:12-14), kulokhu ulimi (kanye nayo yonke indaba) iveza ukuthi kwakunesono socansi kulokhu, okungenani ekuqaleni. Lapha futhi, uSathane wathatha intuba yesimo sesintu esiwileyo, esebenzisa abasefazane babahedeni ukulutha amadoda, nawo okusobala ukuthi azivumela ukuba alutheke.

Akungabazeki, isenzo sokufeba ngokwenyama sahlela ekufebeni kwezikamoya, ngokufanayo. Abantu abathintekayo bagcina bebishe emikhubeni yobuhedeni yokukhonza ngayo uIsrayeli “abamunye no-Baal Pewori;” Okungukuthi, ngendlela thile banamathelana nalonkulunkulu wamanga futhu banikela kuye. Ngaphandle kwakho konke ababekufundisiwe futhi bekutsheliwe, babezimisele ukukulahla konke ngenxa yemizwa kanye nenkanuko.

Lokhu kwakungezeka kanjani na? Kalula. Ngokuqinisa unembeza wabo ngesono sokuqala, esenyama, babesebevuthiwe ukuba bawele kwesakamuva, esikamoya, okwakungumgomo omkhulu kaSathane. Basebezehlise kakhulu kangangokuba, ngokombhalo, enye indoda yaletha Owesifazane wakwaMidiyani enkambini uqobo, khona ngaphambi KukaMose, nangaphambi kwabantu ababelila ngaphandle kwendawo engcwele.

`Izingqondo zethu kanye nemizimba ihlangene kakhulu. Okuthinta okunye kuthinta nokunye. Yini esingayifunda kulendaba ngobungozi ukuzitika okungaba yiko kithi kwezikamoya na?`