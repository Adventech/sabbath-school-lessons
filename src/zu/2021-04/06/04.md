---
title:  Namathela KuJehovah UNkulunkulu Wakho
date:  02/11/2021
---

Izigidi zafa esonweni no-Baal Peor. “Onke amadoda ayelandele u-Baal Peor” abhujiswa. Nakuba kunjalo, abaningi abazange balandele lokhu kuhlubuka. Kwakungobani na?

`“Kodwa nina enanamathela kuJehova uNkulunkulu wenu nisekhona nonke nanamuhla” (Deut. 4:4). Lombhalo uwuchaza kanjani umehluko phakathi kwalabo abawela esonweni nalabo abazange na? Yimuphi umbiko obalulekile kithina lapha mayelana nesono kanye nesilingo kanye namandla kaNkulunkulu ezimpilweni zethu na?`

Qaphela Ukuphikisana phakathi kwegama “bonke” kulendimana kanye naleyo eyandulelayo. “Bonke” abalandela u-Baal Peor babhujiswa; kepha “nonke nina” enanamathela kuJehovah niyaphila. Kwakungekho ukuba phakathi nendawo; futhi akukho namanje. Sihamba noma simelene noJesu (Matt. 12:30).

Igama lesiHeberu lika “Namathela,” dbg, livama Ukukhomba ekuzinikeleni okuqinile kokuhambisana nalokho okungaphandle kuwe. Isisekelo esifanayo sesiHeberu sisetshenziswe kuGenesisi 2:24, lapho indoda ishiya Umndeni wayo futhi “inamathela” kumkayo (buka futhi u-Ruth 1:14). Kulengqikithi, liqhamuka izikhathi ezevile kwezine KuDuteronomi (Dut. 10:20, Dut. 11:22, Dut. 13:4, Dut. 30:20), futhi isikhathi ngasinye umqondo wawufana: bona, abantu, kwakumele banamathele kuNkulunkulu wabo. Okungukuthi, kwakumele bazinikela Kuye ukuze bathole amandla Kuye.

Okubalulekile ukuba sikukhumbule ngukuthi abantu bayisihloko sesenzo: kumele kube yibo abanamathelayo. Kumele benze isinqumo “sokunamathela” kuNkulunkulu bese, ngamandla Akhe, bagweme Ukuwela esonweni.

`Funda: uJuda 24 no-1 Korinte 10:13. Yini eshiwo lapha kwiTestamente Elisha etholakala futhi kuDuteronomi 13:4 na?`

UNkulunkulu wethembekile; uNkulunkulu unako ukusigcina singawi. Kodwa kumele senze isinqumo esiqwashile, njengalokhu abathembekile benza e-Baal Peor, sokunamathela kuNkulunkulu. Uma kunjalo, singaba nesiqiniseko sokuthi, noma yisiphi isilingo, singathembeka njalo.

`Izinto ezinjenomkhuleko, ukufunda iBhayibheli, Ukukhonza, kanye nekudlelana nabanye zisisiza kanjani ekunamatheleni kuJehovah na?`