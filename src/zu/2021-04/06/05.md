---
title:  Ngokuba Yisiphi Isizwe Esikhulu Kangaka na?
date:  03/11/2021
---

Okulandela izindimana ezimbalwa ngemuva kukaDuteronomi 4:4 ngezinye zezindimana ezijulile nezinhle kakhulu kuzo zonke Izibhalo (isiHeberu sihle kakhulu!). othile angasho ukuthi, empeleni, umbiko kaDuteronomi utholakala lapha, futhi konke okunye kuyinkulumo nje. Lapho ufunda lemibhalo, cabanga ngezindlela ezahlukene isimiso lapha esingasetshenziswa ngaso kithina namuhla, ngokufanayo.

`Funda: uDuteronomi 4:5-9. Kungani uJehovah ngoMose asho lokho akusho kuIsrayeli lapha na?`

UJehovah ufuna abantu babone ukuthi babiziwe, bakhethelwa, isizathu esikhethekileyo. Bayisizwe “esikhulu,” njengalokhu uNkulunkulu atshela uAbram obizweni lokuqala ekhishwa kwelamaKhaledi ukuthi, “ ‘Ngiyokwenza wena isizwe esikhulu’ ” (Gen. 12:2, NKJV; buka futhi uGen. 18:18).

Kodwa inhloso yokubenza isizwe esikhulu kwakungeyokuba babe “yisibusiso” (Gen.12:2) kuyo “yonke Imindeni yomhlaba” (Gen. 12:3, NKJV). Futhi nakuba isibusiso esikhulu kunazo zonke kwakuzoba ngukuthi uJesu, uMesiya, wayezofika ngesizukulwane sabo, kuze kube yilesosikhathi kwakumele babengukukhanya kwezwe. “ ‘ “Ngiyakukubeka ube ngukukhanya kwabezizwe, ube yinsindiso yami kuze kube semkhawulweni womhlaba” ’ ” (Isa. 49:6, NKJV). Akukona ukuthi usindiso lwalutholakala kubo, kepha ukuthi, ngabo, uNkulunkulu weqiniso, okunguye kuphela ongasindisa, kwakumele ambuleke.

UIsrayeli wayekhonza uNkulunkulu owadala konke, uJehovah wezulu nomhlaba; abahedeni babekhonza amadwala, amatshe, izingodo, kanye namadimoni (Dut. 32:17, Hub. 106:37).

Maye umehluko ongaka!

Kulezizindimana, uMose wakhomba ezintweni ezimbili ezazenza uIsrayeli akhetheke. Eyokuqala, uJehovah wayeseduzane kubona, njengalokhu ayekhona ngendlela eyodwa ngendawo engcwele, futhi okwesibili, ngenxa “yezimiso nokwahlulela okulungileyo ezikulomthetho.” .

`Funda: uDuteronomi 4:32-35. Yikuphi okunye uJehovah ayekusho kubo okwakumele kubenze babone ukukhetheke kobizo lwabo na?`

`Ngokungangabazi, uIsrayeli wayenikezwe okuningi. Manje, bebezosabela kanjani na?`