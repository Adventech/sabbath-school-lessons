---
title:  Ukuhlubuka kanye Nokujeziswa
date:  30/09/2021
---

“ ‘Konke uJehovah akushilo siyokukwenza’ ” (Exod. 19:8, NKJV; buka futhi Exod. 24:3, Exod. 24:7). Nakuba, kungangabazeki, abantu babewaqondile lamazwi njalo bewasho, umlando ongcwele uveza ukuthi, ngeshwa, izenzo zabo izikhathi zonke zaziphikisana namazwi abo. Nakuba babengabantu abakhethiweyo, nakuba babengene esivumelwaneni noJehovah ngenkululeko, abazange balugcine uhlangothi lwabo, okwasho into nje eyodwa.

`Kwakuyikuphi okubucayi kuIsrayeli mayelana nesivumelwano na? (Exod. 19:4, 5).`

Ubizo lokulalela uNkulunkulu, lokugcina umthetho Wakhe, lwalungelona olokwenza ngomthetho ngalesosikhathi njengoba Kungenjalo nanamuhla (buka Mat. 7:24–27; Johane 14:15; Jakobe 2:20; Rom 6:11, 12), kepha, ngokuphinda phindiwe abantwana bakwaIsrayeli behluleka ukugcina isivumelwano sabo.

Nembala, ekuqaleni, ngisho naphambi kwayo Intaba iSinayi uqobo, bawela ekuhlubukeni okukhulu (buka Exod. 32:1–6). Ngeshwa, ukungethembeki kwabukeka kungumkhuba, futhi ngalokho, kunokuba bangene ngokushesha Ezweni leSithembiso, bazulazula ehlane iminyaka engu-40.

`Funda: uNumeri 14:28-35. Yisiphi isijeziso esathelwa esizweni ngenxa yokwala kwaso ukuthemba lokho uJehovah ayebatshele ukuba bakwenze na?`

Ngalesosikhathi, njenganamuhla, ukungalaleli kuza, hhayi njengokuhlubuka okusobala (nakuba kwenzeka) kepha ekwehlulekeni ukuthemba lokho uNkulunkulu asitshela kona. Okwenza lesisono sibe sibi kakhulu kuIsrayeli ngukuthi, njengalokhu uNkulunkulu ayeshilo, bonke lababantu babe “ ‘yibonile inkazimulo yami nezibonakaliso zami engazenza eGibithe nasehlane bengilingile kayishumi, abalalela izwi lami’ ” (Num. 14:22, NKJV). Nakuba bekubone konke ababekubonile futhi baba namava ako, bala ukulalela uJehovah kanye nokuthatha izwe, nakuba uNkulunkulu ayebathembise impumelelo (Numeri 13–Numeri 14).

`Zindla ngalokho okushiwo ngenhla: ukuthi imvamisa ukungalaleli kuza ngenxa yokungalethembi Izwi likaNkulunkulu kithina. Kungani lokhu kuyiqiniso, futhi thina singenza kanjani ukuba sifunde ukumethemba kakhulu uNkulunkulu na?`