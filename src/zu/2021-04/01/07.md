---
title:  Ukucabanga Kabanzi
date:  01/10/2021
---

Ukuthola isifundo esijulile nesiphusile ngendikimba yempikiswano enkulu, sigxile emqondweni kaNkulunkulu eluthando, futhi yabhalwa ngum-Seventh-day Adventist, buka i-John Peckham’s Theodicy of Love: Cosmic Conflict and the Problem of Evil (Grand Rapids, MI: Baker Academic, 2018). Ukuthi lokhu kushicilelwe ngabangewona amaAdventist kuphawula indlela imfundiso elungileyo yezibhalo engembula ngayo iqiniso lempikiswano enkulu njengalokhu ivezwa Ezibhalweni.

“Kafushane, ngikhuluma ngokuthi uthando lukaNkulunkulu (luqondwa kahle) lungumongo wempikiswano yezwe lonke futhi ukuzinikela kukaNkulunkulu ukuthanda kunikeza isizathu esanele sokuthi uNkulunkulu avumele ububi, nemiphumela ebonakalayo yokuqonda ukuhlinzeka kwezulu okusebenza phakathi kwalokho engikubiza ngemithetho yokulwisana.”—John C. Peckham, Theodicy of Love: Cosmic Conflict and the Problem of Evil (Grand Rapids, MI: Baker Academic, 2018), p. 4.

“Umthetho wokuthi uIsrayeli wayengezongena eKanana iminyaka engamashumi amane waba ngukujabha okukhulu kuMose no-Aaron, Caleb noJoshuwa; kepha ngokungakhonondi basamukela isinqumo esingcwele. Kodwa labo ababekhonondele indlela uNkulunkulu ayebaphethe ngayo, futhi bememezela ukuthi bazobuyela eGibhithe, balila kakhulu ngenkathi izibusizo ababezijivazile sezisuswa kubo. Babekhonondele ize, manje uNkulunkulu wabanikeza isizathu sokulila. Ukube babelilele isono sabo ngenkathi sibekwa phambi kwabo ngokwethembeka, lesisigwebo sasingeke sikhishwe; kodwa balilela isigwebo; ukudabuka kwabo kwakungekona ukuphenduka, futhi kungakwazi ukuguqula isigwebo sabo.”—Ellen G. White, Patriarchs and Prophets, p. 392.

**Imibuzo Yokuxoxisana**

`➊ Xoxisanani ngodaba lwelungelo lokuzikhethela kanye nothando. Kungani uthando, ukuze lube wuthando, lunikezwa ngenkululeko na? Kukhona konke lokhu kuhlupheka ezweni, abanye bangathi uthando lwalungadingekile. Ubungayiphendula kanjani lenselelo na?`

`➋ Njengoba ukulalela kungumongo kulolonke iBhayibheli, kuyini pho ukwenza ngokomthetho kuphela na? Yiziphi izinto ezingaguqula imizamo yokuthembeka kuNkulunkulu kanye naseZwini Lakhe nasemithethweni yakhe ibe wugibe lokwenza ngokomthetho kuphela na?`

`➌ Eklasini, xoxani ngombuzo obuzwa ekupheleni kwesifundo sangoLwesibili omayelana nokuhambisana phakathi kukaIsrayeli wasemandulo kanye nebandla lama-Seventh-day Adventist. Yikuphi lokho kuhambisana, futhi kungani kumele sikunake na?`