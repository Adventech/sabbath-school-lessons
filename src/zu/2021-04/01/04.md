---
title:  Ubizo Luka-Abram
date:  28/09/2021
---

U-Abrama (kamuva obizwa ngo-Abraham) uqhamuka okokuqala emlandweni kaGenesisi 11, olandela nje ezithendeni zokusabalala kwabantu besuka eBhabheli.

`Funda: uGenesisi 12:1-3. Ukubizwa kuka-Abram nguNkulunkulu. Namuhla, sibuka emuva ngemuva kwesiphambano, ngemuva kokufa kukaJesu kanye nasekusabalalisweni kwevangeli, sikuqonda kanjani lokho uNkulunkulu ayethembisa ukukwenza ngo-Abram na?`

Eminyakeni eminingi elandelayo, umpostoli uPawule, efuna ukubhekana nemfundisoze yabaseGalathiya, wakhomba emuva obizweni luka-Abraham, ebonisa ngalo ukuba kwalo yisibonakaliso esisobala sezinhloso zikaNkulunkulu ngasosonke isikhathi: ivangeli ezweni lonke. “Yazini-ke ukuthi abokukholwa yibona abangamadodana ka-Abrahama. Kepha umbhalo, ubona ngaphambili ukuthi uNkulunkulu uzakulungisisa abezizwe ngokukholwa, walishumayela ngaphambili ivangeli ku-Abrahama, wathi: ‘Izizwe zonke ziyakubusiswa kuwe.’ Njalo-ke abokukholwa bayabusiswa kanye no-Abrahama okholwayo” (Gal. 3:7–9, NKJV).

Ubizo luka-Abraham lwethulwa kuqala kuGenesisi 12; konke okulandelayo kuGenesisi yindaba yezizukulwana zakhe, isizukulwane ngasinye esingasebenzi kahle ngokulandelana kwazo, zidala Imindeni exakanisekile ngokulandelana kwayo, kepha nomakunjalo, ngazo isithembiso sasizogcina sifezekile, safinyelela esigabeni esibucayi ngobizo lukaMose.

`Funda: iZenzo 7:20-36, indlela ifela-nkolo elinguStefano elichaza ngayo uMose kanye noFuduko. Lokhu kungena kanjani esithembisweni sokuqala sikaNkulunkulu kuAbrahama na?`

Ezweni elicwile ekungazini, ephutheni, kanye nokuntula nje kolwazi lweqiniso (izinto azikaguquki eminyakeni eyizinkulungwane ezintathu, akunjalo na?), uJehovah wabiza abantu, abantu Bakhe, isizukulwane sika-Abrahama, eGibhithe. Ngaso wayefuna ukugcina hhayi kuphela ulwazi lweqiniso; Okungukuthi, ulwazi Ngaye, uYahweh, kanye necebo losindiso, kepha futhi nokusabalalisa lololwazi emhlabeni wonke.

`Namuhla, thina njengama-Seventh-day Adventist sizibona kanjani ngokuphathelene nomhlaba na? Okungukuthi, yikuphi ukuhambisana phakathi kwethu noIsrayeli wasemandulo na? Okusemqoka kakhulu, yimuphi Umthwalo lokhukuhambisana okuwubeka kithina ngamunye na?`