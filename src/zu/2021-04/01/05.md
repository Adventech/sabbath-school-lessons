---
title:  Isivumelwano ESinayi
date:  29/09/2021
---

Ufuduko kanye nakho konke okukulo, kusukela egazini ezinsikeni zomnyango eGibhithe kuye kwisimanga sasoLwandle Olubomvu—amava amangaka! Akungabazeki ukuthi kwabathinta kakhulu abakubona. (Futhi labo abafa, kusukela kumazibulo aseGibhithe kuye kumabutho olwandle, uNkulunkulu uyakubahlulela ngokufanele.) Njengalokhu uJehovah asho : “ ‘ “Nibonile lokhu engikwenzile kwabaseGibithe nokuthi nganithwala ngamaphiko okhozi, nganisondeza kimi” ’ ” (Exod. 19:4, NKJV).

UNkulunkulu walwenzelani loluhlengo olumangalisayo nolushaqisayo, ekhipha esinye isizwe phakathi kwesinye, noma njengoba uMose ngokwakhe asho kubo: “ ‘ “UNkulunkulu wake walinga yini ukuhamba eyozithabathela isizwe phakathi kwesinye isizwe ngezilingo, nangezibonakaliso, nangezimangaliso, nangempi, nangesandla esinamandla, nangengalo eyeluliweyo, nangengebhe enkulu njengakho konke uJehova uNkulunkulu wenu anenzela khona eGibithe phambi kwamehlo enu, na?” ’ ” (Deut. 4:34, NKJV)?

`Funda: uEksodusi 19:4-8. Kungani uJehovah akhipha abantu eGibhithe na?`

Kwakulula kanjalo nje. UNkulunkulu wababiza ukuba baphume, inzalo, isizukulwana sokhokho, uAbrahama, Isaka, noJakobe. Futhi ngalezizizukulwana uNkulunkulu wasungula isivumelwano Sakhe, futhi nembala babezoba, “ ‘ “yigugu kimi kunazo zonke izizwe, ngokuba umhlaba wonke ungowami” ’ ” (Exod. 19:5, NKJV). Lobubudlelwane babungumongo wesivumelwano.

Lomqondo “wegugu” (segullah), nokho, kungaba (njengoba kwakunjalo, empeleni) lula ukungaqondakali. Ukukhetheka kwabo akuzanga ngenxa yokuthile okungcwele nokulungile kubona ngokwabo. Kunalokho, kwakungenxa yomusa kaNkulunkulu owanikezwa kubo nangenxa yamaqiniso amangalisayo ayewaphathise bona—amaqiniso okwakumele bawalandele futhi njengo “mbuso wobupristi,” ekugcineni bawadlulisele emhlabeni wonke.

UNkulunkulu wabanika eminye imiqathango yesivumelwano, futhi (izinto okwakumele bazenze), Imithetho Elishumi (Eksodusi 20), kwabe lesisivumelwano siyaqiniswa. Esefafaze ialtare elakhiwe kabusha ngegazi lomnikelo, uMose “wathatha incwadi yesivumelwano, futhi wayifunda phambi kwabantu belalele” (Exod. 24:7). Abantu baphinda bamemezela ukuthi babeyolalela.

`“Ngokuba isikhulunyiwe imiyalelo yonke ngokomthetho nguMose kubantu bonke, wayesethatha igazi. . . futhi wafafaza incwadi nabantu bonke, ethi, ‘Lokhu kuyigazi lesivumelwano aniyale ngaso uNkulunkulu’ ” (Heb. 9:19, 20, NKJV). Igazi liphawulani, futhi kungani lisemqoka kangaka, nakithina namuhla na?`