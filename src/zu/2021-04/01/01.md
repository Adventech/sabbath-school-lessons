---
title:  Isingeniso SikaDuteronomi
date:  25/09/2021
---

### Funda Kuleliviki
Isa. 14:12–14, Ezek. 28:12–17, Gen. 3:1–7, Gen. 12:1–3, Izenzo 7:20–36, Exod. 19:4–8.

> <p>Indimana Yekhanda</p>
> “Lowo ongathandi akamazi uNkulunkulu, ngokuba uNkulunkulu uluthando” (1 Johane 4:8, NKJV).

I ncwadi kaDuteronomi, nembala, ayivumbukanga esikhaleni. Njengazo zonke izinto empilweni, uDuteronomi ukhona kwingqikithi ethile; futhi, njengakho konke empilweni, leyongqikithi idlala indima ebalulekile ekuqondeni lokho lencwadi eyikho kithina kanye nenhloso yayo.

Muningi umlando oyandulelayo—umlando ochaza izimo, hhayi kuphela zencwadi uqobo kodwa zesimo sezwe esadala ingqikithi yayo. Njengalokhu bekuyoba lukhuni ukuqonda inhloso kanye nomsebenzi wesisula windi semoto ngaphandle kwemoto, bekuyoba lukhuni ukuqonda uDuteronomi, ikakhulu ngokwendikimba yethu (Duteronomi neqiniso lamanje), ngaphandle kwengqikithi avumbuka kuyo.

Othile wafunda ngezinsuku ezintathu incwadi ka-Leo Tolstoy wase-Russia i-War and Peace cishe amakhasi angu-1,500. Lapho ebuzwa ukuthi incwadi imayelana nani, umfundi waphendula: “Imayelana ne-Russia.”

Ukuqeda iminyaka eyizinkulungwane zomlando ngaphambi kokuba sifike KuDuteronomi ngesifundo seviki elilodwa kufana nokwenza okufanayo. Kodwa ngokugxila kokugqamile, singabona ingqikithi edingekayo ukuba siqonde kangcono lencwadi, enothe kakhulu “ngeqiniso lamanje.”

_*Funda isifundo saleliviki ukulungiselela iSabatha, October 2._