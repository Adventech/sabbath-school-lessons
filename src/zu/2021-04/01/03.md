---
title:  Ukuwa kanye NoZamcolo
date:  27/09/2021
---

Cishe wonke umfundi esikoleni useke wezwa ngendaba yeapula elawela ekhanda lika-Isaac Newton, futhi Yebuya! U-Newton wathola ngamandla adonsela phansi (gravity). Ukuthi ngempela iapula lawela ekhanda lakhe noma cha akubalulekile; kunalokho, Okusemqoka ngokubona kwakhe (akazange athole amandla adonsela phansi; noma ngubani owayo wayazi ngalawomandla) ngukuqonda ukuthi lawomandla awise iapula yiwona futhi agcina inyanga izungeza umhlaba, umhlaba uzungeza ilanga, njalo, njalo.

Lokhu kwakubalulekile ngoba, eminyakeni eminingi, abantu abaningi babekholelwa ekutheni imithetho elawula amazulu yayehlukile kunaleyo elawula umhlaba. U-Newton waveza ukuthi lenkolelo yayingelona iqiniso.

Futhi nakuba isethulo sika-Newton sasisemkhakheni womthetho wezemvelo, izimiso ezifanayo ziyiqiniso nasemthethweni wokuziphatha. Leyo nkululeko efanayo, inkululeko esothandweni, eyaholela ekuweni kukaLusifa ezulwini yaholela ekuweni kwesintu emhlabeni ngokufanayo.

`Funda: uGenesisi 2:16, 17 noGenesisi 3:1-7. Lezizindimana ngesintu esiphelele, endaweni ephelele, sidalwe nguNkulunkulu ophelele, zembula kanjani iqiniso elinamandla ngenkululeko esothandweni na?`

Ngemuva kokuwa, izinto zabazimbi kakhulu, zazezafinyelela ekutheni uJehovah athi mayelana nesintu “zonke izinhloso zokucabanga kwenhliziyo yaso zimbi ngokuqhubekayo” (Gen. 6:5, NKJV). Futhi uma imicabango yabo imibi, nembala izenzo zabo nazo zinjalo, zaze zazimbi kakhulu izinto kangangokuba uJehovah wabhubhisa umhlaba wonke ngoZamcolo—ngamqondo thile enikeza isintu ithuba lokuqala kabusha, into esakudala kabusha. Nakuba kunjalo, njengalokhu indaba yombhoshongo waseBhabheli iveza (Gen. 11:1–9), isintu sabonakala sizimisele ukudelela uNkulunkulu. “Ngenkathi umbhoshongo usuzoqedwa ukwakhiwa, ingxenye ethile yawo yayisihlala abakhi; amanye amagumbi, ehlotshiswe kahle futhi enefanisha enhle, ayenikelwe kwizithixo zabo. Abantu bathokozela impumelelo yabo, futhi badumisa izithixo zesiliva negolide, futhi 0bamelana noMbusi wezulu nomhlaba.”—Ellen G. White, Patriarchs and Prophets, p. 119. Ngalokho, ngaphandle nje kokuphazamisa Izilimi zabo, uNkulunkulu wasabalalisa isintu esiwile kuwo wonke umhlaba.

`Qaphela imicabango yakho kulo lonke usuku. Lokhu kukufundisani wena ngesimo senhliziyo yakho na?`