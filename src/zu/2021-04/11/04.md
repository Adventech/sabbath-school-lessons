---
title:  UDuteronomi ku Jeremiya
date:  07/12/2021
---

Eminyakeni eminingi edlule, insizwa, engumngabazi, yayifuna ngentshisekelo iqiniso—nakuba liyini iqiniso futhi nakuba lalizomholela kuphi. Ekugcineni wafika, hhayi kuphela ekukholweni kuNkulunkulu uBaba kanye nakuJesu, kodwa wamukela igijimi sama-Seventh-day Adventist. Indimana ayeyithanda kakhulu eBhayibhelini kwakunguJeremiya 29:13 (NKJV), efundeka kanje: “Niyakungifuna, ningifumane, lapho ningifunisisa ngenhliziyo yenu yonke.” Eminyakeni eminingi elandelayo, nokho, efunda iBhayibheli lakhe, wathola leyondimana futhi, kodwa le emuva encwadini kaDuteronomi. Okungukuthi, uJeremiya wayithola kuMose.

`Funda: uDuteronomi 4:23-29. Yini ingqikithi yalesisithembiso kuIsrayeli, futhi singangena kanjani kithina namuhla na?`

Njengsoba sesibonile, incwadi kaDuteronomi yayitholakale kabusha ngesikhathi sokubusa kweNkosi uJosiya, futhi kwakungaphansi kokubusa kukaJosiya lapho uJeremiya aqala Ukusebenza khona. Akumangalisi, ke, ukuthi Ithonya likaDuteronomi liyabonakala Emibhalweni kaJeremiya.

`Funda: uJeremiya 7:1-7. Yini uJeremiya atshela abantu ukuba bayenze, futhi ihlobene kanjani nalokho okwabe kulotshwe encwadini kaDuteronomi na?`

Ngokuphinda phindiwe kuDuteronomi, uMose wagcizelela indlela ukuba khona kwabo ezweni laseKanana kwakunemibandela, nokuthi uma bengalaleli, babengeke bahlala endaweni uNkulunkulu ayebakhethele yona. Buka isixwayiso esikuJeremiya 7:4, umthelela okungukuthi, yebo, lokhu kwakuyithempeli lakaNkulunkulu futhi, yebo, babengabantu abakhethekile, kodwa konke lokho kwakungasho lutho uma bengalaleli.

Futhi lokho kulalela kwakufaka indlela ababephatha ngayo izihambi, izintandane, abafelokazi—umqondo obuyela ngqo encwadini kaDuteronomi kanye neminye imibandela okumele bayilandele: “ ‘Awuyikuphendukezela ukwahlulelwa komfokazi noma okwentandane, ungathathi ingubo yomfelokazi ibe yisibambiso’ ” (Dut. 24:17, NKJV; buka no Dut. 24:21; Dut. 10:18, 19; Dut. 27:19).

`Funda uJeremiya 4:4 futhi umqhathanise noDuteronomi 30:6. Uthini umbiko lapho kubantu, futhi lesisimiso sibathinta kanjani abantu bakaNkulunkulu namuhla na?`