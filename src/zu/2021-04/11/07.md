---
title:  Ukucabanga Kabanzi
date:  10/12/2021
---

“Lokhu [Mika 6:1–8] ngesinye sezahluko ezinkulu zeTestamente Elidala. Sona, njengo Amosi 5:24 no Hos. 6:6, siyisibonelo sombiko wabaprofethi be-eighth century. Isahluko sivula ngesibonelo esihle sokumangalelwa ngesivumelwano lapho umprofetho ebiza abantu ukuba bazozwa icala lika-Yahweh ngakubona. Izintaba namagquma alekelela ijaji ngoba bezikhona isikhathi eside futhi zikubonile ukubhekana kukaNkulunkulu noIsrayeli. Kunokuba abeke icala kuIsrayeli ngokuqondile lokuphula isivumelwano, uNkulunkulu ubuza uIsrayeli ukuthi banotho yini ngaKuye. ‘Yini engiyenzile Mina na? Nginikhathazile na?’ Ekubhekaneni nokuntula kokulunga abampofu basenokuba babe ‘khathele ngukwenza okuhle.’ Emathubeni okuceba ngokushesha abanye abanikazi bomhlaba kusenokuba basebekhathele ngukugcina imithetho yesivumelwano.”—Ralph L. Smith, Word Biblical Commentary, Micah-Malachi, (Grand Rapids, MI: Word Books, 1984), vol. 32, p. 50.

“Kwimvuselelo eyalandela, inkosi [uJosiya] yaguqkela ekubhubhise zonke izinkomba zokukhonza izithombe ezazisekhona. Ngokuqhubeka ngokulandela amasiko ezizwe ezibazungezile zokukhothamela Imifanekiso yokhuni namatshe, kwabonakala engekho amandla kubantu okusuza yonke insila yobubi. Kodwa uJosiya wakhuthazela emizamweni yakhe yokuhlanza izwe.”—Ellen G. White, Prophets and Kings, p. 401.

**Imibuzo Yokuxoxisana**

`➊ Impela, singama-Seventh-day Adventist, futhi nesigijimi sethu seqiniso lamanje, sizibona (futhi ngokufanele) sisendaweni efanayo noIsrayeli wasendulo: yokuba namaqiniso ayedingwa yizwe elibazungezile. Kuyilungelo elikhulu kithina. Sicabanga ukuthi siphila kanjani ngokwemithwalo ehambisana nalelilungulelo na?`

`➋ Cabanga unguDaniyeli, usubone isizwe sakho sihlaselwa futhi sehlulwa, futhi ngokwazi ukuthi ithempeli, isizinda sayo yonke Inkolo yakho, labhujiswa ngabezizwe abakhonza izithombe. Ulwazi lwakhe lwencwadi kaDuteronomi lwalugcina kanjani ukholo lwakhe (noma yimuphi umJuda) ngalesisikhathi na? Okungukuthi, incwadi yamsiza kanjani ekuqondeni konke okwenzeka nesizathu sokwenzeka kwako na? Ngendlela efanayo, ukuqonda kwethu Izibhalo ngokuphelele kusisiza kanjani ukubhekana nezikhathi ezilukhuni kanye nezigameko obekungathi, ngaphandle kolwazi lwethu lweZibhalo, zisithene amandla na? Impendulo kumele isifundiseni ngokuba ngumongo weBhaybheli okholweni lwethu na?`

`➌ Eklasini buyekezani isiprofetho samaviki angu-70 sikaDaniyeli 9:24-27. Iyiphi indima isivumelwano esinayo kulesosiprofetho, futhi kungani umqondo wesivumelwano usemqoka kuso—nakithina na?`