---
title:  Incwadi YoMthetho
date:  05/12/2021
---

Inkosi uJosiya yakwaJuda, owayeneminyaka engu-8 ubudala ngenkathi eba yinkosi, wabusa iminyaka engu-31 (640 b.c.–609 b.c.) ngaphambi kokufa kwakhe empini. Onyakeni weshumi nesishiyagalombili wokubusa kwakhe, kwenzeka okuthile okwathi, okungenani okwesikhashana, kwaguqula umlando wabantu bakaNkulunkulu.

`Funda: ku 2 Amakhosi 22. Yiziphi izifundo esingazifunda kulesisigameko na?`

Izazi kade zaphetha ngokuthi “Incwadi yoMthetho” (2 Amakhosi 22:8, NKJV) kwakunguDuteronomi, okubukeka engathi yayidukile kubantu iminyaka eminingi.

“UJosiya wathinteka kakhulu ngenkathi efunda  okokuqala iziyalo nezixwayiso ezilotshwe kulomqulu wasendulo. Wayengakaze abone ngokuphelele ukuba sobala uNkulunkulu ayekubeke phambi kukaIsrayeli ‘kokuphila nokufa, isibusiso nesiqalekiso’ (Duteronomi 30:19) . . . Incwadi yayigcwele isiqinisekiso sokufuna kukaNkulunkulu Ukusindisa ngokugcwele labo ababeka ithemba labo Kuye. Njengalokhu ayebahlenge ebugqilini baseGibhithe, ngalokho wayezosebenza ngalamandla ekubasunguleni Ezweni Lesithembiso kanye nokubabeka phambili kunezinye izizwe zom-hlaba.”—Ellen G. White, Prophets and Kings, p. 393.

Kuso sonke Isahluko esilandelayo, siyabona ukuqiniseka Inkosi uJosiya afuna ngako “ukumlandela uJehova nokugcina imiyalo yakhe, nobufakazi bakhe, nezimiso zakhe ngenhliziyo yonke nangomphefumulo wonke” (2 Amakhosi 23:3, NKJV; buka no Dut. 4:29, Dut. 6:5, Dut. 10:12, Dut. 11:13). Futhi lemvuselelo yafaka nokuhlanzwa kanye nokuhlanjululwa kwazo “zonke izinengiso ezazibonwa ezweni lakwaJuda naseJerusalema uJosiya wakuqeda ukuba afeze amazwi omthetho alotshwe encwadini uHilikiya umpristi ayifumanayo endlini kaJehovah” (2 Amakhosi 23:24, NKJV).

uDuteronomi wayegcwele izixwayiso kanye nezeluleko ngokumelene nokulandela imikhuba yezizwe ezibazungezile. Izenzo zikaJosiya, kanye nakho konke akwenza, okufaka Ukubulala labo ababengabapristi bezithombe eSamariya (2 Amakhosi 23:20), kwembula ibanga abasebeduke ngalo eqinisweni ababefumbathiswe lona. Kunokuba babengabantu abangcwele okwakumele babeyibo, bavumelana nezwe, nakuba babevama ukucabanga, Simi kahle noJehovah, Siyabonga.

Ukuzikhohlisa okuyingozi kakhulu.

`Emakhaya ethu noma ezizindeni zebandla, yiziphi izinto okungadingeka sizihlambulule ngokuphelele ukuze ngeqiniso sikhonze uJehovah ngenhliziyo yonke nangomphefumulo wonke na?`