---
title:  Izulu LamaZulu
date:  06/12/2021
---

uDuteronomi ukwenza kube sobala ukuthi umthetho kanye nesivumelwano kwakungumongo, hhayi kuphela wobudlelwane bukaIsrayeli noNkulunkulu kepha futhi ngokwenhloso yesizwe njengabantu “abakhethiweyo” (Dut. 7:6, Dut. 14:2, Dut. 18:5).

`Funda: uDuteronomi 10:12-15, lapho okuningi kwalomqondo womthetho kanye nesimo sokukhetheka kukaIsrayeli kugcizelelwa khona. Yini, nokho, echazwa yiBhayibheli ngomusho “Izulu lamazulu” na? Phuzu lini uMose alenzayo ngalomusho na?`

Ukuthi “izulu lamazulu” kuchazani akukho sobala ngokuqondile, okungenani ngokwengqikithi esikuyo, kepha uMose ukhombe ebukhosi, namandla, kanye nobukhulu bukaNkulunkulu. Okungukuthi, akulona Izulu kuphela kepha “Izulu lamazulu” okungeLakhe, okungenzeka kube yisisho esiyisaga esikhomba ebukhosini obuphelele bukaNkulunkulu phezu kwendalo yonke.

**Funda: izindimana ezilandelayo, zonke zisekelwe emushweni oqhamuka okokuqala kuDuteronomi. Odabeni ngalunye, yiliphi iphuzu elenziwayo, futhi silibona kanjani Ithonya likaDuteronomi lapho na?**

`1 Amakhosi 8:27`

`Neh. 9:6`

`Hub. 148:4`

Okusobala kakhulu kuNehemiya 9 yindikimba kaNkulunkulu njengoMdali futhi okunguyena kuphela omakadunyiswe. Wenza konke, kanye “nezulu lamazulu” (Neh. 9:6, NKJV). Empeleni, uNehemiya 9:3 (NKJV) uthi “wafunda Encwadini yoMthetho,” okungenzeka kakhulu, njengasesikhathini sikaJosiya, yincwadi kaDuteronomi, okuchaza ezindimaneni ezimbalwa ezilandelayo isizathu sokuthi abaLevi, phakathi kokudumisa nokukhonza kwabo uNkulunkulu, basebenzisa lomusho “izulu lamazulu,” oqhamuka encwadini kaDuteronomi.

UNkulunkulu ungumdali hhayi kuphela womhlaba kepha “wezulu lamazulu.”

Bese Ucabanga ngokuthi yiloNkulunkulu owaya esiphambanweni! Kungani

`Ukukhonza kuyinto efanele ekusabeleni kulokhu uNkulunkulu asenzele kona na?`