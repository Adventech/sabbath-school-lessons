---
title:  Yini Efunwa nguJehovah na?
date:  08/12/2021
---

Okuningi Emibhalweni yabaprofethi kwakuqukethe ubizo lokuthembeka. Futhi hhayi nje ukuthembeka ngokuvamile, kepha ngokuqondile, ukuthembeka ohlangothini lwabo lwesivumelwano, esaqiniswa kabusha ngaphambi nje okuba bangene ezweni. Yilokho incwadi kaDuteronomi eyayikuveza: ukuqiniswa kabusha kwesivumelwano sikaNkulunkulu noIsrayeli. UJehovah manje, emuva kokuphambuka endleleni iminyaka engu-40, wayesezofeza (noma aqale ukufeza) kakhulu izithembiso Zakhe zesivumelwano, uhlangothi Lwakhe. Ngalokho, uMose wabayala ngokuthi bagcine olwabo uhlangothi. Nembala, okuningi kwemibhalo yabaprofethi kwakufana: ubizo kubantu ukuba bagcine uhlangothi lwabo lwesivumelwano.

`Funda: uMika 6:1-8. Yini uJehovah ayitshela abantu lapho, futhi kuhambisana kanjani nencwadi kaDuteronomi na? (buka no Amosi 5:24 no Hos. 6:6.)`

Abafundi BeBhayibheli babonile kulezizindimana kuMika lokho okwaziwa njenge “cala lwesivumelwano” lapho uJehovah “emangalela” abantu Bakhe ngokuphula isivumelwano. Kulokhu, uMika uthi uJehovah “unesikhalazo ngakubantu Bakhe” (Mic. 6:2, NKJV), lapho igama “isikhalazo” (riv) lingachaza ukungavumelani ngokomthetho. Okungukuthi, uJehovah wayebamangalela emthethweni, umfanekiso ukhomba okomthetho (ngaphandle kobudlelwano) kwisivumelwano. Lokho akumele kwethuse ngoba, nembala, umongo wesivumelwano kwakungumthetho.

Qaphela, futhi, indlela uMika atsheleka ngayo ulimi kuDuteronomi: “ ‘Manje-ke, Israyeli, uJehova uNkulunkulu wakho ufunani kuwe ngaphandle kokuba umesabe uJehova uNkulunkulu wakho, uhambe ngezindlela zakhe zonke, umthande, umkhonze uJehova uNkulunkulu wakho ngayo yonke inhliziyo yakho, nangawo wonke umphefumulo wakho, ugcine imiyalo kaJehova nezimiso zakhe engakuyala ngakho ngalolo suku ukuba kube kuhle kuwe, na?’ ” (Dut. 10:12, 13, NKJV). Kunokuba, nokho, acaphune ngokuqondile, uMika uhlela kabusha ngokushintshanisa “umbhalo womthetho” kaDuteronomi ngo “moya womthetho,” omayelana nje ngokuba nesihawu.

Okubukeka kwenzeka lapha ngukuthi, noma yini ebonakala ngaphandle kwezenkolo (imihlatshelo eminingi yezilwani, i.e., “izinkulungwane zezinqama”), lokho akukona okuphakathi kwesivumelwano sikaIsrayeli noNkulunkulu. Kuhle ngani konke lokhu kubonakala kokukhonza uma, ngokwesibonelo, “Bafisa amasimu, bawathathe ngendluzula, nezindlu, bazishaqe; bacindezela indoda nendlu yayo, umuntu nefa lakhe” (Mic. 2:2, NKJV) na? UIsrayeli kwakumele abengukukhanya kwezwe, ngabo izizwe ezazizothi, ngokumangala: “Impela lesi sizwe esikhulu singabantu abahlakaniphileyo nabaqondileyo” (Dut. 4:6). Ngalokho, kwakumele benze ngobuhlakani nangokuqonda, okwakufaka nokuphatha abantu ngokulunga nangesihawu.