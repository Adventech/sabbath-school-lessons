---
title:  Ukucabanga Kabanzi
date:  24/12/2021
---

“Lapho ngentukuthelo bekhala, ‘Siyakunivezela yini amanzi kulelidwala na?’ bazibeka endaweni kaNkulunkulu, sengathi amandla ayekubona, abantu abanezici zesintu nezinkanuko. Ekhathazwe ngokukhononda Okungapheli kanye nokuhlubuka kwabantu, uMose wayelahlekelwe ngumbono woMsizi wakhe onguSomandla, futhi ngaphandle kwamandla ezulu wayesale wangcolisa umlando wakhe ngokuveza ubuthakathaka bomuntu. Indoda eyayingabe ime imsulwa, iqinile, futhi ingenamhobholo kuze kube sekupheleni komsebenzi wayo yanqotshwa ekugcineni. UNkulunkulu wayejivazekile phambi kwebandla lakwaIsrayeli, ngenkathi okwakumele nga ugqamisiwe.”—Ellen G. White, Patriarchs and Prophets, p. 418.

“Phezu kwentaba yokuguquka kwesimo uMose wayekhona noEliya, owayekhushuliwe. Babethunyelwe njengabathwali bokukhanya nenkazimulo ephuma kuBaba ize kwiNdodana Yakhe. Futhi ngalokho umkhuleko kaMose, ayewusho eminyakeni eminingi ngaphambilini, ekugcineni wagcwaliseka. Wayemi phezu “kwentaba enhle,” phakathi kwefa labantu bakhe, elethe ubufakazi kuYena izithembiso zonke kuIsrayeli zincikile. Unjalo umbono wokugcina owembulelwe kubantu abafaya emlandweni waleyondoda ehlonishwe kakhulu yiZulu.”—Page 479.

**Imibuzo Yokuxoxisana**

`➊ Ngokomunye umqondo, yebo, uMose wavuswa futhi walethwa ezulwini ngemuva kokufa kwakhe. Kodwa ngesikhathi esifanayo, Umose uthola ukubona ukumoseka Kwezinto lapha. Sinenhlanhla yokuthi iningi lethu liyovuswa ngemuva kokuhlupheka emhlabeni sekuphelile okungenani ngaphambi Kokuza Kwesibili. Kungaziphi ke izindlela, kuyisibusiso esikhulu ngaphezu kwalokho uMose aba namava ngako na?`

`➋ Indaba yokufa KukaMose futhi kamuva yokuvuka kwakhe iyikhombisa kanjani indlela iTestamente Elisha, nakuba lincike kwiTestamente Elidala, elisiqhubela phambili kuneTestamente Elidala futhi likwazi ngempela ukuletha ukukhanya Okusha phezu kwalo na?`

`➌ Indaba yempilo kaMose, kufaka nokushaya kwakhe idwala ngesikhathi sentukuthelo, iyisibonelo kanjani sokuthi kusho ukuthi ukuphila ngokholo kanye nokusindiswa ngokholo, ngaphandle kwemisebenzi yomthetho na?`

`➍ Eklasini, khulumani ngesithembiso sovuko ekupheleni kwesikhathi. Kungani lokhu kungumongo kakhulu wamathemba ethu na? Futhi, uma singathemba uNkulunkulu kulokhu, Okungukuthi, ekusivuseni ekufeni, akumele na sikwazi ukumethemba kukho konke okunye na? Nembala, uma engasenzela lokho, yikuphi angakwazi ukukwenza na?`