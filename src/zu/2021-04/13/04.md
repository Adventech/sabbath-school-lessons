---
title:  Ukufa KukaMose
date:  21/12/2021
---

Maye Mose! Sewuhambe ibanga elingaka, sewudlule kokuningi kangaka, ukuba uzoncishwa ekugcwalisekeni kwesithembiso esenziwa ku-Abram iminyaka eminingi ngaphambilini: “ ‘Kuwe nenzalo yakho ngiyakuninika lelilizwe’ ” (Gen. 12:7, NKJV).

`Funda: uDuteronomi 34:1-12. Yini Eyenzeka kuMose, futhi uJehovah Wathini ngaye okuveza ukuthi wayeyindoda ekhethekileyo na?`

“Eyedwa uMose wabuyekeza impilo yakhe yokuhlupheka Nobunzima selokhu afulathela inhlonipho yezinkundla zaseGibhithe, ukuzihlanganisa nabantu bakaNkulunkulu abakhethiweyo. Wakhumbula iminyaka eminingi emide ehlane nemihlambi ka-Jethro, ukuqhamuka kweNgelosi ehlokozini eiluvuthayo, kanye nobizo lwakhe lokuyokhulula uIsrayeli. Futhi wabona izimangaliso zamandla kaNkulunkulu ekhangiselwa abantu abakhethekile, kanye nesihawu Sakhe ngesikhathi seminyaka yokuzula nokuhlubuka. Ngaphandle kwakho konke uNkulunkulu ayebenzele kona, ngaphandle kwayo yonke imikhuleko nokusebenza kwakhe, babili kuphela abantu abadala kulomkhosi omkhulu owawuphume eGibhithe abatholakala bethembeke ngokwanele ukuba bangangena Ezweni Lesithembiso. Ngenkathi uMose ebuyekeza imiphumela yokusebenza kwakhe, impilo yakhe yezivivinyo nokuzinikela yabonakala icishe yaba yize.”—Ellen G. White, Patriarchs and Prophets, pp. 471, 472.

uDuteronomi 34:4 usho okuthile okuthathekisa kakhulu. “Nanti izwe engalifungela o-Abrahama, noIsaka, noJakobe, ngathi, ‘ “Ngiyakunika lona inzalo yakho.” ’ ” UJehovah wayesebenzisa ulimi cishe ngokufana ncimishi nalokho ayekusho izikhathi eziningi kokhokho nakwizingane zabo, mayelana nokubanika lelilizwe. Manje wayekuphinda kuMose.

UJehovah wayesethi futhi “ ‘Ngikwenze walibona ngamehlo akho, kepha awuyikuwelele kulo’ ” (Deut. 34:4, NKJV, emphasis supplied). Ayikho indlela yokuthi uMose , emi lapho ayemi khona, wayengakubona konke ngokubona okujwayelekile konke uJehovah ayemkhombisa kona—kusukela kwaMowabi uye kwaDan uyekwa-Naphtali, njalo, njalo. U-Ellen G. White uyacacisa: kwakuyisambulo okungesona salomhlaba, hhayi kuphela ngokwezwe, kodwa okwalokho elalizobukeka liyikona sebelithathile.

Ngomqondo owodwa, kubukeka sengathi uJehovah wayegcina uMose, emzwisa ubuhlungu: Ngabe ulapha ukube nje ubungilalele njengoba bekufanele, noma into enjalo. Kunalokho, uJehovah wayebonisa uMose ukuthi sekwenzeke konke, nakulo iphutha likaMose, uNkulunkulu wayezokwethembeka ezithembisweni Zakhe zesivumelwano ayesenze nokhokho kanye nano Israyeli uqobo. Njengoba sizobona, futhi, uJehovah wayenokungcono ayekugcinele inceku Yakhe ethembekileyo nakuba inamaphutha.