---
title:  Uvuko Lwethu Sonke
date:  23/12/2021
---

Ngokukhanya okunezezelekile kweTestamente Elisha, ukungafakwa KukaMose Ezweni Lesithembiso akubukeki kuyijeziso esikhulu. KuneKanana lasemhlabeni futhi kamuva iJerusalema lasemhlabeni (okuthi ngawo wonke umlando walo owaziwayo libe yindawo yezimpi, ukunqotshwa nokuhlupheka), “iJerusalema lasezulwini” (Heb. 12:22) namanje, liyikhaya lakhe. Indawo engcono kakhulu, ngokuqinisekile!

UMose wayeyisibonelo sokuqala eBhayibhelini sokuvuka kwabafileyo. U-Enoch walethwa ezulwini engazange akubone ukufa (Gen. 5:24), uEliya, naye (2 Amakhosi 2:11), kodwa ngokombiko obhaliwe, uMose waba ngowokuqala ukuvuselwa ekuphileni okuphakade.

Ukuthi uMose walala isikhathi esingakani emhlabeni asazi, kodwa ngokwazi kwethu, kwakungasho lutho. Wavala amehlo akhe ngelokufa, futhi noma kwaba ngamahora amathathu noma iminyaka engu-300, kuye kwakufana. Kunjalo nakubo bonke abafile emlandweni; amava abo, okungena ngokokufa, ngeke ahluke kunakaMose. Sivala amehlo ethu ekufeni, okulandelayo esikwaziyo nguKuza Kwesibili kukaJesu noma, ngeshwa, ukwahlulela kokugcina (buka iSamb. 20:7–15).

`Funda: u-1 Korinte 15:13-22. Sithembiso sini esikhulu esitholaka lapha, futhi kungani amazwi kaPawule enza umqondo kuphela uma siqonde ukuthi abafile balele kuKrsitu kuze kube wuvuko na?`

Ngaphandle kwethemba lovuko, asinalo ithemba kwaphela. Ukuvuka kukaKristu yiqinisekiso sethu; “ezihlambululile izono zethu (Heb. 1:3) esiphambanweni njengeWundlu lomhlatshelo wethu, uKristu wafa futhi wavuka kwabafilelyo, futhi ngenxa yokuvuka Kwakhe sinesiqiniseko sokwethu, noMose eyisibonelo sokuqala somuntu owile owavuswa kwabafileyo. Ngenxa yalokho uKristu ayezokwenza, uMose wavuswa; futhi ngenxa yalokho uKristu asekwenzile nathi, futhi, sizovuswa, ngokunjalo.

Ngalokho, singathola kuMose isibonelo sokusindiswa ngokholo, ukholo olwabonakaliswa ngempilo yokwethembeka nokuthembela kuNkulunkulu, nakuba aphaphalaza ekugcineni. Futhi kuyo yonke incwadi kaDuteronomi, siyambona uMose efuna ukubizela abantu bakaNkulunkulu ekuthembekeni okufanayo, ukuphendula okufanayo emuseni onikezwe bona njengalokhu unikezwa kithi—nathi, futhi esisemingceleni Yezwe Lesithembiso.

`Ngabe uNkulunkulu, loNkulunkulu ofanyo, akasibizeli ekuthembekeni, ngokufanayo, na? Yini esingayenza ukuqinisekisa ukuthi asenzi amaphutha afanayo nalawo uMose axwayisa ngawo kuDuteronomi na?`