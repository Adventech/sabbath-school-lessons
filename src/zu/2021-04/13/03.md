---
title:  'Isono SikaMose: Isigaba 2'
date:  20/12/2021
---

`Funda futhi uNumeri 20:12, 13. Yisiphi isizathu esiqondile uJehovah asinika uMose ngokuthi kungani engayikuwelela ngaphesheya ngenxa yalokho ayekwenzile na? buka no Duteronomi 31:2 no Duteronomi 34:4.`

Ngokwalombhalo, kwakungaphezulu esonweni SikaMose kunokuzama nje kwakhe ukuthatha indawo kaNkulunkulu, okwakukubi ngokwanele. Wabonisa futhi ukuswela ukholo, emuntwini onjengoMose, kwakungezibeke. Lendoda Iyona kusukea ehlokozini elivuthayo (Eksod. 3:2-16) kuye phambili, yayibe namava noNkulunkulu angafani nawabantu abaningi, kepha, ngokwalombhalo uMose akazange “angikholwe Mina,” Okungukuthi, uMose wakhombisa Ukungabi nokholo kulokhu uJehovah ayekushilo, futhi ngenxa yalokho wayesilele “ekungcwaliseni Mina,” phambi kwabantwana bakwaIsrayeli. Ngamanye amazwi, ukube uMose wayehlise ulaka wenza okulungileyo ngokubonisa ukholo lwakhe nokuthembela kuNkulunkulu phakathi kokuhlubuka kwabo, wayeyobe ekhazimulise uJehovah phambi kwabantu, futhi, abe yisibonelo kubo sokuthi ukholo lweqiniso nokulalela kwakunjani.

Qaphela, futhi, indlela uMose angalalelanga ngayo lokho uJehovah ayethe makakwenze.

`Funda uNumeri 20:8. Yini uJehovah ayeyitshela uMose ukuba ayenze, kodwa kunalokho wenzani uMose(Num. 20:9–11) na?`

Indimana ka-9 inoMose ethatha intonga njengalokhu “uJehovah ayemyalezile.” Okwamanje kusahamba kahle. Kodwa kwindimana ka-10, kunokuba akhuluma nedwala, kulo okwakuzophuma amanzi njengesimangaliso samandla kaNkulunkulu— uMose walishaya, hhayi kanye kodwa kabili. Yebo, ukushaya idwala futhi kuphume kulo amanzi kwakuyisimangaliso, kodwa ngokuqinisekileyo akusona isimanga njengokumane ukhuluma kulo futhi ubone okufanayo kwenzeka.

Ngempela, ngokubuka phezulu kwakungabonaka sengathi Isahlulelo sikaNkulunkulu kuMose sasinqala: kukho konke uMose ayedlule kukho, wayengasekuvunyelwa ukuba awelele Ezweni Lesithembsio. Njalo uma lendaba ixoxwa, abantu baye bazibuze kungani—ngenxa yesenzo esisodwa sokungxama—lokho ayekulangazele isikhathi eside wenqatshelwa kona.

`Sifundo sini ocabanga ukuthi abantwana bakwaIsrayeli ngabe basifunda kulokhu okwenzeka kuMose na?`