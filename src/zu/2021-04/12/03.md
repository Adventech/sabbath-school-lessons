---
title:  Ukuphakamisa Ubuso
date:  13/12/2021
---

KuDuteronomi 10, uMose (futhi) wayebuyekeza umlando kaIsrayeli futhi wasebenzisa lezozindaba ukubayala abantu bakhe ekuthembekeni. Phakathi kwalesosiyalo washo okunye futhi.

`Funda: uDuteronomi 10:17-19.Yimuphi umbiko osemqoka kubantu lapha, futhi kungani lombiko ufanelekile Ebandleni likaNkulunkulu namuhla na?`

Isisho “ongakhethi buso bamuntu” sahumushwa kwisingathekiso sesiHeberu; sichaza ukuthi “akaphakamisi ubuso.” Kukholakala ukuthi lokhu kwaqhamuka esimweni sezomthetho lapho umehluleli noma inkosi ibona ubuso bomuntu osecaleni futhi, ngokwezinga lalowomontu (ukubaluleka noma ukungabaluleki), umahluleli noma inkosi ikhiphe isigwebo. Ukugudla lapha kuDuteronomi ngukuthi uJehovah akabaphathi abantu ngaleyondlela, nakuba enamandla amakhulu Yena. Unokulunga kubo bonke, nakuba izinga labo Lingakanani. Leliqinso, nembala, lembuleka empilweni kaJesu nakwindlela ayephatha ngayo nalabo ababebukelwa phansi kakhulu emphakathini.

`Funda: iZenzo 10:34, Roma 2:11, Galathiya 2:6, Efesu 6:9, Kolose 3:25, no 1 Petro 1:17. Lemibhalo imsebenzisa kanjani uDuteronomi 10:17 na?`

Nakuba zehluke kangakanani izimo kulemibhalo (kwabase-Efesu uPawule utshela abaphathi ukuba baqaphele indlela abaphatha ngayo izigqila zabo; kwabaseRoma uPawule ukhuluma ngokuthi uma kuza osindisweni, awukho umehluko phakathi kwamaJuda nabeZizwe), zonke zibuyela kuDuteronomi nakumqondo wokuthi uNkulunkulu “akaphakamisi ubuso.” Futhi uma “uNkulunkulu wonkulunkulu kanye neNkosi yamakhosi, uNkulunkulu omkhulu, onamandla futhi esabeka” engakwenzi lokho, ngakho nathi akumele sikwenze.

Ngokukhethekile endleleni uPawule kwabaseRoma akusebenzisa ngakho, siyabona isambulo sevangeli; sonke siyalingana, noma singobani Ngokwamazinga. Sonke siyizidalwa eziwileyo ezidinga umusa osindisayo kaNkulunkulu. Futhi izindaba ezinhle ngukuthi, noma izinga Lithini, sonke sinikezwa usindiso kuJesu Kristu.

`Uvama kangakanani, noma kuyisinyenyela, “Ukuphakamisa ubuso,” futhi kungani isiphambano sisibonisa ukuba yisono kwalowo moya na?`