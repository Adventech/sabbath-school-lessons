---
title:  Umprofethi Ofana Nani
date:  15/12/2021
---

Ngokuphindaphinda, uJehovah wayexwayise uIsrayeli ukuba angalandeli imikhuba yezizwe ezibazungezile. Kunalokho, kwakumele babengufakazi kulezozizwe (Dut. 4:6-8). KuDuteronomi 18:9-14, uyaphinda uMose uxwayisa ngemikhuba ethile yabo, “eyayiyisinengiso kuJehovah” (Dut. 18:12, NKJV). Kuleyongqikithi ke, ubatshela ukuthi kumele babe “msulwa phambi kukaJehovah uNkulunkulu wakho” (Dut. 18:13, NKJV).

`Funda: uDuteronomi 18:15-19. UMose ubatshelani lapho na? Bese uqhathanisa lokho neZenzo 3:22 neZenzo 7:37. UPetro noStefano bamsebenzisa kanjani uDut. 18:18 na?`

Ngokubhekise kwisivumelwano eSinayi, uMose ukhuluma ngendlela abantwana bakwaIsrayeli, ekwembulweni komthetho kaNkulunkulu (Eksod. 20:18-21), bafuna uMose abe ngumxhumasini phakathi kwabo noNkulunkulu. Yilapho ke uMose ethembisa, kabili (Dut. 18:15, 18), ukuthi uJehovah uyakuvusa umprofethi onjengoMose, umqondo kungukuthi, ngokwengqikithi, lomprofethi, njengoMose, phakathi kwezinye izinto uyoba futhi ngumxhumanisi phakathi kwabantu noJehovah.

Eminyakeni eminingi elandelayo, bobabili uPetro noStefano bacaphuna umbhalo ngokubhekiswe kuJesu. KuPetro, uJesu wayeyisifezekiso salokho okwakukhulunywe “yibo bonke abaprofethi Bakhe abangcwele” (Zenzo 3:21, NKJV), nokuthi abaholi kumele balalele Yena nalokho akushoyo. Okungukuthi, uPetro usebenzisa lombhalo, amaJuda ayazi ngawo, futhi awubhekise ngokuqondile kuJesu, ngomqondo wokuthi babedinga ukuphenduka ngalokho ababekwenzile.

Okulandelayo. KwiZenzo 7:37, ngenkathi uStefano, nakuba ingqikithi yehlukile kunekaPetro, ememezela uJesu, naye, futhi, wabhekisa kulesosithembiso esidumile, futhi naye, wabanga ngokuthi sasikhomba kuJesu. Wayethi uMose, endimeni yakhe emlandweni nasekuholeni amaJuda, wayemele uJesu. Okungukuthi, njengoPetro ayenzile, uStefano wayefuna ukubonisa abantu ukuthi uJesu wayeyisifezekiso sesiprofetho nokuthi babedinga ukulalela Yena. Ngophikisana necala abekwe lona, lokuthi uStefano wayekhuluma “ ‘amazwi ahlambalazayo ngoMose nangoNkulunkulu’ ” (Zenzo 6:11, NKJV), uStefano wamemezela uJesu njengoMesiya, isifezekiso esiqondile salokho uNkulunkulu ayekuthembisile ngoMose.

`Leizizindimana zisibonisa kanjani indlela uJesu angumongo ngayo kulolonke iBhayibheli, futhi kungani ukuqonda kwethu kwalokho kumele kuzinze kuKristu na?`