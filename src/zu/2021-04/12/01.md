---
title:  uDuteronomi KwiTestamente Elisha
date:  11/12/2021
---

### Funda Lokhu Kuleliviki
Mat. 4:1–11, Dut. 8:3, Zenzo 10:34, Gal. 3:1–14, Zenzo 7:37, Heb. 10:28–31.

> <p>Indimana Yekhanda</p>
> “ ‘Kulotshiwe ukuthi: ‘Akusinkwa sodwa umuntu ayakuphila ngaso kodwa ngamazwi onke aphuma emlonyeni kaNkulunkulu” ’” (Mathewu 4:4, NKJV).

ITestamente Elisha lishubile ngeLidala. Okungukuthi ababhali abaphefumulelwe beTestamente Elisha babecaphuna ababhali abaphefumulelwe beLidala njengomthombo wegunya.

UJesu Naye wathi, “Kulotshiwe” (Matt. 4:4), okuchaza ukuthi, “Kulotshiwe kwiTestamente Elidala;” futhi wathi“ ‘Izibhalo zigcwalisekile” (Marko 14:49, NKJV)—okuchaza Izibhalo zeTestamente Elidala. Futhi ngenkathi uJesu ehlangana nabafundi ababili endleleni eya e-Emmaus, kunokuba enze isimangaliso sokubabonisa ukuthi ungubani Yena, “Wayesethathela kuMose nakubaprofethi bonke, wabachasisela emibhalweni okuqondene naye” (Luka 24:27, NKJV).

Noma ngabe basebenzisa ngokuqondile imibhalo yeTestamente Elidala, ebhekise kulo, noma izindaba noma iziprofetho, ababhali beTestamente Elisha babesebenzisa njalo iTestamente Elidala ukuqinisa, nokusekela inkulumo yabo.

Phakathi kwezincwadi ezivame ukucashunwa noma ukubhekiswa kuzo kwakunguDuteronomi (kanye namaHubo noIsaya). UMathewu, Marko, Luka-Zenzo, Johane, Roma, Galathiya, 1 no 2 Korinte, Heberu, izincwadi zabefundisi, kanye neSambulo zonke zibuyela kuDuteronomi.

Kuleliviki sizobuka izihlandlo ezimbalwa futhi sibuke ukuthi yiliphi iqiniso, iqiniso lamanje, esingalitomula kuzo.

_*Funda isifundo saleliviki ukulungiselela iSabatha, December 18._