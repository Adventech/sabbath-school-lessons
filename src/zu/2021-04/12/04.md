---
title:  Ukuqalekiswa Emthini
date:  14/12/2021
---

`Funda: Galathiya 3:1-14. Uthini uPawule lapho okufanele kithina namuhla, futhi umsebenzisa kanjani uDuteronomi 27:26 no Duteronomi 21:22, 23 ukwenza iphuzu lakhe na?`

Ngeshwa, kujwayelekile ebuKristwini ukusebenzisa lencwadi njengemvume yokungawugcini umthetho, Imithetho Elishumi. Nembala, impikiswano empeleni isetshenziselwa ukungagcini umthetho wesine, sengathi ukugcina lowo, ngokumelene neminye engu-9, kubonisa inkolelo-mthetho uPawule abhekene nayo lapha.

Kepha, UPawule wayengakhulumi ngokumelene nomthetho, futhi ngokuqinisekile akukho kulesisahluko okungavumelana nokuphula umthetho weSabatha. Ukhiye utholaka kwabeseGalathiya 3:10 (NIV), lapho ebhala khona ukuthi “Bonke abathembele emisebenzini yomthetho bangaphansi kwesiqalekiso,” futhi abe esecaphuna uDuteronomi 27:26. Udaba lapha akulona lokulalela umthetho, kodwa “ekuthembeleni emthethweni”—isimo esilukhuni, uma kungesona esingenzeke, kubantu abawile njengathi.

Iphuzu likaPawule ngukuthi asisindiswa ngemisebebzi yomthetho kodwa ngokufa kukaKristu esikhundleni sethu, esikunikezwa ngokholo. Isigcizelelo sakhe lapha sikulokho uKritu asenzele kona, esiphambanweni. Futhi ukulekelela ukwenza leliphuzu, ubhekisa emuva kuDuteronomi futhi, kulokhu uDuteronomi 21:23. NjengoJesu, uPawule uthi, “kulotshiwe,” ebonisa igunya leTestamente Elidala, futhi manje ucaphuna umbhalo okhuluma ngothile othi, enze icala enesigwebo sokufa, futhi wabulawa ngalo, wayeselengiswa emthini, mhlawumbe njengendlela yokukhuza nabanye.

UPawule, nokho, usebenzisa lokhu njengophawu lokufa kukaKristu esikhundleni sethu: uKristu waphenduka “isiqalekiso ngathi” ngokuthi wabhekana nesiqalekiso somthetho; Okungukuthi, ukufa, isintu sonke esasizobhekana nako ngoba siwuphulile umthetho. Izindaba ezinhle zevangeli, nokho, ngukuthi isiqalekiso okwakumele kube ngesethu saba ngeSakhe, esiphambanweni, “ukuze samukele isithembiso sikaMoya ngokholo” (Gal. 3:14, NKJV).

Noma, njengalokhu u-Elle G. White asho: ‘Akekho ngaphandle kukaKristu owayengahlenga umuntu owileyo esiqalekisweni somthetho futhi ambuyisele ekuzwaneni nezulu. UKristu wayezothwala Kuye icala nehlazo lesono—isono esiyisinengiso phambi kukaNkulunkulu ongcwele kangangokuba sehlukanisa uBaba neNdodana Yakhe.”—Ellen G. White, Patriarch and Prophets, p. 63.

`Cabanga ngalokho obuyobhekana nako uma bekumele wamukele isijeziso ngokona kwakho. Kodwa, ngenxa yokuthi uKristu wasithwala Kuye isijeziso sokona kwakho, ukuze wena kungadingeki usithwale, kumele usabele kanjani emhlatshelweni Wakhe na?`