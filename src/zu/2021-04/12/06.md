---
title:  Into Esabekayo
date:  16/12/2021
---

Incwadi yamaHeberu, ekujuleni kwayo konke nokuphakama, yayi, ngezindlela eziningi, ngumyalezo omude kumakholwa angamaJuda kuJesu. Futhi eyayibayala ukuba bakwenze yilokhu: Hlalani nithembekile kuJehovah!

Lokhu kuthembeka, nembala, kumele kusuke ekuthandeni kwethu uNkulunkulu, ukuthi ungubani Yena kanye nesimilo Sakhe nobuhle, okubonakala kakhulu esiphambanweni sikaKristu. Ngezinye izikhathi, nokho, abantu bayadinga ukukhunjuzwa ngemiphumela emibi yokona. Okungukuthi, siyadinga ukukhumbula ukuthi, ekugcineni, uma singamukeli lokho uJesu asenezele kona ekuhlawuleni inhlawulo yezono zethu, kuzomele siyikhokhe ngokwethu leyonhlawulo, futhi lokho Kuchaza “ukukhala nokugedla kwamazinyo” (Mat. 22:13) okulandelwa ngukubhubha kwaphakade.

`Funda: AmaHeberu 10:28-31. Uthini uPawule futhi kusebenza kanjani nakithina na?`

Kuyathathekisa ukuthi ukuze ayale amaJuda ukuba ahlale ethembekile kuNkulunkulu, uPawule ucaphuna uDuteronomi, isiyalo sangaphambili kumakholwa amaJuda ukuba ahlale ethembekile kuNkulunkulu! UPawule ucaphuna uDuteronomi

17:6 mayelana nothile ofanelwe ngukufa owabhekana nalokho kufa kuphela emuva kokuba abantu ababili okungenani befakaza ngokumelene nalowo muntu.

Kodwa uPawule wakwenza lokhu ukwenza iphuzu lokuthi uma ukungathembeki kwakungaholela ekufeni ngaphansi kwesivumelwano Esidala, pho, “nithi ufanele ukushaywa kangakanani kunalokho lowo onyathele phansi iNdodana kaNkulunkulu, wadelela igazi lesivumelwano angcweliswa ngalo, wahlambalaza uMoya womusa, na?” (Heb. 10:29, NKJV). Ngamanye amazwi, ninokukhanya okwandile neqiniso elandile kunabo, futhi niyazi ngomhlatshelo weNdodana kaNkulunkulu ngezono zenu; ngalokho, uma nona, ukulahlwa kwenu kuyoba kukhulu kunokwabo.

Ngokushesha uPawule abuyele emuva kuDuteronomi, manje kuDuteronomi 32:35, eyela nje ukuqinisa inkulumo yakhe. Ngokubuka lokho abakunikeziwe kuKrsitu kanye nolwazi lwabo ngomhlinzeko omkhulu owenzelwe bona, uJehovah owathi, “ ‘impindiselo ngeyami,’ ” “uyokwahlulela abantu Bakhe” ngokuhlubuka kwabo nokungathembeki. Wayebahlulele okhokho babo, abangazange babenalokho amaJuda eTestamente Elisha ayenako, isambulo esigcwele sothando lukaNkulunkulu olwembulwa esiphambanweni. Ngokulula, uPawule wayethi: Yibani ngabaxwayisiweyo.

`“UJehovah uyokwahlulela abantu Bakhe” (Dut. 32:36. NKJV). Yiliphi ithemba okungukuphela kwalo kulokhu kwahlulela na (buka Rom. 8:1)?`