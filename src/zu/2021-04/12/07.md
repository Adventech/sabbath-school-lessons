---
title:  Ukucabanga Kabanzi
date:  17/12/2021
---

Nanjengoba iTestamente Elidala lizicaphuna (Okungukuthi, abanye abaprofethi babhekisa Emibhalweni yezincwadi zokuqala esinhlanu zikaMose), iTestamente Elisha ligcwele yimibhalo, nokubhekisa kwElidala. AmaHubo, Isaya, noDuteronomi zaziphakathi kwalezo ezazicashunwa kakhulu. Imvamisa, futhi, ababhali beTestamente Elisha babecaphuna kulokhu okwaziwa nge-Septuagint (LXX), ngezinye izikhathi ibizwa “ngeTestamente Elidala lesiGriki,” okwakuyisihumusho sokuqala sesiGriki esaziwayo seBhayibheli lesiHeberu. Izincwadi ezinhlanu zokuqala zeBhayibheli, ezaziwa ngele-Torah noma i-Pentateuch, zahumushwa kwi-century yesithathu B.C., kwathi yonke enye ingxenye yeTestamente Elidala yahumushwa kwi-century yesibili B.C..

Othile angafunda okuningi, futhi, ngendlela yokutolika iBhayibheli ngendlela ababhali abaphefumulelwe beTestamente Elisha abasebenzisa ngayo Elidala. Futhi esinye sezifundo zokuqala esingasifunda, ngokungafani nokuningi kokufundwa kweBhayibheli namuhla, ngukuthi ababhali beTestamente Elisha abazange babuze ngobuqiniso noma ngegunya lezincwadi zeTestamente Elidala. Akukho Emibhalweni yabo okuveza, ngokwesibonelo, ukungabaza ngomlando wezindaba zeTestamente Elidala, kusukela ebukhoneni buka-Adam no Eva, ukungena kwesono, Uzamcolo, ubizo luka-Abrahama, njalo, njalo. “Ubufundi” obungabaza lezizinto bungobomuntu, futhi abumele buthole indawo ezinhliziyweni nasezingqondweni zama-Seventh-day Adventist.

**Imibuzo Yokuxoxisana**

`➊ Ngokubuka konke ukukhanya esikunikeziwe njengama-Seventh-day Adventist, yini okumele kusifundise yona ngomthwalo omkhulu ophezu kwethu wokuthembeka emaqinisweni esiwanikeziwe na?`

`➋ Funda futhi uDuteronomi 18:9-14. Yiziphi izibonkaliso zanamuhla zalezi “zinengiso kuJehovah” ezikhona namuhla, futhi singaqinisekisa kanjani ukuthi siyazigwema na?`

`➌ Kungani, kubo bonke abantu, kumele AmaKristu, aqonda ububanzi emhlabeni wonke bokufa kukaKristu esiphambanweni, kungamele “baphakamise ubuso” (buka isifundo sangoMsombuluko) na? Singawubona kanjani lomkhuba kithina wokwenza lokho (asizikhohlisi ngokuphika ukuthi kukhona ukuthambekela ekukwenzeni lokho na?). Isiphambano, nokusigcina siphambi kwethu, singakwenza kanjani ukuqeda lomoya na?`