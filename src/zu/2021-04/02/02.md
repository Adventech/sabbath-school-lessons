---
title:  Umsebenzi KaMose
date:  03/10/2021
---

Kulo lonke iBhayibheli, ubukhona bukaMose buyezwakala. Nakuba engabizwa ngegama kuze kube kuEksodusi 2:2, wayebhale incwadi kaGenesisi, indaba kaNkulunkulu enegunya futhi eyisisekelo salokho esiyikona, indlela esafika ngayo lapha, kunga izinto zizimbi ngalendlela eziyiyo, kepha, singathemba nakuba kunjalo. Indalo, Ukuwa, isithembiso sosindiso, Uzamcolo, Abrahama, ivangeli—konke kunomsuka kuGenesisi, futhi umlobi wayo kwakungumprofethi uMose. Kulukhuni ukulinganisa ngokwanele Ithonya lendoda eyodwa, enamaphutha, eyakwazi ukuba nalo ngoNkulunkulu ngoba wayemthanda uJehovah futhi efuna ukumsebenzela.

`Funda: uEksodusi 32:29-32, obika ngengxoxo phakathi kukaJehovah noMose ngemuva kwesono esibi sethole legolide. Yimuphi umqondo lendaba esifundisa wona mayela nesimilo SikaMose futhi kungani, nakuba wayenamaphutha, uJehovah wayekwazi ukumsebenzisa ngalendlela enamandla kangaka na?`

Nakuba uMose wayengahlangene nalesisono, wafuna ukunxusela labantu abayizoni, ezimisele futhi nokufa esikhundleni sabo. Okuthathekisa kakhulu, kuEksodusi 32:32, ngenkathi uMose ecela uNkulunkulu ukuba “athethelele isono sabo,” isenzo empeleni sichaza “ukuthwala.” Ngalokho, uMose—eqonda ububi besono kanye nokudingekayo ukuba sithethelelwe—wanxusa uNkulunkulu ukuba “athwale” isono sabo. Futhi lokhu kwakungenxa yokuthi kwakuyiyona kuphela indlela, ekugcineni, isono sabo, nanoma yisiphi isono, esasingathethelelwa ngayo.

Ngalokho, lapha, kwasekuqaleni kweBhayibheli, sinesibonakaliso esinamandla sikuthatha indawo yokuthile, lapho uNkulunkulu Uqobo Lwakhe, ngoJesu, ezothwala Kuye ubunzima kanye nenhlawulo ephelele yezono—indlela eyasekelwa nguNkulunkulu yokusindisa isintu ebe futhi eqinisekile ezimisweni zombuso kanye nomthetho Wakhe.

Nembala, eminyakeni eminingi elandelayo uPetro wayezobhala ngoJesu: “yena owathwala izono zethu emzimbeni wakhe emthini, ukuze kuthi sesifile ezonweni siphile ekulungeni, oyena ngemivimbo yakhe naphulukiswa” (1 Pet. 2:24, NKJV).

Kusenjalo, esikubona kulendaba kaMose kanye nendlela abhekana nayo nesono sabo nguMose endimeni yokuba ngummeli walabo abawile, abantu abonile, isibikezelo salokho uJesu azokwenzela thina (buka Heb. 7:25).

`Ezimisele ukufela abantu bakhe na? Cabanga kabanzi ngemithelela yalamazwi. Yini esingayifunda kuwo thina mayelana nokuthi kusho ukuthini Ukuthanda abanye ngeqiniso na?`