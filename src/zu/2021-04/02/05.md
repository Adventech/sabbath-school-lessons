---
title:  Kadesh Barnea
date:  06/10/2021
---

Kunengozi elokhu igubuzele izigaba zokuqala zencwadi kaDuteronomi, ingozi yase-Kadeh Barnea. Lendaba engeyinhle, njengoba sibonile, yaba yisisusa sencwadi kaDuteronomi, futhi kuhle siyibukele eduze.

`Funda: uNumeri 14. Abantu baphendula kanjani embikweni wezinhloli, futhi waba yini umphumela wokuphendula kwabo na? (Buka futhi uDut. 1:20–46.)`

Singatomula izifundo eziningi ezibalulekile kulendaba, kodwa esisodwa esibalulekile, esizoqhamuka futhi encwadini, sitholakala nakuNumeri 14.

`Funda: uNumeri 14:11-20. Nakuba sibona uMose futhi edlala indima yomnxuseli, yikuphi okubalulekile ngalendlela Yokuxoxisana noJehovah mayelana nesizathu sokuthi uJehovah angababhubhisi na?`

Cabanga ngalokho uMose akusho kuNkulunkulu. Uma ukwenza lokhu, Bheka indlela oyobukeka ngayo kwabaseGibhithe naphambi kwezinye izizwe endaweni. Leliphuzu lisemqoka ngoba, ekugcineni, konke uNkulunkulu ayefune ukukwenza ngoIsrayeli kwakungekona ngenxa kaIsrayeli; kwakungokwesintu sonke. Isizwe sakwaIsrayeli kwakumele sibe ngukukhanya ezweni, Ufakazi kwabasendulo ngothando kanye namandla kanye nosindiso olutholakala kuNkulunkulu weqiniso hhayi ezithixweni eziyize ezazikhonzwa ngabezizwe.

Nakuba kunjalo, njengalokhu kusho uMose, uma ubabhubhisa lababantu, kokwenzekani na? Izizwe ziyothi: “Ngenxa yokuthi uJehovah wehlulekile ukubaletha abantu ezweni ayefunge ukubanikeza lona, ngalokho wababulala ehlane” (Num. 14:16, NKJV).

Ngamanye amazwi, esikubona lapha yindikimba etholakala kulo lonke iBhayibheli: umqondo wokuthi uNkulunkulu kumele akhazimuliswe kubantu Bakhe—leyonkazimulo nokulunga kanye nothando kanye namandla kaNkulunkulu kumele kubonakale Ebandleni Lakhe, ngalokho akwenza ngabantu Bakhe. Nembala, abantu Bakhe abavamile ukwenza izinto zibelula ukuba akwenze lokho, kodwa ekugcineni uNkulunkulu uyokhazimuliswa ngezenzo Zakhe emhlabeni.

`Funda abase-Efesu 3:10. Yini eshiwo nguPawule lapha, futhi lokhu kwenzeka kanjani na? Lokhu “kuhlakanipha okuninginingi” kukaNkulunkulu kubonakaliswa kanjani ezweni lonke na? Iyiphi indima, uma ikhona, esinayo ngamunye ekufezeni lokhu na?`