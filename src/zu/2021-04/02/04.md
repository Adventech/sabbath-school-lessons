---
title:  Kayingulungwane
date:  05/10/2021
---

Ngemuva kohambo olude ehlane, uMose, ekhulumela uJehovah (wayengumprofethi, nokho, nembala, engaphezulu komprofethi), wathi: “Bhekani, ngilibekile izwe phambi kwenu; ngenani nilidle izwe uJehova alifungela oyihlo, o-Abrahama, no-Isaka, noJakobe ukulinika bona nenzalo yabo emva kwabo” (Dut. 1:8, NKJV).

Qaphela, nokho, okulandelayo.

`Funda: uDuteronomi 1:9-11. Yikuphi ukubaluleka kwalamzwi, ikakhulu ngokweqiniso lokuthi, babejeziswa nguNkulunkulu ngenxa yokuhlubuka kwabo e-Kadesh Barnea na?`

Lapha sibona esinye isibonelo somusa kaNkulunkulu. Naphakathi kokuzula ehlane, babebusisekile: “ ‘Wabondla iminyaka engamashumi amane ehlane. . . . kabaswelanga lutho; izingubo zabo aziguganga, nezinyawo azivuvukalanga’ ” (Neh. 9:21, NKJV).

Nalapha uMose, ebonisa futhi uthando lwakhe lwabantu bakhe, wanxusa uNkulunkulu ukuba abandise kayinkulungwane kunalokho uNkulunkulu ayesekwenzile!

`Funda: uDuteronomi 1:12-17. Njengomphumela wesibusiso sikaNkulunkulu phezu kwabo, yini Eyenzeka, futhi yiziphi izinyathelo ezathathwa nguMose ukubhekana nesimo na?`

Ngalokho, nangesikhathi uJehovah esekhona phakathi kwabo ngendlela enamandla, kwakusekhona isidingo sokuhleleka, sesakhiwo, sohlelo lokubika. UIsrayeli wayeyiqahal, isixuku esehlelekile (buka uDut. 31:30), isandulelo seTestamente Elisha, i-ekklesia, elesiGriki “lebandla” (buka uMat. 16:18). Nakuba esebenza kwingqikithi eyehlukile, uPawule wayengekude nesizinda sakhe sobuJuda, futhi ku-1 Korinte 12 simbona kahle ebalula isidingo sabantu abafanelekile ukuba sezindimeni ezahlukene ukuze kube nokusebenza okufanele komzimba, njengalokhu sibona KuDuteronomi nakwi-qahal ehlane. Ibandla namuhla, njengakwi-qahal. Lidinga ukuba ngumzimba omunye onabantu bokufeza izindima ezahlukene ngokwezipho zabo.

Nakuba ngezinye izikhathi sizwa abantu belwa nenkolo “ehlelkile”(yikuphi abangakuthanda, inkolo “engahlelekile” na?), Izwi likaNkulunkulu, ikakhulu iTestamente Elisha, livumelana nenkolo kuphela ehlelekile hhayi okunye.