---
title:  Ukucabanga Kabanzi
date:  08/10/2021
---

Nakhu esinye isazi esizama ngako ukuphendula Imibuzo elukhuni ngalokho abakwaIsrayeli abakwenza kulezizizwe:

“NjengoMdali wazo zonke izinto kanye naso sonke isintu futhi njengombusi wakho konke, uNkulunkulu angenza noma yini afuna ukuyenza nganoma ngubani futhi afaneleke ekwenzeni lokho. . . .

“Izindlela zikaNkulunkulu ziyimfihlakalo. Njengoba singeke sakwazi ukumqonda ngokuphelele, asimane nje sikhululeke nalemibuzo emiqondweni yethu. UIsaya 55:8-9 usinikeza induduzo ethile.

“Ngokomfanekiso WeBhayibheli wabaseKanana, lababantu babekhohlakele ngokweqile, futhi ukubabhubhisa kwakumele ukwahlulela kukaNkulunkulu kwesono sabo. Ukubhujiswa  kwabaseKanana kwakungekona okokuqala futhi kungekona okokugcina uNkulunkulu enza lokho. Umehluko phakathi kwesiphetho sabaseKanana kanye nesiphetho sesintu (ngaphandle komndeni kaNowa) njengalokhu sichazwe kuGenesisi 6-9 kwakubanzi futhi kunomenzi. . . .

“UNkulunkulu wayengazange ahlose ukuba uIsrayeli ajwayele ukubhubhisa abangaphandle. UDuteronomi 7:1 ukhomba ngokusobala futhi abeke imingcele kubantu abangabhujiswa. AbakwaIsrayeli kwakungamele balandele lesisimiso kwabakwaEdomu, abaseGibhithe, abakwa-Aram, nakunoma ngubani (cf. Deut. 20:10–18). . . .

“AbaseKanana babhekana nesiphelo esizobhekana nazo zonke izoni: ukwahlulela kukaNkulunkulu. . . .

“Ukususwa kwabaseKanana nguNkulunkulu kwakuyisinyathelo esidingekile emlandweni wosindiso. . . .

“Nakuba abaseKanana ngokuphelela kwabo babebhekene nokwahlulela kukaNkulunkulu, babeneminyaka engamashumi amane esexwayiso (buka ukuvuma kuka-Rahab ku-Josh. 2:8–11).”—Daniel I. Block, The NIV Application Commentary: Deuteronomy (Grand Rapids, Mich.: Zondervan, 2012), pp. 98, 99.

**Imibuzo Yokuxoxisana**

`➊ Cabanga ngokuqonda kwethu iminyaka eyinkulungwane, lapho siyoba neminyaka eyinkulungwane yokuphendulwa kwayo yonke Imibuzo yethu. Lokhu kuqoda kungasisiza kanjani ukufunda ukwethembela kuNkulunkulu nakuba ilukhuni kangakanani Imibuzo esinayo njengamanje na?`

`➋ Yiziphi ezinye izindlela uNkulunkulu akuhole ngazo ngokwedlule ezingakusiza ufunde ukuthemba Yena ngekusasa na? Kungani kubalulekile ukuba singakhohlwa yindlela uNkulunkulu asebenze ngayo ezimpilweni zethu na?`

`➋ Eklasini, buyekezani umbuzo osekugcineni kwesifundo sangeSonto, omayelana nokuvuma KukaMose ukulahlekelwa yimpilo yakhe ngenxa yabantu bakhe. Ngabe nguMoya ofanele ukuba sibe nawo na? Yini, uma kukhona, okufanele silahlekelwe yiko, ikakhulu uma sibuka inani lokuhlenga lokho na?`