---
title:  Funani Mina futhi Ningifumane
date:  22/11/2021
---

Kulo lonke iBhayibheli sithola ubufakazi bolwazi ngaphambili lukaNkulunkulu. Okungukuthi, wazi ngaphambili konke okuzokwenzeka. Noma ngukuvuka nokuwa kwemibuso yomhlaba (Daniyeli 7) kuze kube nakwizenzo zomuntu ngamunye zingakenzeki—“ ‘Ngiqinisile ngithi kuwe: Ngalobu busuku, lingakakhali iqhude, uzakungiphika kathathu’ ” (Mat. 26:34, NKJV)—uJehovah wazi Isiphetho kusukela ekuqaleni. Ulwazi Lwakhe lwaphambili, nako ukukhetha kwethu, akuthikamezi inkululeko yalokho kukhetha.

Ngalokho, uJehovah wayazi, nangaphambi kokuba abalethe abantwana bakaIsrayeli ezweni, lokho ababezokwenza ezweni.

`Funda: uDuteronomi 4:25-18. Wathini uJehovah ngabazokwenza ngemuva kokuba sebesezweni ababethenjiswe lona na?`

Ezindimaneni ezandulelayo, uJehovah ubatshela ngokuqondile ukuba bangenzi izithombe futhi bangazikhonzi (Dut. 4:15-20). Kepha, izindimana ezilandelayo zithi yikho kanye abazokukwenza, ukwenza izithombe futhi bazikhonze, nakuba bexwayisiwe ngako.

Qaphela ukuthi KuDuteronomi 4:25, uMose ucacisile ngokuthi ngeke kwenzeka ngokushesha. Emuva kwakho konke asebedlule kukho, babengeke bawele ngokushesha ekukhonzeni izithombe. Kodwa, ngokuhamba kwesikhathi, ngemuva kwesizukulwane, umkhuba woku “khohlwa” (Dut. 4:9) yilokho uJehovah ayebenzele kona, nangalokho ayebaxwayise ngako,wawuzobaholela ekwenzeni lokho kanye ayebaxwayise ngako.

`Funda: uDuteronomi 4:29-31. UJehovah uthi uzobenzelani kulesisimo ababhekene naso na?`

Umusa kaNkulunkulu uyamangalisa. Nasemuva kokuwela ebubini obesabekayo bokukhonza izithombe, nasemuva kokubhekana nemiphumela efanele yezono zabo, uma beguqukela kuJehovah, uzobathethelela futhi ababuyisele kuYena. Kafushane nje, uma bezikhethela ukuphenduka, uyokwamukela ukuphenduka kwabo.

Igama KuDuteronomi 4:30, elivama ukuhumushwa “ukuguquka,”” empeleni lichaza “ukubuyela.” Okungukuthi, babuyela emuva kuJehovah, lapho bebemele ukuba khona sonke isikhathi. Igama lesiHeberu teshuvah, elisuselwa kwimpande “yokubuyela,” lichaza “ukuphenduka.”

Ngalokho, kumongo, noma ngabe yikuphi okunye okungenelelayo ekuphendukeni, kungukubuyela kuNkulunkulu ngemuva kokuba kade sehlukene Naye ngezono zethu.