---
title:  Mi-Yitten
date:  21/11/2021
---

IsiHeberu seBhayibheli, njengezilimi eziningi, sifafazwe ngezisho, lapho amagama athile esetshenziswa ukuchaza okuthile okwehlukile kunalokho okuyikona. Esinye isisho kwiTestamente Elidala ngu-“Mi-yitten.” “Mi” ngumbuzo “ngubani” kuthi u-“yitten” achaze “ozonika.” Ngalokho, ngokuqondile, “Mi-yitten” uthi “Ngubani ozonika na?”

KwiTestamente Elidala, nokho, lesisisho sethula umqondo wesifiso, nenkanuko, yothile ofuna okuthile kabi, kabi.

Ngokwesibonelo, ngemuva kokweqa kwabo eGibhithe, abantwana bakwaIsrayeli, bebhekene nezinselelo ehlane, bababaza, “ ‘Sengathi nga safa ngesandla sikaJehova ezweni laseGibithe!’ ” (Exod. 16:3, NIV). Umusho “sengathi nga” waqhamuka ku-“mi-yitten.”

KwiHubo 14:7 uDavide uthi, “Oh, sengathi ukusindiswa kuka-Israyeli kungavela eSiyoni!” isiHeberu asithi “Oh”; sithi “mi-yitten.” KuJobe 6:8 (NKJV), uyababaza, “Oh, sengathi isicelo sami singenziwa”—“Oh” futhi, ususelwa ku “mi-yitten.”

`Funda: uDuteronomi 5:22-29, ugxile kakhulu kundimana 29. Kusho ukuthini ukuthi igama elihumushwe njengo “Oh” liqhamuka ku “mi-yitten” na?`

Nangu uJehovah—uNkulunkulu onguMdali, Yena owenza umkhathi, isikhathi, nokuphathekayo, Yena owakhuluma kwabakhono izwe lethu, Yena owaphefumulela kuAdamu umphefumulo Wokuphila—esho isisho esivame ukuyamaniswa nobuthakathaka kanye nokunye ukufiphala kwesintu. Isibonelo seqiniso lentando yokuzikhethela! Lapha sibona ukuthi kunemikhawulo kulokho uNkulunkulu angakwenza phakathi Kwempikiswano enkulu. Ukusetshenziswa kuka-“mi-yitten” kwembula ukuthi noNkulunkulu akakwazi ukugxoba ilungelo lokuzikhethela; ngoba uma eke wakwenza lokho, ngeke lisaba ngelenkululeko.

Futhi njengalokhu thina njengesintu sinelungelo lokona, sinelungelo futhi lokukhetha uJehovah, lokukhetha ukuvuleleka ekuholeni Kwakhe, lokukhetha, ngokuphendula kuMoya Wakhe, ukuphenduka ezonweni zethu futhi silandele Yena. Ekugcineni ukukhetha kungokwethu, ngokwethu kuphela, futhi kungukukhetha okumele sikwenze usuku nosuku, umzuzu ngomzuzu.

`Yikuphi okunye ukukhetha okuzomele ubhekane nako emahoreni ambalwa Ezayo noma esinsukwini ezimbalwa na? Ungafunda kanjani ukunikela intando yakho kuNkulunkulu ukuze, ngamandla Akhe, ukwazi ukwenza izinqumo ezilungileyo na?`