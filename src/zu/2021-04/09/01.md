---
title:  Guqula Izinhliziyo Zabo
date:  20/11/2021
---

### Kuleliviki Funda Lokhu
Duteronomi. 5:22–29; Dut. 4:25–31; Dut. 30:1–10; Mathewu. 3:1–8; Marko 1:15; Zenzo 2:37, 38.

> <p>Indimana Yekhanda</p>
> “ ‘Uma nina niselapho nimfuna uJehova uNkulunkulu wenu, niyakumfumana, uma nimfuna ngayo yonke inhliziyo yenu nangawo wonke umphefumulo wenu’ ” (Duteronomi 4:29, NKJV).

Iqiniso elilula lempilo lisilandela sonke: siyizoni. Ngezinye izikhathi sizwa “isazi” esithile sililela umqondo wamaKristu wokungcola kwesintu, kodwa konke othile okumele akwenze ukubuka izindaba usuku olulodwa noma ahlole umlando wesintu, futhi ubuqiniso balemfundiso yobuKristu bube sebubonakala.

Noma, okulula kakhulu, othile angakwenza ukubuka esibukweni; hhayi kude, empeleni. Noma ngubani onesibindi sokuzibuka ngaphakathi enhliziyweni yakhe (okungaba yindawo eyesebekayo) uyabazi ubuqinsio babaseRoma 3:9-23, ogcina ngalamzwi: “ngokuba bonke bonile, basilalelwe inkazimulo kaNkulunkulu” (Rom. 3:23, NKJV).

Nembala, izindaba ezinhle zitholakala kwindimana elandelayo, emayelana noku “lungisisiwa ngesihle ngomusa wakhe ngokuhlengwa okukuKristu Jesu” (Rom. 3:24, NKJV). Okusemqoka kulezizindaba ezinkulu ngukuphenduka: ukuvuma isono sethu, sidabuke ngaso, sicele Intethelelo kaNkulunkulu ngaso, futhi ekugcineni, sifulathele kuso. Ngoba siyizoni, ukuphenduka kumele kube ngumongo wamava ethu obuKristu. Futhi, kuleliviki, sizobona umqondo wokuphenduka njengalokhu wethulwe kuDuteronomi.

_*Funda isifundo saleliviki ukulungiselela iSabatha, November 27._