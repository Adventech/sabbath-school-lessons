---
title:  Phendukani futhi Niguquke
date:  25/11/2021
---

ITestamente Elisha, nembala, ligcwele umqondo wokuphenduka. Empeleni, uJohane Umbhabhathizi waqala umsebenzi wakhe ngobizo lokuphenduka.

`Funda:uMathewu 3:1-8. Umqondo “wokubuyela”uvela kanjani kulezizindimana na? Ngamanye amazwi, uJohane ubatshela ukuthi benzeni lokho okuveza okukuDuteronomi na? Kungani, futhi, amazwi akhe ayefanele kakhulu abaFarisi nabaSadusi na?`

UJesu, futhi, waqala umsebenzi Wakhe ngobizo lokuphenduka.

`Funda: uMarko 1:15. Uthini uJesu, futhi kungani ehlanganisa ukuphenduka nevangeli na?`

Noma ngabe nguJohane ekhuluma ngokubhekise kubaholi noma nguJesu ebhekise esizweni sonke, umqondo uyafana. Siyizoni, futhi nakuba uKristu azela ukuzosindisa izoni, kumele siphenduke ezonweni zethu. Futhi lokho kuphenduka— noma njengomhlubuki noma njengomKristu othembekile owela esonweni noma njengosanda kuguquka—kufuna ukufulathela izindlela zethu ezindala zesono. Kumele sivume ukuba yizoni kwethu futhi, ngokwethula ukuphenduka ezonweni zethu ngokwazo (hhayi nje kuphela imiphumela yazo), kumele senze ukhetho oluphusile lokushiya lezozono futhi, ngokuthembela ekufanelekeni kukaJesu, “ ‘silalele uJehovah uNkulunkulu wakho’ ” (Dut. 15:5, NKJV).

Abanye abafundi beZibhalo babuka kwiTestamente Elisha impinda yomqondo wokuphenduka njengalokhu yethulwe KuDuteronomi. Ngokwesibonelo, ngenkathi uPetro emangalela isizwe ngokubethele uJesu, abantu abaningi  “bahlabeka enhliziyweni, bathi kuPetru nakwabanye abaphostoli: “Madoda, bazalwane, siyakwenze njani na?’” (Zenzo 2:37, NKJV). Okungukuthi, sebeqwashile ngesono sabo, badabuka ngaso (“bahlabeka enhliziyweni”), futhi bafuna ukwazi okumele bakwenze ukuze balunge noNkulunkulu ababemonile.

Akufani yini nesimo sethu sonke: izoni ezone uNkulunkulu na?

`Funda iZenzo 2:38. UPetro wawuphendula kanjani umbuzo wabo, futhi lesisiqephu sisembula kanjani isimiso esingemuva kokuphenduka kweqiniso na?`