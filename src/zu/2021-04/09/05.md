---
title:  Ngenhliziyo Yakho Yonke
date:  24/11/2021
---

UDuteronomi 30:1-10 wembula umusa nokulunga kukaNkulunkulu kubahlubuki nezoni, nakuba lezozoni nabahlubuki babebusiswe nguNkulunkulu ngezindlela ezizodwa: “ ‘Ngokuba yisiphi isizwe esikhulu esinonkulunkulu oseduze naso njengoJehova uNkulunkulu wethu, enjalo nanini lapho simbiza, na?’ ” (Deut. 4:7, NKJV). Nangaphandle kwakho konke ayebenzele kona, futhi nangaphandle kokuthi babengenaso isizathu sokona kwabo, bona (ngubani onamava alokhu na?)

Kepha, nalapho, kwasekuba nani?

`KuDuteronomi 30:1-10, gxila ngokwakuqukethwe ngukuphenduka kwabo, ukubuyela (teshuvah) kwabo kuNkulunkulu.Yini eyayidingeka, futhi lokho kumele kusifundiseni thina namuhla mayelana nalokho okuqukethwe ngukuphenduka kweqiniso na?`

Ekugcineni, kwafuneke benze isinqumo sokubuyela kuYena, futhi balalele Yena, ngezinhliziyo zabo zonke. Ngomqondo othile, udaba lwangempela kwakuyizinhliziyo zabo, ngoba uma Izinhliziyo zabo zazilungile noNkulunkulu, izenzo zabo zazizolandela: Okungukuthi, babezolalela.

Yingakho banikezwa isithembiso ezimangalisayo sokuthi uma “bebuyela” kuJehovah, ngokuqiniseka beguqukela kuYena, wayezosebenza kubo futhi “abasoke” Izinhliziyo zabo. Kumele bakhethe, phakathi kokuthunjwa kwabo, ukubuyela kuNkulunkulu, futhi wayezobabuyisela kuYena nasezweni. Kuthi lapho, ezweni, ababusise. Futhi ingxenye yesibusiso ngukuthi wayezosebenza kubona ukuguqula Izinhliziyo zabo zibheke kakhulu kuYena, ukuze bona nabantwana babo “bamthande uJehovah uNkulunkulu wakho ngenhliziyo yakho yonke nangomphefumulo wakho wonke, ukuze uphile.”

Ekugcineni, ngokuphendula ekukhuthazeni kukaNkulunkulu (buka iZenzo 5:31), kwakuzofuneke baphenduke ngokweqiniso ezonweni zabo. Futhi nakuba ebhekene neNgqikithi ehlukile emlandweni, u-Ellen G. White wabhala: “Abantu balila ngoba izono zabo zazilethe ukuhlupheka phezu kwabo, kepha hhayi ngoba babedelele uNkulunkulu ngokuphula umthetho Wakhe ongcwele. Ukuphenduka kweqiniso kungaphezulu kosizi ngesono. Kungukuzimisela ukufulathela ububi.”—Ellen G. White, Patriarchs and Prophets, p. 557. Futhi leli yiqiniso esilibona kuDuteronomi 30:1–10.

`Singawazi kanjani umehluko phakathi kokubabuhlungu ngemiphumela yezono zethu, okungenziwa yinoma ngubani, kanye nokuba buhlungu ngezono uqobo na? Kungani lokhu kwehlukanisa kusemqoka kangaka na?`