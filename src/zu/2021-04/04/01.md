---
title:  Ukuthanda UJehovah UNkulunkulu Wakho
date:  16/10/2021
---

### Funda Kuleliviki
Dut. 6:4, 5; Dut. 10:12; Efes. 2:1–10; Samb. 14:6, 7; Dut. 4:37; Dut. 11:1; Marko 12:28–30.

> <p>Indimana Yekhanda</p>
> “ ‘wothanda uJehova uNkulunkulu wakho ngayo yonke inhliziyo yakho, nangawo wonke umphefumulo wakho, nangawo onke amandla akho’ ” (Deuteronomy 6:5, NKJV).

Eenkowleni yamaJuda, omunye wemikhuleko ebalukeke kunayo yonke ithathelwe KuDuteronomi 6. Yaziwa njenge-“Shema,” okugxile kwigama lokuqala lesiHeberu lomkhuleko, elisuka kwimpande, ‘shama’, okuchaza “ukulalela,” noma futhi “ukuthobela”—igama eliqhamuka izikhathi eziningi, hhayi nje kuphela KuDuteronomi kepha kulo lonke iTestamente Elidala. Umusho wokuqala we_Shema ufundeka kanje:

Shema Yisrael Adonai Elohenu Adonai echad.

Kuchaza lokhu: “ ‘Yizwa, Israyeli: uJehova uNkulunkulu wethu, uJehova, munye!’ ” (Deut. 6:4, NKJV). Izikhathi eziningi uma amaJuda ewukhuleka, amboza amehlo awo, umqondo kungukuthi makungabi khona lutho olubaphazamisa ekucabangeni ngoNkulunkulu. Lomusho wokuqala we-Shema ubonwa njengesiqinisekiso sesimo sokuba yedwa kuka-Adonai Elohenu, “uJehovah uNkulunkulu wethu,” kanye nokuthemba kukaIsrayeli Kuye kuphela hhayi komunye “unkulunkulu.” Empeleni, kungafundeka nakanje, “uJehovah nguNkulunkulu wethu.”

Lomusho owodwa yingxenye yenkulumo kaMose Kubantwana bakwaIsrayeli ngenkathi sebezongena Ezweni leSithembiso. Okulandela lomusho ovulayo, nokho, ngukwethulwa okunamandla kweqiniso elisabalulekile namuhla njengoba lalinjalo ngalesosikhathi.

_*Funda isifundo saleliviki ukulungiselela iSabatha, October 23._