---
title:  Ukuthanda UNkulunkulu
date:  17/10/2021
---

Emuva kokuba uMose ekhumbuze abantwana bakwaIsrayeli ngomlando wabo, waqala wabayaleza ngalokho okwakumele bakwenze ukuze bathabathe izwe futhi baphumelele kulo. Nembala, othile angabanga ngokuthi okuningi KuDuteronomi kwakungukuthi nje: uJehovah wayetshela abantu lokho ababedinga ukukwenza ukuze bafeze uhlangothi lwabo lwesivumelwano, ayesenze ngomusa kanye nabo ekugcwaliseni isithembiso Sakhe kokhokho babo.

UDuteronomi 6 uqala kanje: “ ‘Nansi imiyalo, nezimiso, nezahlulelo uJehova uNkulunkulu wenu ayala ukuba nifundiswe khona, nikwenze ezweni eniya kulo ukulidla, ukuze umesabe uJehova uNkulunkulu wakho, ugcine zonke izimiso zakhe nemiyalo yakhe engikuyala ngakho, wena nendodana yakho nendodana yendodana yakho zonke izinsuku zokuhamba kwakho, kwandiswe imihla yakho’ ” (Deut. 6:1, 2, NKJV).

`Funda:uDuteronomi 6:4, 5.Yimuphi umyalelo uJehovah uNkulunkulu awunikeza abantwana bakwaIsrayeli kundimana 5 na? Kuchaza ukuthini lokho na?`

Thanda uJehovah uNkulunkulu wakho ngenhliziyo yakho yonke...? Kuyathathekisa ukuthi lapha, phakathi komthetho, phakathi kwazo zonke izixwayiso, imithetho, kanye nemihlinzeko, abantu babizelwa Ekuthandeni uNkulunkulu. Futhi hhayi nje Ekuthandeni Yena kepha ekukwenzeni lokho “ ‘ngenhliziyo yakho yonke, ngompefumulo wakho wonke, kanye nangamandla akho onke,’ ” okukhomba esimweni esingaguquki sothando.

Ukuthanda uNkulunkulu ngayo yonke inhliziyo nomphefumulo namandla Kuchaza ukuthi ukumthanda kwethu Yena kumele kube ngaphezu kothando esithanda ngalo zonke ezinye izinto nabanye abantu, ngokuba Yena uyisisekelo kanye nomhlaba wobukhona bethu nakho konke okunye. Ukuthanda Yena kumele kubeke uthando lwethu lwezinye izinto endaweni efaneleyo.

KwisiHeberu, igama “yakho noma wakho” kuNkulunkulu wakho, inhliziyo yakho, amandla akho, lisebunyeni. Yebo, uNkulunkulu wayekhuluma kubantu bebonke, kepha ukuqina kukabonke buncike kwizigaba. UJehovah ufuna ngamunye kithi, nakuba siyingxenye yokukhulu, sithembeke Kuye ngamunye, futhi isisekelo salokho kuthembeka kumele kube wuthando lwethu Kuye, ngalokho ayiko, kanye nangalokho asenzele kona.

`Kuchaza ukuthini kuwe Ukuthanda uNkulunkulu ngayo yonke inhliziyo nomphefumulo kanye namandla akho na?`