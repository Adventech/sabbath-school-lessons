---
title:  Yena Wasithanda Kuqala
date:  19/10/2021
---

Naphakathi kweMithetho nezimiso KuDuteronomi kanye nazo zonke izixwayiso esizweni samaJuda zokuthi abantu kumele balalele “imiyalelo Yakhe, ukwahlulela Kwakhe, kanye nezimiso Zakhe,” okokuqala nokubalulekile kwakumele bathande uNkulunkulu ngayo yonke inhliziyo nomphefumulo kanye namandla abo. Nembala, babenesizathu esihle sokukwenza lokho.

`Funda: uDuteronomi 4:37; Duteronomi 7:7, 8, 13; Duteronomi 10:15; Duteronomi 23:5; no Duteronomi 33:3. Lezizindinama zisifundisani ngothando lukaNkulunkulu ngabantu Bakhe na?`

Ngokuphinda phindiwe KuDuteronomi, uMose watshela abantu ngothando lukaNkulunkulu kokhokho babo kanye nabo. Kodwa ngaphezu nje kwamazwi, uJehovah wembula loluthando ngezenzo Zakhe. Okungukuthi, nangaphandle kokusilela kwabo, ukwehluleka kwabo, izono zabo, uthando lukaNkulunkulu ngabo lwaqhubeka nokuqina—uthando olwabonakalisa ngamandla ngendlela ayebhekana nayo nabo.

`“Thina siyamthanda Yena, ngokuba Yena wasithanda kuqala” (1 Johane 4:19, NKJV). Lendimana isisiza kanjani ekuqondeni isizathu sokuba thina sithande uNkulunkulu na?`

Ukusithanda kukaNkulunkulu kwandulela ukuba khona kwethu, ngokuthi icebo losindiso labakhona ngaphambi “kwesisekelo sezwe” (Efes. 1:4).

Njengalokhu u-Ellen G. White akusho: “Icebo lokuhlengwa kwethu alizange licatshangwe kamuva, emuva kokuwa kuka-Adam. Laliyisambulo ‘semfihlakalo eyayifihliwe ngezikhathi zaphakade.’ Rom. 16:25, R.V. lalingukwembuleka kwezimiso kususkela ephakadeni eziyisisekelo sokubusa kukaNkulunkulu.”—The Desire of Ages, p. 22.

Sinenhlanhla enkulu ngokuthi uNkulunkulu, nembala, nguNkulunkulu wothando, uthando olukhulu kangangokuba waya esiphambanweni esikhundleni sethu, uthando oluzinikelayo kulo “Wazithobisa Yena, elalela kwaze kwaba sekufeni, yebo, ekufeni kwesiphambano” (Phil. 2:8, NKJV). Ngalokho, namuhla thina sinesambulo sothando lukaNkulunkulu kithi abantwana bakwaIsrayeli ababengakwazi nokusicabanga.

`Kunokuba abe wuthando, kwakuyobanjani uma uNkulunkulu eyinzondo noma uNkulunkulu engenankathalo na? Bekuyoba yizwe elinjani leli na? Kungani lesisambulo sothando lukaNkulunkulu kithina kumele kube yinto yokuthokoza na?`