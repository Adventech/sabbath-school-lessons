---
title:  Ukwesaba UNkulunkulu
date:  18/10/2021
---

UMose watshela abantwana bakwaIsrayeli ukuba bathande uNkulunkulu ngakho konke abanako. Kwakungukungumyalelo. Kepha, ezindimaneni ezandulelayo uMose wanikeza omunye umyalelo: “ ‘Ukuze umesabe uJehova uNkulunkulu wakho’ ” (Deut. 6:2, NKJV).

`Funda: uDuteronomi 10:12. Ithini Lendimana mayelana nothando nokwesaba, futhi sikuqonda kanjani na?`

Kwenye indimana batshelwa ukuba mabesabe uNkulunkulu, kwenye mabamthande Yena, futhi kulendimana kumele bamesabe futhi bamthande ngesikhathi esisodwa. Ekuqondeni okuvamile kwegama “ukwesaba” lokhu kungabonakala kuphikisana, kodwa akunjalo. Kunalokho, ukwesaba uNkulunkulu—ngokomqondo wokumangala nokuhlonipha ukuthi ungubani, igunya Lakhe namandla nokulunga, ikakhulu ngokumelene nokona kwethu, ubuthakathaka, kanye nokuncika kwethu Kuye ngokuphelele—kumele kube ngokwenzeka ngokwemvelo. Siyizidalwa eziwileyo, eziphambuke emthethweni kaNkulunkulu futhi okumele nga, ngaphandle komusa Wakhe, sifanelwe ngukulahlwa nokufa.

`Funda: abase-Efesu 2:1-10. Lezizindimana kumele zisisize kanjani ekuqondeni indlela esingamesaba futhi simthande ngayo uNkulunkulu ngesikhathi esisodwa na?`

Ngaphandle kweqiniso lokuthi sasi “ngabantwana bolaka” (okuyisizathu sokumesaba Yena), uKristu wasifela thina futhi wasinikeza impilo entsha kuYena, efaka nokukhululwa esonweni nokulahlwa okwedlule (okuyisizathu sokuthanda Yena).

Futhi njengalokhu kuyiqiniso kithina namuhla, lesisimiso sasisebenza kuIsrayeli wasemandulo: babengabathunjiwe eGibhithe, belahlelwe ebugqilini nasekucindezelweni, futhi kwaba wuthando lukaNkulunkulu ngabo kanye nomusa Wakhe ngakubo okwaholela ekuhlengweni kwabo okukhulu. “ ‘Wokhumbula ukuthi wawuyisigqila ezweni laseGibithe nokuthi uJehova uNkulunkulu wakho wakukhipha khona’ ” (Dut. 5:15, NKJV). Akumangalisi, nokho, ukuthi kwakumele bamthande futhi bamesabe uNkulunkulu ngesikhathi esisodwa. Futhi uma babezokwenza lokho, kangakanani ke thina, esineqiniso elikhulu lokufa kukaJesu esiphambanweni ngathi na?

`Funda iSambulo 14:6, 7. Kumele sisiqonde kanjani isizathu sokuthi umyalelo “wokwesaba uNkulunkulu” ube ngumyalelo wokuqala wesigijimi sikaJehovah sokugcina ezweni na? Sazi lokho esikwaziyo ngokuzokwenzeka ezweni, kungani lomyalelo wenza umqondo na?`