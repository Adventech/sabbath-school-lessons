---
title:  Uma Ningithanda, Gcinani Imithetho Yami
date:  20/10/2021
---

UIsrayeli—isizwe ngokuphelele—wabizelwa Ukuthanda uNkulunkulu. Kodwa lokhu yinto eyayingenzeka kuphela ngamunye, ngamunye. Njengomuntu oyedwa onikezwa ukuzikhethela, umIsrayeli ngamunye kwakumele enze isinqumo sokuthanda uNkulunkulu—futhi kwakumele bakhombise lolothando ngokulalela.

**Yini efanayo ezindimaneni ezilandelayo na? Okungukuthi, iyiphi indikimba efanayo kuzo na?**

`Dut. 5:10`

`Dut. 7:9`

`Dut. 10:12`

`Dut. 11:1`

`Dut. 19:9`

Belingaba sobala kangakanani Izwi likaNkulunkulu na? Njengalokhu engasho nje ukuthi uyasithando kodwa ulwembulile lolothando kithina ngalokho asenzela nasenzela kona, abantu bakaNkulunkulu, nabo, kumele bakhombise Ukuthanda kwabo uNkulunkulu ngezenzo zabo. Futhi kulezizindimana sibona ukuthi Ukuthanda uNkulunkulu kuhambisana nokulalela Yena.

Yingakho, uma uJohane esho izinto ezifana nokuthi, “Ngokuba lokhu kungukuthanda uNkulunkulu, ukuba sigcine imithetho Yakhe” (1 Johane 5:3, NKJV), noma uma uJesu ethi, “ ‘Uma ningithanda, Gcinani imithetho Yami’ ” (Johane 14:15, NKJV), lezizindimana zethula nje imfundiso eyisisekelo. Ukuthanda uNkulunkulu njalo kumele kubonakaliswe ngokulalela uNkulunkulu. Lokhu akukaze kuguquke, futhi kuyohlala kunjalo. Futhi lokhu kulalela uNkulunkulu kusho ukulalela umthetho Wakhe, Imithetho Elishumi, okufaka kuwo umthetho wesine, iSabatha. Ukugcina umthetho wesine akukona ukugcina umthetho ukwedlula eyisishiyagalolunye.

Nakuba ukulalela noma yimuphi kulemithetho kungaba ngukwenza ngokomthetho, lolohlobo lokulalela aluqhutshwa wukuthanda uNkulunkulu. Uma simthanda ngempela uNkulunkulu, ikakhulu ngenxa yalokho asenzele kona kuKristu Jesu, sifuna ukumlalela Yena, ngoba yilokho asicela ukuba sikwenze.

Ngenkathi uMose ephindaphinda kuIsrayeli ukuba bathande futhu balalele uNkulunkulu, wakwenza lokho ngemuva kokuba ebahlenge eGibhithe. Okungukuthi, Ukuthanda nokulalela kwabo kwakuyimpendulo yabo osindisweni uNkulunkulu ayebanikeze lona. Babehlengiwe nguJehovah. Manje babezophendula ngokumlalela ngokwethembeka emithethweni Yakhe. Kwehlukile yini namuhla na?

`Ayini amava akho ekufuneni ukulalela uNkulunkulu na? Okungukuthi, Ziyini izinhloso zakho zokulalela uNkulunkulu na? Kungani kumele uqhutshwe wukuthanda Yena na? Iyiphi indima, uma ikhona, ukwesaba, indlela yezibhalo yokuqonda ukwesaba, okuyidlalayo na?`