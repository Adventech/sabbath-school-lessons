---
title:  Isivumelwano Saphakade
date:  09/10/2021
---

### Kuleliviki Funda Lokhu
Gen. 12:1–3, Rom. 4:1–5, Eksod. 2:24, Dut. 5:1–21, Dut. 26:16–19, Dut. 8:5, Mat. 28:10.

> <p>Indimana Yekhanda</p>
> “ ‘Ngiyakumisa isivumelwano sami phakathi kwami nawe, nenzalo yakho emva kwakho ezizukulwaneni zayo, sibe yisivumelwano esiphakade, ngibe nguNkulunkulu wakho nowenzalo yakho emva kwakho’ ” (Genesis 17:7, NKJV).

Ngase ngibona enye ingelosi indiza emkhathini wezulu, inevangeli eliphakade ilishumayela kwabahlezi emhlabeni, nakuzo zonke izizwe, nemindeni, nezilimi, nabantu” (Samb. 14:6, NKJV). Qaphela, “ivangeli laphakade,” laphakade ngokuthi likhona njalo, njengokuthi belilokhu likhona, njengokuthi lathenjiswa kithi kuJesu Kristu “singakaqali isikhathi” (Titus 1:2, NKJV).

Yingakho, kungamangalisi ukuthi iBhayibheli likhuluma ngezinye izikhathi “ngesivumelwano saphakade” (Gen. 17:7, Isa. 24:5, Ezek. 16:60, Heb. 13:20), ngoba umongo wevangeli yisivumelwano, futhi umongo wesivumelwano yivangeli: uNkulunkulu ngomusa Wakhe osindisayo kanye nothando unikeza wena usindiso ongalufanele futhi ongeke wakwazi ukuluzuza; futhi wena, ngokuphendula, uthanda Yena “ngenhliziyo yakho yonke, ngomphefumulo wakho wonke, ngengqondo yakho yonke, nangamandla akho onke” (Marko 12:30, NKJV), uthando olubonakaliswa ngokulalela imithetho Yakhe: “Ngokuba ukuthanda uNkulunkulu yilokhu ukuba sigcine imiyalo yakhe” (1 John 5:3, NKJV).

Kuleliviki sizobuka umqondo wesivumelwano njengalokhu uvezwa encwadini kaDuteronomi, lapho isivumelwano kanye nakho konke okukuso kuvezwa khona.

_*Funda isifundo saleliviki ukulungiselela iSabatha, October 16._