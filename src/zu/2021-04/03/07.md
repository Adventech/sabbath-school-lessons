---
title:  Ukucabanga Kabanzi
date:  15/10/2021
---

“Umoya wobugqili uzalwa ngukufuna ukuphila ngokwenkolo yomthetho, ngokuzama ukugcwalisa izimfuno zomthetho ngamandla ethu. Sinethemba kuphela lapho singena ngaphansi kwesivumelwano sika-Abrahama, okuyisivumelwano somusa ngokukholwa kuKristu Jesu. Ivangeli elashunyayelwa kuAbrahama, ngalo abanethemba, kwakuyilona vangeli elishinyayelwa kithina namuhla, ngalo esinethemba. UAbrahama wabheka kuJesu, onguMqalisi kanye noMphelelisi wokholo lwethu.”—Ellen G. White Comments, The SDA Bible Commentary, vol. 6, p. 1077.

“Ngaphambi kokuba izisekelo zomhlaba zibekwe, uBaba noNdodana babamunye esivumelwaneni sokuhlenga umuntu uma kwenzeka ehlulwa nguSathane. Babambana ngezandla Zabo ngesifungo sokuthi uKristu uzoba yisibambiso sesintu. Lesisibopho uKristu usigcwalisile. Ngenkathi esesiphambanweni ekhala, ‘Kuphelile,’wayebhekise kuBaba. Isivumelwano sasifezwe ngokuphelele. Manje uyamemezela: Baba, kuphelile. Ngiyenzile intando Yakho, O Nkulunkulu Wami. Ngiwuphelelisile umsebenzi wosindiso. Uma ukulunga Kwakho kwenelisekile, ‘Ngiyafuna ukuthi nabo laba, onginikeze bona, babe Nami lapho ngikhona.’ Johane 19:30; 17:24.”—Ellen G. White, The Desire of Ages, p. 834.

**Imibuzo Yokuxoxisana**

`➊ Gxila emqondweni wokuthi nangaphambi kwezisekelo zezwe, uBaba noNdodana babe “munye esivumelwaneni” sokuhlenga thina uma sithe sawa. Kungani lokhu kumele kusikhuthaze thina na? Lokhu kumele kusifundiseni ngendlela uNkulunkulu afuna ngayo ukuba sisindiselwe embusweni Wakhe na?`

`➋ Njengebandla lama-Seventh-day Adventist, yiziphi izindlela okumele sigcwalise ngazo indima uIsrayeli wasemandulo okwakumele ayigcwalise ngesikhathi sakhe na? Singafunda kanjani ukugwema amaphutha abawenza na?`

`➌ Kungani ivangeli kanye nezithembiso zevangeli zingumongo wawo wonke umqondo weSivemelwano Esisha na? Yiziphi izindimana ongazithola kwiTestamente Elisha ezibonisa ukuthi umthetho nokulalela umthetho akuchithwanga ngaphansi kwesivumelwano Esisha, njengalokhu kuvame ukufundiswa ngamanye AmaKristu na? Ucabanga ukuthi kungani AmaKristu amaningi ethi ivangeli lichitha isidingo sokugcina Imithetho Elishmi na?`