---
title:  Incwadi YeSivumelwano
date:  12/10/2021
---

Nakuba umqondo wesivumelwano (berit ngesiHeberu), ukuchaza ubudlelwano bukaNkulunkulu nabantu Bakhe, utholakala kulo lonke iBhayibheli, leligama liqhamuka kakhulu kuDuteronomi okuyingakho uDuteronomi ebizwa nge “Ncwadi YeSivumelwano.”

`Bheka KuDuteronomi 5:1-21. Kwenzekani lapho okusiza ekuboniseni indlela umqondo wesivumelwano (berit) ongumongo ngawo encwadini kaDuteronomi na?`

Kungekudala emuva kokuba abantwana bakwaIsrayeli behlengiwe eGibhithe, uNkulunkulu wasungula isivumelwano kanye nabo, eSinayi, ngaphambi nje kokuba kwakumele bangene Ezweni leSithembiso. Kwathi, ngemuva kweminyaka engu40 bephambukile, ngaphambi nje kokuba bangene futhi Ezweni leSithembiso, okwakungumongo wesithembiso sesivumelwano (buka uGen. 12:7, Eksod. 12:25), ngomlomo kaMose, uJehovah uyaphinda ubanikeza Imithetho Elishumi, indlela yokugcizela kabusha ukubaluleka kubo kokuvuselela izibopho zabo zesivumelwano.

Yebo, uJehovah wayezozifeza izithembiso zesivumelwano kubo. Okwamanje, nokho, babenesibopho sokugcina uhlangothi lwabo lwesivumelwano: “ ‘Wanimemezelela isivumelwano sakhe aniyala ngaso ukuba nisenze, imiyalelo eyishumi; wayiloba ezibhebheni ezimbili zamatshe’ ” (Deut. 4:13, NKJV). Wakwenza lokhu eSinayi, futhi manje wayekwenza futhi, kwaMowabi, ngaphambi nje kokuba bathathe izwe elathenjiswa kubo ngesithembiso esenziwa kokhokho eminyakeni engaphambilini, ukufezeka “kwesivumelwano Saphakade” esandulela nako ukuba khona komhlaba.

“Ngaphambi kokuba izisekelo zomhlaba zibekwe, uBaba noNdodana babamunye esivumelwaneni sokuhlenga umuntu uma kwenzeka ehlulwa nguSathane. Babambana ngezandla Zabo ngesifungo sokuthi uKristu uzoba yisibambiso sesintu.”—Ellen G. White, The Desire of Ages, p. 834.

`Funda: uDuteronomi 5:3. Siwenza kanjani umqondo ngalendimana na?`

Wayethini kubo uMose na? Kungenzeka ukuthi uMose wayegcizelela iqiniso lokuthi okhokho abasekho, futhi izithembiso zesivumelwano ezimangalisayo ezazenziwe nabo zasezenziwa kubo manje. Lokhu kusenokuba kwakuyindlela kaMose yokubazisa ukuthi bangamoshi izinto, njengesizukulwane esibandulelayo. Izithembiso (kanye nezibopho) manje ngezabo.