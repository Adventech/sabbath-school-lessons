---
title:  Eminye Imifanekiso
date:  14/10/2021
---

Ukufunda ngezibhalo kade kwabona ukufana phakathi kwesivumelwano sikaIsrayeli noNkulunkulu kanye nezinye izivumelwano phakathi kwemibuso. Lokhu kuhambisana akumele kwethuse. UJehovah wayesebenza nje nabantu Bakhe esimweni abangasiqonda.

Ngaso lesosikhathi, umqondo wesivumelwano, isivumelwano esisemthethweni phakathi kwazigaba ezimbili, nemiqathango nezimiso nemithetho, kungabonakala kungenamizwa. Nakuba lokho kumele kubekhona (uNkulunkulu nguMnikimthetho), akwenabanga ngokwanele ukuba kwengamele ukujula nobubanzi bohlobo lobudlelwane uNkulunkulu ayebufuna nabantu Bakhe. Ngalokho, Eminye Imifanekiso isetshenzisiwe KuDuteronomi ukusiza ukuveza umqondo ofanayo wesivumelwano phakathi kukaNkulunkulu noIsrayeli, kepha ngokubuka ngenye indlela.

`Funda: uDuteronomi 8:5; Duteronomi 14:1; noDuteronomi 32:6, 18-20. Hloboluni lomfanekiso osetshenzisiwe lapha, futhi lokhu kungasiza kanjani ukwembula Ubudlelwane uNkulunkulu ayebufuna nabantu Bakhe na?`

`Funda: uDuteronomi 4:20 no Duteronomi 32:9. Yimuphi umfanekiso osetshenziswe lapha, futhi lokhu kusiza kanjani ekwembuleni uhlobo lwesivumelwano uNkulunkulu ayebufuna nabantu Bakhe na?`

Esigabeni ngasinye, kunomqondo womndeni, okumele empeleni ube ngosondelene kakhulu kuzo zonke izibopho. UNkulunkulu ufunile ngasosonke isikhathi ukuba nobudlelwane obunjalo nabantu Bakhe. Nangemuva kokulahla kwabo uJesu okuyihlazo ngesikhathi sesiphambano, uJesu wathi kuMaria ngemuva kokuvuka Kwakhe, “ ‘Hamba, uyobikela abafowethu ukuba bahambe baye eGalile; bayakungibona khona’ ” (Mat. 28:10, NKJV). Nalapho enguKristu ovukileyo, wabhekisa kubafundi Bakhe njenga “bafowethu,” isibonelo sothando nomusa ogelezela labo abangalufanele. Lokhu empeleni ngubunjalo bobudlelwane obulokhu buphakathi kukaNkulunkulu nesintu: umusa nothando kunizwa abangakufanele.

`Hlobo luni lobudlelwane onabo noNkulunkulu na? Ungabudephisa kanjani futhi ufunde Ukuthanda Yena, Kusenjalo futhi uqonde isibopho sakho sesivumelwano sokulalela umthetho Wakhe na? Kungani lemiqondo emibili ingaphikisani kepha ivumelana na?`