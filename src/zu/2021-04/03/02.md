---
title:  Isivumelwano NeVangeli
date:  10/10/2021
---

Kulo lonke iBhayibheli, isivumelwano nevangeli kuyahambisana. Nakuba umqondo wesivumelwano wawukhona ngaphambi kokubakhona kwesizwe sakwaIsrayeli (ngokwesibonelo, isivumelwano sikaNowa), futhi nakuba isithembiso sesivumelwano senziwa ngaphambi kokubakhona kwesizwe sakwaIsrayeli, sethulwa ngokugqamile ngendlela uNkulunkulu ayexhumana ngayo nabantu Bakhe, kusukela kokhokho babo, nezinzalamuzi.

Futhi kusukela ekuqaleni, iqiniso elingumongo wesivumelwano kwakuyivangeli: ukusindiswa ngokholo kuphela.

`Funda: uGenesisi 12:1-3, Genesisi 15:5-18, nabaseRoma 4:1-5. Yisiphi isivumelwano sesithembiso esenziwa kuAbrahama, futhi ivangeli lembuleka kanjani kulesisivumelwano sesithembiso na?`

UAbrahama wamkholwa uNkulunkulu, wakholelwa ezithembisweni zikaNkulunkulu kuye, futhi ngalokho walungisiswa phambi kukaNkulunkulu. Lesisimemezelo, nokho, sasingewona umusa oshibhileyo: uAbrahama wafuna ukugcina olwakhe uhlangothi lwesivumelwano ngokulalela, njengalokhu kubonaka kuGenesisi 22, Entabeni yaseMoriya. Konke lokhu, nakuba “ukholo lwakhe lubalelwa ekulungeni” (Rom. 4:5, NKJV). Yingakho eminyakeni eminingi elandelayo, uPawule wasebenzisa uAbrahama njengesibonelo sokukchaza ukuphila ngesivumelwano sezithembiso zikaNkulunkulu ayezenzile nabantu Bakhe.

Lendikimba izwakala kulo lonke iBhayibheli. UPawule wayethula ngesinye isikhathi kwabaseGalathiya 3:6, lapho futhi ecaphuna uGenesisi 15:6 (NKJV), mayelana nokholo luka-Abrahama “lubalelwa . . . kuye kungukulunga,” futhi abhekisa esithembisweni esenziwa kuqala kuAbram mayelana nezizwe zonke zibusiswa enzalweni yakhe (Gal. 3:9). Izithembiso zesivumelwano zenziwe kubo bonke, amaJuda nabeZizwe, “abangabokukholwa” (Gal. 3:7) futhi ngalokho, balungisiswa ngokholo ngaphandle kwezenzo zomthetho—nakuba befanele kangakani, ngenxa yesivumelwano, ukulalela umthetho.

Nangesikhathi uJeremiya ekhuluma ngesivumelwano esisha, ukwenza lokho ngokwengqikithi yomthetho: “ ‘Kepha yilesi esiyisivumelwano engizakusenza nendlu ka-Israyeli emva kwalezo zinsuku,” usho uJehova: “ngiyakufaka umthetho wami ezibilinini zabo, ngiwulobe ezinhliziyweni zabo, ngibe nguNkulunkulu wabo, bona babe ngabantu bami’ ” (Jer. 31:33, NKJV), eveza ulimi olusencwadini kaLevitikusi, “Ngiyakuhamba phakathi kwenu, ngibe nguNkulunkulu wenu, nibe ngabantu bami” (Lev. 26:12, NKJV).

`Lomqondo wesivumelwano somthetho kanye nevangeli uhambisana kanjani ngokuphelele neMibiko yeZingelosi Ezintathu zeSambulo 14, umbiko wokugcina kaNkulunkulu wokuxwayisa izwe na?`