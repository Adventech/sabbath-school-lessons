---
title:  Isivumelwano no Israyeli
date:  11/10/2021
---

**“ ‘Akungokulunga kwakho noma ngobuqotho benhliziyo yakho ungena ulidle izwe lazo, kepha kungobubi balezo zizwe uJehova uNkulunkulu wakho azixosha phambi kwakho nangokuba eyakuliqinisa izwi uJehova alifungela oyihlo, o-Abrahama, no-Isaka, noJakobe’ ” (Dut. 9:5, NKJV; buka futhi Dut. 9:27).**

Iqiniso lezithembiso zesivumelwano libonakala kanjani kulendimana na?

Lapha, futhi, isivumelwano somusa siyaqhamuka: uNkulunkulu wabasebenzela— nakuba benza amaphutha njalo. (Lokhu, ngeqiniso, yindlela ivangeli elisebenza ngayo nanamuhla.) Futhi kwakungenxa yezithembiso ezenziwa kokhokho ukuba umusa unikezwa izizukulwane ezilandelayo.

Endleleni uMose ayebhekana nayo nabantu ababenikezwa izithembiso zesivumelwano, wayevama ukubhekisa emuva ezithembisweni zesivumelwano ezenziwa nezinzalamizi.

`Funda: uEksodusi 2:24, Eksodusi 6:8, no Levitikusi 26:42. Yini eshiwo lapho esiza ekuboniseni indlela izithembiso zesivumelwano ezisebenza ngayo na?`

Ufuduko oluphuma eGibhithe, Uphawu olukhulu lomusa kaNkulunkulu osindisayo, lwalugxile esivumelwaneni uJehovah ayesenze nokhokho babo. Okungukuthi, nangaphambi kokuba abazozuza lesisivumelwano bazalwe, izithembiso zenzelwa bona. Ngalokho, kungekho abakwenzile ukufaneleka, bamukela inkululeko eyayithenjisiwe, uNkulunkulu ayenzela bona ngezimangaliso nezigameko zoFuduko.

Nembala, izinto azigcinanga lapho. Basuka eGibhithe bayaphi na? Yebo, eSinayi, lapho isivumelwano kanye nabo sasekwa “ngokusemthathweni” (buka uEksodusi 20). Futhi umongo walesosivumelwano kwakuyivangeli nomthetho, Imithetho Elishumi, ababebizelwe ukuba bayilalele, isibonakaliso sabo sobudlelwane obusindisayo phakathi kwabo noJehovah, owayesebahlengile (ivangeli). Yingakho, ngokuphinda phindiwe KuDuteronomi, babizelwa ekulaleleni umthetho njengengxenye yabo yesivumelwano, esaqiniswa eSinayi.

`Iyiphi indima okumele umthetho kaNkulunkulu uyidlale ezimpilweni zethu namuhla, thina sisindiswe ngomusa, futhi kungani lowo mthetho ubucayi emaveni ethu noNkulunkulu na?`