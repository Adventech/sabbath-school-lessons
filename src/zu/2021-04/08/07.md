---
title:  Ukucabanga Kabanzi
date:  19/11/2021
---

Ngalesosikhathi, njengamanje, sonke sinikezwe ukukhetha. Igama elibucayi lapha ngukukhetha. Ngokungafani nokuqonda okuthile kobuKristu, okuthi, ngaphambi kokuba sizalwe, uNkulunkulu wanqumela abanye abantu hhayi nje ukuba balahleke kepha baze bashe ingunaphakade esihogweni, Izibhalo zifundisa ukuthi ukukhetha kwethu ukuphila noma ukufa, isibusiso noma isiqalekiso, okuhle noma ububi, kunquma ukuthi yikuphi (ukuphila, okuhle, isibusiso—noma ukufa, ububi, isiqalekiso) ekugcineni esizobhekana nako. Kuhle futhi ukwazi ukuthi nama ngabe othile enza isinqumo esibi, umphumela ngukufa, ukufa kwaphakade, hhayi ukusha Okungapheli echibini elingapheli lomlilo.

“ ‘Ngokuba inkokhelo yesono ingukufa, kepha isipho somusa sikaNkulunkulu singukuphila okuphakade kuKristu Jesu iNkosi yethu.’ Roma 6:23. Nanjengoba ukuphila kuyifa labalungileyo, ukufa yisabelo sababi. UMose wamemezela kuIsrayeli: ‘ngibeke namuhla phambi kwakho ukuphila nokuhle, ukufa nokubi.’ Duteronomi 30:15. Ukufa okubhekiswe kukho kulezizibhalo akukona lokho okwamemezelwa kuAdamu, ngokuba sonke isintu sibhekene nenkokhelo yokona kwaso. ‘Kungukufa kwesibili’ okubekwa ngokuqhathinswa nokuphila okuphakade.”—Ellen G. White, The Great Controversy, p. 544.

**Imibuzo Yokuxoxisana**

`➊ Eklasini, xoxani ngomqondo owethulwe esifundweni sangoLwesibili, sokuthi ngabe nguNkulunkulu ojezisa manje ngokungalaleli noma kuza ngokomthetho wemiphumela wezenzo zokungalaleli. Noma yikho kokubili na? Noma ngabe zikhona izikhathi lapho kungokunye phakathi kwako kokubili na? Usiqonda kanjani lesisihloko na?`

`➋ Izindimana ezibhekile embhalweni ka-Ellen White namuhla zisifundisani ngamandla kaNkulunkulu akhona kithi ukuba sinqobe isono na?`

`➌ Funda abaseRoma 10:1-10, lapho uPawule ecaphuna KuDuteronomi 30:11-14 ngenkathi ekhuluma kabanzi ngokusindiswa ngokholo kuJesu ngokuqhathanisa nokufuna usindiso nokulunga ngomthetho. Ucabanga ukuthi kungani asebenzisa izindimana ezikuDuteronomi na? Qaphela abaseRoma 10:10: “ngokuba umuntu ukholwa ngenhliziyo kube ngukulunga, ngomlomo uyavuma kube ngukusindiswa” (NKJV). Phuzu lini alenzayo uPawule na?`

`➍ Yiziphi izindlela osikweni lakho, emphakathini wakho, kubantu bakho ezinngaba nomqondo wokuthi, uma unganakile, zingakuholela ekukhonzeni kwamanga na?`