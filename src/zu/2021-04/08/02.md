---
title:  Umuthi Wokuphila
date:  14/11/2021
---

Akekho kithina owacela ukuba lapha, akunjalo na? Asizange sikhethe ukubakhona njengoba singakhethanga ukuthi sozalwa kuphi futhi nini nokuthi ngobani abazali bethu.

Kwakunjalo nangoAdamu noEva. Abazange bakhethe ukudalwa nguNkulunkulu njengoba iqabunga, idwala, intaba kungazange. Njengesintu, sinikeziwe hhayi kuphela ukuba khona (idwala likhona), hhayi nje kuphela impilo (i-amoeba inempilo), kepha impilo njengezidalwa ezikhululekile nezicabangayo emfanekisweni kaNkulunkulu.

Kepha asizange sikhethe ukuba khona njengezidalwa ezinengqondo nezikhululekile ezenziwe ngomfanekiso kaNkulunkulu. Into asinikeza yona uNkulunkulu, nokho, ngukukhetha ukuba siqhubeka nokubakhona; Okungukuthi, ukukhetha ukuba nempilo, impilo engunaphakade, kuYena, okuyinto esingaba nayo ngenxa kaJesu nokufa Kwakhe esiphambanweni.

`Funda: uGenesisi 2:8, 9, 15–17 no Genesisi 3:22, 23. Yiziphi izinto ezimbili ezethulwa kuAdamu nguNkulunkulu mayelana nobukhona Bakhe na?`

“Phakathi kwe-Edeni kwakukhula umuthi Wokuphila, ozithelo zawo zazinamandla okuqhubeza impilo. Ukube uAdamu wayeqhubeke nokulalela uNkulunkulu, wayezoqhubeka nokufinyelela kulomuthi futhi wayezophila ingunaphakade. Kepha ngenkathi ona wavinjelwa ekudleni emthini Wokuphila, futhi wabhekana nokufa. Isigwebo esingcwele, ‘ ngokuba ungumhlabathi, uyakuphenduka umhlabathi,’ sikhomba ekubhubheni okuphelele kokuphila.”—Ellen G. White, The Great Controversy, pp. 532, 533.

Ngalokho, kusukela ekuqaleni, iBhayibheli lisethulela okukodwa phakathi Kwezinto ezimbili: impilo engunaphakade, okuyinto kwasekuqaleni okwakumele sibenayo, kanye nokufa kwaphakade, okungukubuyela ekubeni ngokungekho lapho sasuka khona kwasekuqaleni.

Kuyathathekisa, futhi, indlela “umuthi Wokuphila,” Izibhalo ezithi ngawo unikeza ukungafi, nokuthi uqala ukuvela encwadini yokuqala yeBhayibheli, uyavela futhi encwadini yokugcina. Funda iSambulo 2:7 neSambulo 22:2, 14. Mhlawumbe umbiko uthi nakuba kwakumele sifinyelele emthini Wokuphila, ngenxa yesono sancishwa lokho kufinyelela; kothi, ekugcineni, lapho inkinga yesono seyiqedwe ngokuphelele, sibonga kuJesu kanye necebo losindiso, abahlengiweyo, labo abakhethe ukuphila, bayokwazi ukufinyelela emthini Wokuphila njengalokhu kwakufanele kubenjalo kusukela ekuqaleni.

`Zindla ngako: Ngokukhetha kwethu kwansuku zonke, sikhetha kanjani ukuphila noma ukufa na?`