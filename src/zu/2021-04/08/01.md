---
title:  Khethani Ukuphila
date:  13/11/2021
---

### Funda Lokhu Kuleliviki
Gen. 2:8, 9; Rom. 6:23; 1 John 5:12; Deut. 30:1–20; Rom. 10:6–10; Deut. 4:19; Rev. 14:6–12.

> <p>Indimana Yekhanda</p>
> “ ‘Ngifakazisa namuhla izulu nomhlaba ngani ukuthi ngibeke phambi kwenu ukuphila nokufa, isibusiso nesiqalekiso; ngalokho khethani ukuphila ukuba niphile, wena nenzalo yakho’ ” (Duteronomi 30:19, NKJV).

Njalo, yindaba edabukisayo: umuntu omusha, kulokhu yinkosazana eneminyaka engu-22 ubudala, itholakale inesifo esibucayi. Ithumba ebuchosheni. Nabo bonke ubuchwepheshe bezesayensi yokwelapha, akukho okwakungenziwa ngaphandle kokuba kulindwe elokufa. Kepha lenkosazana, “u-Sandy,” wayengafuni ukufa.

Ngalokho, wayenecebo. Ngemuva kokufa, ikhanda lakhe lalizofakwa kwi-deep freeze, oketshezini lwe-nitrogen, ngethemba lokubandisa ubuchopho bakhe. Bese ligcinwa, iminyaka engu-50, engu-100, engu-1000, kuze kubekhona isikhathi esithile kwikusasa, lapho ubuchwepheshe sebudlondlobale ngokwanele, ubuchopho bakhe, bunobuxhakaxhaka bemizwa, bungathathwa bufakwe kwi-computer. Yebo, u-Sandy “angaphila” njalo, mhlawumbe ingunaphakade.

Indaba edabukisayo, hhayi nje ngoba umuntu omusha wayezofa, kepha ngenxa yalapho ayebeke khona ithemba lakhe lempilo. Njengabantu abaningi, u-Sandy wayefuna impilo, efuna ukuphila. Kepha wakhetha indlela okuthi, ekugcineni, nembala ingasebenzi.

Kuleliviki, lapho siqhubeka noDuteronomi, sizobuka ekukhetheni ukuphila, kanye nethuba esilinikezwayo lokukhetha ukuphila, kepha ukukhetha ngemibandela kaNkulunkulu, Umuphi, kanye noMphasi wempilo, asinikeza ngomusa

_*Funda isifundo saleliviki ukulungiselela iSabatha, November 20._