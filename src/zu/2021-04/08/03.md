---
title:  Akukho Ukuba Phakathi Nendawo
date:  15/11/2021
---

Kulo lonke iBhayibheli, sethulelwa ukukhetha okukodwa phakathi kokubili. Sikhetha phakathi kokubili.

**Funda: izindimana ezilandelayo. Yiziphi izinto ezikhona, yikuphi ukukhetha kokubili, okusobala noma okugudlayo okukulezizindimana futhi kwethulwa kanjani na?**

`Johane 3:16`

`Gen. 7:22, 23`

`Rom. 6:23`

`Rom. 8:6`

`1 Johane 5:12`

`Mat. 7:24–27`

Ekugcineni, akukho ukuba phakathi nendawo kithina njengesintu. Ngaphambi kokuba impikiswano enkulu iphele nya, isono, uSathane, ububi, ukungalaleli, kanye nokuhlubuka kuyosuswa. Emuva kokuba lokho sekwenzekile, thina ngamunye, sizoba nempilo, impilo engunaphakade, uNkulunkulu ayesihlelele yona kwasekuqaleni ngaphambi kokudalwa komhlaba, noma sizobhekana nokufa kwaphakade, Okungukuthi, ” ukubhujiswa okuphakade, basuke phambi kobuso beNkosi naphambi kwenkazimulo yamandla akhe” (2 Thess. 1:9, NKJV). Akubukeki engathi iBhayibheli lisinekeza okunye esingakhetha kuko.

Kuyoba yisiphi Isiphetho sethu na? Leyompendulo, ekugcineni, ilele kithina. Kukhona ukukhetha okuphambi kwethu, ukuphila noma ukufa.

`Ngokwengqikithi yokuphila okuphakade noma ukufa okuphakade, kungani iqiniso lebhayibheli lokuthi isihogo akukona ukushisa nokuhlukumeza abantu ingunaphakade liyiqiniso eliduduzayo na? Bekuyothini ngesimilo sikaNkulunkulu ukube abalahliwe bebeyohlupheka ingunaphakade na?`