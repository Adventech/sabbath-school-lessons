---
title:  Akulukhuni Kakhulu Kinina
date:  17/11/2021
---

UDuteronomi 30 uvula ngoJehovah esho ngokwakuzokwenzeka uma abantu bephenduka futhi beshiya izindlela zabo zobubi. Ziyamangalisa izithembiso abazinikezwa futhi!

`Funda:uDuteronomi 30:1-10.Yiziphi izithembiso abazinikezwa nguNkulunkulu, nakuba lokhu kukhuluma ngokuzokwenzeka kubona uma bengalaleli na? Lokhu kusifundisani ngomusa kaNkulunkulu na?`

Lokhu nembala kuyaduduza ukukuzwa. Kepha, iphuzu lapha kwakungekona ukuthi akusho lutho uma befulathela kulokhu uNkulunkulu ayebayaleze ukuba bakwenze. UJehovah akanikezi muntu umusa oshibhileyo. Kunalokho, kwakumele kubonakalise kubo uthando lukaNkulunkulu, futhi ngalokho, njengempendulo, bamthande Yena, bembule uthando lwabo ngokulalela lokho ayebatshele kona ukuba bakwenze.

`Funda: uDuteronomi 30:11-14. Uthini uJehovah kubo na? Yisiphi isithmebiso esikulezizindimana, futhi iyiphi indimana kwiTestamente Elisha ongayicabanga ebonisa isithembiso esifanayo na?`

Ngalolulimi oluhle, nokuphusa komqondo, buka lolubizo.  uJehovah akabaceli lutho olulukhuni ukuba balwenze. Umyalelo kaNkulunkulu “awulukhuni” kakhulu noma awuyona “imfihlo” kubo ukuba bawuqonde. Futhi ungekude ukuba bafinyelele kuwo. Awukho ezulwini, kude okokuba kube khona omunye ozobalandela wona; ungekho naphasheya kwezilwandle, ukuba othile awulethe kubo. Kunalokho, uJehovah uthi: “Kepha, izwi liseduze kakhulu nawe, lisemlonyeni wakho nasenhliziyweni yakho ukuba ulenze” (Dut. 30:14, NKJV). Okungukuthi, ukwazi kahle ukuba ukwazi ukukhuluma, futhi kusenhliziyweni yakho ngalokho uyazi ukuthi kumele ukwenze. Yingakho, singekho isizathu sokungalaleli. “Konke ukufuna Kwakhe kungukunikeza ikhono.”—Ellen G. White, Christ's Object Lessons, p. 333.

Empeleni, umpostoli uPawule ucaphuna ezinye zalezizindimana ngokwengqikithi yosindiso kuKristu: Okungukuthi, uPawule ubhekisa kuzo njengesibonelo sokulungisiswa ngokholo. (buka Rom. 10:6–10.)

Bese kuthi, emuva kwalezizindimana KuDuteronomi, abantwana bakwaIsrayeli batshelwe ukuba bakhethe ukuphila noma ukufa, isibusiso noma isiqalekiso. Futhi uma, ngomusa nangokholo, bekhetha ukuphila, bazokuthola.

`Akwehlukile nanamuhla, akunjalo na?`