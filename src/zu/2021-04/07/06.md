---
title:  Akungokulunga Kwenu
date:  11/11/2021
---

Okungumongo wenkolo yobuKristu, kuyo yonke Inkolo yezibhalo, empeleni, yindikimba enkulu yokulungisiwa ngokholo kuphela. “Ngokuba umbhalo uthini na? Uthi: “Kepha u-Abrahama wakholwa nguNkulunkulu, kwabalelwa ukuthi kungukulunga” (Rom. 4:3).

U-Ellen G. White ngokudumile wakusho kanje: “Kuyini ukulungisiwa ngokholo na? Kungumsebenzi kaNkulunkulu wokubeka othulini inkazimulo yomuntu, kanye nokwenzela umuntu lokho okungekho emandleni akhe ukuzenzela. Lapho abantu bebona ubuze babo, bayazimisela ukwembathiswa ngokulunga kukaKristu.”—Ellen G. White, The Faith I Live By, p. 109.

Ngokungangabazi, lapho ubona ukuthi uNkulunkulu ungubani, nangendlela angcwele ngayo, ngokuqhathaniswa nesiyikona, nangendlela esingekho ngcwele ngayo ngokuqhathaniswa Naye—bekungathatha isenzo esimangalisayo somusa ukusisindisa. Futhi kwathatha lokho: ukuthi isenzo somusa senzeka esiphambanweni, noKristu, omsulwa, efela izono zabanecala.

`Nalengqikithi emqondweni, funda uDuteronomi 9:1-6. Uthini uMose lapha kubantu okwembula ngendlela enkulu iqiniso lomusa kaNkulunkulu kwabangawufanele na? Okwenzeka lapha kusibonisa kanjani isimiso sokulungisiswa ngokholo na?`

Uma othile ubengafingqa imfundiso kaPawule evangelini, mhlawumbe ingatholakala emushweni okuDut. 9:5, “Akungokulunga kwakho noma ngobuqotho benhliziyo yakho” (NKJV) uNkulunkulu ezonisindisa. Kunalokho, uzokukwenza lokhu ngenxa yezithembiso “zevangeli laphakade” (Samb. 14:6), isithembiso esasinikezwa “kungengokwemisebenzi yethu kepha ngokwelakhe icebo nomusa, esawuphiwa kuKristu Jesu zingakabikho izikhathi” (2 Tim. 1:9, NKJV; buka no Titu 1:2). Uma isithembiso sasinikezwa thina “zingakabikho izikhathi,” ngokuqinisekile ngeke kube ngenxa yemisebenzi yethu ngoba sasingakabikhona “zingakabikho izikhathi,” futhi ngalokho singenayo imisebenzi.

Kafushane nje, ngaphandle kwamaphutha akho, izici zakho, ubulukhuni bentamo yakho, uJehovah uzokwenzela lomsebenzi omangalisayo futhi awenze kuwe. Ngalokho, ngenxa yalokho, uJehovah uyaleza wena ukuba umlalele Yena nemithetho Yakhe. Isithembiso sesinikeziwe, futhi sethulwa: imisebenzi yakho, ukulalela kwakho, nakuba kukuhle ngokwanele (kungekuhle), akuyona indlela yokusindiswa kwakho. Kunalokho, kungumphumela wako.

UJehovah ukusindisile ngomusa Wakhe; manje, ngomthetho Wakhe olotshwe enhliziyweni yakho kanye noMoya Wakhe okunika amandla, hamba ulalele umthetho Wakhe.