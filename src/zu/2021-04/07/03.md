---
title:  Umthetho KuDuteronomi
date:  08/11/2021
---

Isizwe samaHeberu emingceleni yaseKanana, abantu abakhethiwe baka-Nkulunkulu, sebezothola izwe uNkulunkulu ayebathembise lona. Futhi, njengoba sibonile, uDuteronomi yiziyalo zokugcina zikaMose kumaHeberu ngaphambi kokuba bathathe izwe. Futhi phakathi kweziyalo kwakunemithetho yokulalela.

`Funda:izindimana ezilandelayo. Phuzu lini elethulwa lapha ngokuphindaphinda, futhi kungani leliphuzu libalukeke kakhulu kubantu na? (Dut. 4:44, Dut. 17:19, Dut. 28:58, Dut. 30:10, Dut. 31:12, Dut. 32:46, Dut. 33:2).`

Nasekufundeni okungajulile kwencwadi kaDuteronomi kuyabonakala ukuthi ukulalela umthetho kwakubucayi esizweni sakwaIsrayeli. Ngendlela ephathekayo, kwakuyizibopho zabo zesivumelwano. UNkulunkulu wayebenzele okuningi kakhulu futhi esazoqhubeka nokubenzela okuningi—izinto ababengakwazi ukuzenenzela zona nezinto ababengazifanele kwasekuqaleni (okungumusa, uNkulunkulu esinikeza lokho esingakufanele). Futhi ayekucela nje kubo, ngukuba balalele umthetho Wakhe.

Akwehlukile namanje. Umusa kaNkulunkulu uyasisindisa, ngaphandle kwemisebenzi yomthetho—“Ngakho-ke sithi umuntu ulungisiswa ngokukholwa ngaphandle kwemisebenzi yomthetho” (Rom. 3:28, NKJV)—futhi ukuphendula kwethu kungukulalela umthetho. Silalela umthetho, nakuba, kungekona ukuzama kweze kokuzama ukusindiswa yiwo—“ngokuba ngemisebenzi yomthetho akukho nyama eyakulungisiswa phambi kwakhe; ngokuba ngomthetho kukhona ukwazi isono” (Rom. 3:20, NKJV)—kepha ngenxa yosindiso esilunikezwe ngomusa. “Uma ningithanda Mina, Gcinani imithetho Yami” (Johane 14:15, NKJV).

UDuteronomi angabonwa njengesifundo esikhulu somusa nomthetho. Ngomusa uNkulunkulu uyasihlenga, esenzela lokho esingakwazi ukuzenzela kona (okufana nokwehluleka kukaIsrayeli ukuzikhulula eGibhithe), kuthi ngokuphendula siphile, ngokholo, impilo yokulalela Yena nomthetho Wakhe. Kusukela ekuweni kukaAdamu kuye phambili, kuze kube kulabo abaphila ngesikhathi sokuhlupheka nokophawu lwesilo, abantu ababalulwa njengalabo “abagcina imithetho kaNkulunlulu kanye nenkolo kaJesu”(Samb. 14:12, NKJV)—ubudlelwne bukaNkulunkulu nabantu Bakhe besivumelwano yilobo bomthetho nomusa. Umusa kaNkulunkulu usithethelela ekuphuleni umthetho Wakhe, futhi umusa kaNkulunkulu usinikeza amandla okulalela umthetho Wakhe futhi, ukulalela okuqhamuka ebudlelwaneni bethu Naye besivumelwano.

`Singawugwema kanjani unoxhaka wokubanjwa wukwenza ngokomthetho lapho silalela umthetho na?`