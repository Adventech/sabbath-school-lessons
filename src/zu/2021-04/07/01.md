---
title:  Umthetho no Musa
date:  06/11/2021
---

### Funda Lokhu Kuleliviki
Ezek. 28:15, 16; Duteronomi. 4:44; Rom. 3:20; Dut. 10:1–15; Dut. 5:6–22; Duteronomi. 9:1–6.

> <p>Indimana Yekhanda</p>
> “ ‘Angiwenzi ize umusa kaNkulunkulu, ngokuba uma ukulunga kuya ngomthetho, khona uKristu wafela ize’ ” (Galathiya 2:21, NKJV).

AmaKristu ezinhlelo eziningi akhuluma ngomthetho kanye nomusa futhi ayaqonda ngobudlelwane phakathi kwako kokubili. Umthetho kaNkulunkulu uyisilinganiso sobungcwele nokulunga ukwephula lowomthetho kuyisono. “Nobani owenza isono wenza ukungabinamthetho, ngokuba isono singukungabinamthetho” (1 Johane 3:4, NKJV). Futhi ngoba sonke siwephulile lowo mthetho—“Kepha umbhalo uvalele konke phansi kwesono” (Gal. 3:22, NKJV)—ngumusa kaNkulunkulu kuphela ongasisindisa. “Ngokuba ngomusa nisindisiwe ngokukholwa; nalokhu akuveli kini, kuyisipho sikaNkulunkulu” (Efes. 2:8, NKJV).

(Nembala, kuno “mniningwane omncane” weSabatha losuku lwesikhombisa oluyingxenye yomthetho. Kepha, ngezizathu ezahlukene, AmaKristu amaningi azimisele, okungenani okwamanje, ukuchitha iSabatha losuku lwesikhombisa, eqhamuka nazo zonke izaba ezingaqinile zokulilahla kwabo. Kodwa yisihloko sangesinye isikhathi.)

Noma ngabe kushiwo ngezindlela ezahlukene nasezimweni ezingafani, indikimba yomthetho nomusa nembala itholakala kulo lonke iBhayibheli, kuhlangene nakwincwadi kaDuteronomi. Yebo, uDuteronomi, naye, wethula ubudlelwane phakathi komthetho nomusa ngokwengikithi eyodwa.

_*Funda isifundo saleliviki ukulungiselela iSabatha, November 13._