---
title:  Letov Lak (Kube kuhle kuwe)
date:  09/11/2021
---

Abangabazayo, labo abafunda izizathu zokulahla iBhayibheli, bavama Ukukhomba amazwi anqala kaNkulunkulu aqhamuka kwiTestamente Elidala. Umqondo uthi uNkulunkulu weTestamente Elidala wayenonya, enempidiselo, futhi enolaka, ikakhulu ngokuqhathaniswa noJesu. Lena akuyona impikiswano entsha, kodwa iseyiphutha njengalokhu yayinjalo iqala ukuthuthukiswa.

Ngokuphindaphindiwe, iTestamente Elidala lethula uJehovah njengothanda abantu bakhe basendulo uIsrayeli futhi efuna kuphela lokho okuhle kunakho konke ngabo. Futhi loluthando lubonakala ngamandla encwadini kaDuteronomi.

`Funda:uDuteronomi 10:1-15. Iyiphi ingqikithi yangalesosikhathi yalezizindimana, futhi zisifundisani mayelana nomuzwa kaNkulunkulu ngakubantu Bakhe, nangemuva kwesono sabo na? Zisifundisani ngomusa na?`

Umusa nothando lukaNkulunkulu ngoIsrayeli luphuphuma kulezizindimana. Qaphela ikakhulu, izindimana 12 no 13. Empeleni zingumusho owodwa omude, umbuzo, futhi lombuzo ulula: Yini Mina, Jehovah, engiyicela ukuba niyenza ngaphandle kokulandelayo . . . . hambani ngezindlela Zami, ningithande Mina, nikhonze Mina, futhi nigcine imiyalelo Yami kube kuhle kini na?

Kuso sonke isiHeberu kulendimana amagama “yakho” no “wena” asebunyeni. Nakuba ngokuqinisekileyo uNkulunkulu ekhuluma nesizwe sonke, ayoba mahle ngani amazwi Akhe uma abantu, ngamunye, bengawalaleli na? Konke kuhle ngokwamanani ezigaba. UJehovah wayekhuluma kumuntu ngamunye, kuIsrayeli njengesizwe.

Asikwazi ukulibala futhi, Isiphetho sendimana 13: gcina lezizinto letov lak, okungukuthi, “kube kuhle kuwe.” Ngamanye amazwi, uNkulunkulu uyaleza abantu ukuba balalele ngoba kusenzuzweni yabo ukwenza lokho. UNkulunkulu wabenza, uNkulunkulu uyabaphasa, uNkulunkulu uyakwazi okubalungele, futhi ubafunela okuhle kunako konke. Ukulalela umthetho Wakhe, Imithetho Elishumi Yakhe, kungaba yinzuzo kubo.

Umthetho uvame ukuqhathaniswa nothango, udonga lwesivikelo, futhi ngokuhlala ngaphakathi kwalolodonga, abalandeli Bakhe bavikelekile ebubini obebungase bubengamele. Kafushane nje, ngokuthanda abantu Bakhe, uNkulunkulu wabanikeza umthetho Wakhe, futhi ukulalela umthetho Wakhe “kwakuyoba kuhle kubo.”

`Kungaziphi izindlela esizibonela ngokwethu ukuthi ukulalela umthetho kaNkulunkulu, nembala, kube “kuhle kithina” na?`