---
title:  Umthetho Ezulwini
date:  07/11/2021
---

UNkulunkulu nguNkulunkulu wothando, futhi uthando luyisimiso esengamele konke kanye nesisekelo som§buso Wakhe. Futhi ngenxa yokuthi uNkulunkulu ufuna thina simthande, wasidala njengezidalwa ezikwazi ukuzikhethela, ezinenkululeko yokukhetha etholakala othandweni.

Futhi phakathi kulomqondo walenkululeko ngumthetho wokuziphatha. Izinhlayiya, amagagasi olwandle, ama-kangaroo, nakuba elandela umthetho wezemvelo, awalandeli futi awadingi umthetho wokuziphatha. Yizidalwa ezikwazi ukuziphatha kuphela eziwudingayo, okuyingakho nezingelosi ezulwini uNkulunkulu ezinike umthetho wokuziphatha.

`Funda: uHezekeli 28:15, 16, okhuluma ngokuwa kukaLusifa ezulwini. “Ububi” batholakala kuYena, futhi “wona.” Ukusetshenziwa kwalamagama lapha, ngokwengqikithi yezulu, kwembulani ngobukhona bomthetho kaNkulunkulu ezulwini na?`

Kokubili “ububi” kanye no “wona” ngamagama asetshenziswa kithina bantu. Kepha Izibhalo zasebenzisa igama elifanayo ngalokho okwenzeka ezulwini,kwesinye isigaba sendalo ngokwayo. Lokhu kumele kusitshele okuthile ngalokho okukhona ezulwini nasemhlabeni.

“Ngakho siyakuthini na? Umthetho uyisono na? Qha nakanye; kepha bengingasazanga isono, uma bekungengomthetho; ngokuba ukufisa bengingakwazanga, uma umthetho ubungashongo ukuthi: “Ungafisi’” (Rom. 7:7, NKJV).

`Lomqondo ofanayo, okungenani ngokwesimiso, ungaba khona kanjani ezulwini lapho izidalwa ezinelungelo lokuzikhethela-izingelosi, zikhona na?`

Njengalokhu u-Ellen G. White echaza: “Intando kaNkulunkulu ibonakala ezimisweni zoMthetho Wakhe ongcwele, futhi izimiso zalomthetho yizimiso zasezulwini. Izingelosi zasezulwini azifinyeleli ezingena eliphakeme lolwazi ngaphandle kokwazi intando kaNkulunkulu , futhi ukwenza intando Yakhe ngumsebenzi ophakeme kunayo yonke ezisebenzisa amandla azo kuwo.”—Thoughts From the Mount of Blessing, p. 109.

Ezulwini, emhlabeni—akusho lutho: uma uNkulunkulu enezidalwa ezinengqondo, uzoba nomthetho wokuziphatha ukubalawula, futhi Ukwephula lowomthetho, ezulwini noma emhlabeni, kuyisono.

`Kungani umqondo womthetho kaNkulunkulu ungehlukaniswe nezidalwa zikaNkulunkulu na? Ngaphandle kwalowo mthetho, yini ebingachaza okulungileyo nokungekona na?`