---
title:  Isigqila EGibhithe
date:  10/11/2021
---

Encwadini kaDuteronomi, indikimba eyodwa iqhamuka njalo: leyo kaJehovah ehlenga abantu Bakhe uIsrayeli ezweni laseGibhithe. Ngokuphindaphinda, bayakhunjuzwa ngalokho uNkulunkulu akwenzele bona: “ ‘ “UJehova wasikhipha eGibithe ngesandla esinamandla nangengalo eyeluliweyo, nangezenzo ezesabekayo nezinkulu, nangezibonakaliso, nangezimangaliso” ’ ” (Dut. 26:8, NKJV; buka uDut. 16:1–6).

Kulo lonke iTestamente Elidala, empeleni, indaba yoFuduko kubhekiswa kuyo njengesibonelo sokuhlenga okumangalisayo kukaNkulunkulu, ngomusa Wakhe, ebugqilini nakwingcindezi yaseGibhithe: “Nganikhuphula ezweni laseGibithe, nganihlenga endlini yezigqila” (Mic. 6:4, NKJV).

Nakulo iTestamente Elisha, lomqondo uyaqhamuka, woFuduko lwaseGibhithe njengophawu olukhulu lukaNkulunkulu lokusindisa ngokholo kuKristu: “Ngokukholwa badabula uLwandle Olubomvu kungathi kusemhlabathini owomileyo, okwathi abaseGibithe bekulinga lokho, baminza” (Heb. 11:29, NKJV; buka no 1 Kor. 10:1–4).

`Funda: uDuteronomi 5:6-22, lapho uMose ephinda umthetho, Imithetho Elishumi, isisekelo sesivumelwano sabo no-Yahweh. Qaphela umthetho wesine kanye nesizathu sawo esinikezwa lapho. Yini eshiwo lapho eyembula iqiniso lomthetho kanye nomusa na?`

UMose uphinda umthetho wokuphumula ngeSabatha losuku lwesikhombisa, kodwa awunikeze isigcizelelo esengeziwe. Okungukuthi, nakuba ubhalwe ematsheni kuEksodusi, lapha uMose wenaba kuwo ngalokho asebenikezwe kona. Gcinani iSabatha, hhayi nje ukuba libe yisikhumbuzo sokudalwa, kodwa njengesikhumbuzo sokuhlengwa eGibhithe. Umusa kaNkulunkulu wabahlenga eGibhithe futhi wabanikeza ukuphumula emisebenzini yabo (Heb. 4:1-5). Manje, ekuphenduleni kulowomusa uNkulunkulu ayebanikeze wona, kwakumele bawudlulisele kwabanye.

Kulokhu, nokho, iSabatha losuku lwesikhombisa alibi nje wuphawu olunamandla lwendalo kodwa liba wuphawu olunamandla losindiso nomusa. Wonke umuntu endlini, hhayi kuphela abantwana, kepha izinceku, izilwane, nezihmabi phakathi kwabo, bangaphumula. ISabatha lidlulisela umusa owanikezwa amaJuda kwabanye, ngokunjalo, nakulabo abangaphandle kwabantu besivumelwano. Futhi litholakala phakathi komthetho kaNkulunkulu. Lokho uNkulunkulu ngomusa akwenzele bona, badinga ukukwenzela abanye. Kulula kanjalo nje.

`Funda uMathewu 18:21-35. Kungayiphi indlela lesisimiso esikulendaba esembulwa ngayo kumthetho weSabatha, ikakhulu njengalokhu kugcizelelwe KuDuteronomi na?`