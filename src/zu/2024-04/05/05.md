---
title:  Ukwambulwa kukaJesu
date:   30/10/2024
---

`Funda kuJohane 4:16-24. Wenzani uJesu olwatshengisa ukuthi wazi izimfihlo zalona wesifazane ezisekujuleni, yena wasabela kanjani?`

Ukukhanya kwakuxhopha ngendlela yokuthi wawungeke ukubheke. Nakuba wavuma ukuthi uJesu ungumprofethi, owesifazane uyashalaza futhi. Ubuza uJesu umbuzo obanga impikiswano ngenkolo phakathi kwamaJuda namaSamariya— ukuthi iyiphi okuyiyona ndawo efanelekile yokukhonzela.

Empendulweni yaKhe, uJesu waphawula ngokuthi amaSamariya awayazi into ayikhonzayo. Ukukhonza kwawo kuxuba inkolo yamaJuda neyobuhedeni. AmaJuda akhonza uNkulunkulu ozibonakalisayo—okunye ukuvuma okubalulekile okwenziwa umSamariya.

Ukukhonza uNkulunkulu weqiniso akuyi ngendawo ethile. Ngakhoke ingxoxo mayelana nendawo yokukhonzela yayingaqondene nalengxoxo. Ngokuba uNkulunkulu ungumoya, nalabo abamkhonzayo abamkhonze ngomoya nangeqiniso. Owesifazane walamukela iqiniso elisobala, elikhulunywa uJesu, futhi wayesabheke amanye amaqiniso.

`Funda kuJohane 4:25, 26. UJesu wazembula kanjani kuyena ukuthi ungubani?`

Kuzo zozine izincwadi zevangeli, le, iyona yodwa indimana lapho uJesu washo khona ngokusobala emntwini ngaphambi kokuthethwa kwecala laKhe ukuthi unguMesiya. Futhi lokho akakushongo esixukwini esikhulu noma ebantwini ababalulekile; wakusho kowesifazane waseSamariya, esingazi negama lakhe, eyedwa, emthonjeni kaJakobe. Unaka noma ubani onesizungu, ozizwa engeyona inxenye yabanye abantu, eyedwa.

Kanjalo-ke, kulo wesifazane, owayengesiye-nje owezizwe kuphela, kodwa futhi owayengenaso isimilo esihle. UJesu wazidalula ngokusobala ukuthi ungubani. Esemtshelile izimfihlo zakhe eziyihlazo, lokho kwamnika isizathu esikhulu sokukholwa kuYe.

`Lendaba ifanele isitsheleni ngokuthi ivangeli lifanele lidilize izindonga ezenziwe yithina bantu phakathi kwethu sisodwa?`