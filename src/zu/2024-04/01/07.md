---
title:  Ukujula Nomcabango
date:   04/10/2024
---

“UJesu wayengazange anike lendoda enokukhubazeka isiqiniseko sosizo oluvela ezulwini. Lendoda yayingangabaza, ilahlekelwe okuyilona-thuba layo elilodwa lokuphulukiswa. Kodwa yakhowa yizwi likaKrestu, kwathi ngokulisebenzisa, yathola amandla.

“Ngokukholwa okufanayo, singathola ukuphiliswa komphefumulo. Ngenxa yesono, sehlukanisiwe nempilo kaNkulunkulu. Imiphefumulo yethu ikhubazekile. Thina ngokwethu, asikwazi ukuphila impilo engcwele, njengoba naleya ndoda yayingakwazi ukuhamba….Labo abangenathemba, abasemshikashikeni, ababheke phezulu. UMsindisi ulindele ukusiza labo abathenga ngegazi laKhe, esho ngomusa nobumnene ethi: ‘Uyafuna yini ukuphulukiswa?’ Ukufisela impilo enhle nokuthula. Ungalindi uze uzwe ukuthi uphulukisiwe.Kholwa yizwi laKhe, lizofezeka. Beka intando yakho ohlangothini lukaKrestu. Khetha ukumkhonza, kanjalo-ke, ngokwenza ngokwezwi laKhe, uzothola amandla. Noma yimuphi umkhuba omubi, inkanuko ekubusayo ekugqilaza umphefumulo nomzimba ngenxa yesikhathi eside unayo, uKrestu uyakwazi futhi uyafuna ukukukhulula kuyo. Uzonika umphefumulo ofele ezonweni ukuphila. Efesu 2:1. Uzokhulula lowo othunjwe ubuthakathaka namaketanga esono.”—Ellen G. White, The Desire of Ages, p. 203.

“UJesu wazihebeza izinsolo zokuthi uyahlambalaza. Wathi: Igunya laMi lokwenza lomsebenzi eningibeka icala ngawo, ukuthi ngiyiNdodana kaNkulunkulu, ngimunye naYe ngokwemvelo, ngokwentando, nangenhloso.”—The Desire of Ages, p. 208.

**Imibuzo Yokuxoxisana**:

`Zindla ngesifundo saleliviki. Ukukholwa yisona sihluthulelo esenza lokhu kuphulukiswa kwenzeke. Abaholi, ngakolunye uhlangothi, babonakalisa ingozi yokungabaza nokungakholwa. Kungani kungafanele ukuthi sididanise ukuba nemibuzo (vele sinayo sonke) nokungabaza? Kungani kungefani lokhu kokubili? Futhi kubaluleke ngani ukwazi umehluko phakathi kwazo na?`

`Ake ubuke umbuzo wokugcina wesigaba sangolwesiHlanu. Kungani, njengama Seventh-day Adventist kudingeka siyiqaphelisise lengozi? Isibonelo: Noma kungabaluleka kangakanani ukwazi iSabatha leqiniso nokulugcina, noma ukwazi ngesimo sabafileyo—kungani lamaqiniso engeke asisindise na? Yini esisindisayo, kanjani?`

`Qaphelisisa uJohane 5:47. Labo namhlanje abaphika ukwenzeka kukazamcolo, nalabo abaphikayo ukuthi kwathatha izinsuku eziyisithupha ukudalwa, bakuphinda kanjani lokho uJesu axwayisa ngakho na?`