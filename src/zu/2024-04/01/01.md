---
title:  Izibonakaliso
date:   28/09/2024
---

### Kuleliviki funda ku
Johane 2:1-11; Johane 4:46-54; Johane 5:1-16; Marko 3:22, 23; Mathewu 12:9-14; Johane 5:16-47.

> <p>Indimana Yekhanda</p>
> “Izibonakaliso ezinye eziningi uJesu wazenza phambi kwabafundi baKhe, ezingalotshiwe kulencwadi. Kodwa lezi zilotshiwe ukuba nikholwe ukuthi uJesu unguKristu, iNdodana kaNkulunkulu, nokuba nikholwe, nibe nokuphila egameni laKhe” (Johane 20:30, 31).

Kungani uJohane wabhala lelivangeli na? Ngabe wayefuna ukugqamisa izimangaliso zikaJesu yini? Noma ukugcizelela izimfundiso ezithile zikaJesu? Kwakuyini isizathu sokubhala lokho akubhala na?

Ngaphansi kwamandla nomthelela kaMoya oNgcwele, uJohane uyasichaza isizathu. Uthi yize noma kukuningi obekungabhalwa ngempilo kaKrestu (Johane 21:25), lezindaba abhala ngazo zibhalelwe ukuze “nikholwe ukuthi uJesu unguKrestu, iNdodana kaNkulunkulu, nokuba nikholwe, nibe nokuphila egameni laKhe” (Johane 20:31).

Kuleliviki sizoke sibuke kuJohane, ezinye zezimangaliso zikaJesu—kusukela ekuguquleni amanzi abe yiwayini emshadweni, kuye ekuphiliseni indodana yothile eyayigula kabi, kuye ekuphulukisweni kwendoda echibini laseBethesda.

UJohane ubiza lezi zimangaliso ngokuthi “izibonakaliso.” Akasho into efana nezimpawu zomgwaqo, kodwa usho isigigaba esimangalisayo esikhomba kokuzayo okujulile: uJesu onguMesiya. Kuzo zonke lezindaba, sibona izibonelo zabantu abasabela ngokukholwa. Isibonelo sabo simema thina ukuthi nathi senze njalo.

_*Funda isifundo saleliviki ukulungisela iSabatha likaULwezi 5._