---
title:  Ukujula Nomcabango
date:   15/11/2024
---

Funda uEllen G. White, “The Test of Faith,” pp. 145-155 kuPatriarchs and Prophets; “In Pilate’s Judgment Hall,”pp. 723-740, ku The Desire of Ages.

UTomase “wazilahlela ezinyaweni zikaJesu, ekhala ethi, ‘Nkosi yami noNkulunkulu wami.’ “

“UJesu wasamukela isivumo sikaTomase, kodwa ngobumnene, wakhuza ukungakholwa kwakhe ethi: ‘Tomase, ukholwa ngoba ungibonile: babusisiwe abangabonanga kodwa bakholwa.’ Ukukholwa kukaTomase kwakuzomthokozisa kangcono uKrestu ukuba wayevumile ukukholwa ubufakazi babazalwane bakhe. Ukuba umhlaba bewungalandela Isibonelo sikaTomase, akukho muntu obengakholwa aze asindiswe; ngoba bonke abamukela uKrestu bamamukela ngobufakazi babanye.

“Abaningi abangabazayo babeka izaba zokuthi ukuba bebenabo ubufakazi uTomase ayebuthole kubazalwane bakhe, ngabe bayakholwa. Ababoni ukuthi abagcini-nje ngokuba nabo lobo bufakazi, kodwa kuningi nokunye abanakho. Abaningi, njengoTomase, balindela ukuthi kusuke konke okubangela ukungabaza, ngeke basithole isifiso sabo. Kancane, kancane, bayacwila ekungakholweni. Labo abazifundise ukubuka uhlangothi olubi, bakhononde, abazi ukuthi benzani. Batshala imbewu yokungabaza. Bayovuna isivuno sokungabaza. Ngesikhathi lapho ukukholwa nokwethemba kudingeka kakhulu, abaningi bayozithola bengenamandla okwethemba nokukholwa.”—Ellen G. White, The Desire of Ages, pp. 807, 808.

**Imibuzo Yokuxoxisana**:

`Yini umehluko ekutshengiseni ukukholwa phakathi kuka Abrahama noTomase? Yini esingayifunda ngamava abo?`

`Eklasini, labo abafunayo, abafakazele uJesu, njengoba sibonile kwenziwa evangelini likaJohane. Nakuba ubufakazi bungefani, bathini, futhi bebonke bayifakazela kanjani iNkosi eyodwa na?`

`UPilatu wabuza umbuzo wokuhlakanipha ethi: “Liyini iqiniso?” Nikeza eyakho impendulo njengoba sesifunde kangaka kuJohane.`

`Bheka iziprofetho zikaDaniyeli 2 no 7. Nakuba labo ababephila ngesikhathi sikaJesu babenazo lezahluko zombili, yimaphi amathuba amakhulu esinawo thina ababengenawo ngalezo zinsuku uma sibheka ukugcwaliseka kwazo okusinika izizathu eziningi zokuba sikholwe?`