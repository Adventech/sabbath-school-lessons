---
title:  'Ukuphiliswa Kwendoda Eyimpumputhe: Isigaba 1'
date:   08/10/2024
---

`Funda kuJohane 9:1-16. Abafundi babecabanga ukuthi wenziwa yini lomuntu ukuba abe yimpumputhe, uJesu walilungisa kanjani lelo phutha labo?`

Abafundi baxhumanisa ukugula nesono. Izindimana eziningi eTestamenteni eliDala zisho kanjalo (qhathanisa noEksodusi 20:5, 2 AmaKhosi 5:15-27, 2 AmaKhosi 15:5, 2 IziKronike 26:16-21), kodwa indaba kaJobe kufanele yenze abantu baqaphele ukuthi kwenzeka njalo yini ukuxhumana okunjalo

UJesu uyalucacisa loludaba, akakuphiki ukuxhumana phakathi kwesono nokuhlupheka, kodwa maqondana nalempumputhe, uthi uNkulunkulu uzothola udumo ngokuphulukiswa kwayo. Lendaba iqukethe okuthile okuzwana nomlando wokudalwa, uNkulunkulu edala umuntu wokuqala ngothuli lomhlaba (Genesise 2:7), njengoba noJesu waxova umhlabathi ukuze anike lempumputhe lokho eyayingenakho kusukela ekuzalweni kwayo.

KuMathewu, Marko, noLuka, izindaba zezimangaliso zilandela indlela efanayo: ukwethulwa kwenkinga, ukulethwa komuntu kuJesu, isisombululo, nokudumisa uNkulunkulu njengendlela yokuthakasela ukuphiliswa.

Kulendaba ekuJohane 9, lokhu kulandelana kupheleliswa kuJohane 9:7. Kodwa njengokwenza kukaJohane, ukubaluleka kwesimangaliso yikho okuxoxwa ngakho kakhulu, okuholela engxoxweni ende phakathi kwalomuntu ophilisiwe nabaholi bezenkolo. Lengxoxo imayelana nemiqondo ehamba ngamibili eshayisanayo—isono/ imisebenzi kaNkulunkulu ukungaboni/ukubona.

Oxoxayo akamtsheli ofundayo ukuthi uJesu wenza isimangaliso ngeSabatha, kuze kube uJohane 9:14, okuyinto eyayithathwa ngokwenjwayelo, kodwa hhayi iBhayibheli, ngokuthi ukuphila iSabatha. Ngaleso sizathu-ke, abaFarisi bamthatha njengomuntu owephula iSabatha. Bafinyelela kusinqumo sokuthi uJesu akaveli kuNkulunkulu ngoba bethi “akaligcini iSabatha.” Kodwa abanye kwabahlupha ukuthi umuntu oyisoni angenza izimangaliso ezinje (Johane 9:16).

Ayikapheli ingxoxo, kodwa sekubonakala ukwehlukana. Impumputhe iya ngokukhanyelwa ukuthi ungubani uJesu, kodwa abaholi bezenkolo baya ngokuphuphutheka ngokuphathelene naleli phuzu.

`Yini okufanele siyifunde kulendaba ngengozi yokuphuphuthekiswa yizinkolelo zethu namasiko size silahlekelwe amaqiniso abalulekile aphambi kwamehlo ethu imbhala?`