---
title:  Izimpawu ZobuNkulunkulu
date:   05/10/2024
---

### Kuleliviki Funda ku
Johane 6:1-15, Isaya 53:4-6, 1 Korinte 5:7, Johane 6:26-36, Johane 9:1-41, 1 Korinte 1:26-29, 1 Korinte 1:26-29, Johane 11.

> <p>Indimana Yekhanda</p>
> “UJesu wathi kuye: ‘Mina ngingukuvuka nokuphila. Lowo obonisa ukholo kimi, ngisho noma efa, uyophila, futhi wonke umuntu ophilayo abonise ukholo kimi akasoze afa. Uyakukholelwa lokhu?’ “ (Johane 11:25, 26).

IBhabyibheli lisobala ngokuthi uJesu Krestu iNdodana yaphakade, emunye noYise, engadalwanga. UJesu uYena owadala konke okwenziweyo (Johane 1:13). Kanjalo-ke, uJesu wayelokhu ekhona; asikho isikhathi lapho wayengekho. Yize noma uJesu weza kulomhlaba wathatha isimo somuntu, wayelokhu enabo ubuNkulunkulu baKhe, kanti ngezikhathi ezithile uJesu wayekhuluma futhi enze izinto ezitshengisa lobo buNkulunkulu.

Leliqiniso lalibalulekile kuJohane, okuyisona sizathu sokuthi ngesikhathi elanda ngezinye izimangaliso zikaJesu, uJohane wazisebenzisa ukutshengisa ubuNkulunkulu bukaKrestu. UJesu akagcinanga-nje ngokusho izinto ezibonakalisa ubuNkulunkulu baKhe, kodwa futhi wawesekela amazwi aKhe ngemisebenzi eyabubonakalisa ubuNkulunkulu baKhe.

Isifundo saleliviki sibuka izibonakaliso zikaJesu ezintathu ezinkulu zobuNkulunkulu baKhe. Okugqamile, ukuthi kuzo zonke izigameko, abanye abazikholwanga izimangaliso, noma babone ukubaluleka kwazo. Kwabanye, kwakuyisikhathi sokufulathela uJesu; kwabanye, kuyisikhathi sobuphuphutheka okukhulu; kanti kwabanye, kwakuyisikhathi sokuceba ukubulala uJesu. Kwabanye futhi—kwakuyisikhathi sokukholwa ukuthi uJesu unguMesiya.

_*Funda isifundo saleliviki ukulungisela iSabatha likaULwezi 12._