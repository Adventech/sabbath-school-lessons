---
title:  Ukujula Nomcabango
date:   11/10/2024
---

Funda kuEllen G. White, “The Crisis in Galilee,” pp. 383-394; “ ‘Lazarus, Come Forth,’ “ pp. 524-536; naku “Priestly Plottings,” pp. 537-542, encwadini I The Desire of Ages.

“Impilo kaKrestu ephilisa izwe isezwini laKhe. UJesu waphilisa izifo ngezwi laKhe, wakhipha namadimoni; ngezwi laKhe wathulisa ulwandle, wavusa nabafileyo; abantu bafakaza ngokuthi izwi laKhe linamandla. Wakhuluma izwi likaNkulunkulu, njengoba wayelikhulumile ngabo bonke abaprofethi nabafundisi beTestamente eliDala. IBhayibheli lilonke lingukwembulwa kukaKrestu, kanti uMsindisi wayelangazelela ukugxilisa ukukholwa kwabalandeli baKhe ezwini. Uma engekho Yena ngokwenyama, izwi lingumthombo wamandla. NjengeNkosi yabo, babezophila ‘ngawo wonke amazwi aphuma emlonyeni kaNkulunkulu.’ Mathewu 4:4.

“Njengoba imizimba yethu iphiliswa ukudla-nje, kanjalo imiphefumulo yethu iphiliswa yizwi likaNkulunkulu. Wonke umuntu akazitholele ngokwakhe ukuphila ezwini likaNkulunkulu. Njengoba sidinga ukudla ukuze sondleke, kanjalo futhi sidinga ukuzitholela izwi. Asingalitholi-nje livela emqondweni womunye umuntu. Asifunde iBhayibheli ngokucophelela, sicele usizo lukaMoya oNgcwele ukuze siiqonde izwi laKhe.”—Ellen G. White, The Desire of Ages, p. 390.

**Imibuzo Yokuxoxisana**:

`Kuleliviki sibone uJesu edlisa izinkulungwane ezinhlanu, ephilisa umuntu owayeyimpumputhe kusukela ekuzalweni kwakhe, safunda nangokuvuswa kukaLazaru ekufeni. Kuzo zonke lezi gameko uJesu watshengisa ubufakazi obunamandla bobuNkulunkulu baKhe. Kodwa lezimangaliso, noma zimangaza kangaka, zenza ukwehlukana kwemibono. Abanye basabela ngokukholwa, abanye basabela ngokungabaza. Lokho kusifundisani ngokuthi ngisho noma kukhona ubufakazi obuqandula ikhanda, abantu basengakhetha ukumenqaba uNkulunkulu?`

`Zonke lezindaba zikhomba ekuthini uKrestu uyiNdodana eNgcwele kaNkulunkulu. Kungani ubuNkulunkulu baKhe bubaluleke kangaka ekukholweni kuJesu njengoMsindisi?`

`Phinda ufunde ku 1 Korinte 1:26-29. Yiziphi izindlela esibona kusebenza lokhu kulonyaka-khulu ka 21? Yiziphi ezinye zezinto “zobuwula” amaKrestu akholelwa kuzo, izinto “abahlakaniphileyo ngokwasezweni” abahlekisa ngazo, bazenqabe? Yini esikholwa iyona “ejabhisa izikhulu”?`