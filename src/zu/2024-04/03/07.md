---
title:  Ukujula Nomcabango
date:   18/10/2024
---

Funda Ellen G. White, “ ‘UNkulunkulu unathi,’ “ ku The Desire of Ages, pp. 19-26.

“INkosi uJesu Krestu, iNdodana kaNkululunkulu engcwele, wayekhona kusukela phakade, engumuntu ngokwaKhe, kodwa futhi emunye noNkulunkulu. Waye yinkazimulo yezulu. Wayengumkhuzi wezidalwa zasezulwini, wathola nokukhonzwa yizingelosi njengelungelo laKhe. Kwakungesikho ukuphanga uNkulunkulu lokhu [Izaga 8:22-27]

“Kukhona ukukhanya nenkazimulo eqinisweni lokuthi uKrestu wayemunye noYise ngaphambi kokwesekwa komhlaba. Lokhu ukukhanya okukhanya endaweni emnyama, igcwaliswe yinkazimulo yezulu. Leliqiniso, eliyimfihlakalo, lichaza amanye amaqiniso ayimfihlo nakade engeke achazeke, libe lizungezwe ukukhanya esingeke sisondele kukho, futhi singeke sikuqonde.”—Ellen G. White Comments, The Seventh-day Adventist Bible Commentary, vol. 5, p. 1126.

“UJesu wathi: ‘Mina, nxa ngiphakanyiswa emhlabeni, ngiyakubadonsela kimi bonke.’ Johane 12:32. UKrestu kufuneka abonakaliswe kumuntu oyisoni njengoMsindisi ofela izono zomhlaba; uma sibuka iWundlu likaNkulunkulu lisesiphambanweni saseKhalvari, imfihlo yokuhlengwa iyaqala ukwembuleka ezingqondweni zethu, nokulunga kukaNkulunkulu kusiholela ekuphendukeni. Ngokufela izoni, uKrestu watshengisa uthando esingeluqonde; okuthi uma isoni silubuka lolo thando, luthambise inhliziyo, luthinte ingqondo, lufake ugqozi lokuzisola emphefumulweni…Ngaso sonke isikhathi abantu benza imizamo yenguquko, ngesifiso esiqinisekile befuna ukwenza ukulunga, basuke bedonswa amandla kaKrestu. Umthelela abangawuboni uyasebenza emphefumulweni, unembeza aphaphame, impilo ilungiseke. Uma uKrestu ebadonsa ukuba babheke esiphambanweni, babheke kuYe Yena owagwazwa yizono zabo, umyalo ufinyelela kunembeza.”—Ellen G. White, Steps to Christ, pp. 26, 27.

**Imibuzo Yokuxoxisana**:

`Kungani uJohane eqala ngokukhuluma ngoJesu enguMdali? Lokho kusitshelani ngokubaluleka kwendalo kuzo zonke izifundo zeBhayibheli na? Kungani-ke kubalulekile ukuthi siqondisise kahle ngokudalwa njengoba kutholakala eMibhalweni?`

`Gxila embuzweni osekugcineni kwesigaba sosuku lokuQala. Kwakuyokwenzekani ngesiphambano ukuba esikhundleni sokuthi kufe uNkulunkulu kuso, kufe umuntu odaliwe? Yini ebeyingasilahlekela ukuba uJesu ubengesiye uNkulunkulu waphakade?`