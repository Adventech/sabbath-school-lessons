---
title:  Izingqikithi Ezivelayo Futhiâ€” Ukukholwa/Ukungakholwa
date:   16/10/2024
---

`Funda kuJohane 3:16-21, Johane 9:35-41, noJohane 12:36-46. Lezi ndimana ziyiphinda kanjani ingqikithi yokukholwa/ukungakholwaetholakala kwiSandulelo?`

Evangelini likaJohane, abantu babonakala behlukene amaqembu amabili aphethe: labo abakholwayo kuJesu, abamamukelayo njengoMesiya, nalabo okuthi benalo ithuba lokukholwa kodwa bakhethe ukungakholwa.

Abafundi baseqenjini lokuqala njengabanye abafana noNikodemu (oweza enkolweni ngesivinini esiphansi), owesifazane emthonjeni, nendoda eyayizalwe iyimpumputhe. Eqenjini lesibili kukhona abaFarisi nabapristi abakhulu, abantu ababekhona kusuthiswa izinkulungwane ezinhlanu, ngisho nomunye wabafundi, uJudas.

Kuyathathekisa ukuthi ibizo elithi ukukholwa/inkolo) (ngesiGriki pistis) aliveli evangelini likaJohane. Kodwa isenzo salo esithi kholwa (pisteuo) sivela ezikhathi ezingu 98, uma kuqhathaniswa nezingu 241 ezivela kulo kulo iTestamente eliSha! Lesenzo siyingqikithi enkulu encwadini kaJohane. Lokhu kusetshenziswa kwaleligama eliyisenzo esikhundleni segama eliyibizo kungasho isenzo sokuba umKrestu. Ukuba umuntu okholwa kuJesu into esiyenzayo, kubonakaliswa ngendlela esiphila ngayo, hhayi-nje izimfundiso. Njengoba sazi, uSathane naye uyakholwa kuJesu bheka kuJakobe 2:19).

KuJohane, umehluko omkhulu phakathi kwalamaqembu amabili indlela yobudlelwane bawo noJesu. Abakholwayo, noma labo abathatha isinyathelo sokukholwa, bavulelekile kuYe, ngisho noma ebakhuza noma ebathethisa. Beza kuJesu, ababaleki, ungukuKhanya okukhanya kubona. Ngokukholwa, baba abantwana bakaNkulunkulu.

Abangakholwa, ngakolunye uhlangothi, bavame ukuza kuJesu ukuzokulwa naYe. Yilabo abathanda ubumnyama kunokukhanya. Bakuthola kulukhuni ukwamukela akushoyo noma bambona njengomuntu ophula amasiko, nongafezi iznhloso zabo. Bayamehlulela kunokuba bavumele ukukhanya kubavivinye, kubehlulele. Umqondo onjalo wawubonakala izikhathi ngezikhathi kubaholi besizwe, ababefanele njengabaholi, babe abokuqala ukwamukela uJesu.

`Yiziphi izindlela ophila ngazo ukukholwa kwakho kuJesu, ungagcini-nje ngokuvuma ukuthi unguMesiya? Kubaluleke ngani ukwazi umehluko phakathi kwalokhu kokubili na? (bheka uMathewu 7:21-23.)`