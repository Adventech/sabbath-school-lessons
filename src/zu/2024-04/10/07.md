---
title:  Ukujula Nomcabango
date:   06/12/2024
---

Funda uEllen G. White: “ ‘The Light of Life,’ “ pp. 463-475, encwadini i-The Desire of Ages; Edward Zinke, “The Authority of the Bible and the Certainty of the Second Coming,” The Certainty of the Second Coming, pp. 23-36.

Ngesikhathi uJesu ethi: “Ngingukukhanya kwezwe,” Wayesegumbini lethempeli elaliphathelene ngokukhethekile nomkhosi wamadokodo. Maphakathi naleligumbi, kwakukhona izinsika ezimbili ezinde, eziphase izibani ezinkulu. Ngemuva komhlatshelo wakusihlwa, kwakukhanyiswa zonke izibani, zikhanyise iJerusalema. Lenkonzo yayigubha insika yomlilo eyayihola uIsrayeli ehlane, futhi yayithathwa ngokuthi ikhomba kuMesiya ozayo. Kusihlwa lapho izibani sezikhanyisiwe, igumbi laliyindawo yentokozo….

“Ngokukhanyiswa kweJerusalema, abantu babetshengisa ithemba labo ngoMesiya ozofika asabalalise ukukhanya kwaKhe phezu kukaIsrayeli. Kodwa kuJesu kwakusho okukhulu kunalokho. Njengoba izibani zethempeli zazikhanyise yonke indawo, kanjalo uKrestu, umthombo wokukhanya komphefumulo, ukhanyisa ebumnyameni basemhlabeni. Noma kunjalo, leso sifanekiso sasisilela. Ukukhanya okukhulu okwakubekwe yisandla saKhe emazulwini kwakuyisifanekiso esingcono somsebenzi waKhe emhlabeni.

“Kwakusekuseni; ilanga lalisanda kuphuma phezu kwentaba yeMinqumo, imisebe yalo yayikhazimula ezakhiweni ze-marble, ikhanyisa igolide elinamekwe ezindongeni zethempeli, ngesikhathi uJesu ezisho ethi: ‘Ngingukukhanya kwezwe.’ “—Ellen G. White, The Desire of Ages, pp. 463, 464.

**Imibuzo Yokuxoxisana**:

`Eklasini, xoxani ngempendulo yenu embuzweni wokugcina wangolwesiHlanu. Yimaphi amaqiniso amqoka afundiswa yiBhayibheli esingeke size siwafunde ngesayensi? Isibonelo, isiphambano? Noma uvuko? Noma ukubuya kweNkosi? Yimaphi amanye amaqiniso eBhayibheli abalulekile esidinga ukuwembulelwa—kungenjalo ngeke siwazi?`

`Cabanga ngokuwa kukaLusifa, isidalwa esingenasici, esasimazi kangaka ukuthi unjani uNkulunkulu. Kodwa phezu kwakho konke lokho, wahlubuka kuNkulunkulu. Kusitshelani lokho ngelungelo lokuzikhethela, lona lelo esinalo—nokuthi kungani umzuzu nomzuzu sidinga ukukhetha ukunikela lelo lungelo kuNkulunkulu?`