---
title:  NgiyiQiniso
date:   04/12/2024
---

`Funda kuJohane 1:14, 17; Johane 8:32, Johane 14:6, noJohane 15:26. UJohane ulihlanganisa kanjani iQiniso noJesu-ngqo?`

Kaninginingi evangelini likaJohane, iqiniso lihlanganiswe noJesu, noYise, kanye noMoya oNgcwele. Iqiniso lihlangene noJesu, uLizwi (Logos), nokukhanya futhi— okuphikisana nobumyama (Johane 1:1-14, Johane 3:19-21). Kanti futhi, amanga ahlangene noSathane, nesono (Johane 8:44-46). Ngaleyo ndlela, iqiniso encwadini kaJohane, akusiwo amazwi-nje nezibalo. Liyazihlanganisa nazo lezinto, kodwa ngaphezu kwalokho, iqiniso liqukethe ukwethembeka kuNkulunkulu nentando yaKhe.

“Baningi abafuna uNkulunkulu ophilayo, abalangazelele ubukhona baKhe. Okushiwo ukuhlakanipha kwabantu, ukubhala okuthathekisayo, noma kungakuhle kangakanani, ngeke kuyanelise inhliziyo. Okushiwo abantu nalokho abakuqambayo akusizi. Akuvunyelwe izwi likaNkulunkulu likhulume nabantu. Labo abezwe izinganekwane kuphela nje, nokuhlakanipha kwabantu, akebezwe iphimbo laLowo ozwi laKhe livuselela umphefumulo uthole ukuphila okuphakade.”—Ellen G. White, Christ’s Object Lessons, p. 40.

Cabanga ukuthi kusho ukuthini kuJesu ukuba yiQiniso. UJesu yiLogos, uLizwi owayenoNkulunkulu kusukela ekuqaleni, nonguMdali wazo zonke izinto ezidaliweyo (Johane 1:1-4). Emunye noYise kusukela phakade kuze kube phakade, uJesu ufuze uYise, ngaleyo ndlela naYe ungu “NGINGUYE.” Ukuphila kwaKhe akwencikile kunoma ubani. Ayikho into, okuhlanganisa ulwazi, ekhona ngaphandle kwaKhe. Futhi yonke into ekhona, eyadalwa, yadalwa nguJesu kuphela, futhi ikhona ngenxa yaKhe. “Ngokuba kwadalelwa kuYo konke okusezulwini nasemhlabeni, okubonwayo nokungabonwa, nokuba kuyizihlalo zobukhosi, nokuba kuyimibuso nokuba kuyizikhulu, nokuba kuyiziphathimandla; konke kwadalwa ngaYo, kwadalelwaYona. Yona ingaphambi kwakho konke, nezinto zonke zimi ngaYo” (Kolose 1:16, 17).

UJesu akasona-nje isifanekiso seqiniso. UyiQiniso. Iqiniso akusiyo into engumcabango. LinguMuntu!

Iqiniso, uJesu Krestu, lingafaniswa nelanga elikhanyisa umhlaba (Johane 8:12). Lihambisana nalokho okwashiwo ngu C.S. Lewis ngobuKrestu, ethi: “Ngikholwa ebuKrestwini njengoba ngikholwa ukuthi ilanga liphumile, hhayi kuphila ngoba ngilibona, kodwa ngoba ngenxa yelanga, ngibona yonke into. “—“Is Theology Poetry?” (n.p.: Samizdat University Press, 201 (n.p.: Samizdat University Press, 2014), p. 15, originally presented 1944.

Kungenxa kaJesu, oyiQiniso, ukuthi siyakwazi ukuhumusha kahle umhlaba osizungezile.