---
title:  NgiyiNdlela, iQiniso, nokuPhila
date:   03/12/2024
---

`Funda kuJohane 14:5, 6. Wabuza mbuzo muni uTomase ngokuthi uyaphi uJesu? Waphendula kanjani uJesu?`

Umbuzo kaTomase uzwakala unomqondo. Uma ungazi ukuthi umuntu uyaphi, ungayazi kanjani indlela yokumlandela? UJesu wawuphendula lombuzo ngokuthi Yena uqobo, uyiNdlela. Indlela eyaphi? Indlela eya kuBaba. Esingenisweni (Johane 1:1-18) ukuxhumana okusondelene phakathi kweZwi (Logos), uJesu Krestu, noYise, kugcizeleliwe.

UJohane 1:18 uthi iNdodana ezelwe yodwa (isihumusho esingcono sithi ongafani nabanye) iYona eyazise uBaba. Ukwazisa kulendimana yigama lesiGriki elithi exegeomai, okusho ukuchaza, ukuhumusha. Sithola igama elithi exegesis lapho. Lisho ukukhipha umnyombo. Kanjalo, uJesu Krestu uyikhongco elixhumanisa noYise, ochaza noma ahumushe uYise kulomhlaba owile. Ngakhoke uyindlela eya kuBaba. Ngaphandle kwaKhe ulwazi lwethu lufishane.

`Funda kuJohane 14:7-11. UJesu wakususa kanjani ukungaqondi kukaFilipi na?`

UFilipi wacela ukuboniswa uBaba, okuyinto okungekho muntu wesono ongayenza aphile (qhathanisa noEksodusi 33:17-34:9, Johane 1:18). UJesu wakukhuza ukweswela ukuqonda wase ethi obone Yena, ubone uBaba (Johane 14:9).

Kanjalo-ke, kusobala ukuthi uJesu uyindlela eya kuNkulunkulu. Ngaphandle kwaKhe, indlela iba mnyama, ingaqiniseki. Ungukukhanya okukhanyisa indlela eya kuNkulunkulu.

UJesu uhlanganisa ndawonye amagama amathathu: indlela, iqiniso, nokuphila. Igama elisho indlela lisetshenziswe kuphela kuJohane 1:23 ngokuqondene nomsebenzi kaJohane umbhabhadisi wokulungisela uJesu indlela, futhi lisetshenziswe kuJohane

14:6. Kodwa lawo athi iqiniso nokuphila ayizingqikithi ezinkulu evangelini. Izifundo zangolwesiNe nolwesiHLanu zizogcizelela lomqondo weqiniso, okuyisihloko esimqoka, kakhulukazi emhlabeni lapho ukukhuluma-nje nge”qiniso” kuletha imibuzo.

`Kungani kuyinto eduduzayo ukwazi ukuthi uJesu yikona kwambulelwa okuhle kakhulu esinakho ngokuthi unjani uBaba?`