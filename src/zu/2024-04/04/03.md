---
title:  IWundlu LikaNkulunkulu
date:   21/10/2024
---

Isizwe samaHeberu sasibheke uMesiya ozosikhulula ekubusweni amaRoma. Inhloso yevangeli likaJohane kwaku ukuguqula indlela abacabanga ngayo ngoMesiya ukuze kuJesu, babone ukugcwaliseka kweziprofetho mayelana neNkosi eyayizofika. UMesiya wayengeke abe umbusi wasezweni. Weza ukuzogcwalisa zonke izithembiso zeTestamente eliDala eziqondene naYe, ezihlanganisa nokuzinikela kwaKhe ngenxa yezwe, nokuvuselela ubudlelwane phakathi kukaNkulunkulu nabantu baKhe.

`Funda kuJohane 1:29-37. Wenza simemezelo sini uJohane uMbhabhadisi ngoJesu? Usebenzisa siphi isifanekiso ukudweba isithombe sikaMesiya, futhi kubaluleke ngani ukuqonda ukuthi wayengubani uJesu nokuthi umsebenzi waKhe wawuzokuba yini?`

Amazwi oMbhabhadisi mayelana nokuthi uJesu uyiWundlu likaNkulunkulu esekela inhloso yevangeli likaJohane, ukuletha umqondo omusha mayelana nomsebenzi nobunjalo bukaMesiya. UJesu wayezokuba ukugcwaliseka kwesithembiso senkonzo yemihlatshelo, esisuka emuva esithembisweni soMhlengi esanikezwa okokuqala kuGenesise 3:15.

“Ngesikhathi kubhabhadiswa uJesu, uJohane emkhomba ethi uyiWundlu likaNkulunkulu, wakhanya ngokusha umsebenzi kaMesiya. Ingqondo yomprofethi yaya emazwini kaIsaya athi ‘njengewundlu liyiswa ekuhlatshweni.’ Isaya 53:7.”— Ellen G. White, The Desire of Ages, p. 136.

`Funda uMarko 10:45, amaRoma 5:6, no 1 Petru 2:24. Lezindimana zisisiza kanjani ukuqonda umsebenzi kaJesu njenge “Wundlu likaNkulunkulu na”?`

Noma wayefuna ukwazi kangakanani uJohane uMbhabhadisi ngomsebenzi kaJesu, wayeqinisekile ngokuthi uJesu yiloMesiya owayethenjisiwe, Lowo oweza ukugcwalisa isiprofetho.

`Cabanga ngokujulile ngaleligama likaJesu elithi uyi “Wundlu likaNkulunkulu.” Liletha miphi imifanekiso engqondweni, futhi ukuxhumana kwalo nezinkonzo zemihlatshelo zeTestamente eliDala kukusiza kanjani ukuba uthokozele intengo enkulu yosindiso lwethu?`