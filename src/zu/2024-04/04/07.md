---
title:  Ukujula Nomcabango
date:   25/10/2024
---

Funda kuEllen G. White, “Nicodemus,” pp. 167-177, encwadini i-The Desire of Ages.

UNikodemu waphenya iMibhalo ngendlela entsha, engenzeli impikiswano, kodwa ukuze athole ukuphila komphefumulo. Waqala wabona umbuso kaNkulunkulu njengoba wayevuma ukuholwa uMoya oNgcwele….

“Ngokukholwa, sithola umusa kaNkulunkulu; kodwa ukukholwa akusiye uMsindisi wethu. Akuzuzi lutho. Kuyisandla esibamba ngaso uKrestu, samukele ukulunga kwaKhe, ikhambi lesono….Ukuphenduka kuvela kuKrestu njengayo intethelelo.

“Pho-ke, sisindiswa kanjani? ‘Njengoba uMose waphakamisa inyoka ehlane,’ ngokunjalo iNdodana yomuntu yaphakanyiswa, futhi noma ubani owake wakhohliswa futhi walunywa yinyoka, angabuka, aphile. ‘Bheka iWundlu likaNkulunkulu, elisusa izono zezwe.’ Johane 1:29. Ukukhanya okuvela esiphambanweni kuveza uthando lukaNkulunkulu. Uthando lwaKhe lusidonsela kuYe. Uma singakwali lokho kudonsa, sizoholelwa ezinyaweni zesiphambano ukuze siphenduke ezonweni ezabethela uMsindisi.

UMoya kaNkulunkulu ke, ngokukholwa, uveze ukuphila okusha emphefumulweni. Imicabango nezifiso zilalela intando kaKrestu. Inhliziyo, ingqondo, kudalwa kabusha ngokomfanekiso waLowo osebenza kithina ukuthobisa zonke izinto kuYena. Umthetho kaNkulunkulu bese uyabhalwa engqondweni nasenhliziyweni, sisho kanye noKrestu ukuthi ‘Ngiyakuthokozela ukwenza intando yaKho, Nkulunkulu wami.’ Ps. 40:8. ”—Ellen G. White, The Desire of Ages, pp. 175, 176.

**Imibuzo Yokuxoxisana**:

`UJohane uMbhabhadisi weza ukuzolungisela uJesu indlela. Ungathi waba nempumelelo engakanani umsebenzi wakhe, ngokubuka komuntu? Futhi, uma ucabanga ngempendulo yakho, buza nalokhu, okuwumbuzo omqoka: Uyichaza kanjani “impumelelo” ezintweni zikaMoya?`

`Kamuva, uJohane uMbhabhadisi wezwakalisa ukungabaza okuqinisekile (Mathewu 11:2, 3; Luka 7:29). Yini eyabangela imibuzo yakhe, futhi singafundani kulokho ukuze siqine ekukholweni kwethu?`

`Eklasini, xoxani ngomqondo othi umuntu onjengoNikodemu, umholi ebandleni leqiniso, umuntu onolwazi olubanzi, kungenzeka aswele ulwazi kangaka ngalokho okuyikona okubaluleke kakhulu. Singafunda zifundo zini kuleso simo?`