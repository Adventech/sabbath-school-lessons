---
title:  'Iziprofetho ZeTestamente eliDala NgoJesu: Isigaba 2'
date:   20/11/2024
---

UJesu wathi kubaholi bezenkolo: “ ‘Nihlola iMibhalo ngokuba nithi ninokuphila okuphakade kuyo; iyona efakaza ngaMi’ “ (Johane 5:39). Akukholakali lokhu akusho ngaYe!

Izibalo ziyashiyashiyana, kodwa osolwazi abathile bathi uJesu waseNazaretha wafeza amakhulu eziprofetho zeTestamente eliDala. Noma zingaki, amathuba okuthi umuntu oyedwa angafeza noma ezimbalwa zazo, mancane. Ngezikhathi ezehlukene kuye kuqhamuke umuntu asebenzise umfanekiso onje: Cabanga-nje ugcwalisa indawo elingana nesifundazwe saseTexas ngezinhlamvu zemali eziphakeme ngango 2 feet, upende olunye uhlamvu ngombala obomvana, bese uzixuba zonke. Ukusuka lapho, unike umuntu ovalwe amehlo ithuba elilodwa ukuthi athole lolo hlamvu olupendiwe. Angakanani amathuba okuthi ngokuzama kanye-nje, angaluthola lolo olupendiwe?

Akubuzwa—ukuzalwa kukaKrestu, impilo yaKhe, nokufa kwaKhe kwakuprofethwe yiTestamente eliDala, okungubufakazi obunamandla bokuthi unguLowo Mesiya owayelindelwe. UJohane ukhomba lezindimana zeTestamente eliDala ephindaphinda ukugcizelela ukuthi wayengubani uJesu, nokuthi kungani simelwe ukukholwa kuYe, samukele usindiso asipha lona.

**Lezi ndimana ezilandelayo ezithathwe evangelini likaJohane zembulani ngokuthi uJesu ungukugcwaliseka kwesiprofetho ngoMesiya na?**

`Johane 12:13, iHubo 118:26`

`Johane 12:14, 15; Zakariya 9:9`

`Johane 13:18, iHubo 41:9`

`Johane 19:37, Zakariya 12:10, Zakariya 13:6`

`Ugxile kangakanani kulokho okholwa yikho? Uma kungase kube khona okuphonsela inselelo, abuze ukuthi kungani ukholwa kuJesu njengoMesiya, ungamphendula uthini, futhi ungayaphi, ngasizathu sini, ukuvikela lokho kukholwa?`