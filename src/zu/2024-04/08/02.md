---
title:  Izibonakaliso, Imisebenzi, Nezimangaliso
date:   17/11/2024
---

Ukwenezela phezu kwezimangaliso ezasetshenziswa nguJohane ukukhomba ukuthi uJesu unguMesiya, wabhala nangezibonakaliso, imisebenzi, kanye nezimangaliso ezenziwa nguJesu.

Izimangaliso nezibonakaliso zizodwa-nje, zazingebona ubufakazi bokuthi unguMesiya, ngoba abaprofethi abaningi, ngisho nabamanga, nabo babezenza izimangaliso. UJohane akazibhalanga lezibonakaliso ngoba-nje zikhomba kulowo omkhulu ozenzayo. Izibonakaliso abhala ngazo uJohane zazehlukile ngoba zazikhomba kuJesu njengoMesiya, nokuthi ngokweqiniso wayevela kuNkulunkulu uYise.

`Funda kuJohane 5:17, 20, 36-38. Lezindimana zibuchaza kanjani ubudlelwane phakathi kukaJesu noNkulunkulu uYise, kakhulukazi uma sibuka izibonakaliso?`

UJesu wasebenzisa izibonakaliso ukutshengisa ubudlelwane obusondelene noYise. Bona bobabili babemunye. Imisebenzi yatshengisa ukuthi “ ‘UBaba uKimi, naMi ngikuYe’ “ (Johane 10:38,; bheka noJohane 14:10, 11.)

Injongo yokuza kukaJesu kwaku ukuzokwenza imisebenzi yaLowo omthumile, ukuze lemisebenzi ibonakale ezweni. Okusho ukuthi weza ukuzokwenza umsebenzi awuthunywe nguBaba, kanti imisebenzi ayenza yafakaza ngokusobala ukuthi wayevela kuYise.

Kodwa, njengoba sesibonile, yize kukhona izibonakaliso ezinkulu nobufakazi babantu abaningi, abantu bakhetha ukungakholwa.

Abaholi bezenkolo bathi kuJesu: “ ‘Koze kube nini ulibazisa izinhliziyo zethu na? Uma wena unguKrestu, sitshele ngokucacileyo.’ UJesu wabaphendula wathi: ‘Nganitshela, kodwa anikholwanga. Imisebenzi engiyenzayo egameni likaBaba, iyona efakaza ngaMi’ “ (Johane 10:24, 25).

Ukuba uJesu wayephumele obala washo ukuthi unguMesiya, abaholi bezenkolo— babezomdumela. Njengoba wayekwazi lokho, uJesu wakhetha ukukhomba imisebenzi ayenzayo. Ukuba uJesu wayethe unguKrestu, babezokuphika lokho. Kodwa babengaziphika kanjani izibonakaliso, imisebenzi, nezimangaliso? Konke lokho kwaku ubufakazi obunamandla bokuthi ungubani, nokuthi uvelaphi.

`Singazivikela kanjani ekubeni nezinhliziyo ezilukhuni njengalezo zabaholi bezenkolo na? kungenzeka ngaziphi izindlela ukuthi silwisana nomsebenzi kaNkulunkulu ezimpilweni zethu?`