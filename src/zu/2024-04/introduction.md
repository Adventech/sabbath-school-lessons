### Izingqikithi Evangelini Likajohane

Ukhaphethi owaziwa ngokuthi i-Persian rug, owawusesitolo eTehran, kwelase Iran, wawunomfanekiso wehlathi lakudala. Wawumuhle lomfanekiso otshengisa indawo yase Switzerland, nezintaba zakhona, impophoma, ichibi, amagquma anamahlathi, nesibhakabhaka esinamafu lapha nalaphaya.

Noma ubani kuleso sitolo wayengazithola echitha isikhathi sakhe ebuka imicikilisho yalowo khaphethi: ukuthi mangaki amafindo akhona, indwangu yakhona, imibala yawo-konke ukwakhiwa kwawo.

Kungenjalo, umuntu wayengagxila ekunakeni ubuhlakani obunika lokhaphethi ubhuhle bawo: isibhakabhaka esicwebezela echibini, iqhwa phezu kwezintaba, ihlathi elinotshani obuhle nokunye okuluhlaza okumilayo. Imifanekiso yokhaphethi yayihlangana yonke ngendlela ehlelekile, nenhle, ukutshengisa ubuhle baleyo ndawo enokuthula ezintabeni ze Alps.

Kulekota sizofunda ngesinye isithombe esenziwe kahle. Lomsebenzi awenziwanga ngokupenda endwangwini, noma isithombe esifakwe kahle phakathi kweframe, noma ukhaphethi olukwe kahle. Kunalokho, yiZwi likaNkulunkulu, njengoba lethulwa ngobuciko evangelini likaJohane.

Amagama ayakhuluma ngendlela asetshenziswa ngayo. Ukuze umuntu aqonde ukuthi lihlose ukuthini iBhayibheli, kudingeka alifunde ngendlela ehlelekile – imisho elandelanayo, izahluko, nezigaba, kanye nesigijimi jikelele seBhayibheli uqobo. Okokugcina, ngenxa yokuthi lonke iBhayibheli liphefumulelwe uMoya oNgcwele, zonke izinxenye zalo azifundwe ngokuqondene nalo lonke.

Inhloso ngalekota ukuqonda kahle isigijimi sevangeli ngokukaJohane. Lehlukile kwezinye izincwadi zevangeli, livame ukugxila kwizingxoxo phakathi kukaJesu nomuntu oyedwa noma ababili njengoNathaniyeli, uNikodemu, owesifazane emthonjeni, ofe uhlangothi echibini laseBethsayida, indoda eyayizalwe iyimpumputhe, uLazaro nawodadewabo, u ilatu, u etru, noma uTomase. ziningi zalezindaba zitholakala encwadini kaJohane kuphela.

Ivangeli likaJohane iZwi likaNkulunkulu eliza kithina ngaye umphostoli. Njengalo lonke iBhayibheli, lelivangeli leza ngentando kaNkulunkulu, hhayi eyomuntu. UJohane wayeyithuluzi elasetshenziswa uMoya oNgcwele ukudlulisa izingqikithi eziningi nezibalulekile: iZwi gs , ukukhanya, isinkwa, amanzi, uMoya oNgcwele, ubunye, izibonakaliso, ubufakazi, nesiprofetho. Lezingqikithi ziyasebenzisana ukugqamisana kulo lonke lelivangeli.

Ukufunda iBhayibheli kuvame ukugxila kulokho okushiwo yizwi elilodwa noma isigatshana esithile seMibhalo. Siphenya isichazimazwi seBhayibheli, sifuna ukuthola ukuthi lisho ukuthini igama elithile. Sihlolisisa ukusetshenziswa kolimi, ukuthi kwabhalwa phansi kwasiphi isimo, umlando, bese-ke ngokusebenzisa isifanekiso sethu sikakhaphethi – silibala ukubheka ukuthi mangaki amafindo, injani indwangu, umbala, nesisekelo. onke lemininingwane ibalulekile.

Kodwa asingalahlekelwa yisithombe esikhulu ngokunaka imininingwane. ebo, ngendlela efanayo lokhaphethi wase ersia okwazi ngayo ukuthatha umqondo womuntu uwuyise ezweni lezintaba ezinhle i-Alps, kanjalo nevangeli likaJohane lingasithatha lisiyise emuva empilweni nomsebenzi kaJesu Krestu, esithola ukuphila okuphakade ngokumazi ena. Imininingwane inomsebenzi wayo – ukusikhomba esithombeni esikhulu, kanti kuJohane isithombe esikhulu ukwembulwa okuphefumulelwe kukaJesu, iNkosi noMsindisi wethu.