---
title:  Ukuqonda uMesiya Ngendlela Entsha
date:   04/11/2024
---

`Funda kuJohane 1:32-36. Uthini lapho uJohane uMbhabhadisi ngoJesu okuyinto ababengaliyilindele abantu maqondana noMesiya okwakukade elindelwe?`

AmaJuda ayebheke uMesiya ozayo owayezowakhulula ekuphathweni amaRoma. Ngemuva kwesikhathi eside sengcindezelo, amaJuda ayekholwa ukuthi uMesiya ngeke agcine ngokuketula umbuso weRoma, kodwa futhi wayezobamisa njengesizwe esikhulu nesinamandla. Kodwa amazwi kaJohane abiza uJesu nge”Wundlu likaNkulunkulu” yize noma ayekhomba emhlatshelweni waKhe ngenxa yezono, abawaqondanga. Abazanga ukuthi ukhuluma ngani.

Kanjalo, uJohane, ngevangeli lakhe, wayefuna ukuguqula indlela abaqonda ngayo uMesiya ukuze babone kuJesu ukugcwaliseka kweziprofetho ezimayelana nokufika kweNkosi nokuthi iyokwenzani. Wayengezi njengomholi kwezombusazwe noma ezempi, kodwa wayezozinikela njengomhlatshelo ngenxa yezono zezwe. Kwakuyileyo injongo yaKhe. Umbuso wawuzofika ngemuva kwalokho, sekufezeke yonke into (bheka uDaniyeli 7:18).

“Ngesikhathi uJohane ebhabhadisa uJesu, ememezela ukuthi uJesu uyiWundlu likaNkulunkulu, kwakhanya ukukhanya okusha mayelana nomsebenzi kaMesiya. Amazwi omprofethi ayeqondiswe kulawo kaIsaya athi: ‘Njengewundlu eliyiswa ekuhlatshweni.’ Isaya 53:7.”—Ellen G. White, The Desire of Ages, p. 136.

UJohane uthi kuJohane 1:31, “ ‘Nami ngangingamazi.’ “ Pho-ke, uJohane wathola kanjani ukuthi uJesu unguMesiya na? Impendulo ithi iNkosi eyathuma uJohane yayikade ithe kuye: “ ‘Lowo oyakubona uMoya ehla ahlale phezu kwakhe, nguyena obhabhadisa ngoMoya oNgcwele.” Mina ngibonile, ngafakaza ukuthi Lo uyiNdodana kaNkulunkulu’ “ (Johane 1:33, 34). Ngamanye amazwi, uNkulunkulu wembhula kuJohane ukuthi uJesu unguMesiya.

“UKrestu ungamandla nobufakazi bukaNkulunkulu” (1 Korinte 1:24). Ukwazi ukuthi uJesu unguKrestu, kuvela kuNkulunkulu uqobo ngamandla oMoya waKhe. Leliphuzu livela izikhathi ngezikhathi kuJohane. Usindiso aluveli ngokuhlakanipha kwasezweni, isayensi, noma imfundo ephakeme. Luvela kuNkulunkulu kuphela luye enhliziyweni ezungezwe ukukholwa nokulalela uJesu.

`Sasingalazi kanjani iqiniso lokuthi uJesu ungumhlatshelo wezono zethu ngaphandle kokuthi silembulelwe? Ngakhoke, kubaluleke ngani ukwazi iBhayibheli nezimfundiso zalo?`