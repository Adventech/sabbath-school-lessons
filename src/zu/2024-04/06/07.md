---
title:  Ukujula Nomcabango
date:   08/11/2024
---

Funda uEllen G. White, “The Crisis in Galilee, pp. 383-394; “In the Outer Court,” pp. 621-626, encwadini i-The Desire of Ages.

“ ‘Sizoya kubani?’ Abafundisayo bakwaIsrayeli babeyizigqila zezinhlelo. Ukushiya uJesu kwakuzokusho ukuwela ezandleni zabantu abagcina amasiko, futhi abanezinjongo zokuzikhulisa bona, befuna olwabo udumo. Abafundi basebethole ukuthula nentokozo enkulu ukwedlula impilo yabo yonke yangaphambili selokhu bamukela uKrestu. Babengabuyela kanjani emuva kulabo ababe hlekise baze bashushisa uMngani wezoni? Kwase kuyisikhathi eside belindele uMesiya; manje wayesefikile, babengeke basuke kuYe baye kulabo ababemzingela, behlupha nabo abafundi ngokuba abalandeli baKhe.

“ ‘Sizoya kubani?’ “ Ngeke sisuke ezimfundisweni zikaKrestu zothando nomusa, siye ebumnyameni bokungakholwa, ububi basezweni. Yize noma uMsindisi wadelwa abaningi ababebone imisebenzi yaKhe emangalisayo, uPetru wezwakalisa ukukholwa kwabafundi ethi: ‘Wena unguye Lowo Krestu.’ Lowo mcabangonje wokulahlekelwa yihange lemiphefumulo yabo wabagcwalisa ngokwesaba nobuhlungu. Ukungabi noMsindisi kufana nokuntanta olwandle olumnyama kunesiphepho.”—Ellen G. White, The Desire of Ages, p. 393.

**Imibuzo Yokuxoxisana**:

`Eklasini, xoxani ngombuzo olukhuni othi: kungani abanye abantu uma benikwe ubufakazi bokuthi uJesu unguMesiya, nobeqiniso lobuKrestu, belamukela ngokujabula, kanti abanye uma benikwa bona lobo bufakazi, bayabenqaba?`

`Yiliphi elinye iqiniso elibalulekile elingase libe khona, ngaphandle kokuthi uJesu Krestu wafela izono zethu? Kodwa, salazi kanjani leliqiniso elimqoka na? Ngesayensi? imithetho yemvelo? inkolo yemvelo? ukuhlakanipha? Yize noma konke lokhu kungase kusiholele ekukholweni kuNkulunkulu onguMdali, akukho kulokhu kukodwa, noma kukonke, okungasifundisa iqiniso elibaluleke kakhulu esidinga ukulazi, elithi: uKrestu wafela izono zethu. Lokho, ukuthi konke lokuhlakanipha okubaliwe ngenhla, ngeke kusiholele entweni eyodwa esiyidinga ngempela—ukusifundisa ngokubaluleka kokwenza iBhayibheli libe yisona siphephelo sethu sokugcina ezindabeni zokukholwa?`

`Kungani kubaluleke kangaka enkolweni yomuntu ukukhuluma ngezinto ozenzelwe nguNkulunkulu empilweni yakho?`