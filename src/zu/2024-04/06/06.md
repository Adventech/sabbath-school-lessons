---
title:  Ubufakazi Besixuku
date:   07/11/2024
---

“Kepha ngosuku lokugcina olukhulu lomkhosi uJesu wema wamemeza wathi: Uma ekhona owomileyo, akeze Kimi, aphuze. Okholwa Yimi, njengokusho kombhalo, esiswini sakhe kuyakugobhoza imifula yamanzi aphilayo” (Johane 7:37, 38).

UJohane wabhala izikhathi eziningi ngoJesu ekhuluma ngokusobala ngaYe, ukuthi ungubani, nokuthi weza lapha ukuzokwenzani.

Lamazwi abhalwe lapha ngenhla, acashunwe kuJohane 7:37, 38, ayisibonelo esinye futhi salokho uJesu akushoyo ngaYe, nokuthi uyokwenzani kubo bonke abeza kuYe. Kwaku amazwi anesisindo lawo.

`Ngesikhathi uJesu ekhuluma namaJuda ayeze emkhosini wamadokodo, abaningi kuleso sixuku basabela kanjani? Johane 7:37-53`

Abanye bathi unguMprofethi njengoba wayeshilo uMose endulo (Duteronomi 18:15-19). Abanye bathi unguKrestu. Kodwa lokho kwasusa impikiswano ngokuthi uMesiya wayengezukuvela eGalile—kwakufuneka abe yinzalo kaDavide, azalelwe eBethlehema –okwakunjalo ngempela ngoJesu (qhathanisa noMathewu 1-2), kodwa abaningi babengakwazi lokho!

Ngisho nalabo ababezombopha, bamangaliswa yindlela akhuluma ngayo ngokukhululeka. AbaFarisi baphendula izikhulu ngomunye umbuzo: “Ukhona yini ezikhulwini nakubaFarisi oke wakholwa nguYe na?” (Johane 7:48). Lombuzo wabaFarisi wanika uJohane ithuba lokufaka uNikodemu, yena owathi ngemuva kokuhlangana noJesu, wafuna ukuvikela uJesu kumacebo abo. “Konje umthetho wakithi uyamlahla yini umuntu ungakamuzwa kuqala, uze wazi akwenzayo, na?

Ngabe uNikodemu wamamukela yini uJesu njengoMesiya? Nakuba lokhu kungesibo ubufakazi bokuthi wamamukela, phakathi kwalesehlakalo nalokho akwenza kamuva ngemuva kokufa kukaJesu (bheka uJohane 19:39, 40), iBhayibheli lisinika ubufakazi obuqinile bokuthi uNikodemu nangempela wakholwa kuJesu.

`Ngakhoke impendulo embuzweni wabo yathi, Yebo, omunye wabaFarisi wakholwa kuYe. Funda kuJohane 7:49. Yini leyo eyashiwo abaholi, eyatshengisa ukubukela phansi abantu ababelandela uJesu? Singathola sifundo sini lapho?`