---
title:  UBaba Wasezulwini
date:   08/12/2024
---

Ivangeli likaJohane lesekelwe yindaba yonke yeBhayibheli, kusukela kwimvelaphi yethu. “Ekuqaleni uNkulunkulu wenza izulu nomhlaba” (Genesise 1:1). Noma: Ekuqaleni uBaba, iNdodana, noMoya oNgcwele badala amazulu nomhlaba. Bangumthombo wakho konke okukhona. Badala amazulu, okuhlanganisa nezidalwa ezihlala kuwona. Emhlabeni wethu kwaba khona ukudalwa okukhethekile kokuphila, kanti okuyiyona ndalo ekhetheke kakhulu, abantu. Inhloso kaNkulunkulu ngokudala abantu ukuthi sihlalisane ngokuzwana naYe kanye nabanye abantu.

Ngeshwa, uLusifa waletha isono kulomhlaba. Isono, phakathi kwezinye izinto, sisho ukuthikamezeka kobudlelwane bethu noNkulunkulu. Sihlanekezela lokho ayikho uNkulunkulu. Kanjaloke, uJesu wathatha isimo somuntu ukuze abuyisele ulwazi ngoNkulunkulu, alethe usindiso ebantwini.

Ngesikhathi esemhlabeni, uJesu wayekela impilo yaKhe kuYise, ephila ngokuholwa uYena. Wathi: “ ‘Mina noBaba simunye’ “ (Johane 10:38). “Uma ngingenzi imisebenzi kaBaba, maningakholwa Yimi’ “ (Johane 10:37)

Yiziphi ezinye izindima zikaBaba njengokuchazwe kulezindimana ezilandelayo?

`Johane 3:16, 17; Johane 6:57`

`Johane 5:22, 30`

`Johane 6:32; Johane 14:10, 24`

`Johane 6:45`

`Johane 16:15, Johane 16:23`

`Lezindimana zitshengisa uBaba enobudlelwane obusondelene noJesu Krestu, iNdodana. UBaba uthintene eduze nomhlaba wethu, futhi unomdlandla omkhulu ekusindisweni kwethu. Leliqiniso lisifundisani ngothando lukaNkulunkulu ngathi?`