---
title:  KuYena Kwakukhona Ukuphila
date:   24/11/2024
---

KuJohane 1:1, umphostoli usho ngokusobala ukuthi uJesu unguNkulunkullu, iNdodana engcwele. Ngakhoke, kuJohane 1:4—“Ukuphila kwakukuYe, ukuphila kwakungukukhanya kwabantu”—uma kukhulunywa ngokuphila lapha kushiwo ukuphila kwasezulwini, okungatshelekiwe, okwaphakade, okokuzimela. Ngoba unokuphila ngaphakathi kwaKhe, uyakwazi ukukubeka phansi, abuye akuthathe futhi (Johane 5:21; qhathanisa noJohane 14:19).

Leligama elithi ukuphila (zoe) livela izikhathi ezingu 36 evangelini likaJohane, cishe amaphesenti angu 25 okusetshenziswa kwalo eTestamenteni eliSha. KuJohane 1:4, ngaphandle kokukhuluma ngomthombo wokuphila emhlabeni wethu, leligama liphinde lixhunyaniswe nosindiso. Kuyo yonke incwadi kaJohane esele, lomqondo wokuphila (zoe) uvame ukusho ukuphila kwaphakade, isithembiso sosindiso (bheka kuJohane 3:15, 16, 36; Johane 4:14, 36; Johane 6:27, 40, 47, 54, 68; Johane 10:27, 28). Kanjalo-ke, Lowo owanika ukuphila mhla kudalwayo, kusenguYena oletha usindiso, ukuphila okuphakade, emhlabeni odukile.

`Wezelani kulomhlaba uJesu? Johane 1:29, Johane 3:16, Johane 6:40, Johane 10:10, Johane 12:27.`

“ ‘Njengokuba uMose waphakamisa inyoka ehlane, kanjalo iNdodana yomuntu imelwe ukuphakanyiswa, ukuba yilowo nalowo okholwa yiyo abe nokuphila okuphakade’ “ (Johane 3:14, 15).

Njengoba inyoka yethusi yathatha isikhundla samaIsrayeli ayekade elunywe yizinyoka, kanjalo uJesu wathatha indawo yethu, thina esilinyazwe yisono. Wathwala isijeziso okwakungesethu ukuze sibe nokuphila okwakungokwaKhe.

Futhi uKrestu ufisa ukuthi sibe nokuphila, sibe nakho kuchichime (Johane 10:10). Kanjalo-ke, “bonke abamamukelayo, wabapha amandla okuba babe ngabantwana bakaNkulunkulu, labo abakholwa egameni laKhe: abangazalwanga ngagazi, nantando yenyama, nantando yendoda, kodwa bazalwa nguNkulunkulu” (Johane 1:12, 13).

UKrestu weza ukuzositshengisa uYise. “Akakho oke wabona uNkulunkulu; iNdodana ezelwe yodwa esesifubeni sikaYise iyona embonakalisile” (Johane 1:18). Ngokubona isimilo sikaJesu, singabona isimilo sikaYise.

`Yini esingayifunda empilweni kaJesu ngesimilo sikaYise? Kungani lokhu kwambulelwa kuyizindaba ezimnandi kangaka?`