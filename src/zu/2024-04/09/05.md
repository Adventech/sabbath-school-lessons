---
title:  Ukwala Umthombo Wokuphila
date:   27/11/2024
---

Ezinye izindaba ezidabukisa kakhulu kulo lonke iBhayibheli zitholakala encwadini kaJohane. “Ukukhanya kukhanya ebumnyameni, kepha ubumnyama abukwamukelanga….Wayekhona ezweni, izwe lavela ngaYe, kepha izwe alimazanga. Weza kwabakubo, abakubo abamamukelanga” (Johane 1:5, 10, 11). U “NGINGUYE” waphikwa abaningi besizwe sakubo.

Akumangalisi ukuthi uPawulu waxwayisa wathi: “Ngakhoke maningalahli isibindi senu” (Heberu 10:35). Njengoba sesibonile kaningi-ningi, uKrestu waphikwa ngoba abantu bengalamukeli iZwi laKhe.

“Indlela yokucabanga yabantu banamhlanje iqala ngokungabaza. Abantu bangabaza yonke into befuna ukuthola ukuthi liyini iqinso. Lokho okuwumelayo lowo mlilo wemibuzo, kwamukelwa njengolwazi oluqine njengedwala, abangasekela phezu kwalo ukukholwa kwabo. Abanye basebenzisa indlela efanayo noma sekufikwa eBhayibhelini, bebuza yonke into, kusukela kwisayensi, kuye emlandweni, nokuhlakanipha, nezifundo ngezimbiwa, befuna ukuthola ukuthi liyini iqiniso eBhayibhelini. Kwayona lendlela abayisebenzisayo iqala, futhi yakhele, phezu kokungabaza ubuqiniso beMibhalo. UKrestu wabuza wathi: ‘Mhla ibuyayo iNdodana yomuntu iyokuthola yini ukukholwa emhlabeni?’ (Luka 18:8).—E. Edward Zinke and Roland Hegstad, The Certainty of the Second Coming, (Hagerstown, MD: Review and Herald Publishing Association, 2000) p. 96.

`Funda kuNumeri 13:23-33. Yini eyenza umehluko phakathi kwemibiko emibili eyabuya nezinhloli mayelana nezwe laseKhenani?`

Isono samaHeberu ngesikhathi eseKadeshi Barniya kwaba ukungabaza iZwi likaNkulunkulu. UNkulunkulu wayethe abenyuke balidle izwe. Kwathunyelwa izinhloli eziyishumi nambili ukuyohlola izwe laseKhenani. Zabuya nemibiko emibili. Eziyishumi zaletha umbiko ongemuhle. Zathi: kukhona iziqhwaga kuleliyazwe, imizi yakhona ibiyelwe ngezindonga, banezikhali esingakaze sizibone ngaphambili, amabutho abo aqeqeshwe kahle ngempela. Uma kuqhathaniswa, thina sasikade siyizigqila ezweni laseGibhithe, singazi lutho ngezempi. Izinhloli eziyishumi zavumelana ngombiko omubi, owawesekelwe ubufakazi obethusayo ngokubuka komuntu. Izinhloli ezimbili zavotela ukuthi akuyiwe phambili, ngokwesekelwa ukukholwa kwazo amandla amakhulu eZwi likaNkulunkulu.

`Singagwema kanjani ukwenza iphutha elifana nalelo elenziwa lapha? Kusenjalo, futhi singakugwema kanjani ukwenza into yobuwula, esicabanga ukuthi intando kaNkulunkulu, engeke yehluleke?`