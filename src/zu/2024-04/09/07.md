---
title:  Ukujula Nomcabango
date:   29/11/2024
---

U-Ellen G. White, “ ‘God With Us,’ “ pp. 19-26; “Controversy,” pp. 601-609, encwadini I The Desire of Ages.

“Ngokuzehlisa athathe isimo sobuntu, uKrestu wabonakalisa isimilo esiphikisana naleso sikaSathane. Kodwa waqhubeka nokwehlela phansi ngokuzithoba. ‘Wathi efunyenwe enjengomuntu ngesimilo, wazithobisa elalela kwaze kwaba sekufeni, yebo, ekufeni kwesiphambano.’ Filipi 2:8. Njengoba umpristi omkhulu wakhumula izingubo zakhe ezinhle zobupristi, wenza umsebenzi wakhe egqoke ilineni elimhlophe eligqokwa abapristi bezinga eliphansi, kanjalo noKrestu wathatha isimo senceku nomhlatshelo, Yena uqobo engumpristi, futhi Yena uqobo enguMhlatshelo. ‘Yebo, yalinyazwa ngenxa yeziphambeko zethu, yachotshozwa ngobubi bethu: isijeziso sasiphezu kwaYo ukuba sibe nokuthula.’ Isaya 53:5.

“UKrestu waphathwa ngendlela eyayifanele thina, ukuze siphathwe ngendlela eyayifanele Yena. Wagwetshwa ngenxa yezono zethu ayengenasabelo kuzo, ukuze senziwe abalungileyo ngokulunga kwaKhe esasingenasabelo kukho. Wafa ukufa kwethu, ukuze sithole ukuphila kwaKhe. ‘Nangemivimbo yaYo siphilisiwe thina.’ “—Ellen G. White, The Desire of Ages, p. 25.

**Imibuzo Yokuxoxisana**:

`UJesu wanikela ngokukhulu kakhulu ukuze asindise izwe. Yiziphi izindlela ozibona zizinhle kakhulu zokusiza abanye ukuba babona leliqiniso elimangalisayo, beze kuYe ngokukholwa?`

`Yikuphi okwehluke kakhulu ekwenzeni izinqumo ezingeni labantu, lasezweni uma kuqhathaniswa nokwenza izinqumo ngokwembulelwa yizulu?`

`Izinto ezifana nokuhlakanipha nokusebenzisa umqondo zingena kanjani ekuqondeni iZwi likaNkulunkulu? Yiziphi izizathu zomqondo esinazo zokwamukela ukukholwa? Izinto ezifana nokugcwaliseka kwesiprofetho noma ubuhle obumangalisayo bomhlaba odaliweyo zisikhomba kanjani ekuthini ukhona ngempela uNkulunkulu, naseqinisweni lecebo losindiso?`

`Eklasini, xoxani ngempendulo yombuzo osekugcineni kwesifundo sangolwesiThathu. Ukukholwa kwakho kwesekelwe phezu kwani? Ukuba umuntu ubengakubuza ukuthi kungani ukholwa kuJesu nalokho okushiwo yivangeli, ungaphendula uthini?`