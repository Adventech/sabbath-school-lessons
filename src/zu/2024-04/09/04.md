---
title:  Ukukholwa Nokuzalwa Kabusha
date:   26/11/2024
---

`FundakuJohane 1:12, 13. Yiziphi izinyathelo ezichaziwe lapha zokuba umKrestu?`

UJohane wabhala ivangeli lakhe ukuze sikholwe nguJesu, ngokukholwa, sibe nokuphila okuphakade egameni laKhe (Johane 20:31). KuJohane 1:12, 13, lokhu kuchazwa ngezinyathelo ezimbili. Esokuqala, siyamamukela, okusho ukukholwa kuYe. Esesibili, usinika igunya noma amandla ukuthi sibe abantwana bakaNkulunkulu, okuchazwa endimaneni ka13 njengokuzalwa nguNkulunkulu. Ngakhoke, kukhona umkhakha wobuntu nowezulu ekubeni umKrestu. Sidinga ukwenza izinto ngokukholwa, simamukele Yena, sivumele ukukhanya, kodwa uYena odala inhliziyo kabusha.

Empeleni, kwakona-nje ukukholwa kuyisipho sikaNkulunkulu esiza ngokukholwa yiZwi laKhe (Roma 10:17). “Ukuze sibe nokukholwa kweqiniso, okuhlala njalo kuKrestu, simelwe ukumazi njengoba echaziwe ezwini.”—Ellen G. White, Fundamentals of Christian Education, p. 433. “UMoya esebenza engqondweni yomuntu, eyikhanyisa, wakha ukukholwa kuNkulunkulu.”—Ellen G. White Comments, The Seventho-day Adventist Bible Commentary, vol. 7, p. 940.

Labo abakholwa noma abamukela iNdodana njengoMesiya, bathola ukuphila okuphakade. UJohane uphinde agcizelele ukwamukela noma ukukholwa yiZwi elakhulunywa nguJesu (Johane 5:24, 38, 47). Umsebenzi kaMoya oNgcwele ukuthinta inhliziyo (Johane 16:7, 8; qhathanisa namaRoma 8:16).

`Funda kumaRoma 8:16. Yimuphi umthetho wokusindiswa ngoJesu esiwuthola lapho?`

Ukukholwa, ukukholwa kweBhayibheli, okwakhelwe phezu kukaMoya oNgcwele ezinhliziyweni zethu, yisisekelo sokukholwa kwethu. “Ukukholwa kuyisibusiso esikhulu—ihlo elibonayo, indlebe ezwayo.”—Ellen G. White, In Heavenly Places, p. 104. Indlela yabantu yokubuka ukukholwa ithi asithole isisekelo, isizathu sokukholwa, bese siyakholwa-ke. Ngokuphambene nalokho, indlela yeBhayibheli ithi ukukholwa yisisekelo, isipho esivela kuNkulunkulu (Efesu 2:8, 1 Korinte 1:17-24, 1 Korinte 2:1-6). Siqala ngesisekelo sokukholwa, ukusuka lapho, siyakhula ekuqondeni nasemseni.

`Ukuba umuntu ubengakubuza ukuthi kwesekelwe phezu kwani ukukholwa kwakho, bewungaphendula uthini?`