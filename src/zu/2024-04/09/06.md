---
title:  Ukulahlwa
date:   28/11/2024
---

“Okholwa Yiyo kahlulelwa; ongakholwa usahlulelwe, lokhu engakholwanga egameni leNdodana ezelwe yodwa kaNkulunkulu….ngokuba yilowo nalowo owenza ububi uzonda ukukhanya, akezi ekukhanyeni ukuba imisebenzi yakhe ingasolwa. Kepha owenza iqiniso uyeza ekukhanyeni” Johane 3:18-21), qhathanisa noJohane 1:10).

`Kungani abantu beya ekwahlulelweni? Johane 3:18, 36; Johane 5:36; Johane 5:24, 38; Johane 8:24; Johane 12:47.`

Ukwaliwa kukaJesu Krestu, ukuKhanya kwezwe, kusishiya sivulelekele ukungabaza nezilingo zikaSathane. Ukushiya ukukhanya, uye ebumnyameni.

U-Eva wayenikwe ukukhanya nendlela yokuziphatha ngokuqondene nomuthi ophakathi nensimu. USathane wamlinga ukuba angabaze ukukhanya. Wavivinya izwi likaNkulunkulu ngokucabanga ukuthi uNkulunkulu wothando ngeke azibhubhise izidalwa azenzile. Futhi wethembela emizweni yakhe. Inyoka yasidla isithelo, yase ithola amandla okukhuluma. Mhlawumbe inyoka ikhuluma iqiniso nje. Uma ngisidla isithelo, ngingaba njengoNkulunkulu! Esekhohlisiwe, wafulathela ukukhanya. Umyeni wakhe naye wakhetha leyo ndlela.

`Funda kuMathewu 4:1-4. UKrestu wasebenzisa ziphi izimiso elingwa ehlane, ukunqoba izinkohliso zikaSathane?`

UKrestu wayenaso leso sikhali sokucabanga esasetshenziswa nguAdamu noEva , abantu ababephila ngaphambi kukazamcolo, noIsrayeli eKadesh Barniya. Wayenakho ukubuza ukuthi uNkulunkulu wothando wayengayishiyelani iNdodana yaKhe ehlane izinsuku ezingu 40, ngaphandle kokudla nokuvikeleka. Futhi wayenakho ukuzimisela ngokutshengisa ukuthi uyiNdodana—athi ngizowaguqula lamatshe abe yizinkwa, kodwa kunalokho, waphendula ngeZwi likaNkulunkulu. Wayenza izinto ngokwendlela yasezulwini, hhayi indlela yezwe yokucabanga. Kwakulula kakhulu ukuthi avele avikele indlela yokwenza isinqumo esingalungile, okuyinto abantu abaningi, ngisho nabakholwayo, abayenzayo.