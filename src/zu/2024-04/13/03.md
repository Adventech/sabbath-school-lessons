---
title:  Ukubhekisa Amehlo kuJesu
date:   23/12/2024
---

`Funda kuJohane 21:20-22. Mbuzo muni owaholela uPetru endleleni okungeyona? UJesu wayiqondisa kanjani indlela?`

UJesu wayesanda kubuyisela uPetru emsebenzini, wathi kuye: “Ngilandele” (Johane 21:19). UPetru wayezolandela uJesu ngempela ukuya ogwini ngoba uPetru wabheka emuva, wabona uJohane elandela uJesu naye, wase uyabuza ngoJohane ethi: “ ‘Nkosi, lona-ke yena?’ “ (Johane 21:21).

Ngokubuyisela uPetru emsebenzini, uJesu waprofetha ngendlela uPetru ayokufa ngayo (Johane 21:18). Kubonakala sengathi uPetru wayefuna ukwazi ngokufa kukaJohane. UJesu ubuyisela umqondo kaPetru odabeni lokumlandela, hhayi ukukhathazeka ngokuyokwenzeka komunye umfundi.

`Funda kuJohane 21:23-25. Kwaba kanjani ukungaqondakali kwamazwi kaJesu? Umphostoli uJohane wakulungisa kanjani lokho kungaqondakali?`

Abantu abezwisisanga uma uJesu ethi: “ ‘Uma ngithanda ukuthi ahlale ngize ngifike, kuyini kuwe na? Wena landela mina!’ “ (Johane 21:22). Babecabanga ukuthi uJesu uthi uyobuya engakafi uJohane. Ngokuhamba kwesikhathi, noJohane eguga, kwakuzokuba yinkinga ukuba wayezofa (vele kodwa wagcina efile) uJesu engakabuyi. UJohane uyawulungisa lowo mbono ngokuthi kwakuyisifiso sikakaJesu, wayengaprofethi.

Ukugxilisa amehlo kuJesu esikhundleni sabanye abantu, indlela enamandla esiholayo uma singena kulesifundo saleliviki. UJesu, uJesu yedwa, onguMsindisi wethu. Abantu bazokujabhisa, baze bakuzwise ubuhlungu.

Amaqiniso asesifundweni angolwesiThathu kuye kolwesiHlanu azoxhuma kulengqikithi yokuqonda iZwi likaNkulunkulu, ngenjongo yokwazi nokulandela uJesu, okunguYena yedwa ofanele ukuba iNkosi yethu nomHoli wethu— kungakhathalekile ukuthi sithola luphi olunye usizo, neziyalo, nokuholwa okuvela kwabanye abantu.

`Kukangaki abanye, okade ubathemba, bekuphoxa? Zifundo zini, noma zilukhuni kangakanani, owazifunda ngalokho?`