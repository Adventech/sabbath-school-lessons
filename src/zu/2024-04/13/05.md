---
title:  Imfundiso Evela “Ngaphezulu” noma “Phansi”
date:   25/12/2024
---

`Funda kuJohane 4:46-54. Iyiphi inkinga eyaletha isikhulu kuJesu, futhi yini okwakuyiyona nkinga ngempela la?`

Lendoda yeza kuJesu ukuKhanya kwezwe, kodwa yase iqedile emqondweni wayo ukuthi iyokholwa kuphela uma uJesu engaphilisa ingane yayo. Singathi “imfundiso yalendoda kwaku eyaphansi.” imfundiso yaphansi ibekela uNkulunkulu neZwi laKhe imigomo nemibandela. Imibono yabantu, njengoba iphaphalaza kangaka, futhi isilela nje, iyona eyizwi lokugcina ngendlela abantu abahumusha ngayo iZwi likaNkulunkulu. Ugibe oluyingozi lolo!

Imfundiso “evela ngaphezulu” ngakolunye uhlangothi, isabela ngokukholwa, ukukholwa kuNkulunkulu neZwi laKhe kuqala (Johane 4:48; Johane 6:14, 15; 2 Thimothewu 3:16). Uma iBhayibheli lamukelwa ngokukholwa, lizichaza lona ngokwalo. Okushiwo yiMibhalo, kunokucabanga kwalesi sikhathi, yisona isiqondiso sokuqonda nokuchaza iMibhalo. Imibono yabantu ayibe ngaphansi kweZwi likaNkulunkulu, kungabi yiZwi likaNkulunkulu elizokuba ngaphansi kokuhumusha nemibono yabantu.

Masikholwe amazwi eMibhalo uma sifuna ukukholwa amazwi kaJesu (Johane 5:46, 47). “ ‘Uma nimi ezwini laMi, ningabafundi baMi isibili’ “ (Johane 8:31). “ ‘Uma singabaza iZwi likaNkulunkulu iZwi laKhe ngeke lihlale kithina (Johane 5:38). “ ‘Ongalayo, engawamukeli amazwi aMi unomahlulelayo; izwi engalikhulumayo yilona eliyakumahlulela ngosuku lokugcina. Ngokuba mina angikhulumanga ngokwami, kodwa uBaba ongithumileyo nguYe onginike umyalo wokuba ngizakuthini, ngikhulumeni’ “ (Johane 12:48, 49).

Ukuzwa iZwi likaNkulunkulu akusikho-nje ukuthola ulwazi. Kusho ukwenza intando kaNkulunkulu. Yikho-ke lokhu ukusabela ezwini likaNkulunkulu. “ ‘Uma umuntu ethanda ukwenza intando yaKhe, uzakwazi ngemfundiso noma ivela kuNkulunkulu noma ngizikhulumlela okwaMi’ “ (Johane 7:17).

Lokhu kuzwa, nokwenza, iZwi likaNkulunkulu kutshengisa uthando kuYe. “ ‘Uma umuntu engithanda, uyakugcina iZwi laMi; uBaba uyakumthanda, siyakuza kuye, sihlale kuye’ “ (Johane 14:23).

`Kunabudlelwane buni phakathi kokuthanda kwethu uJesu nokulalela? Kungani okunye “ukulalela” okungesekelwe phezu kothando kuyingozi yokuthi kungaba ukuzama ukuthola ukusindiswa ngokugcina umthetho?`