---
title:  'Isandulelo: Ukwazi uJesu neZwi laKhe'
date:   21/12/2024
---

### Kuleliviki Funda ku
Johane 21; Johane 11:9, 10; Johane 8:42-44; Johane 4:46-54; 2 Thimothewu 3:16; Johane 15:1-11.

> <p>Indimana Yekhanda</p>
> “ ‘Nihlola iMibhalo , ngokuba nithi ninokuphila okuphakade kuyo; yiyona efakaza ngaMi’ “ (Johane 5:39).

Ivangeli likaJohane, njengelikaMarko, liphetha ngomhlangano eGalile. Lesifundo sokugcina ngencwadi kaJohane, siphathelene nalokho kuhlangana kodwa likuhlanganisa nengqikithi yokuthi simazi kanjani uJesu neZwi likaNkulunkulu—okungumcabango otholakala kulo lonke lelivangeli lesine. Nokuba babekade benoJesu isikhathi esingaphezu kweminyaka emithathu, abafundi babengakakulungeli ukubethelwa nokuvuka kwaKhe, yize uJesu wayebatshele izikhathi eziningi ngokwakuzokwenzeka. Ngeshwa, abalithathanga linjalo izwi laKhe.

Nathi namhlanje singaba sengozini yokwenza iphutha elifanayo: sizwe, size silifunde iZwi likaNkulunkulu, kodwa singalilaleli; singahlali kulo; futhi singalilaleli. Ngamanye amazwi, singalamukeli njengokukhanya okufanele kuqondise imicabango nezenzo zethu. La, kulapho ngeshwa, amaKrestu amaningi ezithola ekhona engahlosile.

Kulesifundo sethu sokugcina ngoJohane, sizobuka amanye amaphuzu amqoka alelivangeli, angasisiza ukwazi uJesu ngokuthe xaxa kunokumazi ngengqondo-nje , kodwa simazi kangcono, sihlale eduze naYe neZwi laKhe.

_*Funda isifundo saleliviki ukulungisela iSabatha lika UZibandlela 28._