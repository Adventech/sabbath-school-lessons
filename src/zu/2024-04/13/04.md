---
title:  Ukukhanya Nobumnyama
date:   24/12/2024
---

`Funda kuJohane 1:4-10; Johane 3:19-21; Johane 5:35; Johane 8:12; Johane 9:5; Johane 11:9, 10; noJohane 12:35. Yikuphi okuphikisana kakhulu lapha, futhi kungani lokho kuphikisana kubalulekile ekuqondeni kahle iqiniso?`

Umhlaba usebumnyameni; awukufuni ukukhanya, futhi awukwazi ngokwawo, ukuthola indlela eya kuNkulunkulu weqiniso, uNkulunkulu wethu wendalo, wesambulo, nosindiso.

“Abantu, ngokwabo, ngeke baze bafinyelele ekwazini okukaNkulunkulu. Kuphakeme njengezulu; Yini ongayenza? Kujule njengendawo yabafileyo; yini ongayiqonda?’ Job 11:8. Umoya wokutholwa nguNkulunkulu kuphela ongasembulela izinto ezijulile zikaNkulunkulu, ezingakaze zibonwe yihlo lomuntu, nandlebe yazizwa, noma kwangena enhliziyweni yomuntu.’ ‘uNkulunkulu usembulele zona ngoMoya waKhe.’ “—Ellen G. White, The Desire of Ages, p. 412.

UJesu Krestu kuphela “ombonakalisile,” uBaba (Johane 1:18). Igama lesiGriki lithi exegeomai, okusho “ukuhumusha,” “ukuchaza,” “ukwembula”. UJohane wembula uJesu njengesithunywa sezulu, Lowo ochaza ukuthi kusho ukuthini ukwazi uNkulunkulu. UNkulunkulu singamazi ngoJesu kuphela.

`Funda kuJohane 8:42-44. UJesu usichaza kanjani isisekelo okungesona seqiniso, abaholi bakwaIsrayeli ababakhele kuso inkolo yabo?`

Labo abangamile eqinisweni, bazikhulumela okwabo. “Babona” okushiwo yindimana ngamehlo abantu. Ngokuphikisana nalokho, kufuneka samukele ukuthi uKrestu ungukukhanya kwezwe, silandele Yena uma sichaza iZwi. USathane ukhuluma “okungokwakhe” (Johane 8:44). Uma singaqaphele, singazinikele ngokukholwa nokulalela kuNkulunkulu, sisengozini yokwenza okufanayo: ukufunda indimana ngokwesekelwe phezu kwezethu izifiso, izimfuno, nomqondo, okuyinto esingayenza kalula kunokuba sicabanga.

`Usabela kanjani kulawo maqiniso “akunyathela izinzwane,” uma kuqhathaniswa nendlela ofanele ukusabela ngayo kulawo maqiniso?`