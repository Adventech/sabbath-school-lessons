---
title:  Ukucabanga Kabanzi
date:  10/01/2025
---

Funda ku-Read Ellen G. White, “The Privilege of Prayer,” pp. 93–104, in Steps to Christ.

“Thatha konke okudingayo, nalokhu okujabulelayo, nezinto ezikudabukisayo, nazo zonke izinto ozikhathalelayo, nokwesaba kwakho, konke lokhu ukubeke phambi kukaNkulunkulu. Ngeke ukwenze kube ngumthawalo kuYe, futhi angeke kumkhathaze. Lowa owaziyo ukubala izinwele ezisekhanda lakho, akasiyena umuntu owehlukile ezintweni ezidingwa ngabantwana bakhe. “INkosi inesihe esikhulu sesihawu.” (Jakobe 5:11) INkosi iyathinteka ngobuhlungu nangokububula esikwenzayo kwethu. Thululela kuYe konke okudida ukucabanga kwakho. Ayikho into enkulu engamehlula Yena, njengoba enamandla okuthwala imihlaba yonke. UnguNkulunkulu obusa kuyoyonke indawo edaliweyo. Akukho into ngisho nencane kakhulu angeke akwazi ukuyibona. Akukho amava esidlule kuwo ayifu elimnyama kangangoba Yena angeke akwazi ukuwaqonda. Ayikho into ebucayi engaba namandla okumdida, akukho ngcindezi engakwazi ukuhlukumeza umphefumulo wethu, nokujabula okungaba ngaphezu kwamandla ethu. Awukho umthandazo esingehluleka ukuwusho nokungenzeka uBaba osezulwini angakwazi ukuwunaka, noma kungabibikho sinyathelo azosithatha ngokushesha. “Uyaphilisa abanhliziyo echobokileyo; izilonda zabo uyazibopha” (Ihubo 147:3).  Ubudlelwano obukhona phakathi komphefumulo ngamunye noNkulunkulu kwehlukile futhi kuyinto ebalulekile ngangokuba ungathi awukho omunye umphefumulo okhona emhlabeni ozokwabelana nalokhu kunakekelwa nguNkulunkulu. Kuphinde kubonakale sengathi awukho nomunye umphefumulo uNkulunkulu awunikelele iNdodana yakhe ayithandileyo.”—Ellen G. White, Steps to Christ, p. 100.

**Imibuzo Yokuxoxisana**

`Gxila emushweni oshiwo ngenhla: “Ubudlelwano obukhona bomphefumulo ngamunye noNkulunkulu kuyinto eyehlukile nebaluleke okungathi akasekho omunye umuntu ophilayo emhlabeni ozohlomula ndawonye naye ngaphansi kokunakekelwa okukhethekile nguNkulunkulu, okungathi awukho omunye emphefumulo avuma ukunikela iNdodana yakhe ethandiweyo.” Ingabe yikuphi ukududuzeka okutholayo kulenkulumo engenhla na? Kungabe kufuneka uphile impilo enjani njengoba sewunolwazi lokuba seduzane nawe kukaNkulunkulu, nokunakekela akunika kona  na? Ungafunda kanjani ukuphila ube unolwazi lokusebenza kwesithembiso esimangalisayo sikaNkulunkulu na? Ake ucabange, uma ungaba nokukukholwa lokhu ngokweqiniso nsuku zonke.`

`Kulokhu ofunde ngakho kuleliviki, kungabe ukuqonda kanjani lokhu okubhalwe ku-Amahubo 103: 17, 18 na? Kungabe lamavesi akukhombisani mayelana nokuba khona kothando lukaNkulunkulu ingunaphakade na? Kungani sizuza lokhu esingakuzuzayo kubudlelwano bethu noNkulunkulu kuxhomeke ekutheni siyalwamukela noma asilwamukeli uthando lwaKhe na?`

`Kungabe kusisizaphi ukwazi lokhu esikufundile kubudlelwano esinabo noNkulunkulu na? Kungabe kuthinta kanjani indlela esicabanga ngayo ngobuhlungu abanye abantu ababhekana nabo na?`