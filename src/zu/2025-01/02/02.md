---
title:  Uthando Olumi Ingunaphakade LukaNkulunkulu
date:  05/01/2025
---

IMibhalo ikubeka kube sobala lokhu: UNkulunkulu ubathanda bonke abantu. Ivesi elidumile eBhayibhelini elimemezela leliqiniso lithi “Ngokuba uNkulunkulu walithanda izwe kangaka, waze wanikela ngeNdodana yakhe ezelwe yodwa ukuba yilowo nalowo okholwa yiyo angabhubhi kodwa abe nokuphila okuphakade” (Johane 3:16).

`Funda iHubo 33:5 neHubo 145:9. Kungabe lamavesi afundisani ngothando lukaNkulunkulu olubunene, nolunozwela, nolugcwele umusa na?`

Abanye abantu bacabanga ukuthi kabathandwa, noma uNkulunkulu angabathanda bonke abantu ngaphandle kwakhe. Yize kunjalo, iBhayibheli lilokhu limemezela ukuthi wonke umuntu uNkulunkulu uyamthanda. Akukho noyedwa angamthandiyo. Ngenxa yokuthi uNkulunkulu usithanda sonke, uyafisa ukuthi wonke umuntu asindiswe.

`Funda 2 Petro 3:9; 1 Thimothewu 2:4; no Hezekiya 33:11. Kungabe lamavesi asifundisani mayelana nesifiso sikaNkulunkulu sokuba bonke abantu basindiswe na?`

Ivesi elilandela inkulumo ka-Johane 3:16 lithi: “Ngokuba uNkulunkulu kayithumanga iNdodana ezweni ukuba yahlulele izwe, kodwa ukuba izwe lisindiswe ngayo” (Johane 3:17).

Ukube kwakuya njengokufisa kukaNkulunkulu, bonke abantu babezolwamukela uthando lwaKhe bese beyasindiswa. Noma kunjalo, uNkulunkulu kasoze aphoqelela uthando lwakhe kunoma yimuphi umuntu. Wonke umuntu unelungelo lokwamukela noma angalwamukeli uthando lwaKhe.

Yize kukhona abantu abangalwamukeli uthando  lwaKhe, uNkulunkulu akazimisele ukuyeka  nokuqhubeka nokubathanda. Engcwadini kaJeremiya uNkulunkulu wathi kubantu bakhe: “Ngikuthandile ngothando oluphakade, ngalokho ngikudonsile ngomusa” (Jeremiya 31:3). Kwenye indawo eBhayibhelini uNkulunkulu uyaqhubeka nokufundisa ngokuthi uthando lwaKhe lubekezela ingunaphakade (Funda isibonelo ku-iHubo 136). Uthando lukaNkulunkulu alusoze lwaphela. Lukhona ingunaphakade. Akulula ukuba sikuqonde lokhu thina bantu ngoba sikuthola kulula ukungathandi abanye abantu, kungabe uyavumelana nalokhu na?

Noma kunjalo, Uma umuntu ngamunye engafunda ukwamukela uthando lwangempela, okungukuthi, uma thina ngokwethu singafunda ukuthanda njengoNkulunkulu singaphila ngendlela eyehlukile siphathe kahle nabanye abantu.

`Uma uNkulunkulu ethanda bonke abantu, lokhu kusho ukuthi uthando nabantu abanesimilo esibi ngokwesabekayo, ngoba ngokuseqinisweni baningi abantu abakhohlakele lapha phandle. Uma uNkulunkulu ethanda abantu abanjena, kungabe lokhu kusifundisani okungaba yisifundo nakithi sokuba sixhumane nabo ngendlela efanele na?`