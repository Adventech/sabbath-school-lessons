---
title:  Ubudlelwana Obunombandela
date:  07/01/2025
---

UNkulunkulu ubiza aphinde ameme bonke abantu ukuba bangene ebudlelwaneni ngokweqiniso naYe (Bheka ku- Mathewu 22:1-14). Uma silwamukela ngokweqiniso lolubizo uNkulunkulu usiyalela ukuba simthande yeNa, siphinde sithande nabanye abantu (bheka ku- Mathewu 22:37-39). Noma ngabe kukhona esikuzuzayo ngalobu budlelwane noNkulunkulu, konke kuncike ekutheni kungabe sikhululekile ukwamukela noma sikhetha ukulwenqaba uthando lwaKhe.

`Funda ku-Hosea 9:15; Jeremiya 16:5; KwabaseRoma 11:22; naku-Juda 21. Kungabe lamavesi asifundisani mayelana nalokhu kokuthi esikuzuzayo othandweni lukaNkulunkulu  siyakwamukela noma asikwamukeli na?`

Kulamavesi nakwamanye esingawathola, sithola ukuthi ukujabulela esikuzuzile ebudlelwananeni esikubo noNkulunkulu kulokhu kuphindaphinda kuvela njengendlela umuntu akhombisa ngayo ukwamukela uthando lukaNkulunkulu. Noma kunjalo, akufuneki senze iphutha lokuthi uNkulunkulu uyayeka ukuqhubeka nokuthanda umuntu othile. Njengoba sesibonile, uthando lukaNkulunkulu luhlala lukhona ingunaphakade. Yize u-Hoseya efaka lokhu okwashiwo nguNkulunkulu kubantu bakhe okuthi: “Bonke ububi beseGiligali, ngalokho ngabazonda khona” (Hosea 9:15). Kungakuhle sikhumbule ukuthi uNkulunkulu waphinde wakhuluma lokhu kulabantu bakhe; “Ngiyakuphulukisa ukuhlehla kwabo, ngibathande ngesihle” (Hosea 14:4). Okushiwo ku-Hoseya 9:15 akusho ukuthi uNkulunkulu akasophinde abathande abantu bakhe. Kunalokhu, kufuneka sibheke isizathu esenza uNkulunkulu aqhele kulesi sivumelwano sokuthanda, noma sibheke okuhle esingakuzuza uma sinobudlelwano obuhle noNkulunkulu. Indlela esamukela ngayo ukuthandwa kwethu nguNkulunkulu kuyinto ebaluleke kakhulu nokuyiyona ezokwenza ubudlelwano buqhubekele phambili.

“Onemiyalo yami ayigcine, nguyena ongithandayo, ongithandayo uyakuthandwa nguBaba, nami ngiyakumthanda ngizibonakalise kuye” (Johane 14:21). Ngokufanayo, uJesu wathi kubafundi bakhe, “ngokuba uBaba uqobo uyanithanda, ngokuba ningithandile nina, nakholwa ukuthi mina ngavela kuNkulunkulu” (Johane 16:27).

Lamavesi kanye namanye afundisa ukuthi ukuhlala sisebudlelwaneni obusindisayo noNkulunkulu kuxhomeke ekutheni sizolwamukela yini uthando lukaNkulunkulu (okufaka phakathi nokuvuma kwethu ukuba sibe zithunywa zothando lwaKhe oselukhona nakithi). Kungakuhle siphinde sisho ukuthi, uthando lukaNkulunkulu alusoze lwaphela. Njengoba singakwazi ukuvimba ukukhanya kwelanga, ngokufanayo, akukho esingakwenza ukuvimba uthando lukaNkulunkulu kithina. Sivumelekile ukunqaba ukuba sebudlelwaneni noNkulunkulu. Ngokwenza njalo, siyokube sinqamula konke okuhle ebesizokuzuza, ekakhulu isithembiso sokuphila okuphade.

`Yiziphi izindlela abantu abangabona ngayo baphinde bathole amava okwamukela uthando lukaNkulunkulu, noma ngabe bayalwamukela noma abalwamukeli na? Isibonelo, kungabe umhlaba esikuwo, nangemuva kokona komuntu, uluveza kanjalo uthando lukuNkulunkulu na?`