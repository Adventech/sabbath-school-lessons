---
title:  Uthando Lwesivumelwano
date:  06/01/2025
---

IBhayibheli lilokhu liphawula ngobudlelwano bothando lukaNkulunkulu kubantu ngokuthi kusetshenziswe isibonelo somndeni noma ubudlelwano obuhle obusemphakathini noma ukuthandana komyeni nonkosikazi wakhe noma uthando olukhona phakathi kukamama nomntwana wakhe. Lezifaniso sivame ukusetshenziswa ukuveza ukuzwana okuhle phakathi kukaNkulunkulu nabantwana besivumelwano saKhe. Lokhu kungukuxhuma okuhle kokuba sesivumelwaneni sothando, okuyisivumelwano esingafaki uthando lukaNkulunkulu ethanda abantu bakhe. Kodwa okulindelekile ngukuthi nabantu kudingeka balwamukele loluthando lukaNkulunkulu bakhombise ukumthanda baphinde bathandane omunye nomunye.

`Funda kuDuteronomi 7: 6-9. Kungabe lamavesi asifundisani mayelana nobudlelwano phakathi kukaNkulunkulu owenza izivumelwano noNkulunkulu onothando olunomusa na?`

U-Duteronomi 7:9 uchaza kabanzi ngothando lukaNkulunkulu analo nabantu anesivumelwano nabo. Ubudlelwano obuncike ekutheni bayaqhubeka yini nokuba ngabantu abathembekile kulokhu kuvumelana. Uthando lukaNkulunkulu alunawo umbandela, kodwa isivumelwano sothando nabantu bakhe sinawo umbandela.

Igama lokuthi “uthando olunomusa” noma “isivumelwano nomusa” otholakala ku- Duteronomi 7:9 luyisibonelo lwesivumelwano sothando lukaNkulunkulu (nokunye okuningi). Isivumelwani nomusa kuvame ukusetshenziswa ukuchaza ubukhulu bomusa kaNkulunkulu, nokulunga kanye nothando lwaKhe. Kokunye kuye kuchaze uthando olunomusa, noma uthando olungaguquki, kokunye kuye kusho uthando olutholakala kubantu abathandanayo. Lokhu kuchaza ukuthi kufuneka kubekhona uthando olufana nalolu, lapho olunye uhlangothi luzokhombisa ukuthandana nolunye uhlangothi, kubekhona ukuthandana.

Isivumelwano sothando sikhombisa ukuthi uthando olunomusa lukaNkulunkulu luwuthando oluthembekile, uthando olungaguquki, othando olukwazi ukubekezela. Ngesikhathi esifanayo, ukwamukela isivumelwano sothando kunenzuzo ehambisana nemibandela. Kuya ngokuthi kungabe abantu bakaNkulunkulu bazimisele yini ukulalela baphinde bayigcine okuvunyelwane ngakho kuze kube sekupheleni na? (funda ku- 2 Samuweli 22:26; 1 AmaKhosi 8:23; Ihubo 25:10; iHubo 32:10; 2 Izikronike 6:14)

Uthando olungaguquki lukaNkulunkulu luyisisekelo sanoma yiluphi uthando okungahle kukhulunywe ngalo. Asisoze salulinganisa nanoma yini loluthando. UNkulunkulu akagcinanga ngokuthi asenze sibekhona ngenxa yombandela othile owawuphoqa, kodwa ngoKristu wakwazi ukuzinikela ngokuthanda kwaKhe ezinikelela thina ngoba; “Akakho onothando olukhulu kunalolo lokuba adele ukuphila kwakhe ngenxa yabahlobo bakhe” (Johane 15:13). Akungabazeki lokhu, kokuthi uNkulunkulu ukhombisile uthando lwakhe ngokuthi (wazithobisa elalela kwaze kwaba sekufeni, yebo, ekufeni kwesiphambano” (Filipi 2:8).

`Yiziphi izinto ongalokhu uzigcina ukukhombisa uthando lukaNkulunkulu ezikhona ekucabangeni kwakho na? Kubaluleke ngani ukuba ukwenze lokho na?`