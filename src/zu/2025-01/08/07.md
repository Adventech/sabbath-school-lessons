---
title:  Ukucabanga Okubanzi
date:  21/02/2025
---

Funda ku-Ellen G. White, “ ‘God With Us,’ ” pp. 19–26, in The Desire of Ages.

“Ukuba khona kohlelo losindiso akuzange kube yinto ecatshangwe kamuva, nolwahlelwa emuva kokuwa kuka Adamu. Kwabe kungukwembulwa “kwemfihlakalo eyayifihliwe ngezikhathi zaphakade” (Roma 16:25). Kwabe kungukwembulwa kwezinhlelo ezazikhona kusukela endulo nezabe ziyisisekelo sombuso kaNkulunkulu. Kusukela ekuqaleni, uNkulunkulu noKristu babenolwazi ngokuhlubuka kukaSathane, nokuwa komuntu ngenxa yamandla okukhohliswa ngokuhlubuka. UNkulunkulu akazange ahlele ukaba kubekhona isono, kodwa wakwazi ukubona ukuthi sizokuba khona, wase edala icebo lokubhekana nalenhlekelele ezokwenzeka. Lwabe lulukhulu uthando lwaKhe kulomhlaba, nokwenza ukuba azinikele ukuba anikele ngedodana yaKhe ezelwe yodwa, ‘ukuba yilowo nalowo okholwa yiyo angabhubhi, kodwa abe nokuphila okuphakade.’ Johane 3:16.”—Ellen G. White, The Desire of Ages, p. 22.

**Imibuzo Yokuxoxisana**

`Uma kungukuthi uNkulunkulu akakutholi njalo lokhu akufunayo, kungabe leliphuzu likuthinta kanjani ukucabanga ngalokhu okwenzeka emhlabeni na? Kungabe yini ephathekayo engenza sibe nokuqonda kokuthi uNkulunkulu usenezinto azifisayo ezingakenzeki na?`

`Uma sibuyela emuva sibheka ukubhakwa kwekhekhe esikufunde ngoLwesine, singakwazi ukubona ukuthi kungani, yize “uNkulunkulu noKristu babazi ngokuhlubuka kukaSathane,” baqhubeka nokuthi basidale ukuba sibekhona. Uthando kufuneka lutholakale esiminyaminyeni sezinto, ngoba uthando lusho ukukhululeka. Kunokuba singadalwa njengabantu abazokwazi ukuthanda, uNkulunkulu usidalile ukuze sikwazi ukuthanda, wakwenza lokhu azi kahle ukuthi, ngolunye usuku, lokhu abakwenzile kuyoholela ekubeni uJesu abethelwe esiphambanweni. Kungabe kufuneka kusitshele ukuthini ngobalulelaka kobungcwela, nokuthi lungakanani uthando esiluthole embusweni kaNkulunkulu ngokuthi uKristu abethelwe esiphambanweni kunokuba siphucwe ilungelo lokuzikhethela ngokuzithandela nokuyinto esayizuza ngenxa yothando na?`

`Izikhathi eziningi siyabalisa ngobubi kanye nokuhlupheka okukhona emhlabeni, kungabe sizinika isikhathi esingakanani ukucabanga ngokuthi noNkulunkulu uyabalisa aphinde ezwe ubuhlungu ngokuhlupheka kanye nobubi na? Ngabe lokhu kwenza muphi umehluko ekuqondeni kwakho ngobubi nangokuhlupheka uma usubona ukuthi noNkulunkulu uyabhekana nokuhlukumezeka ngenxa yobubi na?`

`Kungabe lamaqiniso – okuthi izinto eziningi ezenzeka lapha emhlabeni noNkulunkulu angafisi zenzeke. Ngabe lokhu kukusiza kanjani ukuba ukwazi ukubhekana nokuhlupheka okuqondene nawe, ekakhulu, uma lokhu kuhlupheka kungawenzi umqondo, nokuholela ekubeni kungabi bikho into enhle eyenzekayo na?`