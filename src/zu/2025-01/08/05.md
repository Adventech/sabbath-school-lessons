---
title:  Ukuphelela NgokukaNkulunkulu Nendlela Okungenzeka Ngayo
date:  19/02/2025
---

`Funda ku-Efesu 1:9-11. Kungabe lamavesi akuchaza kanjani ukubakhona kwevangeli lokubekelwa isiphetho esithize na? Kungabe kukhona abantu ababekelwe ukusindiswa nababekelwe ukulahlwa na?`

Igama lesiGriki elithi (prohorizo) “ukubekelwa isiphetho esithile” okungukukhuluma okutholakala ezindaweni ezahlukene emBhalweni, lokhu akufundisi ukuthi uNkulunkulu ubeka umlando othile osazokwenzeka. Okunalokho, leligama lisho ukuthi, “uthatha isinqumo esithile ngaphambi kokuba yenzeke into.”

Kuliqiniso ukuthi umuntu angasenza isinqumo ngaphambi kokuba kwenzeke into noma anqume ukwenza into ethile ngaphambi kokufika kwesikhathi sokwenza lokho nokuyinto anelungelo lokwenza isinqumo ngayo. ImiBhalo isifundisa ukuthi uNkulunkulu uyasenza isinqumo ngaphambi kokuba kwenzeke into.

Kulamavesi (isibonelo, Roma 8:29, 30) nakwezinye isindawo, igama lokuthi “Ukubekwa kwesiphetho ngento ethile” kusho ukuthi uNkulunkulu usuke ehlele okuthile ngekusasa emva kokuba esebonile ukuthi kuzokwenzekani esikhathini esizayo ngenxa yokwenza kokuzikhethela okuyokwenziwa yizidalwa zaKhe. Ngakho-ke, uNkulunkulu angahlela umlando othile ngenxa yalokho okuyokwenzeka ukuze kwenzeke okuhle akufisayo kubona bonke, ekwenza lokhu ngokuthi aqhubeke nokuhlonipha ilungelo lokwenza ngokuzithandela elinikwe izidalwa nokuyilungelo elidingekayo ukuze kubekhona ubudlelwano bokuthandana ngeqiniso.

Incwadi yabaseFesu 1:11 uNkulunkulu wathi “esakumiselwa ngaphambili ngokwesimiso salowo osebenza izinto zonke ngokunquma kwentando yaKhe.” Kungabe lokhu kusho ukuthi uNkulunkulu uyanquma zonke izinto okufanele zenzeke ngokufisa kwaKhe na? Uma ufunda lamavesi ku- Efesu 1:9-11 kuphela, ungavumelana nokuthi asho lokho. Ngakolunye uhlangathi, lengcazelo ingaphikisana namavesi amaningi esiwafundile ngaphambili, nokungamavesi akhombisa ukuthi kwesinye isikhathi abantu kuyenzeka “bangafuni ukwenza intando kaNkulunkulu” (qhathanisa no- Luka 13:34; Ihubo 81:11-14). Uma kungukuthi iBhayibheli kaliziphikisi lona lodwa, singawezwa kanjani lamavesi angenhla nokungasiza siwenze avumelane na?

Lamavesi ezwakala enomqondo uma umuntu ewafunda ngokuthi akwazi ukwenza umehluko phakathi kwalokhu esithi, “ngukuphelela okufiswa nguNkulunkulu,” nendlela “uNkulunkulu alungisa ngayo izinto.” “Ukuphelela okufiswa nguNkulunkulu” yiyonanto uNkulunkulu abefuna yenzeke, nokuyinto engenzeka uma kungukuthi wonke umuntu ubenza njengokufisa kwakhe uNkulunkulu. “Indlela afisa ukulungisa ngayo uNkulunkulu,” ngakolunye uhlangothi, kuyisifiso esithathwa emuva kokuba sekubhekwe konke okwenzekayo, nokufaka phakathi ilungelo lokuzikhethela elinikwe izidalwa zaKhe, nokungenzeka ziphambuke kulokhu abethanda kwenzeke uNkulunkulu. Ivesi labaseFesu 1:11, kubonakala sengathi likhuluma “ngendlela afisa ukulungisa ngayo uNkulunkulu.”

`Isimo sikaNkulunkulu sokwazi izinto zingakenzeki kubaluleke kakhulu, ngisho nokwazi izinto esiyokhetha ukuzenza, nokufaka phakathi ukukhetha ukwenza izinto ezimbi esizikhethele zona ukuzenza, angakwazi ukwenza “konke kusebenzelane kube kuhle” (Roma 8:28). Yikuphi ukududuzeka okutholayo kuleliqiniso elishiwoyo na?`