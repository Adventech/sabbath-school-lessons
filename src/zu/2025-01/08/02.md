---
title:  UNkulunkulu Wethu Obusa Konke
date:  16/02/2025
---

“UNkulunkulu ubusa ezweni lonke,” lawa ngamazwi ashiwo ngumfundisi ekhuluma nesixuku esiphila ezingeni eliphakathi nendawo. “Lokhu kusho ukuthi uNkulunkulu ulawula yonke into eyenzekayo.” Omunye umfundi osemusha owabe enokudideka waphendula wathi, “Kusho ukuthi uNkulunkulu wayazi konke okwenzekayo ngesikhathi kufa inja yami na? Wayibulalelani inja yami uNkulunkulu na?”

Ezama ukuphendula lombuzo umfundisi wabantu abasha waphendula ngokuthi: “Kunzima ukuvumelana nalokho. Kodwa ngesinye isikhathi uNkulunkulu uyavuma ukuba sidlule ezikhathini ezinzima ukuze sizokwazi ukumelana nezikhathi ezinzima kakhulu esisazohlangana nazo esikhathini esizayo. Ngiyakhumbula nami ukuthi kwakunzima kangakanani ngesikhathi inja yami ifa. Kodwa ukwedlula kuleso sigameko, kwangisiza ukuba ngikwazi ukubhekana nezikhathi ezazinzima kakhulu engabhena nazo ngokulandelayo ngesikhathi kushona ugogo wami. Kungabe kuyawenza umqondo lokhu engikushoyo na?

Emva kokuthula isikhathi eside, umfundi osemusha waphendula ngokuthi, “kusho ukuthi uNkulunkulu wabulala inja yami ukuze ngikwazi ukubhekana nesimo lapho sekufa ugogo wami na?”—Marc Cortez, quoted in John C. Peckham, Divine Attributes: Knowing the Covenantal God of Scripture (Michigan: Baker Academic, 2021), p. 141.

Abantu kwesinye isikhathi bacabanga ukuthi yonke into eyenzekayo yenzeka ngoba uNkulunkulu efuna yenzeke. Noma ngabe yini eyenzeka emhlabeni kuyingoba uNkulunkulu ubefuna ukuba yenzeke. Empeleni, uNkulunkulu ungu-MniniMandla onke. Kungenzeka kanjani, ukuthi uma kwenzeka into angayifuni uNkulunkulu iqhubeke yenzeke na? Ngakho-ke, noma ngabe yini eyenzekayo, noma ngabe imbi kangakanani, yenzeka ngoba kuyintando kaNkulunkulu. Konke lokhu, ngokufushane, kuyinto efundiswa yivangeli lokukholwa.

`Funda ku-Ihubo 81:11-14; Isaya 30:15, 18; Isaya 66:4 naku- Luka 13:34. Kungabe lamavesi asifundisani mayelana nokuthi intando kaNkulunkulu kungabe iyenziwa njalo na?`

Ngesikhathi abantu abaningi bekholelwa ekutheni uNkulunkulu kufuneka akuthole lokhu akufunayo, kodwa iBhayibheli lisitshela into eyehlukile kunalena. Njalonje, imiBhalo icaphuna uNkulunkulu okuhlala njalo kungenziwa lokhu akufisayo. Kungakho-nje, kuhlala kwenzeka izinto ezingahambisani nalokhu uNkulunkulu abefisa kwenzeke. Izikhathi eziningi, uNkulunkulu ukubeka ngokusobala okokuthi lokhu okwenzekayo kuphambene nalokhu afuna kwenzeke. Wayefisa umphumela othile ukuba wenzeke kubantu bakhe, kodwa bona bakhetha okunye angakufuni. UNkulunkulu wabalisa wathi: “Kepha abantu bami abalalelanga izwi lami, u-Israyeli akanginakanga. Sengathi abantu bami bangangizwa, u-Israyeli ahambe ezindleleni zami. Bengiyakuthobisa masinyane izitha zabo, ngiselulele isandla sami kwabamelene nabo” (Hub. 81:11, 13, 14, NKJV).

`Ake ucabange ngomthelela walokhu okushiwo yinkolo ekholelwa ekutheni konke okwenzekayo kusuke kuyintando kaNkulunkulu. Zingakanani izinkinga ezijulile, neziphatheleni nokwenza ububi, ezingadalwa yilenkolelo na?`