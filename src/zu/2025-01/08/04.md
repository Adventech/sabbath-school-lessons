---
title:  Ukuthanda UNkulunkulu
date:  18/02/2025
---

Ukuthi uNkulunkulu unamandla onke lokho kakusho ukuthi angakwazi ukwenza nezinto ezingenamqondo. Ngokufanayo, uNkulunkulu uyakwamukela ukuthi umuntu uyazikhethela ukumthanda. Uma ukwenza izinto ngokuzikhethela umuntu azithole ezenza, uma lokhu kulukhuni ukuba kwenzeke okokuthi umuntu azikhethele ukwenza into ethile. Ngokufishane, njengoba sesibonile, futhi kuyadingeka siphinde sikugcizelele ukuthi- uNkulunkulu akakwazi ukuphoqa noma ngabe ngubani ukuba amthande, ngoba mhla wakwenza lokho, kuyokube kungaselona uthando.

`Fundaku-Mathewu 22:37 naku-Duteronomi 6:4, 5. Kungabe lamavesi asifundisani mayelana nobunjalo bokuba nelungelo lokuzikhethela na?`

Umthetho omkhulu kunayo yonke, ukuthanda uNkulunkulu, usinika ubufakazi bokuthi uNkulunkulu kuyenzeka, ngoba, ufuna bonke abantu bamthande Yena. Kodwa ngenxa yokuthi, akusibona bonke abantu abamthandayo uNkulunkulu. Kungani-ke uNkulunkulu angenzi ukuba bonke abantu bamthande na? Siyaphinda futhi siyasho ukuthi, kungenxa yokuba khona kothando, ukuze uthande kufuneka kwenzeke ngokuzithandela.

`Funda ku-Hebheru 6:17, 18 nakuTitu 1:2. Kungabe lamavesi asifundisani ngoNkulunkulu na?`

NgokukaNumeri 23:19, “uNkulunkulu akasiye umuntu ukuba aqambe amanga.” UNkulunkulu akawaqambi amanga (Thithu 1:2); uNkulunkulu uyakugcina akushilo akalokothi asephule isithembiso asenzile (Hebheru 6:17, 18). Ngokufanayo, uma uNkulunkulu ethembisile noma ethe kukhona azokwenza, noma yini azoyenza esikhathini esizayo uyaphoqeka ukwenza okuthile ngenxa yesithembiso asenzile.

Lokhu kusho ukuthi, njengoba uNkulunkulu enikile izidalwa zakhe inkululeko yokukhetha lokhu afisa ukuba kwenzeke, uma zikhetha angakufuni, akuseyona into okufuneka angene kuyona uNkulunkulu. Uma kungukuthi uNkulunkulu ubelokhu emile kulokhu akunika izidalwa zakhe okuyilungelo lokuzikhethela, abantu banamandla okusebenzisa ilungelo lokukhetha ngokuzithandela nokuyinto okungenzeka ingahambisani nalokhu okufiswa nguNkulunkulu. Okubuhlungu, abantu abaningi balisebenzisa ngalendlela ilungelo labo. Ngokufanayo, ziningi izinto ezenzekayo uNkulunkulu abefisha ukuba zingenzeki, kodwa, konke lokhu okwenzekayo, kakusikho okufiswa nguNkulunkulu.

`Yini oyenzile nowazi kahle ukuthi uNkulunkulu ubengafuni ukuba uyenze na? Ngabe lokhu kusifundisani mayelana nobunjalo–nokungaba nemiphumela eyesabekayo–yokuba nelungelo lokuzikhethela na?`