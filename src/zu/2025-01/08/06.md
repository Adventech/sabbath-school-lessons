---
title:  UKristu Ulinqobile Izwe
date:  20/02/2025
---

Ukuba zonke izinto bezenzeka ngokwentando kaNkulunkulu, bebungeke bubekhona ububi kodwa bekuzokuba khona ukuthula okumangalisayo kothando kanye nokuzwana. Ekugcineni, umhlaba wonke uzobuyiselwa esimweni esiphelele, nokuyinto uNkulunkulu ayihlosile. Okwamanje, uNkulunkulu usenza umsebenzi wokufezekisa intando yaKhe ngendlela yokuthi kube nokubhekelela kokunakwa kokwenza ngokuzithandela kwezidalwa zaKhe.

Ake ucabange ngomncintiswano wokubhaka lapho bonke abathe bewungenela ngokuthi baphoqeleke ukusebenzisa izithako ezithile abanikwe zona, kodwa baphinde bavumeleke ukuthayisela ezinye izinto abathanda ukuzifaka ukuze bakwazi ukubhaka ikhekhe abalithandayo. Ekugcineni, noma ngabe iliphi ikhekhe elenziwe into eyonakwa, nokuyinto encane, yilokhu okufakiwe angazange azikhethele khona umbhaki wekhekhe.

Ngokufanayo (uma sisika elijikayo), ngenxa yokuthi uNkulunkulu uzibophezele Yena ukuthi uzohlonipha ilungelo lokuzikhethela lezidalwa zakhe, nokuyolungelo elibalulekile othandweni, ezinye izithako ezenza umlando emhlabeni azikhethwanga nguNkulunkulu kodwa kuyinto ephambene nalokhu okufiswa nguNkulunkulu.

Uma sibheka lokhu, ukulunga kukaNkulunkulu akusiyo into ehamba nganxanye, okungathi uNkulunkulu ulawula konke okwenzekayo ngendlela athanda ngayo. Okunalokho, lokhu kudinga izinhla ezimbili (ubuncane), ezizokhombisa ukulunga kukaNkulunkulu. Ezinye izinto ezenzeka emhlabeni kusuke kunguNkulunkulu owenze ukuba zenzeke, kodwa ezinye izinto ezenzekayo zingumphumela wezinqumo ezithathiwe kusetshenziswa ilungelo lokuzikhethela kwenziwa yizidalwa zaKhe (njengoba zonke zigcwele ububi).  Ziningi izinto ezenzekayo uNkulunkulu angathandi ukuba zenzeke.

`Funda ku-Johane 16:33. Yiliphi ithemba, yize kugcwele usizi lwezinhlupheko, esilinkwa yilelivesi na?`

Ekakhulu, ezikhathini zokuhlupheka noma zezilingo, ukukholwa kwabantu kuyazanyazanyiswa ngenxa yokuthi babambelela ephutheni lokukholwa ukuthi kuyintando kaNkulunkulu noma kufuneka abahlenge ekuhluphekeni nasezilingweni ezikulomhlaba. UJesu usitshela indaba eyehluke kakhulu ngesikhathi exwayisa abalandeli baKhe ngokubatshela ukuthi bazobhekana nezilino nezinkathazo lapha emhlabeni, kodwa ubamisa isibindi sokuthi, ngokuba uKristu walinqoba izwe. (Johane 16:33).

Iphuzu lokuthi sibhekana nokuhlupheka nezilingo akusho ukuthi yilokhu uNkulunkulu afuna kwenzeke kithi. Kufuneka sigcine emiqondweni yethu isithombe esikhulu: ukuphikisana okukhulu. Noma kunjalo, kufuneka sibe nokuthemba ukuthi, yize ububi kuyinto engadingeki ukuze kubekhona okuhle okwenzekayo, uNkulunkulu angaletha okuhle nasezigamekweni ezibuhlungu ezisehlelayo. Uma simethemba uNkulunkulu, uNkulunkulu angasebenzisa isimo sokuhlupheka ukuze ngaleso sigameko sisondele kakhulu kuYena, nokuyinto engasigqugquzela ukuba sibe nozwelo sikwazi nokunakekela abanye abantu.