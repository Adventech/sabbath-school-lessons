---
title:  Mninimandla Onke
date:  17/02/2025
---

EmiBhalweni yonke, amandla kaNkulunkulu amangalisayo avezwe aba sobala. IBhayibheli linezindaba eziningi ezingumzekelo lapho uNkulunkulu ekhombisa khona amandla aKhe kanye nezimangaliso azenzileyo. Noma kunjalo, kubona bonke lobufakazi, ziningi izinto ezenzekile nokuyizinto uNkulunkulu ayengathandi ukuba zenzeke.

`Funda ku-Isambulo 11:17, Jeremiya 32:17-20; Luka 1:37; naku Mathewu 19:26. Bheka futhi naku Hebheru 1:3. Kungabe lamavesi asifundisani mayelana namandla kaNkulunkulu na?`

Lamavesi kanye namanye amaningi asifundisa ukuthi uNkulunkulu unamandla amangalisayo nokuthi uyakwazi ukusekela umhlaba ngamandla aKhe. Okusempeleni, Isambulo siphindaphinda kaningi silokhu siveza uNkulunkulu ngokuthi, “Nkosi Nkulunkulu, Mninimandla onke.” (bheka ku- Isambulo 11:17; uqhathanise nalamavesi- 2 Korinte 6:18; Isambulo 1:8; Isambulo 16:14; Isambulo 19:15; Isambulo 21:22) negama okuthiwa “Mninimandla” lisho “Onamandla wonke.” Ukuba nolwazi lokuthi uNkulunkulu unamandla onke akusiyona into eshiwo ngamagama nje kuphela, kodwa iyavezwa nangezinto eziningi ezimangalisayo lapho uNkulunkulu esebenzisa khona amandla aKhe ukukhulula abantu baKhe noma kuvezwe indlela ethile emangaliyo lapho esuke engenelela khona emhlabeni.

Noma kunjalo, ukukhuluma kokuthi uNkulunkulu “Unamandla Onke” akusho ukuthi uNkulunkulu angenza noma ngabe yini engabakhona. ImiBhalo isifundisa ukuthi kukhona ezinye izinto uNkulunkulu angeke akwazi ukuzenza; isibobelo sitholakala ku- 2 Thimothewu 2:13 lapho uNkulunkulu ethi, “ngokuba akanakuziphika” (NKJV).

Ngokufanayo, amaKrestu amaningi uyavuma ukuthi uNkulunkulu “unamandla onke,” okusho ukuthi uNkulunkulu unamandla okwenza noma ngabe yini uma nje ingezukumenza aziphikise – okungukuthi, noma ngabe yini ebukeka inomqondo futhi ivumelana nesimilo sikaNkulunkulu. Ukuthi ezinye izinto angeke akwazi ukuzenza uNkulunkulu ngoba zizodala ukuphikisana nomthandazo owashiwo nguJesu eseGetsemane. UJesu wakuvuma ukuthi “kuNkulunkulu kungenzeka konke.” (Mathewu 19:26). Wathandaza futhi ngesikhathi esebhekene nesiphambano wathi, “Baba, uma kungenzeka, akudlule kimi lesi sitsha; nokho kungabi njengokuba ngithanda mina, kodwa njengokuba uthanda wena.” (Mathewu 26:39).

Kuliqiniso ukuthi, uBaba wayenawo amandla okukhulula uKristu kulokhu kuhlukunyezwa ayebhekene nakho esiphambanweni, kodwa akakwazanga ukukwenza lokho njengoba kwakusindiswa izoni. Kwadingeka kube khona okukodwa okwenzekayo, ngoba kwakungeke kwenzeke kokubili.

`ImiBhalo iphinde isifundise ukuthi uNkulunkulu ufuna bonke abantu basindiswe (ngokwesibonelo, 1 Tim. 2:4–6, Titus 2:11, 2 Pet. 3:9, Ezek. 33:11), kodwa akuyibo bonke abantu abazothola ukusindiswa. Kungabe leliphuzu lisifundisa ukuthini mayelana nokubakhona kwelungelo lokuzikhethela kanye nezinto ezinqanda ukusebenza kwamandla kaNkulunkulu njengoba abantu benikwe ilungelo lokuzikhethela na?`