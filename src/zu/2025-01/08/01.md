---
title:  Ilungelo Lokuzikhethela, Uthando, Nokuvikelwa NguNkulunkulu
date:  15/02/2025
---

### Funda Lokhu Kuleliviki
Luka 13:34; Jeremiya 32:17-20; Hebheru 1:3; Dut. 6:4, 5; Efesu 1:9-11; Johane 16:33.

> <p>Indimana Yenkumbulo</p>
> “ ‘Lokhu ngikukhulume kini ukuba nibe nokuthula kimi, Ezweni niyakuba lusizi, kepha yimani isibindi, mina ngilinqobile izwe’ ” (Johane 16:33, NKJV).

Ukulunga kungukukhuluma okuchaza indlela uNkulunkulu enza ngayo emhlabeni. Indlela esicabanga ngayo ngokulunga kukaNkulunkulu kwenza omkhulu umehluko ekuxhumaneni kwethu noNkulunkulu, nendlela esixhumana ngayo nabanye abantu, nokuthi sicabange ngenkinga yobubi.

AmaKrestu anokuqonda okuhlukene mayelana nokulunga kukaNkulunkulu. Abanye bakholwa ngukuthi uNkulunkulu usuke ekhombisa amandla akhe ngendlela akwazi ukwenza izinto zenzeke ngalendlela ezenzeka ngayo. Uyakwazi nokukhetha abantu abazosindiswa nalabo abazolahlwa. Ngenxa yalokhu, abantu kabakhululekile ukuzikhethela ngaphandle kokuthi uNkulunkulu anqume ngaye. Okuseqinisweni, abantu abakukholwa yilokhu bavamise ukuthi izinto ezifiswa ngabantu nguNkulunkulu ozilawulayo.

Okuphambana nalokhu, ubufakazi obukhona eBhayibhelini bukhombisa ukuthi uNkulunkulu akalawuli konke okwenzekayo. Okunalokho, unikeza abantu ilungelo lokuzikhethela ngokuzithandela, ngangokuthi bona (nezingelosi) bangazikhethela ukwenza izinto eziphambana naYe. Umlando womlando wokuwa nokuba khona kwesono, nokwenzeka kobubi kuyinto ethusayo nento ebuhlungu nengumphumela wokusebenzisa ngendlela engalungile ilungelo lokuzikhethela. Uhlelo losindiso lwenziwa ukuze kulungiswe isimo esibuhlungu esibangelwe ngukungasebenzisi ngendlela ilungelo lokuzikhethela.

_*Funda isifundo saleliviki ukulungiselela iSabatha, UNhlolanja 22._