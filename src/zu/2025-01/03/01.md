---
title:  Okuthokozisa UNkulunkulu
date:  11/01/2025
---

### Funda Lokhu Kuleliviki
Luka 15:11-32; Zefaniya 3:17; Efesu 5:2528; Isaya 43:4; KwabaseRoma 8:1; Roma 5:8; Marko 9:17-29.

> <p>Indimana Yenkumbulo</p>
> “UJehova uNkulunkulu wakho uphakathi kwakho, iqhawe eliyakukusindisa; uyakujabula ngawe ngentokozo, athule othandweni lwakhe, ethabe ngawe ngokuhlabelela” (Zefaniya 3:17, NKJV).

Ake ucabange lokhu okulandelayo: Umntwana oneminyaka emihlanu uza kubaba wakhe ephethe isipho esingagoqiwe kahle, ekwenza lokhu ngosuku lokukhumbula obaba. Ngokujabula okukhulu wadlulisela isipho kuyise.

Ake ucabange ngalokhu okwashiwo nguyise enganeni: “Mfana wami anginandaba nesipho ongipha sona. kuseqinisweni, ayikho into ongangipha yona engangijabulisa mina. Noma yini ongangipha yona, mina ngingakwazi ukuzitholela yona. Okwesibili, noma yini ongipha yona kungenzeka ithengwe ngemali okungeyami, noma yenziwe ngezinto ezithengwe ngemali yami. Ngakho-ke, kugcono usigcine kuwe isipho ongipha sona, angisidingi futhi angisifuni. Kodwa noma kunjalo, ngiyakuthanda mfana wami.”

Eshi!

Kungabe ucabangani ngendlela ubaba amukele ngayo isipho na? Amagama aphumile “awanabo ubuntu,” “ayabanda” futhi “awanalo uzwelo.” Kungabe umcabango onjena umuntu angawucabanga. Kungabe yiyona ndlela uNkulunkulu angasiphendula ngayo na? Kungabe kukhona esimjabulisa ngakho na? Kulikhuni ukucabanga ngalokhu, yize singabantu abawileyo, nabakhohlakele ngenxa yesono esikuso, esithanda ukubukana nezinto ezimbi. Singamjabulisa uNkulunkulu! Ngamanye amazwi, uNkulunkulu akabheki ubunjalo bethu, noma izipho esiziletha kuye, sinokuqonda ukuthi ungubaba. Okunalokho, singakwazi ukumjabulisa uNkulunkulu ngoKristu Jesu kuphela.

_*Funda isifundo saleliviki ukulungiselela iSabatha, UMasingana 18._