---
title:  Ukumthokozisa UNkulunkulu Na?
date:  14/01/2025
---

Kungenzeka kanjani ukuthi uNkulunkulu owadala izwe ajatshuliswe ngabantu abangelutho, izinto ezincanyana ezitholakala emhlabeni omncanyana ophakathi kwezinto ezidaliweyo esingeke siziqede. Kungenzeka kanjani ukuthi abantu babe wutho olubalulekile kuMuntu oMkhulu kangaka, nonamandla angelinganiswe nongadingi lutho na? Lemibuzo ingahlukaniswa izigaba ezimbili. Okokuqala, Kungenzeka kanjani kubekhona into ethokozisa uNkulunkulu na? Okwesibili, Umuntu angenza kanjani ukumthokozisa uNkulunkulu, ekakhulu, njengesidwalwa esiyisoni na? Umbuzo wokuqala yikona esizokhuluma ngakho kulesi sigaba sanamuhla, bese umbuzo wesibili sikhulume ngawo ngosuku oluzolandela.

`Funda ku:-Isaya 43:4; Ihubo 149:4; naku-Izaga 15:8, 9. Kungabe lamavesi asitshelani ngoNkulunkulu othokoziswa ngabantu na?`

Njengokuba sibonile izolo ukuthi uNkulunkulu angajatshuliswa ngabantu ngoba uyabathanda abantu ngalendlela yokuthi uyakwazi ukunaka konke okubalulekile kubo. Unaka ngendlela efanayo neyomuntu obanakekelayo nobathandayo abantu.

Okuphikisana nalokhu ngukuthi, akumthokozisi uNkulunkulu uma abantu baKhe benza okubi. Ngokweqiniso, ivesi eliku-Izaga lisifundisa ukuthi: “Umhlatshelo wababi uyisinengiso kuJehova, kepha umkhuleko wabaqotho uyintokozo yakhe. Uyamthanda olandela ukulunga” (Izaga 15:8, 9). Aligcini nje ngokuthi uNkulunkulu akakujabuleli ukwenza okubi, kodwa liyasho futhi ukuthi, uyamthanda owenza ukulunga. Lelivesi likubeka likuqondanise ukwenza okuhle kukaNkulunkulu kanye nothando, okukhomba ukuthi kukhona ukudlelana phakathi kothando lukaNkulunkulu nalokho okumjabulisayo, okulokhu kuqhamuka njalo emiBhalweni.

Ngokwe-Hubo 146:8 kuthiwa “UJehova uyathanda abalungileyo.” “Ngokuba uNkulunkulu uyamthanda onikelayo ethokoza” (2 Korinte 9:7). Nakhu okokuqala okubalulekile okungashiwo yilamavesi. Lamavesi awasho ukuthi uNkulunkulu uthanda abantu abalungile kuphela noma uNkulunkulu uthanda abantu abaphana benezinhliziyo ezikhululekile kuphela. UNkulunkulu uthanda bonke abantu. Noma kunjalo, lamavesi adlulisa umyalezo wokuthi uNkulunkulu uyabathanda abantu “abalungile,” futhi uyabathanda nabantu abaphana benezinhliziyo ezikhululekile. Esikubonile evesini eliku- Izaga 15:8, 9 kukhona ukukhanyiseleka esikutholayo: UNkulunkulu uyabathanda laba nalabo ngokwendlela yokuthi unokuthokoza ngabo.

`Ake ucabange ukuthi izulu nomhlaba kusondele kangakanani kuNkulunkulu ongumdali walo lonke izwe, nongumuntu osizwelayo, nokunye nathi ekuhluphekeni. Kungabe lombono ofana nalona usho ukuthini kuwe, ekakhulu uma ubhekene nezikhathi zobunzima na?`