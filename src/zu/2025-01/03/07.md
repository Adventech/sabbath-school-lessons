---
title:  Ukucabanga Okubanzi
date:  17/01/2025
---

Funda u-Ellen G. White, “ ‘Let Not Your Heart Be Troubled,’ ” pp. 662–680, in The Desire of Ages.

“INkosi iba nokujabha uma abantu baKhe benokuzenyeza. INkosi ifisa abakhethiweyo baYo bazibone bebalulekile njengoba bethengwe ngenani eliphakeme. UNkulunkulu ubebafuna, ukuba akunjalo, ubengeke athumele iNdodana yakhe ukuba ingene obishini olukhulu kangaka lokubahlenga. Kukhona abadingela kona, futhi uyakujabulela uma becela izinto ezinkulu kuYe, ukuze igama lakhe lizodunyiswa. Bangathola izinto ezinkulu uma becela ngokukholwa kuzithembiso uNkulunkulu azenzile.

“Ukuthandaza ngegama likaKristu kusho lukhulu. Kusho ukuthi siyasamukela isimilo sakhe, samukela umoya waKhe, senza umsebenzi waKhe. Isithembiso soMsindisi sizotholakala ngaphansi kombandela othile. “Uma ningithanda nizogcina imiyalo yami.” Ubahlengile abantu, akabahlenganga ukuba bangoni, kodwa ubakhululile esonweni. Bonke labo abamthandayo bazokhombisa ukumthanda nabo ngokuthi bamlalele.

“Ukumlalela ngokweqiniso kuqhamuka enhliziyweni. Inhliziyo isebenzisana noKristu. Uma sivumelana naye, uzokwazi Yena ukuzihlanganisa nokucabanga kanye nalokhu esihlele ukukwenza. Uzokwazi ukulungisa izinhliziyo kanye nokucabanga kwethu ukuze kuhambisane nokwenza intando yaKhe. Uma simlalela sizolahla okufunwa yimizwa yethu. Intando yaKhe, eseyenziwe kabusha yasanelisa, iphinde ijatshuliswe ngukwenza umsebenzi waKhe. Uma sazi ukuthi ukwazana noNkulunkulu kuyithuba esinikwe lona lokumazi, nokuzokwenza izimpilo zethu ziqhubeke nokumlalela. Ngenxa yokujabulela ukuba nesimilo sikaKristu, ngokuthi kube nobudlelwane noNkulunkulu, ukwenza isono kuzokuba yinto enyanyekayo kithina.”—Ellen G. White, The Desire of Ages, p. 668.

**Imibuzo Yokuxoxisana**

`Kungabe kusho ukuthini “ukwamukela ngokungabi namona na?” Ngokucabanga kwakho, kungabe kuyokuba yinto enjani ukuhlobana phakathi kokupha nokwamukela ezulwini nasemhlabeni omusha na?`

`Uma uqhamuka emhlabeni oqhelile kulomhlaba esikuwo, oqhele ngangoba izipopolo zika James Webb Space Telescope lapho amehlo angakwazi ukufinyelela emazulwini ashiwo ngumphofethi u-Daniyeli esembonweni emkhathini “sengifikile ukukutshela ngokuba uthandekile” (Daniyeli 9:23), no Gabriel waphendula kuwona umkhathi wathi, “Daniyeli, wena muntu othandekayo” (Danieli 10:11), okuyisethulo esaphindwa sathi, “Ungesabi, muntu othandekayo” (Daniyeli 10:19). Ake ucabange ukuthi ngabe kusho ukuthini nokuthi useduzane kangakanani nathi uNkulunkulu na? Yiliphi ithemba elingavuseleleka uma uzwa lamaqinisa angaka na?`

`Izibonelo zamaqhawe okholo kuchazwe kanjani ngawo kuma-Hebheru 11 na? Ake uhlanganise konke okubhalwe kulesi sahluko, ukuqhathanise nalokhu okufundile esifundweni saleliviki. Ngokuseqinisweni, Kungabe lezibonelo ezishiwo kulesi sahluko ziveza kanjani isithombe sokuba ngumuntu “omthokozisayo uNkulunkulu” ngokukholwa na? Yini ongayifunda nezokusiza ekuphileni kwansuku-zonke kubantu abayisibonelo ekukholweni kanye nokukholeka ababenakho na?`