---
title:  Umgomo Ofanelekileyo
date:  16/01/2025
---

Ngaphansi kwesihloko esikhuluma ngomusa kaNkulunkulu nokusincengela kwaKhe, uNkulunkulu uthokozela ngisho nento encane kakhulu, kuphela nje uma inhloso yaleso senzo kungukwamukela uthando lwaKhe. Nguye kuphela ofanele uthando futhi engumuntu onokulunga okuphelele, angenza omunye nomunye wethu abalwe ndawonye nabalungile nokuyobenza babe mdibi ndawonye nabathandiweyo bakaNkulunkulu. Bayokwazi ukuphila naYe besothandweni ingunaphakade. Leli yilona themba elikhulu lokusindiswa, nelifaka phakathi nokusebenza kukaKristu ezulwini encengela thina.

Kodwa kungenzeka ube nokumangala ngoba uzibuza ngokuzenyeza ukuthi kungabe nami ngikhona kuloluthando na? Kungenzeka yini ukuthi angilungile ngokwanele na? Kungenzeka yini ngibe nokwesaba kokuthi angikholiwe ngokwanele na?

`Funda ku-Marko 9:17-29. INkosi yayiphendula kanjani lendoda okukhulunywa ngayo lapha kulendaba na? Wukholo olungakanani okungathiwa luwukholo olwanele na?`

Abafundi bakaJesu behluleka ukukhipha idimoni, namathemba ababenawo ayesephelile. UJesu wafika watshela uyise womfana ukuthi, “Uma unamandla! Konke kungenzeka kokholwayo” (Marku 9:23). Ubaba womfana waphendula egcwele izinyembezi wathi, “Ngiyakholwa, siza ukungakholwa kwami” (Marku 9:24).

Nakhu okuphawulekayo, uJesu akazange athi endodeni, “ubophinde ubuye kimi uma usunokukholwa okuningi.” Okunalokho yakhala yathi, “siza ukungakholwa kwami,” lokhu akusho kwakwenele.

Ngaphandle kokukholwa, akwenzeki ukumthokozisa uNkulunkulu (Hebheru 11:6), yize kunjalo, uJesu uyakwamkela nokukholwa okuncane kakhulu ngoba (uKristu usuke esengenelele njengomlamuli). Ngalokhu okuncane singamthokozisa uNkulunkulu. Ngokukholwa nangokusebenza kukaKristu encengela thina, singakwazi ukuphendula ngendlela ezomthokozisa uNkulunkulu. Lokhu kuyefana nokujabulela isipho esiphuma enganeni samkelwa nguyise yize lesisipho kungenzeka kube yinto engenamsebenzi.

Kufuneka silandele ukuyala kuka-Pawula ukuze kugcine kungumgomo wethu ukuze “niyithokozise ngakho konke” iNkosi (2 korinte 5:9, 10; uqhathanise nevesi eliku- Kolose 1:10; 1 Thesalonika 4:1; Hebheru 11:5). Kufunela sicele uNkulunkulu aguqule ukucabanga kwethu kungafani nokwalabo esibathandayo, sikwazi nokudlulisa loluthando lufinyelele nakwabanye abantu. “Thandanani ngenhliziyo ngothando lobuzalwane; ekwazisaneni nandulelane; ekukhuthaleni ninganqeni, nivuthe emoyeni, nikhonze iNkosi; ethembeni nithokoze; osizini nibekezele; ekukhulekeni niqinisele njalo; hlanganyelani nabangcwele ekusweleni kwabo, nikhuthalele ukungenisa izihambi” (Roma 12:10-13).

Uma uNkulunkulu ekwazi ukusamukela ngoKristu, kudingeka kangakanani ukuba nathi samukele abanye abantu na? Kungabe umyalelo wokuba sithande umakhelwane njengalokhu sizithanda thina (Levi 19:18; Mathewu

`22:39) nomthetho obaluleke kakhulu wokuthi siphathe abanye abantu ngendlela esifisa ukuphathwa ngayo nathi. Kungabe lokhu kusho ukuthini kithi na?`