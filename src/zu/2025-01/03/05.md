---
title:  Amatshe Aphilayo
date:  15/01/2025
---

Kungenzeka kanjani lokhu kokuthi thina singabantu abayizono, sikwazi ukuthokozisa uNkulunkulu ongcwele na?

`Funda ku-Roma 8:1 naku-Roma 5:8. Kungabe lamavesi asifundisani mayelana nokuma kwethu phambi kukaNkulunkulu na?`

UNkulunkulu obapha abantu umusa ngaphambi kokuba kubekhona abakwenzayo. Ngaphambi kokuba kube khona esikushoyo noma esikwenzayo, uNkulunkulu usuke esefinyelele kithi ukusipha esikudingayo, bese kuba kithina ukuthi siyalwamukela noma asilwamukeli uthando lwaKhe. Ivesi likubeka kanje: “Kepha uNkulunkulu uyabonakalisa ukusithanda kwakhe ngalokhu ukuthi, siseyizoni, uKristu wasifela” (Roma 5:8). (Qhathanisa lelivesi nalokhu okushiwo ku Jeremiya 31:3). Singakwazi ukubuyisana noNkulunkulu siphinde senze okuthokozisayo emehlweni aKhe, sikwenza lokhu ngokusetshenziswa nguMfeli wethu.

`Funda ku- 1 Petro 2:4-6 uqhathanise nokushiwo ku-Hebheru 11:6. Kungabe asitshelani lamavesi mayelana nokuthi singamthokozisa kanjani uNkulunkulu na?`

Ngaphandle kokungenelela kukaNkulunkulu, abantu abawileyo angeke bakwazi ukuletha noma yini ebalulekile ngaphambi kukaNkulunkulu. Kodwa ngomusa waKhe, uyenzile indlela yokuthi, ngomsebenzi kaKristu uJesu sikwazi. Okuseqinisweni, “ninikele ngemihlatshelo yokomoya eyamukelekayo kuNkulunkulu ngaye uJesu Kristu” (1 Petro 2:5). “Kepha-ke ngaphandle kokukholwa akwenzeki ukumthokozisa,” (Hebheru 11:6), kodwa ngokungenelela kukaKristu uNkulunkulu “enza”lokhu kwabakholwayo,  “makaniphelelise kukho konke okuhle, ukuze nenze intando yakhe, esebenza phakathi kwethu khona lokho okuthokozisayo emehlweni akhe ngoJesu Kristu, makube kuye inkazimulo kuze kube phakade naphakade. Amen” (Hebheru 13:21). Bonke abamukela ubizo lukaNkulunkulu ngokukholwa kuthiwa bamukelwa njengabantu abalungile emehlweni aKhe ngenxa yokungenelela kukaKristu, okunguyena kuphela onobungcwele obamukelekile. Bonke abamukela uthando lukaNkulunkulu kuyakuthiwa bafanele ngenxa yokungenelela kukaKristu (Luka 20:35), bese beguqulwa ukuba bafane naye (1 Korinte 15: 51-57; 1 Johane 3:2). Umsebenzi wokuhlangula kukaNkulunkulu awenzelwanga thina sodwa, kodwa esebenzisa nathi ukusiza abanye.

`Kungani umqondo wokungenelela kukaKristu njengomlamuleli wethu ezulwini kube yinto evuselelayo na?`