---
title:  Ukujabula Ngentokozo
date:  13/01/2025
---

Kulikhuni ukucabanga ngalokhu kokuthi, UNkulunkulu ubona wonke umuntu ebaluleke kakhulu kuYe, nokwenza kube khona ukujabula okukhulu ngomphefumulo owodwa othole ukusindiswa.

`Funda ku-Zefaniya 3:17. Kungabe lelivesi liletha kuphi ukukhanyiseleka mayelana nomfanekiso wendodana yolahleko na?`

U-Zefaniya 3:17 ugcizelela ngokujabula kukaNkulunkulu ngokusindiswa komuntu ngamunye. Wonke amagama akhulunyiwe agcizelela ukujabula nokwenama. Ngokolwimi lwesi-Hebheru, yonke incazelo yalentokozo ivezwe yaphelela kulelivesi, lapho kuchazwa khona ngendlela uNkulunkulu abanokuthokoza ngayo ngabantu bakhe abasindisiwe. Kubonakala okungathi ayikho incazelo eyanele engachaza indlela ajabula ngayo uNkulunkulu.

Okunye esingakuphawula okushiwo yilelivesi ngukuthi, uNkulunkulu “uphakathi” kwabantu bakhe. Ukubuyisana okutholakala kulobu budlelwano bothando kubandakanya nokufika ngokushesha kukaNkulunkulu. Kuseyinto efanayo naleyo kababa -okwathi uma ebona indodana yakhe iqhamuka kude, noNkulunkulu uyagijima abe phakathi kwabantu baKhe.

Evesini eliku -Isaya 62:4, isithombe esifanayo siyavela sifundisa ngomshado. Ngokusho kuka_ Isaya 62:4 kubantwana bakaNkulunkulu: “Awusayikuthiwa Oshiyiweyo”, okusho ukuthi “alisayikuthiwa iNcithakalo, kepha uyakubizwa ngokuthi Ontokozo yami ikuye, nezwe lakini ngokuthi ‘Oganileyo,’ ngokuba uJehova uyathokoza ngawe.” Uvuthondabo lokuthokoza kukaNkulunkulu kubekelwe usuku lokubuyiselwa kwezinto esimweni sazo. UNkulunkulu uzokwamukela abantu baKhe akujabulele ukuba nabo. Lokhu kuzokuba yinto efanayo nekababa owajabula uma sekubuya indodana yolahleko.

`Funda ku-Efesu 5:25-28. Kungabe kuthiwani lapha mayelana nothando okufuneka nathi silubonakalise na?`

Kulombhalo kuyalwa amadoda ukuba athande amakhosikazi awo, “njengalokhu noKristu ulithandile ibandla ‘njengemizimba wakhe’” (Efesu 5:25, 28). Lamavesi awagcini ngokuba mqoka kokungabi ngamagovu kodwa kufuneka amadoda anothando lokuzidela ukuphephisa amakhosikazi awo. Kufuneka akhombise ukuthi noKristu uyabathanda abantu baKhe (okuyibandla lakhe). Ubathatha njengento eyingxenye womzimba wakhe.