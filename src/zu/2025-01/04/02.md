---
title:  Kungaphezulu Kothando lukaMama
date:  19/01/2025
---

Mhlawumbe uthando olukhulu olwaziwa ngabantu kungaba wuthando lomzali ethanda umntwana wakhe. IBhayibheli livamile ukusebenzisa ubudlelwano obukhona phakathi komzali kanye nomntwana wakhe ukuveza isithombe sesihawu esisithola kuNkulunkulu. Uma sigcizelela indlela uNkulunkulu anozwelo ngayo kubantu kuyinto eyedlula kude ukuhawukela umuntu angaba nakho komunye omuntu.

`Funda iHubo 103:13; Isaya 49:15; naku-Jeremiya 31:20. Kungabe lezicaphuno zisitshelani ngemvelo nokujula kwesihawu uNkulunkulu anaso na?`

Ngokukhuluma kwalamavesi, uNkulunkulu ukhuluma nathi njengabantwana bakhe abathandekayo, usithanda ngendlela efanayo nekababa nomama abaqotho abakhombisa ukuthanda abantwana babo. Noma kunjalo, incwadi ka-Isaya 49:15 ikuchaza kanjena yona, “owesifazane angamkhohlwa umntwana wakhe oncelayo ukuba angabi namusa kuyo indodana yesizalo sakhe na?” kodwa uNkulunkulu akanakukhohlwa izingane zaKhe, nomusa wakhe kawusoze waphela (Isililo. 3:22).

Okubalulekile, igama lesiHebheru elisho ukuba nomusa evesini elingenhla, nakwamanye amavesi lapho kuchazwa khona uNkulunkulu njengonesihawu sothando esikhulu kakhulu. Lencazelo kukholakala ukuthi isuselwa egameni lesi-Hebheru elichaza isibeletho. Njengoba ababhali bezincwadi bephawula ngokuthi isihawu sikaNkulunkulu sifana “nothando lukamama olusesibelethweni.” Kuliqiniso ukuthi, isihawu sikaNkulunkulu sikhulu kakhulu uma usiqhathanisa nesihawu somuntu, sedlula ngisho isihawu sikamama enganeni yakhe esanda kuzalwa.

Ngokuka-Jeremiya 31:20, uNkulunkulu uthatha umuntu wakhe “njengendodana yaKhe ethandekayo” “nomntwana ajabulile ngaye,” yize kungabantu abaphinde badlubulundela baphikisana naYe nokuyinto emdabukisayo uNkulunkulu. Noma kunjalo, uNkulunkulu wathi, “ngisamkhumbula nokumkhumbula ngalokho izibilini zami ziyamhawukela, ngiyakuba nesihe impela kuye.” Igama elichazwe laba ngumusa lapha kuligama elisho isihawu sikaNkulunkulu. Okunye kungaba yilenkulumo, “ngiyakhumbula nokukhumbula,” kungachazwa njengokuthi “ingaphakathi lami liyakukhalela.” Lencazelo ingasho uzwelo olujulile lukaNkulunkulu, ezama ukuveza ukujula kwesihawu sothando lukaNkulunkulu kubantu bakhe. Yize kungabantu abahlobongile, uNkulunkulu yilokhu eqhubeka nokubapha isihawu nomusa waKhe, ekwenza lokhu ngokungaphezulu kokulindelekile.

`Kwabanye bethu, ukwamukela ukuthi uNkulunkulu unozwelo kithi okufana nokuthandwa ngubaba nomama kuyinto eduduzayo impela. Noma kunjalo, kwabanye abantu kungaba lukhuni ukukwamukela lokhu ngoba kabazange babe nabazali abanothando. Iyiphi enye indlela okungachazwa ngayo uthando lukaNkulunkulu kubantu abafana nalaba na?`