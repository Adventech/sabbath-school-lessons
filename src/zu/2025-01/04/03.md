---
title:  Ukuthinteka Ngothando
date:  20/01/2025
---

Ukujula okungechazeke kothando olunesihawu lukaNkulunkulu kubantu luvezwe kahle encwadini ka-Hoseya. UNkulunkulu wayalela uHoseya umphrofethi wathi, “ ‘Hamba uzithathele umfazi ophingayo nabantwana bophingayo, ngokuba izwe liyaphinga nokuphinga ngokungamlandeli uJehova’ ” (Hos. 1:2, NKJV). Kamuva kuHoseya 11, sithola incazelo yobudlelwano bukaNkulunkulu nabantu baKhe, kodwa sekusetshenziswe umfanekiso kababa onothando kumntwana wakhe.

`Funda ku-Hoseya 11:1-9. Kungabe lomfanekiso okulamavesi ulethani ekuphileni lapho uNkulunkulu ekhombisa uthando nokunakekela abantu baKhe na?`

Indlela uNkulunkulu athanda ngayo abantu baKhe kufaniswa nothando olunozwelo lomzali ethanda ingane yaKhe. ImiBhalo isebenzisa isibonelo somzali efundisa ingane ukuhamba, egona umntwana wakhe othandekayo ezingalweni zakhe; emelapha aphinde amondle; konke lokhu kuyefana noNkulunkulu enakekela abantu baKhe. ImiBhalo iphinde iveze igama elithi “ukuthwala” njengoba kuthiwa, “UJehova uNkulunkulu wakho wakuthwala njengendoda ithwala indodana yayo” (Duteronomi 1:31). “Ngothando lwakhe nangokuhawukela kwakhe wabahlenga wabanqakula, wabathwala zonke izinsuku zakuqala” (Isaya 63:9).

Isimo esiphambene nokuthembeka okungaguquki kukaNkulunkulu, abantu bakhe bebelokhu beqhubeka nokungathembeki, nokuyinto eyenza uNkulunkulu aqhele kude nabo, nokwaholela ekubeni babhekane nokwahlulelwa, nokuyinto eyamphatha kabi uNkulunkulu. UNkulunkulu unesihawu, kodwa akusho ukuthi usezolahla ukwenziwa kobulungiswa. (lokhu sizokubona esifundweni esilandelayo lapho kuzokhulunywa ngothando nobulungiswa kundawonye).

Kungabe kukhona into eke yakuphatha kabi kuze kugxubhuzele isisu na? Lona kungaba ngumfanekiso omuhle ongawucabanga uma uqhathanisa imizwa kaNkulunkulu ngabantu baKhe. Umuzwa wokuphenduka kwenhliziyo bese kuba nozwelo olokhelekayo ngenxa yokuba nesihawo esijulile, okuyinto engenziwa nguNkulunkulu nabantu.

Lomcabango wozwelo oluvuselekile uyasetshenziswa endabeni yabasifazane ababili abeza enkosini u-Solomoni, kuyilowo nalowo ethi ingane ingeyakhe. Kuthe uma inkosi uSolomoni isiveza umbono wokuthi isikwe phakathi ingane (engenayo inhloso yokulimaza ingane), kodwa efuna ukubona indlela abakhombisa uzwelo enganeni, wakwazi ukubona umama wengane wangempela (1 AmaKhosi 3:26 uqhathanise no-Genesise 43:30).

`Noma ngumuphi umuntu oke waba ngumzali uyasazi isifundo okukhulunywa ngaso lapha. Alukho uthando esingaqhanisa nalo olukhona lapha emhlabeni. Kungabe lokhu kusisiza kuphi ukuze sikwazi ukuqonda ngokuyikho uthando lukaNkulunkulu kithina na? Yikuphi ukududuzeka esingakuthola nokufanele sibenakho, uma siqonda kangcono lendaba eshiwo ngenhla na?`