---
title:  Ukucabanga Okubanzi
date:  24/01/2025
---

Funda ku-Ellen G. White, “The Beatitudes,” pp. 6–44, in Thoughts From the Mount of Blessing.

“Bonke abantu abanomuzwa wokuba mpofu emoyeni, abanomuzwa wokuthi akukho okuhle okukubo, labobantu bathola ukulungiswa babe namandla ngokuthi babheke kuJesu. Yena uthi, “Zanini kimi nina nonke enikhatheleyo nenisindwayo, mina ngizakuniphumuza” (Mathewu 11:28). Uyakuncenga ukuba umnike ukuswela kwakho yena uzokwenza ucebe ngomusa waKhe. Asilufanele uthando lukaNkulunkulu, kodwa ngoKristu, sinesiqiniseko sokuthi sifanelekile, ngokuba uyakwazi ukusindisa bonke labo abeza kuYe. Noma ngabe imuva lakho libi kangakanani, noma ngabe isimo sakho njengamanje sibanga amahloni, uma ungeza kuJesu unjengoba unjalo, untekenteke, uphelelwe ngamandla, ungenathemba, uMsindisi onesihawu uzokwazi ukubhekana nokuphambuka kwakho. Uzovula izingalo zakhe zothando akwamukele bese ekumbathisa ingubo yokulunga. Usiletha phambi kukaBaba simbethe ingubo emhlophe eyisimilo sakhe. Uyasincengela phambi kukaNkulunkulu ngokuthi athi: Mina ngithathe indawo yalesi soni. Ungabheki indlela embi abenza ngayo ebuntwaneni bakhe, kodwa bheka Mina. Kungabe uSathane ubanga umsindo omkhulu ephikisana nokusindiswa kwethu, elokhu esibheca ngezono esizenzile, elokhu ethi thina singabakhe na? Igazi likaJesu yilona elisincengela ngamandla amakhulu.”—Ellen G. White, Thoughts From the Mount of Blessing, pp. 8, 9.

**Imibuzo Yokuxoxisana**

`Uma sibheka ukuvuselelwa okushiwo ngenhla mayelana nokubonga uJesu, “osethule phambi kukaBaba singabantu abagqokiswe izingubo ezimhlophe eziyisimilo saKhe uJesu.” Noma singabhekana nokulahlekelwa yithemba, kwesinye isikhathi sinamaphutha siphinde singenzi kahle. Kukaningi lapho singakwazi ukukhombisa uthando uNkulunkulu asibusise ngalo kodwa thina sehluleka ukwenza okufanayo kwabanye abantu. Kungani kudingeka njalo sisondele ukuzwa izindaba ezimnandi zokuthi samukelwe nguBaba osezulwini ngenxa kaJesu na? Kufuneka sazi ukuthi, “uJesu usethule kuBaba singabantu abagqokiswe ingubo emhlophe eyisimilo saKhe”?`

`Ake ucabange ngemizwa yowesifazane endabeni lapho abasefazane ababili beza ngaphambi kukaSolomoni bebanga ingane, kuyilowo nalowo ethi ingane ingeyakhe.Ake ubhekisise indlela okukhulunywe ngayo evesini eliku- 1 AmaKhosi 3:26. Kungabe lokhu kukhuluma kuletha kuphi ukukhanyiseleka uma sibheka imizwa kaNkulunkulu kubantu baKhe nokuchazwe ku-Hoseya 11:8 na?`

`Kulona lonke iVangeli, sibonile ukuthi uJesu waba nokuthinteka ngenxa yezidingo zabantu. Kungabe wenzani ngalokhu na? Kungabe akwenza kwaletha isisombululo kuzidingo zabantu na? Kungabe yiziphi izinto eziphathekayo ongazenza uwedwa, noma eningazenza nindawonye ekilasini, ezingakwazi ukusiza izidingo zabantu enizama ukubaduduza na?`