---
title:  Isihawu SikaJesu
date:  21/01/2025
---

NaseTestamenteni eLisha kukhona ukufanisa okufanayo nalokhu okutholakala eTestamenteni eLidala lapho kufaniswa khona isihawu sikaNkulunkulu. UPawula ukhuluma ngobaba njengo “Yise wobubele, uNkulunkulu wenduduzo yonke” (2 Korinte 1:3). Aphinde achaze ngokuthi, “Kepha uNkulunkulu ecebile ngesihawu ngenxa yothando lwakhe olukhulu asithanda ngalo” (Efesu 2:4).

Kwimifankiso eminingi, uKristu uqobo lwakhe uyasebenzisa leligama ukuchaza imizwa engaphakathi, yokuba nemizwa yokuthinteka ukuveza isihawu sibaBaba (Mathewu 18:27; Luka 10:33: Luka 15:20). Ukukhuluma okufanayo okuveza isihawu sikaNkulunkulu eTestamenteni eLidala nase Testamenteni eLisha kuyavela nasezahlukweni zeVangeli lapho kuvela uJesu engumuntu onesihawu kubantu abephukile emoyeni.

`Funda ku-Mathewu 9:36; Mathewu 14:14; Marko 1:41; Marku 6:34 naku Luka 7:13. Bheka futhi naku:-Mathewu 23:37. Kungabe lamavesi asikhombisani mayelana noKristu eba nokuthinteka nokukhathazeka ngezinto ezikhungethe abantu na?`

Njalo nje kuzahluko zeVangeli, kuthiwa uKristu wayekhombisa ukuba nesihawu kubantu abanengcindezi noma abaswele ekuphileni kwabo. Akagcinanga ngokuba nesihawu, kodwa wakwazi ukubhekana nenswelo ababekuyo.

Yebo, uJesu waphinde walilela abantu bakhe. Umuntu angacabanga ebona izinyembizi zikaJesu ziphuma ngesikhathi ebheka idolobha walila ngokuthi, “kukangaki ngithanda ukubuthela ndawonye abantwana bakho njengesikhukukazi sibuthela amachwane aso phansi kwamaphiko aso, kepha anivumanga” (Mathewu 23:37). Lapha sibona ukulila kukaKristu kufana nokukhala kukaNkulunkulu okutholakala kulona lonke iTestamente eLidala. Okuseqinisweni, bonke ababhali beBhayibheli bayaphawula ngomfanekiso wenyoni enakekela amachwane ayo okufaniswa nokwenza kukaNkulunkulu kubantu endaweni engaseMpumalanga. Lapha sibona abantu abaningi bethatheka ngomfanekiso otholakala ku- Duteronomi 32:11, lapho kunomfanekiso wenyoni endizela phezulu, iqhubeka nokukhusela, iphinde inakekele amachwane ayo.

`Asikho esinye isibonelo esibalulekile sokukhombisa isihawu sothando lukaNkulunkulu esedlula leso sokuba uJesu avume ukuzinikela ukuba asifele ukukhombisa uthando asithanda ngalo. Noma kunjalo, uKristu akasona isibonelo sesimilo sikaNkulunkulu kuphela, kodwa uKristu uphinde abe yisibonelo esiphelele sokuba ngumuntu omsulwa. Singenzani ngezimpilo zethu ukuba sifuze uKristu na? Uma sibheka indlela ayephatheka kabi ngayo uma ebona inswelo yabanye abantu, angagcini ngokubashumayeza ngothando lukaNkulunkulu kuphela, kodwa waphinda wabonisa ngokuthi kubekhona akwenzayo ukulungisa isimo. Kufuneka senze kanjani thina na?`