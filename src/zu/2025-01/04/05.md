---
title:  UNkulunkulu Onomhawu Na?
date:  22/01/2025
---

UNkulunkulu oseBhayibhelini “unguNkulunkulu onesihawu.” AmaHebheru ambizo ngoNkulunkulu onomusa (Duteronomi 4:31). Yize kunjalo, UNkulunkulu akagcini ngokuba nguNkulunkulu onomusa, kodwa uphinde abe nguNkulunkulu onomhawu. “Ngokuba uJehova uNkulunkulu wakho ungumlilo oqothulayo, unguNkulunkulu onomhawu” (Duteronomi 4:24). (Bheka futhi naku- Detoronomi 6:15; Joshuwa 24:19; Nahume 1:2)

`AmaKorinte Okuqala 13:4 asitshela ukuthi “uthando alunamhawu.” Kungenzeka kanjani ukuthi uNkulunkulu abe nguNkulunkulu onomhawu na? Funda ku-2 Korinte 11:2 bese ubheka indlela abantu bakaNkulunkulu abangazange bathembeke ngayo kuyena kuyona yonke indawo eBhayibhelini (bheka isibonelo ku- iHubo 78:58). Kungabe yikuphi ukukhanyiseleka mayelana nokuba “nomhawu” kukaNkulunkulu na?`

Ukuba nomhawu kukaNkulunkulu izikhathi eziningi akuqondakali kahle. Uma ukhuluma ngomunye umuntu uthi uyindoda noma owesifazane onomhawu, kungenzeka kuthathwe njengokukhuluma kahle ngalowo muntu. Igama elisho umhawu noma isikhwele kungenzeka kungezwakali kahle ngendlela abantu abakhuluma ngayo. Noma kunjalo, eBhayibhelini, umhawu kaNkulunkulu akufanele siwubheke ngendlela engalungile. Lokhu kungukuthanda okulungile okutholakala kubudlelwano obuhle phakathi kowesilisa nowesifazane.

Yize kubonakala isimo sokuba nomhawu kuyisimo esiphambene nokuba nothando (1 Korinte 13:4), kulokhu okushiwo ku-2 Korinte 11:2 kutholakala isithombe sokuba nomhawu omuhle nolungileyo. UPawula ukhuluma ngakho athi “Ngokuba ngiyanishisekela ngokushiseka kukaNkulunkulu” (2 Korinte 11:2). Umhawu kaNkulunkulu uhlala njalo kungumhawu olungileyo futhi kungakuhle sikhulume ngawo njengomhawu wothando lukaNkulunkulu obhekiswe kubantu bakhe.

Ukuhawukela okuvela kuNkulunkulu ehawukela abantu bakhe kuyinto esukela othandweni analo ngabantu bakhe. UNkulunkulu ufisa ukuba nobudlelwano obukhethekile nabantu bakhe; Nguye yedwa okufuneka abe nguNkulunkulu wabo. Kodwa izikhathi eziningi utholakala eseyisithandwa esingasafuneki, eyisithandwa esaliweyo (bheka ku Hoseya 1-3; Jeremiya 2:2; Jeremiya 3;1-12). Kungakho “umhawu” noma “isihawu” kungesiyo into enokuchukuluzwa, kodwa njalo nje uhlala enothando kubantu abaphingile ngokungathembeki kuYe, nabantu abenza okubi. Umhawu kaNkulunkulu (noma uthando olunesihawu) kungekho igama elingasetshenziswa ukulifanisa nomhawu okubantu. Kuwuthando olungazifuneli okwalo, kodwa luyisihawu esilungile nesijabulela ubudlelwano phakathi kukaNkulunkulu nabantu bakhe khona bezosindiswa ngalokhu.

`Singafunda kanjani ukuveza isimo sokuba “nomhawu” omuhle kwabanye abantu njengoba noNkulunkulu enzile kithina na?`