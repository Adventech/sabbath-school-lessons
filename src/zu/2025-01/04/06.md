---
title:  Isihawu Nomusa
date:  23/01/2025
---

UNkulunkulu oseBhayibhelini unesihawu kanye nesihe, lemizwa kaNkulunkulu yenziwa yagqama kuKristu Jesu. UNkulunkulu unozwelo (qhathanisa lokhu nokushiwo ku- Isaya 63:9; naku- Hebheru 4:15), futhi uyathinteka kakhulu ngobuhlungu obuziwa ngabantu baKhe (Abahluli 10:16; Luka 19:41). Uzimisele ukulalela, aphendule, aphinde aduduze abantu baKhe (Isaya 49:10, 15; Mathewu 9:36; Mathewu 14:14).

`Funda Ku- 1 Korinte 13:4-8. Kungabe lelivesi lisimema ukuba sikhombise kanjani isihawu nothando lukaNkulunkulu kubudlelwano esinabo nabanye abantu na?`

Sifisa ukuba sebudlelwaneni obukwazi ukuveza uthando kwabanye abantu njengoba kuchaziwe ku- 1 korinte 13:4-8. Kungabe sizama kanganani ukuba sifane nalabantu abanaloluthando kwabanye abantu na? Asithandi ukubekezela futhi asifuni nokuba mnene, asihlali singazifuneli okwethu, sigcwele ukuzikhukhumeza, siziphatha ngokungafanele, sizicabangela thina. Asikwazi ukulawula uthando ngokwethu, sibe nothando okuthiwa, “lubekezelela izinto zonke, lukholwa yizinto zonke, luthemba izinto zonke, lukhuthazelela izinto zonke. Uthando alungasoze lwaphela” (1 korinte 13:7, 8). Singakwazi ukuba yisibonelo sothando olufana nalolu uma izithelo zikamoya zisebenza kithi. Masimbonge uNkulunkulu ngoMoya Ongcwele othululela uthando lukaNkulunkulu ezinhliziyweni zethu, nokuyinto etholakala ngokukholwa kuKristu Jesu (Roma 5:5).

Ngomusa kaNkulunkulu nangamandla kaMoya oNgcwele, kungabe yiziphi izindlela esingabonisa ngazo imizwa ebalulekile yothando lukaNkulunkulu ehlala njalo ilungile futhi enokubonelela na? Okokuqala, indlela esingakhombisa ngayo ngukuthi sidumise uNkulunkulu oluthando. Okwesibili, Kufuneka sivumele uthando lukaNkulunkulu ezinhliziyweni zethu nokuzosenza sikhombise ukuba nesihawu nokuphatha kahle abanye abantu. Akufuneki saneliswe ngukwazi ngenkolo yobuKristu kuphela, kodwa kufuneka sikwazi nokududuza abanye abantu. Okokugcina, Kufuneka sazi ukuthi angeke sikwazi ukuguqula izinhliziyo zethu, kodwa nguNkulunkulu kuphela ongakwazi ukwenza lokhu kithi.

Ngakho-ke, masicele uNkulunkulu ukuba asiphe izinhliziyo ezintsha ukuze sizokwazi ukukhombisa uthando olumsulwa kuYena nakwabanye abantu. Kufuneka siqhakambise izinto ezinhle bese sisusa konke okungalungile nokungaphakathi kithina.

Masibe nomthandazo okhuluma kanjena, “Inkosi ininike ukwanda nokuchichima othandweni, omunye komunye, nakubo bonke, njengokuba sinjalo kinina, ukuze iqinise izinhliziyo zenu, zingabi nakusoleka ebungcweleni phambi kukaNkulunkulu noBaba wethu ekufikeni kweNkosi yethu uJesu kanye nabangcwele bakhe bonke” (1 Thesalonika 3:12, 13).

`Kungani uma umuntu enokuzidela ngokuthi ahlukane nezenzo zobugovu nokwenza izenzo zokukhohlakala ngenxa yokuba nenhliziyo esikwazi ukuveza loluthando esikhulume ngalo na? Yikuphi okufuneka sikwenze ukuze sikwazi ukubulala isihlava sokuzithanda na?`