---
title:  Isimilo Esingaguquki SikaNkulunkulu
date:  04/02/2025
---

`Funda ku-Malaki 3:6 naku-Jakobe 1:17. Kungabe lamavesi asifundisani mayelana nesimilo sikaNkulunkulu na?`

KuMalaki 3:6 uNkulunkulu uthi, “mina Jehova angiguquki.” Ngesikhathi abanye befunda lengxenye yevesi balihumusha ngokuthi, uNkulunkulu akashintshi nanoma yingayiphi indlela. Uma ulifunda lonke ivesi kanye nalokhu elikuqukethe, kuyakhombisa ukuthi uNkulunkulu akaguquki, nokuyinto egcizelela isimilo esingaguquki sikaNkulunkulu. Okunye okukhona evesini kukhomba ukuthi uNkulunkulu kungenzeka ashintshe ngakolunye uhlangothi, ngoba Yena uthi: “Nina madodana kaJakobe aniqedwa. Kusukela emihleni yawoyihlo nichezukile ezimisweni zami, anizigcinanga, Buyelani kimi, ngiyakubuyela kini. (Malaki 3:7).

Ngakho-ke uNkulunkulu kuyenzeka aye phambi aphinde abuyele emuva ebudlelwaneni nezidalwa zaKhe, noma sekwenze konke lokhu, isimilo sikaNkulunkulu kasiguquki. Lokhu kuyagcizelelwa encwadini ka Jakobe 1:17, lapho kuthiwa izipho zonke ezinhle neziphiwo zonke ezipheleleyo zivela kuNkulunkulu, ngoba kuye akukho ukuguquka, uNkulunkulu akawona umsuka wobubi.

Lapha nakwezinye izindawo, imiBhalo ilokhu ifundisa ukuthi isimilo sikaNkulunkulu asiguquki. Ngamanye amazwi, iBhayibheli lilokhu lifundisa ngokuthi uNkulunkulu unesimilo esingaguquki. Noma kunjalo, kuyenzeka uNkulunkulu aphinde angene ebudlelwaneni beqiniso nezidalwa zaKhe, elokhu ephikelela ngokuthi abathande aphinde enze ubulungiswa kubo.

`Funda ku-2 Thimothi 2:13; Thithu 1:2; naku—Hebheru 6:17, 18. Kungabe lamavesi asifundisani ngoNkulunkulu na?`

UNkulunkulu akasoze aziphike Yena; uNkulunkulu akawaqambi amanga; izithembiso zikaNkulunkulu azinqamuki. Singaba nokwethemba ukuthi uNkulunkulu weBhayibhelini usenguNkulunkulu ofanayo okwathi (ngoKristu) wazidela ngokuzinikela ukuba abethelwe esiphambanweni. UnguNkulunkulu esingamethemba, simthembe ngokuphelele, futhi singaba nokuqiniseka kanye nethemba ngekusasa, njengoba kusho incwadi yama-Hebheru 13:8 ethi, “uJesu Kristu nguyena izolo nanamuhla, yebo naphakade” (NKJV).

`Ungabuthemba kanjani ubuhle bukaNkulunkulu noma ngabe izinto sezikuhambela kabi ekuphileni na? Kungabe umfanekiso kaNkulunkulu elenga esiphambanweni ukufundisa kanjani ukuthemba ukulunga kwaKhe na?`