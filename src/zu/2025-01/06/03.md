---
title:  UNkulunkulu Muhle Ngokuphelele futhi Unokulunga
date:  03/02/2025
---

UNkulunkulu akamane athande ukuba khona kobulungiswa aphinde afune abantu ukuba babe nothando benze nobulungiswa. UNkulunkulu uqobo lwakhe ngokuphelele nangokungangabazeki uyakwazi ukubonisa lokhu kwenza. ImiBhalo ifundisa ukuthi uNkulunkulu uNgcwele ngokuphelele, uthembekile, ulungile, kanti futhi unothando. UNkulunkulu kuphela nahlala njalo enza okuthandekayo, nokulungile, nokumsulwa. Akwenzeki enze into eliphutha.

`Funda ku-Duteronomi 32:4 naku Ihubo 92:15. Kungabe lamavesi asifundisani ngokuthembeka kanye nokulunga kukaNkulunkulu na?`

Lamavesi kanye namanye amaningi akhuluma ukuthi uNkulunkulu unokulunga kanye nothando- “okungekho kuye ukungalungi” (Ihubo 92:15 uqhathanise nalokhu; Ihubo 25:8; Ihubo 129:4). UNkulunkulu “njalo uveza ukwahlulela kwakhe ekukhanyeni, akuphuthi; kepha abangalungile abazi amahloni” (Zefaniya 3:5). Ake ubheke umehluko okhona phakathi kwesimilo sikaNkulunkulu uma usiqhathanisa nalabo abathanda ukungenziwa kobulungiswa.

UNkulunkulu unolwazi lokuthi yini efanele wonke umuntu, kungakho efuna bonke abantu benze ngokusemandleni abo, eloku esebenza ukuze kukwazi ukuvela okuhle kubona bonke abantu abathintekayo.

`Funda iHubo 9:7, 8 neHubo 145: 9-17. Kungabe lamavesi asifundisani ngoNkulunkulu na?`

UNkulunkulu weBhayibheli unguNkulunkulu “ongumahluleli olungileyo” (Ihubo 7:11), njengoba engeyena uNkulunkulu othanda okubi (Ihubo 5:4). Incwadi ka- 1 Johane 1:5 ifundisa ukuthi, “uNkulunkulu ungukukhanya, ubumnyama abakho kuye nakanye” (1 Johane 1:5) Kuliqiniso ukuthi, uNkulunkulu akagcini ngokuba muhle ngokuphelele, kanti ngokusho kuka-Jakobe 1:13 uthi, “uNkulunkulu angeyengwe ngokubi.” (Qhathanisa nalokhu Habakuki 1:13)

Kukona konke lokhu, ubuhle bukaNkulunkulu nenkazimulo yaKhe kuyizinto okungelula ukuzehlukanisa. Ngesikhathi abantu bakhonze ukuba semandleni, uNkulunkulu ungamandla amakhulu, kodwa amandla aKhe uwasebenzisa kuphela ezintweni ezilungile nezithandekayo. Akwenzekanga ngephutha ukuthi uMose acele kuNkulunkulu ukuthi “ake ngibone inkazimulo yaKho,” uNkulunkulu waphendula ngokuthi, “Ngiyakudlulisa phambi kwakho ubuhle bami” (Eksodusi 33:18, 19).

`Kungani uNkulunkulu omuhle kangaka avumele ububi obungaka ukuba bubekhona kulomhlaba na? Xoxisanani ekilasini ukuze nithole izimpendulo ngaloludaba.`