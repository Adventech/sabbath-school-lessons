---
title:  Angazisola uNkulunkulu na?
date:  05/02/2025
---

Kungenzeka yini “azisole” uNkulunkulu na? Uma kungenzeka, kungabe kusho ukuthini lokho na? Sesibonile ukuthi uNkulunkulu ngokwesimilo sakhe akaguquki. Noma kunjalo, amanye amavesi ayamveza uNkulunkulu njengomuntu “ozisolayo” noma “onikezeleyo.” Ukuzisola kubantu, yiyona ndlela yokubona ukuthi wenze into engalungile. Kungenzeka kanjani ukuthi, kubekhona amavesi aveza uNkulunkulu njengokhombisa “ukuzisola” na?

`Funda ku-Eksodusi 32:14 uqhathanise no-Jeremiya 18:4-10. Kungabe yini oyitholayo kulokhu kuchazwa kokuzisola kukaNkunkulu na?`

Kulamavesi nakwamanye amaningi, uNkulunkulu ubonakala enokuzisola kulokhu abekuhlelile kusahlulelo sakhe ngenxa yokuzosola noma yokungenelela kwabantu. UNkulunkulu uthembisa ukuthi, uma abantu bezisola ebubini ababenzayo, Naye uzoguquka esinqumeni sokubahlulela abekade ekuhlelile. Ukushintsha kukaNkulunkulu kuyisinqumo esivamile ukushiwo emiBhalweni.

`Funda ku- Numeri 23:19 naku- I Samuweli 15:29. Kungabe lamavesi asifundisani mayelana nokuthi kuyenzeka noma akwenzeki ukuthi uNkulunkulu “azisole” noma “aphenduke” na?`

Lamavesi akuveza ngokusobala okushiwo nguNkulunkulu okukothi “akasiye umuntu ukuba azisole” (1 Samuweli 15:29) kuphinde kuthiwe, “uNkulunkulu akasiye umuntu ukuba aqambe amanga nandodana yomuntu ukuba azisole, ushilo angayikukwenza, na? Ukhulumile, angakukuphelisa na? (Numeri 23:19). Funda ngalokhu nakwamanye amavesi. Lezindimana angeke kuthiwe zisho ukuthi uNkulunkulu akasoze abe “nokuzisola” sampela, kunalokho, ziveza iqiniso lokuthi ngabe kuyenzeka yini “aphenduke” noma abe “nokuzisola” ngendlela efanayo nokwenziwa ngabantu na? Kunalokho, uNkulunkulu uhlala njala egcina izithembiso azenzile, noma kwenzeka aguquke kulokhu akushilo, nokuyinto engabangelwa ngukuthi umuntu usephendukile. Konke lokhu ukwenza ngenxa yokulunga kwaKhe okuhlala emagameni awashilo. UNkulunkulu uba nokuzisola esahlulelweni sakhe ngenxa yokuphenduka osekwenzekile, nokungaba yinto ebangelwa yisimilo saKhe esihle, nokulunga, nokuba nothando kanye nomusa omkhulu.

`Kubaluleke kangakanani okushiwo yiBhayibheli “kokuzisola” kukaNkulunkulu na? Kungabe lokhu kuletha muphi umyalezo mayelana nokungaguquki kwesimilo sikaNkulunkulu uma sikuqhathanisa nokuthi uNkulunkulu kuyenzeka angene kubudlelwano bokunika aphinde athathe nokuyinto engenza kubekhona umehluko ngakuYe na?`