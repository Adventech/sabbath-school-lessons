---
title:  Ukucabanga Okubanzi
date:  07/02/2025
---

Funda ku-Ellen G. White, “God’s Love for Man,” pp. 9–15, in Steps to Christ.

“Izwi likaNkulunkulu lembula isimilo saKhe. Yena uqobo wasivezela uthando kanye nozwelo lwaKhe olungapheliyo. Ngesikhathi ethandaza uMose wathi, “Ake ngibone inkazimulo yakho.’ iNkosi yaphendula ngokuthi: ‘Ngiyakudlulisa phambi kwakho ubuhle bami.’” (Eksodusi 33:18, 19). Lokhu kwabe kuyinkazimulo yaKhe. INkosi uma idlula phambi kuka-Mose, wathi, “NguJehova! NguJehova! NguNkulunkulu ogcwele isihe, onomusa, ophuza ukuthukuthela, novame ubumnene neqiniso, ogcinela abayizinkulungwane umusa, othethelela ububi neziphambeko nezono.” (Eksodusi 34:6, 7). “UnguNkulunkulu onomusa nobumnene, wephuza ukuthukuthela, unesihe esikhulu.” “Ngokuba wenamela umusa.’ Jona 4:2; Mika 7:18.

“UNkulunkulu ubophezela izinhliziyo zethu ngakuYe ngokuthi kube kuningi asinika khona okwasezulwini nokwasemhlabeni. Ngezinto ezikhona emvelweni, ezijulile kanye nalokhu okusiphatha kahle nesikwaziyo njengabantu, uzamile ukuziveza kithi. Yize lezizinto zikhombisa ngokungaphelele uthando lwaKhe. Kubona bonke ubufakazi esinikwe bona, isitha esingahambisani nokwenza okuhle, siphuphuthekisile ukucabanga kwabantu, ukuze babheke kuNkulunkulu ngokwesaba; babe nomcabango kaNkulunkulu onesihluku nongenalo uxolo. USathane wenza abantu baba nomqondo wokuthi uNkulunkulu ungumuntu onomthetho oqinile, onezahlulelo ezinzima, ononya olukhulu, nobeka ijoka elinzima kubantu. Kuvezwe isithombe somuntu oneso elinomona, nogade ukuthola amaphutha enziwa ngabantu, ukuze ezobahlulela kanzima. Kwakuyinhloso yokuba kususwe lelifu elimnyama, kuvezwe emhlabeni uthando olungapheliyo lukaNkulunkulu, nokuwuthanda olwenza uJesu akwazi ukuza ukuzophila phakathi kwabantu.”—Ellen G. White, Steps to Christ, pp. 10, 11.

**Imibuzo Yokuxoxisana**

`Kungani kubaluleke kangaka ukwazi ukuthi inkazimulo kaNkulunkulu iboshelwe ndawonye nokulunga kwaKhe na? Ngabe lokhu kulungisa kanjani ivangeli lokukhuluma ngenkazimulo elilokhu ligcizelela ngomfutho othile ongasho lutho ngothando kanye nesimilo sikaNkulunkulu na?`

`Kungabe uke waba nombuzo mayelana nokulunga kukaNkulunkulu na? Kungabe ukhona yini omaziyo oke wabe nombuzo ngokulunga kukaNkulunkulu ngenxa yokuziphatha kwabantu abathi bangabalandeli bakaNkulunkulu, noma ngenxa yokuba khona kobubi emhlabeni wonke na? Kungabe uziphendulele kanjani lemibuzo enjena, nokuthi ungenza kanjani ukusiza omunye umuntu onokukhathazeka ngemibuzo emayelana nokulunga kukaNkulunkulu na? Bheka lokhu esifundweni seviki elilandelayo.`

`Ekilasini, ake nibukeze impendulo esembuzweni wangoMsombuluko. Kungabe isimo sangempela sokuphikisana okukhulu sisiza kuphi nokungasenza siqonde kabanzi ngobubi obukhona njengamanje na?`