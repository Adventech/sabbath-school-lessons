---
title:  Ukuthukuthela Okulungile
date:  28/01/2025
---

Njengoba kukhona izinhlobo eziningi zokuthukuthela ezingalungile, neBhayibheli liyafundisa ngokuthi kukhona “ukuthukuthela okulungile.”

Ake ucabange ngomama wentomazanyana eneminyaka emithathu eyibukela idlala enkundleni yokudlala, bese kuthi kungalindelekile kuthushuke indoda, ihlasele lentombazane encane. Kungabe kufanele yini athukuthele umzali na? Yebo kufanelekile. Ukuthukuthela ngenye yezindlela yokukhombisa uthando esimweni esifana nalesi. Lesisibonelo singasiza ukuqonda kangcono “ngokuthukuthela okulungile” kukaNkulunkulu.

`Funda ku-Mathewu 21:12, 13 naku-Johane 2:14, 15. Kungabe uJesu wenza kanjani uma efica ithempeli selisetshenziswa ngenye indlela. Awusitshele ngokuthi uNkulunkulu uthukuthela kanjani uma kwenziwa ububi na?`

Kulezigameko, uJesu ukhombisa “ukuba nomdlandla kobuNkulunkulu” ethukuthela ngokulungile, elwisana nalabo abasebenzisa ithempeli likaNkulunkulu ngendlela engalungile, asebeyiphendule “umhumo wabaphangi” ukuze badlale ngabafelokazi, nezintandane, nabantu abahluphekayo (Mathewu 21:13; uqhathanise nokushiwoku- Johane 2:16). Ithempeli kanye nendlela elisetshenziswa ngayo, okwakufanele kube yindawo efakaza ngomusa wokuthethelela kukaNkulunkulu kanye nokuhlanjululwa kwabantu abonile, kunalokho, lasetshenziswa ukugebenga abantu nokucindezela abantu okulula ukubaxhaphaza. Kungabe kwakungafanele yini ukuthi uJesu athukuthele uma kwenziwa into eyenyanyeka kanjena na?

Kumavesi aku- Marko 10:13, 14 naku- Marku 3:4, 5 kutholakala izibonelo zokuthukuthela okulungile kukaJesu. Ngesikhathi abantu beletha izingane ezincane kuJesu, “kepha abafundi babakhuza. Kodwa uJesu ekubona wathukuthela, wathi kubo: ‘Vumelani abantwana beze kimi, ningabanqabeli” (Marko 10: 13, 14).

Kwenye indawo, ngesikhathi abaFarisi befuna ukumbeka icala uJesu ngokwephula iSabatha ngokuthi aphilise ngalo, uJesu wababuza ukuthi: “kuvunyelwe ngeSabatha ukwenza okuhle noma okubi yini, ukusindisa umuntu noma ukumbulala na? (Marko 3:4). “Waqalaza ebabuka ngokuthukuthela, edabukile ngobulukhuni benhliziyo yabo.” Waqhubeka nokuphilisa indoda eyabe igula (Marko 3:5). Intukuthelo kaKristu kulokhu esikufunde ngenhle ihlanganiswa nomuzwa wokudabuka kwaKhe ngenxa yokuba lukhuni kwezinhliziyo zabo. Ukuthukuthela okufana nalokhu kuyintukuthelo yothando. Kuyinto efanayo nokuthukuthela kukaNkulunkulu okushiwo eTestamenteni eLidala okuyintukuthelo elungile yokuba nothando. Yini engenza uthando lungaphatheki kahle uma kwenziwa ububi, ekakhulu uma ububi buhlukumeza izinto ezithandwayo na?

`Singenza kanjani ukuze siqaphele singavumelani nokuthukuthela okungalungile kokuzicabangela, bese sikuthatha njengoku- “thukuthela okulungile” na? Kungani kungaba yinto elula ukuyenza, futhi singenza kanjani ukuze sizivikele ekugaxeleni ogibeni olufana nalolu na?`