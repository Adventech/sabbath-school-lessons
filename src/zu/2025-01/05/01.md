---
title:  Ulaka Lothando LukaNkulunkulu
date:  25/01/2025
---

### Funda Lokhu Kuleliviki
Ihubo 78; Jona 4:1-4; Mathewu 10:8; Mathewu 21:12, 13; Jeremiya 51:24, 25; Roma 12:17-21.

> <p>Indimana Yenkumbulo</p>
> “Kepha yena enesihawu wathethelela ububi babo, akabhubhisanga; yebo, wabamba kaningi intukuthelo yakhe, akavusanga lonke ulaka lwakhe” (iHubo 78:38, NKJV).

Nakuba isihawu sikaNkulunkulu sisijabulela izikhathi eziningi, kodwa baningi abathola ukuphazamiseka ngenxa yentukuthelo yaKhe. Lokhu kukokwa nje, kuliphutha. Intukuthelo kaNkulunkulu ibangelwa yindlela asithanda ngayo.

Abanye bakhuluma ukuthi uNkulunkulu otholakala eTestamenteni eLidala unguNkulunkulu onolaka bese kuthi uNkulunkulu oseTestamenteni eLisha unguNkulunkulu wothando. Okuseqinisweni, sinoNkulunkulu oyedwa, futhi wethulwe waba yinto efanayo kuwona omabili amaTestamente. UNkulunkulu onothando uyabuthukuthelela ububi ngenxa yokuthi unothando. UJesu uqobo lwaKhe wakhombisa intukuthelo ngoba engahambisani nokwenza okubi. ITestamente eLisha liyafundisa izikhathi eziningi ngokuthi ubulungiswa kanye nentukuthelo kaNkulunkulu kuyahambisana.

Intukuthelo kaNkulunkulu ngaso sonke isikhathi ingubulungiswa kanye nothando olulwisana nokwenziwa kobubi nokungabi nabo ubulungiswa. Ulaka lukaNkulunkulu lukhombisa ubulungiswa obenziwe ngubumsulwa bokulunga nothando lwaKhe. Ngokufanayo, ububi busuke buchukuluza isihawu sikaNkulunkulu esisohlangothini lomuntu osuke ehlaselwa ububi kanye nalabo ababhebhezela ukwenziwa kwabo. Ulaka lukaNkulunkulu singathi, kungenye yezindlela yokukhombisa uthando lwaKhe.

_*Funda isifundo saleliviki ukulungiselela iSabatha, uNhlolanja 1._