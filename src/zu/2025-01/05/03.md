---
title:  UNkulunkulu Uyaphuza Ukuthukuthela
date:  27/01/2025
---

UNkulunkulu uyathukuthela uma kwenziwa ububi ngoba uNkulunkulu uluthando. UNkulunkulu unomusa nesihawu esikhulu ngangoba omunye wabaphrofethi eBhayibhelini wamgxeka ngokuthi unomusa kakhulu!

`Ake ubheke indaba kaJona ubheke nendlela enza ngayo ngesikhathi uNkulunkulu ekhombisa isihawu saKhe ngokuthethelela abantu baseNiniva. Funda nalokhu ku-Jona 4:1-4. Kungabe lokhu kusitshelani ngo-Jona nango-Nkulunkulu na? (buka naku-Mat. 10:8.)`

Indlela enza ngayo uJona uma ebona ukwenza komusa kaNkulunkulu nokuyinto esitshela izinto ezimbili ezisemqoka. Okokuqala, lokhu kusitshela kabanzi ngobulukhuni benhliziyo ka-Jona. Wayewazonda ama-Siriya ngenxa yalokhu abakwenza kuma-Israyeli, nokwamenza angathandi ukuba uNkulunkulu akhombise umusa kubo.

Kungabe lokhu kuyisifundo esibaluleke kangananani kithina! Kufuneka siqaphele, singazitholi sikhombisa umoya ofanayo nakwabanye abantu, kodwa ngenxa yokuba ngabantu, singacabanga ngenye indlela. Kubona bonke abantu, labo abathe bafumana umusa kuNkulunkulu kufuneka bakuqonde ukuthi ubaluleke kangakanani umusa abawuphiweyo. Lokhu kuzokwenza bakwazi ukudlulisela umusa nakwabanye abantu.

Okwesibili, indlela enza ngayo uJona igcizelela ukuba khona kwesihawu nomusa esimilweni sikaNkulunkulu. UJona wayekujwayele ukwamukela umusa kaNkulunkulu ngenxa yokuthi wayemazi ukuthi, “unguNkulunkulu onomusa nobumnene, nowephuza ukuthukuthela, onesihe esikhulu” (Jona 4:2). UJona wabe azi ukuthi uNkulunkulu kungenzeka angabajezisi abantu baseNiniva. UNkulunkulu wehlulela ngokulunga aphinde abe nomusa kubona bonke abantu kanye nezizwe.

Igama lesiHebheru uma lihunyusha “ukuphuza ukuthukuthela” noma “ukubekezela”  kungahunyushwa kuthiwe “unekhala elide.” Olwimini lwesi-Hebheru isaga esiphathelene nokuthukuthela sasihlanganiswa nekhala, bese kuthiwa ubude bekhala kufanekiswe nokuthi umuntu kumthatha isikhathi eside kangakanani ngaphambi kokuba athukuthele.

Uma uNkulunkulu efaniswa “nobude bekhala,” lokho kwakusho ukuthi uyephuza ukuthukuthela kanti futhi uyabekezela. Njengoba kungathathi isikhathi eside ngaphambi kokuba umuntu athukuthele, uNkulunkulu yena uyakwazi ukubekezela abe nesinehe, bese ethela umusa wakhe ngokukhululeka, ewuthela ngobuningi bawo. Noma kunjalo, uNkulunkulu akavumelani nokwenziwa kwesono futhi akazenzi umuntu ongaboni lapho kungenziwa ukulunga. Okunalokho, UNkulunkulu uqobo lwaKhe, ummisile ukuba abe yinhlawulo ngokukholwa egazini lakhe, kubonakaliswe ukulunga kwakhe ngokuyekelwa kwezono ezenziwe ngaphambili ekubekezeleni kukaNkulunkulu, ukuba kubonakaliswe ukulunga kwakhe esikhathini samanje ukuze yena abe ngolungileyo, abe ngumlungisisi walowo okholwa nguJesu (Rom. 3:25, 26).

`Kungabe kuke kwenzeka wehluleka ukukhombisa ububele noma umusa komunye umuntu okonileyo na? Iyiphi indlela engcono ongakhumbula ngayo ukuthi uNkulunkulu ukwenzeleni ukuze nawe uzokwazi ukuba nomusa kwabanye abantu ukukhombisa umusa omkhulu owunikwe nguNkulunkulu na? Singenza kanjani ukukhombisa ubumnene kanye nomusa, sikwenza lokhu singavumelanga isono sidlale ngathi noma sisicindezele na?`