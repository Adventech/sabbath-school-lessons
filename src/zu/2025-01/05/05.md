---
title:  UNkulunkulu Akazwisi Ubuhlungu Ngokuzithandela
date:  29/01/2025
---

Kulona lonke iBhayibheli, uNkulunkulu uhlala njalo eveza isihe sakhe ukubonelela abahlukumezekile, nabagcindezelwe, nethukuthelo elungileyo yaKhe uyayisebenzisa ukubhekana nabahlukumezi kanye nabacindezeli. Ukuba bebungekho ububi, uNkulunkulu ubengeke athukuthele. Intukuthelo yaKhe iba khona kuphela uma elwisana nalokhu okulimaza isidalwa saKhe.

Ngokusho kwencwadi yeSililo 3:32, 33, uNkulunkulu akazwisi ubuhlungu ngoba ethanda ukwenza lokho. (Okwenzekayo, uNkulunkulu akazwisi ubuhlungu ngoba “kusuka enhliziyweni yaKhe).  UNkulunkulu akakuthandi ukuletha isahlulela sakhe kumuntu owenza ububi, kodwa uthando lwaKhe yilona olwenza agcine ebenzile ubulungiswa.

Leliqiniso libekwe laba sobala kusibonelo lapho uNkulunkulu wayelokhu eqhubeka nokuthethelela abantu bakhe, elokhu ebanika njalo ithuba lokuba baphenduke ukuze bakwazi ukubuyisana naYe. UNkulunkulu wayelokhu ephindaphinda ebabiza, esebenzisa umphrofethi ukubiza abantu baKhe, kodwa kabazange bavume ukulalela. (bheka ku- Jeremiya 35:14-17; Ihubo 81:11-14).

`Funda ku-Ezra 5:12 uqhathanise nokushiwo ku-Jeremiya 51:24, 25, 44. Kungabe lokhu kusichazelani mayelana nokwahlulela okwehlela iJerusalema kusetshenziswa abantu base-Babiloni na? (Funda futhi naku-2 Izikronike 36:16.)`

Ngokuka-Ezra 5, emuva kokuba abantu babelokhu bephikelela, belokhu bephindelela ukuchukuluza intukuthelo kaNkulunkulu, wagcina ngokuthi ahlehle, “wabanikela” abantu baKhe “esandleni sikaNebukadinesari inkosi yaseBabele” (Ezra 5:12). Wakwenza konke lokhu ngenxa yokuthi, “kwaze kwangabakho ukwelashwa” (2 Izikronike 36:16).  Kamuva, uNkulunkulu walahlulela iBabele ngenxa yomonakalo omkhulu elawenza ngokuhlukumeza isizwe sakwaJuda (Jeremiya 51:24, 25, 44; qhathanisa no- Zakaeiya 1:15).

Ziningi ezinye izahlulelo ezikhona eBhayibhelini ezichaziwe njengento eyenziwa nguNkulunkulu ekwenza ezitheni zabantu baKhe (Abahluli 2:13, 14; iHubo 106:41, 42). Konke ukwahlulela kwakuhambisana nesinqumo esithathwe ngabantu sokuhlukana noNkulunkulu bakhetha ukukhonza abanye onkulunkulu bezinye izizwe (Abahluleli 10:6-16; Duteronomi 29:24-26). Intukuthelo kaNkulunkulu iyalwisana nobubi, nokuyikhona okuyoholela esimweni sokuba kuqedwe nya ngabo bonke ububi bungaphinde bubekhona ingunaphakade. Konke lokhu kusukela othandweni analo uNkulunkulu kubona bonke abantu, nokuyisifiso saKhe sokuba kuhlale kukuhle ezweni lonke, njengoba nalo linendima enkulu ekubeni kubekhona isono nokuvukela kombuso kaNkulunkulu kanye nobubi.

`Kwenzeka kanjani ukuthi uNkulunkulu kube ngumuntu ongathandi ukuletha ukwahlulela kunoma ngumuphi umuntu na? Kungabe lokhu kukwenza ucabange kanjani ngokuthukuthela kanye nolaka lukaNkulunkulu na? Uma kungukuthi uNkulunkulu uyephuza ukuthukuthela, kungabe nathi kudingeka sikwazi ukubekezela, sibekezele isikhathi eside kubantu abaseduze kwethu na? Singakwenza kanjani lokhu kanti kudingeka sikhusele siphinde sinakekele abantu abayizisulu zokuhlukunyezwa na?`