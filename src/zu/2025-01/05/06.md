---
title:  Bonisa Isihawu
date:  30/01/2025
---

Yize ulaka lukaNkulunkulu kuyinto “embi ngokwesabekayo,” kodwa alusiyona into embi noma engenalo uthando. Ngakolunye uhlangothi, eTestamenteni eLidala, uNkulunkulu ubekhombisa ulaka lwakhe elwisana nobubi ngenxa yothando lwaKhe. Ulaka lukaNkulunkulu lubi ngokwesabekayo ngenxa yokukhula kobubi obuphambana nokuba msulwa kokulunga nobunjalo besimilo saKhe.

Uma sibheka konke lokhu, uthando luyinto ebalulekile kuNkulunkulu; ulaka alulungile. Lapho kungekho khona ububi noma ukungenziwa kobulungiswa, nolaka kalukho. Ekugcineni, isenzo esigqamile sothando lukaNkulunkulu sokuqenda nya ngesono ezweni lonke luyokwazi ukuqeda nya ngokuba khona kwentukuthelo kanye nolaka lwaKhe. Lokhu kubangelwa ngukuthi akusophinde kubekhona ukungenziwa kobulungiswa kanye nobubi. Isikhathi esingunaphakade, kuyokuba khona ingunaphakade lokubusiseka nokwenziwa kobulungiswa endaweni enobudlelwano bothando lweqiniso. Akusophinde kubekhona ulaka lwentukuthelo kaNkulunkuu njengoba siyokube singekho isidingo sokuba lubekhona futhi. Lona ngumcabango omuhle kakhulu!

`Abanye banokukhathazeka kokuthi ukuntukuthelo kukaNkulunkulu, nokungeyona inhloso, kungathathwa njengento enikela imvume ukuba abantu babe nokulwisana. Funda ku- Duteronomi 32:35; Izaga 20:22; Izaga 24:29; Roma 12: 17-21; naku-Hebreru 10:30. Kungabe lamavesi asixwayisani mayelana nekulwisana okwenziwa ngabantu na?`

NgokwemiBhalo, nguNkulunkulu kuphela onemvume yokuletha isahlulelo, futhi uma esekwenza lokho, ukwenza ngokukhulu ukucophelela okunobulungiswa. ITestamente eliDala neTestamente eLisha, womabili amaTestamente akubeka kucace ukuthi impindiselo ingeka-Jehova. UPawula wabhala ukuthi: “Ningaziphindiseli nina bathandwa, kodwa dedelani ulaka, ngokuba kulotshiwe ukuthi: ‘Ngokwami ukuphindisela, ngiyakubuyisela mina, isho iNkosi” (Roma 12:19). (lokhu kwakuthathelwa encwadini ka- Detoronomi 32:35)

Yize uNkulunkulu egcina elethile ukwahlulela lapho kungenziwa khona ubulungiswa kuphinde kwenziwe nobubi, uKristu uyenzile indlela kubona bonke abakholwa nguYe. Kuliqiniso ukuthi “uJesu osihlangulisa olakeni oluzayo” (1 Thesalonika 1: 10; qhathanisa no-: Roma 5:8, 9). Lokhu kuhambisana necebo likaNkulunkulu: “Ngokuba uNkulunkulu kasimiselanga ulaka kepha ukuba sizuze ukusindiswa ngeNkosi yethu uJesu Kristu” (1 Thasalonika 5:9). Ulaka lukaNkulunkulu aluzange lwenziwe into engekho, kodwa bonke labo abanokukholwa kuJesu bazokhululwa olakeni lukaNkulunkulu ngenxa kaKristu.

`Kungayiphi indlela lapho ukuhlanzwa ngoKristu kukwazile ukuletha ubulungiswa kwaphinda kwasikhulula olakeni lukaNkulunkulu na? Njengoba sewazi ukuthi kukhona owenzelwe kona, yize ungumuntu onamaphutha, ngabe lokhu kukufundisani mayelana nokuba nomusa kwabanye abantu na?`