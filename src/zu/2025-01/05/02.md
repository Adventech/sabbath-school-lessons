---
title:  Uphatheka Kabi Ngenxa Yobubi
date:  26/01/2025
---

UNkulunkulu weBhayibheli uyabuthanda ubulungiswa kanti futhi uyabuzonda ububi. Ngakho-ke isono kanye nobubi kuyamchukuluza uNkulunkulu ekubeni nesihe, isihe esikhonjeswe kubona bonke abacindezelekile nabaphethwe kabi. Isihe esikhonjeswe nakulabo abahlukunyezwe ngububi obenziwe yibona uqobo. UNkulunkulu uyabuzonda ububi, ngoba njalo nje ububi buhlukumeza izidalwa zakhe, noma ngabe bazifake bona ebubini. Ngokulandisa kwe-Bhayibheli, uNkulunkulu uhlala njalo echukuluzwa ukuba athukuthele. Ababhali bezinto eziphathelene nokukholwa, bathi abantu benza ububi ngenxa yokulwisana nentando kaNkulunkulu. Lokhu kulwisana kuyinto ehlala yenzeka:

Abantu bayalwisana noNkulunkulu ngokuthi benze okubi, kwesinye isikhathi benza izenzo ezisabekayo, okufaka phakathi nokunikela ngabantwana babo nokunye okunyanyekayo emehlweni kaNkulunkulu.

UNkulunkulu uhlehlela emuva ngenxa yezinqumo ezenziwa ngabantu. Abantu bazithola becindezelwa ngezinye izizwe. Abantu bayakhala kuNkulunkulu ukuba abakhulule. UNkulunkulu uyabakhulula abantu ngesineke saKhe. Abantu bayaqhubeka bedlubulendela belwisana noNkulunkulu, belokhu benza ububi ngendlela eyethusayo kunakuqala.

Kulobu bubi obethusayo nokuphinga bemxuba nezinye izinto, noma kunjalo, uNkulunkulu ulokhu ehlangana nokungathembeki kwabantu bakhe. Yize benokungathembeki okungapheli, ulokhu ebabekezelela, enomusa omangalisayo, nesihawu esijulile.

`Funda Ku- iHubo 78. Kungabe lesisahluko siletha luphi ulwazi mayelana nokwenza kukaNkulunkulu kubantu baKhe njalo nje uma belwisana naye na?`

Ngokusho kweBhayibheli, uthando nobulungiswa kuyahambisana. Intukuthelo kaNkulunkulu kungukwenza kothando analo ukulwisana nobubi njengoba ububi buhlukumeza umuntu amthandayo uNkulunkulu. Akwenzeki kubekhona eMbhalweni lapho uNkulunkulu ekhombisa intukuthelo noma ulaka kungafanele.

Nakuba abantu bakaNkulunkulu belokhu bemshiya baphinde bamhlamuke. Eminyakeni engamakhulu uNkulunkulu waqhubeka ngokulokhu ebanika isihawu sakhe phezu kokuba kungafanele ukuba akwenza lokho (Nehemiya 9:7-33). Ngokwenza kwakhe kanjena wayekhombisa isihawu esikwazi ukubekezela nomusa ogcwele uthando. Kuliqiniso okushiwo yiHubo 78:38 kokuthi uNkulunkulu “enesihawu wathethelela ububi babo, akabhubhisanga; yebo, wabamba kaningi intukuthelo yaKhe, akavusanga lonke ulaka lwakh” (NKJV).

`Kuliqiniso ukuthi uke wathukuthela ngenxa yobubi obenziwe kwabanye abantu. Kungabe lokhu kukwenza uzizwe kanjani okuzokusiza ukuba uqonde kangcono ngolaka lukaNkulunkulu ekwenzeni okubi na?`