---
title:  Ukuqinisekiswa kweGama likaNkulunkulu
date:  13/03/2025
---

Sekwenzeke konke, igama likaNkulunkulu liyokhazimuliswa kuyona yonke indawo. Ngokusebenza kukaBaba, indodana, noMoya oNgcwele besebenza ndawonye ohlelweni losindiso, ubulungiswa obuphelele kanye nothando lukaNkulunkulu kuyabonalakiswa ngaphandle kokungabaza (bheka ku-Roma 3:25, 26; Roma 5:8).

`Funda ku-Roma 3:1-4 ngalokhu okushiwongu-Isaya 5:3, 4. Kungabe lokhu kusifundisani ngoNkulunkulu uqobo lwaKhe ethola ukuqinisekiswa kulokhu kulwisana okusezweni lonke na?`

Kwabase-Roma 3 naku-Isaya 5, siyabona ukuthi uNkulunkulu (ngokusho okungekho banzi) umema izidalwa ezingelutho ukuba zahlulele isimilo saKhe, yize singenayo imvume noma ilungelo lokwenza lokhu. Ekugcineni, uma sekuphenywa wonke “amabhuku,” sizokwazi ukubona ubufakazi bokuthi uNkulunkulu ungolungileyo noNgcwele. UNkulunkulu uzoziqinisekisa Yena uqobo ngaphambi kwazo zonke izidalwa ezinokuhlakanipha.

`Funda kwiSambulo 15:3 neSambulo 19:1-6. Kungabe lamavesi asifundisani mayelana nokuqinisekiswa kwegama likaNkulunkulu ekugcineni na?`

Kuyona yonke imiBhalo, uNkulunkulu ukhombisa ukukhathazeka ngegama laKhe. Ngabe siyini isizathu salokhu na? Angeke ube nobudlelwano obunothando olujulile nomunye umuntu onesimilo ongasithandi noma ongasethembi. Uma kungenzeka kubekhona umuntu otshela umlingani wakho noma umuntu osezokuba ngumlingani wakho, emtshela izinto ezimbi ngesimilo sakho, lokhu kungakwenza wenze noma yini ukuphikisana namahebezi akhulunywayo, ngoba uma kunokwenzeka akholeke lamahebezi, azodala umonakalo omkhulu kubudlelwano bothando okubo.

Ekugcineni, uNkulunkulu wathola ukukhazimuliswa esiphambanweni nakulona lonke uhlelo lokusindiswa. Ekwahlulelweni okuyokwenzeka ngaphambi kokubuya kuka-Kristu, uNkulunkulu uyokhazimuliswa kuzona zonke izinkalo zelizwe.

Futhi, uma sekwenzeka ukwahlulela emva kokubuya kukaKristu lapho abasindisiweyo beyokwazi “nokuhlulela izingelosi” (1 Korinte 6:2, 3), kuleso sigameko, uNkulunkulu uthola ukukhazimuliswa, njengoba abasindisiweyo sebenikwa ithuba lokuhlola konke okwenzeka nokulotshiwe, baphinde bakwazi nokuzibonela ngokwabo ukuthi kungani uNkulunkulu enze ngalendlela enza ngayo, nokuthi zonke izahlulelo zikaNkulunkulu bezilokhu zilungile ngokupheleleyo futhi zinothando. Ngubani phakathi kwethu ongenayo imibuzo eminingi nedinga ukuphendulwa na? Ngaphambi kokuba kwenzeke konke lokhu, imibuzo esinayo iyophendulwa yonke (bheka ku- 1 Korinte 4:5).

Ekugcineni, wonke amadolo ayokhothama nazo zonke izilimi ziyovuma ukuthi uJesu uyiNkosi (Filipi 2:10, 11).  Konke lonku kuyingxenye yokukhazimuliswa kwesimilo sikaNkulunkulu.