---
title:  UKristu Ongumnqobi
date:  09/03/2025
---

Yize isitha silokhu sisebenza noKristu uqobo lwaKhe asibiza ngokuthi “singumqhwagi, umbusi walelizwe,” kanti inkosi yangempela yalelizwe nguJesu Kristu. UJesu usinqobele thina, kuyena singaqiniseka ngokuthi sizonqoba, ngisho naphakathi kwesiphithiphithi sobunzima, nokuhlupheka. Ngokweqiniso, ukusebenza kukaKristu kuyalwisana nokulwa kwesitha kuyona yonke indawo.

Sibonile emiBhalweni ukuthi uSathane uchazwa njengo:

1. Dukisa izwe lonke kwasekuqaleni (Isambulo 12:9; Mathewu 4:3; Johane 8:44; 2 Korinte 11:3; 1 Johane 3:8).
2. Uhlambalaza aphinde amangalele uNkulunkulu nabantu baKhe ezulwini (Isambulo 12:10; Isambulo 13:6; Jobe 1-2; Zakariya 3:1, 2; Juda 9).
3. Ungumbusi oqhwage lomhlaba (Johane 12:31; Johane 14:30; Johane 16:11; Izenzo 26:18; 2 Korinte 4:4; Efesu 2:2; 1 Johane 5:19).

`Funda ku- Johane 18:37 Kungabe lokhu kusitshelani mayelana nokusebenza kukaKristu okulwisana nokudukisa okwenziwa yisitha na? Kusho ukuthini ukuthi uJesu uyiNkosi na?`

Yize imiBhalo isifundisa ukuthi uSathane ungumkhohlisi omkhulu, umhlambalazi, nommangaleli, kanye nombusi oqhwage lelizwe, futhi isifundisa ukuthi uJesu ungumnqobi ngayo yonke indlela phezu kukaSathane.

1. UJesu “Wafika ezweni ukuba afakazele iqiniso” (Johane 18:37).
2. Ngesiphambano, uJesu wakhombisa ngezinga eliphezulu ukulunga okuphelele kanye nothando lukaNkulunkulu (Roma 3:25, 26; Roma 5:8), ngokwenza kanjalo wayekhombisa ukungavumelani nezinsolo zokuhlambalaza ezenziwa nguSathane (Isambulo 12:10, 11).
3. UJesu uyogcina ngokuthi ashabalalise umbuso kaSathane, owaziyo ukuthi “unesikhathi esifishane” (Isambulo 12:12; uqhathanise no- Roma 16:20), kanti futhi uKristu “uyakubusa kuze kube phakade naphakade” (Isambulo 11:15).

Ekugcineni, noma ngabe wenzani uSathane, usengumuntu owehluliwe, into osekufuneka siyenze sekunguthola ukunqoba kukaKristu sikwenze ukunqoba kwethu kwansuku zonke, umzuzu ngomzuzu, siphinde sithole izithembiso esiziphiwe yisiphambano.

`Kulokhu kuphikisana okukhulu, siyazi ukuthi yiluphi uhlangothi oluzonqoba. Kungabe yini esizoyenza usuku nosuku okuzosenza sikhethe uhlangothi esiyogcina singakulo na? Singaqiniseka kanjani okokuthi singasohlangothini oluzophumelela kusekhona manje na?`