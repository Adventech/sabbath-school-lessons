---
title:  Ukucabanga Kabanzi
date:  14/03/2025
---

Funda ku-Ellen G. White, “The Reward of Earnest Effort,” pp. 285–288, in Testimonies for the Church, vol. 9.

“Konke lokhu okuthe kwasidida ezintweni ezihlinzekwe nguNkulunkulu kuzokuba yizinto ezizohlaluka zibe sobala emhlabeni. Izinto obekulikhuni ukuziqonda sizothola ingcazelo ngazo. Izinto ezifihlakele zomusa zizobekwa zibe sobala phambi kwethu. Lapho kuphela khona ukucabanga kwethu uma sithola ukudideka kanye nezithembiso ezingafezekenga, sizokwazi ukubona ukuvumelana kwezinto okuphelele nokuhle impela. Sizokuba nolwazi ngothando olungapheliyo oluhlinzekwe ezimweni ezibonakala zinzima kakhulu. Uma sesinolwazi ngokunakekelwa nguyena owenza zonke izinto zisebenzelane kube kuhle, sizothokoza ngokujabula okungechazwe muntu okugcwele inkazimulo.”—Ellen G. White, Testimonies for the Church, vol. 9, p. 286.

**Imibuzo Yokuxoxisana**

`Kungabe ubenakho ukudideka ngesikhathi uzama ukuqonda ngezinto ezihlinzekwe nguNkulunkulu na? Ngabe uthola kuphi ukududuzeka ngokwazi ukuthi konke lokhu kuyobekwa kube sobala ekupheleni na?`

`Ake ucabange ukuthi uKristu wadelani ukuze aphenduke abe ngumuntu waphinde wafela lomhlaba. Ake uzindle kabanzi ekutheni ngakube lokhu kusitshelani ngothando lukaNkulunkulu nokuthi singamethemba yini uNkulunkulu. Yikuphi okunye abengakwenza na?`

`Yini lena ebaluleke kangaka “ngegama” likaNkulunkulu na? Kungabe lokhu kunamthelela muni kulabo abazibiza ngokuthi bangamaKrestu na? Yiziphi izindlela amaKrestu kwesinye isikhathi alethe ukungabaza ngegama likaKristu, nokuthi yini esingayenza emphakathini esiphila kuwo ukukhombisa abantu okokuthi ukuba ngumlandeli kaKristu kubukeka kuyinto enjani ekuphileni na?`

`Ekugcineni, noma ngabe yiziphi “izimpendulo” ezingcono esinazo uma siziqhathanisa nezinkinga ezenziwa ngububi zenza singakwazi ukuqonda okwamanje. Yikuphi esingakwenza ukuze sizokwazi ukusondelela kulabo abahlukumezekile bese siba yizithunywa ezithula umthwalo wokuhlupheka abakukho kulomhlaba njengoba silokhu silinde umhla wokuphela, lapho kuyovela isixazululo esingachazeki ezinkingeni zobubi nokunguNkulunkulu kuphela ongaziletha na?`

`Ake ugxile evesini esiku:Isaya 5:4, ephuzwini lokuthi uKristu wathwala “ubuhlungu” kanye “nosizi” lwethu. Kwenzekani sekukonke esiphambanweni nokuyinto engasiza ukuba siqonde kabanzi ngohlelo losindiso nokuthi kwambiza kangakanani uNkulunkulu ukusindisa thina na?`