---
title:  Umculo Wabathandiweyo Bami
date:  11/03/2025
---

Ngendlela emangalisayo, uNkulunkulu ubonakalisile uthando kanye nokulunga kwaKhe yize kugcwele ukulwisana ezweni lonke. Yebo, abanye bangabuza ukuthi, kungabe bekufanele uNkulunkulu enze kangcono kunalokhu ukuvimbela noma asuse lobu bubi na? Silubonile uhlaka lokulwisana okusezweni lonke nolukhombisa ukuthi kukhona akwenzile uNkulunkulu ukuhlonipha ilungelo lokwenza ngokuzikhethela nokuyinto ebalulekile ukwazi ukugqamisa kokusebenza kobudlelwano bothando oluphakathi Kwakhe kanye nabantu. Okunye, Indlela asebenze ngayo kungenzeka ukuthi ibivinjwe ngubunjalo besimilo saKhe, noma kuvinjwe yimithetho yokuxaxisana, ekhona kulokhu kulwisana okusezweni lonke kombango wesimilo saKhe, okutholakala kuphela ngokuthi kubhekwe izinto ezenziwa ngothando lwaKhe.

`Funda ku-Isaya 5:1-4. Ngubani okhuluma lamazwi akulamavesi na? Kungabe u-Isaya ukhuluma ngobani na? Kungabe isivini kanye nomnikazi wesivini kumele ubani na? Kubaluleke ngani ukwenza komnikazi wesivini uma kubhekelelwa ingadi yesivini na? Waba yini umphumela na?`

Kulamavesi, u-Isaya uhlabelela iculo lothandiweyo wakhe, okuyisivini. Umnikazi wesivini nguNkulunkulu uqobo lwaKhe, bese kuthi isivini kube ngabantu bakaNkulunkulu (bheka isibonelo, ku-Isaya 1:8; Jeremiya 2:21). Kodwa okushiwo lapho kungaba ngukwenaba komsebenzi obanzi ka-Nkulunkulu emhlabeni. Uma sibheka okushiwo yilamavesi, umnikazi wesivini (uNkulunkulu)wenze konke okusemandleni ukuqinisekisa ukuthi isivini saKhe sikhula kahle. Isivini bekufanele sithele umvini omuhle, ngeshwa waveza izithelo “zasendle,” ezinye izincwadi zikubeka ngokuthi kwabe “kungenamsebenzi.” Kuyiqiniso ukuthi, ngolwimi lwesi-Hebheru lokhu kwakungasho ukuthi: isivini sikaNkulunkulu sithele izithelo ezibolileyo.

U-Isaya 5:3 uveza uNkulunkulu ekhuluma Yena uqobo lwaKhe, emema abantu ukuba babe “ngabahluleli” phakathi kwaKhe kanye nesivini saKhe. Evesini elilandelayo Isaya 5:4, uNkulunkulu uqobo lwaKhe usebuza umbuzo obalulekile: “Nga kwenziwani futhi esivinini sami engingakwenzanga kuso na? Kungani ukuba lapho ngithembe ukuthi siyakuthela izithelo zomvini saveza izithelo zasendle, na?” Ngabe yini enye obekudingeka ayenze na? Kuyamangalisa lokhu kokuthi acele abanye ukuba babe ngabahluleli kulokhu asekwenzile.

`Uma ubheka esiphambanweni, lapho uNkulunkulu azinikela khona njengomhlatshelo wazo zonke izono, kungabe lamagama akhe athi, “Ngabe yini enye obekufuneka ngiyenze esivinini saMi nokuyinto engingayenzanga na?”  Uyakunakisise ukubaluleka kwalokhu na?`