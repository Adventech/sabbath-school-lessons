---
title:  Yini enye Ebengingayenza na?
date:  08/03/2025
---

### Funda Lokhu Kuleliviki
Johane 18:37, Rom. 3:23–26, Rom. 5:8, Isa. 5:1–4, Mat. 21:33–39, Isa. 53:4, Rom. 3:1–4.

> <p>Indimana Yenkumbulo</p>
> “Wayesethi uPilatu kuye: ‘Kanti nokho uyinkosi na?’ UJesu waphendula wathi: ‘Usho khona. Ngiyinkosi; ngizalelwe lokho, ngafikela lokho ezweni ukuba ngifakazele iqiniso. Bonke abeqiniso bayalizwa izwi lami’” (Johane 18:37, NKJV).

Eminyakeni eminingi eseyadlula, indaba ethathekisayo eyabe isencwadini equkethe izindaba zezingane yashicilelwa kumagazini. Lendaba yayigxile kumfana owabe aziwa ngokuthi ngu-Denis, owabe eyintandane ephila njengomntwana wokutholwa nowagcinwa ngumndeni othile esikhathini seminyaka ephakathi nendawo. U-Danis wabe eyizonda kakhulu inkosi yelizwe lakhe ngoba, ngesikhathi abazali bakhe begula, amabutho alenkosi amsusa kulendawo amusa kude, nokwamenza wangaphinde ababone abazali bakhe futhi. Emuva kokwehla kwalesi sigameko lomfana wafunda ukuthi inkosi yabasusa kubazali babo ngoba ihlose ukusindisa abaphilayo bangatholi ububi obesabekayo bobhubhane olumnyama. Iqiniso alithola ngokwenziwa yinkosi kwamkhulula u-Denis kwinzondo abekade enayo neyayilokhu imhlupha impilo yakhe yonke. Ngaso sonke isikhathi, nakuzona zonke izigameko, inkosi yenza lokhu eyakwenzayo ngenxa yothando eyabe inalo kubantu bayo.

Baningi abantu ababheka uNkulunkulu ngendlela efanayo neka-Denis abuka ngayo inkosi. Ububi ababubonile, nalobu ababuzwile, kubenza bamzonde noma bangamamukeli uNkulunkulu. Usuke ekuphi uNkulunkulu ngesikhathi sihlupheka na? Uma kungukuthi uNkulunkulu ulungile, kungani kugcwele kangaka ububi na? Ukulwisana okusezweni lonke kusikhombisa okuthile kulenkinga engaka, noma kunjalo, iseminingi imibuzo esisele nayo. Nokho, uma konke esizama ukukwenza ukuthola izimpendulo sekwehlulekile ukusanelisa, singabheka kuJesu esesiphambanweni sibone kuYe ukuthi uNkulunkulu singamethemba, ngisho nangemibuzo yethu engaphendulekile okwamanje.

_*Funda isifundo saleliviki ukulungiselela iSabatha, UNdasa 15._