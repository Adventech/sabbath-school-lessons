---
title:  Umfanekiso kaKristu weNsimu Yomvini
date:  12/03/2025
---

Kumfanekiso womnikazi wensimu yomvini, otholakala ku- Mathewu 21, uJesu ususela kulokhu okwashiwo ku-Isaya 5 waqhubekela phambili ngokuthi alethe ukukhanyiseleka okuphathelene nesimilo kanye nokwenza komnikazi wensimu yesivini ekwenzela insimu yesivini saKhe.

`Funda Ku-Mathewu 21:33-39 ube nokubhekisisa kumbuzo oku-Isaya 5:4 emqondweni. Nga kwenziwani futhi esivinini sami engingakwenzanga kuso na?`

Ingxenye yokuqala kulomfanekiso kaKristu ubuyisa amazwi esihlabelelo esiku-Isaya 5 njengoba sinjalo lapha ehlabelela ngomnikazi wesivini kanye nesivini saKhe. UJesu uphinde athasisele ngokuthi, umnikazi wezivini “watshelekisa” ngesivini saKhe “wasiqashisa kubalimi, waya kwelinye izwe” (Mathewu 21:33). Noma kunjalo, kwathi uma umnikazi wesivini esethumela izisebenzi zakhe (abaprofethi) kwaze kwakabili ebathuma ukuba bayoqoqa umkhiqizo wezithelo, abalimi abatsheleke insimu yesivini saKhe, bazishaya baphinde bazibulala izithunywa zaKhe. (Mathewu 21:34-36). Ekugcineni, wathuma iNdodana yaKhe (uJesu), ethi: “Bayakuyazisa iNdodana yami” (Mathewu 21:37).  Kodwa bayibulala iNdodana yaKhe, bethi, “Lo uyindlalifa; wozani siyibulale, sidle ifa layo. Base beyibamba, bayiphonsa ngaphandle kwesivini, bayibulala” (Mathewu 21:38, 39).

Ngabe yini enye obekufuneka ayenze na? UBaba usithande kangaka, ngangokuthi waze wanikela ngeNdodana yaKhe ethandiweyo (Johane 3:16). Uma ukulwisana okusezweni lonke kuyiloluhlobo oluvezwe lapha, angeke kube yinto engaqedwa kalula ngokuthi kusetshenziswe amandla kaNkulunkulu kodwa kudinga kuqala ukuba kubonakaliswe umphakathi wonke ukuthi isimilo sikaNkulunkulu siyinto enjani. Lokhu kubonakalisa sekuveziwe ngokuthi sikhonjiswe ukusebenza kukaKristu (Roma 3:25, 26; Roma 5:8). Yikuphi okunye ebesingakudinga ukwedlula lokhu uNkulunkulu (ngoKristu) wazinikela Yena uqobo ukuba afele thina, ukuze ezokwazi ukusilungisa nokuyinto azoyenza ngaphandle kokuthi adele ukulunga kanye nothando oluphelele na?

Okwenzeka esiphambanweni kwakhombisa ukuthi uNkulunkulu wenza konke angakwenza ukuze anciphise futhi aqede nya ngobubi, ekwenza lokhu ngaphandle kokuqeda izithelo ezinhle zothando lweqiniso. Ukuba bekungaba khona enye indlela abengenza ngayo uNkulunkulu, wayengeke ayikhethe yini na? Ngesikhathi abantu belokhu behlupheka ngenxa yalokhu kulwisana okusezweni lonke, uNkulunkulu uqobo lwaKhe uthole ukuhlukumezeka ukwedlula bonke abantu. Uma sibheka esiphambanweni, singakwazi ngempela ukubona ukuthi kuyini ukuhlukunyezwa kanye nokuzwa ubuhlungu obulethwe yisono kuNkulunkulu uqobo lwaKhe. Noma kunjalo, kwabe kubalulekile ukuba nenkululeko yokuzikhethela engumphumela wokuba nothando uKristu ayezimisele ukukubekezelela enzela thina.

`Funda ku-Isaya 53:4. Ngobukabani “ubuhlungu” “nokuhlushwa” uKristu abutshatha ngesikhathi esesiphambanweni na? Kufuneka kusitshele ukuthini lokhu mayelana nakho konke uNkulunkulu asenzele khona nokuthi ukusisindisa kwambiza kangakanani na?`