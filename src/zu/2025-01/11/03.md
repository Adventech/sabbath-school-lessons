---
title:  Olungileyo kanye Nolungisayo
date:  10/03/2025
---

Kuyona yonke indawo, umsebenzi kaKristu ungukucekela phansi umsebenzi kaSathane. Ngokusho kuka 1 Johane 3:8, “INdodana kaNkulunkulu yabonakaliswa ngalokhu, ukuze ichithe imisebenzi kaSathane” (1 Johane 3:8), “ukuze ngokufa amchithe obe nawo amandla okufa onguSathane” (Hebheru 2:14). Yize kunje, isiphetho sokubhujiswa kokubusa kwesitha kuyokwenzeka izigaba ezimbili. Okokuqala, ngomsebenzi owenzeka esiphambanweni, uKristu wazichitha izinsolo zokuhlambalaza ezenziwa nguSathane. Kamuva, uSathane kanye nombuso wakhe kuyoshabalaliswa.

`Funda Roma 3:23-26 no Roma 5:8. Kungabe lamavesi asivezela kanjani indlela uKristu ehlula ngayo izinsolo zikaSathane na?`

Njengoba sesibonile, isitha sigxeka uNkulunkulu ngokumsola ngokuthi akalungile ngokuphelele futhi nothando akanalo. NgoKristu, uNkulunkulu usilethele ubufakazi ububonakalisa ukulunga kanye nothando lukaNkulunkulu, konke lokhu ekwenza ngalokhu okwenzeka esiphambanweni.

Emuva kokufa kukaKristu, “uSathane wabona ukuthi lokhu abezama ukuzenza khona sekuhlakaziwe. Ukulawula kwakhe sekubekwe obala ngaphambi kwezingelosi ezingawanga naphambi kwalo lonke izulu. Uziveze ngokusobala ukuthi ungumbulali. Ngokuthi achithe igazi leNdodana kaNkulunkulu, ngokwenza lokhu wazisusa yena ekubeni athole uzwelo kuzidalwa zasezulwini.”—Ellen G. White, The Desire of Ages, p. 761.

`Funda kuSambulo 12:10-12 nokukhanyiseleka okuku-Genesise 3:15. Kungabe lamavesi aveza kuphi ukukhanyiseleka mayelana nokusezweni lonke nokubaluleka kokunqoba kukaKristu esiphambanweni na?`

Umlando wokusindiswa kwesintu uletha ubufakazi obenele nokungasenza sibe neqholo lokuthi uNkulunkulu yilokhu esebenza ukuletha ekugcineni lokhu okuyoba kuhle kithina sonke esikulangazelelayo. UNkulunkulu oseBhayibhelini uyakwenza okuhle njengoba azi kabanzi ngokuphikisana okukhulu okuqhubekayo (Duteronomi 32:4; 1 Samuela 3:18; Ihubo 145:17; Daniyeli 4:37; Habakuki 1:13; Isambulo 15:3; Genesise 18:25).

`Kungani kudingeka kubonakaliswe ukulunga kanye nothando lukaNkulunkulu kulokhu kulwisana okukhona ezweni lonke nokuyinto ebalulekile na? Uma ubheka esiphambanweni ubheka nakho konke ukusebenza kukaNkulunkulu ohlelweni losindiso, kungabe ukusebenza kukaNkulunkulu kukunika luphi ugqozi othandweni lukaNkulunkulu, yize kukhona izilingo kanye nokuhlupheka na?`