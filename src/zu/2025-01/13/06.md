---
title:  Ukwedlula Konke, Masithandane Omunye Nomunye
date:  27/03/2025
---

Uma uthando lungukugcwaliseka komthetho, yingakho umuntu angeke akwazi ukugcina umthetho kaNkulunkulu ngokugcwele ngokuthi azithibe ekwenzeni izinto ezingalungile. Umthetho wothando uqobo lwawo (njengoba ushiwo ngokuphelele eMbhalweni) awusitsheli nje kuphela ukuthi masigweme ukwenza okubi, kodwa umthetho usivuselela ukuba senze izenzo ezikhombisa ukuba nothando lukaNkulunkulu kwabanye abantu-kungabi ngabantu esikhonza nabo ebandleni kodwa sithande nabantu abakhona emhlabeni wonke, nokuyindawo enesidingo esikhulu sobufakazi beqiniso obenziwa ngamaKrestu.

`Funda ku-Jakobe 2:1-9. Kungabe yimuphi umyalezo obalulekile esiwunikiwe lapha na?`

Kulamavesi, uJakobe ukhala kanzima ngokungenziwa kobulungiswa emphakathini, ekakhulu ebhekisa kwizenzo zokungahloniphi abantu abampofu kanye nokugcindezela kwabo okwenziwa ngabanye abantu abacebileyo. Ngakho-ke, wenza ubizo lokuthi kubhekwe umthetho wokuthanda umakhelwane wakho, okhuluma ukuthi uma ugcwalisekisa lomthetho, usuke “wenza kahle” (Jakobe 2:8).

Njengoba u-Ellen G. White ekubeka kanjena: “Uthando kubantu yiyona ndlela ekhona emhlabeni yokuveza uthando lukaNkulunkulu. Yiyona ndlela yokutshala loluthando, kusenze abantwana bomndeni owodwa, ukuze iNkosi yenkazimulo ibe ndawonye kunye nathi. Uma amagama awakhuluma esehlukana nathi esegcwalisekile athi, “nithandane, njengalokho nginithandile” (Johane 15:12); uma silithanda izwe njengoba Yena wayelithandile, ngakho-ke ngokubona kwethu umsebenzi awubekile sewugcwalisekile. Sibekelwe ukuba sibe sezulwini; njengoba sinezulu ezinhliziyweni zethu We are fitted for heaven; for we have heaven in our hearts.”—Ellen G. White, The Desire of Ages p. 641.

Uma silithanda izwe, njengoba ukristu wayelithanda izwe – ngakho-ke kusifanele ukuba sezulwini. Ukukhuluma okufana nalokhu kubalulekile ngoba kusho okuthile kubalandeli baJesu.

UJesu uyalela abalandeli baKhe ukuba “bathandane;” njengalokhu nginithandile” (Johane 13:34). UJesu uphinde amemezele ukuthi: “Ngalokho bonke bayakukwazi ukuthi ningabafundi bami, uma nithandana.” (Johane 13:35). Uthando yisona sisekelo esibalulekile ekukholweni kwamaKrestu ngoba uNkulunkulu uluthando (1 Johane 4:8, 16). Bonke labo abathi bayamthanda uNkulunkulu kufuneka bathandane omunye komunye (qhathanisa lokhu naku- 1 Johane 3:11; 4:20, 21).

Ngokufanayo, ku-1 Petro 4:8 kuyalwa amaKrestu ukuthi: “kunakho konke yibani nokuthandana okunganqamukiyo, ngokuba uthando lusibekela inqwaba yezono.” (bheka futhi naku- Hebheru 10:24 naku 1 Thesalonika 3:12).

`Ake ugxile kabanzi kulomqondo wokuthanda izwe njengoba ukristu walithanda izwe. Kungabe lokhu kungasisiza kanjani ukuze siqonde kangcono ukupheleliswa koMKrestu nokuthi senziwa kanjani ukuba sifanelwe wukuphila okuphakade na? Letha impendulo yakho ekilasini nge-Sabatha.`