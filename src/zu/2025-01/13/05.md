---
title:  Uthando Lungukugcwaliseka koMthetho
date:  26/03/2025
---

Ubudlelwano phakathi kothando kanye nomthetho angeke sikhulume kabanzi ngakho. Kuliqiniso, ngokusho kwemiBhalo, ukuthanda kungukugcwaliseka komthetho.

Ku-Roma 13:8-10, uPawula ufundisa ukuthi: “Ningabi nacala nakubani, kuphela elokuthandana; ngokuba othanda omunye uwugcwalisile umthetho” (Roma 13:8). Emuva kokuba ishiwo imithetho eyisithupha yokugcina eMithethweni Elishumi, uPawula wathi yonke lemithetho igoqwe ngokuthi, “Wothanda umakhelwane wakho njengalokhu uzithanda wena” (Roma 13:9). Kuliqiniso ukuthi uPawula ufundisa ngokusobala ukuthi, “uthando lungukugcwaliseka komthetho” (Roma 13:10). Uyaphinda futhi kwabase-Galathiya 5:14, lapho echaza khona ukuthi, “ngokuba umthetho wonke ugcwalisiwe ezwini linye lokuthi: ‘Wothanda umakhelwane wakho njengokuba uzithanda wena” (Jakobe 5:14). Kodwa ngabe luhlobo luni lothando lolu olugcwalisekisa umthetho na? Kungabe loluthando luyinto enjani na?

`Funda ku-Mathewu 23:23, 24. Ngabe yini “okunzima komthetho na?” Funda ku-Duteronomi 5:12-15 naku- Isaya 58:13, 14. Kungabe lamavesi abukhombisa kanjani ubudlelwano phakathi komthetho (ekakhulu umthetho weSabatha) kanye nokukhathazeka kukaNkulunkulu ngobulungiswa kanye nokukhululwa na?`

UJesu uphawula ngezinto “ezinzima emthethweni” njengobulungiswa, nomusa kanye nokukholwa.” Okunye okuphathelene nomthetho othile-okungumthetho weSabatha- siyakwazi ukubona eMbhalweni ukuthi neSabatha uqobo liyahlangana nokukhululwa kanye nokulunga.

Ku-Duteronomi 5, umthetho weSabatha uyaxhumana nokukhululwa kuka- Israyeli ebugqilini bekhululwa nguNkulunkulu. Ngakho-ke, iSabatha aligcini ngokuba yisikhumbuzo sokudala kodwa liphinde libe yisikhumbuzo sokukhululwa ebugqilini nokucindezelwa. Ekutheni umuntu uthatha ukujabula kwakhe akubize ngobumnandi beSabatha ngokuthi akujabulele ukuba seNkosini (Isaya 58:13, 14), okugcizelelwayo lapho wukusebenza kothando kanye nobulungiswa obenzeka kwabanye abantungokuthi kwenziwe okuhle, abalambile baphiwe ukudla, kukhoseliswe nabangenawo amakhaya (bheka ku-Isaya 58:3-10).

Njengoba sesinikiwe zonke lezimfundiso (nokunye okuningi), labo abafisa ukugcwalisekisa umthetho ngokusebenzisa uthando kufuneka babe nokukhathazeka, bengakhathazwa ngukuba khona kwezono zokwenza okuthile, kodwa kuphinde kube yizono zokungenzi lutho. Uthando njengoba lunguku-gcwaliseka komthetho ngomqondo wokuthi kube nokuzithiba ekwenzeni isono kodwa kuphinde kube nokuzimisela ekubambeni iqhaza ukwenza okuhle – kwenziwa imisebenzi yothando eqhubezela phambili ngokuthembeka ubulungiswa kanye nomusa. Ukuba ngumuntu okholekile kuNkulunkulu kuyinto egcwele ukulunga nengayihlukumezi incwadi yomthetho.