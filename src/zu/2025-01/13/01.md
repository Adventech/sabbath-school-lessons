---
title:  Uthando Lungukugcwaliseka Komthetho
date:  22/03/2025
---

### Funda Lokhu Kuleliviki
Eksod. 20:1–17; Rom. 6:1–3; Rom. 7:7–12; Jer. 31:31–34; Mat. 23:23, 24; Jakobe 2:1–9.

> <p>Indimana Yenkumbulo</p>
> “Ningabi nacala lani nakubani, kuphela elokuthandana, ngokuba othanda omunye uwugcwalisie umthetho” (Roma 13:8, NKJV).

Ngesikhathi bedingida udaba lwelunga lebandla elabe liyinkinga, omunye owabe elilunga lesigungu sokuphatha ebandleni (church board) wathi kumfundisi, “Angeke sikwazi ukukhipha isinqumo kuloludaba ngenxa yokuba nozwelo.” Angeke sikwazi na? Umfundisi waba nokumangala ngokuthi ngabe umzalwane umqonda kanjani uNkulunkulu kanye nemithetho yaKhe ukuthi imi kanjani. Ukuzwelana kuyadingeka kube yinto ekhona ekakhulu uma kuqondiswa umuntu, ekakhulu umuntu ophambukile. Ukuzwelana kuyingxenye yokuba nothando, njengoba kusho abaseRoma 13:8 lapho kuthiwa, ukuthanda umakhelwane kungukugcwalisa umthetho.

Uma kungukuthi ukuthanda kungukugcwalisa umthetho, lokhu kusho ukuthi kufuneka siqaphele ukuthi singacabangi ngomthetho njengento eyehlukile othandweni noma sicabange ngothando njengento engaxhumene nomthetho. EMbhalweni, uthando kanye nomthetho kuyahambisana. UNkulunkulu okunguyena osinikeze umthetho uwuthando, ngokufanayo, umthetho kaNkulunkulu ungumthetho wothando. Ngokusho kuka- Ellen G. White ukubeka athi, umthetho ungumbhalo ophathelene nesimilo sikaNkulunkulu. (Bheka Christ’s Object Lessons, p. 305).

Umthetho kaNkulunkulu awusilona uhla lwezimiso ezingaphatheki kodwa uyimithetho kanye nemiyalelo ehlose ukuba siphumelele kulokhu esikwenzayo. Umthetho kaNkulunkulu uyingxenye yalokhu okuveza uthando njengoba uNkulunkulu uqobo lwakhe eluveza.

_*Funda isifundo saleliviki ukulungiselela iSabatha, UNdasa 29._