---
title:  Ukucabanga Okubanzi
date:  28/03/2025
---

Funda ku-Ellen G. White, “The Least of These My Brethren,” pp. 637–641, in The Desire of Ages.

“Abantu abashumayeza abanye abantu nabo bazothola ukushunyayezwa nguMalusi Omkhulu. Bona ngokwabo bazophuza emanzini okuphila, futhi bazothola ukwaneliseka. Angeke bafise ukuthola izinto ezithathekisayo, noma kube khona okuthile okuzoguqula izimpilo zabo. Isihloko esikhulu esithathekisayo kuzokuba ngukuthi, bangenza kanjani ukusindisa imiphefumulo esilungele ukubhubha. Ukuhlangana kwabo emphakathini kuzokuba yinto enenzuzo. Uthando loMsindisi luzodonsela ndawonye izinhliziyo kube nokubumbana.

“Uma sesazi ukuthi siyizisebenzi ndawonye noNkulunkulu, izithembiso zaKhe angeke zikhulunywe ngokuhlukile. Zizovutha ezinhliziyweni zethu, zokhelwe ezindebeni zemilomo yethu. Ngesikhathi uMose ethola ubizo lokuba ashumayele kubantu abangazi lutho, nabangashunyayezwanga, nokungabantu abayimidlwembe nje, uNkulunkulu wanika lesi sithembiso, “Ngiyakuhamba mina uqobo, ngikuphumuze” (Eksodusi 33:14; Eksodusi 3:12). Lesi sithembiso sibhekiswe kubona bonke abantu abasebenza esikhundleni sikaKristu besebenzela abantu baKhe abahlukumezekile nabahluphekayo.”—Ellen G. White, The Desire of Ages, p. 641.

**Imibuzo Yokuxoxisana**

`Funda ku- 1 Korinte 13:4-8. Kungabe lokhu okushiwo ku-1 Korinte 13 kuletha kuphi ukukhanyiseleka ngohlobo lwabantu okufuneka sibe yilona na?`

`Ngabe yini eyehlukanisa izimvu ezimbuzini ku-Mathewu 25:31-46 na? Singakuqonda kanjani lokhu okushiwo nguJesu nokufundisa ngokusindiswa wenze imisebenzi na?`

`Ngabe kusho ukuthini kuwe lokhu “uma sithanda izwe njengoba Yena wayelithanda, ngokwethu umsebenzi wakhe sewufeziwe. Sesifanele ukungena ezulwini; njengoba sinezulu ezinhliziyweni zethu” (bheka lokhu esifundweni sangolwesine)? Ngabe lokhu kusikhombisa ukuthini mayelana nesimilo sikaNkulunkulu kanye nobunjalo basezulwini na? Singaphila kanjani njengezakhamuzi zasezulwini sikhona lapha, nokuyinto ephathelene nokwandisa uthando lukaNkulunkulu ngendlela ezoletha ukukhanya kanye nobulungiswa kubantu abacindezelwe?`

`Yiziphi izinyathelo eziphathekayo okufuneka zithathwe ebandleni okulo ukuze nikwazi ukuveza ukukhathazeka kukaNkulunkulu ngezinto eziphathelene nothando kanye nobulungiswa emphakathi ohlala kuwo na? Kungaba yini oyenza kangcono emphakathini okuwo na? Yini oyidingayo ukuze kulungiseke izinto bese unaka nokunye na? Yiziphi izinyathelo ongazithatha uwedwa noma niyidlanzana ukuze kufezekiswe lokhu esikufundile nokuphathelene nothando kanye nobulungiswa bukaNkulunkulu na?`