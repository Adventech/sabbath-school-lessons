---
title:  Umthetho UNgcwele futhi Ulungile Uphinde Ubemuhle
date:  24/03/2025
---

Uthando luyisisekelo somthetho kaNkulunkulu. Uma uNkulunkulu esekela umthetho, wasekela nothando. Yingakho uJesu wafa ukuze izoni zizothola ukusindiswa, nokuzokwenza Yena asekele umthetho yize enikezela umusa kithina. Ngakho-ke, Yena angaba ngolungileyo kanye nomlungisi kubona bonke abantu abakholwayo (Roma 3:25, 26). Yiyona ndlela okubekwa ngayo uthando lena. Ngokufanayo, umthetho kawuzange wenziwe ize ngokuthi kubekhona uhlelo lokusindiswa; okunalokho, umthetho uthole ukusekelwa.

`Funda ku-Roma 6:1-3 naku Roma 7:7-12; kube nokunaka okukhethenile evesini lika-12. Kungabe lamavesi asitshela ukuthini mayelana nomthetho, nangemuva kokuba uKristu esifele na?`

Yize kunabantu abakholwa ngukuthi umusa kanye nokuhlengwa kwethu kwawuqeda umthetho, uPawula ukubeka kube sobala ukuthi akufuneki siqhubeke ekoneni ukuze kuzokwanda umusa. Okunalokho, bonke labo abakuKristu ngokukholwa kufana nokuthi “babhapathiziwe ekufeni kunye naYe” ngalokho sebethathwa njengabantu abafileyo ekoneni, sebephila kuKristu.

Umthetho kaNkulunkulu awusona isono, kodwa (phakathi kokunye) wenza isono kanye nokuba ngabantu abagcwele isono kubeyinto esifaneleyo. Kungakho “umthetho ungcwele, nomyalo ungcwele, ulungile, umuhle” (Roma 7:12). Uyakwazi ukumbula, njengoba kungekho okunye okukwazi ukwenza, isidingo esikhulu sokusindiswa, ekuhlengweni kwethu- ukusindiswa kanye nokuhlengwa kwethu okuza kuphela ngoKristu. “Ngokufanayo, kakudingeki “umthetho siwenze ize ngenxa yokukholwa” kodwa okunalokho, “siyawuqinisa umthetho” (Roma 3:31).

UKristu akezelanga ukuzochitha umthetho kodwa wezela ukuzowugcwalisa ukuze kugcwaliseke konke okuthenjisiwe eMthethweni nakubaProfethi. Ngalokho, uJesu wayegcizelela ukuthi, “akusoze kwadlula gamana linye nasicashana sinye somthetho” (Mathewu 5:18).

Umthetho kaNkulunkulu uqobo lwawo umele ubungcwele bukaNkulunkuluumele ngokuphelele isimilo saKhe sothando, nokulunga, nobuhle kanye neqiniso (Levitikusi 19:2; Ihubo 19:7, 8; Ihubo 119:142, 172). Uma sibheka lokhu, kubalulekile ukukhuluma kuka-Eksodusi 31:18, uNkulunkulu wabhala iMithetho Elishumi kuzibhebhe zamatshe ebhala ngokwaKhe. Ngokuthi ibhalwe etsheni, lemithetho ingubufakazi bokuba nesimilo sokungaguquki kukaNkulunkulu kanye nombuso waKhe, nokuyinto eyakhelwe esisekelweni sothando—nokuyinto eyingqikithi esihlokweni sempikiswano enkulu.

`Kungabe lokhu kuxhumana okuphakathi komthetho kanye nothando kusizizaphi ukuze siqonde kangcono amazwi kaJesu athi,“ ‘uma ningithanda, niyakugcina imiyalo yami’ ” (Johane 14:15, NASB) na?`