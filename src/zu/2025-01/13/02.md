---
title:  Umthetho Wothando
date:  23/03/2025
---

Umthetho kaNkulunkulu awusekelwe kuzimiso ezingaqondakali; okunalokho, umthetho kaNkulunkulu uyindlela ekhomba ubudlelwano obuhle. Lokhu singakubona ngokucacile emithethweni elishumi. Inkambiso yeMithetho eLishumi yayilokhu ikhona kusukela ensimini yase-Edeni, inkambiso yothando nokuyiyona elawula ubudlelwano phakathi kukaNkulunkulu nabantu naphakathi kwabantu bebodwa.

Ngesikhathi iMithetho eLishumi ibhalwa kuzibhebhe zamatshe esikuthola ku-Eksodusi 20, yayibhalelwe isizwe sakwa-Israyeli ngokuphathelene nesivumelwano sobudlelwano. Imithetho yayibhalwe phansi emva kokuba uNkulunkulu ekhulule abantu baKhe eGibhithe. Lemithetho yayisekelwe othandweni lukaNkulunkulu kanye nakuzithembiso ezazibhekiswe esizweni (bheka ku-Eksodusi 6:7, 8 naku Levitikusi 26:12). Nobani angakwazi ukubona ukuhlukana kabili kweMithetho Elishumi ukuthi lokhu kwakuhlose ukuchumisa ubudlelwane noNkulunkulu kanye nobudlelwano phakathi komunye nomunye.

`Funda ku-Eksodusi 20:1-17. Kungabe lamavesi asivezela ziphi izimiso ezimbili, lezo zokuthanda uNkulunkulu nalezo zokuthanda omunye nomunye na?`

Imithetho emine yokuqala ikhuluma ngobudlelwano phakathi kwabantu noNkulunkulu, bese kuthi eyisithupha yokugcina ikhulume ngobudlelwano phakathi kwabantu bebodwa. Ubudlelwano bobubili obuqondene noNkulunkulu nobuqondene nabantu kufuneka kulawulwe izimiso zomthetho kaNkulunkulu.

Zozimbili lezingcezu zomthetho zivumelana ngqo nalokhu okwashiwo nguJesu kokuthi kuyimithetho emibili emikhulu kakhulu ethi- “Woyithanda iNkosi uNkulunkulu wakho ngayo yonke inhliziyo yakho, “(Mathewu 22:37; uqhathanise no-Duteronomi 6:5) kuqhubeke kuthi, “Wothanda umakhelwane wakho njengalokhu uzithanda wena” (Mathewu 22:39; uqhathanise no- Levitikusi 19:18).

Imithetho emine yokuqala kuyindlela lapho sikhombisa uthanda kuNkulunkulu ngayo yonke indlela, bese kuthi eyokugcina eyisithupha kuyindlela okufuneka sithande omunye nomunye njengoba sizithanda thina. UJesu ukubeka kucace ukuthi lemithetho emibili yokuthanda ixhumana ngokuphelele nomthetho. “Kuleyo miyalo emibili kubambelela umthetho wonke nabaprofethi” (Mathewu 22:40).

Umthetho uwonke kaNkulunkulu, singasho ukuthi usekelwe othandweni lukaNkulunkulu. Uthando lukaNkulunkulu kanye nomthetho akwehlukaniseki. Sivamisile ukuzwa abantu bethi, akudingeki sigcine umthetho, sidinga uthando lukaNkulunkulu nokuthandana omunye nomunye. Kungani ukucabanga okufana nalokhu kungawenzi umqondo na?

`Singalukhombisa kanjani uthando kuNkulunkulu, noma uthando kwabanye abantu, uma kungukuthi siphula omunye waleMithetho Elishumi na?`