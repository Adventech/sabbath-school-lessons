---
title:  Inkinga Yobubi
date:  08/02/2025
---

### Funda Lokhu Kuleliviki
Jobe 30:26; Mathewu 27:46; Jobe 38:112; Ihubo 73; Genesise 2:16, 17; Isambulo 21:3, 4

> <p>Indimana Yenkumbulo</p>
> “ ‘Azesule izinyembezi zonke emehlweni abo; ukufa akusayikuba khona; nakudabuka, nokukhalo, nobuhlungu akusayikuba khona; ngokuba okokuqala kudlulile’ ” (Sambulo 21:4, NKJV).

Mhlawumbe inkinga enkulu ebhekene nobuKristu, yinkinga yobubi– nokuthi singenza kanjani njengoba sazi kuthi uNkulunkulu ulungile, futhi unothando, sikuhlanganise lokhu nolwazi lokuthi lomhlaba ugcwele ububi. Ngokufishane, uNkulunkulu uhlala emuhle aphinde abe namandla amakhulu, kungani kunobubi obukhulu kangaka na?

Ukwazi ngalokhu akusiyona into yohlaziywa yizifundiswa kuphela, kodwa kuyinto ehlupha ngokujulile abantu abaningi, nevimbela abanye abantu ekwazini nasekuthandeni uNkulunkulu.

“Emiqondweni yabantu kunokucabanga ukuthi isono saqala kanjani, nesizathu sokuqala kwaso kwabe kuyini, yikona okudida kakhulu. Abantu babona ukusebenza kobubi, nemiphumela emibi eza naso, nokuyiyonanto ebangela ukuhlukumezeka kanye nokucekeleka phansi okukhulu. Kubakhona ukuzibuza ukuthi kungabe kwenzeka kanjani kubekhona konke lokhu ngaphansi kokubusa kwalowo onokuhlakanipha okukhulu, nonamandla kanye nothando. Lokhu kuyimfihlakalo abangakwazi ukuthola ingcazelo yokuba khona kwalesimo.”—Ellen G. White, The Great Controversy, p. 492.

Abantu abaningi abangakholwa babona inkinga yokuba khona kobubi njengesizathu esenze baba ngabantu abangakholwayo. Njengoba sizobona esifundweni saleliviki nakwamanye amaviki asazofika ukuthi uNkulunkulu weBhayibheli unguNkulunkulu olungile, singakwazi ukumthemba–yize kukhona ububi osebuhlukumeze umhlaba wethu owileyo.

_*Funda isifundo saleliviki ukulungiselela iSabatha, UNhlolanja 15._