---
title:  “O Nkosi, Koze Kube Nini?”
date:  09/02/2025
---

Inkinga yobubi kuyizwi elingagcini ngukuzwakala esikhathi esiphila kuso manje kodwa kuyinto ekhona nasemiBhalweni.

`Funda ku-Jobe 30:26; Jeremiya 12:1; Jeremiya 13:22; Malaki 2:17; naku-Ihubo 10:1. Kungabe lamavesi aveza kanjani inkinga yobubi njengesimo esihamba phambili kumava abantu na?`

Lamavesi aletha imibuzo eminingi eyinkinga nasesikhathi esiphila kusona namuhla. Kungani kubonakala sengathi abenzi bobubi bayaphumelela, nalabo abaqhubeka nokwenza okubi balokhu behlomula ngokwenza kwabo ububi, belokhu bezuza njalo, kwesinye isikhathi bazuze ngokwaneleyo na? Kungani abantu abalungile belokhu behlupheka na? Usuke ekuphi uNkulunkulu uma sehlelwa ngokubi na? Kungani ngesinye isikhathi kubonakale sengathi uNkulunkulu uqhele kakhulu kithina, mhlawumbe usicashele na?

Noma ngabe impendulo ithini kulemibuzo kodwa inkinga yobubi kuyinto ekhona yonke indawo, kungakho kungafanele sisibukele phansi isimo sobubi. Akufuneki sizame ukuthola isisombululo ngokuthi senze sengathi akukho lutho olubi olwenzekile, noma inkinga yobubi ayinkulu kangako emhlabeni. Ububi buyinto embi–noNkulunkulu uyabuzonda ububi ngaphezu kokuba sibuzonda thina. Ngakho-ke, singaba mdibi ndawonye esililweni esililwayo emiBhalweni, sivumelane nokuthi buningi ububi nokungalungi okwenzeka emhlabeni: “O Nkosi! Koze Kube Nini?”

`Funda Ku-Mathewu 27:46. Kungabe uwezwa kanjani lamazwi kaJesu na? Kungabe adlulisa muphi umyalezo ngokuthi ububi bumthinta kanjani uNkulunkulu nokuyindlela eyesabekayo na?`

Esesiphambanweni uJesu, wezwakala ebuza umbuzo: “Nkulunkulu wami, Nkulunkulu wami, ungishiyelani na?” (Mathewu 27:46). Lapha siyabona ukuthi noNkulunkulu uqobo lwaKhe uyathinteka ngenxa yobubi. Lokhu kuliqiniso elibekwe lagqama ngesikhathi esebuhlungwini, efa uKristu esiphambanweni, lapho bonke ububi bomhlaba bawela phezu kwakhe.

Nakhona lapha likhona ithemba. Lokhu okwenziwa nguKristu esiphambanweni kwakwazi ukunqoba imbangela yobubi, uSathane usezohluleka ukuqhubeka nokwenza okubi. UJesu wakhuluma lamazwi awasho ngenhla ewacaphuma encwadini yamaHubo 22:1, nakwamanye amaHubo kuyavela ukunqoba.

`Esesiphambanweni, uJesu walangazelela lelothemba, ngaleso sikhathi, wayengakwazi ukubona. Singathola kuphi ukududuzeka kumava abhekana nawo, lapho nathi singakwazi ukuba nethemba kusimo esisibona ngaphambi kwethu na?`