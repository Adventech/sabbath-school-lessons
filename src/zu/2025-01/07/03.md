---
title:  “Ziningi Izinto Esingazaziyo”
date:  10/02/2025
---

Isiphethi somlando siyofika ngenhlokomo yokunqoba kothando phezu kobubi. Kodwa okwamanje, miningi imibuzo esihluphayo esasele. Singacabanga noma sixoxe kanjani ngezinkinga ezidalwa ngububi nokungaba yinto engaba lusizo na?

`Funda uJobe 38:1-12. Kungabe uNkulunkulu umphendula kanjani uJobe nokwamenza wakhanyiseleka ngenkinga yobubi na? Kuningi kangakanani esikwaziyo noma esingakwazi nokumayelana nezinto okungezeka ziyenzeka eduze kwethu singaboni na?`

Uma sixoxelwa, uJobe wahlukumezeka kakhulu nokwamenza wazibuza imibuzo eminingi mayelana nokuthi kungani ebhekana nobubi obungaka nokuhlukumezeka kumhlasale kangaka na? Wacela ibandla likaNkulunkulu ukuba libe kunye naye ukuze akwazi ukuthola izimpendulo kulemibuzo anayo, engazi ukuthi eceleni kwakhe kuningi okwakuqhubeka, nokwakwenzeka ezulwini (Jobe 1-2).

Impendulo kaJehova ephendula uJobe iyethusa. Ekakhulu uma ithi, “UJehova wayesemphendula uJobe esesikhwishikhwishini, ethi: ‘Ngubani lo owenza mnyama isiluleko ngamazwi angenalwazi na?’” (Jobe 38:1, 2). Ezinye izincwadi zikubeka kanjena: “kungani ukhulume kangaka kanti wazi okuncane kangaka na?” (Jobe 38:2). Okunye, uNkulunkulu uyaphinda akhulume athi, “Wawukuphi, lapho ngasekela umhlaba, na? Ngitshele, uma ukwazi ukuqonda” (NKJV).

`Funda ku-Jobe 42:3. Kungabe impendulo kaJobe isikhanyisela ukuthini nokufuneka sikuqonde mayelana nesimo sethu na?`

Indlela aphendula ngayo uJobe, uNkulunkulu wakubeka kwacaca kuJobe okokuthi ziningi izinto uJobe ayengazazi futhi engaziqondi. Okufanayo noJobe, nathi kufuneka sazi ukuthi ziningi izinto ezenzekayo emhlabeni, nezenzeka nalapho singaboni khona, esingazi lutho ngazo. Ukwazi ukuthi kukhona izinto esingenalo ulwazi lwezimpendulo ngemibuzo esinayo lokho kakusho ukuthi azikho izimpendulo ezinhle noma izimpendulo ezicacisa ukuthi ngolunye usuku zonke izinto ziyosonjululwa. Uma singakafiki lesosikhathi, kufuneka sithembe ukulunga kukaNkulunkulu, okuveziwe kithina ngezindlela eziningi.

`Ake ucabange ukuthi kuncane kanganani esikwaziyo nanoma ngani. Kungani-ke, kufuneka sifunde ukuphila nemibuzo esinayo engaphenduleki nekhuluma ngezihloko ezilukhuni nezimayelana nobubi kanye nokuhlukumezeka na?`