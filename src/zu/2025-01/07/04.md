---
title:  Ikholwa Elingabazayo
date:  11/02/2025
---

UJehova wakhuluma lokhu ku- Isaya 55:8, 9 “Ngokuba imicabango yami ayisiyo imicabango yenu, nezindlela zenu azisizo izindlela zami, usho uJehova. Ngokuba njengamazulu ephakeme kunomhlaba, kanjalo izindlela zami ziphakeme kunezindlela zenu, nemicabango yami kunemicabango yenu.”

Imicabango kaNkulunkulu mikhulu kakhulu kunokucabanga kwethu. Asikwazi ngisho nokucabangela indlela okujule ngayo izinhlelo zikaNkulunkulu ezikhona emlandweni. Njengoba sesazi lokhu, kungani silindele ukuzithola sisesimweni sokufuna ukwazi ukuthi kungani uNkulunkulu enza lokhu akwenzayo noma angenzi okuthile ezimweni ezithile na?

Enye yezindlela yokucabangu ngenkinga yobubi, emva kokuba sesibonile ukuthi kuncane kangakanani esikwaziyo, esikubiza ngokuthi “ngukungabaza ekukholweni.” Ukungabaza ekukholweni kungukukholwa ukuthi uNkulunkulu unesizathu esithile esimenza enze ngalendlela enza ngayo. Ngenxa yolwazi olincane esinalo, akufuneki silindele ukwazi ukuthi kungabe yiziphi lezi zizathu. Ukungabaza kokukholwa wukungabi nasiqiniseko ezintweni eziphathelene nokucabanga komuntu okuzomenza abe nolwazi noma angabi nakho ukuqonda ngokuphelele izizathu zikaNkulunkulu eziphathelene nobubi obukhona ezweni. Isibonelo, njengoba umuntu engakwazi ukubona igciwane lintanta emoyeni omzungezile, lokho kakusho ukuthi awekho amagciwane antanta emoyeni omzungezileyo.  Iqiniso ngukuthi, njengoba umuntu engazi ukuthi uNkulunkulu akasiniki ngani izizathu, lokho kakusho ukuthi uNkulunkulu akanazo izizathu.

`Funda iHubo 73. Kungabe umhlabeleli ububheka kanjani ububi kanye nokungenziwa kobulungisa endaweni ahlala kuyo na? kungabe ubonani lena eyenza ukuqonda kwakhe kube ngokuhlukile na?`

Umhlabeleli wayenokukhathazeka ngenxa yobubi obusemhlabeni. Wathi uma ebheka eduze kwakhe wabona abenzi bobubi bephumelela. Yonke into yayibonakala ingalungile futhi kungafanele yenzeke. Wabe engenayo impendulo angayinika. Waba nokuzibuza ukuthi kungabe sikhona yini isidingo sokukholelwa kanye nokusebenzela uNkulunkulu na? Kwaze kwaba yisikhathi lapho abona khona endaweni engcwele kaNkulunkulu.

Indawo engcwele kaNkulunkulu isinika ukukhanyiseleka okuncane kulenkinga yobubi – okuthiwa: Ngukwazi ukuthi kukhona umahluleli wokulunga ozoletha ukulunga kanye nokwahlulela ngesikhathi esaziwa nguye.

`Kungabe Abalindi bakuqonda kanjani ukwahlulela kanye nemfundiso emayelana nendawo eNgcwele kaNkulunkulu ukuthi ngabe kuletha kuphi ukukhanya kulenkinga yobubi na? Kungabe lokhu kuyakusiza yini ukwazi, ibe kukhona imibuzo ekhona njengamanje, nezigameko ezisemlandweni, nokwahlulela kokulunga kukaNkulunkulu okuyombulwa ekugcineni na?`