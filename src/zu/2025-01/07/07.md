---
title:  Ukucabanga Okubanzi
date:  14/02/2025
---

Funda ku-Ellen G. White, “Why Was Sin Permitted?” pp. 33–43, in Patriarchs and Prophets.

“Yize uSathane akhishelwa ngaphandle kwaseZulwini, ukuhlakanipha kwaphakade ayenakho kakuzange kuqedwe. Njengoba kungumsebenzi wothando ongamukeleka kuNkulunkulu, izidwalwa zaKhe zingakhombisa ukuhambisana naYe ngokuthi zamkele ubulungiswa baKhe ziphinde zimkhonze. Izidalwa zasezulwini nezasemhlabeni, njengoba zingakulungele ukubhekana nobunjalo noma umphumela wesono, bekungafanelekile yini ukuba babone ubulungiswa bukaNkulunkulu ngokuthi ambhubhise uSathane na? Ukube washatshalaliswa ekuqaleni ngesikhathi ona, abantu abaningi babezomdumisa uNkulunkulu ngenxa yokumesaba bengakwenzi lokhu kusuka othandweni. Umthetho wokusebenza komkhohlisi bewungeke uqedwe ngokuphelele, futhi nomoya wokuvukela umbuso kaNkulunkulu nakho bekungeke kupheliswe. Ukuze umhlaba wonke uzuze eminyakeni engenakubalwa, kwadingeka anikwe ithuba lokuqhubeka nezinkambiso zakhe, ukuze lokhu abehlose ukukwenza kokuphikisana nokubusa kukaNkulunkulu, kukwazi ukubonakala njengoba kunjalo, kubonwa yizo zonke izidalwa, nokuthi ubulungiswa, nomusa kaNkulunkulu kanye nokungaguquki kwemithetho yakhe kuzokwazi ukubhekwa ingunaphakade ukuze kutholakale izimpendulo kuyona yonke imibuzo.

“Ukuvukela kombuso okwenziwa nguSathane kwadingeka kube yisifundo emhlabeni wonke naseminyakeni eminingi eyabe isazofika -kulokhu kungubufakazi bokuveza ukuthi isono sinjani kunye nemiphumela eyesabekayo ebangelwa yisona. Ukusebenza kokubusa kukaSathane, nomphumela owehlela abantu nezingelosi, uzokhombisa ukuthi ziyini izithelo zokunganaki igunya likaNkulunkulu. Kuzokuba ngubufakazi bokuthi ngokuba khona kombuso kaNkulunkulu kuhambisana nokuhlalisana kahle kwazo zonke izidalwa zaKhe azidalileyo. Ngakho-ke umlando wamava okuzwa ubuhlungu ngokuvukelwa kombuso kaNkulunkulu kwakuzohlala kuyisikhumbuzo esibuhlungu kuzona zonke izidalwa ezingcwele, kuphinde kuvimbele ukuba bangakhohliswa ukuba bephule umthetho, kubasize ngokuthi kubavikele bangasenzi isono, babhekane nokuhlukumezeka okungumphumela wokona.”—Ellen G. White, Patriarchs and Prophets, pp. 42, 43.

**Imibuzo Yokuxoxisana**

`“Amandla kaNkulunkulu” lokhu ngukukhuluma okujwayelekile kobulungiswa obenziwa nguNkulunkulu uma sibhekana nobubi. Lokhu akuyona indlela yokuvumela ukwehla kobubi. Ake ucabange ngomuntu okhuluma esezulwini ethi, “O, Yebo Jesu, manje sengiyaqonda ukuthi kungani umndeni wami wahlukunyezwa waphinde wabulwa kabuhlungu phambi kwamehlo ami. Yebo, sekuyawenza umqondo manje. Ngiyabonga Jesu!” Akuzwakali kahle lokhu kukhuluma. Singakwenza kanjani ukuba sibe nolwazi lokuthi nguNkulunkulu, akusibona ububi, okuthola ukuvikelwa kulesi siphithiphithi sempikiswano enkulu na? (Buka isifundo 9.)`

`Kungabe sekuke kwenzeka wazizwa ufana noJobe na? Kungabe usuke walingwa ngalendlela yokuthi uze ucabange ukuthi kayikho ingcazelo yokuhlupheka kwakho noma komuntu omthandayo abhekane nakho na? Kungabe yini eyabonwa nguJobe ngesikhathi ecabanga ukuthi “ukhulume ngento angayiqondanga” (Jobe 42:3) nokuthi lokhu kuletha kuphi ukukhanyiseleka mayelana nemibuzo esizibuza yona na?`