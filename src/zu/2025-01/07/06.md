---
title:  Uthando kanye Nobubi Na?
date:  13/02/2025
---

UNkulunkulu uphile izidalwa zakhe ilungelo lokwazi ukuzikhethela ngoba libalulekile ekubeni bakwazi ukuthanda; uma bengalisebenzisa kabi lelilungelo lokwazi ukuzikhethela lokhu kuyobangela ukubakhona kobubi. Noma kunjalo, iseminingi imibuzo esasele. UNkulunkulu uyabuvumela ububi (okwesikhashana), ngesikhathi bebubukela phansi ngokujabula, ngoba ukungavumeli ukuba bubekhona ububi, ukwenza kanjalo kuzokhiphela ngaphandle uthando. Ukuqeda nya ngobubi kuzokwenza umonakalo omkhulu wokungabi nokuthemba nokuyinto ebalulekile othandweni.

“Umhlaba wawumnyama ngenxa yokungasebenzisi ngendlela uNkulunkulu. Lelithunzi elimnyama kuyodingeka likhanyiswe, ukuze umhlaba ukwazi ukubuyela kuNkulunkulu, namandla okukhohlisa kuka-Sathane kudingeka ephulwe. Lokhu angeke kwenzeke ngokusebenzisa udlame. Ukusebenzisa inkani kuyaphikisana nenkambiso yokusebenza kombuso kaNkulunkulu; ufisa kwenziwe izinto ngothando; uthando akufanele lushayelwe umthetho; angeke siluzuze ngokuthi sisebenzise ukuphoqa noma igunya analo umuntu. Wuthando kuphela olukwazi ukuvumbulula izinto. Ukwazi uNkulunkulu kuyindlela yokumthanda; isimilo saKhe kufuneka sigqame nokuyinto ephambene nesimilo sikaSathane.”—Ellen G. White, The Desire of Ages, p. 22.

Ngaphandle kwelungelo lokukhetha ngokuzithandela, angeke lubekhona uthando. Uma kungukuthi uNkulunkulu uwuthando, kusoba ukuthi angeke sibe nenye indlela ezokwenza uNkulunkulu angalunaki uthando noma inkululeko edingekayo ukuze kubekhona uthando. Omunye angahlawumbisela ngokuthi, ukuba besazi isiphetho kusukela ekuqaleni, njengoba uNkulunkulu azi, besingeke simvumele aqende ngenkululeko asinika yona. Empeleni, ngubani ongafisa ukuphila emhlabeni ongenalo uthando na?

`Funda ku-Roma 8:18 naku- Isambulo 21:3, 4. Kungabe lamavesi asinika kanjani ukuthembela ekulungeni kukaNkulunkulu, yize kugcwele ububi emhlabeni na?`

Yize singabantu abangakwazi ukubona ebumnyameni, uNkulunkulu uyakwazi ukubona isiphetho kwasekuqaleni. Uyakwazi ukubona ngisho nokujabula kwaphakade okuthenjiswe bonke ababeka ukukholwa kwabo kuJesu. Ngokwencwadi yabaseRoma 8:18 “izinhlupheko zesikhathi samanje azinakulinganiswa nenkazimulo eyakwambulwa kithina.” Kungabe siyakholelwa siphinde sithembe okushiwo kulesi sithembiso esimangalisa kangaka na?

Nakhu okunye okuyimfihlo nokubalulekile, okokuthi kwabe kuwuthando, nenkululeko esayinikwa ngothando, nokwenza uJesu angenqabi ukubhekana nesiphambano, wayazi ukuthi kuyogcina ngokuthi abethelwe, nokuyilapho ezobhekana nobuhlungu obukhulu. Noma kunjalo, wakhetha ukusinika lenkululeko, azi kahle ukuthi izokuba yinto enzima kakhulu kuYe. Kungani lomcabango obaluleke kangaka uhlala uyinto ephambi kwethu na?

`Sikwenza kanjani ukuhlala sicabanga ukuthi uNkulunkulu usinika ilungelo lokuzikhethela ngokuthanda nokuyinto ezosisiza ukusivikela ekucabangeni kokuthi konke okwenzekayo, kwenzeka ngoba kuyintando kaNkulunkulu na?`