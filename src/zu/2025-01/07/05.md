---
title:  Ukuvikela Kokuzikhethela Ngokukhululeka
date:  12/02/2025
---

Noma ngabe kasazi kangakanani mayelana nezindlela kanye nemicabango kaNkulunkulu, imiBhalo ayisiniki lutho olungasisiza ukuthola isisombululo kulenkinga yobubi. Eye yezindlela yokuthola ulwazi ngalenkinga yobubi, ngukwazi ngelungelo elivikelekile lokuzikhethela ngokukhululeka.

Ukuvikeleka kwelungelo lokuzikhethela kubonwa sengathi ububi bubekhona ngenxa yokungasetshenziswa kahle kwelungelo esasidalwe ukuba sizikhethele esithanda ukukwenza. UNkulunkulu akufanele abekwe icala ngokuba khona kobubi, ngoba ububi bungumphumela owenziwa yizidalwa ngokungasebenzisi kahle ilungelo lokuzikhethela esiliphiwe nguNkulunkulu ngoba wayenesizathu esihle sokwenza lokho. Mhlawunbe, kungani, ukuba uNkulunkulu asinike ilungelo lokuzikhethela na? Mayelana nalokhu, u-C.S. Lewis wabhala lokhu: “Umcabango welungelo lokuzikhethela wenza kubelula ukwenza ububi, futhi yikhona kuphela okubangela ukuba sibe nanoma yiluphi uthando, noma isihe, noma ukujabula, konke lokhu umuntu angakujabulela ukukuphilela. Umhlaba osebenza njengomshini – lapho izidalwa silawulwa njengokulalwa komshini – bekungaba yinto okungafanele ize idalwe. Ubumnandi bokujabula uNkulunkulu ayebenzile, enzela izidalwa zakhe ezikhethekile ezijabulela ukuba ngabantu abakwazi ukuzenzela ngokuzithandela, nokuzokwenza abantu bazikhethele ukuhlangana noMdali kanye nabanye abantu bengaphoqiwe. Ukuze bakwazi ukukwenza lokhu kudingeka bakhululeke.”—Mere Christianity (New York: MacMillan, 1960), p. 52.

`Funda ku-Genesisi 2:16, 17. Kungabe lamavesi asikhombisani mayelani nenkululeko eyayinikwe u-Adamu no-Eva na?`

Kungani bashayelwa umthetho ngaphandle kokuthi babenelungelo lokuzikhethela ababethanda ukukwenza na? u-Adamu no Eva badla isithelo okwakungavumelekile ukuba basidle, kusukela ngaleso sikhathi umhlaba wethu wagcwala ububi. Ku- Genesise 4, umphumela wokona usuyabonakala ngesikhathi kufa u-Abela, ebulawa ngumfawabo. Nenkulumo yokuwa kuka Adamu no-Eva iveza ngokusobala ukungasebenzisi ngendlela ilungelo lokuzikhethela ngokuthanda, kwabangela ukubakhona kobubi kumlando walapha emhlabeni wethu.

EmBhalweni wonke, siyazibonela ubunjalo bokwazi ukuzikhethela ngokuthanda. (Funda ku- Duteronomi 7:12, 13; Joshuwa 24:14, 15; Ihubo 81: 11-14; naku-Isaya 66:4) Nsuku zonke ngezimpilo zethu, ngandlela-thizeni, siyakwazi ukusebenzisa ilungelo lokuzikhethela esalinikwa nguMdali. Ngaphandle kwaleli-lungelo lokuzikhethela ngokuthanda, besingeke sithathwe njengabantu ngokuphelele. Besizofana nomshini, noma into engenawo umqondo njenge-robhothi.

`Inhlangano ye-Sony Corporation yakhanda inja eyi-robhothi ebizwa ngo- Aibo. Yayibukeka ifana nenja yangempela kodwa engeke igule, nengeke ihlushwe zinambuzane, nengalumi, nengakwazi ukugijinyiswa, nengavuthuki uboya emzimbeni. Ungavuma yini ukushintshanisa ngenja yakho yangempela ukuze uthole lenja u-Aibo na? Uma ungeke uvume, kungabe ukukhetha kwakho kuzokusizaphi ekutheni wazi kangcono ngokuthi kungani uNkulunkulu asidala ngalendlela asidala ngayo, yokuba nelungelo lokuzikhethela - yize kwabe kuyinto eyingcuphe na?`