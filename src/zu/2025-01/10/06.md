---
title:  Imigoqo Nemithetho
date:  06/03/2025
---

Ukulwisana okukhona ezweni lonke empeleni kungukukhalaza ngesimilo sikaNkulunkulu okubangelwa yizinsolo zokuhlambalaza ezenziwa nguSathane elwisana nokulunga kukaNkulunkulu, nobulungiswa kanye nokubusa kwaKhe. Lokhu kulwisana kufana nokubeka icala isivumelwano.

Ingxabano efana nalena angeke isonjululwe ngokusebenzisa indluzula kodwa kunalokho, kudingeka kwenziwe isibonelo.

Uma kungukuthi kukhona izinsolo ezibucayi ezibhekiswe kumuntu onamandla, okungcona okungenziwa (mhlawumbe noyikho kuphela) kungaba wukuzama ukubhekana nalezinsolo ngokuthi uvumele kubekhona uphenyo olwenziwa ngokukhululeka, lungakhethi uhlangothi, lube wuphenyo oluvulelekile. Uma kungukuthi izinsolo zisola wonke umbuso (oluthando), angeke kulunge ukuba lezinsolo zinganakwa, zifakwe ngaphansi endaweni efihlakele.

Ngabe konke lokhu kubaluleke ngani ukuze sikwazi ukuba nolwazi ngokulwisana okusezweni lonke kanye nezinto eziphathelene nalenkinga yokubakhona kobubi na? Uma uNkulunkulu enza isithembiso, kungenzeka yini asephule na? Cha angeke akwenze lokho. Uma uNkulunkulu evumile ukuhambisana nemithetho yokuxoxisana, okulandelayo azokwenza kuzokube (ngokusempeleni) kunemigomo ezolandelwa. Lokho kusho ukuthi, obunye ububi kungenzeka butholakale ngaphakathi okwesikhashana embusweni wobumnyama.

`Funda ku-Marku 6:5 naku Marku 9:29. Kungabe lamavesi asikhombisani okumayela nokusebenza kukaNkulunkulu nokukhombisa ukuthi izinto ezifana nokukholwa kanye nokukhuleka na?`

Kuzona zombili izigameko, kukhona imibandela noma imithetho yokuxoxisana ebonakala idlala indawo ethile, nokushukumisayo ngoba kuphathelene nokukholwa kanye nokuthandaza. Kwenye indawo sibona ubufakazi obuningi obukhombisa ukuthi umthandazo owenziwa emhlabeni wenza umehluko omkhulu, nokuthi ukwazi nokuvula izindlela eziningi zokusebenza kwamandla kaNkulunkulu nokuyinto ebingeke yenzeke (ngokujwayelekile). Noma kunjalo, akufuneki senze iphutha ngokuthi sicabange ukuthi ukukholwa kanye nomthandazo yizona kuphela izindlela ezangempela. Kungenzeka kubekhona nokunye okuningi okungenzeka ukuthi asinalwazi ngakho.

Lokhu kuyahambisana nalokhu esikubonile ngaphambili okuphathelene nemithetho yokubonisana. Uma uNkulunkulu ezifaka esivumelwaneni noma engena emthethweni wokubonisana, noma yini azoyenza esikhathi esilandelayo (ngokujwayelekile) uzovinjwa yigomo ethile. Ngakho-ke obunye ububi kungenzeka buwele okwesikhashana endaweni yombuso wobumnyama.

`Funda ku-Roma 8:18 naku-Isambulo 21:3, 4. Kungabe lamavesi akunika luphi ugqozi lokuthi noma ngabe kuningi esingakwazi, singathemba ukuthi uNkulunkulu uyazi okusifanele, nezidingo ezingcono esizidingayo, nokuthi uzoletha isiphetho sobubi bese esihlinzeka ngengunaphakade elijabulisayo na?`