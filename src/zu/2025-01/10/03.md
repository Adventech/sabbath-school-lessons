---
title:  UDrako OkwiSambulo
date:  03/03/2025
---

Umbono ogcwele ukubusa kwamandla asemkhathini asesimweni sokulwisana ezweni lonke kumboziwe encwadini yeSambulo, lapho usathane embulwe njengo“drako omkhulu” ophikisana noNkulunkulu “nodukisa izwe lonke” (Samb. 12:9, NKJV).

`Isambulo 13:1-8. Kungabe lokhu kwembulani mayelana nobungako kokubakhona kukadrako na?`

UDrako (Sathane) akalwisani noNkulunkulu kanye (Isambulo 12:7-9) nezizebenzi zakhe kuphela (isibonelo, iSambulo 12:1-6), kodwa uvezwe njengamandla akhona nasemisweni esithile esahlukumeza abantu bakaNkulunkulu eminyakeni engamakhulu eseyadlula.

Udrako “wasinika . . . amandla akhe, nesihlalo sakhe sobukhosi” enika isilo esivela olwandle (Isambulo 13:2, uqhathanise ne- Sambulo 13:5; Isambulo 17:13, 14). Lesisilo esiqhamuka olwandle “sinikwe umlomo wokukhuluma izinto ezinkulu nenhlamba, sanikwa amandla okwenza lokho izinyanga ezingamashumi amane nambili” (Isambulo 13:5).

Ngakho-ke, (udrako) unika amandla nomvume yokubusa kulesi silo (okungukubusa kwasemhlabeni okungamandla ezenkolo namandla epolitiki). Lamandla athola ukusetshenziswa ukuze kuphazanyiswe ukudumisa okufanele kubhekiswe kuNkulunkulu. Isilo sihlambalaza igama likaNkulunkulu; siphinde silwisane, sehlule, abantu abangcwele bakaNkulunkulu nokuyinto eyenzeka isikhathi esithile. Lombuso owawunamandla okubusa nokuphatha emhlabeni wonke wabe unikwe igunya ngudrako, ongumbusi oqhwaga umhlaba wonke.

Noma kunjalo, kukhona izinto uSathane kanye nasebenzisana nabo abangeke bakwazi ukuzenza, nokufaka phakathi izimo zesikhashana. “ ‘Ngalokho thokozani nina mazulu nabahlala kuwo; maye kuwe mhlaba nakuwe lulwandle, ngokuba uSathane wehlele kini enolaka olukhulu, azi ukuthi unesikhathi esifishane’ ” (Samb. 12:12, NKJV).

USathane “uyazi ukuthi unesikhathi esifishane” (Samb. 12:12, ESV), nezigameko ezichazwe kuSambulo ziyaqhubeka isikhathi esiprofethiwe, nokuyinto ekhomba isikhathi esithile esinqunyiweyo (Isambulo 12:14; Isambulo 13:5) sokubusa kwalemimoya emibi.

Okuseqinisweni, uNkulunkulu ugcina enqobile. “ ‘Azesule izinyembezi zonke emehlweni abo; ukufa akusayikuba khona; nokudabuka, nokukhala, nobuhlungu akusayikuba khona; ngokuba okokuqala kudlulile’ ” (Isambulo 21:4, NKJV).

`Yize kunzima ukukubona lokhu manje, ekugcineni ubuhle buzophumelela ingunaphakade phezu kobubi. Kungani kungafanele sikhohlwe yilesi sithembiso esibalukele kangaka na?`