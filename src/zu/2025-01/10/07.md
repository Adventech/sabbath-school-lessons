---
title:  Ukucabanga Kabanzi
date:  07/03/2025
---

Funda ku-Ellen G. White, “The Power of Satan,” pp. 341–347, in Testimonies for the Church, vol. 1.

“Umuntu owileyo ngokomthetho uyisigqila sikaSathane. Umsebenzi kaKristu kwabe kungukumtakula emandleni alo mlahlekisi wakhe omkhulu. Umuntu ngokwemvelo uncike kakhulu ekulandeleni izinto ezihlongozwa nguSathane, futhi angeke aphumelele ukuzivikela kulomntu omubi kangaka ngaphandle kokuthi uKristu ongumnqobi onamandla, ehlala kuyena, ekwazi nokulawula izinto azifisayo, aphinde amuphe namandla. NguNkulunkulu kuphela ongakwazi ukulawula amandla kaSathane. Uyazulazula emhlabeni, elokhu ehla enyuka kuwona. Akukho nowodwa umzuzu lapho enganakile khona, ngenxa yokwesabela ukuthi angalahlekelwa yithuba lokucekela phansi imiphefumulo. Kubalulekile ukuthi abantwana bakaNkulunkulu bakuqonde lokhu, ukuze bezokwazi ukuphunyuka ogibeni lukaSathane. USathane ulokhu elungisa izindlela zokudukisa, nokuzothi lapho esephuma umkhankaso wokugcina elwisana nabantu bakaNkulunkulu, bangabi nakho ukuqonda ukuthi sekunguye. 2 Korinte 11:14: “Akumangalisi, ngokuba uSathane uqobo uziguqula ingelosi yokukhanya.” Ngesikhathi kukhona imiphefumulo elahlekiswayo ikhuluma ukuthi into enguSathane ayikho, usuke esebathatha njengabantu abazigqila zakhe, esebenza ngabo ukwandisa umsebenzi wakhe. USathane wazi kangcono ukwedlula abantu bakaNkulunkulu ukuthi, amandla bangaba nawo uma bethola amandla kuKristu. Uma ngokuzithoba bencenga umnqobi onamandla ukuba abasize, umuntu onokukholwa okuncane eqinisweni, kodwa encike ngokuphelele kuKristu, angaphumelela ukulwisana noSathane kanye nezingelosi zakhe. Unobuqili obesabakayo bokuhlasela ngokuba acashe, ekwenza ngesibindi, ehlasela ngezilingo zakhe; ngaleso sikhathi amaKristu anganakile azovuka ebuthongweni, athembele emandleni omnqobi onamandla ukuba abakhulule. Kodwa indlela enza ngayo isuke inganakiwe, futhi usebenza ngokuthi azifihle esebenzisa abantwana abangalaleli kodwa abathi banoNkulunkulu.”—Ellen G. White, Testimonies for the Church, vol. 1, p. 341.

**Imibuzo Yokuxoxisana**

Kusho ukuthini ukuba “yisigqila esisemthethweni sikaSathane na?” Kungabe lokhu kusho ukuthi uSathane usengenza noma yini ngabantu na? Uma kungenjalo, kungani na? Kungabe lokhu kuhlangana kanjani nalokhu esikubiza ngokuthi “yimithetho yokuxoxisana” okukhona kulokhu ukulwisana ezweni lonke na?

`Kungani uNkulunkulu anike uSathane noma yiliphi igunya kulokhu kulwisana okusezweni, noma ngabe kungokwesikhashana na? Ngabe lokhu kusitshelani mayelana nokuthi uNkulunkulu ufuna ukuphendula izinsolo ezenziwe nguSathane na?`

`Ubaphendula kanjani abantu, okufaka phakathi namaKrestu, abakuphikayo ukubakhona kukaSathane njengento ekhona ngempela, nongumuntu othile na? Yize singakwazi ukuletha ubufakazi obuphathekayo mayelana nokuba khona kuka-Sathane, yibuphi ubufakazi ongabuqhuba phambili nobungasiza omunye umuntu osethole okukhulu ukulahlekiswa na?`