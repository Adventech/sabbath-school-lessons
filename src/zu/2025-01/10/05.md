---
title:  Umbusi (Wesikhashana) WaloMhlaba
date:  05/03/2025
---

Sibonile esifundweni sayizolo ukuthi, kulokhu kulwisana okusezweni lonke, uSathane kanye nasebenzisana nabo banikwe igunya elithile okwesikhashana lapha emhlabeni, leligunya linemibandela yokuxoxisana okungafanele ilandelwe.

Lemithetho yokubonisana ayigcini ngokubeka imigomo yokwenza izinto esitheni – okunguSathane nahambisana nabo-kodwa lemigomo ivimbela noNkulunkulu ukuba angathathi izinyathelo zokususa noma anciphise ububi obuzokwenzeka (okwesikhashana) nokusemandleni esitha ukuba sikwenze lokho. Njengoba uNkulunkulu engasoze asiphula isithembiso esenzile, njengoba wayevumile kusivumelwano esisemthethweni wokubonisana -ngakho-ke uyavumelana nemigomo kanye nokubusa kwesikhashana kukaSathane. UNkulunkulu ngokwesimilo sakhe uzibambile ezintweni ezithile obekufuneka azenze (ekwenza lokhu engaxegisi amandla entukuthelo yaKhe).

`Funda ku-Johane 12:31, Johane 14:30; Johane 16:11; 2 korinte 4:4; naku-Luka 4:6.Kungabe lamavesi asifundisani mayelana nokubusa kwesitha kulomhlaba na?`

ITestamente Elisha lisibikela ngokushayisana kwemibuso, imibuso yokukhanya nemibuso yobumnyama, eyobumnyama iqhamuka kuSathane nokuhlubuka kwakhe. Ingxenye yezinjongo zikaKristu kwabe kungukwehlula umbuso kaSathane: “INdodana kaNkulunkulu yabonakaliswa ngalokhu, ukuze ichithe imisebenzi kaSathane” (1 Johane 3:8).

Noma kunjalo, kukhona “imithetho” ekwazi ukubeka imigomo yezinto ezingenziwa nguNkulunkulu elokhu emile eqinisweni lenkambiso yokubusa kwakhe. Lemigomo okungenani ifaka phakathi (1) ukunikeza ilungelo lokwenza ngokuzithandela kuzona zonke izidalwa kanye, (2) nemithetho yesivumelwano sokuxoxisana, nokungeyona into yangasese okwamanje. Lezithiyo kanye nalemigomo ezintweni ebezingenziwa nguNkulunkulu kunomthelela obalulekile kusimilo sikaNkulunkulu okuzokwenza angakwazi ukunciphisa noma aqede nya ngobubi kulomhlaba. Ngakho-ke, yilokhu sibona kuqhubeka ububi nokukhathazeka, nokuyinto engenza abantu abaningi bazibuze ukuthi kungabe uNkulunkulu noma ukulunga kwaKhe kukhona yini. Nokho, uma sesinolwazi mayelana nokuphikisana okukhulu, sakuqonda kahle, nemigomo ayibekile uNkulunkulu yalokhu ayokwenza ngobubi, singaba nokuqonda ngokuphelele okokuthi kungani izinto ziyilokhu esizibona ziyikho– okungenani, inqoba nje, uma ukunqoba kokugcina kukaNkulunkulu phezu kobubi kungakafiki.

`Kungabe leliphuzu lokuthi uJesu abize uSathane “ngombusi” walomhlaba kusisizaphi, okungenani ekubeni sibe nokuqonda ukuthi ububi bubekhona kanjani kulomhlaba njengamanje na? Kungabe sithola ukududuzeka okungakanani ngokwazi ukuthi, ngempela, lokhu kubusa kusengokwesikhashana na!`