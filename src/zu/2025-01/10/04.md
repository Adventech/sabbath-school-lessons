---
title:  Indaba kaJobe
date:  04/03/2025
---

Encwadini kaJobe, sinikwa ukukhanyiseleka okumangalisayo okuphathelene nokuphikisana okukhulu.

`Funda ku-Jobe 1:1-12 no Jobe 2:1-7. Yiziphi izimiso zokuphikisana okukhulu esizibona zembuliwe lapha na?`

Kukhona okuningi okubalulekile esingakuzuza kulamavesi. Okokuqala, kubonakala sengathi kunomhlangano wesigungu sasezulwini esihlangene, kulomhlangano akugcinanga ngokuthi kube nokuxoxisana phakathi kukaNkulunkulu noSathane; kodwa nezidalwa zasemkhathini zazikhona nazo.

Okwesibili, kukhona nokuphikisana okwakwenzeka, lapho uNkulunkulu abuza khona uSathane ukuthi useke wamqaphela yini uJobe. Uze aqashelwe nje kwenzenjani na? Lombuzo wenza kube nomqondo uma umuntu ecabanga kabanzi ngokuqophisa okuqhubekayo.

Okwesithathu, ngesikhathi uNkulunkulu ethi uJobe akanasici, ungolungile, nomesabayo uNkulunkulu, uSathane wathi uJobe wesaba uNkulunkulu ngoba ekhuselwe nguYe. Ukukhuluma okunjena kuyefana nokunyunda ngesimilo sikaJobe kanye nesikaNkulunkulu. (qhathanisa necwadi yeSambulo 12:10; Zakariya 3).

Okwesine, uSathane ugxeka uNkulunkulu ngokubiyela uJobe okungalungile nokwenza uSathane angakwazi ukufakazela lezinsolo anazo ngoJobe. Lokhu kuveza ngokusobala ukuthi kukhona izinto angeke akwazi ukuzenza uSathane (umthetho wokuxoxisana), nokuthi uSathane useke wazama ukulimaza uJobe.

UNkulunkulu wathi uma egxekwa nguSathane ngaphambi komkhandlu wasezulwini waphendula ngokuthi avumele uSathane ukuba avivinye uJobe ngalokhu akucabangayo, kodwa nakho lokho kwabekelwa imibandela. Waqala ngokunika uSathane igunya lokwenza “konke okusemandleni akhe,” kodwa wabeka umbandela wokuthi angamlimazi uJobe (Jobe 1:12). Kamuva, emuva kokuthi uSathane ethe uJobe uzinaka yena, uNkulunkulu wamvumela uSathane ukuthi kubekhona ubuhlungu amuzwisa kona, kodwa nakhona lapho, uSathane angalokothi asuse impilo yakhe (Jobe 2:3-6).

USathane wahlasela ngezigameko eziningi zokuzwisa ubuhlungu emzini kaJobe, noma kunjalo, uJobe waqhubeka nokudumisa igama likaNkulunkulu (Jobe 1:20-22; Jobe 2:9, 10), ekhombisa ukungabi naqiniso kwezinsolo zikaSathane.

Kuningi esikufundayo kulokhu, okufana nokuthi kunemithetha ephathelene nokuxoxisana kulokhu kulwisana okusezweni lonke. Kukhona imingcele esigungwini sasezulwini, nokuyiyona elawula ukwenziwa kwezinsolo ezibhekiswe kuNkulunkulu nendlela ezingasonjululwa ngayo, kwenziwa ngaphandle kokwephula izimiso ezifihlakele nezigcwele uthando, nokuyisisekelo sokubusa kukaNkulunkulu nokuyindlela abusa ngayo kulona lonke izwe kanye nezidalwa ezikuyona yonke indawo.

Konke lokhu esikubona kwenzeka ezulwini encwadini kaJobe kusimbulela izinto ezimangalisayo ezenzeka kwimpikiswano enkulu, nokuthi igcina yenzeke kanjani lapha emhlabeni esikuwo.