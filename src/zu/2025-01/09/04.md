---
title:  Umsuka Wokungezwani eZulwini
date:  25/02/2025
---

Izahluko eziku-Genesise 1-3 zona zodwa nje kuphela, zikhombisa ukuthi ububi baqala ukuba khona nangaphambi kokuwa kuka-Adamu no-Eva. Ngokuseqinisweni, “ububi” base buqalile ukubonakala, egameni “lomuthi wokwazi okuhle nokubi” (Genesise 2:9, 17). Inyoka yagxeka uNkulunkulu ngokuthi unamanga, ibe kuyiyona inyoka, eyayiqamba amanga. Ukubakhona kwenyoka ku-(Isambulo 12:9), nokwakuhambisana nokuqamba amanga, konke lokhu kukhombisa ubunjalo bokuba khona kobubi kulendawo. Ngakho-ke, nase-Edene ngaphambi kokuba abantu bawe, ukubakhona kobubi kubonakele.

`Funda ku-Hezekiya 28:12-19 nokukhanyiseleka esikuthola ku-Eksodusi 25:19, 20.Kwabe kuyinto enjani lena yokuwa kwabantu na?`

Ngokukhuluma okutholakala kulamavesi ashiwo ngenhla, ukuqala kobubi kanye nokulwisana okukhona ezweni kuyinto eyaqala ezulwini.

Ngaphambi kokuwa, isidalwa esagcina saziwa ngokuthi ngu-Sathane wabe eyiKherubhi elizimbozayo. Ngaphandle kokwaziwa ukuthi wabe eyi-kherubhi, wayephinde aziwe ngokuthi: “Wawuluphawu lokupheleleyo; Wawuse-Edene, insimu kaNkulunkulu” (Hezekiya 28:12, 13). Akukhu okufana nalokhu okwakungashiwo enkosi engumuntu eyayibusa endaweni yase-Thire (noma kubhekiswe kunoma ngumuphi omunye umuntu). Ngakho-ke, sesiyazi ukuthi sinikiwe umfanekiso omncane wokuwa kuka-Lusifa.

`Funda ku-Isaya 14:12-15. Kungabe yikuphi okunye ukukhanyiseleka esikuthola kulamavesi nokumayelana nomsuka wempikiswano enkulu na?`

Ngokusho kwencwadi ka-Isaya 14, uLusifa wakhetha ukuzikhukhumeza ngokuthi azenze umuntu ofana noNkulunkulu. Lelivesi livumelana nalokhu esikubone ku- Hezekiya 28 okuthi, “Inhliziyo yakho yakhukhumala ngobuhle bakho,” (Hezekiya 28:17) okwakufanele kumkhuphule abe senkazimulweni kaNkulunkulu owamenza waba muhle. Okunalokho, waba nokuziphakamisa. Okwaba kubi kakhulu, waba nokuzikhukhumeza, wahlosa ukuthatha indawo kaNkulunkulu bese ekhuluma kabi ngaYe. Igama lesi-Hebheru loku- “thenga” nelitholakala ku-Hezekiya 28:16 lisho “ukukhuluma kabi,” nokukhombisa indlela uSathane azosebenza ngayo elwisana noNkulunkulu nokufaka nathi phakathi.

`Ngabe sikuqonda kanjani ukuthi u-Lusifa, owathi wawa, ekuqaleni “wayephelele . . . kusukela osukwini lokudalwa kwakho kwaze kwafumaniseka ukungalungi kuwe (Ezek. 28:15) na? Kungenzeka kanjani ukuthi isidalwa esiphelele siwe ngaphandle kokuthi “ukuphelela” kwakufaka phakathi nokuba nesimilo esiyiqiniso ngokuzithandela na?`