---
title:  Ukucabanga Okubanzi
date:  28/02/2025
---

Funda ku-Ellen G. White, “The Origin of Evil,” pp. 492–504, in The Great Controversy.

“Ayikho into efundiswe kwaba sobala emiBhalweni ukwedlula ukuthi uNkulunkulu wayengathinteka kwimbangela yokungena kwesono; nokuthi kakuzange kubekhona ukuhoxa ngokunganaki komusa kaNkulunkulu, kakuzange kubekhona nokuntula ekubuseni kukaNkulunkulu, nokuyinto eyabangela ukuthi kuqubuke isimo sokulwisana. Isona yisona esangena, njengoba ukubakhona kwaso angeke sibekhona isizathu esinganikwa. Kuyinto engaqondakali, nokungenaso isizathu, nokungabi nambandela wokuvikela ukuba khona kwaso. . . . Ukube uSathane washatshalaliswa ngokushesha angabibikho, [izidalwa zasezulwini nakweminye imihlaba] zazizodumisa uNkulunkulu ngenxa yokwesaba zingamdumisi ngoba zithanda ukwenza lokho. Umthelela walomkhohlisi ubungeke uqedwe nya, futhi nomoya wokuhlubuka nawo ubungeke uqedwe ungabibikho. Ububi kuyadingeka buvunyelwe bube khona. Ukuze kuhambe kahle ezweni lonke eminyakeni eminingi esazokwenzeka, uSathane kufuneka akhulise ngokuphelele inkambiso yakhe, ukuze kuthi wonke amagalelo akhe alwisana nokubusa kukaNkulunkulu ezobonakala njengoba enjalo ebonwa yizidalwa zonke ezidaliweyo, ukuze ubulungiswa kanye nomusa kaNkulunkulu nokungaguquki kwemithetho yaKhe kube yinto eyobekwa ingunaphakade kungabi bikho mbuzo ngalokhu.”—Ellen G. White, The Great Controversy, pp. 492, 493, 499.

**Imibuzo Yokuxoxisana**

`Abantu abaningi baba nokumangala ngokuthi kwenzeka kanjani ukuba isidalwa esifana noLusifa singona okokuqala. Kungani isono “singaqondakali” futhi “singabi nampendulo” na? Singasichaza kanjani isono sokuqala ngaphandle kokungakhulumi lutho ngaso noma sikhulume kahle ngaso na? Ngamanye amazwi, Kungani uma sichaza ngokusunguleka kwaso kube yinto efanayo nokusikhulumela kahle na?`

`Kungani uNkulunkulu engazange aqede nya ngo Sathane enze ukuthi angaphinde abekhona na? Kungani ububi “buvunyelwe ukuba busimame” na? Kuzwakala kanjalo lokhu “ukuze izinto zihambe kahle ezweni lonke kwiminyaka yonke eyokwenzeka” na?`

`Kungani kubalulekile ukuqonda ukuthi lokhu kulwisana phakathi kukaNkulunkulu noSathane akusiwona umbango wamandla, kodwa kungumbango owehlukile na? Kungani ukulwisana ngesimilo kube ngukulwisana okuzwakala kunomqondo kunokuba kube nokulwa kokuba namandla na?`

`Kungabe ukuqonda kanjani isimo sokulwisana esihlehlele emuva okungathi kuvalwa ikhethini, nokwenzeka empilweni yakho kungathi ukulwisana okukhona ezweni sekudambile na? Kungabe uzizwa kanjani manje njengoba ubhekene nobunzima bokulwisana na? Ngabe kufuneka wamkele kanjani inselelo yokulwisana nokuyinto ezokhombisa ukuthi ungakuluphi uhlangothi na?`