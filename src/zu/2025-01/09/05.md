---
title:  Uma Nikhonza Mina
date:  26/02/2025
---

Enye yemizamo kaSathane yokugudluza ukubusa kukaNkulunkulu iveziwe endabeni yokulingwa etholakala ku-Mathewu 4 naku-Luka 4. Ukudibana okungajwayelekile phakathi kukaJesu kanye nomlingi wakhe, kuningi okuveziwe nokumayelana nesimo sokulwisana. Kulomfanekiso sibona ubunjalo bokuphikisana okukhulu okuphakathi kukaKristu kanye noSathane, kodwa kuvezwa kabuhlungu ngalokhu okwakubonakala.

`Funda ku- Mathewu 4:1-11. Kungabe igqikithi yokuphikisana okukhulu phakathi kukaKristu noSathane ivezwe kanjani kulendaba na?`

UJesu “waholelwa” nguMoya ehlane “ukuba alingwe nguSathane” (Mathewu 4:1). Ngaphambi kokuba adibane nalokhu kulingwa obesekuhleliwe, uJesu wazila ukudla okwaba yizinsuku ezingamashumi amane. Ngesikhathi eza uSathane, wamlinga uJesu ngokuthi aguqule amatshe awenze isinkwa, udlala ngoJesu ngenxa yokulamba okukhulu ayekukho. UJesu waphendula lesisilingo ngothi asebenzise imiBhalo, icebo likaSathane lehluleka ukusebenza.

Okulandelayo, uJesu walingwa ngokuthi enze isenzo sokulinga uNkulunkulu ngokwazi ukuthi uzomsindisa, uSathane wamlinga uJesu ngokuthi aziphonse phansi esuka esicongweni sethempeli. Lapha uSathane waphambanisa imiBhalo ngokuthi ahlongoze kuJesu ngokuthi athi uma uyindodana kaNkulunkulu ngokweqiniso, izingilosi zizomvikela. Kodwa ngenxa yokuthi imiBhalo wabe eyifunde kahle, uJesu wakwazi ukunqoba nalesi silingo.

Isilingo sesithathu siveza ngokusobala ukuthi uSathane wayezama ukwenzani lapha. Manje usefuna uJesu adumise yena. USathane wenza imizamo yokugudluza ukudumisa okwabe kuyinto ebekelwe uNkulunkulu kuphela.

Ukuze aphumelele ukukwenza lokhu, wakhombisa uJesu imibuso yonke yezwe nenkazimulo yayo, wathi kuye: “Konke lokhu ngizakukunika khona, uma uziwisa phansi, ukhuleke kimi.” (Mathewu 4:8, 9). Ngempela, uma ubheka ku-Luka 4:6, nokuyivesi elihambisanayo nalokhu okuku-Mathewu, uSathane wayezitshela ukuthi: “Amandla onke lana ngokunika wena kanye nenkazimulo yawo, ngokuba inikwe mina, futhi ngiyinika noma ubani ngokuthanda kwami” (Luka 4:6). uJesu waphinde wasinqoba lesisilingo ngokusebenzisa imiBhalo, nokwenza wehluleka futhi uSathane.

Kukona kokuthathu ukulingwa, uJesu wasebenzisa imiBhalo ukuze akwazi ukuzivikela ekuhlaselweni yisitha.

`Indimana yabase-Fesu 6:12 isikhumbuza ukuthi, “ngokuba asibambene negazi nenyama, kodwa sibambene nemibuso namandla, nababusi bezwe balobu bumnyama, nabawomoya bobubi emkhathini.” Yize kungafanele siphile ngokwesaba, kungani kufuneka njalo sikhumbule ngesimo sangempela somzabalazo oqhubekayo eduze kwethu na?`