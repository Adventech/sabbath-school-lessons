---
title:  Ukulwisana Ezweni Lonke
date:  22/02/2025
---

### Funda Lokhu Kuleliviki
Mat. 1324–27; Gen. 1:31; Ezek. 28:12– 19; Isa. 14:12–15; Mat. 4:1–11; Johane 8:44, 45.

> <p>Indimana Yenkumbulo</p>
> “ ‘Ngizakubeka ubuthi phakathi kwakho nowesifazane, naphakathi kwenzalo yakho nenzalo yakhe. Yona iyakuchoboza ikhanda lakho, wena uyakulimaza isithende sayo’ ” (Genesisi 3:15, NKJV).

Ingqikithi ekhona ekukholweni okuseBhayibhelini ngukuba khona kwempikiswano enkulu ephakathi kukaKristu kanye noSathane. Yize kukhona umqondo wokuba khona kokulwa ezweni lonke phakathi kukaNkulunkulu nezidalwa ezisemhlabeni wonke ezithe zawa ngokuthi zilwisane noNkulunkulu nokuyinto egqamile emiBhalweni (Mathewu 13:24-30, 37-39; Isambulo 12:7-10), kuphinde kubonakale nasemikhubeni eyenziwa ngamaKrestu, lapho amaKrestu amaningi emphikile noma enganakanga konke okuphathelene nalempi.

Ngokukhuluma kweBhayibheli, isihloko esiphathelene nokulwa ezweni lonke, lapho umbuso kaNkulunkulu uthola ukuphikiswa nguSathane nezingelosi zakhe, akusiyona into esingeke siyinaka ngaphandle kokuthi sinake ukuthi ngabe iBhayibheli likhuluma lithini ngakho. Izwi likaNkulunkulu lodwa liqukethe izinto eziningi ezimayelana noSathane endawonye namadimoni bephikisana noNkulunkulu.

Esizoqala sikufunde kuleliviki, sizobheka indlela okuzophenduleka ngayo imibuzo emibili elandelayo, nokuzosiza ukuba sikwazi ukubheka izinto ezibalulekile nezitholakala emavesini aseBhayibheli.

1. Kukuphi lapho imiBhalo isifundisa khona ngokuthi kukhona ukulwa okukhona ezweni phakathi kukaNkulunkulu noSathane na?
2. NgokwemiBhalo, kungabe lokhu kulwa kuyinto enjani na?

_*Funda isifundo saleliviki ukulungiselela iSabatha, UNdasa 1._