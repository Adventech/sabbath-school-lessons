---
title:  Umsuka Wokungezwani Emhlabeni
date:  24/02/2025
---

Okuhambisana nombuzo osemfanekisweni – maqondana nokuthi kunembewu embi etholakala ensimini uma kungukuthi umnikazi uhlwanyele imbewu enhle na? Omunye umbuzo ungathi: Uma kungukuthi uNkulunkulu udale umhlaba waba muhle, buqhamuke kanjani ububi na?

`Funda ku-Genesise 1:31. Kungabe izwi likaNkulunkulu lisimbulela ukuthini ngesimo sokudalwa ngesikhathi uNkulunkulu eseqedile ukudala na? Kungani lempendule ibaluleke kangaka na?`

Ngokusho kwevesi ku-Genesise 1:31, eseqedile ukudala umhlaba, “bheka, kwakukuhle kakhulu.” Kulencwadi ka-Genesise 1, abukho ubufakazi bokuba khona kobubi ngesikhathi uNkulunkulu edala umhlaba. Kwenzeka kanjani, ukuthi kubekhona ububi kumava abanawo abantu na?

`Funda ku- Genesise 3: 1-7. Kungabe lokhu kusitshela ukuthini mayelana nokuthi ububi bangena kanjani kulomhlaba na? Yikuphi ukukhanyiseleka esibutholayo mayelana nokuba khona kokungezwani ezweni na? (Bheka nakwiSambulo 12:7-9.)`

Kulengxoxo, sibona kuqanjwa amanga mayelana nesimilo sikaNkulunkulu, nokuyinto eyashiwo yinyoka eyayimele uSathana uqobo lwakhe, (inyoka endala) etholakala ku-Isambulo 12:7-9. Inyoka iqala ngokuthi ilethe umbuzo ozokwenza kube nokungabazo ngalokhu okushiwo nguNkulunkulu, yajika konke okushiwo nguNkulunkulu ngalombuzo ewubuzile. Ithe isuka, yaphonsa inselelo kulokhu uNkulunkulu akushilo, yathi ku-Eva, “Aniyikufa nakufa” (Genesise 3:4)

Kukhona owaqamba amanga phakathi kwenyoka noma uNkulunkulu, ewakhuluma ku-Eva. Sekungubani onelungelo lokukhetha ukuthi ngubani okufuneka amkholwe, kungabe yilokhu okwashiwo nguNkulunkulu noma yilokhu okwenziwa yinyoka.

Kulomfanekiso nakwezinye izindawo emBhalweni, ubunjalo balokhu kulwisana kumayelana nokuthi kuyini nokuthi umuntu ukholwa yini, nokuyinto eyingxenye ephathelene nokuthanda. Lokhu kungenxa yokukholwa ngumuntu othile, lowomuntu okungenzeka ngowesilisa noma owesifazane, nokuthi lowo muntu wesilisa noma owesifazane angathembela yini kuye. Lokhu kunomthelela ekutheni umthande futhi umthembe lowo muntu, nokuyinto ezokwenza ulalele lokho azokusho kuwe.

`Funda ku-Genesisi 3:15. Okwashiwo nguNkulunkulu enyokeni kokuthi inzalo yowesifazane, ebhekise kuMesiya, izochoboza ikhanda lenyoka nokuyinto ebonwa njengevangeli lokuqala elikhona emBhalweni. Kungabe lokhu kokubili kugcizelela kanjani ubunjalo bokulwisana kuphinde kulethe ithemba kubantu yize kunalelifu elimnyama elisingungile na?`