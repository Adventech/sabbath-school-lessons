---
title:  Isimo Sokulwisana Okukhona Ezweni
date:  27/02/2025
---

Sesibonile amanye amavesi asifundisa ngokulwisana okusezweni okuphakathi kukaNkulunkulu noSathane. Konje kubangwa yini ukuba kubekhona ukulwisana na? Ubani ongaba namandla okulwisana noMninimandla onke ongu- Nkulunkulu na? Uma kungukuthi ukulwisana bekukhona ngoba kunombango wamandla, kwakuyinto eyayizophela ngaphambi kokuba iqale. Kufuneka kube ngukulwa okwehlukile. Kuliqiniso ukuthi, imiBhalo iyakuveza ukuthi lokhu kulwa kwabe kungumbango ophathelene nesimilo sikaNkulunkulu-okungumbango wukuba khona kwezinsolo zokunyunda ezenziwa nguSathane ephikisana noNkulunkulu. Isinsolo (phakathi kokunye) zazithi uNkulunkulu akalungile ngokuphelele kanti futhi akanalo uthando. Izinsolo ezifana nalezi angeke zinqotshwe ngokusebenzisa indluzula noma amandla okuphoqa, kodwa kunganqotshwa kuphela ngokuthi kuqhathaniswe izimilo zozimbili ezisembangweni.

“Uma uNkulunkulu elwisana nesono, wayengakwenza lokhu ngokusebenzisa ubulungiswa kanye neqiniso. USathane wayezosebenzisa icebo lokudumisa okungelona iqiniso kanye nokukhohlisa. Wazama ukwenza izwi likaNkulunkulu liqambe amanga waphinda wakhombisa umbuso ongamanga kaNkulunkulu, ekhombisa izingelosi, esho nokusho ukuthi uNkulunkulu wayekhombisa ukungalungi ngokubeka imithetho neziqondiso okudingeke zilandelwe yizona zonke izidalwa ezikhona ezulwini; nokuthi afune zonke izidalwa zizithobe ziphinde zimhloniphe, ngoba ngalokhu wayefuna kuphakanyiswe Yena. Ngenxa yalokhu, kwadingeka kuboniswe zonke izidalwa ezikhona eZulwini, nalezo ezikhona nakwemiye imihlaba, ukuthi ukubusa kukaNkulunkulu kulungile nemithetho yaye ayinasici futhi mihle ngokuphelele. USathane ubenza imizamo yokuthi yena uqobo lwakhe azame ukwenza kubekhona isimo esihle ezweni lonke. Isimilo esiyiqiniso somuntu onokunyundela omunye umuntu, nonjonga yakhe kudingeka yaziwe ngabantu bonke. Kudingeka abe nesikhathi sokuzibonakalisa ngokwenza imisebenzi engemihle.”—Ellen G. White, The Great Controversy, p. 498.

`Funda ku-Johane 8:44, 45 nokukhanyiseleka okusencwadini ye- Isambulo 12:7-9.Kungabe lamavesi asivezela ukuthini mayelana nesimilo sikaSathane kanye necebo lokusebenza kwakhe na?`

Icebo lokusebenza kukaSathane kwasekuqaleni kwabe kungukuzama ukwenza izidalwa zikholwe ngukuthi uNkulunkulu akanakho ukulunga kwangempela futhi nemithetho yakhe inokucindezela iphinde izihlukumeze izidalwa. Kungakho uJesu wambiza uSathane ngokuthi- “Mqambimanga noyise wawo” amanga (Johane 8:44). Okungahambisani nalokhu, uJesu weza ukuba “afakazele iqiniso” (Johane 18:37) okwabe kuyinto ephikisana namanga kanye nokunyunda kukaSathane, nokuyinto eyagcina yenze kwachithwe uSathane namandla okusebenza kwakhe (1 Johane 3:8; Hebheru 2:14).

Isambulo 12:9, 10 sikhombisa uSathane (1) njenge “nyoka endala,” (2) njengomuntu okwathi esezulwini wagxeka abantu bakaNkulunkulu, waphinda (3) wadukisa umhlaba wonke nokuyindlela abusa ngayo u-drako. Ngolwimi lwesi-Greki igama lika “Sathane” lisho umuntu “onyundela abanye abantu” okuyinto ekhombisa ukulwisana njengento ekhona nasekukholweni, nokufaka phakathi nokukholwa ukuthi isimilo sikaNkulunkulu siyinto enjani.