---
title:  Imithetho Emibili Emkhulu Kakhulu
date:  16/03/2025
---

Uma sibheka okufuneka sikwenze, umuntu ngamunye noma sindawonye nabanye, sifanele ukuqhakambisa uthando kanye nokulunga kukaNkulunkulu emhlabeni esikuwo. Kubalulekile ukuqala ngokuthi sinake lokhu uNkulunkulu asiyale ukuba sikwenze.

`Funda ku- Mathewu 22:34-40. Kungabe uKristu wawuphendula kanjani umbuzo wesazi-mthetho na?`

Ngokusho kukaJesu uqobo lwaKhe lapho ethi, “yilo umthetho omkhulu nowokuqala:’ ‘Wothanda iNkosi uNkulunkulu wakho, ngayo yonke inhliziyo yakho, nangawo wonke umphefumulo wakho, nangayo yonke ingqondo yakho,” uJesu wathasisela ngokuthi, “owesibili ofana nawo uthi: ‘Wothanda umakhelwane wakho njengalokhu uzithanda wena.’” Lemithetho ayimile yodwa, nje kuphela. UJesu waphinde wathi: “Kuleyo miyalo emibili kubambelela umthetho wonke nabaprofethi.” (Mathewu 22:37-40). Kuliqiniso ukuthi, yonke lemithetho icashunwe eTestamenteni Elidala.

`Funda ku-Mathewu 19:16-23. Kungabe impendulo kaJesu ephendula insizwa engumbusi onothile umbuzo omayelana nempendulo ayinika isazi-mthetho otholakala ku-Mathewu 22 na?`

Kwakuqhubekani lapha na? Kungani uJesu ephendula lendoda ngendlela ayiphendula ngayo na? Kungabe lezigameko zisho ukuthini kithina sonke, noma ngabe ukusiphi isikhundla noma ngabe uphila endaweni enjani na?

“UKristu waveza kuphela indlela eyayizokwenza umbusi azithole enesimilo sobuKrestu esipheleleyo. Amazwi awakhuluma kwabe kungamazwi anokuhlakanipha, yize ayebonakala ehlaba futhi ejabulisa. Ukuwamukela nokuwagcina lamazwi, kwakuzokuba yilona themba lalombusi ukuze athole ukusindiswa. Isikhundla esiphezulu ayekusona kanye nempahla eningi ebenayo yikona okwakufaka ingcindezi esimilweni sakhe nokwamsondeza ekuthandeni ukwenza okubi. Uma ezihlonipha lezizinto, zizongena esikhundleni sikaNkulunkulu ezintweni azithandayo. Uma egodlela uNkulunkulu okuncane noma emgodlela okuningi, lokhu azobe ekugodlile kuzonciphisa ukuqina kanye nokuthanda kwakhe uNkulunkulu; uma umuntu ekhonze izinto zalomhlaba, noma ngabe kazisho lutho futhi zingenamsebenzi, zizothathekisa kakhulu.”—Ellen G. White, The Desire of Ages, p. 520.

`Yize singeke sithole sonke ubizo lokuthi sithengise konke esinakho, njengoba kwenzeka kulombusi osemusha nowabe ecebile. Yini wena ngokwakho, obekuzokwenza ubambelele kukona uma kungukuthi awufuni ukuhlukana nakho, nobekuzokuholela ekutheni ulahlwe ingunaphakade na?`