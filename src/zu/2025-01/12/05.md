---
title:  Sibizelwe Ukwenza kubekhona Ubulungiswa
date:  19/03/2025
---

Abaprofethi emBhalweni babelokhu beqhubeka nokuqhakambisa isimemezelo sikaNkulunkulu sokwenza ukulunga emphakathini. Kaningi-ningi, imiBhalo ayilokothi ibe nokuzinyeza ekubeni iqhakambise ukungabibikho kobulungiswa kanye nokucindezelwa kwabantu. Kuliqiniso ukuthi, ukukhala kokuthi uNkulunkulu alethe ukwahlulela kwabe kungukukhalela ukuthi uNkulunkulu akwazi ukuletha ubulungiswa.

Isibonelo, umprofethi u-Isaya akanakho ukunanaza uma ekhuluma ngokungenziwa kobulungiswa kwa-Israyeli ngalesosikhathi. Amazwi akhe kanye nokukhalela ukuba khona kobulungiswa kudingeka kuzwakale kakhulu futhi kube yinto egqamile ezindlebeni zethu esikhathini sanamuhla. “Fundani ukwenza okuhle, nifune ukwahlulela, niqondise abacindezeli, nahlulele izintandane, nimele umfelokazi” (Isaya 1:17) Uphinde aqhubeke athi “Wo kubona abamisa izimiso ezimbi, nokwaphuca abasweleyo babantu bami umthetho” (Isaya 10:1, 2), isixwayiso nasi: “Niyakwenza njani ngosuku lokuhanjelwa nasekuchithakaleni okuvela kude na? Niyakubalekela kubani ukuba nisizwe na? Niyakushiya kubani imfuyo yenu na?” (Isaya 10:3).

Ngokufanayo, umprofethi uJeremiya uletha umyalezo kaNkulunkulu othi: “Wo koyakha indlu yakhe ngokungalungi, namakamelo akhe ngokungafanele, osebenzisa umakhelwane wakhe engamholeli, angamniki lutho ngomsebenzi wakhe. Angithi uyihlo wadla, waphuza, wenza ukwahlulela nokulunga, kwaba kuhle kuye, na? Wahlulela abaswelayo nabampofu, kwaba kuhle; angithi lokhu kungukungazi mina na? usho uJehova” (Jer. 22:13, 15, 16, NKJV).

`Funda ku-Mathewu 23:23-30. Kungabe uJesu usifundisani mayelani nokuthi ngabe yini ebaluleke kakhulu lapha na? Kungabe ucabanga ukuthi wayesho ukuthini uma ekhuluma ngalokhu athi “okunzima komthetho” na?`

Akungabibikho umuntu ocabanga ukuthi ukungabi khona kobulungiswa kwabe kuyinto eyabe ikhathaza abaprofethi abatholakala eTestamenteni eLidala, lokhu sikubona kahle lapha nakwezinye izindawo lapho uJesu wayeshumayela khona, nokusho ukuthi lokhu kwabe kuyinto eyabe imkhathaza kakhulu uKristu uqobo lwaKhe. Ngesikhathi ekhuluma ethi: “Maye kinina babhali nabaFarisi, bazenzisi, ngokuba nithela okweshumi kwesinkutshane, nokwentshungu, nokodonqa, niyeke okunzima komthetho: ukwahlulela nesihawu nokukholwa! Benimelwe ukwenza lokhu, ningakuyeki nalokho” (Mathewu 23:23). Ivesi elihambisana naleli eliku-Luka, uJesu uyabalisa ngalokhu kokuthi “ninganaki ukulunga nokumthanda uNkulunkulu” (Luka 11:42, NKJV).

`Uma bekufanele unake “okunzima komthetho” namuhla, kungabe lokhu bekuzobonakala kanjani uma ukuqhathanisa nokuthela okweshumi kwesinkuntshane, nokwentshungu nokodonqa” nokuthi yini obekufuneka sikunake kunalokhu na? `