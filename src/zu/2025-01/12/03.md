---
title:  Izono Ezimbili Ezinkulu Kakhulu
date:  17/03/2025
---

Ngokwashiwo nguJesu uqobo lwaKhe, imithetho emibili emikhulu kakhulu ngeyokuthanda uNkulunkulu nokuthandana omunye nomunye. Ukwenza lemithetho kufaka phakathi ukuzinikela ukwazi ukukhombisa ukuba nothando nakwabanye abantu, nokuyiyona ndlela yokuhamba ezinyathelweni zikaJesu.

Manje, uma lemithetho emibili emikhulu kakhulu kungukuthanda uNkulunkulu nokuthanda abanye abantu, kungabe yiziphi izono ezinkulu kakhulu na?

`Funda iHubo 135:13-19. Kungabe lamavesi asivezela siphi isono esigcizelelwe kuwona wonke umbhalo na?`

ITestamente Elidala lilokhu liqhubeka nokugcizelela ukubaluleka kokuthanda uNkulunkulu ukwedlula zonke izinto (bheka ku- Duteronomi 6:5). Lokhu kuhlobene nesono esikhulu sokuphinga, nokuyinto ephikisanayo nokuthanda uNkulunkulu.

`Funda ku-Zakariya 7:9-12. Ngokusho komphrofethi uZakariya kulamavesi, kungabe uNkulunkulu ukhala ngani na? Kungabe lokhu kanye nesono sokuphinga kuhlobene yini nemithetho emibili emikhulu na?`

Akukhona nje ukukhonza izithombe uNkulunkulu akhombisa ukukuthukuthelela elokhu ekhombisa ukuba nothando, kodwa kuyindlela abantu abaphathe kabi ngayo abantu baKhe, bekwenza ngabodwana noma bendawonye. UNkulunkulu kuyamthukuthelisa ukungenziwa kobulungiswa ngoba Yena uluthando.

Izono ezimbili ezinkulu nezigcizelelwa kulona lonke iTestament eLidala kunguhluleka ukugcina imithetho emikhulu: okunguthanda uNkulunkulu nokuthanda omunye nomunye. Izono ezimbili ezinkulu ngukuhluleka ukuthanda. Ngokufishane, angeke ukwazi ukugcina imithetho uma ungakwazi ukuthanda uNkulunkulu futhi ungabathandi abanye abantu.

Kuliqiniso okushiwo ngu- 1 Johane 4:20, 21 okuthi: “Uma umuntu esho ukuthi: ‘Ngiyamthanda uNkulunkulu,’ kepha ezonda umzalwane wakhe, ungumqambimanga; ngokuba ongathandi umzalwane wakhe ambonileyo angemthande uNkulunkulu angambonanga. Yebo, lo myalo sinawo, uvela kuNkulunkulu, wokuthi othanda uNkulunkulu makathande nomzalwane wakhe.

`Ungakuchaza kanjani lokhu kokuthi ukuthanda uNkulunkulu angeke kwehlukaniswe nokuthanda omunye umuntu na? Ukuqonda kanjani lokhu kuxhumana okungehlukaniswe na?`