---
title:  Ukucabanga Okubanzi
date:  21/03/2025
---

Funda ku-Ellen G. White, “The Sabbath,” pp. 281–289, in The Desire of Ages.

“Izinhloli kwakungamele ziphendulane noKristu uma enezihlwele, ngoba babesaba ukuzithola bebandakanyeka ezintweni ezilukhuni. Babazi ukuthi lokhu akushilo kwabe kuliqiniso. Kunokuba bephule amasiko abo, kugcona bashiye indoda isobishini lokuhlupheka, ukuze bona bezokhululeka bangabhekani nesihluku ngenxa yalokhu okuzolahlekela umnikazi uma kungazange kunakwe. Lokhu kunakekela kwakukhonjiswa esilwaneni esingelutho kunokuba kunakekelwe umuntu, owenziwe waba ngumfanekiso kaNkulunkulu. Lokhu kukhombisa ukusebenza kwakho konke ukukholwa okungelona iqiniso. Bafaka kubantu isifiso sokuzibona emkhulu ukwedlula uNkulunkulu, kodwa kugcina ngokuthi umuntu ehliswe abe ngaphansi kwento engelutho. Konke ukukholwa okulwisana nobukhosi bukaNulunkulu kusuke kuthathela abantu inkazimulo okwakungeyakhe ngesikhathi sokudalwa, nokufuneka ibuyiselwe kuyena ngoKristu. Konke ukukholwa kwamanga kufundisa ukuthi uma kulandelwa kungabi bikho ukunaka izidingo, nokuhlupheka kanye namalungelo abantu.

Ivangeli likubeka eqhulwini ukubaluleka kwabantu njengoba bethengwe ngegazi likaKristu, liphinde libafundise ukunaka izidingo kanye nokukhala kwabantu. iNkosi ithi: ‘Ngiyakwenza umuntu abe yigugu kunegolide elihle, yebo, umuntukazana kunegolide elicwengekileyo.’ Isa. 13:12.

“Ngesikhathi uJesu ebuza abaFarisi ukuthi kungabe kusemthethweni yini ukwenza okuhle noma ukwenza okubi ngosuku lweSabatha, ukusindisa noma ukubulala impilo na? Wabahlasela ngokusebenzisa isikhali sobuthakathaka babo. Babelokhu bemzingela befuna ukuphila kwaKwe ngoba begcwele inzondo, ibe yena wayematasa esindisa izimpilo futhi eletha ukujabula kuzihlwele zabantu. Kungabe kwakungcono ukubulala ngeSabatha, njengoba babehlela ukwenza lokho, kunokuba uphilise abantu abagulayo, njengoba enza Yena na? Kungabe kwakuNgcwele kakhulu ukubulala ngenhliziyo ngosuku oluNgcwele lukaNkulunkulu kunokuba ukhombise uthando kubantu bonke, nokuyinto eyenziwa ngokuthi wenze izenzo zomusa na?”—Ellen G. White, The Desire of Ages, pp. 286, 287.

**Imibuzo Yokuxoxisana**

`Kungani futhi ngabe kuliqiniso yini ukuthi “konke ukukholwa kwamanga kufundisa ukuthi uma kulandelwa kwenza abantu bangazinaki izidingo zabanye abantu na?” Singenza kanjani, sikwenza ngamabomu ukuthi sizame ukuvimbela lobu budedengu kumalunga ebandla nakwabanye abantu na?`

`Ngubani umakhelwane wami na? Ngubani umakhelwane wakho na? Yiziphi izindlela eziphathekayo uma silandela uKristu ezingasenze sibe njengoMsamariya owakwazi ukweqa imingcele eyabe ibekiwe ngesikhathi ayephila ngaso wakhombisa ukwenza izinto ezinhle ngenxa yokuba nothando na?`

`Uma kungukuthi uNkulunkulu uyabuthanda ubulungiswa kanye nomusa, singenza kanjani ukuhambisana nalokhu okufunwa kakhulu nguNkulunkulu na? Singenza kanjani ukuba sibe ngabantu abanake lokhu uJesu ayekubiza ngokuthi “okunzima komthetho” na?`

`Uma sicabanga siphinde sikhulume ngokwahlulela, kungabe sikugcizelela kangakanani indlela uJesu ayechaza ngayo ukwahlulela uma ebhekisisa ukuthi, kungabe kufuneka kube ngakanani, esingakwenza ukukhombisa ukuthanda abanye abantu, ekakhulu abantu abacindezekile nababukelwa phansi na? Ake ucabange ngalokhu ngokuthi ubheke okushiwo ngu-Mathewu 25:31-46.`