---
title:  Ngubani Umakhelwane Wami na?
date:  20/03/2025
---

Ngokusho kuka-Luka, emuva kancana kwalapho uJesu esekhume kabanzi ngemithetho emibili emikhulu kakhulu yokuba nothando kuNkulunkulu nokuba nothando kumaKhelwane, isazimthetho, “sithanda ukuzithetha, sathi kuJesu: Umakhelwne wami ngubani na?” (Luka 10:29). UJesu ephendula ngalokhu, wasitshela ngendaba edumile namanje, kodwa eyabe yethusa, okungumfanekiso woMsamariya olungileyo.

`Ake ufunde umfanekiso woMsamariya olungileyo ku-Luka 10:25-37. Kungabe lamavesi asitshela ukuthini mayelana nokukhala kwabaprofethi bekhalela umusa kanye nobulungiswa kanye nesimo sokungenziwa kobulungiswa okwenziwa ngamaqoqo abantu ehlukene bekwenza “kwabanye”nokuyinto ebilokhu yenzeka emlandweni wokuphila kwabantu na?`

UJesu akazange amane akhulume ngobulungiswa; kodwa wazela ukubuletha ubulungiswa. Waphinda waqhubeka nokugcwalisa into eyabe ikhalelwa ngabaprofethi futhi efisa ukuthi bubekhona ubulungiswa (bheka ku-Luka 4:16-21 nokucacisa ngalokhu okuku- Isaya 61:1, 2). UJesu wabe eyisifiso sazo zonke izizwe, ekakhulu lezo ezabe zibona ukuthi ziyakudinga ukukhululwa.

Okuphikisana nalokhu, nokwenziwa yisitha, esaphuca amandla saphinde sazama ukuqhwaga umbuso kaNkulunkulu, uJesu wazithoba waba mdibindawonye nabantu abangaphansi kwesono, nokungenziwa ubulungiswa kubo, nabacindezelwe (engakaze angcoliswe yisono), wakwazi ukusinqoba isitha ngokuthi azinikele Yena ngokwaKhe ngenxa yothando ukuze ezokwazi ukuletha ukulunga njengoba naye engolungile futhi engumlungisi wabo bonke abakholwayo. Singakwenza kanjani ukukhombisa ukuthi sikhathazekile ngemithetho uKristu afa ukuyigcwalisekisa uma kungukuthi kasinandaba nalokhu okufunwa nguKristu akubiza ngokuthi okunzima komthetho na?

Ihubo 9:8, 9 likhuluma ukuthi, “umhlaba uyakuwahlulela ngokulunga, athethe amacala ngobuqotho. UJehova uyinqaba yocindezelweyo, uyinqaba ezikhathi zokuhlupheka.” Ngokufanayi, Ihubo 146: 7-9 liqhubeka ngokuthi, uNkulunkulu “obenzela abacindezelweyo ukwahlulela, obapha abalungileyo ukudla. UJehova uyakhulula iziboshwa. UJehova uyenza ukuba izimpumputhe zibone; uJehova uyavusa abathotshisiweyo; uJehova uyathanda abalungileyo. UJehova uyalondoloza abafokazi; uyaphasa intandane nomfelokazi; kepha indlela yababi uyayiphambanisa.”

Kungabe kufuneka licaciswe kanjani izwi likaNkulunkulu ukuze sizokwazi ukushumayela kubantu abaseduze kwethu abanesidingo futhi behlukumezekile na?

`Singafundani empilweni nasekushumayeleni kukaJesu okwakumayelana nokufinyelela kubantu abanesidingo na? Yize singakwazi ukwenza izimangaliso njengoba Yena wayenza kubantu abahlukumezekile, singenza kanjani ukuletha usizo esingalufanisa “nokukwenza isimangaliso” ngokweneleyo na?`