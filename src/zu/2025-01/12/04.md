---
title:  UNkulunkulu Uyabuthanda Ubulungiswa
date:  18/03/2025
---

Imibhalo iyasho ukuthi uNkulunkulu uyakuthanda ukulunga kanti futhi uyabuzonda ububi (isibonelo, Ihubo 33:5; Isaya 61:8), uphinde abe nokukhathazeka ngokuthi bungenziwa ubulungiswa, nokuyinto edala ukuthukuthela kokulunga ngenxa yabo bonke abantu okungenziwanga ubulungiswa kubona. Kulona lonke iTestamente eLidala neTestamente elisha, uNkulunkulu uhlala njalo enokubonelela abantu ababukelwa phansi kanye nabantu abacindezelwe, ekwenza lokhu ekhombisa intukuthelo enokulunga ayibhekise kubalimazi kanye nakubacindezeli babantu.

`Funda iHubo 82. Kungabe lelihubo likubeka kanjani ukukhathazeka kuka-Nkulunkulu ngobulungiswa obenzeka lapha emhlabeni na? Kungabe lokhu kusho ukuthini kulesi sikhathi sanamuhla na?`

Njengoba bebaningi abaphawuli abakuqondayo lokhu, lesisahluka sikhombisa ukukhala ngokwenza kwababusi balapha emhlabeni nokuyibona abayimbangela yokungenziwa kobulungiswa emphakathi, nokuyinto ekukhulunyiwe ngayo lapho uNkulunkulu esehlulela ababusi basezulwini (onkulunkulu) nokuyibona abenza abahluleli kanye nababusi basemhlabeni (ngokusobala ukuthi basetshenziswa yimimoya yamadimoni) babe zikhohlakali. Ngokukhethekile, ababusi bayabuzwa ukuthi, “koze kube nini nahlulela ngokungalungile nikhetha ubuso bababi na?” (Ihubo 82:2)

Uma kuqhutshekwa, babekwa icala ngokuthi: “Yahlulelani ompofu nentandane nimenzele okufaneleyo olusizi nosweleyo. Khululani oswelayo nompofu, nibophule esandleni sababi” (Ihubo 82:3, 4). Kulamavesi nakwezinye izindawo, abaprofethi abaseTestamenteni eLidala bakubeka kwacaca ukuthi kudingeka kwenziwe ubululiswa. Lokhu akusikho ukuthemeleza kokukhathazeka okwenziwa yimiBhalo; kodwa kungumyalezo obalulekile nowenziwa ngabaprofethi kulona lonke iTestamente eLidala nokuyinto uJesu ayikhuluma ngesikhathi esenyameni elapha emhlabeni.

Akusiyona imfihlo ukuveza okufiswa nguNkulunkulu nakudingayo kulabo abathi banalo uthando futhi bayamhlonipha. Ukubeka kucace lokhu encwadini ka-Mika 6:8 (nakwamanye amavesi akhona emBhalweni): “Ukutshelile, muntu, okuhle; uJehova ufunani kuwe, kungabi ngukwenza ukulunga kuphela nokuthanda umusa, uhambe noNkulunkulu wakho ngokuthobeka, na? (Mika 6:8).

Lomuzwa uyashiwo kuyona yonke imiBhalo. Isibonelo, uJesu wathi: “Ngalokho bonke bayakwazi ukuthi ningabafundi bami, uma nithandana” (Johane 13:35; qhathanisa no- 1 Johane 4:8-16).

`Kungabe imindeni kanye namabandla esikuwo angabukeka kanjani uma kungukuthi siyagxila kulokhu okushiwo ku-Mika 6:8 siphinde sibe nenhloso yokukwenza lokhu ngokukhuluma nangokwenza na? Noma ngabe usesimweni esinjani, ungenza kanjani ukwenza lezinto ezishiwo ngenhla, uzenze zigqame kakhulu na?`