### UNkulunkulu Wothando Nobulungiswa

UNkulunkulu uluthando. Usho u-1 John 4:8 no 16. Lonke iBhayibheli uma ulifunda liyakufakazela lokhu. INkolo yobu-Kristu ikhuluma kabanzi ngesimilo sikaNkulunkulu sokuba wuthando. Uthando yiyona ngqikithi echaza ukuthi uNkulunkulu uyini, nokuyinto ebalulekile ekukholweni, futhi nokuyinto ephathelene nakho konke esikwenzayo. Ngokufanayo, indlela esiqonda ngayo uthando kunomthelela kukona konke ukukholwa esikukho kanye nalokhu esikwenzayo. Isibonelo salokhu, kungaba ngukuthi uma umuntu ekholwa ngukuthi uNkulunkulu uluthando, kufuneka akukhombise ngendlela aphila ngayo. Omunye umuntu angacabanga ukuthi uNkulunkulu akamthandi ngoba nakhu eyisoni esikhulu esingafanele ukuba ngumuntu kaNkulunkulu. Uma sibheka indlela esibukwa ngayo ngabanye abantu, umuntu angalindela ukuthi abanye abantu babone isimo esibi kakhulu kuye.

Uma sibheka lokhu kanye nokunye okuningi, ukuqonda kwethu uthando lukaNkulunkulu kungasho izinto eziningi ekukholweni esinakho nendlela esenza ngayo izinto. Kukho konke lokhu singazibuza ukuthi luyini uthando? Uma ungafuna impendulo kubantu abalishumi, kungenzeka uthole izimpendulo ezingafani ezibalelwa eshumini. Nabantu abangamaKristu, kukhona ukudideka okuningi nokungaqondi kahle ngoThando luka-Nkulunkulu.

Isibonelo, amakristu avame ukunikeza izimpendulo ezahlukene emibuzweni efana nalena elandelayo: Kungabe uthando lukaNkulunkulu luyapha kuphela, lona alulindeli ukubuyiselwa ngokuthi luphiwe nalo na? Kungabe uThando luka-Nkulunkulu aluswele lutho, noma kungenzeka kumthokozise uNkulunkulu ukwenza komuntu na? Kungabe ukuthanda kukaNkulunkulu kunozwelo na? Kungabe uNkulunkulu kukhona akujabulelayo kubantu na? Kungabe umuntu angenqaba ukulamukela noma aludele uthando na? Kungabe uNkulunkulu uyangena esivumelwaneni sothando aphinde angalwamukeli uthando ezidalweni zakhe na? Kungabe uthando nobulungiswa kuyahambisana na? Uma uNkulunkulu eluthando, kungani kukhona ububi obungaka emhlabeni na? Kungabe abantu bangakwazi ukuthanda njengoba uNkulunkulu esithanda na? Uma kunjalo, kungabe leso simo sibonakala sinjani na?

Ezinye izimpendulo kulemibuzo ebuziwe ingabonakala isobala, kodwa ezinye izimpendulo zingaphikiswa ngamaKrestu ngenxa yendlela abalubona ngayo uthando lukaNkulunkulu. Izimpendulo eziningi ezibonakala zisobala, uma umuntu ezibhekisisa zibonakala engazathi zinokungavumelani nalokhu okushiwo yimiBhalo mayelana nothando lukaNkulunkulu.

Angeke siyiphendule yonke lemibuzo kanyekanye, kodwa sizobheka eminye imibuzo ngokwehlukana, sikwenze lokhu kunyangantathu wokuqala walonyaka. Sizobona ukuthi uthando lukaNkulunkulu lukhulu kakhulu kunokucabanga komuntu. Uthando lukaNkulunkulu luvezwe eMbhalweni njengento enkulu kakhulu kunokucabanga kwabantu ngoba “uthando” luyinto eyandile emhlabeni esiphila kuwo namuhla. Kulamaviki alandelayo, sizobhekisisa ngokucophelela izinto ezibalulekile nezinhle ezimayelana nothando lukaNkulunkulu njengoba luveziwe eBhayibhelini.

Uma silokhu siqhubeka nokufunda, sizokwazi ukubona ukuthi uthando lukaNkulunkulu luxhumana kanjani nobulungiswa. UNkulunkulu ongumnikazi weBhayibheli uyezwana nobulungiswa. (Bheka isibonelo ku- Isaya 61:8). Njengoba iBhayibheli liveza ubuhlobo phakathi kothando lukaNkulunkulu kanye nobulungiswa kulokhu kuhambisana ngalendlela yokuthi angeke kubekhona okunye kungekho okunye phakathi kwakho. Ingxoxo yokuthi uNkulunkulu uluthando, Yena uba nokukhathazeka kakhulu uma kungenzeki ubulungiswa kuphinde kuhambisane nokuhlupheka okutholakala lapha emhlabeni. UNkulunkulu uzibandakanya ndawonye nabantu abacindezelwe kanye nabahluphekayo. Uzimisele ukuzwelana nabo ebuhlungwini nasekukhaleni kwabo ngenxa yobubi ababuzwayo emhlabeni abaphila kuwo. Yena uzwa ubuhlungu obukhulu kunabo bonke, ngalendlela yokuthi uNkulunkulu uqobo lwakhe uphenduka abe yisisulu esikhulu kulenkinga.

Kulona lonke iBhayibheli, uNkulunkulu uvela njengomuntu odabukile nozwa ubuhlungu ngenxa yobubi nokuhlupheka obuziwa ngabantu ngoba Yena uthanda umuntu ngamunye ngendlela enkulu esingacabanga ngayo. Umuntu ngamunye angakwazi ukubona ukujula kothando lukaNkulunkulu uma ebheka futhi ezwa ukubalisa kukaKristu ekhombisa umuzwa wobuhlungu ngabantu uma ethi: “Jerusalema, Jerusalema, wena obulala abaprofethi nokhanda ngamatshe abathunywe kuwe, kukangaki ngithanda ukubuthela ndawonye abantwana bakho njengesikhukukazi sibuthela amazinyane aso phansi kwamaphiko aso, kepha anivumanga!” (Mathewu 23:37).

UNkulunkulu weBhayibheli, onguNkulunkulu oluthando, njalo uvezwa njengomuntu onenhliziyo ebuhlungu nodabukileyo kuyona yonke imiBhalo ngenxa yokuthi abantu abalwamukelanga uthando lwakhe. Ingxoxo yonke eseMbhalweni ikhuluma ngokuthi uNkulunkulu wenzeni nokuthi yini ayenzayo njengamanje ukubuyisela uthando lwaKhe kuyona yonke indawo nakuzona zonke izidalwa ezikhona emhlabeni. Konke lokhu nokunye okuningi sizokuthola esifundweni salonyanga-ntathu esikuwo.

_U-John C. Peckman uyisekela lomhleli we-Adventist Review. Ngesikhathi sokubhalwa kwalesisifundo, wayengu-professor we-Theology ne Christian Philosophy kwi-Seventh-day Adventist Theological Seminary e-Andrews University._