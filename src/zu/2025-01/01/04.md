---
title:  Uthando Oluphiwa Ngesihle
date:  31/12/2024
---

UNkulunkulu akangcinanga ngokulokhu eqhubikile ngokupha ngesihle uthando lwakhe u-Israyeli, yize wayelokhu eqhubeka nokulwisana naYe,kodwa uNkulunkulu ubelokhu eqhubeka nokuphana nothando lwakhe oluyisihle kubantu, yize silokhu siyizoni. Asilufanele uthando lukaNkulunkulu, akusifanele nokuba siluthole. Okuseqinisweni, uNkulunkulu akasidingi. UNkulunkulu okukhulunywa ngaye eBhayibhelini akaswele lutho (Izenzo 17:25). Uthando uNkulunkulu analo kimi nakuwena nakuwo wonke umuntu, kuluthando asinika ngokuzithandela kwaKhe.

`Ake uqhathanise lamavesi alandelayo: Isambulo 4:11 kanye neHubo 33:6. Kungabe lamavesi akhuluma ukuthini mayelana nenkululeko anayo uNkulunkulu uma uyiqhathanisa nalokhu akudalileyo na?`

UNkulunkulu uzikhethele ukudala lomhlaba. Ngenxa yalokhu, kumfanele uNkulunkulu ukuba anikwe yonke  inkazimulo, nokuhlonishwa kanye namandla. Sasingekho Isidingo esasiphoqa ukuba uNkulunkulu adale noma ngabe yimuphi umhlaba. Ngaphambi kokuba lomhlaba usekelwe, uNkulunkulu wayevele esekujabulela ukuba sothandweni  nokuyinto eyabe ikhona kuziqu zobuNkulunkulu.

`Funda ku Johane 17:24. Kungabe lelivesi lithini mayelana nothando lukaNkulunkulu ngaphambi kokuba lomhlaba ube khona na?`

UNkulunkulu wayengadingi izinto ezithile nokuyizona ayezozithanda. Kodwa ngenxa yesimilo sakhe siluthando, uNkulunkulu wazikhethela yena ukuba adale umhlaba wase eba nobudlelwano lokuthanda izidalwa ezikuwona.

Akukhona ukuthi uNkulunkulu wazikhethela ukudala lomhlaba ukuze akwazi ukukhombisa uthando lwakhe aphana ngalo, kodwa uNkulunkulu wakhetha ukqhubeka nokuthanda abantu, yize isintu sazithola sesingena ebubini bokwenza isono ensimini yase-Edeni, futhi wakwenza lokhu yize sasonile thina uqobo lwethu.

Emva kokuba u-Adam beno-Eva sebewele esonweni ensimini yase-Edeni, babengenalo ilungelo lokuqhubeka baphile baphinde bathole uthando lukaNkulunkulu. Kodwa uNkulunkulu “ophasa konke ngezwi lamandla ayo” (Hebheru 1:3), ngothando lwakhe olukhulu, nomusa, kanye nobubele bakhe ukwazile ukubagcina bephila wakwazi nokwenza ukuba kubekhona ukuzwana phakathi kwesintu kunye naYe ngenxa yothando lwaKhe. Lokhu kubuyisana kusifaka phakathi sonke nathi.

`Umuzwa wokuthi uNkulunkulu yilokhu eqhubekile nokuletha uthando lwakhe emhlabeni, yize ukulesimo sokuwa kanye nobubi obukuwo. Ake uxoxe kabanzi ngelesi similo kanye nothando olungaka lukaNkulunkulu. Lamaqiniso esiwatholile angasenza kanjani ukuba sikwazi ukubuyisela uthando esithandwe ngalo na?`