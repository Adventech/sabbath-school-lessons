---
title:  Wabethelwa Ngenxa Yethu
date:  02/01/2025
---

UNkulunkulu umema wonke umuntu ukuba angene kubudlelwano bokuthandana naYe, kodwa kufuneka abantu abazokwamukela lesi simemo ngokuzikhethela bengaphoqhwe muntu bese bezuza umphumela waphakade. Njengoba sibonile kumfanekiso wedili lomshado, lapho bebaningi abantu ababizwa yinkosi “kepha abavumanga ukuza.” (Mathewu 22:3).

Ngokufanayo, ngaphambi kokuba uKristu abethelwe esiphambanweni, wezwakala ekhala ethi: “Jerusalema, Jerusalema, wena obulala abaprofethi nokhanda ngamatshe abathunyelwe kuwe, kukangaki ngithanda ukubuthela ndawonye abantwana bakho njengesikhukhukazi sibuthela amazinyane aso phansi kwamaphiko aso, kepha anivumanga.” (Mathewu 23:37). UKristu wayefisa ukubabuthela ndawonye, kepha kabavumanga. Igama elithi (thelo) ngesi-Greki lisho (ukuzikhethela) nokuyigama elasetshenziswa ngu-Kristu ngoba efuna ukubasindisa kodwa bona kabazange bazikhethela ukusindiswa (nokuyigama elisetshenzisiwe ku-Mathewu 22:3 evesini elibhalwe ngenhla).

Noma kunjalo, uKristu walenga esiphambanweni ngenxa yabantu abafana nalaba, waphinda wefela nathi. Uthando olumangalisayo lolu. Ukona kwabantu kwabenza bafaneleke ukuba bafe, kodwa uKristu wazinikela ukukhokha isikweledu ngokuthi enze icebo lokulungisa lomonakalo owenzekile kubuyiselwe ubudlelwano obonakele phakathi kwezulu kanye nokwenzeka emhlabeni. Okwamanje, usaqhubeka nokulungisa uthando kunye nesintu, yize kungekho lutho oluphoqelela ukuba enze lokho ngaphandle kokuthi lokhu ukwenze ngenxa yokuzithandela kwaKhe.

`Funda uJohane 10:17, 18. Uqhathanise nokubhalwe ku- Galathiya 2:20 Ngabe yimuphi umyalezo obhekiswe kithi kulamavesi na?`

Ukukhombisa uthando uNkulunkulu alukhombisa esiphambanweni, lapho sibona uKristu evuma ukuzinikele ukuba afe ekwenza lokhu ngokuzithandela. UKristu wavuma ukulahlekelwa yimpilo yakhe ekwenza lokhu “ngokuzithandela kwaKhe.” Akekho owathatha ukuphila kwakhe; kodwa wazikhethela Yena ukuzinikela ukuba abethelwe, ukuze kugcwaliseke icebo losindiso elalihleliwe ezulwini ngaphambi kokusekelwa komhlaba.

“Uhlelo lokusindiswa kwethu akuzange kube yinto eyacantshangwa kamuva, okungathi yicebo elenziwa emuva kokuwa kuka-Adamu. Kepha “ngokwambulwa kwemfihlakalao eyayifihliwe ngezikhathi zaphakade” (KwabaseRoma 16:25). Lokhu kwabe kungukufezeka kohlelo olwalungiswa endulonokuyinto eyabe iyisisekelo sokubusa kukaNkulunkulu. Kwasekuqaleni uNkulunkulu kanye noKristu babenolwazi ngokuhlubuka okwakuzokwenziwa ngu-Sathane, baba nolwazi nangokuwela esonweni kwabantu ngenxa yamandla okukhohliswa ngumhlubuki. UNkulunkulu akazange avumelane nokuba khona kwesono, kodwa wakwazi ukubona ukuthi into enje izokubakhona, wase enza icebo eliphuthumayo nelizokwazi ukubhekani nalesimo esibi kangaka. UNkulunkulu wakhombisa ukulithanda kakhulu izwe, waze wanikela ngeNdodana yakhe ezelwe yodwa ukuba yilowo nalowo okholwa yiyo angabhubhi, kodwa abe nokuphila okuphakade.” Johane 3:16.”—Ellen G. White, The Desire of Ages, p. 22.