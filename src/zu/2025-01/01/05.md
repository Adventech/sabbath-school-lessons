---
title:  Baningi Ababiziweyo, kodwa Bayingcosana Abakhethiweyo
date:  01/01/2025
---

UNkulunkulu akagcini ngokuthanda abantu baKhe ngokuzikhethela Yena, kodwa uyaqhubeka ngokuthiaphinde abameme ukuba bakhombise ukumthanda naye. Unkulunkulu ubanike ilungelo lokuba bazikhethele ukumthanda noma bangalwamukeli uthando lwakhe. Isibonelo yileso lapho uKristu akhuluma khona ngomfanekiso wokumenywa edilini lomshado.

`Funda kuMathewu 22:1-14. Kungabe kusho ukuthini lokhu okuchazwe kulomfanekiso na?`

Kulomfanekisa owashiwo ngu-Kristu wedili lasemshadweni,inkosi yalungiselela umshado wedodana yakhe ngokuthi athume izisebenzi zakhe, “ukubiza abamenyiweyo emshadweni, kepha abavumanga ukuza.” (Mathewu 22:2, 3). Inkosi ayizange ikhiphe kwakanye izisebenzi zayo ukuba ziyomema abantu, kodwa bakwenza kaningi, nabantu bangakunaka ukumenywa kwabo. Okubi kakhulu, baphinde babamba izisebenzi bazibulala. (Mathewu 22:4-6).

Isikhashana emuva kokuba sekujeziswe abantu ababulele ezenye zezisebenzi, inkosi yatshela izisebenzi ukuthi, “umshado usulungisiwe, kepha abamenyiweyo bebengafanele, ngakho-ke hambani niye ezinhlanganweni zezindlela, nibizele emshadweni bonke eningabafumana.”(Mathewu 22:8,9). Emuva kwesigameko lapho kwaxoshwa kabuhlungu umuntu owabe engembethe ingubo yomthimba, kodwa efikile emthimbeni. UJesu usephetha lomfanekiso ngokuthi aveze ukukhuluma okubalulekile kokuthi “ngokuba baningi ababiziweyo, kepha bayingcosana abakhethiweyo.” (Mathewu 22:14).

Kungabe lokhu kusho ukuthini na? Kungabe kusho ukuthi labo “abakhethiweyo’ okungabantu “abaqokiwe,” kungenzeka kube ngabantu abamukele isimemo esenziwe yiNkosisokuba semshadweni na? Igama elithi “ukumenywa” nalokhu okubhekwayo uma “sekuqokwa” umuntu okwazile ukwamukela ngokuzikhethela isimemo amenywe kuso.

Okuseqinisweni ngukuthi uNkulunkulu ubizile (okungukuthi, umemile ) wonke umuntu ukuba eze edilini lomshado. Noma kunjalo, noma ngubani uvumelekile ukuba enqabe uthando lukaNkulunkulu. Ukwenza ngokukhululeka kubalulekile entweni ephathelene nokuthanda. UNkulunkulu akasoze aphoqelela uthando lwaKhe komunye umuntu. Kubuhlungu ukwazi ukuthi singakwenqaba ukuba sebudlelwaneni bokuthandana noNkulunkulu.

“Abakhethiweyo” yilabo abamukela isimemo. Kulabo abathanda uNkulunkulu, kukhona izinto ezimangalisayo nokungelula ukuzicabanga uNkulunkulu abalungisele zona. Okokugcina, kuyinto engenakungabazeka okokuthi uthando nokukhululeka ukuzikhethela konke kunomphumela wokuthanda.

`Yini ekhona empilweni yakho ekhomba ukuthi usamukele isimemo sokuba semshadweni nokuthi usivumile, kungabe ugqoke ngokufanelekile na?`