---
title:  Uthando Olunganxanye
date:  30/12/2024
---

Isimo esimangalisayo sothando lukaNkulunkulu kubantu abawileyo kuchazwe kahle endabeni ka-Hoseya. UNkulunkulu wayalela umphrofethi u-Hoseya wathi, “Hamba uzithathele umfazi ophingayo nabantwana bophingayo, ngokuba izwe liyaphinga nokuphinga ngokungamlandeli uJehova.” (Hoseya 1:2). U-Hoseya nomkake ongathembekile bobabili baba isifundo esingubufakazi bothanda lukaNkulunkulu kubantu baKhe, yize u-Israyeli wayengathembekile ehlobonga ngokukamoya. Lokhu kufaniswa nokuthi uthando lukaNkulunkulu luphiwe ngaphandle kombandela kubantu abangawufanele.

Kuliqiniso ukuthi uthando nokuthembeka kukaNkulunkulu, abantu baqhubekile kaningi ningi belwisana naYe. Ngokufanayo, imiBhalo ilokhu iphindaphinda iveza uNkulunkulu njemuntu onothando olunxanye kunkosikazi wakhe ongathembekile. Unkulunkulu ubathandile abantu baKhe ngokweqiniso nangokukholeka, kodwa bona bamuhlamukile bakhetha ukukhonza nokusebenzela abanye onkulunkulu, belokhu bemzwisa ubuhlungu ngokuthi baphule ubudlelwano abanabo naYe, nokubonakala kuyinto engeke isalungiseka.

`Funda ku-Hoseya 14:1-4. Kungabe lamavesi aveza kanjani uthando lukaNkulunkulu alungaguquki alubhekise kubantu bakhe na?`

Phezu kwenhlekelele eyenziwe ngabantu baKhe abalokhu belwisana naYe, uNkulunkulu wathi: “Ngiyakuphulukisa ukuhlehla kwabo, ngibathande ngesihle.” Igama “ngesihle “kulendawo ethi ‘ngibathande ngesihle,’ ngolwimi lwesi-Hebheru kusho ukwenza into ngokuzikhethela Yena. Kuseyinto efanayo naleyo esetshenziswe emnikelweni wesihle owenziwe endlini eNgcwele kaNkulunkulu (sanctuary).

Kuyona yonke incwadi ka-Hoseya, nakuyona yonke indlela elikhuluma ngayo eMibhalweni eNgcwele, uNkulunkulu ulokhu ekhombisa ukuzinikela okukhulu kanye nokuzwelanana nabantu bakhe. Yize kungabantu abalokhu beqhela kuyenabeya kwezinye izinto abazithandayo, belokhu bephula ubudlelwano okuvunyelwane ngabo, osekubonakala sekuyinto engeke isalungiseka. UNkulunkulu yilokhu eqhubekile ngokuzithandela kwakhe elokhu ezama ukubuyisela uthando analo ngabo. Abantu bebengafanele ukuphinde baluthole uthando lukaNkulunkulu; ngoba bakhethe ukulenqaba badela nelungelo okungelabo lokuthandwa nguYe. Noma kunjalo uNkulunkulu yilokhu eqhubekile nokubuyisela uthando lwakhe kubo ngaphandle kokuphoqwa, nokuziphatha kwabo noma ngabe yini enye. Kulencazela nokwezinye izindawo, iMibhalo eNgcwele ilokhu iqhubekile nokuveza uthando lukaNkulunkulu njengento esiyithole ngaphandle kombandela kodwa esiyiphiwe ngokuzikhethela kwakhe uNkulunkulu.

`Abantu abaningi bacabanga ukuthi uNkulunkulu ungumuntu oqhelile kubo nongumbusi obusa ngesidlova nomahluleli ongenaso isihawu. Kungabe umfanekiso esiwunikiwe kaNkulunkulu okungakhulunywanga kahle ngaye, nongumuntu ophatheke kabuhlungu  njengomuntu onothando olunxanye kunkosikazi wakhe ongathembekile. Kungabe lengcazelo ingakusiza umbone ngenye indlela uNkulunkulu na? Kungabe lokhu kukwenza ububone kanjani ubuhlobo onabo noNkulunkulu wakho na?`