---
title:  Ubulelesi
date:  12/04/2022
---

`Funda: uGenesisi 4:3-8. Yiluphi uhlelo olwaholela ukuba uKhayini abulale umfowabo na? Buka futhi u-1 Johane 3:12.`

Indlela uKhayini aphendula ngayo ikabili: “UKhayini wathukuthela kakhulu, futhi ubuso bakhe banyukubala” (Gen. 4:5, NKJV). Intukuthelo kuKhayini yayibhekiswe kuNkulunkulu nakuAbel. UKhayini wayethukuthelele uNkulunkulu ngoba wayecabanga ukuthi wayeyisisulu ngokungemthetho futhi ethukuthelele uAbel ngoba wayenomhawu ngomfowabo. Enomhawu wani na? Ngomnikelo nje? Nembala, kuningi okwakwenzeka esithe kunalokho okwembulwa ngumbhalo. Noma ngabe yini, uKhayini wayedangele ngoba umnikelo wakhe ungazange wamukelwe.

Imibuzo emibili kaNkulunkulu kuGenesisi 4:6 ihlobene nezimo ezimbili zikaKhayini. Qaphela ukuthi uNkulunkulu akambeki cala uKhayini. njengakuAdamu, uNkulunkulu ubuza Imibuzo, hhayi ngoba engayazi impendulo, kodwa ngoba ufuna uKhayini azibuke yena futhi aqonde isizathu sesimo sakhe. Njengokuvamile, uJehovah ufuna ukuhlenga abantu Bakhe abawileyo, nakuba besilela ngokusobala Kuye. Kuthi, ngemuva kokubuza lemibuso, uNkulunkulu aluleke uKhayini.

Okokuqala, uNkulunkulu ukhuthaza uKhayini ukuba “ ‘yenza kahle,’ ” uziphathe ngendlela elungileyo. Wubizo lokuphenduka kanye nokuguqula umoya wakhe. UNkulunkulu wethembisa uKhayini ngokuthi “ ‘uzokwamukeleka’ ” futhi athethelelwe. Ngomunye umqondo uthi uKhayini angaba nokwamukeleka kuNkulunkulu, kodwa kumele kube ngezimiso zikaNkulunkulu, hhayi ezikaKhayini.

Ngakolunye uhlangothi, “ ‘ Uma ungenzi kahle, isono sihlezi ngasemnyango; ukunxanela kwaso kukuwe, kepha wena umelwe ukusibusa’ ” (Gen. 4:7, NKJV). Iseluleko sikaNkulunkulu sembule impande yezono, futhi itholakala kuKhayini ngokwakhe. Lapha, futhi, uNkulunkulu weluleka uKhayini, efuna ukumholela endleni okumele ahambe ngayo.

Iseluleko sesibili sikaNkulunkulu simayelana nomoya ngakulesisono, esilele emnyango futhi “ ‘osifiso saso singuwe.’ ” uNkulunkulu uphakamisa ukuzithiba: “ ‘Kumele ubuse phezu kwaso.’ ” Lesisimiso esifanayo siqhamuka nakuJakobe, lapho echaza ngokuthi “yilowo nalowo uyengwa ehuhwa ngezakhe izinkanuko, ehungwa” (Jakobe 1:14, NKJV). Ivangeli lisinikeza isithembiso hhayi kuphela sokuthethelelwa isono kepha nokusinqoba futhi. (buka 1 Cor. 10:13). Ekugcineni, uKhayini akabanga namuntu angambeka icala ngesono sakhe ngaphandle kwakhe. Akuyona yini indlela evamile ngathi sonke na?

`Lendaba engemnandi isifundisani ngelungelo lokuzikhethela kanye nangendlela uNkulunkulu angeke asiphoqe ngayo ukuba silalele na?`