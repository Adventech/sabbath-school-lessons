---
title:  UKhayini Nefa Lakhe
date:  09/04/2022
---

### Funda Lokhu Kuleliviki
Genesis 4, Heb. 11:4, Mic. 6:7, Isa. 1:11, 1 Kor. 10:13, 1 Johane 3:12, Genesis 5, Gen. 6:1–5.

> <p>Indimana Yekhanda</p>
> “ ‘Angithi uma wenza kahle, uyamukeleka na? Uma ungenzi kahle, isono sihlezi ngasemnyango; ukunxanela kwaso kukuwe, kepha wena umelwe ukusibusa’ ” (Genesisi 4:7, NKJV).

KuGenesisi okulandela maduzane emuva kokuwa, futhi nokudingiswa kukaAdamu noEva eEdene, ngukuzala nokufa, konke ekugcwaliseni iziprofetho zikaNkulunkulu esahlukweni esandulelayo. Njengezahluko ezihambisanayo, uGenesisi 3 no 4 ziqukethe izindikimba eziningi namazwi afanayo: ukuchazwa kwesono (Gen. 3:6–8; qhathanisa no Gen. 4:8), iziqalekiso eziphuma kwi-’adamah, “emhlabathini” (Gen. 3:17; qhathanisa no Gen. 4:11), kanye nokuxoshwa (Gen. 3:24; qhathanisa no Gen. 4:12, 16).

Isizathu salokhu kuhambisana ngesokugqamisa ukugcwaliseka kwalokho okwenzeka ngaphambilini, iziprofetho uNkulunkulu ayezinikeze uAdamu noEva ngemuva koKuwa. Isigameko sokuqala emuva kokuxoshwa kukaAdamu sigcwele ithemba; ngukuzalwa kwendodana yakhe yokuqala, isigameko uEva asibona njengokugcwaliseka kwesithembiso ayesizwe kwisiprofetho SikaMesiya (Gen. 3:15). Okungukuthi, wayecabanga ukuthi indodana ingase ibe nguMesiya.

Izigameko ezilandelayo: ubulelesi bukaKhayini, ubugebengu buka-Lamech, ukuncipha kweminyaka yokuphila, kanye Nokwanda kobubi konke yizifezekiso zesiqalekiso esashiwo kuGenesisi 3.

Kepha, nalapho, ithemba alilahlekile ngokuphelele.

_*Funda isifundo saleliviki ulungiselele iSabatha, uMbasa 16._