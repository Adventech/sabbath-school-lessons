---
title:  Ukukhohlakala Komuntu
date:  14/04/2022
---

`Funda: uGenesisi 4:17-24. Laba yini ifa likaKhayini, futhi ubulelesi bukaKhayini bayiphendla kanjani indlela yokwanda kobubi besintu na?`

Umzukulu kaKhayini, u-Lamech, ubhekisa ebulelesini bukaKhayini ngokwengqikithi yakhe. Lokhu kuqhathanisa phakathi kobulelesi bukaKhayini kanye nobuka-Lamech kunesifundo. Lapho uKhayini ethula khona ngobulelesi bakhe okungukuphela kwabo obulotshiweyo, u-Lamech ubonakala eneqholo ngobakhe, ebethula ngengoma (Gen. 4:23, 24). UKhayini ucela umusa kaNkulunkulu, akukho okulotshiwe ngo-Lamech ewucela. Lapho uKhayini ephindiselelwa kasikhombisa nguNkulunkulu, u-Lamech ukholwa ukuthi uzophindiselelwa izikhathi ezingamashumi ayisikhombisa nesikhombisa (buka uGen. 4:24), ukhasha lokuthi ulazi kahle icala lakhe.

Futhi, uKhayini umfazi munye (Gen. 4:17); u-Lamech ufaka ukuthembuza, ngokuba Izibhalo zisho ngokuqondile ukuthi “wazithathela amakhosikazi amabili” (Gen. 4:19, NKJV). Lokhu kuqinisa kanye nokuphakamisa ububi kuzoba nomthelela ngempela esizukulwaneni esilandelayo sabakwaKhayini.

Okulandela ezithendeni zalesisgameko sobubi emndenini kaKhayini, umbhalo webhayibheli uveza isigameko esisha esimelana nomkhuba wabakwaKhayini. “UAdamu wamazi umkakhe” (Gen. 4:25), futhi umphumela waba ngukuzalwa kuka-Seth, ogama lakhe liqanjwa nguEva ukubonisa ukuthi uNkulunkulu wayefaka “enye inzalo” esikhundleni sikaAbel.

Empeleni, umlando wegama lika-Seth wandulela elikaAbel. Igama Seth lithathelwa kwisenzo sesiHeberu ‘ashit,’ “ngizofaka” (Gen. 3:15), okwethu isiprofetho SikaMesiya. Inzalo kaMesiya izodluliselwa ngesizukulwane sika-Seth. Umbhalo wezebhayibheli unikeza umbiko wokuqala kwesizukulwane SikaMesiya kusukela ku-Seth (Gen. 5:3), futhi ufake no-Enoch (Gen. 5:24), Methuselah, futhi ugcine ngoNowa.

Umusho “amadodana kaNkulunkulu” (Gen. 6:2) ubhekisa enzalweni ka-Seth ngoba yakhelwe ukugcina umfanekiso kaNkulunkulu (Gen. 5:1, 4). Ngakolunye uhlangothi, “amadodakazi abantu”(Gen. 6:1) kubukeka sengathi kunento engalungile, ngokuqhathaniswa nenzalo yalabo abakumfanekiso kaNkulunkulu nalabo abakumfanekiso wabantu. Futhi kungaphansi kwethonya lala “madodakazi abantu” lapho lamadodana kaNkulunkulu “ezithathela kuwo amakhosikazi ngokuzikhethela kwawo” (Gen. 6:2, NKJV), okukhomba indlela engalungile isintu esasesiyithatha.

`Funda uGenesisi 6:1-5. Ubufakazi obunamandla benkohlakalo yezono! Kungani kumele senze konke esingakwenza ngamandla kaNkulunkulu ukuba sisuse isono ezimpilweni zethu na?`