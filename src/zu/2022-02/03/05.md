---
title:  Isijeziso SikaKhayini
date:  13/04/2022
---

`Funda: uGenesisi 4:9–16. Kungani uNkulunkulu ebuza umbuzo “ ‘Uphi uAbel umfowenu na?’ ” Yikuphi ukuxhumana phakathi kwesono sikaKhayini kanye nokuba kwakhe “ ‘ngumhambuma nozulane emhlabeni’ ” (Gen. 4:12, NKJV)?`

Umbuzo kaNkulunkulu kuKhayini uzwakala njengombuzo Wakhe kuAdamu eEdene: “ ‘Ukuphi na?’ ” Lokhu kufana kuncoma ukuxhumana phakathi kwesono saseEdene kanye nalesisono manje: esakamuva isono (sikaKhayini) sasingumphumela wesokuqala (esikaAdamu).

UKhayini, nokho, akasivumi isono sakhe; uyasiphika, into uAdamu angazange ayenze, nakuba azama ukubeka icala kwenye indawo. UKhayini, ngokuqhathaniswa, wedelela uNkulunkulu ngokuqondile, ongachithi isikhathi ngokulokhu eqagulisana noKhayini ngobulelesi bakhe. Lapho uNkulunkulu ebuza umbuzo wesithathu, “ ‘Wenzeni na?’ ” Akalindi nampendulo. Ukhumbuza uKhayini ukuthi Yena wazi konke, ngokuba izwi likaAbel lifinyelele Kimi lisuka emhlabeni (Gen. 4:10), umfanekiso ophawula ukuthi uNkulunkulu uyazi ngokubulala futhi uzobhekana nako. UAbel usemhlabathini, ukuxhumana okukhomba emuva Ekuweni nakulokho uJehovah ayethe kuzokwenzeka kuAdamu (buka uGen. 3:19).

`Funda: uGenesisi 4:14. Abaluleke ngani amazwi kaKhayini okuthi “ ‘Ngizoba ngocashile ebusweni Bakho’ ” (NKJV) na?`

Kungenxa yokuthi igazi likaAbel lachithelwa emhlabathini umhlabathi uqalekiswa manje, futhi (Gen. 4:12). Ngenxa yalokho, uKhayini ugwetshwa ukuba abengumhambuma, kude noNkulunkulu. Kusekuzweni isigwebo sikaNkulunkulu lapho uKhayini evuma ukubaluleka kobukhona bukaNkulunkulu; ngokuba ngaphandle kwakho, wesabela impilo yakhe. Nangasemuva kokubulala kukaKhayini ngesihluku kanye nokudelela kwakhe esekwenzile lokho, uJehovah usakhombisa umusa ngakuye, futhi nakuba “uKhayini asuka ebusweni bukaJehovah” (Gen. 4:16, NKJV), uJehovah wamnikeza ukuvikeleka okuthile. Ukuthi ngempela lolo “phawu” laluyini (Gen. 4:15), asitsheliwe, kodwa noma ngabe lwaluyini, lwaba khona kuphela ngenxa yomusa kaNkulunkulu ngakuye.

`“ ‘Ngocashile ebusweni Bakho’ ” (Gen. 4:14, NKJV)—yini ukuba ngocashile ebusweni bukaNkulunkulu na? Yisimo esiyinhlekele kunoma ngubani. Iyiphi indlela okungukuphela kwayo, thina zoni, esingagwema ngayo lesisimo na?`