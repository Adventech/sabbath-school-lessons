---
title:  Iminikelo Emibili
date:  11/04/2022
---

Ukungafani phakathi kukaKhayini noAbel, njengalokhu kuvela emagameni abo, kwakungagcini kulokhu abayikho; kwakubonakala nasemisebenzini yabo. Njengalokhu uKhayini “wayengumlimi womhlabathi” (Gen. 4:2, NKJV), umsebenzi odinga izikhwepha nokusebenza ngokuzikhandla, uAbel “wayengumalusi wezimvu” (Gen. 4:2, NKJV), umsebenzi osho ukuba nozwelo nesihawu.

UKhayini wayengumkhiqizi wezithelo. UAbel emgcini wezimvu. Lemisebenzi emibili ayichazi nje kuphela isimo seminikelo emibili (isithelo kuKhayini kanye nemvu kuAbel)—zikhomba nomehluko ngokomqondo ehambisana naleminikelo emibili: uKhayini wayesebenzela “ukuzuza” izithelo ayezozikhiqiza, ngenkathi uAbel wayeqikelela “ekugcineni” izimvu ayezamukele.

`Funda: uGenesisi 4:1-5 namaHeberu 11:4. Kungani uNkulunkulu amukela umnikelo kaAbel futhi wenqaba umnikelo kuKhayini na? Kumele sikuqonde kanjani okwenzeka lapha na?`

“Ngaphandle kokuchitheka kwegazi kwakungeke kube nokususwa kwesono; futhi bona (Khayini no Abel) kwakumele babonise ukholo lwabo egazini likaKristu njengesinxephezelo esithenjisiwe ngokunikela amazibulo emfuyo njengomhlatshelo. Ngaphandle kwalokhu, izithelo zokuqala zomhlaba kwakumele zethulwa kuNkulunkulu njengomnikelo wokubonga.”—Ellen G. White, Patriarchs and Prophets, p. 71.

Njengoba uAbel ahambisana nemiyalelo kaNkulunkulu wanikela ngezitshalo phezu kokuba enikele ngomhlatshelo wesilwane, uKhayini akakwenzanga lokho. Akazange alethe isilwane ukube sibe ngumhlatshelo, kepha waletha kuphela umnikelo “wezithelo zomhlaba.” Kwakuyisenzo sokungalaleli, ngokumele nomoya kamfowabo. Lendaba ibonwe njengendaba yokusindiswa ngokholo (u-Abel nomnikelo wakhe wegazi) ngokuqhathaniswa nokuzama ukuzuza usindiso ngemisebenzi (uKhayini nezithelo zakhe zomhlaba).

Nakuba leminikelo kumele ibe nokubaluleka kwezikamoya, yayingenayo imilingo ngokwayo. Yayilokhu iyizimpawu, Imifanekiso, ekhomba kuNkulunkulu ohlinzeke isoni hhayi kuphela ukondleka kepha futhi nosindiso.

`Funda uMika 6:7 noIsaya 1:11. Singasithatha kanjani isimiso esethulwe lapha kulezizindimana futhi sisisebenzise ezimpilweni zethu nasekukhonzeni na?`