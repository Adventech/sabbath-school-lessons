---
title:  Ukucabanga Okubanzi
date:  15/04/2022
---

Umusho ophindwa phindwayo “U-Enoch wahamba noNkulunkulu” (Gen. 5:22, 24) uchaza Ubudlelwane obusondelene bansuku zonke noNkulunkulu. Ubudlelwane buka-Enoch noNkulunkulu babukhetheke kangangokuba “uNkulunkulu wamthatha” (Gen. 5:24). Lomusho wokugcina, nokho, ungowodwa esizukulwaneni sikaAdamu futhi asiwuphasi umqondo wempilo ngale kokufa eParadesi kulabo “abahamba noNkulunkulu.” Qaphela ukuthi noNowa wahamba noNkulunkulu (Gen. 6:9), futhi wafa njengabobonke abanye abantu, kuhlangene noAdamu noMethuselah. Kuyathathekisa futhi ukuqaphela ukuthi Asikho isiszathu esinikezwayo ukukhulumela nomusa okhethekileyo. “U-Enoch waba ngumshumayeli wokulunga, azisa abantu ngalokho uNkulunkulu ayemembulele kona. Labo ababesaba uJehovah bafuna lendoda engcwele, ukwabelana ngomyalelo wayo nemikhuleko. Wasebenza emphakathini futhi, ethwele imibiko kaNkulunkulu kubo bonke abafuna ukuzwa amazwi esixwayiso. Ukusebenza kwakhe kwakungagcinile nje kwabakwa-Seth. Ezweni lapho uKhayini ayebalekele kulo ubukhona bukaNkulunkulu, umprofethi kaNkulunkulu waziza imibono emangalisayo ayeyibonisiwe. ‘Bheka,’ ememezela, ‘iNkosi iyakufika nabangcwele bayo abayizigidigidi, ukuze yahlulele bonke, ijezise bonke abangamesabi uNkulunkulu ngenxa yemisebenzi yonke yabo yokungahloniphi.’ Jude 14, 15.”— Ellen G. White, Patriarchs and Prophets, p. 86.

**Imibuzo Yokuxoxisana**

`➊ Kungani uKhayini abulala umfowabo na? Funda ukuphawula okulandelayo ngu-Elie Wiesel: “Wakwenzelani lokho na? Mhlawumbe wayefuna ukusala yedwa: kube nguye kuphela okhona emuva kufa kwabazali bakhe, yena kuphela umuntu. Abeyedwa njengoNkulunkulu futhi mhlawumbe endaweni kaNkulunkulu. . . . uKhayini wabulalela ukuba abe nguNkulunkulu. . . . Noma ngubani ozithatha njengoNkulunkulu ugcina ebulele abantu.”—Elie Wiesel, Messengers of God: Biblical Portraits and Legends (New York: Random House, 1976), p. 58. Singaqikelela kanjani, nakuba singabulali, ukuba singabonakalisi umoya kaKhayini na?`

`➋ Qhathanisa iminyaka yokuphila yalabo abandulela uzamcolo (Genesis 5) neyezingqalabutho. Besingakuchaza kanjani lokhu kuncipha kweminyaka yokuphila kwesintu na? Lokhu kuncipha kuphikisana kanjani nemfundiso ekhona ka-Darwini na?`