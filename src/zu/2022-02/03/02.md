---
title:  UKhayini no Abel
date:  10/04/2022
---

`Funda: uGenesisi 4:1, 2. Yini esiyifunda kulezizindimana ngokuzalwa kwalezizinsiswa ezimbili na?`

Isigameko sokuqala esilotshwe ngumbhali wezebhayibheli maduzane ngemuva kokuxoshwa kukaAdamu Ensimini yaseEdene ngukuzala. kwisisho sesiHeberu kuGenesisi 4:1, amazwi athi “uJehovah” (YHWH) axhumana kakhulu namazwi “indoda,” njengalokhu isihumusho esiqondile siveza: “ ‘Ngithole indoda, nembala uJehovah ngoKwakhe.’ ” yethulwa yi-International Standard Version njengo: “ ‘Ngizale ingane yesilisa—uJehovah.’ ”

Lesisihumusho esiqondile sincoma ukuthi uEva ukhumbula isiprofetho SikaMesiya sikaGenesisi 3:15 futhi akholwe ukuthi uzale uMsindisi wakhe, uJehovah. “Ukuza koMsindisi kwaprofethwa eEdene. Ngenkathi uAdamu noEva beqala ukuzwa lesisithembiso, babheka ekugcwalisekeni kwaso ngokushesha. Bamukela indodana yabo yokuqala ngenkulu injabulo, benethemba lokuthi ingase ibe ngumHlengi.”— Ellen G. White, The Desire of Ages, p. 31.

Empeleni, uKhayini ugcwele kuyo yonke indaba. Akalona nje izibulo, indodana eyayicishe “ikhonzwe” ngabazali bayo; kulesisahluko, nguyena kuphela, embhalweni kaGenesisi, okhulumayo. Lapho uEva ngokuthakasa ephawula ngokuzalwa kukaKhayini, akasho lutho ngoAbel, okungenani akukho okubhaliwe ngalokho, ngokuqhathaniswa nokuzalwa kukaKhayini. Umxoxi ubika nje kuphela ukuthi “wazala futhi” (Gen. 4:2, NKJV).

Igama uKhayini lithathelwe kwisenzo sesiHeberu ganah, esichaza “ukuthola” futhi sisho ukuzuza, ukuba nento ethile eyigugu nenamandla. Ngakolunye uhlangothi, igama lesiHeberu Hebel, ngesiNgisi Abel, lichaza “umhwamuko”” (Hub. 62:9), noma “umphefumulo” (Hub. 144:4) futhi lisho into ephunyukayo, engekho, ukuntuleka kokuthile; igama elifanayo, hebel (Abel), lisetshenziswa kuningi kuMshumayelo limele “ize.” Nakuba singafuni ukufunda okuningi kulemibhalo emifushane, mhlawumbe umqondo wukuthi ithemba likaAdamu noEva lalincike, ngokukholwa kwabo, kuKhayini kuphela, ngoba bekholwa ukuthi yena, hhayi umfowabo, wayenguMesiya othenjisiwe.

`Yiziphi izinto empilweni, ngeqiniso, ezingu-hebel, kodwa esiziphatha sengathi zisemqoka kunalokho ziyikho na? Kungani kubalulekile ukwazi umehluko phakathi kokusemqoka nokungekona na?`