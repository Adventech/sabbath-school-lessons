---
title:  U-Lot ESodoma
date:  12/05/2022
---

`Funda: uGenesisi 18:16-19:29. Inkonzo kaAbrahama yokuprofetha iwuthinta kanjani Umthwalo wakhe ngo-Lot na?`

UAbrahama usanda kuqinisekiswa esithembisweni sikaNkulunkulu sendodana. Kepha kunokuba athokozele izindaba ezinhle, ubambana noNkulunkulu engxoxweni enentshisekelo mayelana nesiphelo sika-Lot eSodoma. UAbrahama akayena kuphela umprofethi ngaye uNkulunkulu ambula intando Yakhe; ungumorofethi futhi ukhulumela ababi. Isisho sesiHeberu “wema phambi kukaJehovah” (Gen. 18:22, NKJV) siyisaga sokukhuleka.

Empeleni, uAbrahama ubeka inselelo kuNkulunkulu futhi angcweke Naye ukusindida iSodoma, lapho kuhlala khona umshana wakhe. Esuka ku-50 ehlela ku-10, uNkulunkulu wayengabasindisa abantu baseSodoma uma abaseSodoma abangu-10 babelungile.

Nembala, lapho ufunda indaba yokwenzeka ngenkathi izingelosi ezimbili zifika ku-Lot ukuzomxwayisa ngokwakuzokwenzeka (Gen. 19:1-10), siyazibonela indlela ababebabi ngayo abantu khona. Ngempela kwakuyindawo yenkohlakalo, njengezizwe eziningi ezazibakakile; okungesinye sezizathu, ekugcineni basuswa ezweni (buka uGen. 15:16).

“Manje ubusuku bokugcina beSodoma basebusondele. Kunjalo namafu empindiselo ayephonsa amathunzi awo phezu kwedolobha. Kepha abantu babengakunakile lokho. Lapho izingelosi zisondelela ukuzobhubhisa, amadoda ayephupha ngokuceba nokunethezeka. Usuku lokugcina lwalufana nezinye ezazifike zadlula futhi. Ukuhlwa kwafika phezu kombono wobuhle nokuphepha. Izwe elingafani namanye ngobuhle lalimbozwe yimisebe yelanga elishonayo. Ukuphola kokuhlwa kwakukhiphe izakhamuzi zedolobha, futhi nezixuku ezifuna ukungcebeleka zazehla zenyuka, zizimisele ukutamasa.”—Ellen G. White, Patriarchs and Prophets, pp. 157, 158.

Ekugcineni, uNkulunkulu wasindisa kuphela u-Lot, umkakhe, kanye namadodakazi akhe amabili (Gen. 19:15), okucishe kube yingxenye yesibalo esincinyane sika-10. Abakhwenyana, abangazange basithathele phezulu isixwayiso sika-Lot, basala edolobheni (Gen. 19:14).

Lelizwe elihle labhujiswa. Isenzo sesiHeberu hafakh, “ketulwa,” siqhamuka izikhathi eziningana kulesisahluko (Gen. 19:21, 25, 29) futhi sibonisa ukubhujiswa kweSodoma (Dut. 29:23, Amos 4:11). Umqondo ngowokuthi izwe “lichithiwe.” Njengalokhu uZamcolo “wachitha” indalo yokuqala (Gen. 6:7), ukubhujiswa kweSodoma kungu “kuchithwa” kweNsimu yaseEdene (Gen. 13:10). Ekubhujisweni kweSodoma sinikezwa isandulelo sokubhubha kwesikhathi sokugcina futhi (buka u-Jude 7).