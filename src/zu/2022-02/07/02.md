---
title:  Ukholo Luka Abrahama
date:  08/05/2022
---

`Funda: uGenesisi 15:1-21 no Romans 4:3, 4, 9, 22. UAbram ukwembula kanjani ukuphila ngokholo na? Usho ukuthini umhlatshelo uNkulunkulu ayefuna uAbram awenze na?`

Impendulo yokuqala ekukhathazekeni kukaAbram mayelana nendlalifa (Gen 15:1 3) ithi uzomnikeza indodana ephuma “ezibilinini zakho” (Gen. 15:4, NKJV). Ulimi olufanayo lusetshenziswa ngumprofethi uNathan ukubhekisa enzalweni kaMesiya inkosi ozayo (2 Sam. 7:12). UAbram waqinisekiswa futhi “wakholelwa kuJehovah” (Gen. 15:6), ngoba wayeqonda ukuthi ukugcwaliseka kwesithembiso sikaNkulunkulu kwakungancikile ekulungeni kwakhe kepha kokukaNkulunkulu (Gen. 15:6; qhathanisa no Rom. 4:5, 6).

Lomqondo awuvamile, ikakhulu kulelosikompilo. Enkolweni yaseGibhithe yasendulo, ngokwesibonelo, ukwahlulela kwakulinganiswa ngokubala imisebenzi yomuntu yokulunga ngokuqhathaniswa nokulunga kukankulunkulukazi u-Maat, owayemele ukulunga okungcwele. Kafushane, kwakumele ukuzuza “ukusindiswa.”

UNkulunkulu abe esesungula umgudu womhlatshelo ukuba uAbram awenze. Empeleni, lomhlatshelo ukhomba ekufeni kukaKristu efela izono zethu. Isintu sisindiswe ngomusa, isipho sokulunga kukaNkulunkulu, esiphawulwa yilemihlatshelo. Kodwa lenkonzo idlulisa umbiko oqondile kuAbram. Ukuzingelwa kwezilwane zomhlatshelo ngamanqe (Gen. 15:9-11) kuchaza ukuthi Isizukulwane sikaAbram sizohlupheka ebugqilini isikhathi “ ‘esiyiminyaka engamakhulu amane’ ” (Gen. 15:13), noma izizukulwane ezine (Gen. 15:16). Kuthi kwisizkulwane sesine, inzalo kaAbram “ ‘iyakubuyela lapha’ ” (Gen. 15:16, NKJV).

Umbono wokugcina wenkonzo yomhlatshelo ususa usinga: “isibani esivuthayo esidluliswe phakathi kwezingcezu” (Gen. 15:17, NKJV). Lesisimanga esingaka siphawula ukuzinikela kukaNkulunkulu ekugcwaliseni isivumelwano sesithembiso Sakhe sokunikeza Isizukulwane sikaAbram izwe (Gen. 15:18).

Imingcele yaleLizwe leSithembiso, “ ‘kusukela emfuleni waseGibhithe kuye Emfuleni omkhulu, i-Euphrates’ ” (Gen. 15:18, NKJV) ikhumbuza thina ngemingcele yeNsimu yaseEdene (qhathanisa no Gen. 2:13, 14). Lesisiprofetho, nokho, sinokuningi kuso ngale kofuduko kanye nekhaya likaIsrayeli. Kwimpelamkhathi ekude yalesisiprofetho, kwisizukulwane SikaAbrahama sithatha izwe laseKanana, kunomqondo wosindiso wesikhathi sokugcina wabantu bakaNkulunkulu, abazobuyela Ensimini yaseEdene.

`Singafunda kanjani ukuzigcina sigxile kuKristu nokulunga Kwakhe njengethemba lethu okungukuphela kwalo losindiso na? Kwenzekani uma sizama ukubala imisebenzi yethu yokulunga na?`