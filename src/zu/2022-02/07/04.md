---
title:  Uphawu LweSivumelwano SikaAbrahama
date:  10/05/2022
---

`Funda: uGenesisi 7:1-19 nabaseRoma 4:11. Yikuphi ukubaluleka kwezikamoya nakwezesiprofetho okukwisiko lokusoka na?`

Ukuntula kokholo kukaAbram, njengalokhu kuvela endabeni eyandulelayo (Genesisi 16), kwanqamula ukuhamba kukaAbram kwezikamoya noNkulunkulu. Ngalesosikhathi uNkulunkulu wayethule. Okokuqala manje, uNkulunkulu uyaphinda ukukhuluma noAbram. UNkulunkulu uxhumana kabusha noAbram futhi ambuyisele lapho abekade ekhona ngenkathi Yena enza isivumelwano naye (Gen. 15:18).

Manje, nokho, uNkulunkulu umnikeza Uphawu lwalesosivumelwano. Incazelo yokusika sekukade kuxoxiswana ngayo ngabafundi, kodwa ngoba isiko lokusoka lifaka ukuchitheka kwegazi (buka uEksod. 4:25), kusenokuba liqondwe ngokwengqikithi yomhlatshelo, okuphawula ukuthi ukulunga kwakudluliselwa kuye (qhathanisa no Rom. 4:11).

Kuyaphawuleka futhi ukuthi lesisivumelwano, esiphawulwa ngokusoka, sichaza ngemibandela ekhomba emuva esiprofethweni sokuqala SikaMesiya (qhathanisa uGen. 17:7 no Gen. 3:15). Ukuhambisana phakathi kwalezizahluko ezimbili kuncoma ukuthi isithembiso sikaNkulunkulu kuAbram simayelana nokungaphezulu nje kokusoka enyameni ekuzalweni komuntu; siquketha isithembiso kwezikamoya sosindiso lwabo bonke abantu bomhlaba. Futhi lesisithembiso “sesivumelwano Saphakade” (Gen. 17:7) sibhekisa emsebenzini wenzalo kaMesiya, umhlatshelo kaKristu oqinisekisa ukuphila okuphakade kubobonke ababubanga ngokholo nakho konke okuhambisana nokholo (qhathanisa no Rom. 6:23 no Titu 1:2).

Ngokuthathekisayo, lesisithembiso sekusasa laphakade siqukethwe ekuguqulweni kwegama likaAbram noSarai. Amagama kaAbram noSarai ayebhekisa esimweni sabo samanje: uAbram uchaza “ubaba ophakamisiwe” futhi uSarai uchaza “indlovukazi yami” (indlovukazi kaAbram). Ukuguqulwa kwamagama abo abe ngu “Abrahama” no “Sarah” kwakubhekiswa kwikusasa: uAbrahama uchaza “uyise wezizwe eziningi” futhi uSarah uchaza “indlovukazi” (yabo bonke). Ngokuhambisana, kodwa kungekho ukubhinqa, igama uIsaka (“uzohleka”) liyisikhumbuzo sohleko lukaAbrahama (uhleko lokuqala olulotshwe Ezibhalweni, Gen. 17:17); kuwuhleko lokungakholwa noma, lokumangala, noma lukuhlawumbisela. Noma kunjani, nakuba wayekholelwa kulokhu uJehovah ayemthembise kona, uAbrahama wayesalwa nokuphila ngokholo nangokwethemba.

`Singafunda kanjani ukuqhubeka nokukholwa nakuba, ngezinye izikhathi, silwa nalokho kukholwa, njengoAbrahama na? Kunga kubalulekile ukuba singapheli amandla, nakuzo izikhathi zokungabaza na?`