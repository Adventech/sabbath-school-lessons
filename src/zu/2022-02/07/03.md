---
title:  Ukungabaza KukaAbrahama
date:  09/05/2022
---

`Funda: uGenesisi 16:1-16. Yini ephawulekayo ngesinqumo sikaAbram sokuya kuHagar, nakuba uNkulunkulu enze isithembiso kuye na? Laba besifazane ababili balumele kanjani ukholo olubili na? (Gal. 4:21–31)?`

Ngenkathi uAbram engabaza (Gen. 15:2), uNkulunkulu wamqinisekisa ngokusobala ukuthi uyakuba neNdodana. Manje, sekudlule iminyaka engu-10, uAbram akakabi nayo indodana. Nasemuva kwesiprofetho sikaNkulunkulu sokugcina esinamandla, uAbram ubukeka elahlekelwa wukholo lwakhe: akasakholwa manje ukuthi kungenzeka abe nendoda ngoSarai. USarai, ephelelwe yithemba, Uthatha isinyathelo futhi amgqugquzele ukuba enze umkhuba ovamile ngalesosikhathi e-Near East yasendulo: Thatha ozokuzalela. UHagar, incekukazi kaSarai, uqokelwa lomsebenzi. Konke kuhamba ngokohlelo. Ngokubhinqayo, lelicebo lesintu labonakala engathi lisebenza kangcono kunokholo ezithembisweni zikaNkulunkulu.

Isahluko esichaza Ubudlelwane bukaSarai noAbram senanela indaba kuAdamu noEva Ensimini yaseEdene. Lezizahluko ezimbili zabelana ngezindikimba ezifanayo (uSarai, njengoEva, Uyenza; uAbram, njengoAdamu, ungovumayo) futhi izenzo ezifanayo nemisho (“lalela izwi,” “Thatha” no “nikeza”). Lokhu kuhambisana kulezizindaba kugudla ukungavumelani kukaNkulunkulu nalezizenzo.

Umpostoli uPawule ubhekisa kulendaba ukwenza iphuzu lakhe ngemisebenzi iqhathaniswa nomusa (Gal. 4:23-26). Kuzo zombili izindaba, umphumela uyefana: Inzuzo esheshayo yokusebenza komuntu ngaphandle kwentando kaNkulunkulu iholela ezinkingeni zakusasa. Qaphela ukuthi uNkulunkulu akekho kuso sonke lesisenzo. USarai ukhuluma ngoNkulunkulu kodwa akakhulumi Naye; noNkulunkulu akakhulumi kubo bobabili. Lokhu kungabikho kukaNkulunkulu kuyathinta, ikakhulu emuva kokushuba kobukhona Bakhe esahlukweni esandulelayo.

UNkulunkulu ube eseqhamuka kuHagar kodwa kuphela ngemuva kokuba esehambile kwaAbram. Lokhu kuqhamuka okungalindelekile kwembula ubukhona bukaNkulunkulu ngale kwemizamo yabantu yokusebenza ngaphandle Kwakhe. Lokhu kubhekisa kwi “Ngelosi kaJehovah” (Gen. 16:7, NKJV) yisihloko esivama ukuphawula uJehovah, YHWH (buka uGen. 18:1, 13, 22). Kulokhu nguNkulunkulu othatha isinyathelo sokuqala ememezela kuHagar ukuthi uyakuzala indodana, uIshmayeli, ogama lakhe lichaza ukuthi uNkulunkulu uyezwa (Gen. 16:11). Ngokubhinqayo, lendaba, ephela ngomqondo wokuzwa (shama’), yenanela ukuzwa ekuqaleni kwayo, ngenkathi uAbram “elalela” (shama‘) izwi likaSarai (Gen. 16:2).

`Kungani kulula kithina ukwenza iphutha elifanayo nelikaAbram lapha na?`