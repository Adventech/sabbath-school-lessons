---
title:  Indodana YeSithembiso
date:  11/05/2022
---

Umbono wokugcina wokusoka wawufaka bonke: hhayi kuphela uIshmayeli, kepha bonke abesilisa bomuzi kaAbrahama basokwa (Gen. 17:23-27). Igama kol, “bonke,” “konke,” liphindwa izikhathi ezine (Gen. 17:23, 27). Kukulomlando ofaka bonke lapho uNkulunkulu eqhamuka kuAbrahama ukuzo qinisa isithembiso sendodana “uIsaka.”

`Funda: uGenesisi 18:1-15 no Roma 9:9. Yiziphi izifundo zokwamkela izihambi esingazifunda kuAbrahama esamukela izivakashi zakhe na? Uyichaza kanjani impendulo kaNkulunkulu empathweni kaAbrahama na?`

Akuveli kahle noma uAbrahama wayezazi lezizihambi ukuthi zingobani (Heb. 13:2), nakuba enza ngakuzo sengathi uNkulunkulu ngoKwakhe wayephakathi kwazo. Wayehlezi “emnyango wetende ngesikhathi sokushisa kwemini” (Gen. 18:1, NKJV), futhi ngenxa yokuthi izihambi azivamile ehlane, kungenzeka weyenesifiso sokuhlangana nazo. UAbrahama wagijima waya kulamadoda (Gen. 18:2), nakuba wayeneminyaka engu-99 ubudala. Wabiza omunye walababantu ngo Adonai, “Nkosi Yami” (Gen. 18:3), isihloko esivama ukusetshenziswa kuNkulunkulu (Gen. 20:4, Eksod. 15:17). Waphuthuma ebalungiselela ukudla (Gen. 18:6, 7). Wema eduza kwabo, enake izidingo zabo futhi elungele ukuzifeza (Gen. 18:8).

Ukuziphatha KukaAbrahama nakulezizihambi zasezulwini kuyoba yisibonelo esinosinga sokwamukela izihambi (Heb. 13:2). Empeleni, umoya kaAbrahama wokuhlonipha wedlulisa imfundiso yokwamukela izihambi. Ukubonisa inhlonipho nokunaka ngakwizihambi akuyona nje into enhle. IBhayibheli ligcizelela ukuthi kungumsebenzi wobukholwa, sengathi kwenziwa kuNkulunkulu uqobo (qhathanisa noMat. 25:35-40). Ngokuthathekisa, uNkulunkulu uzimbandakanya nesihambi esilambile nesiswele kunalabo abavulelekile basamukela.

Ngokolunye uhlangothi, ukungenela kwezulu esizindeni sesintu kukhomba umusa nothando ngakwisintu. Lokhu kuqhamuka kukaNkulunkulu kukhomba kuKristu, owashiya ikhaya Lakhe ezulwini futhi waba yinceku yesintu ukufinyelela kwisintu (Fill. 2:7, 8). Ukuqhamuka kukaNkulunkulu lapha kungubufakazi besiqiniseko sesithembiso Sakhe (Gen. 18:10, NKJV). Ubona uSarah, ozofihlayo “ngemuva kwakhe” (Gen. 18:10) futhi uyayazi imicabango yakhe ejulileyo (Gen. 18:12). Uyazi ukuthi uhlekile, futhi igama “ukuhleka” yilona lizwi Lakhe lokugcina. Ukungakholwa kwakhe kuba yindawo lapho ezogcwalisa kuyo izwi Lakhe.

`Gxila kakhulu emqondweni wokuthi “uNkulunkulu uzimbandakanya nesihambi eselambile nesisweleyo kunabavulelekile besamukela.” Kungani lomqondo Ubaluleke kangaka ukuba siwukhumbule na?`