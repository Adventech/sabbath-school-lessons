---
title:  Ukubambana no Nkulunkulu
date:  29/05/2022
---

Usehambaile kwa-Laban, uJakobe useba namanye amava noNkulunkulu. Azi ukuthi umfowabo, uEsawu, uyeza, futhi ´’namadoda angamakhulu amane’ ” (Gen. 32:6). UJakobe ukhuleka ngokuqinisela kuNkulunkulu, nakuba evuma ukuthi “ ‘angifanele neze wonke umusa nalo lonke iqiniso okwenzele inceku yakho’ ” (Gen. 32:10, NKJV). UJakobe, ngeqiniso, wayeqonda kangcono ukuthi umusa umayelana nani.

UJehovah Waphendula kanjani na?

`Funda: uGenesisi 32:22-31 no Hoseya 12:3, 4. Kuyini ukubaluleka kwezikamoya kwalendaba emangalisayo na?`

UJakobe uhluphekile, kuyaqondakala futhi, ngalokho okwenzekayo futhi, ngemuva kokwenza angakwenza ukuvikela umndeni wakhe, umisa ikamu kulobobusuku. Kusenjalo, uhlaselwa “yiNdoda” (Gen. 32:24, NKJV). Leli yitemu elingaba nezincazelo ezikhethekile, zibize ubukhona bobungcwele (buka uIsa. 53:3). UDaniyeli walisebenzisa ukubhekisa kumpristi wasezulwini u-Michael (Dan. 10:5); futhi kwakuyigama elasetshenziswa nguJoshuwa ukubalula “Umlawuli wezimpi zikaJehovah,” uJoshuwa ambiza ngeNkosi u-YHWH ngoKwakhe (Josh. 5:13-15, NKJV).

Nembala, kukho lokho kulwa, kusenokuba kwaba sobala kuJakobe ukuthi wayebambene noNkulunkulu ngoKwakhe, njengalokhu amazwi akhe, “ ‘Anginakukuyeka ukuba uhambe ungangibusisanga!’ ” (Gen. 32:26, NKJV) eveza. Kepha, lokhu kubambelela kwakhe okuqinile kuNkulunkulu, ukwala kwakhe ukudedela, kwembula futhi intshisekelo yentethelelo anayo futhi nokuba ngolungile noJehovah.

“Iphutha elaholela esonweni SikaJakobe ekuzuzeni ubuzibulo ngobuqili laseliphambi kwakhe ngokusobala. Wayengazange athembele ezithembisweni zikaNkulunkulu, kodwa wayefuna ukwenza kwenzeke lokho uNkulunkulu ayengakufeza ngesikhathi Sakhe nangendlela Yakhe.”—Ellen G. White, Patriarchs and Prophets, pp. 197, 198.

Futhi ubufakazi bokuthi wayethethelelwe kwaba ngukuguqulwa kwegama lakhe, ukusuka esikhumbuzweni sesono sakhe, kuye kulelo eligubha ukunqoba kwakhe. “ ‘Igama lakho,’ ” kusho Ingelosi, “ ‘alisayikuthiwa uJakobe, kepha u-Israyeli,* ngokuba ulwile noNkulunkulu nabantu, wanqoba’ ” (Gen. 32:28, NKJV).

`Ngabe abe yini amava akho ngokubambana noNkulunkulu na? Kusho ukuthini ukwenza lokho, futhi kungani ngezinye izikhathi kubalulekile ukuba nalamava na?`