---
title:  Ukucabanga Kabanzi
date:  03/06/2022
---

Funda u-Ellen G. White, “The Night of Wrestling,” pp. 195–203, in Patriarchs and Prophets.

“Amava kaJakobe ebusuku bokubambana nokuhlupheka amele inhlupheko abantu bakaNkulunkulu okumele badlule kuyo ngaphambi kokubuya kwesibili kukaKristu. . . . Ayoba njalo amava abantu bakaNkulunkulu ekulweni kokugcina namandla obubi. UNkulunkulu uyovivinya ukholo lwabo, ukubekezela kwabo, kanye neqholo labo emandleni Akhe okubahlenga. USathane uyozama ukubasabisa ngomcabango wokuthi udaba lwabo aluthembisi; ngokuthi izono zabo zibenkulu kangangokuba azinakuthethelelwa. Bazoba nomuzwa ojulile wokusilela kwabo, kuthi lapho bebuyekeza ukusilela kwabo amathemba abo ashabalale. Kepha ekukhumbuleni ubukhulu bomusa kaNkulunkulu, kanye nokuphenduka kwabo okuqinisekile, bayonxenxa izithembiso Zakhe ezenziwe ngoKristu kwizoni ezingenathemba neziphendukile. Ukholo lwabo ngeke lwaphela ngoba imikhuleko yabo ingaphenduliwe ngokushesha. Bayobambelela emandleni kaNkunkulu, njengoJakobe ebamba Ingelosi, futhi ulimi lwemiphefumulo yabo iyoba, ‘Ngeke ngakuyeka uhambe, uze ungibusise.’ . . .

“Kepha umlando kaJakobe uyisiqiniseko sokuthi uNkulunkulu ngeke alahle labo abakhashelwe esonweni, kodwa babuyela Kuye ngokuphenduka kweqiniso. Kwakungokuzinikela kanye nokholo olunethemba uJakobe azuza lokho ayehluleke ukukuzuza ngokulwa ngamandla akhe. UNkulunkulu ngalokho wafundisa inceku Yakhe ukuthi amandla ezulu kanye nomusa kuphela kwakungamnikeza isibusiso ayesilangazelela. Ngalokho kuyoba njalo nakulabo abaphila ngezinsuku zokugcina. Izingozi zibakakile, futhi nokudikibala kubhokile, kumele bancike kuphela ekufanelekeni komhlatshelo. Singenze lutho ngokwethu.”—Ellen G. White, Patriarchs and Prophets, pp. 201–203.

**Imibuzo Yokuxoxisana**

`➊ Kungani ubuthakathaka bukaJakobe buyithuba lomusa kaNkulunkulu na? Amava kaJakobe ahambisana kanjani nenkulumo kaPawule, “Uma ngibuthakathaka, ngiba ngonamandla” (2 Cor. 12:10, NKJV) na?`

`➋ Ucabanga ukuthi kungani iBhayibheli lembula imininingwane eminingi engcolile ngezimpilo zabaningi babalingiswa balo na? Yiliphi iphuzu okungabe liyenziwa ngalokho na? Myalezo muni esingazithathela wona kolokho na?`

`➌ Gxila kakhulu Odabeni lokukhonza izithombe. Yiziphi izithixo zesikompilo lethu, zempucuko yethu na? Singaqiniseka kanjani ukuthi asikhonzi muntu noma into ngaphandle kukaJehovah na?`