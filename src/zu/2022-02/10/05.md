---
title:  Ukukhonza Izithombe
date:  01/06/2022
---

`Funda: uGenesisi 34:30-35:15. Zifundo zini esingazithatha ngokukhonza kweqiniso kulokhu okwenzeka lapha na?`

Ngokushesha ngemuva kokukhononda kukaJakobe ngokuthi ukuthula kwakhe nabaseKanana kuthikamezekile (Gen. 34:30), futhi nangemuva kokuthethiswa kwamadodana akhe amabili (Gen. 34:31), uNkulunkulu ugqugquzela uJakobe ukuba ashiye e-Shechem abuyele e-Bhethel ukuze avuselele isivumelwano sakhe. Nembala, uJehovah umtshela ukuthi, lapho efika khona, uzodinga ukwakha ialtare.

Kusenjalo, into yokuqala ebikwayo ngemuva komyalelo kaNkulunkulu nguJakobe etshela abantu bakhe ukuba basuse zonke izithixo zabaseKanana, ezazithathwe ngenkathi kuphangwa idolobhana lase-Shechem kanye nezithixo zasekhaya ezazebiwe ngu-Rachel (Gen. 31:19, 32). Konke lokhu, futhi, kusemqoka emqondweni wesivumelwano noNkulunkulu.

Lezizithombe zazigciniwe futhi, kungenzeka, zikhonzwa ngaphandle kokuzinikela kukaJakobe kuNkulunkulu. Akwanele ukuba uJakobe ashiye i-Shechem ukuze abaleke Ithonya labaseKanana. Kwafuneka uJakobe elahle izithombe eziphakathi enkambini nasizinhliziyweni zabantu bakhe.

Uhlelo lokuphenduka luqukethe okungaphezulu kokusuka endaweni uye kwenye, noma kokusuka Ebandleni uye kwelinye. Okubaluleke kunakho konke, ngukuthi sifune ngomusa kaNkulunkulu ukuhlambulula izithixo ezisenhliziyweni yethu, noma ngabe sihlala kuphi, ngoba singenza izithixo nganoma ngani.

Lapho uJakobe elalela uNkulunkulu futhi enza ngokomyalelo kaNkulunkulu, ekugcineni uNkulunkulu uyangenele futhi “ukwesaba kukaNkulunkulu” (Gen. 35:5, NKJV) kuthinta bonke abantu ababazungezile, futhi abalingi nokuhlasela uJakobe. UJakobe, ube eselungela Ukukhonza nabo “bonke abantu ababenaye” (Gen. 35:6, NKJV), okuncoma ukuthi Ubunye bomndeni bubuyiselwe. UJakobe uqamba igama lendawo i-EL Bethel, isikhumbuzo sephupho lakhe lesitebhisi, uphawu lokuxhumana kabusha phakathi kwezulu nomhlaba, obabunqamukile isikhathi eside, manje sebubuyiselwe.

Isigcizelelo, manje, sikuNkulunkulu wase-Bethel ngaphezu kwendawo ngokwayo. Leliphuzu likhumbuza futhi, ngenkathi uNkulunkulu ekhumbuza uJakobe ngegama lakhe u- “Israyeli” (Gen. 35:10), ngesithembiso esiphindiwe esigudlwa yilesisibusiso. Isibusiso SikaJakobe, okuqala, sichaza ukuthola, ukudlulisela inzalo kaMesiya kanye nokukhiqiza izizwe eziningi (Gen. 35:11); futhi okwesibili, sikhomba Ezweni leSithembiso (Gen. 35:12).

`Yiziphi izindlela zesinyenyela izithixo ezingathola ngayo ukungena ezinhliziyweni zethu, futhi singenzani ngalokho na?`