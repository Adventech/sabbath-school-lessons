---
title:  Abafowabo Bayahlangana
date:  30/05/2022
---

Ukusuka e-Peniel, “ubuso bukaNkulunkulu” (Gen. 32:30), indawo lapho abe nalamava noNkulunkulu, uJakobe uya kohlangana nomfowabo. Ngemuva kweminyaka engu-20 behlukene, uJakobe umbona eza namadoda angu-400 (Gen. 33:1). Ukhathazekile uJakobe, futhi ngalokho azilungiselele yena nomndeni ngalokho Okungase kwenzeke.

`Funda: uGenesisi 33. Kuphi ukuxhumana phakathi kwamava kaJakobe ekuboneni ubuso bukaNkulunkulu e-Peniel kanye namava akhe ekuboneni ubuso bomfowabo na? Kugudlani lokhu kuxhumana mayelana nobudlelwane bethu noNkulunkulu kanye nobudlelwa bethu “nabafowethu,” noma ngabe bangobani na?`

UJakobe ukhothama izikhathi eziyisikhombisa phambi komfowabo (Gen. 33:3) embiza izikhathi eziningana nge “ ‘nkosi yami’ ” (Gen. 33:8, 13, 15, NKJV) futhi azibize yena njenge “ ‘nceku’ ” yakhe (Gen. 33:5; qhathanisa no Gen. 32:4, 18, 20, NKJV). Okuphawulekayo, ukukhothama kasikhombisa kukaJakobe kwenanela izibusiso eziyisikhombisa zikayise (Gen. 27:27-29); futhi, lapho ekhothama, ngokuqondile uhlehlisa isibusiso sikayise, mayela “ ‘nezizwe [zikhothama] kuwe’ ” (Gen. 27:29, NKJV).

Kuba sengathi inhloso kaJakobe ngeyokuhlawula icala lakhe kumfowabo futhi abuyisele isibusiso asebile kuye (buka uGen. 33:11). Lapho uEsawu ebona umfowabo, ngokungalindelekile, wagijimela kuJakobe futhi, kunokuba ambulale, “wamanga, futhi bakhala” (Gen. 33:4, NKJV).

Kamuva, uJakobe uthi kuEsawu: “ ‘ngibone ubuso bakho esengathi ngibona ubuso bukaNkulunkulu’ ” (Gen. 33:10, NKJV). Isizathu senkulumo engavamile kaJakobe kuEsawu ngukuqonda kwakhe ukuthi uSawu wayemxolele. Isenzo sesiHeberu ratsah, “thokoza” (Gen. 33:10, NKJV) yitemu lezebhayibheli elibhekise kunoma yimuphi umhlatshelo “othokozisayo,” “wamukelekile” kuNkulunkulu, okugudla intethelelo yezulu (Lev. 22:27, Amos 5:22).

Amava kaJakobe okuthethelelwa nguNkulunkulu e-Peniel, lapho abona khona ubuso bukaNkulunkulu, ayaphindwa manje lapha kumava akhe okuthethelelwa ngumfowabo, akubona sengathi ubone ubuso bukaNkulunkulu. UJakobe uphile i-Peniel yesebili, eyokuqala ilungiselela eyesebili. UJakobe usexolelwe nguNkulunkulu nangumfowabo. Ngeqinisp kumele ukube wayeseqonda, kakhulu kunakuqala, ukuthi yini umusa.

`Yini oyifundile ngomusa ngendlela abanye (ngaphandle kukaJehovah) abakuthethelele ngayo na?`