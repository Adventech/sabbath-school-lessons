---
title:  UJakobe-UIsrayeli
date:  28/05/2022
---

### Funda Lokhu Kuleliviki
Gen. 32:22–31; Hos. 12:3, 4; Jer. 30:5–7; Genesis 33; Gen. 34:30–35:29.

> <p>Indimana Yenkumbulo</p>
> “Wayesethi, ‘Igama lakho alisayikuthiwa uJakobe, kepha u-Israyeli; ngokuba ulwile noNkulunkulu nabantu, wanqoba.’” (Genesis 32:28, NKJV).

Umlando womndeni kaJakobe uyaqhubeka, kokubili okuhle nokubi. Kepha, kukho konke, isandla sikaNkulunkulu nokuthembeka Kwakhe ezithembisweni zesivumelwano kuyembulwa.

Leliviki lilandela kakhulu uJakobe, njengoba esehambile kwa-Laban futhi, ebuyela ekhaya, kumele ebhekane noEsawu, umenziwa wobuqili bukaJakobe. Ngabe umfowabo, owoniwe kangaka, uzokwenzani kuye na?

Ngenhlanhla kaJakobe, phakathi kokwesaba lokho okuzayo, uJehovah uNkulunkulu woyise waqhumuka kuye futhi ngesigameko esasandulela lokho okwakuzokwaziwa njenge “sikhathi sokuhlupheka kukaJakobe” (Jer. 30:5-7). Futhi ngalobo busuku uJakobe, Umudli sikhundla, waba ngu “Israyeli,” igama Elisha lesiqalo esisha, isiqalo esasizogcina siholele ekudalweni kwesizwe esibizwa ngaye.

Ngamanye amazwi, ngaphandle kwakho konke okwenzekayo, indaba yezinzalamizi kanye nemindeni yazo ixoxwa Ezibhalweni ukuze ibonise thina ukuthi uNkulunkulu wethembekile ekufezeni lokho akuthembisile nokuthi uzokukwenza lokho ngaphandle kwalokho, ngezinye izikhathi, okubukeka kungelutho kodwa kungabantu Bakhe abenza konke abanako ukumisa lokho kufezeka.

_*Funda isifundo saleliviki ukulungiselela iSabatha, uNhlangulana 4._