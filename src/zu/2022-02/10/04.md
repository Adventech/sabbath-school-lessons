---
title:  Ukoniwa Kuka- Dinah
date:  31/05/2022
---

Njengoba uJakobe esebuyisene nomfowabo, ufuna ukuzinza ezweni laseKanana ngokuthula. Igama shalem, “ngokuphepha,” (Gen. 33:18, NKJV), elisuka kwegama shalom, “ukuthula,” liwuphawu lohambo lwakhe okokuqala.

Emuva kokuba ethenga umhlaba kwizakhamuzi (Gen. 33:19), wakha ialtare khona, ebonisa ukholo lwakhe kanye nokubona kwakhe indlela ancike ngayo kuJehovah. Ngokuba yonke imihlatshelo enikelwayo, kunesenzo sokukhonza.

Kepha, ngokokuqala empilweni yakhe, uJakobe—Israyeli ubhekana nezinkinga zokuhlala ezweni. NjengoIsaka e-Gerar no-Abimelech (Gen. 26:1-33), uJakobe uzama ukuthola ukuhlalisana nabaseKanana.

`Funda: uGenesisis 34. Yini eyaphazamisa izinhlelo zakhe zokuhlala ngokuthula na?`

Indaba yalesisigameko esingcolile igqamisa ukungacaci kwabalingiswa kanye nezenzo zabo. U-Shechem onenkanuko, onukubeza u-Dinah, uvezwa futhi eqinisekile Ekuthandeni kwakhe u-Dinah futhi efuna nokuxolisa. Uzimisele futhi nokudlula osikweni lwesivumelwano lokusoka.

Kusenjalo, u-Simeon no-Levi, abazethula njengabavikeli bakaNkulunkulu nomthetho Wakhe, futhi abamelana nokushadiselana nabaseKanana (Levi. 19:29), babhenela emangeni nasebiqilini (Gen. 34:13) futhi bazimisele Ukubulala kanye nokuphanga (Gen. 34:25-27). Izenzo zabo zazingasoleki nje kuphela (kungani ungajezisi kuphela indoda eyonile na?) kodwa zazinengozi yokudala izinkinga eziningi.

NgoJakobe, ukhathazeke kuphela ngokuthula. Uma etshelwa ngokudlwengulwa kwendodakazi yakhe, akasho lutho (Gen. 34:5). Kepha, uma kamuva ezwa ngokwenziwa ngamadodana akhe, uwathethisa obala ngenxa yalokho okungalandela: “ ‘Ningihluphile, ningenzile ukuba nginukele kabi abantu bezwe, amaKhanani namaPherizi, lokhu ngiyingcosana, bayakungihlanganyela, bangibulale, ngichithwe mina nendlu yami’ ” (Gen. 34:30, NKJV).

`Ngokuphinda phindiwe sibona inkohliso namanga, kanye nezenzo zobum nene nomusa, kulezizindaba. Kusitshelani lokhu ngesimo somuntu na?`