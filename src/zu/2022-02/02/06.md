---
title:  Okumiselwe Isintu
date:  07/04/2022
---

`Funda: uGenesisi 3:15–24. Ngenxa yoKuwa, kwenzekani kuAdamu noEva na?`

Njengoba ukwahlulela kukaNkulunkulu Kwenyoka kuyiveza ngokusobala njengeyisiqalekiso (Gen. 3:14), ukwahlulela kukaNkulunkulu Owesifazane nowesilisa akusona. Okuyisona kuphela isikhathi lapho igama “isiqalekiso” elisetshenziswayo futhi, libhekiswe “emhlabeni” (Gen. 3:17). Okungukuthi, uNkulunkulu wayenezinye izinhlelo ngendoda nowesifazane, ngokumelene nenyoka. Banikezwa ithemba elinganikezwanga inyoka.

Ngenxa yokuthi isono sowesifazane simayelana nokuxhumana kwakhe nenyoka, indimana echaza isahlulelo sikaNkulunkulu sowesifazane sasihlobene nesahlulelo senyoka. UGenesisi 3:16 akalandeli nje kuphela uGenesisi 3:15 kepha ukuhambisana phakathi kwaleziziprofetho ezimbili kukhombisa ngokusobala ukuthi isiprofetho esimayelana ngowesifazane kuGenesisi 3:16 kumele sifundwe ngokuphathelene nesiprofetho SikaMesiya kuGenesisi 3:15. Isahlulelo sikaNkulunkulu sowesifazane, kuhlangene kubeletha ingane, kumele siqondwe ngendlela enhle yosindiso (Qhathanisa no 1 Tim. 2:14, 15).

Ngenxa yokuthi isono sendoda singenxa yokulalela kwayo Owesifazane kunokulalela uNkulunkulu, umhlaba ethathelwe kuwo indoda uyaqalekiswa (Gen. 3:17). Ngenxa yalokho, indoda kuzomele isebenze kanzima (Gen. 3:17-19), futhi izo “ ‘buyela’ ” emhlabeni ephuma kuwo (Gen. 3:19), into okwakungamele ukuba yenzeke, futhi eyayingeyona ingxenye yecebo likaNkulunkulu ekuqaleni.

Kubalulekile ukuthi ngokubhekene nekusasa elingenathemba lokufa uAdamu uphendukela kowesifazane, lapho ebona khona ithemba lempilo ngokuzala kwakhe (Gen. 3:20). Okungukuthi, naphakathi kwesahlulelo sokufa, ubona ithemba lempilo.

Kusenjalo, nanjenganoma yimuphi umzali onothando, uNkulunkulu wayebafunele okuhle kodwa, hhayi okubi. Kodwa manje basebazi okubi, uNkulunkulu wayezokwenza konke anako ukubahlenga kubo. Ngalokho, naphakathi kwezahlulelo, ithemba ngakubazali bethu bokuqala lalingalahlekile ngokuphelele, ngaphandle kokungalaleli kwabo okusobala; nakuba—bephila eparadesi—bengenasizathu ngempela sokungabaza uNkulunkulu, sokungabaza amazwi Akhe, noma ukungabaza uthando Lwakhe kubo.

`Noma sivama ukucabanga “ngolwazi” luyinto enhle, kungani kungenjalo ngaso sonke isikhathi na? Yiziphi ezinye okungcono singazazi na?`