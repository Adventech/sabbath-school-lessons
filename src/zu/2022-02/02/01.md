---
title:  Ukuwa
date:  02/04/2022
---

### Funda Lokhu Kuleliviki
Genesisi 3; 2 Kor. 11:3; Samb. 12:7–9; Johane 8:44; Rom. 16:20; Heb. 2:14; 1 Tim. 2:14, 15.

> <p>Indimana Yekhanda</p>
> “ ‘Ngizakubeka ubutha phakathi kwakho nowesifazane, naphakathi kwenzalo yakho nenzalo yakhe. Yona iyakuchoboza ikhanda lakho, wena uyakulimaza isithende sayo’ ” (Genesis 3:15, NKJV).

Phakathi kwakho konke uJehovah ayekunikeze abazali bethu bokuqala eEdene kwabakhona nesixwayiso: “ ‘Ungadla kuyo yonke imithi yensimu ngokuthanda kwakho, kepha ungadli kuwo umuthi wokwazi okuhle nokubi, ngokuba mhla udla kuwo uyakufa nokufa’ ” (Gen. 2:16, 17, NKJV). Lesisixwayiso sokungadli Emthini wolwazi lokuhle Nobubi (Gen. 2:16, 17) sibonisa thina ukuthi, nakuba kwakumele bazi okuhle, kwakungamele bazi ububi. Nembala siyaqonda kungani, akunjalo na?

Futhi, usongo lokufa oluncikene nesixwayiso mayelana nokungalaleli (Gen. 2:17) sasizofezeka: babezofa (Gen. 3:19). Abanqatshelwe nje ukuba bangadli Emthini, badingiswa Ensimini yaseEdene (Gen. 3:24), futhi ngalokho bangafinyelela kulokhu okwakuzobanikeza ukuphila okuphakade njengezoni (Gen. 3:22).

Nakuba kunjalo, phakathi kwalenhlekelele kuza ithemba, elitholakala kuGenesisi 3:15, elibizwa “ngesithembiso sokuqala sevangeli.” Yebo, Lendimana yethula isithembiso sevangeli sokuqala esitholakala eBhayibhelini, okokuqala isintu sitshelwa ukuthi, nakuba siwile, uNkulunkulu uyenzile indlela yokuphunyuka kwethu sonke.

_*Funda isifundo saleliviki ukulungiselela iSabatha, uMbasa 9._