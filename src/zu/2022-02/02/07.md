---
title:  Cabanga Kabanzi
date:  08/04/2022
---

Cabanga ngokuxhumana phakathi “komuthi Wokuphila” kanye “nomuthi wokwazi okuhle nokubi.” Lokhu kuxhumana kuvela ekutheni yomibili “iphakathi nendawo nensimu” (Gen. 2:9). Kodwa kukhona okungale phakathi kwalemithi emibili ngaphandle kokuthi ikuphi. Kungenxa yokuthi isintu sithabathe isithelo somuthi wokwazi okuhle nokubi, ngenxa yokuthi abamlalelanga uNkulunkulu, okwenza ukuba balahlekelwe wukufinyelela Emthini Wokuphila, futhi bangakwazi ukuphila ingunaphakade, okungenani kulesisimo. Lokhu kuxhumana kugqamisa isimiso esisemqoka. Ukukhetha kokuziphatha nokwezikamoya kunomthelela empilweni yasenyameni, njengalokhu uSolomoni ayala indodana yakhe: “ungakhohlwa umthetho wami, kepha inhliziyo yakho mayigcine imiyalo yami, ngokuba iyakwenezela kuwe ubude bezinsuku,neminyaka yokuphila, nokuthula” (Zag. 3:1, 2, NKJV). Lokhu kuxhumana kuvela kabusha kwiJerusalema lasezulwini, lapho kukhona umuthi Wokuphila kuphela “phakathi nesitaladi sayo” (Sambu. 22:2, NKJV).

“Ngenkathi uNkulunkulu edala uEva, wenza ukuba angabi nokubangaphansi noma nokubangaphezulu kwendoda, kodwa kukho konke abe ngumlingani wayo. Lesisibili esingcwele kwakungamele sibe nokuthanda okungahambisani nomunye; futhi nakuba kunjalo babekwazi ukuzicabangela futhi benze ngamunye. Kodwa ngemuva kokona kukaEva, njengalokhu wayengowokuqala ukona, uJehovah wathi kuye uAdamu uzokubusa. Wayezoba ngaphansi komyeni wakhe, futhi lokhu kwakuyingxenye yesiqalekiso. Ezikhathini eziningi isiqalekiso senze abasifazane abaningi badabukise kakhulu ngaphansi kwempilo yomthwalo. Ukwengamela uNkulunkulu akunikeze indoda ibuphathe budedengu ngezindlela eziningi ngokulawula ngesihluku. Amandla azi konke ahlela icebo losindiso, elibeka isintu emuseni wesibili ngosinikeza elinye ithuba.”—Ellen G. White, Testimonies for the Church, vol. 3, p. 484.

**Imibuzo Yokuxoxisana**

`➊ UNkulunkulu wabhekana noAdamu eEdene futhi wambuza umbuzo ukuze angatholi kuphela icala lakhe kepha amholele futhi ekuphendukeni. Lokhu kuqhamuka futhi nakuKhayini (Gen. 4:9, 10), kuZamcolo (Gen. 6:5–8), Enqabeni yaseBhabheli (Gen. 11:5), naseSodoma neGomorrah (Gen. 18:21). Lomqondo wokwahlulela kokuhlola wembulwa kanjani kulezizigameko na?`

`➋ Kungani uEva acabanga ukuthi ukudla Emthini wokwazi okuhle nokubi kwakuzomnikeza ukuhlakanipha na? Besingakugwema kanjani thina, kwingqikithi yethu, ukwenza iphutha elifanayo, Okungukuthi, sijivaze ngokusobala Izwi likaNkulunkulu ngethemba lokuthile “okungcono” kunalokho uNkulunkulu asinikeze kona na?`