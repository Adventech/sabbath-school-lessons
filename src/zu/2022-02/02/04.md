---
title:  Ukucashela UNkulunkulu
date:  05/04/2022
---

`Funda: uGenesisi 3:7–13. Kungani uAdamu noEva babanomuzwa wokuba bacashele uNkulunkulu na? Kungani uNkulunkulu abuza umbuzo “Ukuphi na?”  UAdamu noEva bafuna kanjani ukukhulumela indlela abaziphatha ngayo na?`

Emuva kokuba bonile, uAdamu noEva bazizwe benqunu ngoba belahlekelwe yizembatho zabo zenkazimulo, ezazibonisa ubukhona bukaNkulunkulu (buka iHub. 8:5, uqhathanisa neHub. 104:1, 2). Umfanekiso kaNkulunkulu wawusuthikamezwe yisono. Isenzo “ukwenza” emushweni “bazenzela izembatho” (Gen. 3:7, NKJV) kuze kube manje sasibhekiswe kuNkulunkulu uMdali (Gen. 1:7, 16, 25, etc.). kuba sengathi basebethathe indawo yoMdali lapho bezama ukumboza isono sabo, isenzo uPawule asichitha njengokulunga ngemisebenzi (Gal. 2:16).

Lapho uNkulunkulu eza, ubabuza umbuzo angadingile ukuba bawuphendule “ ‘Nikuphi na?’ ” (Gen. 3:9, NKJV), umbuzo ofana nalowo uNkulunkulu azowubuza uKhayini (Gen. 4:9). Nembala, uNkulunkulu wayezazi izimpendulo zalemibuzo. Imibuzo Yakhe kwakungeyokusiza abanecala, ukubasiza babone ukuthi benzeni kepha, Kusenjalo, ukubaholela ekuphendukeni nasosindisweni. Kusukela ekoneni kwesintu, uJehovah wayesebenzela insindiso yabo kanye nokuhlengwa.

Empeleni, wonke lombono uveza umqondo wokwahlulela kokuphanda, okuqala ngomahluleli, obuza onecala (Gen. 3:9) ukuze amlungiselele isehlwayo (Gen. 3:14-19). Kodwa Yena ukwenza lokhu ukuze aqhubukushe ukuphenduka, okuzothi ekugcineni kuholele osindisweni (Gen. 3:15). Lona ngumfanekiso obonakala kulo lonke iBhayibheli.

Ekuqaleni, njengalokhu kuvamile ngezoni, uAdamu noEva bobabili bazama ukugwema icala, befuna ukubheca abanye. Embuzweni kaNkulunkulu uAdamu uphendula ngokuthi ngowesifazane ayemnikezwe nguNkulunkulu (Gen. 3:12)— owayemholele ekukwenzeni lokho. Kwakuyicala lakhe (futhi, kugudla nokuthi kwakuyicala likaNkulunkulu ngokunjalo), hhayi elakhe.

UEva uphendula ngokuthi kwakuyinyoka eyayimkhohlisile. Isenzo sesiHeberu nasha’, “ukukhohlisa” (kuGen. 3:13), sichaza ukunikeza abantu amathemba ayize futhi sibenze bakholwe ukuthi benza okulungileyo (2 Amakhosi 19:10, Isa. 37:10, Jer. 49:16).

UAdamu usola Owesifazane, ethi umnikeze isithelo (likhona iqiniso kulokhu), futhi uEva asole inyoka, ethi imkhohlisle (likhona iqiniso kulokhu, futhi). Kodwa ekugcineni, bobabili babenecala.

`Ukuzama ukusola omunye ngalokho ababekwenzile na? Kungani kulula kangaka kithina Ukuwela kunoxhaka ofanayo na?`