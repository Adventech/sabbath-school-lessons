---
title:  Ukunqunyelwa Kwenyoka
date:  06/04/2022
---

**“ ‘Ngizakubeka ubutha phakathi kwakho nowesifazane, naphakathi kwenzalo yakho nenzalo yakhe. Yona iyakuchoboza ikhanda lakho, wena uyakulimaza isithende sayo’ ” (Gen. 3:15, NIV).**

`UJehovah wathini enyokeni lapha, futhi Themba lini elivezwa kulezizindimana na?`

UNkulunkulu uqala isigwebo Sakhe ngokugweba inyoka ngoba iyona esuse loluthuthuva. Inyoka, futhi, yisona kuphela isidalwa esiqalekisiwe kulenkulumo.

Lapho sifinyelela kokunguku “hlehlisa” Indalo. Njengoba Ukudala kwakuholela empilweni, ekuthakaseleni okuhle, kanye nakwizibusiso, ukwahlulela kuholela ekufeni, ebubini, naseziqalekisweni—kodwa futhi, ethembeni nasesithembisweni sosindiso. Kuxhumene nalomfanekiso odabukisayo wenyoka echoboziwe nedla uthuli (Gen. 3:14) kukhanya ithemba losindiso lwesintu, okuqhamuka ngesimo sesiprofetho. Nangaphambi kokuba uAdamu noEva bathweswe amacala, okuzolandela, uJehovah ubanikeza ithemba losindiso (Gen. 3:15). Yebo, bonile; yebo, bazohlupheka ngenxa yezono sabo; futhi, yebo, bazofa, futhi, ngenxa yezono zabo. Kepha kukho konke lokho, kunethemba elikhulu, ithemba losindiso.

`Qhathanisa uGenesisi 3:15 nabaseRoma 16:20, AmaHeberu 2:14, neSambulo 12:17. Icebo losindiso, kanye nempikiswano enkulu, kwembulwe kanjani kulemibhalo na?`

Qaphela ukuhambisana phakathi kukaGenesisi 3:15 neSambulo 12:17: udrago (inyoka), ithukuthele (ubuthi); inzalo (inzalo); kanye ngowesifazane eEdene kanye nowesifazane kwiSambulo 12:17. Impi (impikiswano enkulu) eyaya eEdene, noKuwa, izoqhubeka kuze kube sekupheleni kwesikhathi. Nakuba kunjalo, isithembiso sokunqotshwa kukaSathane sasesinikeziwe eEdene, ngokuthi ikhanda lakhe liyakuchotshozwa, indikimba eyembulwe ngokusobala kwiSambulo, ebonisa Isiphetho sakhe sokugcina (Samb. 20:10). Okungukuthi, kusukela ekuqaleni, isintu sanikezwa ithemba lokuthi iyoba khona indlela yokuphuma kulolubishi olubi kangaka lokwazi okubi, ithemba esingabelana ngalo sonke njengamanje.

`Kungani kududuza ukubona ukuthi, eEdene uqobo, lapho isono nobubu baqala khona emhlabeni, uJehovah waqala ukwembula icebo losindiso na?`