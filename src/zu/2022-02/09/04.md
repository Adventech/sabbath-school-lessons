---
title:  Iqili Liyaqilwa
date:  24/05/2022
---

`Funda: uGenesisi 29:1-30. UNkulunkulu ubuvumela kanjani ubuqili buka-Labani na? Yisiphi isifundo uJakobe asifunda na?`

Into yokuqala uJakobe ayibona uma efika lapho aya khona yitshe, mhlawumbe ukusikisela okubhekisa emuva etsheni lase-Bethel, eliphawula ubukhona bukaNkulunkulu (Gen. 28:18, 19). Yitshe okuzothi, nembala, linikeze uJakobe ithuba lokuxhumana no-Rachel. Kuthi lapho uJakobe ezwa ngabelusi ukuthi u-Rachel uyeza nezimvu ukuzoziphuzisa amanzi, anxuse abelusi ukuba bagudluze itshe. Bayala, okunikeza uJakobe ukuba akwenze lokho yedwa, futhi azethule ku-Rachel (Gen. 29:11).

U-Rachel Waphendula ngokubalekela kubo. Lokhu kuxhumana okokuqala phakathi kukaJakobe no-Rachel kwabanezithelo: “UJakobe wamthanda u-Rachel” (Gen. 29:18), kangangokuba iminyaka eyisikhombisa ayisebenzela u-Laban ukuzuza u-Rachel yayifana “nezinsuku ezimbalwa” (Gen. 29:20).

Nakuba kunjalo, ngemuva kwaleminyaka eyisikhombisa, uJakobe uyaqilwa. Ngobusuku bomshado, ngu-Leah, usisi omdala, akuyena u-Rachel, lo uJakobe ambone sebelele. Ngokuthatha ithuba lokuphithizela emcimbini kanye nemizwa eshubile kanye nokulimazeka kukaJakobe, u-Laban wakwazi ukwenza lobubuqili. Ngokuthathekisayo, uJakobe usebenzisa igama elifanayo “lobuqili” (Gen. 29:25, NKJV) uIsaka ayelisebenzisile ukubhekisa ekuziphatheni kukaJakobe ngakuyise nomfowabo (Gen. 27:35).

Qaphela ukuthi ukucabanga okufananyo kuyagudlwa lapha kwi-lex talionis (umthetho wempindiselo) “iso ngeso, izinyo ngezinyo” (Eksod. 21:24; qhathanisa no Gen. 9:6), ophoqa umenzi ukuba afane nomenziwa ngokuthi umenzi abhekana nalokho umenziwa akwenzile. Ngendlela efanayo, lokho uJakobe ayekwenze komunye manje kwasekwenziwa kuyena.

UJakobe uyaqonda manje ukuthi kusho ukuthini ukuba ngumenziwa wobuqili. Ngenyindlela, uNkulunkulu ufundisa uJakobe ngobuqili bakhe kulobubuqili buka-Laban. Nakuba uJakobe njenge “qili” (Gen. 27:12) azi kahle ukuthi ubuqili busho ukuthini, uyethuka uma eseyisisulu sobuqili. Ngalokho, ubuza umbuzo, “ ‘Kungani . . . ungiqolile na?’ ” (Gen. 29:25, NKJV), okukhomba ukuthi uyazi ukuthi ubuqili abulungile.

`Nakuba uJakobe wayeyiqili, yena ngokwakhe waqilwa. Singafunda kanjani ukuthemba uNkulunkulu ngenkathi singabuboni “ubulungiswa” benziwa, ngenkathi sibona abantu benza ububi kodwa bengajezi, noma uma sibona abangenacala behlupheka na?`