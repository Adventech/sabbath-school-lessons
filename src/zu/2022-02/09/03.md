---
title:  Isitebhisi SikaJakobe
date:  23/05/2022
---

Ngokushesha nje uEsawu etholile ukuthi uJakobe wamukele isibusiso sikayise, uyaqonda ukuthi uqililwe futhi wadlelwa isikhundla ngumfowabo (Gen. 27:36), futhi afune ukumbulala (Gen. 27:42). U-Rebekah uyakhathazeka futhi ufuna ukugwema lobubugebengu obungabulala omabili amadodana (Gen. 27:45). Ngalokho, ngokuphaswa nguIsaka (Gen. 28:5), agqugquzele uJakobe ukuba abalekele kumndeni wakubo (Gen. 27:43). Endleleni eya ekudingisweni, uJakobe unqwamana noNkulunkulu ngephupho endaweni azoyiqamba nge-Bethel, “indlu kaNkulunkulu,” futhi lapho uzokwenza isifungo.

`Funda:uGenesisi 28:10-22. Qhathanisa noGenesisi 11:1-9. I-Bethel yehluka kanjani kwiBabeli na? Yisiphi isifundo esingasifunda ngobudlelwane noNkulunkulu kumava kaJakobe e-Bethel uqhathanisa nokwenzeka e-Babel na?`

Ephusheni lakhe, uJakobe ubona Isitebhisi esingajwalekile esixhumene noNkulunkulu. Isenzo esifanayo sesiHeberu, natsav, sisetshenzisiwe ukubhekisa kwisitebhisi “esakhiwe” (Gen. 28:12, NKJV), kanye noJehovah “owema” (Gen. 28:13, NKJV), sengathi Isitebhisi noJehovah yinto efanayo.

Isitebhisi sixhumane nemizamo e-Babeli yokufinyelela ezulwini. NjengoMbhoshongo waseBabeli, isitebhisi sifinyelela “emnyango wezulu.” Kodwa njengoba Umbhoshongo waseBabeli umele imizamo yabantu yokuya phezulu bafinyelele kuNkulunkulu, isitebhisi ase-Bethel sigcizelela ukuthi ukufinyelela kuNkulunkulu kungenzeka kuphela ngoNkulunkulu eza kithina, futhi hhayi ngokwemizamo yesintu.

“Okwetshe” ke uJakobe aqamela kulo futhi ephupha iphupho lakhe, liba wuphawu lwe-beth—EL, “indlu kaNkulunkulu” (Gen. 28:17; qhathanisa no Gen. 28:22), okukhomba ethempelini, indawo engcwele, isizinda sokusebenza kukaNkulunkulu esindisa isintu.

Kepha, uJakobe akagcini kwezikamoya ekukhonzeni kwakhe kanye nesemuzweni wokuthuthumela mayelana nalokho okwenzeke kuYena. Okungukuthi, wayefuna ukuphendula ngokuphathekayo, ngokubonakalayo. Ngalokho, uJakobe unquma “ukunika isishumi” kuNkulunkulu, hhayi ukuba athole isibusiso kodwa njengempendulo kwisipho sikaNkulunkulu, asemnikeze sona. Lapha futhi sibona umqondo wesishumi kude singakavuki isizwe sakwaIsrayeli.

`Funda futhi uGenesisi 28:11. “Isishumi” sithathwa “kukho konke onginika kona” (Gen. 28:22, NKJV). Yiliphi iphuzu elibalulekile okumele silithathe kulokhu uJakobe akusho lapha mayelana nesishumi nokuthi siyini na?`