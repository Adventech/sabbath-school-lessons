---
title:  Isibusiso Somndeni
date:  25/05/2022
---

KuJakobe iminyaka eyisikhombisa yokugcina yokudingiswa yayingumthwalo, kepha, kwakuyiyona eyayinemiphumela kunayo yonke. UJakobe uzoba nezingane ezingu-11 kwezingu-12 ezizoba ngokhokho babantu bakaNkulunkulu.

Lesisigaba siqukete umongo wendaba kaJakobe (Gen. 25:19-35:26), futhi Siqala sigcine ngomusho osemqoka uNkulunkulu “wavula isizalo,” kubhekiswe ku-Leah (Gen. 29:31) naku-Rachel (Gen. 30:22). Isikhathi ngasinye lesisisho silandelwa ngukuzala, ubufakazi bokuthi lokhu kuzala kungumphumela wesenzo esimangalisayo sikaNkulunkulu.

`Funda: uGenesisi 29:31-30:22. Kumele thina, namuhla, sikuqonde kanjani okwenzeka lapha na?`

UNkulunklu wavula isizalo sika-Leah, futhi wathola indodana u-Reuben, ogama lakhe liquketh isenzo ra’ah, esichaza “ukubona.” Ngoba uNkulunkulu “wabona” ukuthi wayengathandwa nguJakobe (Gen. 29:31), lengane yayiyisinxephezelo kuye ebuhlungwini bakhe nasekuhluphekeni.

Ngale kwalokho, unikeza igama lika-Simeon, eliqukethe isenzo shama’, “wezwa,” kwindodana yakhe yesibili, ngoba uNkulunkulu waye “zwile” (shama’) ukujula kanye nokujivazeka nobuhlungu bakhe futhi, ngalokho, wamdabukela njengalokhu Yena ayekuzwile ukuhlupheka kuka-Hagar (Gen. 29:33).

Indodana ka-Leah “u-Simeon” uzohambisana negama lendodana ka-Hagar “u-Ishmael,” ochaza “uNkulunkulu uyokuzwa” (buka uGen. 16:11). Lapho u-Leah ezala indodana yakhe yokugcina, umbiza ngo-Judah, okuchaza “Dumisani.” U-Leah akasabhekisi ebuhlungwini bakhe noma nakwisibusiso. Ugxila nje kuphela kuNkulunkulu futhi adumise Yena ngomusa Wakhe.

Ngokuyisimanga, kungesikhathi lapho u-Leah engasakwazi ukuzala futhi lapho uNkulunkulu “ekhumbula” u-Rachel futhi avule isizalo sika-Rachel (Gen. 30:22). U-Rachel, intandokazi, kwafuneka elinde iminyaka eyisikhombisa ngemuva komshado wakhe, futhi iminyaka engu-14 ngemuva kokushada noJakobe, ukuba athole indodana yakhe yokuqala (Gen. 29:18, 27; qhathanisa noGen. 30:25). Wametha igama lika “Josefa” ukuphawula ukuthi uNkulunkulu waye “ ‘suse [’asaf] ihlazo lami’ ” futhi “ ‘uyakwandisa [yasaf] kimi enye indodana’ ” (Gen. 30:23, 24, NKJV). Nakuba zingalungile ezinye zalezizenzo, uNkulunkulu wakwazi ukuzisebenzisa, nakuba wayengazivuni, ukuze adale isizwe kwinzalo ka-Abrahama.

`Kungaziphi izindlela lendaba eyembula ngazo ukuthi izinhloso zikaNkulunkulu ziyakufezeka ezulwini nasemhlabeni, ngaphandle kwamaphutha nobuthakathaka babantu na?`