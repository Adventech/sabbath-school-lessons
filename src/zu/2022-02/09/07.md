---
title:  Umcabango Obanzi
date:  27/05/2022
---

UNkulunkulu waqoka uJakobe, hhayi ngoba ekufanele, kepha ngenxa yomusa Wakhe. Kepha, uJakobe wasebenza kanzima ukuzama ukufanela umusa, lokho nje kuyaphikisana. Uma wayewufanele, wawungeke ube ngumusa; kwakuyoba yimisebenzi (Rom. 4:1-5), okuphikisana nevangeli. Kukamuva kuphela lapho uJakobe aqala khona ukuqonda ukubaluleka komusa kaNkulunkulu nokuthi kwakusho ukuthini ukwethemba uNkulunkulu, nokuphila Ngokukholwa, kanye nokuncika ngokuphelele kuJehovah. Amava kaJakobe aqukethe isifundo esibalulekile kumuntu ozimisele: ungasebenzeli ukuzithuthukisa ngokulimaza abanye.

“UJakobe wayecabanga ukuzuza ilungelo lobuzibulo ngobuqili, kodwa wazithola edumele. Wayecabanga ukuthi ulahlekelwa yikho konke, ukuxhumana kwakhe noNkulunkulu, ikhaya lakhe, konke, futhi nangoke eyimbaci edumele. Kodwa yini uNkulunkulu ayenza na? Wabuka isimo sakhe esingenathemba, wabona ukudumala kwakhe, futhi wabona ukuthi khona okungabuyisela udumo kuNkulunkulu. Kuthi lapho ebona isimo sakhe abe esezethula kuye ngesitebhisi, esimele uJesu Kristu. Nangu umuntu, owayelahlekelwe yikho konke ukuxhumana noNkulunkulu, futhi uNkulunkulu wezulu ambuke bese evuma ukuthi uKristu uzoba yibhuloho phezu komsansa owenziwe yisono. Besingabuka futhi sithi Ngilangazelela izulu kodwa ngofinyelela kanjani kulo na? Angiyiboni indlela. Yilokho okwakucatshangwa nguJakobe, futhi ngalokho uNkulunkulu umbonisa umbono wesitebhiso, futhi lesositebhisi sixhumanisa umhlaba nezulu, ngoJesu Kristu. Umuntu angagibela kuso, ngokuba isisekelo saso sihlezi emhlabeni kuthi ingaphezulu laso lifinyelela ezulwini.”—Ellen G. White Comments, The SDA Bible Commentary, vol. 1, p. 1095.

**Imibuzo Yokuxoxisana**

`➊ Buka izimilo zalababantu (Isaka, Rebekah, Jakobe, Esawu,Laban, Rachel, Leah) kwezinye zalezizindaba zomlando ongcwele. Buka onke amanga nobuqili obukhona lapha. Lokhu kusifundisani ngesimo somuntu kanye nomusa kaNkulunkulu na?`

`➋ Lapho ufunda indaba kaJakobe,Yibuphi ubufakazi esingabuthola bokuthi ngokuhamba kwesikhathi isimilo sakhe sasikhula futhi siphusa na?`

`➌ Yiziphi izindlela thina, njengama-Seventh-day Adventist, singaba sengozini yokuba nomoya kaEsawu ngakubuzibulo bakhe na? Okungukuthi, singenza kanjani ukuba siqinisekise ukuthi asiyeki ukuthanda nokuthakasela konke ukukhanya uNkulunkulu asinikeze kona na?`