---
title:  UJakobe no Esawu
date:  22/05/2022
---

`Funda: uGenesisi 25:21-34. Qhathanisa ubuntu bukaJakobe no Esawu. Yiziphi izimpawu ezimenza uJakobe ancikele ekufanelweni yisibusiso zikaIsaka na?`

Sesiyazi kusukela esizalweni sikamama ukuthi uJakobe no Esawu behlukile futhi bazolwisana. Njengoba uEsawu echazwa njengomzingeli onamandla ogijima emathafeni, uJakobe ubonwa njengomuntu “omnene” ohlezi etendeni futhi ezindla. Igama lesiHeberu tam, elihumushwe “omnene” (NKJV), liyisenzo esifanayo nesisetshenziswe kuJobe nakuNowa, esihumushwe “ongenacala” kuJobe (Jobe 8:20, NKJV) futhi “ophelele” kuNowa (Gen. 6:9, NKJV).

Lomehluko esimilweni kubonakala kamuva ezimpilweni zabo (Gen. 27:1-18:5). Ngenkathi uEsawu ebuyela ekhaya ekhathele futhi elambile, uJakobe umphekela amalentil. KuEsawu, ukubonakala kwamanje kanye nokuthakasela ukudla “ ‘namuhla’ ” (Gen. 25:31) kubaluleke ngaphezu kwesibusiso sakusasa esihambisana nobuzibulo bakhe (qhathanisa no Heb. 12:16, 17).

“Izithembiso ezenziwa kuAbrahama futhi zaqiniswa kwindodana yakhe zagcinwa nguIsaka kanye no Rebekah njengezifiso namathemba abo amakhulu. UEsawu noJakobe babezazi lezizithembiso. Babefundiswe ukuthatha ubuzibulo njengento ebaluleke kakhulu, ngokuba babufaka hhayi kuphela ifa lengcebo yezwe kepha ukubaluleka kwezikamoya. Lowo owayebamukela wayezoba ngumpristi womdeni wakhe, futhi abe sohleni lwesizukulwane soMsindisi ozayo wezwe.”—Ellen G. White, Patriarchs and Prophets, p. 177.

KuJakobe, ngokuqhathaniswa nomfowabo, ikusasa lokubaluleka kwezikamoya kwesibusiso yikona okusemqoka. Kepha, kamuva, ngaphansi kokuqhutshwa ngunina (buka uGenesisi 27), uJakobe ngokusobala futhi nangenhloso uqila uyise, futhi esebenzisa igama lika “ ‘Jehovah uNkulunkulu wakho’ ” (Gen. 27:20, NKJV) ekubhebhetheni lobobuqili. Wenza lobu buqili obesabekayo, nakuba azi ukuthi wayekwenzela okuhle.

Imiphumela yaba mibi kakhulu, ithayisela ukungasebenzi kahle phezu komndeni obuvele ungasebenzi kahle.

`Jakobe wayefuna okuthile okuhle, okuthile okubalulekile, futhi okwakutuseka (ikakhulu ngokuqhathaniswa nomoya womfowabo). Kepha, wasebenzisa ubuqili namanga ukuzuza lokho. Singakugwema kanjani ukuwela ogibeni olufanayo lokwenza okubi ukuze “okuhle” kwenzeke na?`