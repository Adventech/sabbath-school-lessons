---
title:  Ubumbano Lwase-Babel
date:  04/05/2022
---

`Funda: uGenesisi 14:1-17. Yini ebalulekile mayelana nokuthi lempi yenzeke ngemuva nje kwesipho Sezwe leSithembiso na? Isifundisani lendaba ngoAbram na?`

Lena yimpi yokuqala okubikwa ngayo Ezibhalweni (Gen. 14:2). Ubumbano lwemikhosi yempi emine yase-Mesopotamia nase-Persia ukuyobhekana nolunye Ubumbano lwemikhosi emihlanu yabaseKanana, kuhlangene namakhosi aseSodoma neGomorrah (Gen. 14:8), kuncoma impi enkulu. (Gen. 14:9). Isizathu salempi simayelana nokuthi abantu baseKanana babehlubukile kubaphathi babo baseBhabheli (Gen. 14:4, 5). Nakuba lendaba ibhekise ekulweni okuthile emlandweni, ukuqondana kwalempi “kazwelonke”, ngemuva nje kwesipho sikaNkulunkulu kuAbram Sezwe leSithembiso, kunikeza lesisigameko ukubaluleka okuthile kwezikamoya.

Ukubayingxenye kwabantu abaningi bezwe laseKanana kuveza ukuthi udaba olwalusengozini lapha kulempi kwakungukubusa phezu kwezwe. Ngokubhinqayo, inkambu kaAbram, okunguyena muntu onendaba ngalokho, ngoba nguyena mnikazi wangempela wezwe, nguyena kuphela ongaphandle kwalokhu, okungenani ekuqaleni.

Isizathu sokuba phakathi kukaAbram ngukuthi kuye, Izwe leSithembiso akalitholanga ngendluzula nangokulwa noma ngobuhlakani bamaqhinga epolitiki. Umbuso kuAbram wawuyisipho sikaNkulunkulu. Okuyisona sizathu sokuthi uAbram angenelele ngumshana wakhe u-Lot, owayethunjiwe ngesikhathi sezimpi (Gne. 14:12, 13).

“UAbraham, ehlezi ngokuthula ezixhobeni zeoki e-Mamre, wathola komunye wababebalekele impi indaba yenhlekelele eyayehlele umshana wakhe. Wayengambambelanga amagqubu u-Lot ngokungabongi kwakhe. Lonke uthando ayenalo ngakuye lwavuka, futhi wazimisela ukuthi kumele ahlangulwe. Efunile, okokuqala, iseluleko sikaNkulunkulu, uAbraham walungiselela impi.”—Ellen G. White, Patriarchs and Prophets, p. 135.

Kodwa uAbram akabhekani nobumbano lonke. Kokubonakala kuyibutho elisheshayo neliyisinyenyela, uhlasela kuphela inkambu u-Lot aboshelwe kuyo. U-Lot uyahlangulwa kanye nenkosi yaseSodoma. Ngalokho, lendoda kaNkulunkulu ethembekileyo ibonisa futhi isibindi esikhulu kanye namandla. Ngokungangabazeki Ithonya lakhe esifundweni lakhula, futhi abantu babona ukuthi uyinhlobo enjani yomuntu futhi bafunda okuningi ngoNkulunkulu ayemkhonza.

`Thonya lini izenzo zethu ezinalo kwabanye na? Ngumbiko onjani esiwuthumelayo ngokholo lwethu ngezenzo zethu na?`