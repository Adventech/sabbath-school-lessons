---
title:  Isilingo SaseGibhithe
date:  02/05/2022
---

`Funda: uGenesisi 12:10-20. Kungani uAbram ashiya Izwe leSithembiso waya eGibhithe na? UFaro waziphatha kanjani ngokuqhathaniswa noAbram na?`

Ngokubhinqayo, uAbram, owayesanda kufika Ezweni leSithembiso, unquma ukulishiya aye eGibhithe ngoba “kunendlala ezweni” (Gen. 12:10, NKJV). Ubufakazi babantu baseKanana beya eGibhithe ngenxa yezikhathi zendlala buvela kakhulu emibhalweni yasendulo yaseGibhithe. Emfundisweni yaseGibhithe kaMerikare, umbhalo wesikhathi se-Middle Kingdom (2060-1700), abantu abaqhamuka eKanana babalulwa njenge “zihlupheki zase-Asia” (aamu) futhi bachazwa njengebahluphekile . . . beswele amanzi . . . abahlali endaweni eyodwa, ukuhamba kwakhe kuqhutshwa ukudla.”—Miriam Lichtheim, Ancient Egyptian Literature, Volume I: The Old and Middle Kingdoms (Berkeley, CA: University of California Press, 1973), pp. 103, 104.

Isilingo SaseGibhithe sasivama ukuba yinkinga kuIsrayeli wasendulo (Num. 14:3, Jer. 2:18). IGibhithe, ngalokho, laba wuphawu lwabantu bethembela kubantu kunokuba bathembele kuNkulunkulu (2 Amakhosi 18:21; Isa. 36:6, 9). EGibhithe, lapho amanzi ayebonakala khona nsuku zonke, ukholo lwalungadingekile, ngokuba isithembiso somhlaba sasibonakala ngokuphazima. Ngokuqhathaniswa nezwe lendlala, iGibhithe lalizwakala liyindawo enhle yokuba kuyo, ngaphandle kwalokho uNkulunkulu ayekusho kuye.

UAbram manje oshiya iKanana uphikisana noAbram owashiya i-Ur. Ngaphambilini, uAbram wayevezwe njengomuntu wokholo owashiya i-Ur esabela ubizo lukaNkulunkulu; manje, uAbram ushiya Izwe leSithembiso ngokwakhe, ngokuthanda kwakhe. Ngaphambilini, uAbram wayencike kuNkulunkulu; manje uziphatha njengosopolitiki ofuna okubonakalayo, okhohlisayo, kanye nongaziphethe kahle ozithembe ngokwakhe. “Ekuhlaleni kwakhe eGibhithe, uAbraham wazibonakalisa ukuthi wayenobuthakathaka besintu futhi engaphelele. Ngokufihla iqiniso lokuthi uSarayi wayengumkakhe, wadazulula ukungathembeli ekuvikeleni kukaNkulunkulu, ukuntula kwalolokholo oluphakeme kanye nesibindi okwakuvama ukubonakala futhi kuyisbonelo empilweni yakhe.”—Ellen G. White, Patriarchs and Prophets, p. 130.

Esikubona lapha, yindlela indoda enkulu kaNkulunkulu engenza ngayo iphutha kepha ingalahlwa nguNkulunkulu. Uma iTestamente Elisha likhuluma ngoAbrahama njengesibonelo sokusindiswa ngokholo, lichaza lokho impela—umusa. Ngoba, uma kwakungewona umusa, uAbraham, njengathi sonke, wayengeka abe nethemba.

`Yini okumele lendaba isifundise yona ngokuba lula, nakumaKristu athembekileyo, ukuphaphalaza endleleni elungile na? Kungani ukungalaleli kungeyona into enhle na?`