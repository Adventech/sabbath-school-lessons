---
title:  Isishumi Sika-Melchizedek
date:  05/05/2022
---

`Funda: uGenesisi 14:18-24 no Heberu 7:1-10. Kwakungubani u-Melchizedek na? Kungani uAbram anikela Isishumi sakhe kulompristi ongaziwa ukuthi usuka kuphi na?`

Ukuqhamuka ngokuphazima kuka-Melchizedek ongaziwa akuyona into eyethusayo. Ngemuva kokuba uAbram ebongwe ngamakhosi aseKanana, manje ubonga lompristi, ukubonga okwembulwa ngokunikela kwakhe Isishumi kuye.

U-Mechizedek uqhamuka edolobheni lase-Salem, okuchaza “ukuthula,” umbiko ofanelekile emuva kwenxushunxushu yempi. Isigaba tsedek, “ukulunga,” egameni lika-Melchizedek, siqhamuka ngokuqhathaniswa nenkosi yase Sodom, Bera (“ebubini”), neGomorrah, Birsha (“enkohlakalweni”), mhlawumbe yizibongo zalokho abakumele (Gen. 14:12).

U-Melchizedek uqhamuka emuva kokuhlehliswa kodlame Nobubi obumelwe yilamakhosi aseKanana. Lesisahluko siqukethe futhi inkomba yokuqala ebhayibheli yegama “Umpristi” (Gen. 14:18). Ukuhlobana kuka-Melchizedek no “Nkulunkulu Ophakeme Kunakho Konke” (Gen. 14:18, NKJV), lowo uAbrama ambiza ngoNkulunkulu wakhe (Gen. 14:22), ngokusobala kukhomba ukuthi uAbram wambona njengompristi kaNkulunkulu okhonzwa nguAbram. U-Melchizedek, nokho, Akumele afaniswe noKristu. Wayengummeli kaNkulunkulu phakathi kwabantu ngalesosikhathi (Ellen G. White Comments, The SDA Bible Commentary, vol. 1, pp. 1092, 1093).

U-Melchizedeki uyaphatha, nembala, njengompristi. Uphaka “isinkwa newayini,” ukuxhumana okuvama ukubhekisa ekusetshenzisweni kwesiphuzo somvini (But. 7:13, 2 Kron. 31:5), okuqhamuka kabusha ngokwendikimba yokunikela Isishumi (Dut. 14:23). Ngaphezu kwalokho, ubusisa uAbram (Gen. 14:19).

Kusenjalo, uAbram, “wamnikeza Isishumi sakho konke” (Gen. 14:20, NKJV) njengokuphendula kuJehovah uMdali, “Umnikazi wezulu nomhlaba” (Gen. 14:19, NKJV). Lesi sihloko sibhekisa esingenisweni nendaba yoKudala (Gen. 1:1,NKJV), lapho umusho “izulu nomhlaba” uchaza ukuphelela noma “konke.” Ngalokho, Isishumi siqondwa njengokwethula ukubonga kuMdali, umnini wakho konke (Heb. 7:2–6; qhathanisa no Gen. 28:22). Ngokungalindelekile, Isishumi siqondwa ngokhonzayo hhayi njengesipho esiya kuNkulunkulu, kepha njengesipho esiqhamuka kuNkulunkulu, ngoba uNkulunkulu usinikeza konke kwasekuqaleni.

`Kungani isenzo sokubuyisa okweshumi siyinkomba enamandla yokholo, futhi nesikhulu ekwakheni ukholo na?`