---
title:  Imvelaphi KaAbrahama
date:  30/04/2022
---

### Kuleliviki Funda ku
Genesis 12; Isa. 48:20; Isa. 36:6, 9; Jer. 2:18; Genesis 13; Genesis 14; Heb. 7:1–10.

> <p>Indimana Yenkumbulo</p>
> “Ngokukholwa u-Abrahama walalela ebizwa ukuba aphume aye endaweni abezakuyamukeliswa ibe yifa lakhe; waphuma engazi lapho eya khona” (Hebrews 11:8, NKJV).

Manje sesifike phakathi nendawo nencwadi kaGenesisi. Lesisigaba esiphakathi endawo (Genesisi 12-22) sizophatha uhambo lukaAbrahama, kusukela obizweni lokuqala lukaNkulunkulu, lekh lekha, “Hamba!” (Gen. 12:1), olwenza uAbrahama ashiye imuva lakhe obizweni lwesibili lukaNkulunkulu, lekh lekha, “Hamba!” (Gne. 22:2), oluholela ukuba uAbrahama ashiye ikusasa (njengalokhu lalizobakhona kwindodana yakhe). Ngenxa yalokho, uAbrahama njalo usohambeni, okuyingakho njalo ebizwa “ngesihambi) (Gen. 17:8).

Ekuhambeni kwakhe, uAbrahama usesikhaleni, akanamuva, ulishiyile, futhi akanalo ikusasa, akaliboni. Phakathi kwalokhu kubizwa okubili, okwakha uhambo lokholo lukaAbrahama, uAbrahama uzwa izwi likaNkulunkulu, elimqinisekisayo: “ ‘Ungesabi’ ” (Gen. 15:1, NKJV). Leligama likaNkulunkulu liphawula izigaba ezintathu zohambo lukaAbrahama, esizozifunda kumaviki 6, 7, no 8.

UAbrahama yisibonelo Sokholo (Gen. 17:6) futhi ukhunjulwa Ezibhalweni zesiHeberu njengendoda yokholo (Neh. 9:7, 8). KwiTestamente Elisha, uAbrahama ubalulwa kakhulu kunabo bonke abakwiTestamente Elidala, futhi isizathu salokhu sizoqala ukusibona kuleliviki.

_*Funda isifundo saleliviki ukulungiselela iSabatha, uNhlaba 7._