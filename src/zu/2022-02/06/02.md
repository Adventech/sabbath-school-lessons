---
title:  Ukusuka Kuka-Abrahama
date:  01/05/2022
---

`Funda: uGenesisi 12:1-9. Kungani uNkulunkulu abiza uAbram ukuba ashiye izwe lakhe nomndeni na? Waphendula kanjani uAbram na?`

Mhla egcina uNkulunkulu ukukhuluma nomuntu, okungenani njengalokhu kubikwe Ezibhalweni, kwakunguNowa, ukumqinisekisa ngemuva kukaZamcolo ukuthi uyakusungula isivumelwano nakho konke okwenyama (Gen. 9:15-17) nokuthi akusayikubakhona uzamcolo womhlaba wonke. Izwi elisha likaNkulunkulu, manje kuAbram, lixhumanisa kabusha nalesosithembiso: zonke izizwe zomhlaba ziyobusiswa ngoAbram.

Ukugcwaliseka kwalesosiprofetho kuqala ngokushiya imuva. UAbram ushiya konke akwaziyo, Umndeni wakhe, izwe lakhe, nanengxenye yakhe. Ukuqina kalokhu kushiya kubonakala ekuphinda-phindweni kwegama eliphambili “hamba,” eliqhamuka izihlandlo eziyisikhombisa kulendikimba. UAbram kumele kuqala ashiye izwe lakhe, “i-Ur yamaKhaledi,” okuyi-Babylonia futhi (Gen. 11:31, Isa. 13:19). Lolubizo loku “phuma eBhabeli” lunomlando omude phakathi kwabaprofethi basebhayibhelini (Isa. 48:20, Samb. 18:4).

Ukuhamba kukaAbram kuthinta nomndeni wakhe. UAbram kumele ashiye ifa lakhe futhi nakho konke ayekufundile futhi wakuzuza ngokwamafa, imfundo, kanye nethonya.

Kepha, ubizo lukaNkulunkulu lufaka okungaphezulu. Isisho sesiHeberu lekh lekha, “hamba,” sihumushwe ngokuyiso, sichaza “hamba ngokwakho” noma “zihambele ngokwakho.” Ukuhamba kukaAbram esuka eBhabheli kuthinta okungaphezulu kwendawo, noma Umndeni wakhe. Isisho sesiHeberu sincoma isigcizelelo phezu kwakhe. UAbram kumele ahambe yena, ukususa ingxenye yakhe equkethe imuva lakhe laseBhabheli.

Umgomo walokhu kushiya “ngumhlaba” uNkulunkulu azombonisa wona. Ulimi olufanayo luzosetshenziswa futhi ngokwendikimba yokunikela ngoIsaka (Gen. 22:2), ukubhekisa entabeni yaseMoriya, lapho uIsaka ezonikelwa khona kanye nalapho ithempeli laseJerusalema lizokwakhiwa khona (2 Kron. 3:1). Isithembiso sikaNkulunkulu Asikho mayelana nezwe eliphathekayo kuphela kepha simayelana nosindiso lomhlaba. Lomqondo uqiniswa esithembisweni sikaNkulunkulu sokubusisa zonke izizwe (Gen. 12:2, 3). Isenzo barakh, “busisa,” siqhamuka izikhathi ezinhlanu kulesisahluko. Uhlelo lwalesisibusiso sikazwe lonke lusebenza “ngenzalo” kuAbram (Gen. 22:18, Gen. 26:4, Gen. 28:14). Umbhalo ubhekisa lapha “kwinzalo,” okuzothi ekugcineni igcwaliseke kuJesu Kristu.

`Yini uNkulunkulu angase ube ukubizela ukuba uyishiye emuva; Okungukuthi, Iyiphi ingxenye yempilo yakho okumele uyishiye ukuze usabele ubuzo lukaNkulunkulu na?`