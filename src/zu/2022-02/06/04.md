---
title:  UAbram no Lot
date:  03/05/2022
---

`Funda: uGenesisi 13:1-18. Lendaba isifundisani ngokubaluleka kwesimilo na?`

UAbram ubuyela lapho abekade ekhona ngaphambilini, sengathi uhambo lwakhe lwaseGibhithe belungukuphambuka nje. Umlando kaNkulunkulu noAbram uyaqala futhi, lapho obukade umile ohambeni lwakhe lokuqala oluya Ezweni leSithembiso. Isikhumulo sokuqala sikaAbram yi-Bhethel (Gen. 13:3), njengasohambweni lokuqala oluya ezweni (Gen. 12:3-6). Usephendukile uAbram futhi ubuyele “kuYena”: uAbram, indoda yokholo.

Ukuxhumana kabusha kukaAbram noNkulunkulu kubonakala ebudlelwaneni bakhe nabantu, ngendlela aphatha ngayo inkinga no-Lot, umshana wakhe, mayelana nokusetshenziswa komhlaba. Nakuba kunjalo, nguAbram ngokwakhe ophakamisa isivumelwano soxolo futhi avumele u-Lot ukuba akhethe kuqala (Gen. 13:9, 10), isenzo sokuvuleleka nobumnene, esibonakalisa uhlobo lwendoda ayeyiyo uAbrama.

Ukuthi u-Lot wazikhethela ingxenye elula nenhle, indawo enamanzi (Gen. 13:10, 11), ngenandaba Nobubi bomakhelwane bakhe bakusasa (Gen. 13:13), kwembula okuthile ngomhobholo nesimilo sakhe. Umusho othi “ngokwakhe” usikhumbuza ababephila ngaphambi kukaZamcolo, nabo abazikhethela “ngokwabo” (Gen. 6:2).

Ngokwehlukile, ukwenza kukaAbram kwakuyisenzo Sokholo. UAbram akakhethanga izwe; lanikezwa yena ngomusa kaNkulunkulu. Ngokungafani no-Lot, uAbram wabuka izwe kuphela ngokuyalelwa nguNkulunkulu (Gen. 13:14). Kusekwehlukaneni kukaAbram no-Lot lapho uNkulunkulu ephinda ekhuluma naye futhi (Gen. 13:14). Empeleni, lokhu kungokoluqala okulotshiwe uNkulunkulu ekhuluma noAbram salokhu ambiza e-Ur. “ ‘UJehova wathi ku-Abrama, uLoti esehlukene naye: “Phakamisa manje amehlo akho ubuke, usendaweni lapho umi khona, ngasenyakatho, naseningizimu, nasempumalanga, nasentshonalanga; ngokuba izwe lonke olibonayo ngiyakulinika wena nenzalo yakho kuze kube phakade’ ” (Gen. 13:14, 15, NKJV). UNkulunkulu abese mema uAbram ukuba “ ‘ahambe’ ” kulo izwe njengesenzo sokuzithathela. “ ‘Suka udabule izwe, ubude balo nobubanzi balo, ngokuba ngiyakukunika lona’ ” (Gen. 13:17, NKJV).

UJehovah, nokho, ukwenza kube sobala ukuthi Yena, Nkulunkulu, ulinikeza kuAbram. Yisipho, isipho somusa, okumele uAbram asithathe ngokholo, ukholo oluholela ekulaleleni. Kungumsebenzi kaNkulunkulu kuphela ozoletha konke Yena akuthembise uAbram lapha (buka uGen. 13:14–17).

`Singafunda kanjani ukuba mnene futhi sivuleleke kwabanye, nakuba bengenjalo ngakithina na?`