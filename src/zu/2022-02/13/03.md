---
title:  UJakobe Uzinza EGibhithe
date:  20/06/2022
---

Kuyathathekisa kakhulu indlela, ngaphandle kwakho konke uJakobe ayesekutsheliwe ngokuphila kukaJosefa eGibhithe, uJehovah aqhubeka nokumnika “imibono yasebusuku” (Gen. 46:2) futhi kuyo amyalele ukuba ahambe. UJakobe ushiya Izwe leSithembiso eya, kuzo zonke izindawo, eGibhithe—okuthi kamuva lihambisane nendawo abantu bakaNkulunkulu abangafuni ukuya kuyo (Deut. 17:16).

`Funda: uGenesisi 47. Maqiniso mani kanye nezimiso akwezikamoya esingawathola kulombiko na?`

“UJosefa wathatha Abafowabo abahlanu ukuyobethula kuFaro kanye nokuthola kuye umhlaba abazohlala kuwo. Ukubonga kuJosefa kungezeka kwaholela inkosi ukuba ibahloniphe ngokubabeka ezikhundleni zombuso; kodwa uJosefa, eqinisekile ekukhonzeni uJehovah, wafuna Ukusindisa Abafowabo ezilingweni ababe ngabhekana nazo Enkundleni yobuhedeni; ngalokho wabaluleka, lapho bebuzwa yinkosi, ukuba bayitshele ngokusobala imisebenzi yabo. Amadodana kaJakobe alandela iseluleko sakhe, eqikelela futhi ukusho ukuthi babezele nje ukuquba ezweni, hhayi ukuba yizakhamuzi zaphakade kulo, ngalokho benelungelo lokuhamba uma befuna. Inkosi yababela indawo, njengoba inikeziwe, ‘kokungcono kunakho konke ezweni,’ izwe laseGosheni.”—Ellen G. White, Patriarchs and Prophets, p. 233.

Ngokuphusile, futhi, uFaro akakhuthazi lezizihambi ukuba zibe yizinxibi, ziphile ngeminikelo kasokhaya. Ubuza mayelana “nemisebenzi” yabo (Gen. 47:3, NKJV) ukuze bangene kangcono endaweni yabo entsha. Futhi ulangazelela ukusebenzisa amakhono abo, futhi aze ancome ukuthi basebenzele yena njenge “zinduna zezinkomo [zakhe]” (Gen. 47:6, NKJV).

Nokho, nakuba uJakobe, umfokazi, engaphansi, isihambi, uma phambi komholi wezwe, futhi njengalokhu umbhalo usho, “UJakobe wabusisa uFaro” (Gen. 47:7). Yena, isihambi esithobekile, nguyena obusisa uFaro, umbusi weGibhithe enamandla na? Kungani kubenjalo na?

Isenzo ‘amad lifney, “ukubeka . . . ngaphambili” (Gen. 47:7), sivama ukusetshenziswa ngokwengqikithi yobupristi (Lev. 14:11). Ngokubuka ukuthi eGibhithe yasemandulo uFaro wayenezinga lompristi ophezulu kunabo bonke, lokhu kuchaza ukuthi, ngokwezikamoya, uJakobe uma engaphazelu kompristi ophezulu kunabo bonke baseGibhithe, ephakeme kunoFaro uqobo.

`Noma ngabe sikwesiphi isikhundla empilweni, kumele kusho ukuthini kithina, endleleni esiphatha ngayo abanye, ukuthi si “ngubupristi bobukhosi, isizwe esingcwele, abantu Bakhe abakhethiweyo” (1 Pet. 2:9) na? Zibopho zini ezibekwa wukholo lwethu phezu kwethu na?`