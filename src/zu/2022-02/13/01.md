---
title:  UIsrayeli EGibhithe
date:  18/06/2022
---

### Funda Lokhu Kuleliviki
Genesis 46; Rom. 10:12, 13; Genesis 47; Genesis 48; Zenzo 3:25, 26; Genesis 49; Fili. 2:10; Gen. 49:29–50:21.

> <p>Indimana Yenkumbulo</p>
> “U-Israyeli wahlala ezweni laseGibithe ezweni laseGosheni; bafuya khona, bazala, banda kakhulu” (Genesis 47:27, NKJV).

UGenesisi uthinta iminyaka yokugcina kaJakobe noJosefa bendawonye. Sibona uJakobe (Israyeli) eshiya eKanana (Genesisi 46) ukuze ayozinza eGibhithe (Genesisi 47), futhi uzofa (Gen. 49:29-50:21). Kepha, nakuba elapha eGibhithe, ithemba leZwe leSithembiso lisalokhu lilikhulu emcabangweni (Gen. 50:22-26).

Ngokushesha efikile uJakobe eGibhithe, ubusisa uFaro (Gen. 47:7-10), ngalokho egcwalisa (ngokungaphelele, nembala) isithembiso SikaAbrahama sokuba yisibusiso ezizweni (Gen. 12:3). Kamuva, esezofa, uJakobe ubusisa amadodana kaJosefa (Genesisi 48). UJakobe futhi ubusisa amadodana akhe (Gen. 49:1-28). Futhi enze iziprofetho ezithathekisayo ngamunye kubo ngokwengqikithi yekusasa lezizwe ezingu-12 zakwaIsrayeli (Gen. 49:1-27).

Iqiniso, nokho, lokuthi uIsrayeli “uhlezi” ekudingisweni, eGibhithe njengezihambi, kuhambisana nethemba leZwe leSithembiso. Futhi nakuba incwadi kaGenesisi ngokwayo igcina ngabantwana bakwaIsrayeli beseGibhithe, amanye amazwi okugcina kaJosefa akhomba kwenye indawo: “ ‘Mina sengiyafa, kepha uNkulunkulu uzakunihambela nokunihambela, anikhuphule kuleli zwe, aniyise ezweni alifungela o-Abrahama, no-Isaka, noJakobe’ ” (Gen. 50:24, NKJV).

_*Funda isifundo saleliviki ukulungiselela iSabatha, uNhlangulana 25._