---
title:  UJakobe Ubusisa Amadodana KaJosefa
date:  21/06/2022
---

Njengoba uJakobe esesondela ekufeni kwakhe, ukhumbula ukubuyela kwakhe e-Bethel (Gen. 35:1-15), ngenkathi amukela kuNkulunkulu isithembiso esivuselelwe “sefa elingunaphakade” (Gen. 48:4) esanikezwa ku-Abrahama (Gen. 17:8). Ithemba leZwe leSithembiso, ngakhoke, lingumcabango oduduzayo owondla ithemba lakhe lapho ezwa ukufa kuza. UJakobe uphendukela, nokho, kumadodana kaJosefa amabili, ayezalelwe eGibhithe, futhi awabusise, kodwa akwenze lokho ngokwengqikithi yesithembiso sekusasa esimayelana nenzalo yakhe.

`Funda: uGenesisi 48. Kungani uJakobe abusisa amadodana kaJosefa amabili lapha, hhayi abanye abazukulu bakhe na?`

Amadodana amabili kaJosefa, u-Manasseh no-Ephraim, yibona kuphela abazukulu uJakobe ababusisa. Ngalokho baphakamiselwa ekusukeni ekubeni ngabazukulu babesezingeni lamadodana (Gen. 48:5). Nakuba isibusiso sikaJakobe sigudla ukuphakama kowesibili (Ephraim) phezu kowokuqala (Manasseh), isibusiso SikaJakobe simayelana kakhulu noJosefa (Gen. 48:15).

Esikubona lapha ngubufakazi bokuthembeka kukaNkulunkulu kubo ngaphambilini kanye nesithembiso Sakhe kubo ngekusasa. UJakobe ubhekisa kuNkulunkulu ka-Abrahama noIsaka (Gen. 48:15), owabahlinzeka ngokudla nangokuvikeleka. NguNkulunkulu ofanayo “ongihlenge kubo bonke ububi” (Gen: 48:16, NKJV). UJakobe ukhumbula futhi “uNkulunkulu wase-Bethel” (Gen 31:13), abambana naye (Gen. 32:29) futhi nowaguqula igama lakhe lisuka kuJakobe laba ngu “Israyeli (Gen. 32:26-29).

Ngokubhekisa kuwo onke lamava, lapho uNkulunkulu eguqula ububi ebenza okuhle, uJakobe wethula ithemba lakhe lokuthi uNkukunkulu akayikunakekela kuphela izimpilo zabazukulu bakhe manje, njengalokhu enzile kuye nakuJosefa, ucabanga futhi ngekusasa, lapho Isizukulwane sakhe siyobuyela eKanana. Lelithemba lisobala ekubhekiseni kwakhe e-Shechem (Gen. 48:22), okungesona nje isiqhephu somhlaba asithenga (Gen. 33:19) kodwa indawo lapho amathambo kaJosefa ayobekwa khona (Josh 24:22) futhi nalapho izwe liyakwabiwa khona ezizweni zakwaIsrayeli (Josh. 24:1). Nakukho konke osekwenzekile, uJakobe wagcina emqondweni izithembiso zikaNkulunkulu, owayethe ngalomndeni “ ‘yonke Imindeni yomhlaba iyakubusiswa’ ” (Gen 12:3, NKJV).

`Funda iZenzo 3:25, 26. NgokukaPetro, lesisithembiso SikaGenesisi 12:3 sagcwaliseka kanjani na? Thina, ngokwethu, sisamukele kanjani lesisithembiso na?`