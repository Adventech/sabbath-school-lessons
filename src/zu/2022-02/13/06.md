---
title:  Ithemba LeZwe LeSithembiso
date:  23/06/2022
---

`Funda: uGenesisi 49:29-50:21. Yiziphi izindikimba ezinkulu zethemba ezitholakala ekupheleni kwencwadi kaGenesisi na?`

Isiphetho sikaGenesisi sakhiwe yizigameko ezintathu ezigcwele ithemba.

Esokuqala, yithemba lokuthi uIsrayeli uzobuyela Ezweni leSithembiso. UMose, umlobi kaGenesisi, uchaza ukufa nokungcwatshwa kukaJakobe noJosefa njengezigameko ezikhomba Ezweni leSithembiso. Ngokushesha emuva kwalesisibusiso nesiprofetho “kwizizwe eziyishumi nambili zikaIsrayeli” (Gen. 49:28) uJakobe ucabanga ngokufa kwakhe futhi ayaleze amadodana akhe ukuba amungcwabe eKanana, emhumeni wase-Machphela, lapho u-Sarah angcwatshwa khona (Gen. 49:29-31). Indaba echaza udwendwe lomngcwabo oluya eKanana luba yisandulelo, eminyakeni engamakhulu ambalwa elandelayo, yoFuduko oluphuma eGibhithe.

Esesibili, yithemba lokuthi uNkulunkulu uzoguqula okubi kube ngokuhle. Ngemuva kokufa kukaJakobe nokungcwatshwa kwakhe, Abafowabo bakaJosefa bakhathazekile ngekusasa labo. Bayesaba ukuthi uJosefa uzoziphindiselela kubo. Beza kuJosefa futhi bakhothame phambi kwakhe belungele ukuba yizinceku zakhe (Gen. 50:18), umbono okhumbuza ngamaphupho kaJosefa esiprofetho. UJosefa uyabaqinisekisa futh abatshele ukuba “bangesabi” (Gen. 50:19, NKJV), isisho esibhekise kwikusasa (Gen. 15:1); ngoba lokho “okwakumele kube ngokubi” ngakimi, “uNkulunkulu wayekuhlosele okuhle” (Gen. 50:20, NKJV), futhi kwaguqula ukwenzeka kwezinto zabheka osindisweni (Gen.50:19-21; qhathanisa no Gen. 45:5, 7-9). Okungukuthi, nakuba kunokuhluleka okuningi kwesintu, ukuhola kukaNkulunkulu kuyokwengamela.

Esesithathu, siyithemba lokuthi uNkulunkulu uzosindisa isintu esiwileyo. Indaba yokufa kukaJosefa endimaneni yokugcina kaGenesisi ibanzi kunokufa nje kwakhe. Ngokungavamile, uJosefa akayalezi ukuba amathambo akhe angcwatshwe. Kunalokho ubhekisa esikhathini “uNkulunkulu nembala eyakunivakashela, futhi niyakuthatha amathambo ami ukusuka lapha” (Gen. 50:25), lokho bakwenza, eminyakeni ekamuva, ngokulalela lawomazwi (buka uEksod. 13:19). Ekugcineni, ithemba LeZwe leSithembiso, iKanana, liwu phawu, isandulelo, sethemba elikhulu losindiso, lokubuyiselwa, leJerusalema entsha nomhlaba omusha—ithemba elikhulu lethu sonke, ithemba eliqinisekiswa ngukufaa kuka-Shiloh.

`Funda iSambulo 21:1-4. Lezizindimana zilimela kanjani  ithemba elikhulu kunawo onke esinalo na? Ngaphandle kwalesisithembiso, yiliphi ithemba esinalo ngaphandle kokufa kuphela okungukuphela kwazo zonke Izinkinga zethu na?`