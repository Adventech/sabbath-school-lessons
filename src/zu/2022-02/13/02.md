---
title:  UJakobe Uya KuJosefa
date:  19/06/2022
---

`Funda: uGenesisi 46. Yini ephawulekayo ngokushiya iKanana kukaJakobe na?`

Lapho uJakobe eshiya indawo yakhe eKanana, ugcwele ithemba. Isiqiniseko sokuthi ngeke aphinde alambe, kanye nezindaba ezinhle zokuthi uJosefa uyaphila, kufanele ukuba zazimnike ugqozi lokuthi udinga ukushiya Izwe leSithembiso.

Ukuhamba kukaJakobe kwenanela amava kaAbrahama, nakuba kuAbrahama wayeya Ezweni leSithembiso. UJakobe uzwa isithembiso esifanyo naleso uAbrahama asizwa kuNkulunkulu, sokuthi uyakumenza “isizwe esikhulu” (Gen. 46:3; qhathanisa no Ge. 12:2). Ubizo lukaNkulunkulu lapho lukhumbuzisa futhi ngesivumelwano sikaNkulunkulu noAbrahama; kuzo zombili izikhathi uNkulunkulu usebenzisa amazwi afanayo okuqinisekisa “ ‘ungesabi’ ” (Gen. 46:3; qhathanisa no Gen. 15:1), aqukethe isithembiso sekusasa elikhazimilayo.

Ukwenza uhla olugcwele lwamagama abantwana bakaIsrayeli abaya eGibhithe, kuhlangene namadodakazi (Gen. 46:7), kuveza isithembiso sikaNkulunkulu sokuqhama kuAbrahama nakuba engakabi nabo abantwana. Isibalo “amashumi ayisikhombisa” (kufaka uJakobe, Josefa, namadodana akhe amabili) kwethula umqondo wokuphelela. Ngu “Israyeli wonke” oya eGibhithe. Kuyaphawuleka futhi ukuthi isibalo u-70 sihambisana nesiba sezizwe (Genesisi 10), okuncoma ukuthi okumiselwe izizwe zonke kusengcupheni ohambeni lukaJakobe.

Leliqiniso lizoba sobala kakhulu eminyakeni eminingi elandelayo, ngemuva kwesiphambano futhi nokwembula okugcwele kohlelo losindiso, nembala, elalingelesintu sonke, yonke indawo, hhayi kuphela abantwana baka-Abrahama.

Ngamanye amazwi, nakuba zithathekisa kangakanani izindaba mayelana nalomndeni, inzalo ka-Abrahama, futhi noma yiziphi izifundo zikamoya esingazithatha kuzo—lezizindaba ziseZwini likaNkulunkulu ngoba ziyingxenye yomlando wosindiso; ziyingxenye yohlelo lukaNkulunkulu lokuletha insindiso kubantu abantu abaningi kulomhlaba owileyo.

**“Ngokuba akukho mahluko phakathi komJuda nomGreki, lokhu yena uyiNkosi yabo bonke, ubacebele bonke abakhuleka kuye, ngokuba ‘bonke abayakukhuleka egameni leNkosi bayakusindiswa’ ” (Rom. 10:12, 13, NKJV).**

`Uthini uPawule lapha ngobubanzi bevangeli na? Okubaluleke kakhulu, lamazwi athini kithina mayelana nalokho njengebandla okumele ngabe siyakwenza ukusiza ekusabalaliseni ivangeli na?`