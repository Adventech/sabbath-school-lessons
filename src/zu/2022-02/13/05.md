---
title:  UJakobe Ubusisa Amadoda Akhe
date:  22/06/2022
---

`Funda: uGensisi 49:1-28. Kuyini ubaluleka kwezikamoya kukaJakobe ebusisa abamadodana akhe na?`

Ngale kweziprofetho ezimayelana nomlando wezizwe zakwaIsrayeli ngalesikhathi, uJakobe ubona uMesiya kanye nethemba eliphezulu losindiso. Lelithemba seliyabonakala emazwini okuqala kaJakobe “ezinsukwini zokugcina” (Gen. 49:1), isisho sibhekise ekuzeni kwenkosi enguMesiya (Isa. 2:2, Dan. 10:14).

Umbhalo uqhubeka nomlando wekusasa lendoda ngayinye. Lokhu akukona ukubeka phambili Isiphetho, sengathi uNkulunkulu wayefuna lamadoda abhekana nalokho abhekana nako; kunalokho, yizinkulumo zalokho izimilo zabo kanye nezimilo zabantwana babo ezazizokukwenza kwenzeke. UNkulunkulu azi, ngokwesibonelo, ukuthi othile uzobulala ongenacala kwehluka kakhulu kunokuthi uNkulunkulu afune umbulali ekwenzile lokho.

`Funda: uGensisi 49:8-12. Yisiphi isiprofetho esinikezwa lapha, futhi kungani sibalulekile na?`

Ngaphezu kwentando yesintu, uNkulunkulu uyalazi ikusasa, futhi wayehlele ukuthi kuyoba ngo-Judah lapho uMesiya eyoza khona. U-Judah (Gen. 49:8-12), omelwe yingonyama (Gen. 49:9), ubhekisa ebukhosini nasekudumiseni. U-Judah uzuveza Inkosi uDavide, kodwa futhi u-Shiloh, Okungukuthi, lowo oyoletha u-shalom “ukuthula” (Isa. 9:6, 7) Kuye “uyolalelwa ngabantu” (Gen. 49:10, NKJV).

AmaJudah kudala bakubonalokhu njengesiprofetho SikaMesiya esikhomba kuMesiya ozayo, futhi namaKristu, ngokunjalo, awubonile lombhalo njengokhomba kuJesu. “Kuye kuyobuthana abantu” (Gen. 49 :10), Okungukuthi, mhlawumbe, isandulelo sesithembiso seTestamente Elisha, “sokuthi egameni likaJesu wonke amadolo ayakukhothama” (Fili. 2:10).

Njengalokhu u-Ellen G. White abhala: “Ingonyama, inkosi yehlathi, iwuphawu olufanele lwalesisizwe,kuso okweza uDavide, kanye nendodana kaDavide, u-Shiloh, ‘Ingonyama’ yeqiniso ‘yesizwe sakwa-Judah,’ kuye onke amandla eyogcina ekhotheme futhi nezizwe zonke zimkhonza.”—Patriarchs and Prophets, p. 236.

`Kungani kumele sikhonze uJesu manje, nangaphambi kokuba zonke izizwe zikwenze lokho na?`