---
title:  Umcabango Obanzi
date:  24/06/2022
---

Ellen G. White, “Joseph and His Brothers,” in Patriarchs and Prophets, pp. 233–240.

“Impilo kaJosefa iyisibonelo sempilo kaKristu. Kwakuyinzondo eyaqhuba Abafowabo bakaJosefa ukuba bamthengise njengesigqila; babenethemba lokumvimbela ukuba abemukhulu kunabo. Futhi lapho ethwalwa esiwa eGibhithe, bazikhohlisa ngokuthi babengasezukuhlushwa ngamaphupho akhe, nokuthi babesuse wonke Amathuba okugwaliseka kwawo. Kodwa ukwenza kwabo kwengamelwa nguNkulunkulu ukufeza sona impela isiganeko ababehlose ukusivmba. Kanjalo nabapristi bamaJuda kanye nabadala babenomhawu ngakuKristu, besaba ukuthi wayesuse kubo ukubhekwa ngabantu. Bambulala Yena, ukuvimbela Yena ukuba abe yinkosi, kodwa ngalokho babenza kube nalowo mphumela.

“UJosefa, ngokuboshwa kwakhe eGibhithe, waba ngumsindisi womndeni kayise; kepha leliqiniso alizange linciphise icala labafowabo. Kanjalo nokubethelwa kukaKristu yizitha Zakhe kwamenza Yena uMsindisi wesintu, uMhlengi wesizwe esiwileyo, kanye noMbusi wezwe lonke; kodwa ubugebengu kwababulali Bakhe babunyantisa sengathi isandla sikaNkulunkulu sasingazange silawule izigameko ukuze kukhazimule Yena futhi kube kuhle kubantu.

“Njengalokhu uJosefa athengiselwa kubahedeni ngabafowabo, kanjalo noKristu wathengiswa kwizitha zakhe ezinkulu ngomunye wabafundi Bakhe. UJosefa wabhecwa ngecala futhi waphonswa etilongweni ngenxa yokulunga kwakhe; kanjalo noKrsitu wanengwa futhi walahlwa ngenxa yokulunga Kwakhe, nempilo yokuzidela eyayikhuza isono; futhi nakuba engenacala, wagwetshwa ngobufakazi bofakazi ababili bamanga. Futhi ukubekezela kukaJosefa kanye nobumnene ngaphansi kokuhlushwa, ukulungela kwakhe Ukuxolela kanye nokuphatha kahle Abafowabo, kumele ukubekezela okungakhonondi koMsindisi ngaphansi kwenzondo nokuhlukumezwa ngamadoda akhohlakeleyo, nokuxolela Kwakhe, hhayi kuphela ababembulala, kodwa bonke abeze kuYena bevuma izono zabo futhi befuna intethelelo.”—Ellen G. White, Patriarchs and Prophets, pp. 239, 240.

**Imibuzo Yokuxoxisana**

`➊ Sekufe uJakobe, Abafowabo bakaJosefa besaba ukuthi manje uJosefa uzoziphindiselela kubo. Lokhu kusifundisani ngecala ababesaligcinile na? Ukwenza kukaJosefa kusifundisani ngokuxolela abanecala na?`

`➋ Yikuphi okunye ukuhambisana phakathi kwempilo kaJosefa nekaJesu na?`

`➌ Gxila eqinisweni lokuthi nakuba uNkulunkulu ekugcineni elazi ikusasa, sisenelungelo lokukhetha ngokuthanda kwethu. Siyihlanganisa kanjani lemiqondo emibili na?`