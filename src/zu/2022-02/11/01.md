---
title:  UJosefa, Inkosi Yamaphupho
date:  04/06/2022
---

### Funda Lokhu Kuleliviki
Genesis 37; Mat. 20:26, 27; Zenzo 7:9; Genesis 38; Genesis 39; Gen. 40:1–41:36.

> <p>Indimana Yenkumbulo</p>
> “Bakhulumisana omunye nomunye, bathi, ‘Bhekani, inyanga yamaphupho iyeza!’” (Genesis 37:19, NKJV).

Indaba kaJosefa (Genesisi 37-50) ithatha isigaba sokugcina sencwadi kaGenesisi, kusukela emaphupheni akhe okuqala eKanana (Gen. 37:1-11) kuze kube sekufeni kwakhe eGibhithe (Gen. 50:26). Empeleni, uJosefa Uthatha indawo enkulu kuGenesisi kananoma Iyiphi inzalamuzi. Nakuba uJosefa engomunye nje wamadodana kaJakobe, wethulwa kuGenesisi njengenzalamuzi enkulu, njengoAbrahama, Isaka, noJakobe.

Njengoba sizobona, futhi, impilo kaJosefa igqamisa amaqiniso amabili ezezibhalo: elokuqala, uNkulunkulu ugcwalisa izithembiso Zakhe; elesibili, uNkulunkulu angaguqula ububi bube ngokuhle.

Ekufundeni kwaleliviki, sizogxila empilweni kaJosefa esemncane. Uyindodana eyintandokaza kaJakobe, ositeketiso sakhe singu-ba‘al hakhalomot, “umphuphi” (Gen. 37:19), okuchaza ngokuqondile “inkosi Yamaphupho,” okuthekela ukuthi ungumpetha wamaphupho. Lesisihloko simfanele kakhulu, ngoba akatholi nje, akaqondi nje, futhi akahumushi nje amaphupho esiprofetho, kodwa uyawafeza empilweni yakhe futhi.

Kulezizahluko, sizobona, futhi, ukuthi ukuhlinzeka kukaNkulunkulu kuyaqiniseka, nakuba kunobubi nenkohlakalo enhliziyweni yomuntu.

_*Funda isifundo saleliviki ukulungiselela iSabatha, uuNhlangulana 11._