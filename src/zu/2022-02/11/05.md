---
title:  UJosefa, Isigqila EGibhithe
date:  08/06/2022
---

Manje siqhubeka nezindaba zikaJosefa, ebezi “thikamezwe” yisigameko sika-Tamar. UJosefa manje usebenza njengesigqila sika “kaputeni wabalindi,” ophethe ijele lezikhulu zasebukhosini (Gen. 40:3, 4; Gen. 41:10–12).

`Funda: uGenesisi 39. Ngokwesibonelo sikaJosefa esebenza njengomphathi ngaphansi kuka-Potiphar, yiziphi izinto ezaholela empumelelweni engaka na?`

Cishe zisuke nje, uJosefa uphawulwa njengomuntu wempumelelo (Gen. 39:2, 3). Wayelunge futhi  nomphathi wakhe emethemba kakhulu kangangokuba “konke ayenako wakubeka esandleni sakhe,” futhi waze wamenza “owengamele indlu yakhe” (Gen. 39:4).

Ukuphumelela kukaJosefa, nokho, akumenzi akhohlakale. Kuthi lapho unkosikazi ka-Potiphar emqaphela futhi efuna ukulala naye, uJosefa anqabe ngokungananazi futhi ancamele ukulahlekelwa ngumsebenzi wakhe nokuphepha kunokuba “ ‘enze ububi obungaka, futhi one ngakuNkulunkulu’ ” (Gen. 39:9). Owesifazane ephoxwe ngukunqaba kukaJosefa, ubika amanga ezincekwini zakhe nakumyeni wakhe okuthi uJosefa ubefuna ukumdlwengula. Ngenxa yalokho, uJosefa uphoswa ejele.

UJosefa lapha uba namava sonke esiba nawo: umuzwa wokulahlwa nguNkulunkulu nakuba, nakuso kulesisikhathi esilukhuni, “uJehovah wayenaye uJosefa” (Gen. 39:21).

Ekugcineni, uNkulunkulu Uyenza, futhi uthinta Ubudlelwane bukaJosefa nesikhulu sasejele. Lapha, futhi, njengasemzini wenkosi yakhe, uJehovah ubusisa uJosefa. Kusobala ukuthi uyindoda eneziphiwo, futhi ngaphandle kwesimo esibi manje (ekubeni, ngaphambilini, wayeseyisigqila!), ufuna ukwenza okuhle kulokhu. Noma ngabe yiziphi iziphiwo zakhe, umbhalo ukwenza kube sobala ukuthi, ekugcineni, kwakunguNkulunkulu kuphela owamenza waphumelela. “Umlindi wetilongo akabanga esabheka lutho olusesandleni sakhe, ngokuba uJehova wayenaye, nalokho akwenzayo uJehova wakuphumelelisa” (Gen. 39:23, NKJV). Kubalulekile ukuba bonke abaneziphiwo, bonke “abaphumelelayo,” bakhumbule ukuthi konke kuvela kuphi!

`Funda uGenesisi 39:7-12. UJosefa wamelena kanjani nokulingwa ngulonkosikazi na? Kungani uJosefa ngokuqondile athi ukwenza lokho ayemcela kona kwakuyoba ngukona ngakuNkulunkulu na? Kuqonda kuni akubonisayo ngesimo sesono nokuthi siyini na?`