---
title:  U-Judah no Tamar
date:  07/06/2022
---

Indaba ka-Tamar ayidukile lapha. Lesisigameko silandelana nokudayiswa kukaJosefa eGibhithe (Gen. 38:1), futhi sihambisana nokuthi u-Judah ubashiyile Abafowabo, okukhomba ekungavumelanini nabo. Ngaphezu kwalokho, umbhalo uveza amagama amaningi avamile kanye nezindikimba zesahluko esandulelayo, futhi siphethe isifundo esifanayo: isenzo esibi sizoguqulwa sibe yizigameko esihle esixhumene nosindiso.

`Funda: uGenesisi 38. Qhathanisa ukuziphatha kuka-Judah nalokho kuka-Tamar umKanana. Ngubani phakathi kwabo bobabili ongcono, futhi kungani na?`

U-Judah uthola unkosikazi ongumKanana (Gen. 38:2) ngaye uba namadoda amathathu, Er, Onan, no-Shelah. U-Judah unikeza u-Tamar waseKanana abe ngunkosikazi ka-Er, izibulo lakhe, ukuze aqinisekise uzalo. Kuthi lapho u-Er no-Onan bebulaw nguNkulunkulu ngenxa yokukhohlakala kwabo, u-Judah athembisa ngothumbu wakhe, u-Shelah, ku-Tamar.

Kuthi, ngemuva kwesikhathi, u-Judah ebonakala sengathi usikhohliwe isithembiso sakhe, lapho eyoziduduza emuva kokufa komkakhe, u-Tamar anqume ukuzenza unondindwa ukuze amphoqe ukuba afeze isithembiso sakhe. Ngoba u-Judah akaphethe mali yokikhokhela unondindwa, lo angamboni, uthembisa ukumthumela imbuzi kamuva.

U-Tamar, ngalesosikhathi, afune ukuba amnikeze, njengamanje, njengesiqiniseko senkokhelo, uphawu lwakhe nentambo kanye nodondolo. U-Tamar uzokhulelwa kulokhu kunqwamana okukodwa. Kuthi kamuva, esolwa ngokuzenza unondindwa, uzobonisa ummangali u-Judah uphawu lwakhe nentambo nodondolo lwakhe. U-Judah aqonde futhi axolise.

Isiphetho salendaba engcolile ngukuzalwa kuka-Perez, okuchaza “ukuphumelela,” okuthi, njengoJakobe, owazalwa engowesibili, abe ngowokuqala, futhi abalwe emlandweni wosindiso njengokhokho kaDavide (Ruth 4:18-22), futhi ekugcineni ukhokho kaJesu Kristu (Mat. 1:3). U-Tamar, ungowokuqala kwabesifazane abane, elandelwa ngu-Rahab (Mat. 1:5), Ruth (Mat. 1:5, 6), nomka Uriah (Mat. 1:6) ngokozalo abandulela uMariya, umama kaJesu (Mat. 1:16).

Isifundo esisodwa esingasithatha kulendaba: njengalokhu uNkulunkulu asindisa u-Tamar ngomusa Wakhe, eguqula ububi kube okuhle, kanjalo uyakusindisa abantu Bakhe ngesiphambano sikaJesu. Futhi odabeni lukaJosefa, uzoguqula Izinkinga zikaJosefa zibe wusindiso lukaJakobe namadodana akhe.