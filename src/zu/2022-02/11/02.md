---
title:  Izinkinga Zomndeni
date:  05/06/2022
---

UJakobe, ekugcineni, usezinzile ezweni. Njengalokhu uIsaka “wayeyisihambi” nje kuphela, umbhalo uthi futhi uJakobe “wahlala ezweni” (Gen. 37:1). Kepha, kwakungalesosikhathi, lapho ezinza ezweni, okwaqala ngaso izinkinga, kulokhu ngaphakathi emndenini. Impikiswano akuyona eyokuthatha izwe noma eyokusebenzisa umthombo; ikwezikamoya kakhulu.

`Funda: uGenesisi 37:1-11. Yikuphi emndenini okubeka uJosefa endaweni yokuzondwa ngabafowabo na?`

Kusukela ekuqaleni, siyaqonda ukuthi uJosefa, indodana yokuguga kukaJakobe (Gen. 37:3), yayinobudlelwane obukhethekile noyise, “owayemthanda [yena] ukwedlula bonke Abafowabo” (Gen. 37:4, NKJV). Waze wafinyelela ekumenzeleni “ingubo enemibala eminingi” (Gen. 37:3, NKJV), isembatho senkosana (2 Sam. 13:18), inkomba yenhloso eyimfihlo kaJakobe yokuphakamisa uJosefa, izibulo lika-Rachel, abe yinkosana.

Ikusasa, nembala, lizoziqinisa izifiso zikaJakobe ngoba uJosefa uzogcina ethole amalungelo enkosana (1 Kron. 5:2). Akumangalisi, nokho, ukuthi abafowabo bakaJosefa babemzonda kangaka futhi bengakwazi ukuxoxisana naye ngokuthula (Gen. 37:4).

Ngaphezu kwalokho, uJosefa wayempimpa kuyise ngokuziphatha kabi kwabafowabo (Gen. 37:2). Akekho othanda impimpi.

Ngalokho, lapho uJosefa abelana ngamaphupho akhe, ancoma ukuthi uNkulunkulu uzombeka esikhundleni esiphakeme nokuthi bona, Abafowabo, bazokhothama phambi kwakhe, bamzonda kakhulu. Ukuprofetha kwamaphupho kuqinisekiswa ngukuthi ayaphinda phindwa (buka uGen. 41:32). Nakuba uJakobe wayeyikhuza ngokusobala indodana yakhe (Gen. 37:10), wagcina lesisigameko emqondweni wakhe, ezindla ngencazelo yaso futhi elinde ukugcwaliseka kwaso (Gen. 37:11). Isixabhelelo ngukuthi, mhlawumbe, ngaphakathi kuye wayecabanga ukuthi kungase kube khona okuthile kulamaphupho. Wayeqinisile, nakuba wayengazi ngalesosikhathi.

`Funda uMathewu 20:26, 27. Yisiphi isimiso esisemqoka esembulwa lapha, futhi singafunda kanjani ukubonakalisa ezimpilweni lokho esikufundisayo na?`