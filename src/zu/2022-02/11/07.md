---
title:  Umcabango Obanzi
date:  10/06/2022
---

Ellen G. White, “Joseph in Egypt,” pp. 213–223, in Patriarchs and Prophets.

“Kwasekuqaleni kwempilo, lapho nje bedlulela ebudodeni, uJosefa noDaniyeli behlukanisa namakhaya abo futhi bathunjelwa emazweni obuhedeni. Ikakhulu uJosefa ebhekene nezilingo ezazihambisana nokuguquka kwezimo. Ekhaya lika yise eyingane etotosiwe; endlini ka-Potiphar eyisigqila, bese eba yisithenjwa kanye nomngani; indoda yemicimbi, efundiswe ngokufunda, ukubona, nokuxhumana nabantu; emhumeni ka-Potiphar eyisiboshwa sezwe, enecala ngokungafanele, lingekho ithemba lokukhulunyelwa noma lokukhululwa; ebizwa ngesikhathi samanqamu amakhulu ukuba ahole isizwe—yini eyamenza akwazi ukulonda ukwethembeka na? . . .

“Ebuntwaneni bakhe, uJosefa wayefundisiwe ukuthanda nokwesaba uNkulunkulu. Imvamisa etendeni likayise, ngaphansi kwezinkanyezi zase-Syria, wayexoxelwe izindaba zombono wase-Bethel, ngesitebhisi esisuka ezulwini sifinyelele emhlabeni, kanye nangezingelosi ezazehle zenyuka, kanye naNgaye esihlalweni sobukhosi ngenhla owazembula Yena kuJakobe. Wayetsheliwe ngendaba yokulwa ngase-Jabbok, ngenkathi, evuma izono eziyintandokazi, uJakobe wema engonqobile, futhi wamukela isihloko sokuba yinkosana noNkulunkulu.

“Engumalusi, enakekela izimvu zikayise, impilo kaJosefa emsulwa nethobekile yayivumelene nokuthuthuka komzimba nengqondo. Ngokuxhumana noNkulunkulu ngendalo nangokufunda amaqiniso amakhulu ayedluliselwa kuye nguyise, wazuza amandla engqondo kanye nokuqiniseka kwesimiso.

“Kumanqamu empilweni yakhe, ngenkathi ethatha uhambo olusabekayo esuka ekhaya eKanana eya ekuboshweni okwakumlindele eGibhithe, ebuka okokugcina izintaba ezazisithe amatende ezihlobo zakhe, uJosefa Wakhumbula uNkulunkulu kayise, futhi umphefumulo wakhe wakhuthazela ngesinqumo sokuveza eqinisekile njalo enza njengalokhu engaphansi kweNkosi yasezulwini.”—Ellen G. White, Education, pp. 51, 52.

**Imibuzo Yokuxoxisana**

`➊ Qhathanisa uJosefa noDaniyeli kanye noJesu.Yiziphi izinto ezifanayo na? UJosefa noDaniyeli, ngezindlela zabo, bembula kanjani izinto ngoJesu kanye nalokho uJesu ayezoba yikho na?`

`➋ Eklasini, khulumani ngombuzo osekugcineni kwesifundo sangoLwesine. Sifunda kanjani ukuthemba uNkulunkulu ngenkathi izinto zingagcini zizinhle njengalokhu zabanjalo, ekugcineni, kuJosefa na?`