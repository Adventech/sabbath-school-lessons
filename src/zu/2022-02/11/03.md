---
title:  Ukuhlasela UJosefa
date:  06/06/2022
---

Nakuba zizimbi kangakani izigameko ezilandelayo, akulukhuni ukuziqonda. Ukubaseduzane, futhi uze uhlobane, nothile omzondayo kugcina, Kungekudala, kuholele enkingeni kuphela.

Futhi kwabanjalo.

`Funda: uGenesisi 37:12-36. Lokhu kusifundisani mayelana nendlela eyingozi nekhohlakele inhliziyo engaguqukile engabayiyo nakulokho engaholela noma ngubani kithina ukuba sikwenze na?`

Abafowabo babemzonda uJosefa ngoba benomhobholo wokuthandwa nguNkulunkulu (Zenzo 7:9), uthando oluzoqiniswa esinyathelweni ngasinye ezigamekweni ezilandelayo. Lapho uJosefa esedukile, indoda iyamthola futhi imhole (Gen. 37:15). Kuthi lapho Abafowabo beceba ukumbulala, u-Reuben uyangenelela futhi ancome ukuba aphonswe emgodini okungenani (Gen. 37:20-22).

Kulukhuni ukucabanga uhlobo lwenzondo eboniswa lapha, ikakhulu kothile wasemndenini. Lezizinsizwa zazingayenza kanjani into ekhohlakele kangaka na? Abazange yini bacabanga, okwesikhashana, ngendlela lokhu okwakuzothinta ngayo ubaba wabo na? Nanoma Iyiphi inzondo ababenayo ngakubaba wabo ngokuthanda uJosefa—ukwenza lokhu komunye wabantwana bakhe, ngempela kwakuyichilo. Maye ukubonakaliswa okunamandla kobubi besintu.

“Kepha abanye babo [Abafowabo] babengakhululekile; abazange babe nomuzwa wokuneliseka ababekulindele ngokuphindisela kwabo. Kungekudala kwaqhamuka izihambi. Ngabantu bakwa-Ishmael ngaphesheya kwe-Jordan, besendleleni ebheke eGibhithe namakha nokunye kokuthengisa. UJudah aphakamise ukuthi kuthengiswe umfowabo kulaba bahwebi abangabahedeni kunokuba bamshiyele ukufa. Njengoba engezukubakhona phakathi kwabo, babengezokuba necala legazi lakhe.”—Ellen G. White, Patriarchs and Prophets, p. 211.

Emuva kokuba bemphose emgodini, behlele ukumbulala kamuva, izihambi ziyadlula, futhi u-Judah aphakamise kubafowabo ukuba bathengise kubo uJosefa (Gen. 37:26, 27). Ngemuva kokuba uJosefa ethengiselwe kwabakwa-Midian (Gen. 37:28), abakwa-Midian bamthengise kothile eGibhithe (Gen. 37:36), ngalokho kuhleleke udumo lwakhe lwakusasa.

`Kungani kubaluleke kangaka ukufuna amandla kaNkulunlulu ukuze uguqule izimpawu Ezimbi zesimilo ngaphambi kokuba zizibonakalise ezenzweni okungathi, ngesinye isikhathi empilweni yakho, ungazicabangi uzenza na?`