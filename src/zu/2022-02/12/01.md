---
title:  UJosefa, Inkosana YaseGibhithe
date:  11/06/2022
---

### Funda Lokhu Kuleliviki
Gen. 41:37–46; 1 Amakhosi 3:12; Genesis 42; Rom. 5:7–11; Genesis 43; Genesis 44, Genesis 45.

> <p>Indimana Yenkumbulo</p>
> “Wathi uFaro kuJosefa: ‘Bheka, sengikubeke phezu kwezwe lonke laseGibithe’” (Genesis 41:41, NKJV).

UJosefa manje ungumholi waseGibhithe, futhi Abafowabo bazokhothama phambi kwakhe bengazi ukuthi ungubani (Genesisi 42). Abafowabo bakaJosefa babezozithoba ngenkathi uJosefa ebaphoqa ukuba babuye no-Benjamin (Genesisi 43), futhi—lapho ukuphepha kuka-Benjamin, besaba ukuthi, kusengozini (Genesisi 44)—bazoncengela umusa phambi kwalendoda enamandla, abayibuka “njengoFaro.” Ekugcineni, lapho uJosefa ezembula ukuthi ungubani, bazoqonda ukuthi, ngaphandle kwalokho ababekwenzile, uNkulunkulu waveza ubuhle kukho konke.

Ngokuthathekisayo, zonke izigameko ezilandelayo, okumele ngabe zimayelana nokuchuma kukaJosefa, zimayelana kakhulu nokuphenduka kwabafowabo. Ukuya bebuya phakathi kukaJosefa nobaba wabo, izingqinamba abanqwamana nazo, zabenza bakhumbula izenzo zabo zenkohlakalo ngakuJosefa nobaba wabo. Abafowabo bakaJosefa baphila onke lawo mava njengesahlulelo sezulu. Kepha Isiphetho esinomunyu, esiletha kubo bonke izinyembezi kanye nenjabulo, siqukethe umbiko wentethelelo kubo, nakuba benze bonke lobu bubi.

_*Funda isifundo saleliviki ukulungiselela iSabatha, uNhlangulana 18._