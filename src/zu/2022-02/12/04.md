---
title:  UJosefa no Benjamin
date:  14/06/2022
---

UJakobe wayengakwazi ukumane avume ukuhamba kuka-Benjamin, ukuphela kwendodana yakhe ku-Rachel eyayisele naye. Wayesaba ukuthi uzomswela, njengalokhu wayeswele uJosefa (Gen. 43:6-8). Kungenxa yokungabikhona kokudla kuphela (Gen. 43:2) futhi nalapho u-Judah efunga ukubuya no-Benjamin (Gen. 43:9) lapho uJakobe ekugcineni evuma uhambo lwesibili lwaseGibhithe futhi evumela u-Benjamin ukuba ahambe nabafowabo.

`Funda: uGenesisi 43. Mthelela muni ubukhona buka-Benjamin obaba nabo ekwenzekeni kwezinto na?`

Ubukhona buka-Benjamin bengamela izinto. Lapho bonke Abafowabo sebemi phambi kukaJosefa, u-Benjamin nguye yedwa obonwa ngoJosefa (Gen. 43:16). U-Benjamin nguyena kuphela obizwa “mfowethu” (Gen. 43:29, NKJV). Njengoba u-Benjamin ebizwa ngegama, bonke abanye Abafowabo ababalulwa; kubhekiswa kubona nje kuphela njenga “madoda” (Gen. 43:16).

UJosefa ubiza u-Benjamin “ ‘ndodana yami,’ ” njengesisho sesiqiniseko esethula uthando olukhethekile (Gen. 43:29; qhathanisa no Gen. 22:8). Isibusiso sikaJosefa sibhekisa “emuseni” (Gen. 43:29), isikhumbuzo sokuncenga kwakhe umusa, angawutholanga (Gen. 42:21). UJosefa ubuyisela ku-Benjamin umusa angazange yena awuthole kubafowabo.

Ngenkathi Abafowabo bakaJosefa besabela ukuya ejele ngenxa yemali ebuyisiwe, uJosefa ubalungiselela idili ngenxa yobukhona buka-Benjamin. Kusengathi u-Benjamin unomthelela ohlengayo kulesisimo sonke. Lapho bonke Abafowabo sebehlezi phansi ngokulamana kwabo futhi kuhlonishwa imithetho yamazinga, ngu-Benjamin, omncane kunabo bonke, ophakelwa ngokuphindwe kahlanu kunabanye Abafowabo (Gen. 43:33, 34). Kepha, lokhu kukhetha akubakhathazi, njengalokhu kwakunjalo ngenkathi uJosefa eyintandokazi kayise eminyakeni eminingi edlule, okwaholela kwizenzo zabo ezimbi ngakuye nakubaba wabo (Gen. 37:3, 4).

Ngalesisenzo sokukhetha ngaku-Benjamin wayenethemba lokuhlola uma umfowabo omncane wayethathwa ngenzondo nomhawu owawukade ubhekiswe kuyena. Besacabanga ukuthi uJosefa akalwazi ulimi lwabo, Abafowabo bakhuluma ngokukhululeka komunye nomunye; ngalokho, wayenethuba elihle lokufunda imizwa yabo yangempela. Kodwa wayesafisa ukubahlola kabanzi, futhi ngaphambi kokuba bahambe wayaleza ukuba inkomishi yakhe yokuphuza yesiliva ifihlwe esakeni lomcane kunabo bonke.”—Ellen G. White, Patriarchs and Prophets, pp. 228, 229.