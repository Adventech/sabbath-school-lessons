---
title:  UJosefa Unqwamana Nabafowabo
date:  13/06/2022
---

`Funda: uGenesisi 42. Yini eyayenzeka lapha, futhi ikwembula kanjani ukuhola kukaNkulunkulu, nakuba kunobubi besintu nokona emphakathini na?`

Indlala iphoqa uJakobe ukuba athumele amadodana akhe eGibhithe ukuyothenga ukolo. Ngokuthathekisayo, nguJakobe osungula lokho (Gen. 42:1). Lelikhehla elineshwa, isisulu sezimo ezingaphezu kokulawulwa yilo, ngokungazi liqala uhlu lwezigameko ezizoholela lona ekuhlanganeni nendodana yalo eseliyizilele isikhathi eside.

Ukuholwa kwalomhlangano kugqamiswa ngezimpawu ezimbili esiyisisekelo. Okokuqala, ubonakala njengokugcwaliseka kwamaphupho kaJosefa. Isigameko sabikezelwa emaphupheni kaJosefa esiprofetho: “ ‘izithungu zenu . . . zasikhothamela isithungu sami’ ” (Gen. 37:7, NKJV)—manje kuyenzeka. UJosefa uvezwa “njengombusi wezwe” (Gen. 42:6) and “the lord of the land” (Gen. 42:30, 33). Isikhundla sikaJosefa esinamandla siqhathaniswa nesabafowabo abasweleyo, aba “mkhothamela ngobuso phansi” (Gen. 42:6, NKJV)—bona Abafowabo abayishumi ababehlekisa ngaye ngephupho lakhe futhi bengabaza kufezeka kwalo (Gen. 37:8).

Okwesibili, lomhlangano uchazwa njengempendulo. ukwenanela kwezolimi kanye nendikimba phakathi kwezigameko zombili kugqamisa isimo sokwehlwaywa okufanele. Isisho esithi “bathi omunye komunye: (Gen. 42:21, NKJV) sasetshenziswa futhi ngenkathi bebopha uzungu ngoJosefa (Gen. 37:19). Ukuhlala kwabafowabo ejele (Gen. 42:17) kwenanela ukuhlala KukaJosefa ejele (Gen. 40:3, 4). Empeleni, Abafowabo bakaJosefa bahlanganisa lokho okwenzeka kubona manje nalokho abakwenza kumfowabo eminyakeni engu-20 edlule. “Base bethi omunye komunye: ‘Impela sitholile icala ngomfowethu, njengokuba sabona usizi lwenhliziyo yakhe, esincenga, kasamlalela; ngalokho lolu sizi selufike phezu kwethu’” (Gen. 42:21, NKJV).

Amazwi ka-Reuben “ ‘seliyabizwa igazi lakhe’ ” (Gen. 42:22, NKJV), ananela isexwayiso sakhe sangaphambilini “ ‘ningachithi igazi’ ” (Gen. 37:22, NKJV), aqinise ukuxhumana phakathi kwalokho ababhekene nako manje kanye nalokho ababekwenzile.

`Iningi lethu, nembala, lizenzile izinto esizisolayo ngazo. Singenza kanjani, kangangokuba sinako, ukunxephezela ngalokho esikwenzileyo na? Futhi, kungani ukwamukela izithembiso zikaNkulunkulu zentethelelo ngoJesu kusemqoka kithina (buka uRom. 5:7–11) na?`