---
title:  Ukucabanga Kabanzi
date:  17/06/2022
---

Ellen G. White, “Joseph in Egypt,” pp. 213– 223; “Joseph and His Brothers,” pp. 224-232 in Patriarchs and Prophets.

“Izinsuku ezintathu zokuboshwa kwakungezokuzisola kakhulu kumadodana kaJakobe. Bazindla ngobubi obudlule, ikakhulu inkohlakalo yabo kuJosefa. Babazi ukuthi uma betholwe benecala lokuba yizinhloli, babengeke babenobufakazi bokuzihlangula, Kwakuzomele bonke bafe, noma babeyizigqila. Babengabaza ukuthi ikhona imizamo noma ngubani kubo owangeyenza ukwenza ubaba wabo avume ukuba u-Benjami ahambe naye, ngemuva kokufa ngesihluku, ngokucabanga kwakhe, uJosefa abhekana nako. Bathengisa uJosefa njengesigqila, futhi basebesaba ukuthi uNkulunkulu wayehlele ukubajezisa ngokubenza izigqila. UJosefa ubona ukuthi uyise nemindeni yezizalwane zakhe, zihluphekela ukudla, futhi uqinisekile ukuthi Abafowabo baphendukile ekuphatheni kabi kwabo, nokuthi babengeke baphathe u-Benjamin ngendlela ababephathe yena ngayo.”—Ellen G. White, Spiritual Gifts, book 3, pp. 155, 156.

“UJosefa wayenelisekile. Wayebavivinyile Abafowabo, futhi ebonile kubo izithelo zokuphenduka kweqiniso ezonweni zabo.”—Ellen G. White, Spiritual

Gifts, book 3, p. 165.

**Imibuzo Yokuxoxisana**

`➊ Eklasini, gxilani embuzweni osekupheleni kwesifundo sangoLwesine. Ngabe niyacabanga ukuthi uJosefa wayengaba nokubonga kubafowabo ukube izinto zazingabanga zinhle kuye na? Nembala, ngeke sazi ngokuqinisekile, kodwa yiziphi izimpawu, uma zikhona, kuyo yonke indaba kaJosefa ezembula kithi uhlobo lwesimilo ayenaso uJosefa, ezingasiza ekuchazeni ukubanomusa kwakhe na?`

`➋ Yiziphi izindlela esingabona ngazo kuJosefa uhlobo olukhomba kuKristu nalokho uKristu adlula kukho na?`

`➌ UJosefa wavivinya Abafowabo. Yiziphi izindlela ezifanayo uNkulunkulu asivivinya ngazo na?`

`➍ Nasemuva kwayo yonke leyominyaka, Abafowabo basalibona icala labo kulokhu abakwenza kuJosefa. Lokhu kusifundisa ngamandla okuba necala na? Nakuba, futhi, singathethelelwa futhi samukele intethelelo kaNkulunkulu, sifunda kanjani ukuzithethelela, noma ngabe singayifanele leyontethelelo na?`