---
title:  Ukuba Namandla KukaJosefa
date:  12/06/2022
---

KuJosefa, amaphupho kaFaro embula lokho uNkulunkulu “ayezokwenza” (Gen. 41:28, NKJV) ezweni. UJosefa, nokho, akabizeli uFaro ukuba akholwe kuNkulunkulu wakhe. Kunalokho, impendulo kaJosefa esheshayo ngeyokwenza. UJosefa uphakamisa uhlelo lwezomnotho. Ngokuthathekisayo, wuhlangothi lwezomnotho kuphela kwinkulumo kaJosefa oluthathwa nguFaro, obonakala ethathekile kakhulu kwisifundo sezomnotho kunalesi sezikamoya sencazelo lephupho kanye nendima kaNkulunkulu kulo.

`Funda: uGenesisi 41:37-57. Iyiphi indawo kaNkulunkulu empumelelweni kaJosefa na?`

UFaro uqoka uJosefa ukuba alawule hhayi ngoba ehumushe  iphuphu kahle, futhi wembula inkinga Ezayo ezweni, kepha ngoba wayenesisombululo saleyonkinga, ngoba “iseluleko sakhe sasisihle” (Gen. 41:37, NKJV), umbono owawuvunywa nayizinceku zikaFaro. Ukukhetha kukaFaro kubukeka sengathi kwakuphatheka ngaphezu kokuqhutshwa yinkolo. Kepha, uFaro uyavuma ubukhona “bukaMoya kaNkulunkulu”(Gen. 41:38) kuJosefa, ofanelekile njengo “bonayo futhi ehlakaniphile (Gen. 41:39), isisho siphawula ukuhlakanipha uNkulunkulu akunikezayo (buka uGen. 41:33; qhathanisa no 1 Amakhosi 3:12).

Yonke imininingwane ebikwe eBhaybhelini ihambisana nesimo Somlando waseGibhithi ngalesosikhathi. Kwezepolitiki, ukuthi uFaro ubeka uJosefa njengesikhulu esiphezulu kwakuvamile eGibhithe, lapho izihambi zazikwazi ukuba yizikhulu eziphezulu khona.

Iminyaka elandelayo eyisikhombisa iba yinala ngendlela yokuthi ukukhiqizwa kukakolo “akunakubalwa” (Gen. 41:49, NKJV), uphawu lokungenelela kwamandla ezulu. Ukuqhathanisa “njengesihlabathi solwandle” (Gen. 41:49) kwembula ukuthi lokhu yisibusiso sikaNkulunkulu (Gen. 22:17). UJosefa ngokwakhe ubonakalisa lesosibusiso ekuqhameni kwakhe, ukuqondana okufakazela ubukhona bukaNkulunkulu ofanayo kulezizigameko zombili. UJosefa uba namadodana amabili omagama awo eveza amava kaJosefa okuhlinzeka kukaNkulunkulu, oguqule inkumbulo yobuhlungu yaba yinjabulo (Manasseh) futhi nokuhlupheka kwami kwangaphambilini kwabe ngukuqhama (Ephraim). Yisibonelo esinamandla sendlela uNkulunkulu aguqula okubi wakwenza kwaba ngokuhle kakhulu.

`Yiziphi izndlela abanye okumele babona ngazo, ngohlobo lwempilo esiyiphilayo, iqiniso likaNkulunkulu wethu na?`