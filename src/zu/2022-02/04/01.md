---
title:  Uzamcolo
date:  16/04/2022
---

### Funda Lokhu Kuleliviki
Gen. 6:13–7:10, 2 Pet. 2:5–9, Genesis 7, Rom. 6:1–6, IHubo. 106:4, Genesis 8, Gen. 9:1–17.

> <p>Indimana Yenkumbulo</p>
> “ ‘Ngokuba njengasemihleni kaNowa, kuyakuba njalo ukufika kweNdodana yomuntu’ ” (Mathewu 24:37, NKJV).

Kepha uJehova wabona ukuthi ububi bomuntu bukhulu emhlabeni nokuthi “ zonke izinhloso zemicabango yenhliziyo yakhe zimbi njalo” (Gen. 6:5, NKJV). Isenzo “wabona” (Gen. 6:5) sibuyisela umfundi esinyathelweni ngasinye Ekudaleni kukaNkulunkulu. Kodwa lokho uNkulunkulu akubona manje, kunokuba kube tov, “kuhle,” ku ra,’ ”kubi” (Gen. 6:5). Kungathi uNkulunkulu wayesezisola ngokudala umhlaba, manje wawusugcwele u-ra‘ (Gen. 6:5).

Kepha, ukuzisola kukaNkulunkulu kuqukethe nezimpawu zosindiso, futhi. Igama lesiHeberu lo “kuzisola” (nakham) lizwakala futhi egameni lokaNowa (Noakh), elichaza “ukududuza” (Gen. 5:29). Ngakhoke, impendulo kaNkulunkulu kulobububi inezinhlangothi ezimbili. Iqukethe ubulungiswa, obuholela ekubhubheni kwabanye; futhi, Impendulo Yakhe ithembisa induduzo nesihawu, okuholela osindisweni kwabanye.

Lenkulumo “embaxambili” yayisizwakele ngoKhayini kanye noAbel/Seth, futhi yaphindwa ekuqhathaniseni phakathi kwezizukulwane ezimbili zikaSeth (“amadodana kaNkulunkulu”) nezikaKhayini (“amadodana abantu”). Manje siyizwa futhi lapho uNkulunkulu ehlukanisa phakathi kukaNowa nesintu sonke.

_*Funda isifundo saleliviki ulungiselele iSabatha, uMbasa 23._