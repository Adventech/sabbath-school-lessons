---
title:  "Isivumelwano: Isigaba Sesibili"
date:  21/04/2022
---

`Funda: uGensisi 8:21-9:1. Kuyini ukubaluleka kokuzinikela kukaNkulunkulu ekulondeni impilo na? Isibusiso sikaNkulunkulu sikugcwalisa kanjani lokho kuzinikela na?`

Ukuzinikela kukaNkulunkulu ekulondeni ukuphila kwakuyisenzo somusa; kwakungekona ngenxa yokufaneleka kwesintu. UNkulunkulu wanquma ukulonda impilo emhlabeni ngaphandle kobubi besintu (Gen. 8:21). UGenesisi 8:22 ufundeka, ngokuyiko, “zonke izinsuku zomhlaba” (DRA); Okungukuthi, uma nje lomhlaba usekhona, izikhathi zizofika zidlule futhi impilo iyolondeka. Kafushane, uNkulunkulu akayidelile Indalo Yakhe.

Empeleni, indimana elandelayo, ekhuluma ngesibusiso sikaNkulunkulu, isibuyisela emuva kwiNdalo yokuqala, nesibusiso sayo (Gen. 1:22, 28; Gen. 2:3). UJehovah, ngendlela ethile, wayenikeza isintu ithuba lokuqala kabusha, lokuqala phansi.

`Funda: uGenesisi 9:8-17. Yini ukubaluleka kothingo lwenkosazana na? “Loluphawu lwesivumelwano” (Gen. 9:13, NKJV) luhlobana kanjani nolunye Uphawu lwesivumelwano, iSabatha na?`

Umusho “ukusungula . . . isivumelwano” uphindwa izikhathi ezintathu (Gen. 9:9, 11, 17), uphawula uvuthondaba kanye nokugcwaliseka kwesithembiso sokuqala sikaNkulunkulu (Gen. 6:18). Ekulandeleni isigaba esandulelayo, esihambisana nosuku lwesithupha lwendaba yoKudala, lesisigaba sihambisana nezigaba ezimayelana nosuku lwesikhombisa lwendaba yeNdalo, iSabatha. Kulokhu kuphindaphinda, izikhathi eziyisikhombisa, igama “isivumelwano” lihambisana neSabatha. NjengeSabatha, Uthingo lwenkosazana liwuphawu lwesivumelwano (Gen. 9:13, 14, 16; qhathanisa noEksod. 31:12–17). Futhi, njengeSabatha, Uthingo lwenkosazana linomkhawulo wezwe lonke; lisebenza emhlabeni wonke. Njengalo iSabatha, njengophawu lweNdalo, lingelawo wonke umuntu, yonke indawo isithembiso sokuthi ngeke kwabakhona uZamcolo kazwelonke kubo bonke, yonke indawo, futhi.

`Uma uphinda ubona Uthingo lwenkosazana, cabanga ngazo zonke izithembiso zikaNkulunkulu kithina. Kungani singathemba lezozithembiso, futhi Uthingo lwenkosazana lusibonisa kanjani ukuthi singazethemba na?`