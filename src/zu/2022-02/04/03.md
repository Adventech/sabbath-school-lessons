---
title:  Isigameko SikaZamcolo
date:  18/04/2022
---

Isenzo ‘asah, “yenza,” sibhekise kwizenzo zikaNowa, siyigama elisemqoka kwindaba kaGenesisi yoKudala (Gen. 1:7, 16, 25, 26, 31; Gen. 2:2). Izenzo zikaNowa zokulalela uNkulunkulu zifana neZenzo zikaNkulunku zokudala. Esingakuthatha kulokhu kuxhumana ngukuthi uZamcolo awumayelana nje noNkulunkulu ejezisa isintu, kepha ungoNkulunkulu esindisa thina, ngokunjalo.

`Funda: uGenesisi 7. Kungani ukuchazwa kukaZamcolo kusikhumbuza ngendaba yoKudala na? Yiziphi izifundo esingazifunda kulokhu kuhambisana phakathi kwalezizigameko ezimbili na?`

Ukufunda okuqikelelayo kombhalo omayelana noZamcolo kwembula ukusetshenziswa kwamagama amaningi afanayo nezisho ezifana nezendaba yoKudala: “isikhombisa” (Gen. 7:2, 3, 4, 10; qhathanisa no Gen. 2:1–3); “isilisa nesifazane” (Gen. 7:2, 3, 9, 16; qhathanisa no Gen. 1:27); “ngokwezinhlobo zazo” (Gen. 7:14, NKJV; qhathanisa no Gen. 1:11, 12, 21, 24, 25); “izilwane,” “izinyoni,” “nezilwanyana ezinwabuzelayo” (buka uGen. 7:8, 14, 21, 23; qhathanisa no Gen. 1:24, 25); kanye no “moya wokuphila” (Gen. 7:15, 22; qhathanisa no Gen. 2:7).

Indaba kaZamcolo ifundeka, ngokufana nendaba yoKudala. Lokukwenanela kwendaba yoKudala kusiza ekwembuleni ukuthi uNkulunkulu odalayo nguYena futhi obhubhisayo (Dut. 32:39). Kepha lokhu kwenanela kubuye kudlulise umbiko wethemba: uZamcolo wenzelwe ukuba yindalo entsha, emanzini, okuholela ebukhoneni obusha.

Ukuhamba kwamanzi kuveza ukuthi lesisigameko sokudala, empeleni, siyisenzo esibuyisela emuva isenzo soKudala esikuGenesisi 1. Ngokuphikisana noGenesisi 1, okuchaza ukwehlukana kwamanzi kwaphezulu nangaphansi (Gen. 1:7), uZamcolo ufaka ukuhlangana kwawo lapho abhamuka ngale kwemingcele yawo (Gen. 7:11).

Loluhlelo ludlulisela umbiko onokuziphikisa: uNkulunkulu kumele abhubhise lokho okukhona ukuze kube khona Indalo entsha. Ukudalwa komhlaba omusha kudinga ukubhujiswa komdala. Isigameko SikaZamcolo sibikezela insindiso yakusasa yezwe ekupheleni kwesikhathi: “ ‘Ngase ngibona izulu elisha nomhlaba omusha; ngokuba izulu lokuqala nomhlaba wokuqala kudlulile, nolwandle alusekho’ ” (Samb. 21:1, NKJV; qhathanisa no Isa. 65:17).

`Yini okumele ibhujiswe kithina ukuze idalwe kabusha na? (buka Rom. 6:1–6.)`