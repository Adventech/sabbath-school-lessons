---
title:  Ukucabanga Kabanzi
date:  22/04/2022
---

Ukuqhathanisa phakathi kokucabanga kanye nokuziphatha kwabantu kanye nesimo sezwe ngaphambi kukaZamcolo nokuthi abantu ezinsukwini zethu kunezifundo ngendlela ekhethekile. Ukuqiniseka, ububi besintu abuyona into entsha. Buka ukuhambisana phakathi kwesikhathi sabo nesethu.

“Izono ezabangela ukuba kube nempindiselo kubantu abangaphambi kukaZamcolo zikhona namuhla. Ukwesaba uNkulunkulu akusekho ezinhliziyweni zabantu, futhi nomthetho Wakhe awushaywa ndiva futhi uyanengwa. Ukuqina kobuzwe balesosizukulwane buyalingana nobesizukulwane eziphila manje. . . . UNkulunkulu akazange ababeke icala lokudla nokuphuza ababengaphambi kukaZamcolo. . . . Isono sabo saba ngukuthatha lezizipho ngaphandle kokubonga Ophile, kanye nokuzinengisa ngokunelisa ithe ngaphandle kokuzithiba. Kwakusemthethweni kubo ukushada. Ukushada kwakuluhlelo lukaNkulunkulu; kwakusekelwe ekuqaleni nguNkulunkulu. Wayenikeze imiqondiso ekhethekile yalenkonzo, eyimbathise ngobungcwele nobuhle; kodwa lemiqondiso yayilitshelwe, umshado wangcoliswa wenziwa isizinda semizwa. Isimo esifanayo nezinto ezikhona manje. Lokho okusemthethweni ngokwako kwenziwa ngokweqile. . . . Ubuwaka nokufumbathisa nokweba kuqhubeka kungakhuzwa ezindaweni eziphakeme neziphansi. Amaphephandaba agcwele imibiko yokubulala. . . . Umoya wesiphithiphithi ungene kuzo zonke izizwe, futhi nokuqubuka izikhathi ngezikhathi zokwesabeka kwezwe kuyizibonakaliso zemizwa ecindezelwe kanye nokungabi namthetho okuthi, uma kungalawuliwe, kuyogcwalisa umhlaba ngosizi nangokubhubha. Umfanekiso esiwunikezwa nguMoya ngabangaphambi kukaZamcolo umele ngokweqiniso isimo sesikhathi samanje, futhi emazweni azibiza ngobuKristu, kunobugebengu nsuku zonke obuphehlwa kabi nangokwesabekayo njengalobo izoni zomhlaba omdala ezabhujiselwa bona.”—Ellen G. White, Patriarchs and Prophets, pp. 101, 102.

**Imibuzo Yokuxoxisana**

`➊ Yiziphi izimpawu ezifanayo phakathi komphakathi owandulela uZamcolo kanye nowethu na? Lezizimpawu ezifanayo zisifundisani ngomusa kaNkulunkulu okuthi ngaphandle kwakho konke lokhu, uyawuthanda umhlaba futhi, usafuna Ukusindisa labo angabasindisa na?`

`➋ Abanye abantu bathi uZamcolo kaNowa kwakuyisigameko sendawo ethile. Yini engalungile ngalowomqondo na? Uma lokhu bekuyiqiniso, kungani wonke uzamcolo wendawo (kanye nalo Uthingo lwenkosazana) bekungenza uNkulunkulu ixoki na?`