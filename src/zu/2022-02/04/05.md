---
title:  "Isivumelwano: Isigaba Sokuqala"
date:  20/04/2022
---

Manje sekuyisikhathi sokuba kugcwaliseke isivumelwano esithenjisiwe. “ ‘Kepha ngiyakumisa isivumelwano sami nawe, uze ungene emkhunjini, wena namadodana akho, nomkakho, nabafazi bamadodana akho bekanye nawe’ ” (Gen. 6:18, NKJV). Ngokuqhathaniswa ngokwesabisa ngokubhubhisa (Gen. 6:17), lesisivumelwano yisithembiso sempilo.

`Funda: uGenesisi 8:20. Yini eyenziwa nguNowa kuqala ngenkathi ephuma emkhumbini, futhi kwakungani na?`

njengoAdamu noEva, ngokuqinisekile ababekhonza uNkulunkulu ngeSabatha nje emuva kwezinsuku eziyisithupha zoKudala, uNowa wakhonza uNkulunkulu ngemuva nje kukaZamcolo, esinye Isigameko sokudala. Kunomehluko, nokho, phakathi kwalezizenzo ezimbili zokukhonza. Ngokungafani noAdamu noEva, ababekhonza uJehovah bukhoma, uNowa wabhenela emhlatshelweni. Lokhu ngukubalulwa kokuqala Ezibhalweni kwealtare. Umhlatshelo ngu “mnikelo oshisiwe” (‘olah), umhlatshelo omdala kunayo yonke evamile. KuNowa, lomhlatshelo kwakungumnikelo wokubonga (qhathanisa noNum. 15:1-11), owawunikelwa ukukhombisa ukubonga kwakhe kuMdali, owayemsindisile.

`Funda: uGenesisi 9:2-4. Uzamcolo wakuthinta kanjani ukudla kwesintu na? Sithini isimiso ngemuva kwemikhawulo kaNkulunkulu na?`

Ngenxa yomthelela kaZamcolo, izitshalo eziwukudla zazingasekho ukuba zidliwe. Ngalokho, uNkulunkulu wavumela isintu ukuba sidle inyama. Lenguquko kwezokudla yadala ushintsho ebudlelwaneni phakathi kwesintu nezilwane, ngokuqhathaniswa nalokho eyabe iyiko Endalweni yokuqala. Endabeni yeNdalo, isintu nezilwane zazabelana ngesidlo esifanayo sezitshalo futhi kungekho osaba omunye. Emhlabeni olandela uZamcolo, ngokubulawa kwezilwane ukuba zibe ukudla kwafika Ubudlelwane bokwesaba novalo (Gen. 9:2). Lapho beqala ukudlana, isintu kanye nezilwane kwaba nobudlelwane obehluke kakhulu kunalobo baseEdene.

Ukubekezela kukaNkulunkulu, nokho, kwakunemikhawulo emibili. Owokuqala, akuzona zonke izilwane ezazifanele ukudliwa. Owokuqala wawehlukanisa ngokusobala phakathi kwezilwane “ezihlanzekile nezingahlanzekile,” okuyingxenye yohlelo lweNdalo (buka uGen. 8:19, 20; qhathanisa noGen. 1:21, 24). Owesibili wawucacisiwe futhi umusha futhi kungowokuthi igazi lingadliwa, ngokuba ukuphila kusegazini (Gen. 9:4).