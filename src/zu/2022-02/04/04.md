---
title:  Ukuphela KukaZamcolo
date:  19/04/2022
---

UGenesisi 7:22-24 uchaza ukwengamela kanye nokuphelela komthelela wamanzi, “abhubhise konke okuphilayo” (Gen. 7:23, NKJV) futhi “abusa emhlabeni izinsuku eziyikhulu namanshumi amahlanu” (Gen. 7:24, NKJV). Kungenxa yalokhu kubhubha okuphelele kanye nokungabinathemba okwenza “uNkulunkulu akhumbule” (Gen. 8:1). Lesisisho siphakathi nendawo nezindimana ezikhuluma ngoZamcolo, isibonakaliso sokuthi lomqondo ungumbiko ongumongo wendaba kaZamcolo.

`Funda: uGenesisi 8:1. Kuchaza ukuthini ukuthi uNkulunkulu “wamkhumbula” uNowa na?`

Isenzo zakhar, “khumbula,” sichaza ukuthi uNkulunkulu wayengakhohliwe; kungaphezulu nje kwento yomqondo. Ngokwezibhalo, “uNkulunkulu okhumbulayo” kuchaza ukugcwaliseka kwesithembiso Sakhe futhi kuvama ukubhekisa osindisweni (buka uGen. 19:29). Ngokwengqikithi kaZamcolo, “uNkulunkulu Wakhumbula” kuchaza ukuthi amanzi “ema” (Gen. 8:2) nokuthi uNowa usephuma emkhumbini (Gen. 8:16).

Nakuba kungekho myalelo oqondile osukhishiwe wokuphuma, uNowa uyazisusela futhi athume igwababa kuqala, bese kuba yijuba, ukuhlola isimo. Ekugcineni, uma ijuba lingasabuyi, uyaqonda ukuthi “amanzi ayesomile emhlabeni; futhi uNowa wasusa izembozo somkhumbu wabuka” (Gen. 8:13, NKJV).

Ukwenza kukaNowa kunothile ngezifundo eziphathekayo. Kokulnye uhlangothi, kusifundisa ukwethemba uNkulunkulu nakuba engakakhulumi ngokuqondile; kolunye uhlangothi, ukholo aluchithi ukubaluleka kokucabanga nokuhlola. Ukholo alubeki eceleni umsebenzi wokucabanga, wokufuna, kanye nokubona ubuqiniso balokho esikufundileyo.

Kepha, uNowa uphuma kuphela uma uNkulunkulu, ekugcineni, emtshela ukuba aphume (Gen. 8:15-19). Okungukuthi, nakuba azi ukuthi kuphephile Ukuphuma, uNowa usancika kuNkulunkulu futhi alinde Uphawu lukaNkulunkulu ngaphambi kokuba aphume emkhumbini. Walinda ngokubekezela phakathi emkhumbini. “Njengalokhu ayengene emkhumbini ngokomyalelo kaNkulunkulu, walinda izinkomba ezikhethekile zokuba aphume. . . . Ekugcineni ingelosi yehla iphuma ezulwini, yavula umnyango omkhulu, futhi yatshela ingqalabutho nomndeni wayo ukuba baphumele emhlabeni futhi nakho konke okuphilayo.”—Ellen G. White, Patriarchs and Prophets, p. 105.

`Funda uGenesisi 8:1, Genesisi 19:29, neHubo 106:4. Isisho esithi “uNkulunkulu uyakhumbula” sichaza ukuthini na? Leliqiniso lichaza ukuthini kithina, manje— okungukuthi, uNkulunkulu ukubonise kanjani ukuthi “uyakukhumbula” wena na?`