---
title:  Umsebenzi Wesintu
date:  31/03/2022
---

Ngokushesha emuva kodala umuntu wokuqala, uNkulunkulu wamnikeza izipho ezintathu: Insimu yaseEdene (Gen. 2:8), ukudla (Gen. 2:16), kanye nowesifazane (Gen 2:22).

`Funda: uGenesisi 2:15-17. Yini umsebenzi womuntu ngokubhekene neNdalo kanye nakuNkulunkulu na? Lemisebenzi emibili ihambisana kanjani na?`

Umsebenzi wokuqala womuntu umayelana nezemvelo uNkulunkulu ambeke kuyo: “ukuyinakekela ayilonde” (Gen. 2:15, NKJV). Isenzo ‘avad’ “ukunakekela,” sibhekise ekusebenzeni. Akwanele ukwamukela isipho. Kumele sisisebenze sisenze sithele—isifundo uJesu azosiphinda emzekelisweni Wakhe wamathalente (Mat. 25:14-30). Isenzo shamar, “ukulonda,” sigudla Umthwalo wokugcina lokho okwamukeliwe.

Owesibili umsebenzi umayelana nokudla. Kumele sikhumbule ukuthi uNkulunkulu wakunikeza isintu (buka uGen. 1:29). UNkulunkulu wathi kuye futhi “ ‘ungadla ngokukhululeka’ ” (Gen. 2:16, NKJV). Isintu asiyidalanga imithi, nokudla okukuyo. Kwakuyisipho, isipho somusa.

Kodwa kunomthetho lapha, ngokunjalo: kwakumele bamukele futhi bathakasele isipho esikhulu sikaNkulunkulu “ ‘kuyo yonke imithi’ ” (NKJV). Njengengxenye yomusa, nokho, uNkulunkulu wenezezela umkhawulo. Akumele badle kothile umuthi owodwa. Ukuthakasela ngaphandle komkhawulo kuzoholela ekufeni. Lesisimiso sasilungile Ensimini yaseEdene futhi, ngezindlela eziningi, lesisimiso sisekhona nanamuhla.

Umsebenzi wesithathu womuntu umayelana nowesifazane, isipho sesithathu sikaNkulunkulu: “indoda iyakushiya uyise nonina futhi inamathele kumkayo” (Gen. 2:24, NKJV). Lesisisho esimangalisyo siyinkulumo enamandla egqamisa Umthwalo wesintu ngakwisivumelwano somshado kanye nenhloso yokuba “nyama yinye” (NKJV), okuchaza umuntu oyedwa (qhathanisa noMat. 19:7-9).

Isizathu kuyindoda (kungeyena Owesifazane) okumele ashiye abazali bakhe singaba nokwenza nokusetshenziswa yizibhalo kobulili besilisa; okungenzeka, mhlawumbe, lomyalezo ubhekise nakowesifazane futhi. Noma kunjani, isibopho somshado, nakuba siyisipho esivela kuNkulunkulu, sifaka Umthwalo wesintu lapho isipho samukeliwe, Umthwalo uhlala pheza kwabo bobabili indoda nowesifazane ukuba bawufeze ngokwethembeka.

`Cabanga ngakho konke okunikezwe nguNkulunkulu. Yimiphi imithwalo ngalokho okunikeziwe na?`