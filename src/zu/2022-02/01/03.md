---
title:  Indalo
date:  28/03/2022
---

`Funda: uGenesisi 1:4, 10, 12, 18, 21, 25, 31, no Genesisi 2:1–3. Yikuphi ukubaluleka kwempinda “kwakukuhle” embikweni wokuqala weNdalo na? Yisiphi isifundo esigudlwayo esiqukethwe kwisiphetho seNdalo (Gen. 2:1–3) na?`

Esinyathelweni ngasinye sombiko weNdalo, uNkulunkulu uhlola umsebenzi Wakhe njengo_tov, “muhle.” Kuqondwa ngokujwayelekile ukuthi lesisiphawulo sichaza ukuthi umsebenzi kaNkulunkulu woKudala wawuphemelele nokuthi ukubona kukaNkulunkulu kokuthi “ ‘kwakukuhle’ ” kuchaza ukuthi “kwakusebenza.” Ukukhanya kwakukhanyisa (Gen.1:4). Izitshalo zazithela izithelo (Gen. 1:12) futhi njalo njalo.

Kepha leligama lalibhekise kokungaphezulu kokusebenza kahle Kwezinto. Igama lesiHeberu u-tov lisetshenziswa futhi eBhayibhelini ukwethulwa ukuthakasela kokubukeka kwento enhle (Gen.24:16). Futhi lisetshenziswe ngokumelene Nobubi (Gen. 2:9), futhi okuhlangene nokufa (Gen. 2:17).

Umusho “kwakukuhle” uchaza ukuthi Indalo yayisebenza kahle, nokuthi yayiyinhle futhi iphelele, nokuthi babungekho ububi kuyo. Izwe “lalingakabi” njengezwe lethu, elithintwe yisono nokufa, umqondo oqiniswa esingenisweni wombiko wesibili weNdalo (buka uGen, 2:5).

Lokhu kuchazwa kweNdalo kuphika kakhulu izimfundiso zokusombuluka Kwezinto, eziphikelela ngokumemezela ukuthi izwe lazibumba ngokwalo ngokuhamba kwesikhathi ngokulandelana kwezigameko ezenzeka ngengozi, ukusukela esimweni esincane kuye kwesiphakeme.

Ngokumelene, Umbhali webhayibheli uqinisa ukuthi uNkulunkulu ngenhloso futhi ngokuphazima wadala izwe (Gen. 1:1). Akukho okwazenzekela nokwathuka sekwenzeka. Izwe alizange libekhona ngokwalo kodwa kuphela njengomphumela wentando nezwi likaNkulunkulu (Gen. 1:3). Isenzo bara’, “dala,” esihumushwe kuGenesisi 1 njengasekuqaleni uNkulunkulu “wadala” izulu nomhlaba, siqhamuka kuphela ngoNkulunkulu njengokubhekiswe Kuye, futhi sikhombisa ukuzuma: uNkulunkulu wakhuluma, futhi kwabanjalo.

Umbhalo weNdalo usazisa ukuthi “konke” kwenziwa kwase (Gen. 1:31), futhi ngokukaMdali ngoKwakhe, kwahlulelwa konke njengo “kuhle kakhulu” (Gen. 1:31). UGensisi 1:1 wethula isigameko ngokwaso, ukudalwa kwezulu nomhlaba; futhi uGenesisi 2:1 amemezele ukuthi isigameko sapheleliswa. Futhi konke kwapheleliswa, kuhlangene neSabatha, ngezinsuku eziyisikhombisa.

`Kungani umqondo wezigidigidi yeminyaka yokusombuluka uchitha ngokuphelele indaba yeNdalo kaGenesisi na? Kungani lemiqondo emibili ingahambisani ngazo zonke izindlela na?`