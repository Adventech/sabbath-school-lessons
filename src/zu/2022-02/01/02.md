---
title:  UNkulunkulu WeNdalo
date:  27/03/2022
---

`Funda: iHubo 100:1–3. Iyini impendulo yesintu kuNkulunkulu weNdalo, futhi kungani na?`

KuGenesisi 1, umbiko wokuqala wendaba yeNdalo ngu “Nkulunkulu.” Njengalokhu sizwa kwisihumusho: “Ekuqaleni uNkulunkulu” (Gen. 1:1). Emushweni wokuqala (Gen. 1:1), igama “uNkulunkulu” libekwe phakathi nendawo nendimana futhi laba yisigcizelelo enkulumweni ukuze liveze ukubaluleka kukaNkulunkulu. Umbhalo weNdalo uqala, nokho, ngokugcizelela uNkulunkulu, umqambi weNdalo.

Incwadi kaGenesisi iqala, empeleni, ngokwethula uNkulunkulu ngezindlela ezimbili ezehlukile. Eyokuqala indaba yeNdalo (Gen. 1:1-2) yethula uNkulunkulu ekude kakhulu nesintu, uNkulunkulu ophakeme kunakho konke, u-Elohim, ogama lakhe likhuluma ngobukhulu bukaNkulunkulu. Igama u-Elohim likhombisa ukwengamela kanye namandla, futhi ukusetshenizwa kwalo ngokobuningi kwethula umqondo wobukhosi kanye nobukhulu.

Umbiko wesibili weNdalo (Gen. 2:4-25) wethula uNkulunkulu engosondele kakhulu, uNkulunkulu othungelwe u-YHWH, ogama lakhe abaningi bekholwa ukuthi likhombisa ukusondelana kanye nobudlelwane. Umbhalo weNdalo ngokuphelele ulubizo olusobala lokukhonza uNkulunkulu; okokuqala, ukuba siqwashe ngobukhosi namandla kaNkulunkulu angunaphakade, futhi Kusenjalo sivume ukuncikakwethu kUyena ngoba wasidala thina “futhi asizidalanga ngokwethu” (Hubo 100:3). Yingakho iningi lamahubo livama ukumatanisa Ukukhonza kanye nendalo (Hubo 95:1-6; Hubo 139:13, 14 [qhathanisa neSambulo 14:7]).

Lokhu kubuka uNkulunkulu okumbaxa mbili engumbusi futhi enamandla, futhi esondelene nathi, ethanda, futhi enobudlelwane kanye nathi, kuqukethe iphuzu elisemqoka ngendlela okumele size ngayo kuNkulunkulu ekukhonzeni. Ukuthuthumela kanye nenhlonipho kuhambisana nenjabulo kanye nesiqiniseko sokubase duzane kukaNkulunkulu, Intethelelo, kanye nothando Lwakhe (buka iHubo 2:11). Nakho ukulandelana kwalezizindaba kusho into: amava okuba seduze kukaNkulunkulu kanye nokusondelana kobukhona Kwakhe kulandela amava okuqhela kukaNkulunkulu. Ngokubona kuphela ukuthi uNkulunkulu mkhulu siyokwazi ukuthakasela umusa Wakhe futhi sithokozele, ngokuthuthumela, ubukhona Bakhe obumangalisayo nobuthandayo ezimpilweni zethu.

`Cabanga ngamandla amakhulu kakhulu kaNkulunkulu, ophasa izulu nomhlaba, kepha asondelana kangaka nathi. Kungani leliqiniso elimangalisayo limangalisa na?`