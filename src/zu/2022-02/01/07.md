---
title:  Cabanga Kabanzi
date:  01/04/2022
---

Funda u-Ellen G. White, “Science and the Bible,” pp. 128, 129, in Education; “The Creation,” in The Story of Redemption, pp. 21, 22.

“Njengoba incwadi yemvelo kanye nencwadi yesambulo ziqukethe amandla engcweti eyodwa, azikwazi Ukuphikisana. Ngezindlela ezahlukene, ngezilimi ezahlukene, zifakaza ngamaqiniso afanayo amakhulu. Isayensi iqhubeka nokuthola izimanga ezintsha; kepha ayilethi lutho kucwaningo lwayo okuthi, uma kuqondwa ngokufanele, kuphikisane nesambulo esingcwele. Incwadi yemvelo kanye nezwi Elilotshiweyo ziletha ukukhanya kwenye nenye. Zisenza sazane noNkulunkulu ngokusifundisa okuthile ngemithetho asebenza ngayo Yena.

“Imiqondo eyiphutha edonswa kulamaqiniso abonwa kwezemvelo, nokho, iholele kulokhu ongathekiswa njengempikiswano phakathi kwesayensi nesambulo; and ekuzameni ukubuyisela ukuzwana, izihumusho zeZibhalo zithathiwe ukuba zidicilele phansi futhi zibulale amandla ezwi likaNkulunkulu. Isayensi yomhlaba namatshe (Geology) kucatshangwe ukuthi iphikisana ngokuqondile nesihumusho sombiko kaMose weNdalo. Izigidi zeminyaka, kuyashiwo, zadingeka ukuba kusombuluke umhlaba enxushunxushwini; futhi ukuze kuhambisane neBhayibheli lokhu okuthiwa Yisambulo sesayensi, kungathekiswa ukuthi izinsuku zokudala zazizinde, futhi kuyizikhathi ezingenamkhawulo, ezithatha izinkulungwane noma izigidi zeminyaka.

“Isiphetho esinjena siyize kakhulu. Umbiko WeBhayibheli uhambisana ngokwawo futhi kanye nemfundiso yezemvelo.”—Ellen G. White, Education, pp. 128, 129.

**Imibuzo Yokuxoxisana**

`➊ Kungani ubuhle bokholo lwethu bungathinteka uma sikholwa ukuthi lezizindaba zeziqalo zaziyizinganekwane, “izinsumansumane” ezakhelwe ukuba sifunde izifundo zezikamoya ngaphandle komlando weqiniso na? Yiluphi ukhasha embhalweni wezebhayibheli oncoma ukuthi umlobi wezebhayibheli wayazi ukuthi “zaziwumlando” njengazo zonke izindaba zencwadi kaGenesisi na? Buyini ubufakazi bukaJesu mayelana neqiniso lomlando walezizindaba na?`

`➋ Indaba kaGenesisi isifundisani mayelana nokubaluleka kobunceku emhlabeni na? Singaba kanjani yizinceku ezilungileyo zomhlaba wethu, Kusenjalo, sigweme ingozi yokukhonza konke ngaphandle kwendalo uqobo, kunokuba sikhonze uMdali, okuyisilingo sangempela na? (bheka Rom. 1:25.)`

`➌ Ngaphandle kokuhlasela kwesono eminyakeni eminingi, yiziphi izindlela isimanga sokuqala, nobukhosi, nobuhle beNdalo “enhle kakhulu” ezisabonakala ngayo kithina, ikhuluma nathi ngezindlela ezinamandla zokulunga kukaNkulunkulu na?`