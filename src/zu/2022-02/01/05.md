---
title:  Ukudalwa KweSintu
date:  30/03/2022
---

Ukudala isintu yisenzo sokugcina sikaNkulunkulu, okungenani embikweni kaGenesisi. Isintu siwuvuthondaba lwakho konke ukudalwa komhlaba, okuyinhloso yokudalwa komhlaba.

`Funda: uGenesisi 1:26-29 no Genesisi 2:7. Yikuphi ukuxhumana phakathi kwalezizindaba ezimbili mayelana nokudalwa kwesintu na?`

Ukuthi uNkulunkulu usedale isintu ngomfanekiso Wakhe ngesinye sezisho ezineqholo zeBhayibheli. Yisintu kuphela esidalwe ngomfanekiso kaNkulunkulu. Nakuba “uNkulunkulu enza izilo zomhlaba ngokwezinhlobo zazo” (Gen. 1:25, NKJV), “uNkulunkulu wadala umuntu ngomfanekiso Wakhe” (Gen. 1:27, NKJV). Loluhlelo luvame ukuba lwenziwe lugcine esimweni sezikamoya sesintu, okuhumushwa ngokuchaza “umfanekiso kaNkulunkulu” oqondwa ukuba uphawula kuphela umsebenzi wokuphatha omele uNkulunkulu, noma umsebenzi wezikamoya wobudlelwane noNkulunkulu nomunye nomunye.

Nakuba lokhu kuqonda Kulungile, kuyasilela ekufakeni kwenyama okubalulekile kulendalo. Yomibili imikhakha, nembala, ifaka amagama amabili “umfanekiso” kanye “nokufana” okuchaza uhlelo olukuGenesisi 1:26. Lapho igama lesiHeberu tselem, “umfanekiso,” libhekise kwisakhiwo esiphathekayo somzimba, igama demut, “ukufana,” libhekisa kokungaphatheki okuhambisana noBuntu obungcwele.

Ngalokho ke, umqondo wesiHeberu wo “mfanekiso kaNkulunkulu” kumele uqondwe ngendlela ephelele yendlela ibhayibheli elibuka ngayo isintu. Umbhalo webhayibheli uqinisa ukuthi isintu ngokwehlukana kwaso (abasilisa nabesifazane) badalwe ngomfanekiso kaNkulunkulu ngokwesiqu, nangokwezikamoya. Njengalokhu u-Ellen G. White ephawula ngokusobala: “Ngenkathi uAdamu ephuma esandleni soMdali, wayequkethe, emzimbeni wakhe, engqondweni, nakwezikamoya, ukufana noMenzi wakhe.”—Education, p. 15.

Empeleni, lokhu kuqonda ngokuphelele komfanekiso kaNkulunkulu, kuhlangene nomzimba ophathekayo, kuqiniswa endabeni yoKudala, ethi “umuntu waba yisidalwa esiphilayo” (Gen. 2:7, NKJV), ngokuqondile, “umphefumulo ophilayo” (nefesh), ngenxa yezinto ezimbili ezenziwa nguNkulunkulu: uNkulunkulu “wabumba” futhi uNkulunkulu “waphefumulela.” Qaphela ukuthi “ukuphefumulela” kuvama ukubhekisa kwezikamoya, kodwa futhi kusondelene kakhulu nekhono lokuphefumula, ingxenye yomuntu “owadalwa . . .ngothuli lomhlaba.” “Ngumphefumulo Wokuphila”; lomphefumulo (ezikamoya) nempilo (ezenyama).

UNkulunkulu uzokwenza okwesithathu, kulokhu edala Owesifazane ngomzimba wendoda (Gen. 2:21, 22), indlela yokugcizelela ukuthi ungowesimo esifanayo nendoda.