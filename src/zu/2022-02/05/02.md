---
title:  Isiqalekiso Sika-Ham
date:  24/04/2022
---

`Funda: uGenesisi 9:18-27. Yimuphi umyalezo walendaba engajwayelekile na?`

Isenzo sikaNowa esivandeni sakhe sinanela esikaAdamu Ensinimi yaseEdene. Lezizindaba ezimbili ziqukethe izindikimba ezifanayo: ukudla isithelo kanye nomphumela wokubanqunu; bese kuba nesembozo, Isiqalekiso, kanye nesibusiso. UNowa uxhumana kabusha nemvelaphi yakhe ekuAdamu futhi, ngeshwa, aqubeze lowomlando wokwehluleka.

Ukubiliswa kwesithelo kwakungeyona ingxenye yohlelo lukaNkulunkulu ekudaleni kokuqala. UNowa wazitika, wehluleka ngukuzilawula futhi wazenza nqunu. Ukuthi u-Ham “wabona” ubuze bakhe kunikeza ukhasha lokuthi noEva, naye, “wabona” umuthi ongavunyelwe (Gen. 3:6). Lokhu kuhambisana kuncoma ukuthi u-Ham “akabonanga” nje ngokunyenyayo, nangephutha, ubuze bukayise. Wahamba ekhuluma ngako, futhi engazamanga nokunakekela inkinga kayise. Ngokuqhathaniswa, abafowabo basukumela phezulu bamboza ubuze buka baba wabo, njengoba u-Ham ayemshiye enqunu, lokho kwasola izenzo zika-Ham.

Udaba olusengcupheni lapha lumayelana kakhulu nokuhlonipha abazali bakho. Ukwehluleka ukuhlonipha abazali bakho, abamele imvelaphi yakho, kuyothinta ikusasa lakho (Eksod. 201:12; qhathanisa no Efes. 6:2). Yingakho kuba nesiqalekiso, esizoba nethonya kwikusasa lika-Ham kanye nelendodana yakhe uKanana.

Nembala, kuyiphutha elibi kakhulu futhi kungubugebengu obukhulu ukusebenzisa Lendimana ukuvumela izimfundiso zobuhlanga ngakomunye. Isiprofetho sigcina ngokuqinile kuKanana, indodana ka-Ham. Umbhali wezebhayibheli ucabanga ngemikhuba ekhohlakele yabaseKanana (Gen. 19:5–7, 31–35).

Phezu kwalokho, Isiqalekiso siqukethe isithembsio sesibusiso, esiphezu kwegama “Kanana,” elisuselwe kwisenzo kana’, esichaza “ukwehlula.” Kungokwehlula uKanana lapho abantu bakaNkulunkulu, isizukulwane sika-Shem, esizongena Ezweni leSithembiso futhi silungise indlela yokuza kukaMesiya, oyokwandisa u-Japheth “ematendeni ka-Shem” (Gen. 9:27). Lokhu kubhekisa kweziprofetho ekwandeni kwesivumelwano sikaNkulunkulu kuzo zonke izizwe, kuzofaka umyalezo kaIsrayeli wosindiso lwezwe lonke (Dan. 9:27, Isa. 66:18-20, Rom. 11:25). Isiqalekiso sika-Ham, empeleni, sizoba yisibusiso sezizwe zonke, sifake namona yiziphi Izizukulwane zika-Ham noKanana ezamukela usindiso olunikezwa nguJehovah.

`UNowa, “iqhawe” likaZamcolo, edakiwe na? Lokhu kumele kusitshelani ngokunezici kwethu kanye nesizathu sokudinga kwethu umusa kaNkulunkulu wonke umzuzu Wokuphila kwethu na?`