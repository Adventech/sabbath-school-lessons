---
title:  Isizukulwane SikaGenesisi
date:  25/04/2022
---

Ulwazi oluhlelekile mayelana neminyaka yobudala kaNowa yenza sibone ukuthi uNowa uba ngumxhumanisi phakathi kwempilo eyandulela uZamcolo nelandela uZamcolo. Izindimana ezimbili zokugcina zendaba eyandulelayo (Gen. 9:28, 29) zisibuyisela emuva kwisixhumanisi sokugcina sesizukulwane sikaAdamu (Gen. 5:32). Ngenxa yokuthi uAdamu wafa ngenkathi uLamech, ubaba kaNowa, eneminyaka engu-56 ubudala, kumele ukuthi uNowa wayezizwile izindaba ngoAdamu, Okungase wazidlulisela kwizizukulwane zakhe ngaphambi nangemuva kukaZamcolo.

`Funda: uGenesisi 10. Yini inhloso yalezizizukulwana eBhayibhelini na? (Bheka futhi uLuka 3:23–38.)`

Izizukulwane zeBhayibheli zinemisebenzi emithathu. Owokuqala, ukugcuzelela ubumlando bezigameko zeBhayibheli, ezimayelana nabantu bangempela ababephila futhi bafa futhi onsuku zabo zibalwe ngokuqondile. Okwesibili, ikhangisa ukuqhubeka futhi emandulo kuze kube yisikhathi samanje sombhali, kusunguleke ukuxhumana okusobala nengemuva kuze kube “manje.” Okwesithathu, kusikhumbuza ngobuthaka besintu kanye nomphumela owesabekayo wesiqalekiso sesono kanye nemiphumela ebulalayo yaso kuzo zonke Izizukulwane ezilandeleyo.

Qaphela ukubalulwa kwabakwa-Ham, abakwa-Shem, nabakwa-Japheth akulandeli uhlelo olusobala. Izizwe ezingu-70 zibonisa ngaphambili amalungu angu-70 omndeni kaJakobe (Gen. 46:27) kanye nadabala abangu-70 bakwaIsrayeli ehlane (Eksod. 24:9). Umqondo wokuvumelana phakathi kwezizwe ezingu-70 kanye nabadala abangu-70 kwaIsrayeli kuncoma umsebenzi kaIsrayeli ezizweni: “Lapho oPhezukonke wazinika izizwe ifa lazo,lapho wahlukanisa abantwana babantu, wamisa imikhawulo yezizwe njengokomumo wabantwana bakwa-Israyeli” (Dut. 32:8, NKJV). Ngokufanayo, uJesu uthumela abafundi abangu-70 ukuyovangela izizwe (Luka 10:1).

Okuvezwa yilolulwazi kithina ngukuxhumana okuqondile phaka kukaAdamu nezinzalamizi; bonke bangabantu abasemlandweni, abantu bangempela kusukela kuAdamu kuye phambili. Lokhu futhi kusisiza ekuqondeni ukuthi izinzalamizi zazixhumana nofakazi abanezinkumbulo ngezigameko zasendulo.

`Funda uMathewu 1:1-17. Lokhu kusifundisani thina ngokuba khona emlandweni kwalababantu na? Kungani ukwazi kanye nokukholwa ukuthi kwakungabantu bangempela kubalulekile okholweni lwethu na?`