---
title:  Ukucabanga Kabanzi
date:  29/04/2022
---

Funda u-Ellen G. White, “The Tower of Babel,” pp. 117–124, in Patriarchs and Prophets.

“Banquma ukwakha idolobha, futhi kulo umbhoshongo ophekeme kakhulu. . . . Lemisebenzi yayihlelelwe ukuvimbela abantu ekusabalaleni emhlabeni. UNkulunkulu wayebayaleze ukuba basabalale kuwo wonke umhlaba, bawugcwalise futhi bawunqobe; kodwa laba bakhi baseBabeli bazimisela ukugcina umphakathi wabo undawonye, futhi basungule umbuso ozogcina ubusa wonke umhlaba. Ngalokho idolobha labo libe yikomkhulu lombuzo kazwelonke; inkazimulo yalo ituswe futhi ikhothamelwe yizwe lonke income abasunguli balo. Lombhoshongo ophekeme, ofinyelela emazulwini, kwakuhloswe ukuba ume njengesikhumbuzo samandla kanye nobuhlakani babakhi bawo, uqhubeze udumo lwabo izikulwane ngezizukulwane.

“Abahlali base-Shinar abazange basikholwe isivumelwano sikaNkulunkulu sokuthi akayikuphinde alethe uzamcolo futhi phezu komhlaba. Iningi labo laphika ubukhona bukaNkulunkulu futhi bathi uZamcolo ube yinto yemvelo nje. Abanye bakholwa kwiSidalwa Esiphakeme, nokuthi kwakuyiso esasibhubhise umhlaba owandulela uZamcolo; futhi Izinhliziyo zabo, njengekaKhayini, zavukela ekuhlubukeni kuYena. Enye inhloso yokwakha umbhoshongo kwakungeyokuqinisekisa ukuphepha kwabo uma kwenzeka kuba nomunye uzamcolo. Ngokuphakamisa isakhiwo kakhulu kunezinga lokupakama kwamanzi kaZamcolo, babecabanga ukuzibeka ngale kwengozi. Futhi njengalokhu babezokwazi ukukhuphukela emafini, babenethemba lokuthola imbangela kaZamcolo. Wonke lomsebenzi wawuhlelelwe Ukuphakamisa kakhulu ukuzidla kwabakhi kanye nokuguqula izingqondo zezikulwane Ezizayo zisuke kuNkulunkulu ziholeleke ekukhonzeni izithombe.”—Ellen G. White, Patriarchs and Prophets, pp. 118, 119.

**Imibuzo Yokuxoxisana**

`➊ Yisiphi isibonelo esinaso emlandweni, noma nanamuhla, senxushunxushu ebakhona ngalabo abafuna ukuzakhela igama na?`

`➋ Thina, njengebandla, singayigwema kanjani ingozi, yokufuna ukwakha owethu Umbhoshongo waseBabeli na? Yiziphi izindlela okungabe sizama ukwenza lokho, nakuba singanakile na?`