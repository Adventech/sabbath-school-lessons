---
title:  Ukuhlengwa Kodingisiwe
date:  28/04/2022
---

`Funda: uGenesisi 11;8, 9 no Genesisi 9:1; qhathanisa noGenesisi 1:28. Kungani ukusabalalisa kukaNkulunkulu kuhlenga na?`

Uhlelo lukaNkulunkulu kanye nokubusisa Kwakhe isintu kwakungukuthi “ ‘sande, futhi sigcwalise umhlaba’ ” (Gen. 9:1, NKJV; qhathanisa no Gen. 1:28, NKJV). Ngokumelene nohlelo lukaNkulunkulu, abakhi baseBabeli baqoma ukuhlala ndawonye njengabantu abafanayo. Esinye isizathu abathi bafuna ukwakha idolobha kwakungukuthi “ ‘bangasabalali kuwo wonke umhlaba’ ” (Gen. 11:4, NKJV). Benqaba ukuya noma yikuphi, mhlawumbe becabanga ukuthi bendawonye bangaba namandla kakhulu kunokuba behlukene futhi besabalele. Futhi, ngokomunye umqondo, babeqinisile.

Ngeshwa, bafuna ukusebenzisa amandla abo obunye ngobubi, hhayi ubuhle. babefuna “ ‘ukuzenzela igama,’ ” isibonakaliso esinamandla sokuqhosha nokuzidla kwabo. Nembala, noma yini isintu, ngokudelela uNkulunkulu, esifuna “ ‘ukuzenzela igama’ ” singaqiniseka ukuthi izinto azizohamba kahle. Azikaze futhi.

Yingakho, ngokwahlulela ukudelela kwabo, uNkulunkulu wabasabalalisa kuwo “wonke umhlaba” (Gen. 11:9), lokho kanye ababengafuni kwenzeke.

Ngokuthathekisayo, igama Babel, elichaza “umnyango kaNkulunkulu,’ lihlobene nesenzo balal, esichaza “ukudidisa” (Gen. 11:9). Kungenxa yokuthi babefuna ukufinyelela “emnyango” kaNkulunkulu, ngoba bezicabangela ukuthi banguNkulunkulu, okwenza ukuba bagcine bedidekile futhi bengenamandla kunakuqala.

“Abantu baseBabeli babezimisele ukusungula umbuso ongancikile kuNkulunkulu. Kwakukhona abanye phakathi kwabo, nokho, ababesaba uJehovah, kodwa ababeluthiwe ngukuzenzisa kwabangenaye uNkulunkulu futhi badonseleka ezinhlelweni zabo. Ngenxa yalabo abathembekileyo uJehovah wakulibazisa ukwahlulela Kwakhe futhi wanikeza  abantu isikhathi sokuveza ububona bangempela. Njengoba lokhu kwenzeka, amadodana kaNkulunkulu asebenzela ukubaguqula enhlosweni yabo; kodwa abantu babemunye ngokuphelele emsebenzi wabo wokufinyelela ezulwini. Ukube abazange baphazanyiswe, babezothena izwe amandla ebusheni balo. Ubunye babo babusekelwe ekuhlubukeni; umbuso osekelelwe ukuzitusa, kodwa kuwo uNkulunkulu ayengezukubusa futhi ahlonishwe.”—Ellen G. White, Patriarchs and Prophets, p. 123.

`Kungani kumele siqaphele ngokufuna “ukuzenzela igama” na?`