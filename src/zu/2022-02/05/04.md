---
title:  Ulimi Olulodwa
date:  26/04/2022
---

`Funda: uGenesisi 11:1-4. Kungani abantu “bomhlaba wonke” babemandla ekuzuzeni Ubunye na?`

Umusho othi “umhlaba wonke” ubhekise kubantu abambalwa, labo ababephila ngemuva kukaZamcolo. Isizathu salokhu kubuthana kusobala: babefuna ukwakha umbhoshongo ozofinyelela emazulwini (Gen. 11:4). Empeleni, inhloso yabo yangempela kwakungeyokuthatha indawo kaNkulunkulu, uMdali. Okukhulu, ukuchazwa kwenhloso yabantu kanye nezenzo kwenanela izinhloso nezenzo zikaNkulunkulu endabeni yoKudala: “bathi” (Gen. 11:3, 4; qhathanisa no Gen. 1:6, 9, 14, njalo); “masenze” (Gen. 11:3, 4; qhathanisa no Gen. 1:26). Inhloso yabo isobala kakhulu: “ ‘Masizenzele igama’ ” (Gen. 11:4, NKJV), isisho esibekelwe uNkulunkulu kuphela (Isa. 63:12, 14).

Kafushane, abakhi beBabeli babenokuzimisela okungaphusile bokuthatha indawo kaNkulunkulu, Umdali. (Siyazi ukuthi ngubani owayegqugquzela lokho, akunjalo na Buka uIsa. 14:14.) Inkumbulo kaZamcolo nembala kumele ukuba yaba nendima kulomsebenzi. Bakha umbhoshongo ophakeme ukuze basinde komunye uzamcolo, uma ungaba khona, nakuba uNkulunkulu enze isithembiso. Inkumbulo kaZamcolo igcinwe njengemfundiso yaseBhabheli, nakuba ihlanekezelwe, mayelana nokwakhiwa kwedolobha laseBhabheli (Babylon). Lomzamo wokuya phezulu kufinyelele ezulwini futhi kuthathwe intando kaNkulunkulu, nembala, iwuphawu lomoya  waseBhabhiloni.

Yingakho indaba yoMbhoshongo waseBabeli uyindikimba ebalulekile encwadini kaDaniyeli, ngokunjalo. Ukubhekisa kwi-Shinar, okungenisa indaba yoMbhoshongo waseBabeli (Gen. 11:2), kuqhamuka kabusha ekuqaleni kwencwadi kaDaniyeli, ukuze kubalulwe indawo lapho uNebukhadnesari alethe khona izitsha zethempeli laseJerusalema (Dan. 1:2). Phakathi kwezinye izahluko eziningi zencwadi, isigaba lapho uNebukhadnesari akha khona isithombe segolide, mhlawumbe endaweni efanaya “eshashalazini,” kuyisbonakaliso salesisimo sengqondo.emibonweni yakhe ekugcineni, uDaniyeli ubona isimo esifanayo sezizwe zomhlaba ekugcineni zibuthana ndawonye ukuzuza Ubunye ngokumelene noNkulunkulu (Dan. 2:43, Dan. 11:43–45; qhathanisa neSamb. 16:15, 16), nakuba lomzamo nawo wehluleka lapha, njengalokhu kwabanjalo naseBabeli, ngokunjalo.

`Umbhali wodumo wase-France ongeyena umKristu wathi inhloso enkulu yesintu ngeyokuzama “ukuba nguNkulunkulu.” Yini ngathi, kusukela kuEva eEdene (Gen. 3:5), edonsekela kulamanga ayingozi na?`