---
title:  Ukucabanga Ngokubanzi
date:  20/05/2022
---

Ngenxa yokuthi uAbrahama wayengumprofethu ongavamile uNkulunkulu ayengabelana naye izinhlelo Zakhe I, uNkulunkulu wangena esiyingini sika-Abrahama futhi wabelana naye, ngezinga elithile, ngohlelo Lwakhe losindiso ngomhlatshelo weNdodana Yakhe.

“UIsaka wayemele iNdodana kaNkulunkulu, eyanikelwa njengomhlatshelo wezono zezwe. UNkulunkulu wayezogcizelela kuAbrahama ivangeli lokusindiswa komuntu. Ukuze enze lokhu, futhi akwenze kube yiqiniso kuye futhi avivinywe ukholo lwakhe, wafuna ukuba abulale indodana yakhe ayithandayo uIsaka. Lonke usizi nomunyu uAbrahama abanalo ngalesosikhathi sobumnyama nesesabekayo sokuvivinywa kwakungokokugcizelela ngokujulile ekuqondeni kwakhe uhlelo lokusindisa isintu esiwileyo. Wenziwa ukuba aqonde ngamava akhe ukujula kokuzinikela kukaNkulunkulu ekunikeleni iNdodana Yakhe ukuba ifele ukuhlenga umuntu ekubhubheni okuphelele. Ku-Abrahama akukho ukuhlupheka emqondweni okwakungalingana nalokho abhekana nako ekulaleleni umlayelo ongcwele wokunikela ngendodana yakhe.”—Ellen G. White, Testimonies for the Church, vol. 3, p. 369.

“UAbrahama wayeseyikhehla, futhi elindeleke ukuba afe Kungekudala; kepha sisodwa isenzo esasisele ukuba asenze ekuqinisekiseni ukugcwaliseka kwesithembiso sesizukulwane sakhe. UIsaka wayeqokwe nguNkulunkulu ukuba athathe indawo yakhe njengomgcini womthetho kaNkulunkulu kanye nokuba ngubaba wabantu abakhethekileyo, kodwa wayengakashadi. Izakhamuzi zaseKanana zazikhonza izithombe, futhi uNkulunkulu wayenqabile ukuba abantu Bakhe baganiselane nabo, azi ukuthi imishado enjalo ingaholela ekuhlubukeni. Inzalamizi yesaba umphumela wethonya elizungeze indodana yakhe. . . . Emqondweni ka-Abrahama ukukhethela indodana yakhe umfazi kwakuyinto ebucayi kakhulu; wayeshisekela ukuba ashade lowo owayengeke amqhelise kuNkulunkulu. . . . UIsaka, ethemba ubuhlakani nothando lukayise, wagculiseka ngokunikela udaba kuye, ekholwa futhi ukuthi uNkulunkulu ngoKwakhe wayezolawula ukhetho.”—Ellen G. White, Patriarchs and Prophets, p. 171.

**Imibuzo Yokuxoxisana**

`➊ Eklasini, khulumani ngokuvuma kuka-Abrahama ukunikela uIsaka. Zamani ukucabanga uhlobo lokholo oluvezwa yilendaba. Yini emangalisayo, kepha futhi ekhathazayo, ngalendaba na?`

`➋ Kwenzekani ngelungelo lokuzikhethela na? Kungani ukukholwa kwethu kungenzi mqondo ngaphandle kokuba libe yiqiniso na? Yiziphi izibonelo esinazo eBhayibhelini zelungelo lokukhetha futhi okuthi nangaphandle kokukhetha kabi okwenziwa ngabantu, intando kaNkulunkulu ifezeke na?`