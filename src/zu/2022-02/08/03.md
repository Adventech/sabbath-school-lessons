---
title:  UNkulunkulu Uzohlinzeka
date:  16/05/2022
---

`Funda: uGenesisi 22:8, 14, 18. UNkulunkulu wasifeza kanjani isithembiso sokuthi uzohlinzeka. Yini eyahlinzekwa na?`

Lapho uIsaka ebuza ngesilwane somhlatshelo, uAbrahama wanikeza impendulo ehlaba umxhwele: uNkulunkulu uza “ ‘kuzihlinzeka imvu yomnikelo ezakushiswa’ ” (Gen. 22:8, NKJV). Kepha, inkulumo yesiHeberu ingacaza ukuthi “uNkulunkulu uzakuzihlinzeka Yena imvu.” Isenzo “hlinzeka” (yir’eh lo) sisetshenziswe ngendlela engachaza “hlinzeka Yena” (noma ngokuqondile, “uzakuzibonela ngoKwakhe”).

Esikuvezelwa lapha, ke, ngumongo wecebo losisndiso, uJehovah ngoKwakhe ehlupheka futhi ekhokha Kuye inhlawulo yezono zethu!

`Funda: uJohane 1:1-3 no Roma 5:6-8. Lezizindimana zisisiza kanjani ukuba siqonde ngokwenzeka Esiphambanweni, okumelwe wumhlatshelo waseNtabeni yaseMoriya na?`

Lapho, Entabeni yaseMoriya, kusekude Nesiphambano, inqama yomhlatshelo “ibhajiwe esihlahleni ngezimpondo zayo” (Gen. 22:13) yayikhomba ngqo kuJesu. KwakunguYena “obonakala” lapha, njengalokhu uAbrahama echaza kamuva, “Entabeni lapho uJehovah ebonakala khona” (Gen. 22:14, MT). UJesu ngoKwakhe wayebhekisa kwiprofetho SikaAbrahama lapha, ngenkathi ethi, enanela inkulumo kaAbrahama: “ ‘U-Abrahama uyihlo wathokozela ukubona usuku lwami, walubona, wajabula’ ” (Johane 8:56, NKJV).

“Kwakungukugxilisa emqondweni kaAbrahama ngeqiniso leVangeli, kanye nokuvivinya ukholo lwakhe, uNkulunkulu amyalela ukuba abulale indodana yakhe. Umunyu abhekana nawo ngalezozinsuku zobumnyama zesivivinyo esesabekayo wavunyelwa ukuze aqonde kumava akhe okuthile okukhulu ngomhlatshelo owenziwa nguNkulunkulu waphakade ukuhlenga umuntu.”—Ellen G. White, Patriarchs and Prophets, p. 154.

`Lokho okwenzeka lapha kusiza kanjani ukuba siqonde kangcono ngokwenzeka esiphambanweni kanye nalokho uNkulunkulu abhekana nakho esikhundleni sethu na? Impendulo yethu kumele ibenjani kulokhu osekwenzelwe thina na?`