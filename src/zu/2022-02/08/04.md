---
title:  Ukufa Kuka Sarah
date:  17/05/2022
---

KuGenesisi 22:23, sibona umbiko wokuzalwa kukaRebekah, okukhomba umshado ozayo pahakthi kukaIsaka noRebekah (Genesisi 24). Ngokufanayo, umbiko wokufa nokuthunwa komka Abrahama, uSarah (Genesisi 23), kukhomba ekushadeni kwakhe uKeturah (Gen. 25:1–4).

`Funda: uGensisi 23. Iyiphi indima indaba yokufa nokungcwatshwa kuka Sarah okuyidlalayo ekufezeni isithembiso sikaNkulunkulu kuAbrahama na?`

Ukubikwa kokufa kuka Sarah ngemuva nje kwendaba yomhlatshelo kaIsaka kuveza ukuthi kusenokuba wathinteka yilesisigameko, esacishe sathatha impilo yendodana yakhe. Ngendlela ethile, uSarah wayenendima “esivivinyweni” nomyeni wakhe, njengalokhu wayekhona ekuhambeni kwakhe nasekulahlekelweni wukholo (Gen. 12:11-13).

USarah wayengeyena owesifanzane owayengathula ezindabeni ezazibalulekile noma ezaziphazamisa yena (qhathqnisa no Gen. 16:3-5; Gen 18:15; Gen. 21:9, 10). Ukungabikhona kwakhe kanye nokuthula, kanye nesikhathi sokufa kwakhe kulandela lesisigameko esikhulu, kusho okuningi ngokufaneleka kwakhe kwizigameko ngaphezu kobukhona bakhe. Into yokuthi ukuguga kuka Sarah kuyabalulwa (Gen. 23:1), ngokunanela ukuguga kuka Abrahama (Gen. 24:1), kuveza ukubaluleka kwakhe endabeni.

Empeleni, uSarah nguyena kuphela Owesifazane kwiTestamente Elidala okuvezwa iminyaka yakhe yobudala, okuveza ukubaluleka kwakhe endabeni. Ukugxila ekuthengeni indawo yokungcwaba uSarah (okuyingxenye enkulu yesahluko), ngaphezu kokufa kwakhe, kugcizelela ukuxhumana neZwe leSithembiso.

Vele ukubalula ukuthi wafela “ezweni laseKanana” (Gen. 23:2) kugcizelela ukugxila kokufa kuka Sarah esithembisweni sikaNkulunkulu sezwe. USarah ungowokuqala kwabafayo esizweni sika Abrahama futhi ofa angcwatshwe Ezweni leSithembiso. Ukukhathazeka kuka Abrahama ngaye, “ ‘engumfokazi nesivakashi’ ” (Gen. 23:4, NKJV), kanye nokuqagulisana kwakhe namadodana ka-Heth, kuveza ukuthi uAbrahama wayengafuni nje ukuthenga indawo yokungcwaba; ukhathazeke ngokuhlala ezweni unomphelo.

`Funda uGensisi 23:6. Lokhu kusitshelani ngedumela uAbrahama ayenalo na? Kungani lokhu kubalulekile ekuqondeni lokho ayesetshenziswa nguJehovah ukuba akwenze na?`