---
title:  Unkosikazi Ka Abrahama
date:  19/05/2022
---

`Funda: uGenesisi 24:67-25:1-8. Iyini incazelo yizigameko zokugcina empilweni kaAbrahama na?`

Ngemuva kokufa kuka Sarah, uAbrahama washada futhi. NjengoIsaka, waduduzeka emuva kokufa kuka Sarah (Gen. 24:67). Inkumbulo ka-Sarah kumele ukuba yayisaqhamile emqondweni wenzalabantu, njengoba injalo kwindodana yakhe.

Kepha, ukuthi unkosikazi wakhe omusha ngubani akuveli kahle. Iqiniso lokuthi umlobi uhlanganisa amadodana kaKeturah kanye nalawo kaHager, ngaphandle kokubiza igama likaKeturah, kuncoma, nokho, ukuthi kusenokuba uKeturah (njengoba abanye bephakamisa) nguHagar. Futhi kuyaphawuleka ukuthi uAbrahama aziphathe ngakumadodana kaKeturah ngendlela efana naleyo yendodana kuHagar: uyabaxosha ukuze agweme Ithonya kwezikamoya futhi enze ube sobala umehluko phakathi kwendoda yakhe noSarah kanye nalawa amadodana.

Futhi unikeza “konke ayenako kuIsaka” (Gen. 25:5) ngenkathi “enikeza izipho kumadodana ezancinza” (Gen. 25:6, NKJV). Ukubalulwa “kwezancnza” kungasho ukuthi izinga likaKeturah, njengoHagar, kwakuyilelo lesancinza. Ukukhonjwa kukaKeturah enguHagar kungase kuchaza ukubhekisa kwinkumbulo kaSarah njengesandulelo sokushada kwakhe uKeturah—Hagar.

Okuthathekisayo lapha ngukuthi kuGenesisi 25:1-4, 12-18, uhla lwezingane uAbrahama abanazo ngoKeturah, kanye nohla lwezingane zika-Ishmael, lunikeziwe. Inhloso yaloluzalo ngemuva komshado kaAbrahama noKeturah, omnikeza amadodana ayisithupha, ngokuqhathaniswa namabili (Isaka no Ishmael), mhlawumbe kungaba ngukuhlinzeka ubufakazi Besithembiso sikaNkulunkulu sokuthi uAbrahama uyoba nguyise wezizwe eziningi.

Uzalo lwesibili lumayelana nesizukulwane sikaIshmael, naye onezizwe ezingu-12 (qhathanisa noGen. 17:20), njengalokhu okwakuzokwenzeka ngoJakobe (Gen. 35:22-26). Nakuba, nembala, isivumelwano sikaNkulunkulu sizogcinelwa inzalo KaIsaka (Gen. 17:21), hhayi eka-Ishmael, iphuzu elisobala Ezibhalweni.

Umbiko wokufa kuka-Abrahama ophakathi kwezikulwane ezimbili (Gen. 25:7-11) ufakaza ngesibusiso sikaNkulunkulu. Wembula ukugcwaliseka kwesithembiso Sakhe kuAbrahama, esenziwa eminyakeni eminingi ngaphambilini, sokuthi wayezofa “ ‘esemdala kakhulu’ ” (Gen. 15:15, NKJV) futhi “egcwele iminyaka” (qhathanisa no Mshum. 6:3).

Ekugcineni, uJehovah waqiniseka kwizithembiso Zakhe zomusa encekwini yakhe ethembekileyo uAbrahama, okholo lwakhe luvezwa Ezibhalweni njengesibonelo esikhulu, uma kungesona esingcono kunazo zonke, kwiTestamente Elidala lokusindiswa ngokukholwa (buka uRom. 4:1–12).