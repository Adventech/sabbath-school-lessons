---
title:  Intaba Yase-Moriah
date:  15/05/2022
---

`Funda: uGenesisi 22:1-12 no Heberu 11:17. Lesisivivinyo sasichazani na? Zifundo zini kwezikamoya ezitholakala kulesisigameko na?`

UGenesisi 22 usephenduke waba ngoqhamile kwezezibhalo futhi wavusa ugqozi kwabefilosofi nabadwebi, hhayi kuphela abafundi BeBhayibheli. Incazelo yesivivinyo sikaNkulunkulu kulukhuni ukusiqonda, nokho. Lomyalelo kaNkulunkulu wawuphikisana nowakamuva wezibhalo owawukhuza ukunikela ngabantu (Lev. 18:21), futhi wabukeka ngempela uphikisana nesithembiso sikaNkulunkulu sesivumelwano Saphakade ngoIsaka (Gen. 15:5).

Yini, pho, inhloso kaNkulunkulu yokumthuma ukuba enze lokhu na? Kungani emvivinya Ngalendlela enamandla kangaka na?

Umqondo WeBhayibheli “wesivivinyo” (ngesiHeberu, nissah) uhlanganisa imiqondo emibili emelene. Ubhekisa kumqondo wokwahlulela, Okungukuthi, ukwahlulela ukuze kwazeke okusenhliziyweni yalowo ovivinywayo (Dut. 8:2; qhathanisa no Gen. 22:12). Kodwa kuphinde kulethe isiqiniseko somusa kaNkulunkulu ngakulowo ovivinywayo (Eksod. 20:18-20).

Kulokhu, ukholo lukaAbrahama kuNkulunkulu lumfikisa endaweni emenza abe sengozini yokulahlekelwa “yikusasa” (Isizukulwane sakhe). Kepha, ngokuba uthemba uNkulunkulu, uzokwenza lokho uNkulunkulu akucelayo, nakuba kulukhuni ukuqonda konke. Nembala, luyini ukholo uma lungekona ukwethembela kulokhu esingakuboni noma esingakuqondi ngokuphelele na?

Futhi, ukholo lwezibhayibheli alumayelana kakhulu nokukwazi kwethu ukunikela kuNkulunkulu nokumenzela umhlatshelo—noma lokho kunendima, eqinsweni (Rom. 12:1)—kodwa lumayelana nokukwazi kwethu ukuthemba Yena kanye nokwamukela umusa Wakhe sibe siqonde indlela esingawufanele ngayo.

Leliqiniso laqiniswa kulokhu okwalandela. Yonke imisebenzi kaAbrahama, izenzo zakhe eziningi zentshisekelo, uhambo lwakhe olubuhlungu neNdodana yakhe, nakho ukuzimisela kwakhe ukulalela nokunikela kuNkulunkulu okungcono kunakho konke kwakhe, nakuba kungenelela kangakanani, yayingakwazi ukumsindisa. Ngani na? Ngoba uJehovah ngoKwakhe wayemhlinzeke ngenqama yokwenza lowo mhlatshelo, lokho ngokwakho okwakukhomba ethembeni okungukuphela kwalo losindiso, uJesu.

Kusenokuba uAbrahama, nokho, wawuqonda umusa. Akukona ukusebenzela uNkulunkulu kwethu okusisindisayo, kodwa kunalokho nguNkulunkulu esebenzela thina (Efes. 3:8; qhathanisa no Rom. 11:33), nakuba, njengoAbrahama, singabizelwa ukusebenzela uNkulunkulu, okubonakala kakhulu ezenzweni zikaAbrahama (Jakobe 2:2-23).

`Indaba kaAbrahama noIsaka Entabeni yaseMoriya Ithini kuwe ngokholo lwakho nangendlela olubonkalisa ngayo na?`