---
title:  Sekuya Ngakhona
date:  20/09/2021
---

ENtabeni Yeminqumo, uJesu wadweba isithombe somlando ngesikhathi ephendula imibuzo yabafundi, bethi: “Sitshele, kuyokwenzeka nini lokhu? Futhi kuyoba yini isibonakaliso sokuza kwaKho nesokuphela komhlaba?” (Math. 24:3, NKJV).

Intshumayelo kaJesu eyaziwa kakhulu, ebhalwe kuMathewu 24, iqukethe okuyokwenzeka kusukela ezinsukwini zaKhe kuze kube sekubuyeni kwaKhe.

UJesu wayefuna ukunika abantu baKhe kuyo yonke iminyaka uhlelo lwezulu ngeziprofetho, ukuze labo abaphila ekupheleni kwesikhathi basilungele isigameko sokugcina. Wayefuna ukuthi siphumule ngokwethemba othandweni lwaKhe, yize konke okusizungezile kubhidlika.

Ama-Adventist akwazi kahle ukuchaza kukaDaniyeli “isikhathi sokuhlupheka esingakaze sibe khona selokhu kwaba khona abantu” (Dan. 12:1). UJesu ufuna sizilungisele lesigameko esandulela ukubuya kwaKhe.

`Kuyoba njani ukubuya kwaKhe?  Singakugwema kanjani ukukhohliseka?  Funda uMathewu 24:4-8, 23-31.`

Ukubuya kukaJesu kuyoba into ebonwa ngamehlo ekupheleni kwesikhathi. Uma sicabanga indawo enikezwe esiprofethweni ngokubuya kwaKhe, nasezintshumayelweni zaKhe, kusobala ukuthi lubalulekile loludaba.

Ngesikhathi sesigameko sokugcina esenzeka emhlabeni wonke, babengu 8 kuphela abantu ababesilungele. UJesu uqhathanisa ukuzuma kokubuya kwaKhe naleso sigameko sikazamcolo (Math. 24:27-39). Kodwa yize kungekho muntu owazi usuku nehora lokubuya kukaJesu (Math. 24:36), uNkulunkulu usinikile okutshengisa ukuthi sekuya ngakhona, ukuze siqaphele okwenzekayo emhlabeni osizungezile.

`Sinikwe indima okufuneka siyidlale kulesiprofetho. Iyini indima yethu? Gxila kuMathewu 24:9-14`

Kulempi yasemkhathini, asizona-nje izibukeli.  Sidinga ukusebenza sisabalalise ivangeli emikhawulweni yomhlaba, okusho ukuthi nathi, sizohlushwa.

`Kusho ukuthini ukuthi “ukukhuthazela kuze kube sekupheleni”?  sikwenza kanjani lokho? Yiziphi izinqumo esidinga ukuzenza zonke izinsuku ukuze singahlubuki njengabanye abaningi, futhi nabanye abasazo hlubuka?`