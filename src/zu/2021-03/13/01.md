---
title:  Ukuphumula Koqobo
date:  18/09/2021
---

### Kuleliviki Funda ku
Samb. 1:9-19; Math. 24:4-8, 23-31; Samb. 14:612; Heb. 11:13-16; Filipi 4:4-6.

> <p>Indimana Yekhanda</p>
> “Kepha kunjengokuba kulotshiwe ukuthi: ‘Lokho iso elingakubonanga, nendlebe engakuzwanga, okungavelanga enhliziyweni yamuntu, uNkulunkulu akulungisela abamthandayo’ “ (1 Korinte 2:9).

Wake wazizwa sengathi uphakathi kwempi enkulu, ukungqubuzana phakathi kokulunga nobubi?  Abantu abaningi, nabangakholwa imbhala, bayakuzwa lokhu. Siyakuzwa lokho ngoba into yangempela. Sisempini enkulu ephakathi kokulunga nobubi, phakathi kukaKrestu (ukulunga) noSathane (ububi).

Ukuphila-ke, kuqhubeka emazingeni amabili. Impikiswano enkulu phakathi kukaKrestu noSathane iqhubeka emhlabeni wonke—empeleni, nasemkhathini, ngoba ezulwini kulapho yaqala khona (Isamb. 12:7). Kodwa, kulokhu kuphithizela kwezinto okukhona, kulula ukuthi silahlekelwe yisithombe esikhulu secebo likaNkulunkulu ngalomhlaba lokuphepha. Izimpi, iminyakazo kwezepolitiki, nezinhlekelele zingasishayisa ngovalo.  Kodwa isiqondiso sikaNkulunkulu esisithola ngesiprofetho singasisiza sihlale sinesithombe esikhulu emqondweni sokuthi siyaphi nokuthi siyofinyelela kanjani lapho.

Impikiswano enkulu futhi iqhubeka nasemntwini ngamunye.  Sonke ngabanye, sibhekene nezinselele kwezenkolo nsuku zonke ekuphileni, kanti futhi uma singeke siphile kuze kufike uJesu, sizobhekana nokufa.

Kuleliviki sizobuka ukuthi singaphumula kanjani kuJesu phakathi kwesiphithiphithi somhlaba nekusasa lethu elingaziwa, okwamanje. Uma sibheka kude, sizobona ukuthi izinto ziyethembisa.

_*Funda isifundo saleliviki ukulungisela iSabatha likaMandulo 25._