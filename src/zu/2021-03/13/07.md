---
title:  Ukujula Nomcabango
date:  24/09/2021
---

“Sonke sifuna izimpendulo ezisheshayo neziqonde-ngqo emithandazweni yethu, silingeke ngokuphelelwa amandla uma impendulo yephuza noma ifika ngendlela engalilndekile. Kodwa uNkulunkulu uhlakaniphe kakhulu futhi ulungile ukuthi angaphendula imithandazo yethu njalo-nje ngesikhathi nangendlela efunwa yithina.  Uzosenzela okukhulu nokungcono kunokufeza zonke izifiso zethu. Ngenxa yokuthi singakwethemba ukuhlakanipha kwaKhe  nothando lwaKhe, asingamnxusi ukuthi enze intando yethu, kodwa asifune ukwenza intando yaKhe, sifeze inhloso yaKhe. Izifiso zethu azembozwe yintando yaKhe.”—Ellen G. White, Gospel Workers, p. 219.

Kuzokuba yisikhashana-nje, uJesu abuye ukuzosindisa abantwana baKhe, abanike ukungafi…Amangcwaba ayovuleka, abafileyo baphume ngokunqoba bememeza bethi: “Kufa, luphi udonsi lwakho? Ngcwaba, kuphi ukunqoba kwakho?” Abathandiweyo bethu abalele kuJesu bayophuma bembethe ukungafi.”—Ellen G. White, Counsels on Stewardship, p. 350.

**Imibuzo Yokuxoxisana**

`Cabanga ngempikiswano enkulu.  Uyibona iqhubeka kanjani emhlabeni? Empilweni yakho-ke?  Yinto yangempela.  Futhi iyiqiniso ngaphezu kokuba abaningi becabanga, ngoba abantu abaningi abakholwa ukuthi ukhona ngempela uSathane. Yini kubaluleke kangaka ukwazi ngempikiswano enkulu ukuze siqonde isimo salomhlaba wethu? Futhi, kungani ukwazi ukuthi lempikiswano iyogcina kanjani kukhuthaza kangaka?`

`Isiprofetho singakudidisa uma uzama ukweqisa kulokho okwembulwe ngokusobala. Kukangaki amalunga ebandla ezithola esenkingeni, ngokuqagula izigameko ezingafezekanga? Singazivikela kanjani ukuthi singangeni kunoxhaka onjalo?`

`Eklasini, fundani iSambulo 14:9-11 nokuthi labo abakhonza isilo nomfanekiso waso abanakho ukuphumula.  Kusho ukuthini lokho?`

`Ingxoxo eshisayo ebandleni iphathelene nokuthi sinalo yini iqhaza lokusho isikhathi sokubuya kukaKrestu. Noma ngabe uthatha luphi uhlangothi kulokho, kubaluleke ngani ukuthi sidlale indima ekumemezeleni isigijimi sokubuya kwaKhe emhlabeni?`