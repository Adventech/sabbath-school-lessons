---
title:  Phumula Ngokuthula
date:  22/09/2021
---

Sekungamakhulu eminyaka manje amaKrestu elindele ukubuya kukaKrestu. Yisiqongo samathemba ethu—futhi hhayi awethu kuphela, kodwa nawabo bonke abathembekile bakaNkulunkulu kuwo wonke umlando.

`Funda: amaHeberu 11:13-16.  Kunasiphi isithembiso esikhulu lapho, kungesonanje esabantu bakudala, kodwa okungesethu nathi?`

Lezindimana azenzi umqondo uma inkulumo ejwayelekile nethandwayo maqondana nokufa iyiqiniso. Zikhuluma ngani lezi ndimana uma zithi: “labantu abazamukelanga izethembiso”? Bafile, kuthiwa basezulwini noJesu bezithokozisa ngomvuzo wabo omkhulu. Isibonelo-nje:  kwathi ngokushona kukaBilly Graham, satshelwa kaningi-ningi ukuthi manje usesezulwini noJesu.

Kukhona indida futhi ngalenkulumo, ngoba kaningi uma kushona umuntu sizwa kuthiwa: “Sengathi angaphumula ngokuthula.” Kodwa kwenzekani la? Ngabe labantu baphumule ngokuthula, noma basezulwini lapho benza noma yini (njengokubukela okwenzeka phansi la)?

`UJesu ukuchaza kanjani ukufa?  Funda uJohane 11:11.`

Eqinisweni, ukuthi “baphumule ngokuthula” yiqiniso ngalokho okwenzeka ekufeni, akunjalo? Nangempela abafileyo baphumule. “Kumuntu okholwayo, ukufa into encane-nje. UKrestu ukhuluma ngakho sengathi okwesikhashana. “Uma umuntu egcina amazwi aMi, ngeke afe,” “ngeke akuzwe ukufa.”  Kumuntu ongumKrestu, ukufa ukulala ubuthongo, umzuzwana wokuthula nobumnyama. Ukuphila kufihlwe kanye noKrestu kuNkulunkulu, kanti ‘mhla uKrestu, ongukuphila kwethu, ebonakala, nani niyobonakala kanye naYe enkazimulweni.’ Johane 8:51, 52; Kolose 3:4.”—Ellen G. White, The Desire of Ages, p. 787.

UJesu ufanisa isimo somuntu phakathi kokufa novuko njengobuthongo lapho engezwa lutho (Johane 11:11, 14), kodwa ubuye agcizelele ukuthi bobabili, abasindisiwe nabalahliwe, bayokwamukela imivuzo yabo  ngemuva kovuko (Johane 5:28, 29). Wagcizelela isidingo sokulungela ukufa, noma ngabe kufika nini.

`Uthola kuphi ukukhuthazeka ngokwazi ukuthi abathandiweyo bakho nangempela baphumule manje?`