---
title:  Ukujula Nomcabango
date:  17/09/2021
---

“Ngomsebenzi ayewuthunyiwe, uJona wayenikwe ukuziphendulela okukhulu; kodwa Lowo owayemthumile wayezoyilonda inceku yaKhe, ayinike impumelelo. Ukuba umprofethi wayelalele ngaphandle kokungabaza, wayezophunyuka ezintweni eziningi ezingemnandi, abusiseke ngokuchichimayo.  Nokho, ngesikhathi uJona ephelelwe yithemba, uNkulunkulu akamshiyanga. Ngochungechunge lwezivivinyo nokubonelelwa, kwavuseleleka kumprofethi ukwethemba amandla amakhulu kaNkulunkulu okusindisa.”—Ellen G. White, Prophets and Kings, p. 266.

“Izinkulungwane zingafinyeleleka ngendlela elula nethobekile.  Izihlakaniphi, labo ababonwa njengabesilisa nabesifazane abanamakhono aphambili, bavame ukuvuseleleka ngamazwi alula alowo othanda uNkulunkulu, okhuluma ngalolo thando ngendlela umuntu wasezweni akhuluma ngayo ngezinto azithokozelayo.”— Ellen G. White, Christ’s Object Lessons, p. 232.

**Imibuzo Yokuxoxisana**

`“Umprofethi kaNkulunkulu” othukuthelele ukuthi abantu uNkulunkulu ayembizele ukufakaza kubona bamukela usindiso? Uzwakala kanjani lomqondo kaJona?  Sibona isibonelo esinamandla sikaNkulunkulu ebekezelela abantu baKhe ngisho noma benza izinto eziphambene nokukhanya abanakho!`

`Indaba kaJona ibonakalisa ukuthi uNkulunkulu akagcini-nje kuphela ngokusindisa abantu abaphume endleleni, kodwa futhi unomdlandla ekuguquleni abalandeli baKhe. Singayithola kanjani “inhliziyo entsha” “nomoya omusha” nakuba sesimazi vele uJesu neqiniso lalesikhathi?  Yini umehluko phakathi kokwazi iqiniso nokuguqulwa yilo?`

`Phinda ufunde incwadi kaJuda futhi. Sithini isigijimi salencwadi esiyingqikithi, futhi kungani leso sigijimi sifanelekile kithina njengebandla lanamhlanje?`

`Kwenzeka kanjani ukuthi ukusebenzela ukusindiswa kwabanye abantu kusibusise kangaka nathi?`

`Noma wayenezizathu ezinhle kanjani uJona, noma ayecabanga ukuthi unazo, ngokwala kwakhe ukuya eNineve, uNkulunkulu wamtshengisa ukuthi usephutheni elingakanani. Yimuphi umqondo esingaba nawo ngakwabanye, ongabonakalisa lona leliya phutha likaJona?`