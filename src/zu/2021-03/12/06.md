---
title:  Indlela Eya Nxa-Zombili
date:  16/09/2021
---

UJona ubonakala eyinkinga ngaphezu kokuba lusizo. INineve kwakuyindawo eyingozi, kodwa endabeni kaJona abaseNineve ababonakali beyinkinga. Bawuzwa kahle umyalezo, bazisola ngokushesha.  UJona, umvangeli, uyena ikhongco elibuthakathaka kulendaba.

Kulendaba, uNkulunkulu ulandela umprofethi ongafuni ukuvangela ngoba uyazi ukuthi uJona udinga loluhambo lwaseNineve ngendlela efanayo nabaseNineva abadinga ngayo ukuzwa isigijimi somvangeli.

`Funda: incwadi kaJuda. Singenza kanjani “ukuzigcina othandweni lukaNkulunkulu” (Juda 21).  Kusho ukuthini lokho?`

Kulencwadi emfishane yeTestamente eliSha, uJuda usitshela kuJuda 21 ukuthi “asizigcine othandweni lukaNkulunkulu, njengoba sibheke umusa weNkosi yethu uJesu Kristu, ozosiletha ekuphileni okuphakade” (NIV).

`Funda: uJuda 20-23. Kuthiwani lapha okufana nendaba kaJona, futhi lokho kusitshelani thina?`

UNkulunkulu wabiza uJona ukuba aye eNineve ngoba uJona kubonakala sengathi wayengakaze achithe isikhathi ezindla ngobudlelwane bakhe nabantu baseAsiriya ngaphambi kwalolubizo. Mhlawumbe wayazi ukuthi akabathandi, kodwa wayengazi ukuthi ubazonda kangaka, nezinyathelo ayengazithatha ukuze abagweme noma eselutholile ubizo.  UJona wayengazimisele ukuba nomakhelwane waseNineve ezulwini.  UJona wayengakafundi ukuthanda njengoba uNkulunkulu ethanda. UNkulunkulu wathuma uJona eNineve ngoba uNkulunkulu uyabathanda abaseNineve, ubafuna embusweni waKhe. Kodwa uNkulunkulu ubiza noJona ngoba uNkulunkulu uyamthanda uJona. Ufuna ukuba uJona akhule, afane naYe njengoba bezosebenzisana. UNkulunkulu ufuna ukuthi uJona athole ukuphumula kwangempela okufika kuphela ngokuba nobudlelwane obusindisayo naYe, nokwenza intando kaNkulunkulu ebandakanya ukufinyelela kwabanye, ubakhombe kulokhu kukholwa esinakho, nethemba esinalo.

`Uchitha isikhathi esingakanani usebenzela ukusindiswa kwabanye abantu?  Ngokwasenkolweni, lomsebenzi usiholela kanjani ekutheni sithole ukuphumula kweqiniso kuJesu?`