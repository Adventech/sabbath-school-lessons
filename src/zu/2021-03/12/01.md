---
title:  Umprofethi Ongenakuphumula
date:  11/09/2021
---

### Kuleliviki Funda ku
JJona 1-4, Jer. 25:5, Hezekeli 14:6, Isamb. 2:5, Luka 9:51-56, Juda 1-25.

> <p>Indimana Yekhanda</p>
> “Bengingayikulihawukela iNineve, umuzi omkhulu, okukuwo abantu abangaphezu kwezinkulungwane eziyikhulu namashumi amabili abangakwazi ukwahlukanisa isandla sokunene nesokhohlo, kanye nezinkomo eziningi, na?” Jona 4:11.

Enye yezindaba ezithathekisayo kakhulu eBhayibhelini, ekaJona.  Nangu lomprofethi, ubalekela ubizo lukaNkulunkulu. Kwase kuthi kamuva, esecindezelekile ukuthi ashintshe umqondo ngendlela engandile, wakwenza lokho, kodwa wase enzani?  Ukhononda ngokuthi labantu athunyelwe ukufakaza kubona baguquka, basinda ekubhujisweni okwakuzobafikela.

Lesi yisibonelo somuntu ongenakho ukuphumula, ongenakho ukuthula—aze akhale athi: “Ngiyakucela Nkulunkulu ukuba uthathe ukuphila kwami manje, ngoba kungcono kimina ukuba ngife kunokuba ngiphile” (Jona 4:3, NKJV).

UJesu uqobo wakhuluma ngendaba kaJona, ethi: “Abantu baseNineve bayovuka nalesizukulwane ekwahlulelweni basilahle ngecala ngoba baguquka ngokushumayela kukaJona; manje kukhona omkhulu kunoJona lapha!” (Math. 12:41, NKJV). Yebo, omkhulu kunoJona! Ukuba kwakungenjalo, wayengeke abe uMsindisi wethu.

Kuleliviki ake sibuke uJona nokuthi singafundani ngesimo sakhe sokungabi nokuphumula nokuthula.

_*Funda isifundo saleliviki ukulungisela iSabatha likaMandulo 18._