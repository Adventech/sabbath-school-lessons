---
title:  Wafezeka Umsebenzi
date:  14/09/2021
---

Uma kuqhathaniswa namanye amadolobha kwaIsrayeli, iNineve yidolobha elikhulu. “Kwakungumuzi omkhulu kakhulu, uhambo lwezinsuku ezintathu ngobubanzi” (Jona 3:3,NKJV).

`Funda: uJona 3:1-10.  Lelidolobha elikhohlakele lasabela kanjani? Singafunda zifundo zini kulendaba njengoba sizama ukufakaza kwabanye abantu?`

UJona wehla enyuka emzini ememezela isigijimi sikaNkulunkulu, ethi: “Ezinsukwini ezingamashumi amane, lizochithwa iNineve!” (Jona 3:4). Lomyalezo wawuqonde-ngqo. Yize ukuthi ayinikeziwe imininingwane, kusobala ukuthi umyalezo wawela ezindlebeni ezilalelayo, abantu baseNineve, bonke, bakholwa yisexwayiso sikaJona.

Njengokwesiko lalapho, kwaphuma izwi enkosini yaseNineve elitshengisa ukuguquka. Wonke umuntu—kuhlanganisa nezilwane—kwadingeka azile ukudla, alile (indimana ayisho ukuthi izilwane zilila kanjani). Inkosi yehla esihlalweni sobukhosi yahlala othulini, okuyisifanekiso esibaluleke kakhulu.

`Funda: uJona 3:6-9.  Qhathanisa noJeremiya 25:5, Hezekeli 14:6, neSambulo 2:5. Inkulumo yenkosi yayiqukethe ziphi izingcezu ezitshengnisa ukuthi iyakwazi okushiwo ukuguquka kwangempela?`

Yayimfishane intshumayelo, iqonde-ngqo, kodwa igcwele amaqiniso aphathelene nenguquko yeqiniso.  Ngesikhathi eshumayela uJona, uMoya oNgcwele wayesebenza ezinhliziyweni zabantu baseNineve.

Abantu baseNineve babengazazi zonke izindaba zokuhola kukaNkulunkulu njengoba uIsrayeli wayezazi, kodwa noma kunjalo basabela kahle kuYena.  Empeleni babethi: “Siziphonsa emseni kaNkulunkulu, hhayi ngemisebenzi yethu! Sethembele ngokuphelele ekulungeni kwaKhe nomusa waKhe.”

Ngandlela thile, uJona ozazelayo umusa kaNkulunkulu, ubona ukuthi umusa kaNkulunkulu ufanele abathile kuphela ukuba bangaphumula kuwona.

`Kungani ukuguquka kuyinxenye emqoka kangaka empilweni yobuKrestu? Kusho ukuthini ngempela ukuzisola ngezono zethu, kakhulukazi izono esiziphindaphindayo?`