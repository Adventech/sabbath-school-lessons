---
title:  Ukujula Nomcabango
date:  16/07/2021
---

“Ngeke kube khona ukukhula noma izithelo empilweni yomuntu ozibheke yena yedwa. Uma wamukele uKrestu njengoMsindisi wakho, kufanele uzikhohlwe wena, uzame ukusiza abanye. Khuluma ngothando lukaKrestu, khuluma ngokulunga kwaKhe.  Yenza wonke umsebenzi oqhamukayo. Thwala umthwalo wemiphefumulo enhliziyweni yakho, ngawo wonke amandla akho zama ukusindisa abalahlekile. Ngokwamukela uMoya kaKrestu—uMoya wothando olungenakuzicabangela nowokusebenzela abanye—uzokhula, uthele izithelo.  Ubuhle bukaMoya buzogcwaliseka esimilweni sakho. Ukukholwa kwakho kuzokhula, amaqiniso owamukelayo azojula, uthando lwakho lupheleleliswe.  Uzolokhu ukhula ekubonakaliseni umfanekiso kaKrestu kukho konke okumsulwa, nokuhle.”—Ellen G. White, Christ’s Object Lessons, pp. 67, 68.

Ekuxazululeni izindaba phakathi kwamalunga ebandla, “Izinkulumo zithathe isikhathi eselulekile phakathi kwabathintekayo, kanti akuchithwa-nje isikhathi sabo, kodwa izinceku zikaNkulunkulu zicindezelekile ukulalela, kodwa izinhliziyo zalabo ababili abathintekayo azithobekanga ngomusa.

Uma kungabekwa eceleni ukuziphakamisa nokuzicabangela, imizuzu emihlanu yanele ukuxazulula izinkinga eziningi.”—Ellen G. White, Early Writings, p. 119.

**Imibuzo Yokuxoxisana**

`Eklasini, cabangani ngezindlela ezibonakalayo zokunqoba ukuzicabangela. Ningenza kanjani ukwakha ukuziphendulela omunye komunye, ukuze lezincomo zifezeke?`

`Ukufisa akukubi ngaso sonke isikhathi.  Kodwa, singazilangazela kanjani futhi sizicabange kanjani izinto ezinkulu ezivela kuNkulunkulu ngaphandle kokuwela ogibeni lokunqotshwa ukufisa?`

`Abaningi bethu abakutshengisi ngaphandle ukufisa, ukuzenzisa, ukuzicabangela, nomhawu. Sikwazi kakhulu ukutshengisa isithombe sangaphandle esimsulwa.  Kodwa njengoxhaxha lwezimpande lwesihlahla se aspen, zonke lezimpawu ezimbi zikhona ngaphansi kwesikhumba.  Ukuguqulwa kwesimilo ngokusizwa uMoya, kubukeka kanjani? Singayinqoba kanjani impande yokushikashikeka, sithole ukuphumula kwangempela kuJesu?`

`Ake ugxile kwimpendulo yakho embuzweni wokugcina wangolwesiHlanu mayelana nokubaluleka kokubuya kukaJesu. Vele phela, ngaphandle kwalokho, sinathemba lini?  Ngaphandle kwalokho bekuzosenzelani ukuza kwKhe kokuqala, njengoba sazi ukuthi abafileyo balele kuze kube uvuko, okuyinto eyokwenzeka kuphela ngokubuya kukaKrestu?`