---
title:  Ukuzicabangela
date:  12/07/2021
---

Njengasendabeni ye Aspen nezimpande zayo eziwuxhaxha, ukuzicabangela kuyinxenye yoxhaxha lwangaphansi komhlaba olubizwa ngokuthi “isono,” olusivimbela ukuthi singakutholi ukuphumula kwangempela kuJesu. Kukho konke ukuzibonakalisa kwesono empilweni yethu, ukuzicabangela yikhona okuzibonakalisa kalula, akunjalo na? Kwabaningi bethu, ukuzicabangela kuzifikela kona njengokuphefumula.

`Funda: uLuka 12:13-21.  Chaza inkinga egqamayo kulendaba kaJesu. Ukuhlelela ikusasa ukuzicabangela yini, nokunganaki umbuso kaNkulunkulu? Uma kungenjalo, pho-ke uJesu usixwayisa ngani?`

Lendaba itholakala kuphela ngokubhala kukaLuka, futhi iyimpendulo embuzweni womuntu ongabiziwe ngegama phakathi kwabalaleli.  Uma ebuzwa ngezamafa, uJesu uphendula ngokukhahlela ukungenelela komuntu wesithathu endabeni yezelamani. Kunalokho, ukhetha ukugxila kulokho okuyinkinga ngempela, ukuzicabangela. Uyagubha, ashone phansi efuna ukutshengisa uxhaxha lwezimpande ngaphansi kwezenzo zethu ngabanye ngabanye.

`Ake ucabange ngokuzibonakalisa kokuzicabangela empilweni yakho.  Ukuzicabangela kubuthinta kanjani ubudlelwane bethu noNkulunkulu, nesiganene nabo, nemindeni yethu, nebandla, nawomakhelwane bethu Kanye nozakwethu emsebenzini?  Sithola yiphi ingqikithi kwabaseFilipi 2:5-8?`

Ngokugxila phezu kwezayo yoedwa izidingo nezifiso, lendoda eyisicebi esingalazi negama layo kulendaba kaJesu, yakhohlwa ukucabanga ngamaqiniso ezinto ezingabonwayo zasezulwini.  Akusona isisekelo sombuso kaNkulunkulu ukuzifunela okukhudlwana, okungconywana, nokuningana.  UPawulu uyasilunguzisa kulokho okwakuyisisusa sokuthi uJesu athathe isinqumo sokufa esikhundleni sethu.

KwabaseFilipi 2:5-8 kuchazwa isisekelo sokungazicabangeli, ukuzithoba, nothando. Uma ukuthanda uNkulunkulu nabanye abantu kungesikho okuqhuba izinqumo zethu, sizoqhubeka sizakhele izinqolobane eziningi lapha, sifake umcebo oyingcosana ezulwini (Math. 6:20).

`Kungani kulula kangaka ukuzithola usogibeni lokufisa umcebo nezinto zasezweni?  Nakuba sonke siyidinga imali yokuziphilisa, kungani kubonakala sengathi noma unengakanani, kodwa usafuna engaphezudlwana?`