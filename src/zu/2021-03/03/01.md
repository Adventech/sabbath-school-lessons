---
title:  Umsuka Wokukhwishiza
date:  10/07/2021
---

### Kuleliviki Funda ku
Math. 10:34-39, Luka 12:13-21, Filipi 2:5-8, Luka 22:14-30, Math. 23:1-13.

> <p>Indimana Yekhanda</p>
> “Ngokuba lapho kukhona umhawu nombango, kukhona isiyaluyalu nezenzo zonke ezimbi” (Jakobe 3:16).

Izihlahla okuthiwa yi-Aspen zinhle, zikhula zifike ku 15 – 30 meters ubude. Zikhula kahle emazweni abandayo, lapho ihlobo lipholile khona. Ukhuni lwazo lusetshenziselwa ukwakha impahla yasendlini, umentshisi, nephepha. Izinyamazane nezinye izilwane zivame ukudla lezihlahla ezisencane ebusika njengoba amagxolo azo anomsoco omningi. Ama-Aspen adinga ukukhanya kwelanga okuningi, futhi akhula ngaso sonke isikhathi—nasebusika, okwenza abe ukudla okubalulekile kwezilwane ezihlukene.

Ama aspen kodwa anodumo olubi lokuthi anezimpande eziwuxhaxha phakathi kwezitshalo.  Izimpande ziyenaba ngaphansi komhlaba zenze uxhaxha olungasabalala ngokushesha, endaweni ebanzi.  Lezihlahla zingaphila iminyaka efinyelela ku 150, kodwa okungaphansi komhlaba kungaphila izinkulungwane zeminyaka.

Kulesifundo saleliviki sifuna ukuthola eminye imisuka yokushikashikeka kwethu. Kunezinto eziningi ezingasivimba ukuthi sithole ukuphumula kwangempela kuJesu. Ezinye zazo zisobala futhi azidingi ukunakwa kakhulu.  Ezinye asikho obala kithina, njengoba kunjalo nangezimpande ezinkulu ze-aspen ngaphansi komhlaba, kungenzeka singazazi izimo ezisehlukanisa noMsindisi wethu.

_*Funda isifundo saleliviki ukulungisela iSabatha likaNtulikazi 17._