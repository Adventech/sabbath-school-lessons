---
title:  Ukuthola Inani Lakho Langempela
date:  03/08/2021
---

Uma uJosefa wayecabanga ukubaleka aye ekhaya, washabalala lowo mcabango uma sebefika eGibithe lapho uJosefa waphinde wathengiselwa isikhulu sakhona. UGenesise 39:1 usitshela ukuthi “uPotifari inceku kaFaro, induna yemilindankosi, owaseGibithe, wamthenga esandleni sabakwa Ishamayeli.”  Ngokushesha, uJosefa wazithola lapho kukhulunywa ulimi angalwazi, nendlela yokuphila yakhona engayazi.

Imindeni yethu nezihlobo ezisondele ibalulekile ekwakhiweni kokuzethemba. Ujosefa wakhula ezazi ukuthi uyinto ethile ekhethekile—indodana endala kankosikazi oyintandokazi (Gen. 29:18). Ngempela wayethandwa nguyise, futhi kunguyena yedwa onebhantshi elihle elimibalabala (Gen. 37:3, 4).

_Kodwa manje wayesengubani?_ Isigqila, umuntu ongathengwa, athengiswe kalulanje. Bheka-nje ukuthi isimo sakhe sashesha kangakanani ukuguquka. Bheka- nje indlela impilo eyamjikela ngayo.

UJosefa wafunda isifundo sonke esidinga ukusifunda.  Uma sethembela kwabanye abantu ukusitshela ukuthi liyini inani lethu, sizokuba senkingeni, sidideke kakhulu, ngoba akusibo bonke abantu abathanda lokho esiyikho. Kunalokho, inani lethu alibe yilokho uNkulunkulu akucabangayo ngathi—indlela asibona ngayo—hhayi izikhundla esinazo okwamanje.

`UNkulunkulu umbona kanjani umuntu nomuntu? (Isaya 43:1; Mal. 3:17; Johane 1:2; Johane 15:15; Roma 8:14; 1 Johane 3:1, 2).`

UNkulunkulu usibuka ngezibuko zothando. Ubona ikusasa, ubuhle, nethalente esingakwazi nokulicabanga.  Ekugcineni, wazimisela ukusifela ukuze sithole ithuba lokuba yikho konke esadalelwa ukuba yikho. Nakuba isiphambano sisitshengisa ukona kwethu nentengo enkulu eyakhokhwa ukusihlenga kuso, siphlnde futhi sisitshengise inani lethu elikhulu nokubaluleka kuNkulunkulu. Noma bacabangani abanye ngathi, noma thina sicabangani ngathi, uNkulunkulu uyasithanda, futhi ufuna ukusihlenga, kungekona kuphela-nje, emandleni esono manje, kodwa nasekufeni kwaphakade okuyolethwa yisono.

Umbuzo obalulekile kuseyiwona lowo ofanayo njalo-nje, othi: Sisabela kanjani othandweni lukaNkulunkulu njengoba silubona kuJesu Krestu?

`Kunabantu abaningi abasitshela ukuthi asizithande njengoba sinjalo, sizamukele ngokungasoli.  Kungani lokho kungukuzikhohlisa?  Kubaluleke ngani ukuthi inani lethu livele ngaphandle kwethu, kuLowo owasidalayo nowaziyo ngalokho esingase sibe yikhona?`