---
title:  Ukungasebenzi Kahle Kwekhaya
date:  01/08/2021
---

UJosefa wayewazi amakhaya angaqhubi kahle. Kwase kuqalile vele ngokhokho bakhe, uAbrahama noSara. Uma uSara ethola ukuthi akabatholi abantwana, watshela uAbrahama ukuthi akathathe incekukazi yakhe uHagari. Masinyane-nje kokukhulelwa kukaHagari, waqala umbango.  Njengoba babekhula ekhaya elinjalo, uIshmayeli noIsaka bathatha leso simo esishubile baya naso kwawabo amakhaya. UIsaka wathanda uEsawu, ngesikhathi uJakobe ezama ngayo yonke impilo yakhe ukuzuza uthando lukayise. Kamuva, uJakobe waluthwa ukuba ashade odade ababili abangazange bezwane, nababencintisana embangweni wokuthola abantwana, baze bafune nosizo lwezincekukazi zabo ukuba zizalele uJakobe abantwana.

`Bukeza isigameko esichazwe kuGenesise 34. Lokhu kwaba nomthelela onjani kwezobudlelwane kulomndeni wonke, nakuJosefa?`

Umbango ophakathi komama wadlulela ezinganeni, ezakhula zilulungele uthuthuva. Njengabazali abasebasha, abanewabo kaJosefa basebeke basoconga bonke abesilisa endaweni yaseShekhemu.  Umfowabo omdala, uRubeni, watshengisa ubundlobondela nokweyisa uyise owayesegugile ngokuthi alale noBiliha, incekukazai kaRaheli futhi engunina wezingane eziningi zikaJakobe (Gen. 35:22). Kusenjalo, umfowabo Josefa, uJuda, wadidanisa umalokazana wakhe nesifebe, waze wathola amawele  kuye (Genesise 38).

UJakobe wenezela amalahle kulomlilo wombango kulelikhaya ngokuthi athande kakhulu uJosefa ngokumupha ibhantshi elibizayo elimibala eminingi (Gen. 37:3). Uma kwake kwaba khona umndeni obhedayo, okaJakobe wawuzowuqwaqwada ekhanda.

`Ucabanga ukuthi kungani uAbrahama, uIsaka, noJakobe bonke bekleliswe namaqhawe okukholwa kumaHeberu 11:17-22 uma ubuka inhlakanhlaka yobudlelwane emindenini yabo?`

Amaqhawe kaNkulunkulu okukholwa avame ukusilela ezingeni lawo nelikaNkulunkulu. Lamadoda abhalwe kumaHeberu 11 hhayi ngenxa yokubheda kwemindeni yawo, kodwa abhalwe noma kubheda kunjalo. Bafunda ngendlela elukhuni ngokukholwa, uthando, nokwethemba uNkulunkulu uma belokhu bebambene nalezingqinamba zemindeni.

`wafuziswa ngakuphi ukungasebenzi kahle komndeni? Ukuzinikela kuNkulunkulu nezindlela zaKhe kungakusiza kanjani ukuthi ugqashule lolo fuzo esikhathini esizayo?`