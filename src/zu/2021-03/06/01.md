---
title:  Ukuthola Ukuphumula Ngaphakathi Komndeni
date:  31/07/2021
---

### Kuleliviki Funda ku
Genesise 34; Heb. 11:17-22; Duter. 4:29; 1 Johane 3:1, 2; Genesise 39; Efesu 6:1-13.

> <p>Indimana Yekhanda</p>
> “Ngakho, bathandekayo, njengokuba nazi lokhu ngaphambili, xwayani, ukuze ningadukiswa ngokukhohlisa kwabangenamthetho, niwe ekuqineni kwenu, kepha khulani emseni nasekwazini iNkosi noMsindisi wethu uJesu Kristu. Inkazimulo mayibe kuYe namanje nakuze kube lusuku lwaphakade. Amen” (2 Petru 3:17, 18, NKJV).

Insizwa ethile yaqalaza kude ezinkalweni. Yababona. Yayikade icinga abafowabo izinsuku ezimbalwa. Lapho isondela, iqhweba ngezandla lelo dlanzana elaliswacile, ayitholanga ukwamukeleka. Abafowabo empeleni babefuna ukuyibulala. Ukuba kwakungesikho ngenxa kaRubeni, ngabe kulhulunywa okunye.

URubeni watshela abafowabo ukuthi ayiphonswe epitsini elomile.

Kamuva, uJuda waqhamuka necebo lokwehlukana naye, bathole imali, ngokuthi bamthengise kulabo abahweba ngezigqila ababedlula ngendlela. Lesi yisibonelo somndeni ongasebenzi kahle.

Siyakwazi ukukhetha izinto eziningi ekuphileni, kodwa hhayi ukukhetha umndeni. Akukho muntu ongenasici, futhi akekho kithina onomndeni ongenasici nomndeni onobudlelwane obuhle ngokuphelele. Abanye bethu sibusisekile ngabazali, abanewethu, namanye amalunga omndeni abonakalisa uthando lukaNkulunkulu, kodwa abaningi babekezelela imindeni ebhedayo. Ubudlelwane emndenini buvame ukuba lukhuni, futhi kube buhlungu, kusishiye singenakuphumula, silimele, sithwele imithwalo ezinhliziyweni nathi esiyithululela kwabanye abantu.

Singakuthola kanjani ukuphumula kukaNkulunkulu emindenini yethu? Kuleliviki sibuka indaba kaJosefa nobudlelwane phakathi komndeni wakubo ukuze sibuke uNkulunkulu esebenza ukuletha ukwelapheka nokuphumula kwengqondo ekhayeni elinobudlelwane obungebuhle.

_*Funda isifundo saleliviki ukulungisela iSabatha lika Ncwaba 7_