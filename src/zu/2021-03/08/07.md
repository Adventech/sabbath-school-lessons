---
title:  Ukujula Nomcabango
date:  20/08/2021
---

“Ngokuguquguquka kwezimo okwenzeka njalo, kuba khona ushintsho empilweni yethu; lolushintsho lungasijabulisa noma lusidangalise. Kodwa ukuguquka kwesimo akunamandla okuguqula ubudlelwane bukaNkulunkulu nathi. Nguye izolo, namhlanje, naphakade; kanti ufuna sethembe uthando lwaKhe singamngabazi.”—Ellen G. White, In Heavenly Places, p. 120.

“Hlala ubheke kuJesu, wenze imithandazo yokuthula ngokukholwa, ubambelele emandleni aKhe, noma ngabe imizwa yakho ithini.  Iya phambili sengathi wonke umthandazo owenziwayo, wenziwa esihlalweni sikaNkulunkulu, awuphendule Lowo onezithembiso ezingaphuthi. Qhubeka, uculele uNkulunkulu enhliziyweni yakho, noma uzizwa udangaliswe umthwalo nosizi. Ngikutshela ngoba ngiyazi, kuzofika ukukhanya, uzoyithola injabulo, inkungu namafu kuzogoqwa. Kanjalo siyadlula emandleni acindezelayo amathunzi nobumnyama, siye ekukhanyeni kwelanga lobukhona baKhe.”—Ellen G. White, Selected Messages, book 2, pp. 242, 243.

**Imibuzo Yokuxoxisana**

`Kuvame ukuba lukhuni ukusiza umuntu ohlushwa ukungalungi komqondo noma ukudangala. Kungaba yiliphi isu elihle ibandla lenu elingafunda ngalo ukusebenza kangcono nalabo abachaphazelwa ukudangala?`

`Sivame ukukuthola kulukhuni ukuvuleleka nokuba neqiniso phambi kukaNkulunkulu. Ake uthi halamuzi amanye amaHubo, ubone ukuthi babevuleleke kangakanani futhi beneqiniso elingakanani ababhali beBhayibheli phambi kukaNkulunkulu. Singawukhuthaza kanjani umoya wokuvuleleka neqiniso ebandleni lethu?`

`Ukuthandaza kuvame ukuba lukhuni uma sihlaselwe ukudangala.  Xoxani ngamandla okuthandazelana kulabo abangakwazi ukuzithandazela.`

`Kubaluleke ngani ukuba sikhumbule ukuthi ukukholwa akusiwo umuzwa? Ukuthi sidangele, siphelelwe yithemba noma sinovalo, noma sikhathazekile, akusho ukuthi siswele ukukholwa noma ukwethemba uNkulunkulu. Kusho ukuthi, okwesikhashana, sidangele, siphelelwe yithemba, sinovalo, sikhathazekile, njengoba kwenzeka kithina sonke izikhathi ngezikhathi. Singafunda kanjani ukuthi, ngezikhathi ezinje, kubalulekile ukuzelulela phambili ngokukholwa, noma kungaba lukhuni kanjani?`

`Yiliphi ithemba elikhulu ongazithathela lona endabeni yowayefe uhlangothi, kakhulukazi uma impilo yesono ikulethele ukugula?`