---
title:  Ukhululekile Ukuphumula
date:  14/08/2021
---

### Kuleliviki Funda ku
Marko 2:1-12, 1 Amakhosi 18, 1 Amakhosi 19:1-8, Math. 5:1-3, Isaya 53:4-6, 2 Amakhosi 2:11.

> <p>Indimana Yekhanda</p>
> “UJehova ungukukhanya kwami nensindiso yami, ngizakwesaba bani na? UJehova uyinqaba yokuphila kwami, ngizakuba novalo ngobani na?” (iHubo 27:1).

Abantu abaningi abahlangana noJesu ekusebenzeni kwaKhe lapha emhlabeni babegula, abanye base befile nokufa. Babuthelana kuJesu ukuze baphiliswe bathole nokuphumula ekuhluphekeni kwabo.  Futhi babekuthola njalo-nje.

Ngesinye isikhathi wayevele akhulume izwi, aphile umuntu. Ngesinye isikhathi wayebathinta, baphiliswe ngendlela emangalisayo.  Ngesinye isikhathi wayebatshela ukuthi abahambe, ukwelapheka kwenzeke besesendleleni. UJesu wayephilisa abesilisa, abesifazane, izingane, amaJuda, obangewona amaJuda, izicebi, abampofu, abantu abaqinisekile. Ababehlaselwe uchoko olubi noma ukungaboni, babethola ukuphiliswa kuYe.  Imbhala, waphilisa nalabo “ababenokugula” okwedlula konke— ukufa.

Kuleliviki, sizobuka izibonelo ezimbili ezehlukene kakhulu zokuphiliswa. Kwesisodwa, ogulayo wayengakwazi nokuzizela kuJesu ngendlela ayegula ngayo. Izimpawu zokugula kwakhe zazisobala kuwo wonke umuntu. Isibonelo sesibili, kwakungekho zimpawu ezibonakalayo. Kuzo zombili, ukwelapheka kwafika ngesikhathi sikaNkulunkulu nangendlela yaKhe.

Uma sijula nesihloko sokuphumula ezinhlungwini nokuhlupheka, sizozindla futhi ngombuzo sonke kuloluhambo lobuKrestu esike saba nawo ngezikhathi ezihlukene.  Kwenzekani uma imithandazo yethu yokuphiliswa ingaphendulwa?

Sikuthola kanjani ukuphumula uma kunjalo?

_*Funda isifundo saleliviki ukulungisela iSabatha likaNcwaba 21._