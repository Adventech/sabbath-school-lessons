---
title:  Ukujula Nomcabango
date:  03/09/2021
---

“Isonto lonke kufuneka sizindle ngeSabatha, senze amalungiselelo okuligcina ngokwendlela yomyalo.  Akufuneki siligcine-nje, ngoba kusho umthetho.”—Ellen G. White, Testimonies for the Church, vol. 6, p. 353.

“Izulu lonke ligcina iSabatha, kodwa hhayi ngendlela yokuvilapha, kungenziwa lutho. Ngalolusuku, onke amandla omuntu kufuneka aphaphame, ngoba phela, akusona yini isikhathi sokuhlangana noNkulunkulu noKrestu uMsindisi wethu leso? Singambona ngokukholwa.  Ulangazelele ukusivuselela, asibusise sonke.”— Ikhasi 362.

“Izimfuno eziza kuNkulunkulu ziningi ngeSabatha ukwedlula ezinye izinsuku. Abantu baKhe bashiya imisebenzi yabo ejwayelekile, bachithe isikhathi bezindla, bedumisa. Banezicelo eziningi ngeSabatha ngaphezu kwezinye izinsuku. Bafuna ukunakwa okukhethekile. Balangazela izibusiso ezikhethekile. UNkulunkulu akalindi kuze kudlule iSabatha ukuze afeze lezicelo. Umsebenzi wezulu awunqamuki, abantu nabo abangaphumuli ekwenzeni okulungileyo. ISabatha alenzelwanga ukuba yisikhathi sokuhlala singenzi lutho.  Umthetho uyawenqabela umsebenzi ojwayelekile ngosuku lweNkosi lokuphumula; ukusebenzela inzuzo akungenziwa; awukho emthethweni umsebenzi wokuzijabulisa kwasezweni ngalolo suku; kodwa njengoba uNkulunkulu wakhawula umsebenzi waKhe wokudala, waphumula ngeSabatha, walibusisa, abantu nabo abashiye imisebenzi yabo yansuku zonke, banikele lawo mahora angcwele ekuphumuleni okuphilisayo, ukukhonza, nezenzo zomusa. Umsebenzi kaKrestu wokuphilisa abagulayo wawuhambisana nomthetho ncamashi. Wawuhlonipha iSabatha.”—Ellen G. White, The Desire of Ages, p. 207.

**Imibuzo Yokuxoxisana**

`Ukunakekela imvelo sekuyisihloko sempikiswano enkulu kwezombusazwe emazweni amaningi. Thina njengamaSeventh-day Adventist, singaba kanjani yizinceku ezinhle zendalo ngaphandle kokungena engxoxweni yepolitiki?`

`Ukusiza abanye kuqala emqondweni.  Singawukhulisa kanjani umqondo wokusebenzela ngesihe labo abasizungezile (emindenini yethu, emabandleni, nasemphakathini)? ISabatha lisivulela kanjani amathuba okwenza lokho?`

`Njalo ngeSabatha siyakhunjuzwa ukuthi bonke abantu badalwa nguNkulunkulu.  Liyasisiza ukuthi sibuke abanye ngamehlo kaNkulunkulu. ISabatha kufanele lisisize kanjani ukuba sikhumbule ukuthi ukungafani kwethu ngokwebala, ubuzwe, ngokomnotho, nobulili akusho lutho uma kufikwa odabeni lokwenziwa ngokomfanekiso kaNkulunkulu nokuba izintandokazi zaKhe?`