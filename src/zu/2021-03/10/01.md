---
title:  Ukuphumula KweSabatha
date:  28/08/2021
---

### Kuleliviki Funda ku
Gen. 1:26, 27; Gen. 9:6; 2 Petru 2:19; Roma 6:1-7; Eks. 19:6; Johane 5:7-16.

> <p>Indimana Yekhanda</p>
> “Umsebenzi uyakwenziwa izinsuku eziyisithupha; kepha ngosuku lwesikhombisa kuyiSabatha lokuphumula okuzothileyo, umhlangano ongcwele, ningasebenzi msebenzi; kuyiSabatha kuJehova ezindlini zenu zonke” (Levi. 23:3).

Sizwa izinkulumo eziningi ezisola ukugcinwa kweSabatha losuku lwesikhombisa, akunjalo yini?  Sizwa kuthiwa uJesu walishintsha iSabatha kwaba yisonto, noma kuthiwa uJesu walichitha iSabatha, noma lachithwa uPawulu, noma abaphostoli bachibiyela iSabatha ngeSonto ukuhlonipha uvuko lukaJesu, njalo njalo. Kuleminyaka yakamuva-nje, izimpikiswano seziphucuzekile, njengoba kuthiwa uJesu ungukuphumula kwethu kweSabatha, ngakhoke, asidingi ukugcina usuku ngcwele. Kanti-ke, bayohlala bekhona abathi ngokugcina iSabatha, sizama ukusebenzela ukungena ezulwini.

Ngakolunye uhlangothi, amanye amaKrestu anomdlandla kulomqondo wokuphumula, usuku lokuphumula, nakuba bethi lolosuku yiSonto noma bathi akubalulekile ukuthi yiluphi, bayakwamukela okushiwo yiBhayibheli mayelana nokuphumula,nokubaluleka kwako.

Thina-ke njengamaSeventh-day Adventist, siyazi ukuthi umthetho kaNkulunkulu uhlala kuze kube phakade, nokuthi ukulalela umyalo wesine njengoba ubhaliwe, akusho ukuzama ukusebenzela izulu, njengoba kunjalo nokugcina umyalo wesihlanu, owesithupha, owokuqala, noma yimuphi omunye.

Kulelilviki sizoke sibukisise ukuphumula esikuphiwe nguNkulunkulu ngomyalo weSabatha, nokuthi kungani kubalulekile.

_*Funda isifundo saleliviki ukulungisela iSabaha likaMandulo 4._