---
title:  Ukukhonza Abanye Kuphakamisa iSabatha likaNkulunkulu
date:  01/09/2021
---

Ngezikhathi zeTestamenteni eliSha, abaholi bezenkolo benza ukugcinwa kweSabatha kwaba ubuciko.  Kwakunemitheshwana eminingi nezenqabelo, zokusiza ukuthi abantu bagcine iSabatha ngcwele.

Lemitheshwana yayihlanganisa nokwenqabela ukubopha noma ukuthukulula noma yini, ukwehlukanisa izintambo ezimbili, ukucisha umlilo, ukuthutha okuthile phakathi kwasesidlangalaleni  nendawo yomnikazi, noma ukuthutha noma yini ibanga elingaphezu kwalelo elivunyelwe.

`UJesu usolwa ngani kuJohane 5:7-16?`

Abaholi abasinakanga isimangaliso esasenziwe nguJesu ekhulula lendoda ekuguleni kwayo, banaka ukuthi yayithwele ucansi lwayo esidlangalaleni ngeSabatha. Esikhundleni sokubuka indlela “iNkosi yeSabatha” (Marko 2:28) eyasebenzisa ngayo lolusuku olukhethekile, abaholi babezimisele ngokusebenzisa imithetho yabo. Sidinga ukuqaphela ukuthi nathi ngeyethu indlela, naphansi kwesethu isimo singenzi amaphutha anjalo.

`UIsaya 58:2, 3 uyichaza kanjani indlela kaNkulunkulu yokugcinwa kweSabatha?`

UNkulunkulu akafuni ukukhonzwa okuyize noma ukuthula kobungcwele-ngcwele. Ufuna abantu baKhe baxhumana nabanye abantu, kakhulukazi ababukelwa phansi nabangenamalungelo.

UIsaya ukubeka obala lokhu kuIsaya 58:13, 14: “Uma ulubuyisa unyawo lwakho kulo iSabatha, ukuze ungenzi umsebenzi wakho ngosuku lwaMi olungcwele, ulibize iSabatha ngokuthi intokoo, nolungcwele lukaJehova ngokuthi lunodumo, uludumise, ungahambi ngezindlela zakho, ungawuqhubi umsebenzi wakho, ukhulume ize, khona uyakuzijabulisa kuJehova, ngikukhweze ezindaweni eziphakemeyo zomhlaba, ngikuphe ukuba ulidle ifa likaJakobe uyihlo, ngokuba umlomo kaJehova ukukhulumile” (Isaya 58:13, 14).

Ukuzithokozisa noma ukuqhuba umsebenzi wakho (Isaya 58:13) kufana nokunyathela ngezinyawo iSabatha (NRSV). Izinhlelo zabantu aziyona inxenye yalokho okumiselwe iSabatha. Kunalokho, simenywa ukuba sifune labo abahluphekayo, ababoshiwe, abalambile, nabahamba-ze, behamba ebumnyameni, okungekho muntu okhumbula amagama abo. Ukwedlula ezinye izinsuku zesonto, iSabatha lifanele lisikhulule ebugovini bethu lisenze sicabange ngabanye abantu nezidingo zabo kunokuzicabanga thina sodwa nezidingo zethu.