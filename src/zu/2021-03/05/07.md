---
title:  Ukujula Nomcabango
date:  30/07/2021
---

“Uma uthola ukuthi umsebenzi wakho ulukhuni, uma ukhala ngobunzima nezilingo, uma uthi awunamandla okumelana nezilingo, awukwazi ukubekezela, noma uthi impilo yobuKrestu ingumqantsa, qiniseka ukuthi awuthwele ijoka likaKrestu; uthwele elenye inkosi.”—Ellen G. White, Child Guidance, p. 267.

“Kunesidingo sokuhlala kuqashiwe nokukhonza okuqinisekile, kothando, kodwa lokho kuzozifikela kona uma umphefumulo ulondolozwe ngamandla kaNkulunkulu ngokukholwa.  Akukho lutho, lutho noluncane, olungasenza sithandeke kuNkulunkulu.  Asingazethembi nakancane, noma imisebenzi yethu emihle; kodwa uma njengabantu abanamaphutha, siza kuKrestu, singathola ukuphumula othandweni lwaKhe.  UNkulunkulu uzokwamukela wonke umuntu oza kuYena ethemba ukulunga koMsindisi owabethelwayo.  Uthando luyamila enhliziyweni.  Kungase kube nemizwa yenjabulo, kodwa kukhona ukwethemba kokuthula okuhlala njalo.  Wonke umthwalo ulula; ngoba ijoka esilinikwa nguJesu lilula. Umsembenzi uba yintokozo, nokuzidela kubemnandi.  Indlela eyayikade ibonakala igutshungelwe ubumnyama kuqala, isiyakhanya ngemisebe evela kulo iLanga Lokulunga.  Ukuhamba ekukhanyeni lokhu njengoba uKrestu esekukhanyeni.”—Ellen G. White, Faith and Works, pp. 38, 39.

**Imibuzo Yokuxoxisana**

`Uyasikhumbula yini isikhathi kuloluhambo lwakho noKrestu lapho wagcina uzinikele?  Abelana ngaleso sikhathi neklasi, ugxile kakhulu phezu kwesizathu sokuzinikela kwakho.`

`Funda umthandazo kaJesu kuMathewu 11:25-27, nixoxe eklasini ngokuthi sithola kanjani ukwazi ngomusa. Kungani uNkulunkulu efihla icebo losindiso (“lokhu”) kulabo abayizihlakaniphi, elembulela izingane?`

`Ngendlela ebonakalayo, thina singabasiza kanjani abasizungezile, abasindwa yimithwalo yabo, ukuthi beze kuJesu bathole ukuphumula?`

`Ake ugxile kulomqondo wokuba “mnene nokuthobeka ngenhliziyo.” Akuyona yini into embi leyo kumuntu ofuna ukuzethemba? Akufanele yini siziqhenye ngalokho esiyikho, kakhulukazi umuntu ozingabazayo? Kufanele isiphambano, nalokho esikumele, sisisize kanjani ukuqonda ukuthi wayethini uJesu uma ekhuluma “ngokuba mnene nokuzithoba?” Phambi kwesiphambano, kungani ubumnene nokuzithoba kuyikhona kuphela okufanelekile?`