---
title:  “Zanini Kimi…”
date:  24/07/2021
---

### Kuleliviki Funda ku
Math. 11:20-30, Math. 5:5, Duter. 18:15, Gal. 5:1, Eks. 13:18-22, Gal. 6:2.

> <p>Indimana Yekhanda</p>
> “Zanini Kimi nina nonke enikhatheleyo nenisindwayo, Mina ngizakuniphumuza” (Math. 11:28).

Zanini Kimi nina nonke enikhatheleyo nenisindwayo, Mina ngizakuniphumuza.” Yeka isisthembiso esimangalisayo esisiphiwe nguJesu lapha. Ubani phakathi kwethu ongakaze azizwe esindwa, kungaba ngumsebenzi uqobo okuyinto evamile, noma ukusindwa kwasekuphileni? UJesu lapha usitshela ukuthi yebo, uyakwazi esidlula kukona, futhi yebo, angasisiza—kuphela-nje uma simvumela.

Uma-ke esesitshelile ukuthi asithathe ijoka laKhe, uJesu uthi: “Ngokuba ijoka lami lihle nomthwalo wami ulula” (Math. 11:30). Ngamanye amazwi, Lahlani amajoka nemithwalo eniyithwele (yinikeni Mina) nithathe elami ngoba elami lilula.

Singakuzwa kanjani lokho kuphumula akhuluma ngakho uJesu?  Siphila emhlabeni lapho, ngemuva kokungena kwesono, uNkulunkulu wathi kuAdamu: “Ngesithukuthuku sobuso bakho uyokudla isinkwa sakho” ( Gen. 3:19). Ngakhoke siyazi ukuthi kunjani ukusebenza nokuthwala imithwalo esinda ngokwedlulele uma sizithwalela.

_*Funda isifundo saleliviki ukulungisela iSabatha likaNtulikazi 31._