---
title:  “Umthwalo Wami Ulula”
date:  29/07/2021
---

Amazwi kaJesu okugcina kuMathewu 11:30 asebenzisa isifanekiso sokuthwala umthwalo: “Ngokuba ijoka laMi lihle, nomthwalo waMi ulula.”

`UMose wathokoza ukubona umkhwe wakhe uJethro ngemuva kokumuka kukaIsrayeli eGibithe sebewele nolwandle. Funda uEksoduse 18:13-22. Yinto enjani ukuthwala umthwalo womunye umuntu kulendaba?`

UEksoduse 18:13 usitshela ukuthi abantu beza kuMose ukuzothola ukwahlulelwa kusukela ekuseni kwaze kwaba kusihlwa. Uma ebona lokho umkhwe wakhe wanxusa umkhwenyane wakhe ukuba eseke uhlaka oluzomsiza ukuba agxile ezindabeni ezinkulu, lezo ezincane zibonelelwe abanye. UmBhalo usitshela ukuthi uMose walalela izwi likaJethro, wazisebenzisa lezo zinguquko ezithuthukisa impilo.

Uma uJesu esitshela ukuthi umthwalo waKhe ulula, wayefuna ukusikhumbuza ukuthi singathembela kuYena onguMthwali-mithwalo. NjengoMose, kufuneka sifunde ukuthi siyabadinga abanye abantu ukuba basithwalise imithwalo yethu. Ku 1 Korinte 12:12-26, isifanekiso sikaPawulu somzimba kaKrestu sisinika isithombe esihle sokuthi ukuthwalisana imithwalo kungaba njani. Sidinga umzimba osebenza kahle ukuze sikwazi ukuthwala noma yisiphi isisindo. Sidinga imilenze, izingalo, amahlombe, imisipha, nemizwa ukuze sikwazi ukuthwala noma yini.

`Funda: abaseGalatiya 6:2. Ukuthwalisana imithwalo kusisiza kanjani ukugcwalisa umthetho kaKrestu?`

Ukuthi kwakwenze njani kubhalwa lendimana kungasisiza. KumaGalatiya 6:1, uPawulu uthi uma umzalwane noma udade ewela esilingweni, thina asimbuyise lowo muntu ngomoya wobumnene (khumbula okwashiwo nguJesu ku Mathewu 11:29, ethi umnene). Ukuthwala imithwalo kusho ukubuyisela umuntu ophambukile endleleni ukuze asizwe ukubona umusa wezulu.  Kodwa futhi kusho ukusizana uma sifikelwa ubunzima. Igama lesiGriki elisho “umthwalo” lingasho isisindo esisindayo noma amatshe. Liyasikhumbuza ukuthi sonke sithwele imithwalo, nokuthi sonke sidinga abazosisiza sithwale umthwalo. Ukuthwalisana umsebenzi webandla eliwunikwe nguNkulunkulu, odinga ubumnene, uveze isihe.

`Cabanga ngesikhathi lapho wathola ukusizwa omunye umuntu ukuze uthwale umthwalo owawukusinda. Kwakubaluleke kangakanani lokho kuwena?  Ungasiza bani athwale umthwalo khona manje?`