---
title:  Intengo Yokuphumula
date:  17/07/2021
---

### Kuleliviki Funda ku
2 Sam. 11:1-27, 2 Sam. 12:1-23, Gen. 3:1-8, 1 Johane 1:9.

> <p>Indimana Yekhanda</p>
> “Nkulunkulu, dala kimi inhliziyo ehlanzekileyo, uvuse umoya oqinileyo  phakathi kwami” (iHubo 51:10).

Abantu abaningi babonakala bekhathazekile, befuna indawana enokuthula noxolo. Futhi bazimisele ukukukhokhela lokho. Emadolobheni amakhulu amaningi kukhona amagumbi angenayo i-internet, aqashwa ngokukhokhelwa ngehora. Imithetho yakhona iqinileooooooooo—akufuneki msindo, noma izivakashi.  Abantu bazimisele ukukhokha ukuze bahlale ngokuthula, becabanga noma bacambalale. Kunezindawo zokulala eziqashisayo ezikhumulweni zezindiza, nama-earphone anciphisa umsindo ayathandwa. Kukhona okuthile okuyisivikelo okuthengiswayo kokwemboza ikhanda nomzimba wangenhla ukuze ungathintani nomsebenzi okwesikhashana.

Ukuphumula kweqiniso kunentengo.  Nakuba izihlakaniphi ezitholakala ezinkundleni zokuxhumana zisitshela ukuthi umuntu uzakhela yena ikusasa lakhe, nokuthi ukuphumula udaba lokuzikhethela, kodwa uma sesicabangisisa lokho, sithola ukuthi asikwazi ukuletha ukuthula ezinhliziyweni zethu.  U-Augustine, umholi webandla ngonyaka-khulu wesine, wayibeka kahle lento encwadini yakhe okuthiwa i-Confessions (Book 1) uma ezindla ngomusa kaNkulunkulu: “Wasenzela Wena, nezinhliziyo zethu azinakho ukuphumula zize zithole ukuphumula kuWena.”

Kuleliviki sizobuka kancane impilo yendoda enehliziyo efana nekaNkulunkulu, ukuze sithole ukuthi yayithola kanjani intengo yangempela yokuphumula kukaNkulunkulu.

_*Funda isifundo saleliviki ukulungisela iSabatha likaNtulikazi 24._