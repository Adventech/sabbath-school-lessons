---
title:  Ukujula Nomcabango
date:  23/07/2021
---

“Ukuzisola kukaDavide kwakuqinisekile futhi kujulile.  Kwakungekho mzamo wokuthalalisa icala lakhe.  Kungekho namzamo wokuphepha isijeziso emthandazweni wakhe…Wabona ukungcola komphefumulo wakhe; wasizonda isono sakhe.  Akathandazelanga intethelelo kuphela, kodwa nobumsulwa benhliziyo futhi…Ezithembisweni zikaNkulunkulu kulezo zoni eziphendukayo wabona ubufakazi bokuxolelwa kwakhe nokwamukeleka…’Iminikelo kaNkulunkulu ingumoya owaphukileyo: inhliziyo eyaphukile nedabukileyo, Nkulunkulu , awuyikuyidelela.’ iHubo 51:16, 17.

“Nakuba uDavide wayewile, uNkulunkulu wamphakamisa…

“UDavide wazithoba, wavuma isono sakhe, ngenkathi uSawulu edelela ukukhuzwa eqinisa nenhliziyo yakhe engazisoli.

“Lesiwombe emlandweni kaDavide esinye sezibonelo esinamandla esisinikiwe somzabalazo nezilingo zabantu, nenguquko yeqiniso….Kuyo yonke iminyaka…. izinkulungwane zabantwana bakaNkulunkulu, akade bewele esonweni, … bakukhumbula ukuphenduka okuqinisekile kukaDavide nokuvuma kwakhe isono ….futhi bathola isibindi sokuguquka bavuke bazithathe, bahambe ngendlela yemiyalo kaNkulunkulu.

“Noma ubani ….ozithobayo ngokuvuma izono nokuguquka njengoba kwenza uDavide, angaqiniseka ngokuthi likhona ithemba ngaye ….UNkulunkulu ngeke alahlele ngaphandle nomphefumulo owodwa oguquka ngeqiniso.”—Ellen G. White, Patriarchs and Prophets, pp. 725, 726.

**Imibuzo Yokuxoxisana**

`Singakulinganisa kanjani ukuzibona siyizoni ngokwemvelo, nesidingo sokuxolelwa, kanti futhi kusenjalo, siphile njengamadodana namadodakazi axolelwe eNkosi yamazulu?`

`Kungani sonke isono, ekugcineni, kuyisono ngakuNkulunkulu? Kusho ukuthini ukona kuNkulunkulu?`

`Singathini kumuntu ongakholwa onenkinga ngokuhlupheka kwabantu bangenacala, njengo Uriya noma indodana kaDavide noBati-Sheba eyayisanda kuzalwa?  Siluchaza kanjani uthando lukaNkulunkulu nobulungiswa baKhe kulesimo? Ulwazi ngempikiswano enkulu lusiza kanjani lapha?`

`Kungani iBhayibheli lisebenzisa izahluko ezimbili zonke ngalendaba kaDavide noBati-Sheba?  Kunanhloso yini ukubhalwa kwalendaba?`

`Gxila kulomqondo othi isono sisehlukanisa noNkulunkulu, njengoba kushiwo kweyamaHubo 51:11, 12. Wakubona kanjani kweyakho impilo lokhu? Uzizwa kanjani?  Ungamchazela kanjani umuntu ukuthi kuzwakala kanjani lokwehlukana nokuthi akuthandeki kangakanani? Kungani isithembiso somusa kuyilona ikhambi kuphela na?`