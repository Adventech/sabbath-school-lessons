---
title:  Ukumemezela Ukukhanya KukaNkulunkulu
date:  22/07/2021
---

Ngokusobala, okuyiyona into esingayenza ngemuva kokwedlula phansi kwesimo esihlazisayo, sathola ukuxolelwa, ukuzama ukukhohlwa ukuthi yake yenzeka leyonto. Inkumbulo yokwehluleka kwakho ibuhlungu.

`UDavide ufuna ukwenzani ngalamava akhe abuhlungu?  Funda iHubo 51:13-19.`

Uma kuphahlazeka isitsha noma ivasi ibe izingcezu eziningi, sivame ukububula, sizilahle lezo zingcezu esezingenamsebenzi. KwelaseJapan, kukhona ubuciko bokwakha kabusha izitsha zokubunjwa eziphukile. Okusansimbi okuyigugu, njengegolide eliwuketshezi, noma isiliva, kuyasetshenziswa ukunamathisela ndawonye izingcezu eziphukile ukuze lesitsha ebesiphukile siphinde sibe sihle, sibe nentengo.

Sonke isikhathi uNkulunkulu ethethelela izono zethu esidala kabusha, kuba khona ushintsho. Intethelelo eyigugu kaNkulunkulu inamathelisa ndawonye ukwephuka kwethu. Singaba abamemezela kakhulu izwi likaNkulunkulu. “Ulimi lwami luyakuhubela ukulunga kwaKho” (iHubo 51:14), NKJV). Asizami ukuzilungisa thina noma ukuziphucula (ngisho nangamancozuncozu). Imimoya yethu ephukileyo, izinhliziyo zethu ezizithobayo, kuwukudumisa okwanele kuNkulunkulu—kuyimisebe yokukhanya esizungezile ebonwa umhlaba. Amava okuthethelelwa kwethu aheha abanye abacinga intethelelo.

`Kunabudlelwane buni phakathi kweHubo 51 no 1 Johane 1:9?`

UJohane wokuqala 1:9 ukufingqwa kweHubo 51. Njengoba azi uDavide ukuthi “Inhliziyo eyaphukileyo nedabukileyo, Nkulunkulu, awuyikuyidelela”(iHubo 51:17), uJohane usiqinisekisa ngokuthi “Uma sizivuma izono zethu, wethembekile Yena futhi ulungile ukuba asixolele izono zethu, asihlanze kukho konke ukungalungi” (1 Johane 1:9). Singalithatha njengoba linjalo izwi likaNkulunkulu.

Futhi, uDavide wayengeke akwazi ukulungisa umonakalo omkhulu ayewenzile ngezenzo zakhe nesibonelo sakhe emndenini wakhe. Wathwala imiphumela yezinqumo zakhe nezenzo zakhe.  Kodwa, uDavide wayazi ukuthi uxolelwe. Wayazi ukuthi udinga ukwethemba ngokukholwa ukuthi ngelinye ilanga iWundlu likaNkulunkulu langempela liyofika lime esikhundleni sakhe.

`Ungafunda kanjani khona manje ukusebenzisa izithembiso zika 1 Johane 1:9 kweyakho impilo?  Kufanele uzizwe kanjani ngemuva kokwenze njalo, sewazi ukuthi isithembiso esakho nawe?`