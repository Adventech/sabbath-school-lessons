---
title:  Isingeniso Sokuphumula
date:  22/08/2021
---

UNkulunkulu wayekhona ekuqaleni.  UJehova uNkulunkulu wakhuluma, kwenzeka. Ukukhanya kwehlukanisa imini nobusuku; umkhathi, isibhakabhaka, nolwandle kwaba khona ngezwi elakhulunywa ngosuku lwesibili; umhlaba owomile nezitshalo kwalandela ngosuku lwesithathu.  UNkulunkulu wabeka isisekelo sesikhathi namazwe, wase ekugcwalisa ezinsukwini ezintathu ezilandelayo.  Izinkanyiso zibusa isibhakabhaka ebusuku. Ngokwehlukile kulokho okushiwo yizinkolo eziningi, umlando wokudalwa oseBhayibhelini ukucacise kahle ukuthi ilanga, inyanga, nezinkanyezi azibona onkulunkulu.  Ziqhamuka ngosuku lwesine, zithobela izwi loMdali.

Indlela uMose achaza ngayo usuku lwesihlanu nolwesithupha (Gen. 1:20-31) igcwele ukuphila nobuhle. Izinyoni, izinhlanzi, izilwane zasemhlabeni—konke kugcwalisa isikhala esilungiswe nguNkulunkulu.

`Indlela uNkulunkulu ancoma ngayo, isitshelani ngendalo?  Funda uGenesise 1:1-31.`

Lesi akusona-nje noma yisiphi isikhala esidalwe nguNkulunkulu; indawo ephelele. Izilwanyana eziphithizelayo zigcwalise umhlaba.  Njengekuphindaphinda kwengoma, uNkulunkulu ulokhu ethi, “kuhle” usuku ngalunye.

`Yini eyehlukile ngokudalwa kwabantu kunakho konke okunye okudaliwe?  Funda uGenesise 1:26, 27 no Genesise 2:7, 21-24.`

UNkulunkulu uyakhothama, ubumba udaka. Ukudalwa komuntu ngokomfanekiso kaNkulunkulu kuyisifanekiso sobudlelwane obusondelene. UNkulunkulu uyagoba, aphefumulele ukuphila emakhaleni kaAdamu, kwaba khona isidalwa esiphilayo. Ukudalwa okukhethekile kukaEva ngobambo lukaAdamu kuyinxenye yohlelo lukaNkulunkulu ngabantu—ukubambisana okungcwele phakathi kuka ‘ish no ishshah’ “owesilisa nowesifazane.”

Manje uma uNkulunkulu ebuka yonke into ayidalile ngosuku lwesithupha, ingoma izwakala yehlukile: “UNkulunkulu wabona yonke into abeyidalile ukuthi inhle kakhulu (Gen. 1:31, NKJV).

`Cabanga ngokwehluka kwendaba yokudalwa njengokusho kweBhayibheli, uma iqhathaniswa nemfundiso yabantu abangaholwa yizwi likaNkulunkulu. Lokho kufanele kusitsheleni mayelana nokwethemba izwi likaNkulunkulu ukuze siqonde iqiniso?`