---
title:  Ukujula Nomcabango
date:  27/08/2021
---

“UNkulunkulu wanika abantu isikhumbuzo samandla aKhe okudala, ukuze bambone emisebenzini yezandla zaKhe. ISabatha lisimemela ukubona udumo loMdali emisebenzini yaKhe ….Ngosuku lokuphumula okungcwele, ngaphezu kwazo zonke izinsuku, asifundeni izigijimi asibhalele zona uNkulunkulu kuyo indalo….Uma sisondela eduze nendalo, uKrestu ubonakalisa ubukhona baKhe kithina, akhulume ukuthula nothando ezinhliziyweni zethu.” –Ellen G. White, Christ’s Object Lessons, pp. 25, 26.

“Esinye isizathu esibalulekile sokukhululwa kukaIsrayeli eGibithe  kwaku ukubafundisa ukugcina iSabatha ngcwele….Ngokusobala, uMose noAroni bavuselela imfundiso yobungcwele beSabatha, ngoba uFaro wakhononda kubona wathi: ‘Niphumuza abantu emithwalweni yabo.’ Eksoduse 5:5. Lokhu kukhomba ukuthi uMose noAroni baqala imvuselelo yeSabatha eGibithe.

“Ukugcinwa kweSabatha kwakungekona ukugujwa kobugqili babo eGibithe. Ukugcinwa kwalo njengesikhumbuzo sokudalwa kwakufuneka kuhlanganise nenkumbulo yentokozo yokukhululwa ekucindezelweni ngokwenkolo eGibithe, okwenza ukugcinwa kweSabatha kube lukhuni.  Ngendlela efanayo, ukukhululwa kwabo ebugqilini kwakufanele kukhanyise njalo ezinhliziyweni zabo ukucabangela abampofu, izintandane, nabafelokazi.”—Appendix note in Ellen G. White, From Eternity Past, p. 549.

**Imibuzo Yokuxoxisana**

`Amanye amaKrestu, okuhlanganisa namanye amaAdventist, abona ukuthi imfundiso yeEvolution enokudalwa phakathi yisona sisombululo salempikiswano ephathelene nesiqalo sezinto zonke.  ISabatha libonakalisa kanjani ukuthi lokho kanye nenkolo yama Adventist yizinto ezingasoze zahambisana? Kusizani ukugcina usuku lwesikhombisa ngcwele ube ugubha amabhiliyoni eminyaka, kakhulukazi njengoba iZwi likaNkulunkulu lisobala ngokuthi lwenziwa ngcwele ngemuva kwezinsuku eziyisithupha zokuqala zokudalwa?`

`Uthini kulabo abathi usuku alubalulekile, kuphela-nje uma sinosuku olulodwa lokuphumula ngeviki?  Ngakolunye uhlangothi, siphendula sithini kulabo abathi uJesu ungukuphumula kwethu kweSabatha, ngakhoke, asikho isidingo sokugcina usuku oluthile njengolokuphumula?`

`Ukugcina ngcwele iSabatha kungaba kanjani yisikhumbuzo senkululeko? Singagwema kanjani ukulenza umthwalo, nokwethembela kulona ngosindiso?`

`Abanye abantu bathi ukugcina iSabatha ngcwele ukuzama ukusebenzela ukungena ezulwini.  Kodwa, uphi umqondo ekuthini ngokuphumula ngosuku lwesikhombisa, sizama ukusebenzela ukungena ezulwini?`