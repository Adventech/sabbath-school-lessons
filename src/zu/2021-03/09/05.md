---
title:  Esinye Isizathu Sokuphumula
date:  25/08/2021
---

UIsrayeli wayemise ogwini lwasempumalanga lomfula iJordani. Base benqobe amazwe angaphansi kwenkosi yama Amori. Uyaphinda futhi uMose kulesikhathi esibucayi, ubiza uIsrayeli, ebakhumbuza ukuthi isivumelwano esenziwa eSinayi, kwakungesona-nje esabazali babo, kwaku esabo nabo. Uyaqhubeka aphinde imiyalo eyishumi, enzela bona.

`Qhathanisa uEksoduse 20:8-11 noDuteronomi 5:12-15. Kwehlukene kanjani ukushiwo komyalo weSabatha lapha?`

KuEksodusi 20:8, umyalo uqala ngegama elithi “Khumbula.” UDuteronomi 5:12 uqala ngelithi “Gcina.” Igama elithi “khumbula” liza kamuva emyalweni uqobo (Duter. 5:15). Kulendimana, batshelwa ukuthi abakhumbule ukuthi babeyizigqila. Nakuba lesizukulwane sakhula sikhululekile, ngabe bonke bazalelwa ebugqilini ukuba abakhululwanga ngendlela emangalisayo. Umyalo weSabatha wawuzobakhumbuza ukuthi Yena lowo Nkulunkulu owayesebenza endabeni yokudala, wayesebenza futhi ekukhululweni kwabo: “UJehova uNkulunkulu wakho wakukhipha khona ngesandla esinamandla nangengalo eyeluliweyo.”

ISabatha selizothatha omunye umqondo. Ngenxa yokuthi uNkulunkulu unguNkulunkulu wenkululeko, uIsrayeli udinga ukugcina ilanga leSabatha (Duter. 5:15).

Yebo, ukudalwa akukho kude nomyalo weSabatha, ngisho nakuDuteronomi 5, yize kunesizathu esehlukile. Ngenye indlela, ukukhululwa kukaIsrayeli eGibithe yisiqalo sokudalwa kabusha, okufana nendaba yokudala kuGenesise.  UIsrayeli njengabantu abakhululiwe, uyisidalwa esisha sikaNkulunkulu (bheka noIsaya 43:15).

Njengoba ukuphuma eGibithe kuthathwa njengokukhululwa esonweni— ukuhlengwa—singathola eSabatheni isifanekiso sokudalwa nesokuhlengwa. Ngendlela ephathekayo, iSabatha lisikhomba kuJesu uMdali noMsindisi wethu.

`Funda uJohane 1:1-13. Lezindimana zisifundisani ngoJesu uMdali noMsindisi wethu na?`