---
title:  Isigqi Sokuphumula
date:  21/08/2021
---

### Kuleliviki Funda ku
Genesise 1, Eks. 20:8-11, Eks. 16:14-31, Duter. 5:12-15, iHubo 92, Isaya 58:13.

> <p>Indimana Yekhanda</p>
> “UNkulunkulu wase elubusisa usuku lwesikhombisa, walungcwelisa, ngoba waphumula ngalo kuyo yonke imisebenzi yaKhe abeyenzile” (Gen. 2:3, NKJV).

Ubani-nje ongacabanga ukuthi izenzo zokudala zazinjani—ukukhanya phakathi kobumnyama, ulwandle yo ngezilwanyana eziphilayo, izinyoni ezindizayo—nokudalwa kukaAdamu no Eva ngendlela eyisimangaliso?

Asikwazi nokufanekisa ukuthi uNkulunkulu wakwenza kanjani konke lokhu.

Kodwa ngemuva kokudala konke, uNkulunkulu wabhekisa amehlo aKhe kokunye. Uma usabuka okokuqala, akuthathekisi njengemikhomo noma ubuhle bezimpaphe. UNkulunkulu wavele wenza usuku, usuku lwesikhombisa, walwenza lwaba olukhethekile. Ngaphambi kokuthi abantu bagijimele ekushikashikeni abazigidlabeze kona nokubafakela ingcindezi, uNkulunkulu wenza isibekiso esizokuba isikhumbuzo esiphilayo. UNkulunkulu wayefuna lolusuku lube yisikhathi sethu sokuyeka esikwenzayo, sizithokozise ngokuphila—usuku lokuphila, hhayi elokusebenza, ukuhalalisa isipho sotshani, umoya, izilwane zasendle, amanzi, abantu, kanti ngaphezu konke, uMdali wazo zonke izipho ezinhle. Lesimemo sasizohlala njalo, ngakhoke, kusukela ekuqaleni, wasifaka phakathi kwesikhathi uqobo.

Kuleliviki, sizofunda ngesimemo esimangalisayo sikaNkulunkulu sokuthi singene ekuphumuleni futhi nafuthi, ngalo lonke usuku lwesikhombisa.

_*Funda isifundo saleliviki ukulungisela iSabatha lika Ncwaba 28._