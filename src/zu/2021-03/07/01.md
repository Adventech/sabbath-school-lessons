---
title:  Ukuphumula, Ubudlelwane, Nokwelapheka
date:  07/08/2021
---

### Kuleliviki Funda ku
Gen. 42:7-20, Math. 25:41-46, Gen. 42:21-24, Gen. 45:1-15, Luka 23:34, Gen. 50:15-21.

> <p>Indimana Yekhanda</p>
> “Manje ningabi buhlungu, ningazithukutheleli ukuthi nathengisa ngami lapha, ngokuba uNkulunkulu wangithuma phambi kwenu ukulondoloza impilo” (Gen. 45:5).

Indoda ethile yayisolwa ngokunukubeza owesifazane.  Owesifazane wayikhomba lendoda emaphoyiseni. Nakuba ubufakazi babungabazisa, owesifazane waphikelela ethi uJohnny uyena umenzi wobubi.

Kanjalo-ke uJohnny wavalelwa ejele, lapho abolela khona iminyaka engu 14 ngecala angalenzanga. Lowo wesifazane, uJoan, walibona iphutha lakhe kuphela sekuvele ubufakazi bohlolo-fuzo (DNA).

Wayefisa ukuhlangana noJohnny ngemuva kokukhululwa kwakhe.  Yayizokwenzani lendoda eyahlukumezeka kangaka, uma isibonana ubuso nobuso nowesifazane odlale ngempilo yayo iminyaka engaka?

Umame lo wayesegumbini, elindele ukufika kwalendoda. Isifikile indoda, babukana ezinhlamvwini zamehlo, uJoan wakhihla isililo.

Uyachaza lomame: “UJohnny wavele wathatha izandla zami, wangibuka wathi: ‘Ngiyakuxolela.’ Angizange ngikholwe. Nansi indoda engangiyizonda, ngiyifisela ukufa kuphela. Kodwa manje, nansi, itshela mina engangiyone kangaka, ukuthi iyangixolela? Kulapho ngaqala khona ukubona ngempela ukuthi usho ukuthini umusa. Kungaleso sikhathi kuphela lapho ngaqala ukwelapheka, ngaba nokuphumula kwangempela.”

Kuleliviki sizobheka ukuxolelana nokuthi kungazenzelani izinhliziyo zabantu ezingenakuphumula.

_*Funda isifundo saleliviki ukulungisela iSabatha likaNcwaba 14._