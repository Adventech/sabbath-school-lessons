---
title:  Ukuyenza Isebenze
date:  11/08/2021
---

Ukuze ngixolele, kufuneka ngivume ukuthi ngikhubekile. Kungaba lukhuni lokhu, njengoba ngesinye isikhathi sizama ukufihla imizwa yethu kunokuba sizame ukuthi yelapheke. Ukuvuma imizwa yokungakholwa yokucasuka nentukuthelo kuNkulunkulu, kulungile. Lokhu siyakubona encwadini yamaHubo. Ngingazizwa ngikhululekile ukutshela uNkulunkulu ukuthi angiyithandi lento eyenzekile noma ukuthi indlela engiphatheke ngayo ingijabhisile noma ingithukuthelisile, noma kokubili.

Endabeni kaJosefa, simbona ekhala uma ephinda ebona abafowabo, engqondweni yakhe kubuya imizwa yakhe yakuqala.

`Isimemezelo sikaJesu esiphambanweni sisitshelani ngokufaneleka kwesikhathi sokuxolela? Funda uLuka 23:34.`

UJesu akazange alinde ukuthi umenzi wobubi acele uxolo.  Singabaxolela abanye noma bengalwamukeli uxolo lwethu.

`Usitshelani uMathewu 6:28 no Luka 5:44 ngendlela yokuphatha abasikhubekisile?`

Ukuxolela, njengothando, kuqala ngokukhetha, hhayi umuzwa. Singakhetha ukuxolela, ngisho noma imizwa yethu ingavumelani naleso sinqumo.  UNkulunkulu uyazi ukuthi ngawethu amandla asikwazi ukukhetha lokho, kodwa “kuNkulunkulu konke kungenzeka” (Marko 10:27). Kungakho-nje kuthiwa asibakhulekele labo abasiphatha kabi. Ngezinye izikhathi, kungenzeka ukuthi sewafa lowomuntu, kodwa sisengakwazi ukukhuleka ukuthi sikwazi ukumxolela.

Ngaphandle kokungabaza, ukuxolela akulula ngaso sonke isikhathi. Ubuhlungu nomonakalo owenzekile ungaba mkhulu, usishiye sikhubekile, sixhuga, siphukile. Kuzofika ukwelapheka uma sikuvumela, kodwa ukubambelela entukuthelweni nolaka nokucasuka kuzokwenza ukwelapheka kube lukhuni, mhlawumbe kungenzeki.

Isiphambano yisibonelo esihle kunazo zonke sokuthi kwambizani uNkulunkulu ukuze asixolele. Uma uJesu wadlula kukho konke lokho ngenxa yethu, yize noma wayazi ukuthi abaningi bayomenqaba, singafunda-ke nathi ukuxolela.

`Ubani odinga ukumxolela—ngenxa yakhe, noma ngenxa yakho?`