---
title:  Ukujula Nomcabango
date:  13/08/2021
---

“Njengoba uJosefa wathengiswa kubahedeni ngabafowabo, kanjalo noKrestu wathengiswa ezitheni zaKhe ezinkulu, omunye wabafundi baKhe.  UJosefa wabekwa icala lamanga, wafakwa ejele ngenxa yobuqotho bakhe; kanjalo noKrestu wadelelwa ngenxa yokuthi impilo yaKhe yokulunga, nokuzidela yayiveza obala isono; kwathi noma engenacala lalutho, walahlwa ngenxa yofakazi bamanga.  Ukubekezela kukaJosefa nobumnene bakhe phansi kokungabikho kobulungiswa naphansi kwencindezelo, umoya wakhe wokuxolela, nokuphana kubafowabo, kufanekisa ukubekezelela koMsindisi okungasoli, isihluku sabantu ababi, nokuxolela kwaKhe, hhayi kuphela ababulali baKhe, kodwa bonke abeza kuYe bevuma izono zabo, befuna intethelelo.”—Ellen G. White, Patriarchs and Prophets, pp. 239, 240.

Ayikho into engathalalisa umoya wokungaxoleli.  Umuntu ongenasihe kwabanye, uyazibonakalisa ukuthi yena akanasabelo emseni kaNkulunkulu wokuxolela. Ngokuxolela kukaNkulunkulu, inhliziyo yesoni idonselwa eduze nenhliziyo ebanzi yothando olungenakulinganiswa. Umsinga wothando lwezulu uyageleza ungene emphefumulweni wesoni, udlulele nakweyabanye. Ubumnene nesihawu esatshengiswa nguKrestu empilweni yaKhe eyigugu, sizobonakala kulabo abanesabelo emseni waKhe.”—Ellen G. White, Christ’s Object Lessons, p. 251.

**Imibuzo Yokuxoxisana**

`Omunye wake wathi:“ukungaxoleli kufana nokuphuza ushevu ngethemba lokuthi kuzofa omunye umuntu.” Asho ukuthini lamazwi?`

`Kwakuyini inhloso yazo zonke izinhlelo ezenziwa nguJosefa ngaphambi kokuzidalula kubafowabo?  Kwamenzelani lokho, yena nabafowabo?`

`Inceku kaJosefa kufanele ukuthi yayibambisene naye kwamanye amacebo mayelana nabafowabo (njengo Gen. 44:1-12).  Umoya wokuxolela unamthelela muni kulabo ababukele?`

`“UNkulunkulu akabaholi abantwana baKhe ngendlela abebengeke bakhethe ukuholwa ngayo ukuba bebengabona isiphelo kusukela esiqalweni, babone kahle inkazimulo yenjongo abayifezayo njengabasebenzi kanye naYe.”—Ellen G. White, The Desire of Ages, pp. 224, 225.  Cabanga ngeyakho impilo ngesikhathi uzindla ngalamazwi: Ukuqondisisa lokhu kungasisiza kanjani sihlule lezilingo eziningi nemizabalazo esibhekene nayo?`