---
title:  UMlamuli
date:  07/07/2021
---

`Iliphi ithuba uNkulunkulu alinika uMose njengoba kunaloluhlubuko? Funda uNumeri 14:11, 12.`

UNkulunkulu uhlongoza ukubhubhisa uIsrayeli bese ezenzela isizwe esisha, uMose abe inhloko yaso.

`UMose uphendula athini kuloluhlubuko olusobala, olungaqondisiwe kuyena-nje, kodwa kuNkulunkulu? (Numeri 14:13-19).`

Lesi isikhathi lapho sibona khona umuntu kaNkulunkulu ngempela. Impendulo kaMose, eyohlala njalo kuyo yonke iminyaka, umfuziselo womlamuli owayezokhulekela abafundi baKhe ekuhluphekeni kwabo eminyakeni engu 1 400 ezayo, (Johane 17). Yebo, ngalokho okwenziwa nguMose lapha, izazi zeBhayibheli eziningi zibona isibonelo salokho uKrestu asenzela kona.  Icala labo, icala lethu, alingabazeki. Kodwa, uMose uyancenga uthi: “ngobukhulu bomusa waKho” (Num. 14:19, NKJV), ngicela ubathethelele labantu. Njengoba wenza uNkulunkulu ngaleso sikhathi ngenxa yokunxusa kukaMose, wenza njalo nakithina ngenxa kaJesu, ngenxa yokufa kwaKhe novuko lwaKhe nokusinxusela kwaKhe.

Kanjalo-ke uMose uyanxusa uthi: “thethelela ububi balabantu, ngiyakuthandaza, ngokobukhulu bomusa waKho, njengoba wabaxolela labantu, kusukela eGibhithe kuze kube manje” (Numeri 14:19). Umusa uqeda ukuhlubuka nokushikashikeka ezimpandeni zakho. Intethelelo isinika isiqalo esisha.

Kodwa kunentengo.  Umusa awushibhile.  Nakuba bexolelwe, abantu bazobhekana nomphumela wokuhlubuka kwabo.  Leso sizukulwane sasingeke singene ezweni lesithembiso (Numeri 14:20-23).

Yebo, uNkulunkulu wayezobalondoloza eminye iminyaka engu 38 ehlane. Abondle. Akhulume nabo esendlini engcwele.  Wayezokuba ngakubona ehlane. Kodwa babezokufa, isizukulwane esisha sithathe lapho begcine khona, sithole ukuphumula Ezweni Lesithembiso.

Kuzwakala njengokwehlulela; kodwa empeleni, umusa.  Lesizukulwane sasizokwazi kanjani ukunqoba imizi emikhulu yaseKhenani uma sasingakafundi ukumethemba? Sasizozikhanyisela kanjani izizwe uma sona sisakhubeka ebumnyameni?

`Yiziphi izifundo ezilukhuni ozifundile ngemiphumela yesono esixolelwe?`