---
title:  Ukujula Nomcabango
date:  09/07/2021
---

“Manje babonakala sengathi bayazisola ngempela ngesono sokuziphatha kwabo okubi; kodwa badabuka ngenxa yomphumela wesenzo sabo esibi, hhayi ngoba bebona ukuthi bangabantu abangabongiyo nabangalaleliyo.  Kuthe uma bebona ukuthi uNkulunkulu akajiki kulokho akushilo, kwavuka futhi ukuziphakamisa, basho nokusho ukuthi ngeke babuyele ehlane.  Uma ebayala ukuthi basuke ezweni lezitha zabo, uNkulunkulu wayevivinya ukuzithoba kwabo, wathola ukuthi akuqinisekile. Babazi ukuthi bonile kakhulu ngokuvumela imizwa yabo ukuthi ibabuse, nokufuna ukubulala izinhloli ezazikade zibanxusa ukuba balalele uNkulunkulu; kodwa okuyiyona into eyabethusa, ukuthola ukuthi benze iphutha elesabekayo, elizokuba nomphumela omubi kakhulu kubona.  Izinhliziyo zabo zazingaguqukile, futhi babefuna-nje izaba zokuthi kuphinde khona lokho futhi.  Balithola lelo thuba ngenkathi uMose, ngegunya likaNkulunkulu, ebayala ukuthi babuyele ehlane.”—Ellen White, Patriarchs and Prophets, p. 391.   “Kodwa ukukholwa akuhlobene nakancane nokulinga uNkulunkulu. Yilowo muntu kuphela onokukholwa kweqiniso ophephile ekulingeni uNkulunkulu. Ukulinga uNkulunkulu “ukukholwa mbumbulu.” Ukukholwa kubambelela ezithembisweni zikaNkulunkulu, kuthele izithelo zokulalela. Ukulinga uNkulunkulu nakho kubambelela kuzo izethembiso, kodwa kuzisebenzise njengoSathane, ukubeka izaba zokweqa intando kaNkulunkulu. Ukukholwa kwakuzoholela abazali bethu bokuqala ukuba bethembe uthando lukaNkulunkulu, nokulalela imiyalo yaKhe. Ukulinga uNkulunkulu kwabaholela ekuthini beqe umthetho waKhe, bekholwa ukuthi uthando lwaKhe olukhulu luzobasindisa emiphumeleni yesono sabo. Akusikho ukukholwa lokho okufuna ukuhlomula ngezinto zasezulwini kodwa kungayinaki imibandela okutholakala ngayo umusa. Ukukholwa kweqiniso kwesekelwe phezu kwezithembiso nomhlinzeko wemiBhalo.”—Ellen G. White, The Desire of Ages, p. 126.

**Imibuzo Yokuxoxisana**

`Landa ngomahluko phakathi kokukholwa nokulinga uNkulunkulu. Kungani ukunqoba izwe laseKhenani kwakuzobonwa kuqala, njengesenzo sokukholwa, bese kuthi kamuva lapho abakwaIsrayeli sebehlasela, kube ukulinga uNkulunkulu?  Isisusa (motive) nezimo, kuyidlala kanjani indima enkulu ekwahlukeni kokukholwa nokulinga uNkulunkulu?`

`Ake ugxile kuleli qiniso lokuthi yize noma isono sesixolelwe kungase kudingeke ukuthi siphile nemiphumela yaleso sono.  Ungabasiza kanjani labo abakuthola kulukhuni ukwazi ukuthi baxolelwe isono kodwa impilo yabo isazoqhubeka ukuthinteka ngendlela engeyinhle, Mhlawumbe nakwabathandiweyo babo?`