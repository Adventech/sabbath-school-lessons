---
title:  Ukukhwishiza Nokuhlubuka
date:  03/07/2021
---

### Kuleliviki Funda ku
Num. 11:1-33, Num. 12:1-13, Num. 13:27-33, Num. 14:1-23, 1 Korinte 10:1-11, Num. 14:39-45.

> <p>Indimana Yekhanda</p>
> “Kepha lezo zinto zabehlela bona kube yisibonelo; kulotshelwe ukusiyala thina, osekufikile kithi ukugcina kwezikhathi” (1 Korinte 10:11).

Eminyakeni, abantu abaningi babebika indlela engajwayelekile izinja nezinye izilwane zasekhaya ezaziziphatha ngayo ngaphambi kokuzamazama komhlaba.

Ososayensi sebetholile ukuthi izilwane ziyakwazi ukuzwa ukunyakaza kokuqala komhlaba okuthiwa amagagasi engcindezi, okufika ngaphambi kokuzamazama kwesibili.  Lokhu kungase kube yisizathu sendlela izilwane ezazibonakala zidideke ngayo, noma ziyaluza ngaphambidlana-nje kokuzamazama komhlaba. Ezinye izilwane, njengezindlovu, zikwazi ukuzwa ukuzamazama kuseza kude, abantu abangakwazi ukukuzwa.

Imizuzu embalwa ngaphambi kokuzamazama okulinganiswa ku 5.8-esikalini, okwenzeka eWashington D.C., zingu 23 ngoNcwaba ka 2011, ezinye izilwane eSmithsonian Institution National Zoo zaqala zayaluza ngokungajwayelekile. Phakathi kwazo kwakukhona okuthiwa yi lemurs, eyaqala yakhala kakhulu isikhathi esingaba imizuzu engu 15 ngaphambi kokuqala kokuzamazazama.

Kulesifundo saleliviki, sizobuka ezinye izibonelo zokuziphatha kwabantu okungajwayelekile kokuyaluza, okungabangelwa yizimo zendalo njengokuzamazama komhlaba, kodwa yimvelo yesono yabantu abawile, abakade bengaphumule kulokho uKrestu akupha bonke abeza kuYe ngokukholwa nokulalela.

_*Funda isifundo saleliviki ukulungisela iSabatha likaNtulikazai 10._

