---
title:  Kuqhathaniswa Ukukholwa Nokulinga uNkulunkulu
date:  08/07/2021
---

`Yikuphi okufanayo phakathi kokuzulazula kukaIsrayeli ehlane nabantu bakaNkulunkulu abaphila ezinsukwini ezandulela ukubuya kukaJesu? (Bheka ku 1 Korinte 10:1-11.)`

Kuwo wonke umlando, abantu bakaNkulunkulu babezula ehlane, befuna Izwe Lesithembiso. Lelihlane linobuso obuningi. Khona manje, libukeka njengokugeleza kwezindaba okunganqamuki emaphephandabeni, ukukhala njalo kocingo okusho imiyalezo engenayo, Kanye nokundonda kwesimemezelo sezokungcebeleka.  Lizama ukusithengisela i-pornography ebizwa ngothando, nokukhonza izwe kuthiwe impendulo yezinkinga zethu. Uma-nje singake sibe nemizimba ethe ukuba izidlakela, sibe basha kunalokhu, sicebe kunalokhu, sibe-sexy—lokho kungaxazulula zonke izinkinga zethu.

Njengama Israyeli, siyashikashikeka sifuna ukuthula, kanti izikhathi eziningi sikufuna endaweni okungesiyo.

`UIsrayeli wasabela kanjani kulokho kwahlulela kukaNkulunkulu kuNumeri 14:39-45?`

Ukusabela kukaIsrayeli ekwahluleleni kukaNkulunkulu kuvamile. Bathi: “Sonile, sizokuya kuleyo ndawo uNkulunkulu ayethembisile” (Numeri 14:40, NKJV).

Ukuzinikela ingxenye kufana nokujova okungenziwanga kahle—akusebenzi. Namhlanje, odokotela bancoma ukujovelwa i-Hepatitis B engakapheli amahora angu 24 ezelwe umntwana. Isiqalo esihle leso. Kodwa ukulandela lowo mjovo wokuqala, uma kungenziwanga okunye okubili noma okuthathu ukujova ngesikhathi esifaneleyo, nangesilinganiso esifaneleyo, akukho ukuvikeleka kulesifo se-Hepatitis B nakancane.

Ukuhlubuka kukaIsrayeli, esifunda ngakho ezindimaneni zokugcina zikaNumeri 14, kuba nomphumela wokufa nokujabha, njengoba manje bengafuni ukwamukela isiyalo sikaNkulunkulu esisha, baqhubekela phambili ngenkani ngaphandle komphongolo wesivumelwano nangaphandle kokuholwa nguMose.

Ukulinga uNkulunkulu kuyabiza; kuholela ekufeni. Izikhathi eziningi ukulinga uNkulunkulu kuqhutshwa ukwesaba.  Ngenxa yokuthi kukhona okuthile esikwesabayo, senza izinqumo esibuye sizisole ngazo.

`Cabanga ngesikhathi lapho wenza okuthile ngokukholwa, nalapho wawuqhutshwa ukulinga uNkulunkulu.  Kwaba yini umahluko omkhulu?`