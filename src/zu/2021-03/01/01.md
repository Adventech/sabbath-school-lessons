---
title:  Ukusebenza Ubusuku Nemini, Zonke Izinsuku (24/7)
date:  26/06/2021
---

### Kuleliviki Funda ku
Gen. 2:1-3, Jer. 45:1-5, Eks. 20:11, 2 Sam. 7:12, Marko 6:30-32, Gen. 4:1-17.

> <p>Indimana Yekhanda</p>
> “Umphefumulo wami ulangazelela, womela amagceke kaJehova, inhliziyo yami nomzimba wami kuyahuba ngokwethaba kuNkulunkulu ophilayo” (iHubo 84:2).

Nci, nci, nci. Iwashi lancinciza njalo lingaphezi. Kwase kusele amahora amabili kuphela ngaphambi kokuqala kweSabatha. UMariya waphefumulela phezulu, ebuka igumbi elincane. Amathoyizi ezingane ayesasakazeke yonke indawo; ekhishini kwakumahliphihliphi; uSarah, umagcino wabo wayephethwe umkhuhlane, elele; kanti wayevume ukuthi ngakusasa uzobingelela izivakashi enkonzweni, okwakusho ukuthi babedinga ukusuka ekhaya imizuzu engamashumi amathathu ngaphambi kwesikhathi esejwayelekile.  “Sengathi bengingaba nokuthula kusasa,” kuzindla uMariya.

Kusenjalo, kwenye inxenye yedolobha, uJosh, umyeni kaMariya wayemi emgqeni ukuze akhokhele ukudla kwasekhaya. Izimoto emgaqweni zazikade ziminyene. Kubonakala sengathi wonke umuntu wayezothenga ngalesikhathi. Ngidinga ukuphumula, angikwazi ukuphila ngalendlela, kusho uJosh enhliziyweni yakhe. Kufanele umuntu aphile kangcono kunalokhu.

Izimpilo zethu zilawulwa yizikhathi zokuphuthuma, ukubonana nodokotela, ukuxoxa kwi-Skype, ukuyothenga, nemicimbi yesikole.  Noma sisebenzisa amabhasi, izitimela, izikutha, noma imoto ukuhambisa abemindeni yethu, umshikashika wokuhlala sixhumene nomhlaba osizungezile ufuna ukugwinya lokho okuyikona okubalulekile.

Sikuthola kanjani ukuphumula phakathi kokuphithizela okungaka?

_*Funda isifundo saleliviki ukulungisela iSabatha likaNtulikazi 3._