---
title:  Ukujula Nomcabango
date:  02/07/2021
---

“Ngokubuka kwabefundisi (oRabi) inkolo yayipheleliswa ngokuhlala umatasatasa. Babethembele kulokho okubonakala ngaphandle ukutshengisa ukuthi bakholwe kangakanani. Kanjalo-ke bazehlukanisa noNkulunkulu, bazibona bengadingi lutho noma muntu. Isekhona namanje ingozi enjalo. Kuyasetshenzwa, abantu baphumelele ekusebenzeleni uNkulunkulu, kunengozi yokwethemba amasu abantu nezinhlelo zabo.  Kunomkhuba wokuncipha komthandazo, nokukholwa okuncane. Njengabafundi, sisengozini yokulahlekelwa umbono wokuthi sencike kuNkulunkulu, sifune ukusindiswa ngomsebenzi wethu.  Sidinga ukubheka njalo kuJesu, sazi ukuthi amandla aKhe okuyiwona enza umsebenzi. Nakuba kudingekile ukuthi sisebenze ukuze kusindiswe abadukile, siyadinga futhi ukuzinika isikhathi sokuzindla, sokuthandaza, nokufunda izwi likaNkulunkulu. Yilowo msebenzi kuphela owenziwe ngomthandazo omkhulu, wangcweliswa ngokulunga kukaKrestu, okuyothi ekugcineni ufaneleke.”—Ellen G. White, The Desire of Ages, p. 362.

**Imibuzo Yokuxoxisana**

`Ingcindezi ehlale ikhona yokufeza okwenziwayo, ukutholakala njalo uma ufuneka (ngesiqu noma ngeZoom), nokuzama ukuphila ngokwemigomo engafinyeleleki, futhi engaveli nakuNkulunkulu, kungakugulisa— emphefumulweni, emzimbeni, nasengqondweni.  Ibandla lakho lingenza kanjani ukuba yindawo eyamukela abantu abakhathele, abalangazelele ukuphumula?`

`Kungase kwenzeke-nje ukuthi simatasatasa ngokweqile, nasekwenzeni okuhle okukaNkulunkulu? Cabanga ngendaba kaJesu nabafundi baKhe kuMarko 6:30-32, nixoxe ngayo eklasini.`

`Ngo 1899, kwephulwa irekhodi lesivinini.  Umuntu othile washayela imoto yagijima amamayela angu 39.24 nge hora, waphila ukuyixoxa leyo ndaba enkulu kangako.  Namhlanje, nokho, izimoto zigijima ngaphezu kakhulu kwalokho. Ama-cell phone ayashesha kakhulu ukwedlula ama-computer ayekade ekhona eminyakeni edlule. Izindiza zigijima kakhulu kunakuqala, futhi isivinini siyakhula.  Esikushoyo ukuthi yonke into esiyenzayo namhlanje yenziwa ngokushesha okukhulu kunakuqala, kodwa, hhawu? Sisazizwa siphansi kwengcindezi, singenakho nokuphumula okwanele. Lokho kufanele kusitsheleni ngesimo sabantu nokuthi uNkulunkulu wakwenza ukuphumula kwabaluleka kuze kube omunye wemiyalo yaKhe?`

`Ake ugxile kulomqondo wokuthi naseEdeni, singakangeni isono, ukuphumula kweSabatha kwase kukhona. Lokho kufanele kusitsheleni ngokudingeka kokuphumula ngisho nasemhlabeni ongenasono, omuhle?`