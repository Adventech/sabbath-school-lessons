---
title:  Ukunqoba Umuzi Wasezulwini
date:  09/09/2021
---

Ukuqhubeka kwezingqikithi ezimqoka kumaHeberu 4 kuvela obala kakhulu uma kufundwa amaHeberu 4:8-11. UJoshuwa akawanikanga amaIsrayeli ukuphumula. Ngakhoke, njengoba uNkulunkulu engesiye onamanga, kusho ukuthi kukhona okunye “ukuphumula” okusasalele abantu bakaNkulunkulu. Labo bantu akusiwo amaJuda kuphela. Kuhlanganiswa bonke labo abamukele uJesu njengoMsindisi wabo.

`Funda: amaGalathiya 3:26-29, ubone izimpawu zabantu bakaNkulunkulu besivumelwano ngemuva kwesiphambano. Kusho ukuthini kulesimo abhala phansi kwaso uPawulu, ukuthi akukho mJuda noma umGriki, isigqila noma okhululekile, owesilisa noma owesifazane?`

Ngezinye izikhathi amaHeberu 4 asetshenziswa ukugcizelela ukugcinwa kweSabatha losuku lwesikhombisa, kanti abanye basebenzisa sona lesahluko ukuchitha ukuphumula kweSabatha, njengoba kukhona okunye ukuphumula kwesikhathi sokugcina.  Yomibili lemibono ayishayi khona kokushiwo yiBhayibheli. Kunalokho, lesahluko sisitshela ukuthi ukugxila ekuphumuleni kukaNkulunkulu kwesikhathi sokugcina kwakulokhu kukhona kusukela ekudalweni, nokuthi ukugujwa kokuphumula kweSabatha kusinika amazwibela amancane alokho kuphumula kwesikhathi sokugcina.  AmaJuda aliqonda iSabatha njengesandulelo esincane se ‘olam haba’  (“umhlaba ozayo”).

Ukuphumula okufana neSabatha okusasalele abantu bakaNkulunkulu, okufana nokuphumula kukaNkulunkulu ngeSabatha lokuqala emlandweni womhlaba, kusho ukuthi singathatha ikhefu emisebenzini yethu, sethembe Yena ukuthi uzogcwalisa isithembiso saKhe sokusisindisa.

Ngokuphikisana nabanye abacwaningi, lendimana ayisho nakancane ukuthi umyalo weSabatha wagcwaliseka ekuphumuleni kosindiso olwalethwa nguKrestu, okwenza singabikho isidingo samaKrestu sokuwulalela. Okuyikona kuphumula ngempela esikuthenjisiwe ngalokho esakwenzelwa nguKrestu akususi iSabatha eliseBhayibhelini losuku lwesikhombisa; kunalokho, kuyaliqinisa.

Kulomhlaba ohlonipha kangaka abantu abazithuthukisayo, ukusebenza ngokuzikhandla, abantu abanenqubekela phambili, ukuphumula kuJesu nokwethemba ukuthi umusa waKhe wanele ukusisindisa nokusiguqula, kubonakala kuphambene nehlombe.

`Ungabasiza kanjani abanye ukuthola ukuphumula kuJesu uma becabanga ukuthi izono zabo zimbi ngokwedlulele, bethi izinhliziyo zabo azinakho ukuguqulwa, nokuthi amacala abo awethembisi?  Ungabapha ziphi izindimana zeBhayibheli?`