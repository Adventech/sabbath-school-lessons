---
title:  Ukujula Nomcabango
date:  10/09/2021
---

“Asivumi ngazo zonke izikhathi ukuza kuJesu nezilingo zethu nemithwalo yethu.  Ngesinye isikhathi sithulula izinkinga zethu ezindlebeni zabanye abantu, sitshele abantu abangeke basisize ngezinsizi zethu, siyeke ukwethemba uJesu, onakho ukuguqula izindlela zethu zosizi, zibe yinjabulo nokuthula. Ukuzidela, ukuzinikela, kunika isiphambano udumo nokunqoba. Izithembiso zikaNkulunkulu ziyigugu. Sidinga ukufunda iZwi laKhe uma sifuna ukwazi intando yaKhe. Amazwi aphefumulelwe, uma efundwa ngokunakekela, siwaphile, azoholela izinyawo zethu endleleni ehlelembiwe, lapho sizokwazi khona ukuhamba singaqhuzuki. O, ukuba-nje abefundisi nabazalwane, bebengayisa imithwalo yabo nokukhathazeka kwabo kuJesu, Yena olindele ukuyithwala, abanike ukuthula nokuphumula! Ngeke abashiye labo abamethembayo.”—Ellen G. White, The Signs of the Times, March 17, 1887, p. 161.

“Muntu omusha othandekayo, ungaba nakho yini ukulangazelela ngethemba lenjabulo usuku lapho iNkosi, umehluleli wakho olungileyo, eyovuma igama lakho phambi kukaBaba naphambi kwezingelosi ezingcwele? Okuyikho okuhle kakhulu ukuzilungisela ukubuya kukaKrestu, ukuphumula ngokukholwa okuqinile osindisweni asilethela lona ekufikeni kwaKhe kokuqala. Udinga ukukholwa kuKrestu njengoMsindisi wakho.”—Ellen G. White, Our High Calling, p. 368.

**Imibuzo Yokuxoxisana**

`Yini le ekhetheke kangaka ngeSabatha losuku lwesikhombisa luze lube yisifanekiso sokuphumula kwasezulwini uNkulunkulu akubekele abantu baKhe? Ngamanye amazwi, ukuphumula kweSabatha kusizwisa kanjani iphakade?`

`Ukuthethelelwa kusho ukubuyisana, kanti kukhomba indlela ebuyela kuNkulunkulu.  Cabanga ngalamazwi abalulekile atholakala kumaRoma 5:11: “ Kepha akusikho lokho kuphela, kodwa sizibonga futhi ngoNkulunkulu ngeNkosi yethu uJesu Kristu, esesamukelisiwe ngaYe ukubuyisana.” Ukuba umuntu ubengakubuza athi: “Kusho ukuthini ukubuyisana noNkulunkulu, futhi kwenza mehluko muni lokho kubuyisana empilweni yakho,” ungaphendula uthini?`

`Singakugwema kanjani ukulibala yizinto ezingabalulekile empilweni yethu yobuKrestu?  Yini esigcina sigxilise amehlo esithombeni esikhulu esiseZwini likaNkulunkulu?`

`Phinda ucabange ngawo wonke amaphutha nokungabi nokukholwa okwatshengiswa ngabantwana bakwaIsrayeli ehlane. Yize noma izinselele zabo zehlukile kunezethu (thina asizulazuli ehlane elivulekile), yikuphi okufanayo?  Ngamanye amazwi, kungenzeka kanjani ukuthi kolwethu uhambo lobuKrestu, nathi sibhekana nazo lezo zinselele ababebhekene nazo, futhi singafundani emaphutheni abo?`