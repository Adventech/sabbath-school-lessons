---
title:  “Isibonelo” Sokuphumula
date:  07/09/2021
---

Ngaphandle kwezibonelo esesizibonile, lomqondo wezifanekiso ungasebenza nakulomqondo weBhayibheli wokuphumula. Ukuze sikubone lokhu, siya encwadini yamaHeberu eTesstamenteni eliSha.

`Funda: amaHeberu 4:1-11. Kushiwo siphi isithembiso esisasele “sokungena ekuphumuleni kwaKhe”? Amava kaIsrayeli bephuma eGibithe nasekuzuleni ehlane asikhanyisela kanjani ngokuthe xaxa ngokungena ekuphumuleni kukaNkulunkulu?`

Isihloko sokubekezela nokwethembeka sibaluleke kakhulu la. Yize noma kukhulunywa ngeSabatha losuku lwesikhombisa, ingqikithi yalezindimana (nokungaphambi kwazo; bheka amaHeberu 3:7-19) empeleni ubizo kubantu bakaNkulunkulu ukuthi bagcine ukukholwa; ngamanye amazwi, bahlale bethembekile eNkosini nevangeli.

Lezindimana zikhumbuza abafundayo ukuba baqaphele izifundo abazifunde ekuholeni kukaNkulunkulu esikhathini esedlule, “Ukuze kungawi muntu ngaleso siboniso sokungalaleli” (Heb. 4:11). Qaphela, yithuba lakho leli! Indimana iyaqhubeka ithi uIsrayeli walizwa ivangeli, kodwa alibasizanga ngalutho izwi. Esikhundleni sokuthi kuqiniswe ukukholwa kwabo ngokwethemba nokulalela, bakhetha ukuhlubuka (qhathanisa namaHeberu 3:7-15), kanjalo-ke, abazange bakuthole ukuphumula ayebafisela kona uNkulunkulu.

AmaHeberu 4:3 atshengisa ubudlelwane obusondelene phakathi kokukholwa nokuphumula. Singangena ekuphumuleni kwaKhe kuphela uma sikholwa, futhi sethemba Lowo owethembisa ukuphumula, nokwazi ukugcwalisa isithembiso saKhe, uJesu Krestu-ke Lowo.

`Funda: amaHeberu 4:3 futhi. Kwakuyini inkinga enkulu kulabantu okukhulunywa ngabo?  Singathola sifundo sini kulokho thina “esashunyayezwa ivangeli njengabo” (Heb. 4:2)?`

AmaKrestu akuqala akwamukela ukwembulelwa nguNkulunkulu ngaphambili (esikubiza ngokuthi iTestamente eliDala), akholwa ukuthi uJesu Krestu uyiWundlu likaNkulunkulu, umhlatshelo wezono zabo. Ngokukholwa emhlatshelweni, bathola ulwazi ngosindiso kuJesu nokuphumula asipha kona.

`Ukuqonda ukuthi kusho ukuthini ukusindiswa ngegazi likaJesu kungasisiza kanjani singenelevi 4 kulokho kuphumula esingaba nakho kuJesu, njengoba sazi ukuthi sisindiswa ngomusa, hhayi ngemisebenzi?`