---
title:  Isimilo Sempilo Entsha
date:   11/03/2026
---

Eseyichazile imikhuba emibi nezimpawu ezimbi esuswa futhi ilahlwe ngenkathi siza kuKristu, uPawule uqhubekela kwemihle—njengokusuka ebumnyameni uye ekukhanyeni.

`Funda abaseKolose 3:12-14.Amakholwa achazwa kanjani futhi ucabanga ukuthi kuhlobene kanjani nezimpawu okumele “bazembathe” na?`

NjengoIsrayeli, bebizwe nguNkulunkulu ukuba babe ngabantu Bakhe abakhethekileyo futhi babonakalise isimilo Sakhe, abakholwa kuJesu “bangabakhethiweyo bakaNkulunkulu” (Kol. 3:12, NKJV), “abaqokiwe” Bakhe (ESV). Akubona bonke, nokho, abaphila ngokwalolubizo. Njengalokhu uJesu asho, “Baningi ababiziweyo, kepha bayingcosana abakhethiweyo” (Mat. 22:14, qhathanisa no Mat. 24:22, 24, 31). Ukubhekisa kukaPawule kwabakhethiweyo kunencazelo efanayo (Rom. 8:33, 2 Tim. 2:10). Futhi, njengoIsrayeli, amakholwa “athandiwe” nguNkulunkulu futhi “angcwele” (Dut. 7:6-8). Lelilungelo liza nomthwalo obalulekile: “wokumemezela udumo lwaLowo osibize saphuma ebumnyameni sangena ekukhanyena Kwakhe okumangalisayo” (1 Pet. 2:9, NKJV). Futhi senza lokho ngendlela esiphila ngayo manje.

Izimpawu eziyisishiyagalombili ezibalulwa nguPawule ziwuhla ngempela! “Ububele benhliziyo, nesisa, nokuzithoba, nobumnene, nokubheka kade, nibekezelelane, nithethelelane,” futhi “phezu kwakho konke . . . uthando” (Kol. 3:12-14, NKJV). Lokhu kungaqubuka kuphela enhliziyweni emunye noKristu, ngoba kuchaza isimilo Sakhe nangendlela asiphathe ngayo thina. Kumele sithethelele abanye “njengokuba neNkosi yanithethelela” (Kol. 3:13). Uthando “luyisibopho esiphelele” (Kol 3:14 NKJV), ngenxa yokuthi uthando Lwakhe ngakithina olubophela kuYena futhi lusenze ngempela sikwazi ukuthanda abanye (1 Johane 4:11, 12).

Lezizimpawu zithinta ubudlelwane bethu ngezindlela ezimbili. Eyokuqala, ukubonisa uthando, umusa, ubumnene, nokuthethelela ngakwabanye kubusisa thina nabanye. Kuyanelisa ukuthanda nokubusisa abanye. Abanye bavama ukusiphendula ngokufanayo, futhi siqhubeka nokwamukela umhawu kaNkulunkulu nentethelelo (Mat. 5:7, Mat. 6:14). Eyesibili, nesemqoka kakhulu, kuphakamisa uNkulunkulu futhi kungakhuthaza abanye ukuba bakholwe futhi balandele uJesu, ngoba kubonisa amandla omusa kaNkulunkulu. “alikho elinye ithonya elizungeza umuntu elinamandla njengethonya lempilo enganamhobholo. Okuyiyona nkulumo enamandla kunazozonke ngokuhambisana nevangeli ngumKristu othandayo nothandekayo.”—Ellen G. White, The Ministry of Healing, p. 470.

`Ummela kahle kangakanani uJesu ngendlela ophatha ngayo abanye, ikakhulu labo abangakuphathi kahle na?`