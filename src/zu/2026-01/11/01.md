---
title:  Ukuphila No Kristu
date:   07/03/2026
---

### Funda lokhu kuleliviki
Kol. 3:1–17, Rom. 1:18, Rom. 6:1–7, Efes. 4:22–24, Dut. 7:6–8, 1 Sam. 16:23.

> <p>Indimana Yenkumbulo</p>
> “Kepha phezu kwakho konke lokho yembathani uthando oluyisibopho sokuphelela” (Kolose 3:14, NKJV).

Kuvamile ukuncenga ukuba singabi ngabagcwele umqondo wezulu; kungenjalo, ngeke sabawusizo emhlabeni. Nakuba kuyiqiniso ngomqondo othile, kunomqondo obaluleke ngokulinganayo uPawule awugqamisa kwabaseKolose 3: uma kugcwele izwe kakhulu emqondweni wethu, ngeke sibe ngabafanele izulu kuJehovah.

UPawule usibhekisa kokuningi okuphathekayo, nokuyizimiso zokuphila eziqhamuka ezulwini futhi ezingaqondwa kuphela yilabo “abavuswe noKristu” (Kol. 3:1). Izeluleko zikaPawule ziyizimiso ezithobekile ezingakhulisa ubudlelwane bethu, hhayi nje kuphela phakathi ebandleni.

UJesu wathi, “Thandani izitha zenu, nibabusise abaniqalekisayo, nibaphathe kahle abanizondayo . . . ukuba nibe ngabantwana bakaYihlo osezulwini; ngokuba yena uphumisa ilanga lakhe phezu kwababi nabahle, anise imvula phezu kwabalungileyo nabangalungile” (Mat. 5:44, 45, NKJV).

Kuzwakala kungeke kwenzeke na? Kunjalo, ngokwesintu. Sidinga ukufa ngaphambi kokuba siphilele uNkulunkulu. Yingakho kumele sibe ngabagcwele izulu emqondweni uma sinethemba lokuba wutho emhlabeni kuBaba wethu osezulwini.

Kuleliviki sizobona izindlela ukuphila noKristu okungenza ngazo umehluko, manje naphakade.

_Funda isifundo saleliviki ukulungiselela iSabatha, uNdasa 14._