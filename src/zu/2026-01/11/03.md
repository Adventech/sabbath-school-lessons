---
title:  Qedani Ubuzwe
date:   09/03/2026
---

Sizwa iziqubulo namuhla: Qedani impi!” “Yekani ukugawula amahlathi!” “Qedani izikhali zenuzi!” Kodwa esingakaze sisizwe yilesi “Qedani Ubuzwe!” Lokho akuhambisani nemizwa yezwe lethu. Hhayi ukuthi ezinye iziqubulo zimbi noma lokho ezikumeleyo akukuhle. Zibuka eduzane nje kakhulu, uma ucabanga ngokusondela kwephakade. Ukubuka kwethu kumele kuphakame, kuphakame ingunaphakade.

`Funda abaseKolose 3:5, 6 (buka futhi Rom. 6:1–7). Siba kanjani namava alokho okuchazwa ngokufa kumina nasebuzweni nokuphilela “lezozinto ezingaphezulu” (Kol. 3:1) na?`

Nakuba ngokwezikamoya sifile noKristu, “amalungu” ethu—okungukuthi, izilingo ezethulwa yimizimba yethu nengqondo—kumele zibulawe.

Kodwa kumele sibone izinto ezimbili ngokuxhumene nalomyalelo.

Eyokuqala, kuKolose 3:1, isimo sesiGriki uPawule asisebenzisayo sihlawumbisela ukuthi thina, empeleni, sivuswe noKristu. Eyesibili, umyalelo kuKolose 3:5 ungumphumela waleloqiniso (“Ngakhoke”). Singabulala izinto zomhlaba (ukuhlobonga, ukungcola, ukushiseka, inkanuko embi, ukufisa, njalonjalo) kuphela ngoba thina sivusiwe noKristu futhi sinokuphila Kwakhe kwezikamoya namandla okukhipha lezizinto emiqondweni nasempilweni yethu.

Ngokuthathekisayo, esinye isikhathi lapho lesisisho sesiGriki esibonakala khona kwabaseKoose 3:6, “ulaka lukaNkulunkulu,” kukuRoma 1:18. UNkulunkulu “unikela” abantu ezindleleni zabo zobubi, futhi ngalokho ulaka Lwakhe “luyeza” (buka iSamb. 6:16, 17) “phezu kwalabo abangalaleli” (Kol. 3:6, NRSV). KwabaseRoma 1:18, uPawule ubhekisa “ekungamesabini uNkulunkulu nokungalungi,” ekulinganisa “nokungcola” (esebenzisa igama elifanayo lesiGriki elitholakala kuKolose 3:5) ngokuqondile kubantu abazitika “ngezinkanuko zezinhliziyo zabo, ukungcolisa imizimba yabo” (Rom. 1:24, NKJV).

Bayingcolisa kanjani imizimba yabo na? Okokuqala, ngoba abavumi ukubona Umdali wabo kodwa futhi “ngezinkanuko ezinengekayo. Ngokuba abesifazane babo baguqula ukwenza okwemvelo kwaba ngokuphambene nemvelo; 27 ngokunjalo nabesilisa bayeka ukwenza kwemvelo kowesifazane, basha ngokukhanukelana, abesilisa benza okuyichilo kwabesilisa” (Rom. 1:26, 27, NKJV).

`Siwalandela kanjani amazwi “bulalani amalungu enu asemhlabeni” (Kol. 3:5) na?`