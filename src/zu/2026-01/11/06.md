---
title:  Ukuphila Impilo Entsha
date:   12/03/2026
---

Umnako kaPawule ngokuthula nokuzwana ebandleni ubonakala kahle ezindimaneni zokugcina zabaseKolose 3. Sesikubukile ukuthula kukaNkulunkulu kabanzi (buka Isifundo 7). Ngokungafani ne pax Romana, i-pax Christi ayikona ukuthula okuqhamuka ngaphandle kepha kumele “kubuse” thina ngaphakathi. Lokho kungenzeka kuphela uma uKristu elawula.

`Funda abaseKolose 3:16, 17. Yini ngokuqondile eyenza uKristu akwazi ukulawula, futhi iyiphi indima edlalwa ngumculo kukho konke lokhu na?`

Ulimi lungoluchaza kakhulu. Lubona Izwi likaKristu lingena lihlala ngaphakathi kwethu. Lokhu kwenzeka ngenkathi sifunda iBhayibheli ukuze silalele futhi sifunde ekuhlakanipheni kukaNkulunkulu. Nakuba umbhalo wesiGriki ungekho obala, umculo udlala indima ebalulekile “ekufundiseni nasekululekeni omunye nomunye” (Kol. 3:16).

Kodwa hhayi noma yimuphi umculo. UPawule esebenzisa amatemu aqondile lapha naku-Efesu 5:19: “amahubo nezihlabelelo namaculo okomoya.”

Nakuba singeke siqiniseke, kubonakala sengathi kukhona ukwehlukanisa lapha phakathi kwamahubo eTestamente Elidala kanye nezihlabelelo zeTestamente Elisha. “Amaculo kamoya” kungaba yitemu elivamile lanoma iyiphi ingoma yokudumisa ehlobene nempilo yezikamoya noma nempilo yebandla. Amazwi ezingoma ayindlela yokufundisa nokuyaleza ngokuphila impilo entsha yomKristu. Amaculo amaningi amakhulu eminyakakhulu edlule anemibiko ephakamisa ngamandla ethemba nokuqiniseka, edingeka kakhulu emhlabeni osidonsela phansi kalula.

Ithonya lomculo linamnandla. Ukudlala uhadi kukaDavide kwakunomphumela wokududuza Enkosini uSawule (1. Sam. 16:23). Kepha lapho uDavide eba yisitha sakhe, intukutheka kaSawule nenzondo yaphakama i(1 Sam. 18:10, 11). Umculo ozothile we-classic ubonakalisiwe ngobucwepheshe ukuthi wehlisa uvalo, wenze umqondo usebenze kahle, ukhuphule ukuthokomala, usize ngobuhlungu, wandise nokuhlalisana nabantu.

Ngubani phakathi kwethu ongakaze azibonele ngokwakhe amandla ethonya lomculo, ngokuhle noma okubi, ongaba nalo emizweni nasemicabangweni yethu na? Umculo—ofanele—ungaphakamisa kwezikamoya.

`Siyatshelwa ukuthi noma yikuphi esikwenzayo, “masikwenze konke egameni leNkosi uJesu” (Kol. 3:17). Ungasho ngeqiniso ukuthi wenza lokho na? Uma kungenjalo, ungaguquka kanjani; okungukuthi, yini okumele uyeke ukuyenza uma ungenakuyenza egameni leNkosi na?`