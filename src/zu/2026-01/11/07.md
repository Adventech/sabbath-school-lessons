---
title:  Umcabango Obanzi
date:   13/03/2026
---

“Ngenkathi uMoya kaNkulunkulu ulawula ingqondo nenhliziyo, umphefumulo oguqukileyo uqhuma ngengoma entsha; ngokuba uyabona ukuthi kumava akhe isithembiso sikaNkulunkulu sigcwalisekile, ukuthi ukuphambuka kwakhe ukuxolelwe, isono sakhe simboziwe. Usebenzise ukuphenduka ngakuNkulunkulu ngokuphula kwakhe umthetho ongcwele, nokholo ngakuKristu, owafela ukubonelelwa komuntu. ‘Ebonelelwe ngokukholwa’ yena unako ‘ukuthula noNkulunkulu ngeNkosi uJesu Kristu.’ Romans 5:1.

“Kodwa ngenxa yokuthi lamava ngawakhe, umKristu akumele ke asonge izandla zakhe, egculisekile ngalokho okufezekile ngaye. Lowo ozimisele ukungena embusweni wezikamoya uyothola ukuthi onke amandla nenzinkanuko zemvelo ewileyo, ephaswa ngamandla ombuso wobumnyama, amelene naye. Usuku ngalunye kumele avuselele ukuzinikela kwakhe, usuku ngalunye alwe nobubi. Imikhuba emidala, ukuncikela kofuzo ebubini, kuyozama ukubusa, futhi ngakulokho kumele aqaphe ngasosonke isikhathi, elwa ngamandla kaKristu ukuba anqobe. . . .

“Amandla empilo ephakeme, emsulwa, ehloniphekile ayisidingo sethu esikhulu. Umhlaba ugcwele kakhulu emiqondweni yethu, futhi umbuso wezulu unokuncinyane kakhulu.

“Ekuzameni kwakhe ukufinyelela eqophelweni uNkulunkulu analo ngaye, umKristu akumele alahle ithemba. Ukuphelela kwezokuziphatha nakwezikamoya, ngomusa nangamandla kaKristu, kuthenjiswe kubo bonke. UJesu ngumthombo wamandla, ngumthombo wokuphila. . . . ngathi wenza onke amandla ezulu asebenze. Kuso sonke isinyathelo sithinta amandla Akhe aphilayo.”—Ellen G. White, The Acts of the Apostles, pp. 476–478.

**Imibuzo Yokuxoxisana:**

`Abeyini amava akho ngesithambiso sokuthi “ubonelelwe ngokukholwa” na? Lesisithembiso esimangalisayo siyiguqule kanjani impilo yakho na? Lesisithembiso sixhumana kanjani nomqondo wokuthi wena futhi “uvusiwe noKristu” na?`

`Kusho ukuthini kuwe ukuba ngogcwele izulu emqondweni na? Ngabe kubaluleke kakhulu kunokwenza okuhle emhlabeni na? Sikuphi isilinganiso na?`

`Cabanga ngohlobo lwethonya impilo yakho enalo kwabanye. Nakuba sivama ukucabanga ngalokho ngokwengqikithi yethonya lomuntu ngamunye, kangakanani ngethonya lebandla na? Ibandla okulo liwuthinta kanjani umphakathi elikuwo na?`

`Funda abaseKolose 3:11. Lokhu kumele kusitsheleni ngobunye okumele sibenabo kuKristu na?`