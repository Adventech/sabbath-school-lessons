---
title:  Ukuvuselelwa Olwazini
date:   10/03/2026
---

`Funda abaseKolose 3:6-11. UPawule uqhubeka kanjani nalomcabango na?`

Amagama asekuqaleni kaKolose 3:8 aphawula inguquko enkulu neqondiwe ukusuka ekufeni uye ekuphileni: “Kepha manje.” Igama “manje” esiGrikini liyagcizelela. Manje, okungukuthi, ngoba nivusiwe noKristu futhi nifuna lezozinto ezingaphezulu, impilo yenu yamanje kumele ibonakalise umehluko omkhulu kuneyangaphambilini. Senibulele “lokho okwasemhlabeni kinina” (Kol. 3:ESV), “manje kumele nisuse kone okufana nako—intukuthelo, ulaka, inzondo, ukuhlambalaza, namazwi ahlukumezayo aphuma emlonyeni wenu” (Kol. 3:8, NRSV).

Kokubili ukuthukuthela nolaka kungachaza impendulo kaNkulunkulu yokulunga ngakwisono (sikhulume ngakho izolo) njengalokhu kungabanjalo ngoJesu (Marko 3:5, Samb. 6:16). Ngokuphikisayo, sincengwa ukuba “sisheshe ukuzwa. Siphuze ukukhuluma, siphuze ukucasuka; ngokuba ulaka lomuntu alivezi ukulunga kukaNkulunkulu” (Jakobe 1:19, 20, NKJV). Inzondo ifisela omunye okubi. Ukuhlambalaza kunenhloso yokunukubeza. UPawule uyalukhuza ulimi oluhlukumezayo nolunenhlamba. Ekugcineni, ukuqamba amanga komunye nomunye akuvumelekile (qhathanisa no Lev. 19:11, 18), “lokhu nikhumule umuntu omdala kanye nezenzo zakhe” (Kol. 3:9, NKJV).

`Uchaza ukuthini uPawule “ngomuntu omdala” ngokumelene “nomuntu omusha” na? Buka Roma 6:6 no Efesu 4:22–24.`

Isenzo asisebenzisayo uPawule lapha sokwenziwa kabusha sikhomba kwizambatho, sengathi othile ukhumule izingubo ezingcolileyo futhi wagqokiswa izingubo ezintsha ezimhlophe (qhathanisa no Zak. 3:4). Ukwehlukanisa okufanayo kokudala nokusha kuyenziwa mayelana nezivumelwano ezindala nezintsha, eziphawulwa ngokulandelana ngencwadi yangaphandle yomthetho kanye nomthetho olotshwe nguMoya enhliziyweni (2 Kor. 3:4-18).

Lezizingathekiso zichaza inguquko kanye nemiphumela yako, lokho uPawule akubiza “indalo entsha” (2 Kor. 5:17, NKJV). Thina “senziwe basha ngolwazi ngokomfanekiso wakhe [uKristu]” (Kol. 3:10, NKJV), ongumfanekiso kaNkulunkulu ongabonwayo (Kol. 1:15). Ukuzuza ulwazi lukaKristu ngeZwi Lakhe kuguqula thina “sibe njengalowo mfanekiso ngokuya enkazimulweni” (2 Kor. 3:18). Lokhu kusibeka ngaphezu kwayo yonke imingcele yobuhlanga, ubuzwe, kanye neyasekuhlaleni (Kol. 3:11), ngoba siyizakhamuzi zombuso waphezulu.