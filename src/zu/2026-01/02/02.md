---
title:  Ubudlelwane Evangelini
date:   04/01/2026
---

`Funda abaseFilipi 1:3-8. Yini ayibongayo uPawule na? Yiziphi iziqinisekiso azinikeza abaseFilipi, futhi kungani lokho kusemqoka na?`

UPawule wasungula ibandla laseFilipi; ngalokho, sibona imfudumalo yobudlelwane bobuKristu kuyo yonke incwadi yakhe. Nakuba ehlukene nabo ngamamayela angamakhulu, uPawule, eboshiwe futhi esejele, uthwala ibandla namalungu alo enhliziyweni yakhe; ulangazelela bona “ngothando lukaJesu Kristu”(Fil. 1:8, NKJV); ubonga uNkulunkulu ngabo. Umkhuleko kaPawule wokubonga uze unikeza ukhasha ngokunxusela thina kukaJesu ezulwini.

Phezu kwesihlangu sesifuba sompristi omkhulu kwakunamatshe angu-12 amele izizwe enzingu-12 zakwa Israyeli. Abantu kwakumele babe senhliziyweni yakhe” lapho ebanxusela (Eksod. 28:29, ESV). Nasendleleni enkulu kakhulu njengoMpristi wethu Omkhulu endaweni engcwele yasezulwini, uJesu uthwele amagama abantu Bakhe kuYena phambi kukaBaba.

Ngokuthathekisayo, indlela yamazwi kuFilipi 1:3 iyafithiza, igqamisa ubudlelwane obusondelene phakathi kukaPawule nabaseFilipi. Ivame ukuhumushwa ngokuthi uPawule ubakhumbule emkhulekweni, kodwa ingaphinde ibhekise ekumamukeleni kwabo. Noma kunjalo, igqamisa ukusondelana abanako, okugqamiswa yigama “ubudlelwane” (Griki: koinonia). Njengalokhu uPawule wayenesabelo ekuhluphekeni kukaKristu (Fil. 3:10), nabaseFilipi “babanesabelo” (Griki: sunkoin) ekuhluphekeni kukaPawule futhi babelana ngokwezimali ukuphasa umsebenzi kaPawule (Fil. 4:14, 15). Lokhu kubambisana, okwasukela “osukwini lokuqala kuze kube manje” (Fil. 1:5), kuholela yena ekubongeni uNkulunkulu ngabo kanye nokubakhulekela “ngentokozo” (Fil. 1:4).

Ngokuthathekisyo, uPawule uchaza isimo sakhe sasejele ngendlela enhle— njengenikeza ithuba “lokuvikela kanye nokuqinisa ivangeli”) Fil. 1:7, NKJV). Ukusebenzisa kwakhe lamatemu amabili omthetho kuncoma ukuthi ukuthethwa kwecala lakhe sekusondele kakhulu, kodwa futhi uPawule uxhumana kakhulu namasosha kanye nezivakashi ngevangeli. Ukulivikela (Griki: apologia) ekuhlaselweni kanye nasekuqiniseni amaqiniso alo aphakade kusemqoka. UPawule ubukeka engenandaba ngekusasa lakhe ukwedlula ukuvikelwa kwevangeli. Ukuthi uyaphila noma uyafa, uPawule uneqholo lokuthi uNkulunkulu uyokuwefeza “umsebenzi olungileyo”Yena awuqale kubo bonke abathembele kuYena (Fil. 1:6).

`Usiqonda kanjani isithembiso sokuthi uNkulunkulu uyokufeza “umsebenzi olungileyo kuwena” (Fil. 1:6) na? Kuchaza ukuthini lokho na? Ngabe lomsebenzi uyopheleliswa ngaphambi Kokubuya Kwesibili na?`