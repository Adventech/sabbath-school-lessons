---
title:  Umcabango Obanzi
date:   09/01/2026
---

“Iningi alikwazi ukwenza izinhlelo ezimile ngekusasa. Izimpilo zabo azizinzile. Abakwazi ukuqonda imiphumela yezinto, futhi lokhu kuvama ukubagcwalisa ngexhala nokukhathazeka. Masikhumbule ukuthi impilo yabantwana bakaNkulunkulu kulomhlaba yimpilo yezihambi. Asinabo ubuhlakani bokuhlela izimpilo zethu. Akukona okwethu ukubumba ikusasa lethu. ‘Ngokukholwa u-Abrahama walalela ebizwa ukuba aphume aye endaweni abezakuyamukeliswa ibe yifa lakhe; waphuma engazi lapho eya khona.’ Heberu 11:8.

“UKristu empilweni Yakhe emhlabeni akazange azenzele izinhlelo. Wamukela izinhlelo zikaNkulunkulu Ngaye, futhi usuku ngalunye uBaba wayembula izinhlelo Zakhe. Nathi ngokunjalo kumele sincike kuNkulunkulu, ukuze izimpilo zethu zibe ngumphumela olula wokusebenza kwentando Yakhe. Lapho sinikela izindlela zethu kuYena, uyakulawula izinyathelo zethu.

“Iningi, ekuhleleni ikusasa eliqhakazile, bahluleka ngokuphelele. Vumela uNkulunkulu akuhlelele. Njengengane encane, themba ukuhola kwaLowo “ozogcina izinyathelo zabangcwele Bakhe.’ 1 Samuweli 2:9. UNkulunkulu akabaholeli abantwana Bakhe ngendlela ebengeke bakhethe ukuholwa ngayo, uma bebengabona isiphetho ekuqaleni futhi baqonde inkazimulo yenhloso abayigcwalisayo njengababambisene kanye Naye.”—Ellen G. White, The Ministry of Healing, pp. 478, 479.

**Imibuzo Yokuxoxisana:**

`Cabanga ngeviki elidlulile bese wenza uhla lwezinto obonga ngazo. Ngabe kuningi okumele ukubonge kunokuba ubona na?`

`Gxila emushweni wokugcina wesicaphuno sika-Ellen G. White ngenhla. Yinkulumo enamandla yokholo. Ungafunda kanjani ukuthemba uNkulunkulu ngalendlela ejulile na?`

`NgokwabaseKolose 1:6, 23, khulumani ngesisho esilandelayo: “Iminyaka engamashumi amane ukungakholwa, ukukhononda, nokuhlubuka kwavalela uIsrayeli wasendulo ekungeneni ezweni laseKanana. Izono ezifanayo zilibazise ukungena kukaIsrayeli wanamuhla eKanana lasezulwini. Kukho kokubili kwakungezona izithembiso zikaNkulunkulu ezazisephutheni. Ngukungakholwa, ubuzwe, ukungazinikeli, kanye nokulwisana phakathi kwalabo abazibiza ngabantu bakaJehovah eminyakeni eminingi. Ukube ibandla likaKristu laliwenzile umsebenzi elinikezwe wona ngokuhlela kukaJehovah, lonke izwe ngabe selaxwayiswa futhi iNkosi uJesu ngabe seweza emhlabeni wethu ngamandla nangenkazimulo enkulu.”—Ellen G. White, Last Day Events, p. 38. Kungaziphi izindlela namuhla esingabe sinecala lezinto ezifanayo na?`