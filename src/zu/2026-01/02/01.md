---
title:  Izizathu Zokubonga kanye Nokuthandaza
date:   03/01/2026
---

### Funda lokhu kuleliviki
Fil. 1:1–18, 1 Kor. 13:1–8, Jer. 17:9, Kol. 1:1–12, 1 Pet. 1:4, Hub. 119:105, Isa. 30:21.

> <p>Indimana Yenkumbulo</p>
> “Ngineqholo ngempela lalento, ukuthi owaqala umsebenzi omuhle kinina uyakuwufeza kuze kube lusuku lukaKristu Jesu” (Filipi 1:6, NKJV).

UPawule ngenhloso uvula izincwadi zakhe ngamazwi okubingelela—kanye nokubonga. “Makube kini umusa nokuthula okuvela kuNkulunkulu uBaba wethu. Simbonga njalonjalo uNkulunkulu uYise weNkosi yethu uJesu Kristu, nxa sinikhulekela” (Kol. 1:2, 3, NKJV).

Thina, njengoPawule, kuningi esingakubonga. Sinamava omusa kaNkulunkulu ngezindlela ezinkulu, izindlela nezingelosi ezingaziqondi. Okufanayo kuyiqiniso ngesipho sikaNkulunkulu sokuthula, esengamela ukuzwana noNkulunkulu kanye nethemba eligeleza othandweni lukaNkulunkulu.

Ezingeni lesintu, singanikeza futhi sibonise ukuthakasela kwabanye futhi sithembe ukuthi abantu bayazithakasela izinto esibenzela zona. Abazali bakhulekela ukuthi izingane zabo zithande uNkulunkulu futhi ngelinye ilanga zithakasele, uma kungemanje, imihlatshelo abayenzile ukuzinikeza inkuliso enhle abangayenza. Kepha, njengabantu, siyawenza amaphutha, futhi sifunde kuwona (noma kumele sifunde).

Kuleliviki sizobuka amazwi kaPawule esingeniso okubonga kanye nokukhuleka kwabaseFilipi naseKolose, okunganothisa futhi kuqinise impilo yethu yomkhuleko.

_Funda isifundo saleliviki ukulungiselela iSabatha, uMasingana 10._