---
title:  Izicelo ZikaPawule Zomkhuleko
date:   05/01/2026
---

Eminyakeni eminingi edlule, kwakukhona umfundisi owayekhuluma ngemikhuleko eyayigxile kumina, kanye nezidingo zami noma izinkanuko. Ngokufanele wayeyibiza “ngemikhuleko emincane kamina,” ngoba uNkulunkulu unezinto ezinkulu emqondweni.

`Funda umkhuleko kaPawule kwabaseFilipi 1:9-11. Ugxile kuphi futhi yiziphi izicelo ezinkulu azenzayo na? Lokhu kukutshelani wena ngomkhuleko na?`

Lomkhuleko ungamagama angu-43 kuphela esiGrikini, kepha wengamela konke akhathazeke ngako uPawule, azokwenaba kuko yonke incwadi: uthando, ulwazi, ukuqonda, ukuba qotho, ukungakhubekisi, kanye nokulunga esinako ngoJesu Kristu. Okuyisisekelo salomkhuleko kanye nezisho zangaphambilini zikaPawule zokubonga yisigcizelelo phezu kwebandla lilonke. Umkhuleko kaPawule ugxile ngokuphelele kwabanye, umele ibandla lonke kanye nokuphila kwalo. Akesibuke kabanzi ezinye izinto zalomkhuleko:

Ukuba uthando lwande. UPawule akakhulekeli nje ukwanda kothando kodwa ukuba uthando luholelwe endleleni ethile: “olwazini nasekuqondeni”(Fil. 1:9, NKJV). Ukubhekisa olwazini akukona nje ulwazi lomqondo kepha kusho ulwazi lwezinto zikaMoya ezingazuzwa kuphela ngobudlelwane noNkulunkulu nangokufunda iZwi Lakhe (buka Efes. 1:17, Efes. 4:13, 1 Tim. 2:4).

Ukuqonda. Lokhu kuchazwa nguPawule njengokwazi “ukuvuma okuhle kakhulu” (ukwahlukanisa kulokho okuyingozi esimilweni) “ngalokho nibe msulwa ningabi nasici (Fil. 1:10, ESV).

Ukuba qotho. Leligama esiGrikini lichaza “ukwahlulelwa ngukukhanya kwelanga” futhi libhekisa ezenzweni ezimsulwa: “Konke okwenziwa ngamaKristu kumele kube sobala njengelanga.”—Ellen G. White, Reflecting Christ, p. 71.

Ningakhubekisi. Lokhu kuchaza ukungabi yisikhubekiso, ukungasho noma ungenzi noma yini engenza kubelukhuni ukuba umuntu akholwe.

Ukulunga ngoKristu. UPawule ugxila kabanzi kulokhu ezincwadini kwabaseRoma nakwabaseGalathiya futhi uzokwanda kukho nakuFilipi 3. Asinako ukulunga kwethu kepha kuphela lokho esikwamukela ngoKristu.

`Noma yini enye esiyenzayo, uthando lwethu “lunganda kanjani” (Fil. 1:9) na? Kungani lokho kubaluleke kakhulu empilweni yobuKristu na? (Buka futhi 1 Kor. 13:1–8.)`