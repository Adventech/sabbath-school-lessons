---
title:  Izifundo NgoVangelo
date:   22/03/2026
---

Sifunda okuningi kuPawule mayelana nokusabalalisa ivangeli. Ukuhamba kwakhe kwathatha ibanga elilinganselwa ku-13,400 miles (21,565 km). lokhu kuyamangalisa, njengoba okuningi kwako kwakungezinyawo futhi esinye sesikhathi wayesejele.

UPawule wachitha isikhathi esiningi ezizindeni zohwebo, njengaseKorinte nase-Efesu, kuzo ivangeli lalinga dlulela emadolobheni aphakathi nezwe. Wabuyela futhi emabandleni ayewasungulile ukuze ayoqinisa futhi akhuthaze amakholwa amasha kuwo. Lapho engakwazi ukuhambela amabandla ngokwakhe, wathumela izincwadi. Ngalendlela, amakholwa ayazi ukuthi wayewakhumbula futhi ewanakekela.

`Funda abaseKolose 4:7-9; qhathanisa nabase-Efesu 6:21. Uchazwa kanjani u-Tychichus lapha, futhi yiziphi izizathu uPawule azinikeza ngokuthuma yena no-Onesimu eKolose na?`

Ezinye izinto kubangcono zidluliswe ngomlomo kunokuba zibhalwe. Bekuyothathekisa ukwazi izindaba lamadoda azidlulisela kwabaseKolose. Ngokubuka inhloso kaPawule yokuthi lezizinto zazizoba “duduza” (NKJV) futhi “zibakhuthaze” (Kol. 4:7-9, ESV), kusenokwenzeka zazifaka imininingwane ngesimo sikaPawule ejele. Nomakunjalo, lokhu kuxhumana kwakubalulekile njengendlela yokugcina izibopho namakholwa.

U-Tychichus, ogama lakhe lichaza “inhlanhla,” ngokusobala wayeyisithunywa esithembekileyo. Echazwa njenge “sikhonzi esikholekileyo” ne “nceku kanye nami,” wayengomunye wamadoda amabili aqhamuka e-Asia akhethwa nguPawule (Zenzo 20:4) ukuba amphelezele ohambweni kanye neminikelo yamakholwa asweleyo eJerusalema. Wayekanye noPawule ngesikhathi sokuboshwa kwakhe kwesibili eRoma, lapho athunywa ukuba aye e-Efesu ukuyoqinisa umsebenzi khona (2 Tim. 4:12). Futhi uPawule wayecabanga nokumthumela kuTitu, e-Crete (Titu 3:12). Owayehamba naye ngu-Onesimu, lowo uPawule ayemguqule eRoma (buka Isifundo 1) futhi ochazwa njengo-“kholekileyo”

Kubukeka futhi sengathi uPawule wayefuna ukwazi mayelana nesimo samakholwa eKolose. Kwakungeke kubelukhuni ukuthumela izwi kuyena ngothile, uma kungengo-Tychichus uqobo. Lena kwakungenye indlela uPawule ayedlulisa uthando nomnako wakhe wamakholwa lapho, nakuba wayengakaze alihambele ibandla ngokwakhe, futhi nangendlela abaqinisa ngayo okholweni ukuze bafinyelele kwabanye.

`Lezizinto zikaPawule ezincwadini zibuveza kanjani hhayi nje ubuntu bakhe kodwa, ngendlela encane, ukuqiniseka komsebenzi wakhe na?`