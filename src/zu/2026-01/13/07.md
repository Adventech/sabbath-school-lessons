---
title:  Umcabango Obanzi
date:   27/03/2026
---

“Umphefumulo ozinikele kuKristu uba yinqaba Yakhe, yona ayibamba ezweni eluvukelayo, futhi unenhloso yokuthi lingabikho elinye igunya eliyokwaziwa yiwo ngaphandle kweLakhe. Umphefumulo ogcineke kanjalo yizithunywa zezulu awuhlaseleki yimicibisholo kaSathane. Kepha ngaphandle kokuba sizinikele ekulawuleni kukaKristu, siyophathwa ngomubi. Kumele sibe ngaphansi koyedwa wawo lamandla amabili abanga ukuphatha izwe. Akudingekile kithi ukuba sikhethe ngamabomu ukukhonza umbuso wobumnyama ukuze sibe ngaphansi kwawo. Sidinge nje ukunganaki ukuzimatanisa nombuso wokukhanya. Uma singabambisani nezithunywa zezulu, uSathane uzothatha indawo enhliziyweni, futi ayenze indawo yakhe yokuhlala. Okuyisona sivikelo sobubi ngukuhlala kukaKristu enhliziyweni ngokukholwa ekulungeni Kwakhe. Ngaphandle kokuba sixhumane ngokuqinile noNkulunkulu, ngeke sakwazi ukumelana nemiphumela yokuzithanda, yokuzitika, nokulingeka ukuba sone. Singayishiya imikhuba emibi, singahlukana noSathane okwesikhashana; kodwa ngaphandle kokuxhumana okubalulekile noNkulunkulu, ngokuzinikela kwethu kuYena umzuzu ngomzuzu, sizonqotshwa. Ngaphandle kokwazana thina buqu noKristu, kanye nokuxhumana okuqhubekayo, sisemuseni wesitha, futhi sizokwenza okufunywa yiso.”—Ellen G. White, The Desire of Ages, p. 324.

**Imibuzo Yokuxoxisana:**

`Buka umbhalo ka-Ellen G. White ngenhla. Kukhona, yebo, izinhlangothi ezimbili kwimpikiswano enkulu futhi ngaphandle kokuthi ngokuqwashile sikhethe uKristu, sisohlangothini lukaSathane (Luka 11:23). Nakuba lomqondo ungakhathaza imizwa yethu, uNkulunkulu akaphoqekile ukuqinisekisa ukuthi amaqiniso Akhe awacanuli. Leliqiniso likutshelani ngokubaluleka kokunikela intando yakho kuKristu na?`

`Funda iSambulo 14:14-16. Imvula yokuqala yePentekoste yenza ukuba imbewu yevangeli ihlume futhi ikhule, ngenkathi imvula yokugcina ilungisela umhlaba isivuno sokugcina. ISambulo 14:12 sihambisana kanjani nalokho okuzokwenzeka na?`

`Yiziphi izindlela ezinhlobonhlobo thina, njengebandla liphelele nangomuntu ngamunye, esithintwa ngazo yisikompilo kanye nezwe elisikakile na? Singavikeleka kanjani kumathonya amabi ezwe, alokhu njalo eyinkinga kubantu bakaNkulunkulu ezikhathini zonke na?`