---
title:  Ukuma Ngokuphelele Nokuqinisekile
date:   24/03/2026
---

Izincwadi zibhaliwe mayelana nempilo elawulwa yinhloso kanye nebandla eliqhutshwa yinhloso. Nakuba “ukulawulwa yinhloso” kungalungile ngokuphelele, “ukubuka ngokuqondile inhloso” okucwengekile kusemqoka ekufezeni imizamo ebalulekile. Impilo kaPawule nokukhonza, kanye nalokho kwabasebenzisana naye kanye nabanye abapostoli, iyisibonelo salokhu kubuka ngokuqondile (buka uFil. 3:13, 14). Imiphumela iyazikhulumela—ivangeli lasabalala ngokushesha kuwo wonke Umbuso waseRoma nangale kwawo (Kol. 1:23). Lokho kubuka okuqondile kuyadingeka namuhla.

`Funda abaseKolose 4:12, 13. Iyiphi inhloso echaziwe, futhi kumele ifezeke kanjani na?`

Njengoba sishilo esifundweni esidlulile, kusenokwenzeka u-Epaphras wayelusizo ekusabalaliseni ivangeli eKolose kanye nakumadolobha aseduzane as-Laodecia ne-Hierapolis (buka Isifundo 1). Imikhonzo yakhe nokukhulekela kwakhe lamabandla ngokungangabazi yayikhuthaza kakhulu kumakholwa khona. Imikhuleko ka-Epaphras yayibheke ngokuqondile—ukuba abaseKolose “beme bephelele futhi beqinisekile kuyo yonke intando kaNkulunkulu” (Kol. 4:12). Akesibukisise izigaba ezinothile zalomkhuleko.

_Yimani._ Leligama lichaza ukuma ngokuzinzile nokungayakaziswa, okungenzeka kuphela “ngokusekeleka nokuqina” enkolweni nokuba neqholo ngeqiniso levangeli (Kol. 1:23, NKJV). Igama elifanayo lisetshenziswe izikhathi eziningana nguPawule ngokubhekise empini “namaqhinga omubi” (Efes. 6:11) nasekumelaneni nemikhosi yobumnyama ngamandla kaNkulunklu ngokugqoka “zonke izikhali zikaNkulunkulu” (Efes. 6:10-18; qhathanisa no-2 Tim. 2:19).

_Ukuphelela._ Leligama libhekisa ekupheleleni kwesimilo okuthi kwenzeke ngokugcwele othandweni lokuzinikela (Mat. 5:44, 48) yilabo abangeke babanga ngelithi “bafikile” (Fil. 3:12-15, NIV).

_Ukuqiniseka._ Leligama elinamandla lichaza ukugculisa ngokuphelele noma ukugcwalisa okuthile. Lisetshenziswa “ngokuqiniseka okugcwele” kuka-Abrahama ukuthi lokho uNkulunkulu akuthembisile, nakube kungenzeke ngokwesintu (Rom. 4:21, NKJV), nangokuqiniswa kukaPawule nguJehovah ukuze “ivangeli lishumayelwe ngokugcwele” ngaye (2 Tim. 4:17, NKJV).

_Yonke intando kaNkulunkulu._ Igama “yonke” lumumatha konke. UPawule ngokwakhe wakhulekela ukuthi abaseKolose bagcwaliswe ngolwazi lwentando kaNkulunkulu, “baphile ngokufanalekile eNkosini ngolwazi lwentando kaNkulunkulu” (Kol. 1:9, 10, NET) “ngamandla enkazimulo Yakhe” (Kol. 1:11, NKJV).