---
title:  Ukuxhumana KweBandla
date:   23/03/2026
---

Izwe lixhumene nge-internet, nge-social media, kanye nokunye okuningi, kulukhuni ukucabanga inselele uPawule ayebhekene nayo ekusizeni abandla azizwe eyingxenye yokuthile okukhulu kunamabandla abo asendaweni.

`Funda abaseKolose 4:10, 11. Ngaphandle kokuthumelana imiyalezo ngezithunywa (Kol. 4:7–9), yiziphi ezinye izindlela uPawule akhuthaza ngazo ukuxhumana na? Ngokwezinye izinkinga uPawule akhulume ngazo kulencwadi, yimuphi umbiko ongadluliswa ngalokhu kukhonza na?`

Ngalemikhonzo, uPawule udala futhi akhuthaze ukuxhumana phakathi kwabakholwa kanye naye. Lapha sifunda ukuthi uMarko ayengumzala ka-Barnabas. UPawule uvula indlela yokuthi uMarko akwazi ukuvakashela eKolose. U-Aristarchus uchazwa ngokuqondile “njengsiboshwa kanye nami sempi”; okungukuthi, wayeboshwe kanye noPawule. Bobabili babengamabutho “ngezikhali zikaNkulunkulu” (Efes. 6:10, 11), belwa ukukhulula abathunjwe nguSathane ukuba basebenze embusweni kaNkulunkulu (buka 2 Tim. 2:1-4). UJesu/Justus (amagama amaJuda nawamaRoma azwakala ngokufanayo esiGrikini, njengoSawule/Pawule) futhi naye uyanconwa kubona njengosebenza kanye naye evangelini.

UPawule wenza iphuzu lokubalula ukuthi u-Aristarchus, Marko, no-Justus ngabazalwane abangamaJuda (“bokusokwa”). Ube yena esedlulela ekubaluleni abeZizwe abathathu: u-Epaphras, Luka, no-Demas (Kol. 4:12-14). Kuyaphawuleka ukuthi, ngaphandle kokudonsisana kanzima ebandleni phakathi kwamaJuda nabeZizwe, laba abasebenzisanayo bayakwazi ukusebenza kahle ndawonye, ngobunye nangokuzwana. Ngokuthi “kuphela” nokho, uPawule ubukeka ebhekisa ekudumaleni okuthile kokuthi iningi lamaKristu angamaJuda awamanga kanye naye ekuhluphekeni kwakhe. Nakuba kunjalo, kubalulekile ukuthi ngalesisikhathi, u-John Mark, oyekade eshiye uPawule no-Barnabas eminyakeni ethile edlule ngohambo lwabo lokuqala (Zenzo 13:13), ubonakala engakholekile nje kuphele kepha “eyinduduzo” kuPawule (Zenzo 15:36-40).

Izinto eziyingozi kubunye azikho zintsha. Eminyakeni eseduze, Ibandla lama-Adventist libe nezinguquko eziningi ezinkulu njengoba landa emhlabeni wonke, futhi imikhosi ihlasele ubunye balo. Lobubunzima ebunyeni buyezwakala kuwo onke amazinga ebandla.

`Ungenza kanjani wena, ebandleni lakho endaweni, ukusebenzela ukwehlisa ingozi kubunye bethu na? Yikuphi ukudonsisana kanzima okukhona ebandleni okulo endaweni, futhi yini engenziwa ngako na?`