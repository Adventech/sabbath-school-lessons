---
title:  Umbiko Wase-Laodicea
date:   26/03/2026
---

`Funda abaseKolose 4:16-18; qhathanisa nabaseKolose 2:1-3. Ucabanga ngombiko kaJesu kwabase-Laodicea (buka isifundo sayizolo), yikuphi ukuhambisana okuthola nalowo waseKolose, okwakumele ufundwe futhi ebandleni lase-Laodicea lesikhathi sikaPawule na?`

Kuwo wonke umlando wabantu bakaNkulunkulu esikhathini sonke, izinkinga ezifanayo zilokhu zenzeka njalo, abaprofethi bakhuza uIsrayeli ngokufuna ukukhonza njengezwe bamncenga ukuba aphenduke singakapheli isikhathi. UIsaya waze walila, “Yeka umuzi othembekileyo waphenduka, waba yisifebe!” (Isa. 1:21, NKJV) futhi wancenga abantu ukuba babuyele kuNkulunkulu bezothethelelwa futhi bahlanzwe (Isa. 1:16-20). Bobabili uJohane Umbhabhathizi (Mat. 3:2, 8-10) noJesu (Mat. 4:17, Mat. 12:33-37) babizela uIsrayeli ekuphendukeni nasekutheleni izithelo ezizoma ekwahlulelweni ezinsukwini zokugcina. Abapostoli babephethe umbiko ofanayo (Zenzo 2:38; Zenzo 3:19; Zenzo 17:30; 2 Kor. 7:9, 10).

`Qhathanisa izindimana ezilandealyo: Isa. 60:1–3 neSamb. 18:1–4, no Isa. 62:1–5 neSamb. 19:7, 8. Mbiko mini efanayo phakathi kwalezizincwadi ezimbili na?`

UNkulunkulu uzohlanganisa izulu nomhlaba. Kodwa ngenxa yempikiswano enkulu, lokho kumele kwenzeke ngezigaba:

1. EKhalivari, uSathane walahlekelwa wuthando olwalungabe lusekhona ngakuye phakathi kwezidalwa zezulu (Johane 12:31).
2. Ngenkonzo kaKristu yokwahlulela endaweni engcwele yasezulwini, abantu bakaNkulunkulu “bapheleliswa kukho konke okuhle ukuze benze intando Yakhe” (Heb. 13:21, NKJV) futhi bafanele izulu.
3. Ngokwahlulela kweminyaka eyinkulungwane nangokwahlulela kokugcina emuva kweminyaka eyinkulungwane, yonke imibuzo esele iphendulwa ngokuphelele, futhi isono nezoni ezingaphendukanga bayabhujiswa echibini lomlilo waphakade, ophinde uhlanze umhlaba (Samb. 21:8).
4. Kuphela ngokuphela kwesono izulu nomhlaba zingabamunye ekugcineni (Samb. 21:3).

`Yini wena uqobo (ungabuki omunye umuntu) ongayenza ukuze uhlale ukholekile kuNkulunkulu nakwiqiniso Yena asinikeze lona na? Okungukuthi, yiziphi izinqumo ozenzayo ezembula lowo osenhliziyweni yakho ngempela na?`