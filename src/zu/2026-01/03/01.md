---
title:  Impilo kanye Nokufa
date:   10/01/2026
---

### Funda lokhu kuleliviki
Fil. 1:19–30, 1 Korinte. 4:14–16, 2 Kor. 10:3–6, Johane 17:17–19, Mika 6:8, Izenzo 14:22.

> <p>Indimana Yenkumbulo</p>
> “Ngokuba kimina ukuphila kunguKristu, ukufa kuyinzuzo” (Filipi 1:21, NKJV).

Ukufa, sivama ukutshelwa, kuyingxenye nje yokuphila. Ngamanga lawo. Ukufa kuphikisana nokuphila, kuyisitha sokuphila. Ukufa akuzange kwakhelwe impilo njengalokhu nokushayisa kungakhelwanga emotweni. Ngokugcizelela uPawule uthi uKristu wafela ukuba “abhubhise lowo obe nawo amandla okufa onguSathane; futhi abakhulule bonke labo abathi ngokwesaba ukufa ekuhambeni kwabo konke babeboshelwe ebugqileni” (Heb. 2:14, 15).

Nakuba ekulungele ukufela uKristu, uPawule wayeneqholo lesiphetho sakhe sesikhathi eside. Okwakusemqoka kakhulu kuyena okwamanje kwakungukuthi, ngempilo yakhe noma ngokufa, aphakamise uKristu futhi ashumayele ivangeli kwabaningi. Mhlawumbe yingakho sinezincwadi eziningi ezinegama lakhe. Ngemibhalo yakhe, wayekwazi ukufinyelela abantu abaningi ayengakaze abahambele.

Impilo imfushane, futhi kubalulekile ukwenzela umbuso kaNkulunkulu okukhulu ngeminyaka uNkulunkulu asinikeza yona. Akuyona ingxenye encane yalokho okumele ibe ngukukhuthaza “ubunye benkolo.” Njengoba sizobona ukusukela kuleliviki, lendikimba yayiyisizathu esisemqoka sokuba uPawule abhalele abaseFilipi.

_Funda isifundo saleliviki ukulungiselela iSabatha, uMasingana 17._