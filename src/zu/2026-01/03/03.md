---
title:  Ukufa Kuyinzuzo
date:   12/01/2026
---

Uma kwenzeka ungakuqaphelanga, thina sonke, ikakhulu njengamakholwa, siyingxenye yempikiswano enkulu, esikakile ngokudlanga futhi, nembala, ingaphakathi kithina. Sonke, ngendlela ethile, siba namava obukhona balempi kazwelonke, futhi kuyobanjalo size siyofa, noma yinini nanoma kanjani lokho kwenzeka

`Funda u-2 Korinte 10:3-6. Siyini isisekelo salempi yezikamoya esiyilwayo, futhi yiziphi izikhali zethu na?`

Okuyizona zikhali ezibucayi kunazo zonke zikamoya yimiqondo, elungile kanye nemibi. USathane usebenzisa ukugxeka, ukukhaphela, ukuphoxeka, ukwesaba, incindezi yesilingana nabo, kanye namanye amathuluzi afanayo amaKristu okungamele bawasebenzise. Kunalokho thina, kumele sisebenzise uthando, isihawu, ukuthula, ukuthamba, ukubekezela, ubumnene, kanye nokuzithba. Okuyisona sikhali sethu esinamandla, uma sisetshenziswe ngokufanalekile, “yiZwi likaNkulunkulu” eliphathwa nguMoya (Efes. 6:17, AMP), ngoba nguNkulunkulu kuphela ongafaka iqiniso enhliziyweni yomuntu. Thina siyizikhali nje uNkulunkulu azisebenzisela ukufeza izinhloso Zakhe.

`Funda uFilipi 1:21, 22. Siliqonda kanjani iphuzu likaPawule, ikakhulu ngokwengqikithi yempikiswano enkulu na?`

Ngenxa yokuthi impi ngekamoya, sisempini yemiqondo nezimilo. Kepha uKristu usesinqobele esiphambanweni, futhi uma sisaxhumene Naye, ngeke sanqotshwa, nakuba singabulawa. UPawule wanikela ukuphila kwakhe kunoma yini eyenzeka kuye lapha emhlabeni, nakuba kungenabo ubulungiswa, ngoba wayebeke impilo yakhe kanye nekusasa enkundleni ephakeme.

NjengamaKristu, kumele singalweli kakhulu amalungelo ethu ukwedlula okuyikona okulungileyo. Akuwona “amandla enza okulungileyo” kepha “ngukulunga okwenza amandla.” Ukuzinikela entandweni kaNkulunkulu kuhloniphekile; empeleni, iyona kuphela indlela yokunqoba empini esizithola sikuyo. Nembala, uJesu, uyisibonelo esikhulu sokuzinikela entandweni kaNkulunkulu, njengalokhu uPawule ezokuveza kuFilipi 2.

`Kungaziphi izindlela, njengamanje, onamava ngazo ngobukhona bempikiswano enkulu na? Ungayithola kanjani induduzo namandla ekwazini ukuthi uKristu usesinqobele na?`