---
title:  Umcabango Obanzi
date:   16/01/2026
---

“Ukusukela ezinsimbini, kuye ezigxobeni, emigodini yokuboshwa, ukusukela emigedeni nasemihumeni yomhlaba, kuzwakala endlebeni yakhe ukumemeza kokunqoba kofela inkolo. Yena [Umsindisi] uzwa ubufakazi bemiphefumulo eqinisekile, yona, nakuba intula, ihlushwa, ishushiswa, kepha ithwala ngokungesabi, ubufakazi obunzima bokholo, imemezela, ‘Ngiyazi engikholwa kuyena.’ Laba, benikela ngokuphila kwabo ngenxa yenkolo, bamemezela ezweni ukuthi Yena abathembele kuye unako ubasindisa ngokupheleleyo.”—Ellen G. White, The Acts of the Apostles, p. 512.

“Akukaze kubekhona ukwehlukana okungaka ebuKristwini njengesikhathi sanamuhla. Uma izipho [zobupostoli, abaprofethi, abavangeli, abefundisi, kanye nothisha (Efes. 4:11-13)] bezidingeka ukulonda ubunye bebandla lasendulo, kangakanani manje ukubuyisa ubunye! Futhi nokuthi lokho kuyinhloso kaNkulunkulu ukubuyisela ubunye bebandla ezinsukwini zokugcina, kusobala kakhulu ngokweziprofetho. Siyaqinisekiswa ukuthi abalindi bazozwana, ngenkathi uJehovah ebuyisa futhi iSiyoni. Futhi, ukuthi ngesikhathi sokugcina abahlakaniphile bazoqonda. Lapho lokhu kugcwaliseka kuyoba khona ubunye benkolo nabo bonke uNkulunkulu ababona behlakaniphile; ngokuba labo abaqonda ngokufanele, kumele baqonde ngokufanayo. . . . Emiqondweni efana nalena, kusobala ukuthi isimo esipheleleyo esibikwa lapha sikusasa; ngalokho lezizipho azikayifezi injongo yazo.”—R. F. Cottrell, “Introduction,” in Ellen G. White, Early Writings, p. 140.

**Imibuzo Yokuxoxisana:**

`Ngokombhalo ongenhla ka-R.F. Cottrell, yini edingekile ukuba uMoya Ongcwele ulethe ubunye ebandleni likaNkulunkulu namuhla na? Kubaluleke kangakanani ukwenza imiyalelo enikezwe ngesipho sesiprofetho ukuze ibandla libe munye na?`

`Ungayichaza kanjani imfundiso yeBhayibheli ngokufa kwesihlobo esikholwa ukuthi uPawule namanye amaKristu asafa manje “banoKristu” ezulwini na?`

`Siliqonda kanjani iqiniso elesabekayo lokuhlupheka kulomhlaba na? Kungani umfanekiso wempikiswano enkulu uwusizo olukhulu ekusinikeni ukuqonda okuthile ngakho konke na? Kungani, nokho, kumele thina, ekugcineni sibheke kuJesu esiphambanweni njengesibonakaliso esipheleleyo sothando lukaBaba futhi sifunde ukuthembela kuYena nakuzo izikhathi ezimbi kunazo zonke na?`