---
title:  “UKristu Uyokwenziwa Mkhulu”
date:   11/01/2026
---

`Funda uFilipi 1:19, 20. Yini ebukeka ilindwe nguPawule ngomphumela wecala lakhe? Yini ayibona ibaluleke kakhulu kunokuba akhululwe na?`

Nakuba uPawule wayengesona isigebengu, lokhu kwakungekona okokuqala eboshwa, futhi wayekuvamile ukushushiswa. KwabaseKorinte, wabhala ngokusobala ngokuhlupheka kwakhe kuze kube ilesosikhathi: ”nasekuboshweni kaningi kunabo, nasekushayweni okukhulu impela, nasezingozini zokufa ngezikhathi eziningi. KubaJuda ngathola kahlanu imivimbo, kushiywa munye emashumini amane; ngashaywa kathathu ngezinduku, ngakhandwa kanye ngamatshe, kathathu ngalinyalelwa umkhumbi, ngaba semanzini olwandle ubusuku kanye nemini; ngangisekuhambeni kaningi, nasezingozini zemifula, nasezingozini zabaphangi, nasezingozini kwabakithi, nasezingozini kwabezizwe, nasezingozini emzini, nasezingozini ehlane, nasezingozini elwandle, nasezingozini kubazalwane bamanga, ngokukhandleka nangokukhathazeka, kaningi ngokuqwasha ebusuku, ngokulamba nangokoma, kaningi ngokuzila ukudla, nasemakhazeni nangokuhambaze” (2 Kor. 11:23–27, NKJV).

Kepha hleze sicabange ukuthi ukuhlupheka yikona okwakubusa imicabango yakhe, uPawule ngokushesha uyanezezela, “ngaphandle kwezinye izinto, okuyikona okusemqondweni wami nsuku zonke: ngukukhathazeka kwami ngawo onke amabandla” (2 Kor. 11:28, NKJV).

`Funda u-1 Korinte 4:14-16; 1 Thesalonika 2:10, 11; Galathiya 4:19; no Filemoni 10. Budlelwani buni uPawule anabo namabandla awasungulile kanye nabantu abazuzele kuKristu na?`

NjengoJesu, ongazange agodle lutho ukuzosindisa thina, uPawule wayezimisele “ukunikela kanye nokunikelwa” ngenxa yamakholwa (2 Kor. 12:15, NKJV). Kodwa, ngokungathi kuyaphikisana, lapho izenzo zothile ziya zifana nezikaJesu, kuyancipha ukuthandwa kwabo noma ukuthakaselwa kwabo ngabanye. “Bonke abaphila ngobunkulunkulu kuKristu Jesu bazoshushiswa” (2 Tim. 3:12). Kodwa amaKristu athembekileyo aqhubeka nokuba iyona ndlela enamandla kakhlu yokudumisa uNkulunkulu kanye nokwembula iqiniso levangeli (qhathanisa no Fil. 1:7). “Ukubekazela kukaPawule kanye nokuthokoza ngesikhathi sokuboshwa kwakhe okude nokungafanele, isibindi sakhe kanye nokholo, zaziyintshumayelo eqhubekayo.”—Ellen G. White, The Acts of the Apostles, p. 464.

`Buka indlela ophila ngayo nangendlela ophatha ngayo abantu, ikakhulu abantu abangakuphathi kahle wena. Bufakazi buni ngoJesu obethulayo na?`