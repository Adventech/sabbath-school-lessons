---
title:  Bemunye futhi Bengesabi
date:   15/01/2026
---

`Funda uFilipi 1:27-30. Ubunye kanye “nokulwa ngobunye nilwela inkolo yevangeli” kuhlobene kanjani nokungesabi lutho na?`

Icebo likaSathane ngelokwehlukanisa nokunqoba. Ukungabi munye kubucayi. UJesu wathi, “Uma indlu yahlukene yodwa, leyo ndlu ayizukuma” (Marko 3:25, NKJV). Kuyisimiso nje esilula ajabulayo uSathane uma sisikhohlwa. Ubunye bethu benza sikwazi ukugcwalisa indima yethu yesiprofetho njengensali yesiprofetho seBhayibheli (Samb. 12:17), ememezela “ivangeli laphakade, ezizweni zonke, nemindeni, nezilimi, nabantu” (Samb. 14:6). Ngenxa yokuthi ubunye busemqoka ekugcwaliseni umsebenzi wethu wokusabalalisa umbiko onikezwe nguNkulunkulu, futhi nomkhuleko kaJesu kuJohane 17 ugqamisa “iqiniso” leZwi likaNkulunkulu ngenzinye zezinto ezingumongo kubunye (Johane 17:17, 19), umbiko wethu ngeke wahlukaniswa nomsebenzi wethu noma ubunye bethu. Kokuthathu kuma noma kuwe ndawonye. Uma okunye kwalezinto kungekho, asikwazi ukuphumelela. Kepha, uma sinakho kokuthathu, akukho okumele sikwesabe. Akumele “sesatshiswe” yimpikiswano (Fil. 1:28, NKJV). USathane yisitha esinqotshiweyo. Noma singabulawelwa inkolo yethu, akukho okungasilimaza uma “siba ngabalandeli balokho okulungileyo” (1 Pet. 3:13, NKJV). Omubi akanawo amandla ukuvimbela ukuqhubeka kweqiniso likaNkulunkulu.

`Funda izindimana ezilandelayo bese ufinqa izindikimba zazo ezifanayo: Mathewu 10:38, Zenzo 14:22, Roma 8:17, 2 Timothewu 3:12.`

Impilo ngokwayo kulomhlaba owileyo ilukhuni, “nakwabangcono” kakhulu kithina. UJobe wayeyindoda elungileyo; noNkulunkulu washo ukuthi “wayengenasici elungile, wayemesaba uNkulunkulu, wabalekela okubi” (Jobe 1:1, NKJV). Kepha, ngokuphazima, inhlekelele yamehlela yena nomndeni wakhe. Ngubani ongakaze afunde, ngamava akhe noma ngokubona kwenzeka kwabanye, ukuthi impilo lapha, kubukeka sengathi, isengcupheni, futhi awazi ukuthi uyowa nini eweni na? Ukuhlupheka, kwelinye izinga, yisabelo sethu sonke. Ekugcineni, nokho, kungcono ukuhlupheka ngenxa kaKristu kunokunye.

`Yiliphi ithemba, iyiphi induduzo, okumele thina, njengamaKristu, sibenayo phakathi kokuhlupheka kwethu na?`