---
title:  UkuzeThemba
date:   13/01/2026
---

`Funda uFilipi 1:23, 24.Yini echazwa nguPawule uma ethi “ukumuka, futhi ngibe noKristu, kungcono kakhulu” na?`

Lesisahluko sibe ngesingaqondakali kakhulu eminyakeni. Kwisahluko esisifunda kuleliviki, uPawule ukhulume ngomehluko phakathi kokuphila kanye nokufa. UmKristu uphilela uKristu futhi angase futhi afele Yena. Ngalowo mqondo “kuyinzuzo” ngoba ukufakaza kwethu kunamandla kakhulu futhi kuyakholisa (Fil. 1:21). Ngokungangabazi umuntu uyakholwa uma ezimisele ukufela leyonkolo.

Kepha kumele sivume ukuthi abafileyo bafile ngempela. “Abazi lutho.”Baphumule emathuneni kuze kube uvuko (buka Mshum. 9:5; Johane 5:28, 29). Yingakho uJesu athi ngoLazaru, owayefile, “Umhlobo wethu uLazaru ulele; kepha Mina ngiyaya, ukuze Mina ngimvuse ekulaleni” (Johane 11:11).

Uma, ngenkathi abantu befa, ngokuphazima beya ezulwini, cabanga ukuthi kwakuyoba njani lokho kuLazaru. Emuva kwezinsuku ezine zikaLazaru etshakadula eParadesi, ingelosi ifike nezindaba “ezimbi”: “Nxese, Lazaru, uJesu ukubizela emuva emhlabeni. Awukwazi ukuhlala lapha.”

Ngenkathi silandela amanga aze afike esiphethweni sawo esilindelekile, sibona indlela angamanga ngayo. Ukufa kufana nokulala okungenawo amaphupho kuko uJesu azakuvusa abalandeli Bakhe abathembekileyo lapho Eza Okwesibili; bese, ndawonye nabangcwele abasaphila, bahlwithelwe phezulu basiwe ezulwini ukuyoba noJesu ingunaphakade (buka 1 Thes. 4:16,17).

“Ukushiya” impilo yangalesisikhathi kukaPawule ayoba noJesu kuchaza ukuba Naye ekuhluphekeni nasekufeni (2 Tim. 4:6) ukuze “afinyelele ovukweni lwabafileyo” (Fil. 3:11, NKJV). Futhi, wayengenako ukungabaza ngokuthi uyakuwavala amehlo akhe ekufeni nokuthi okulandela lokho azokwazi, ngokuphazima kweso, kwakuyoba ngukubona uJesu, ozothatha yena, kanye nabo bonke abantu bakaNkulunkulu, baye endaweni uJesu ayilungisele bonke abathanda Yena (Johane 14:3, 1 Kor. 2:9).

Nakuba ezimisele ukufela uKristu, uPawule wayazi ukuthi kwakungcono kwabaseFilipi uma “engahlala enyameni” (Fil. 1:24, NKJV). Ngokuthathekisayo, kumKristu, ukuthi kungcono ukuphilela uKristu noma ukufela Yena akuyona into elula ukuyiphendula. UPawule “wayephakathi kokubili” (Fil. 1:23, NKJV), phakathi kuba ahlale ephila noma aphumule engcwabeni.

`Futhi, noma ngabe akekho ofuna ukufa, usuke wacabanga ngomzuzu wokufa kwakho, ukuthi okulandelayo oyokwazi ngukubuya kukaKristu na? Lowo mcabango ungakusiza kanjani ekuqondeni ngokucabanga kukaPawule lapha na?`