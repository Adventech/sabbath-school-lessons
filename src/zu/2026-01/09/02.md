---
title:  Ukubuyisana Emisebenzini Yobubi
date:   22/02/2026
---

`Funda abaseKolose 1:21, 22. Yini abhekisa kuyo uPawule uma ekhuluma ngobufokazi nobutha na? Futhi yini elindelekile ngokufa kukaKristu (buka futhi u-Efesu 5:27) na?`

UPawule ulokhu edwebe umfanekiso omubi ngesintu, okungenani isintu ngaphandle kokulunga kukaKristu. Futhi ngubani namuhla, cishe eminyakeni eyizinkulungwane ezimbili, ongaphikisana nalowo muzwa na? Othile wake wathi imfundiso eyodwa yobuKristu engadinge kholo ngeyesimo sesono sesintu.

Kepha, selokhu kwangena isono, uNkulunkulu wathathela kuYena ukusungula ukubuyisana kwethu, sibabi sinje, kanye Naye. Okungukuthi, ukusukela ekuqaleni, uNkulunkulu usebenze ukuxazulula inkinga yesono, nakuba isisombululo sasitholakala kuphela ekufeni kweNdodana Yakhe esiphambanweni.

E-Edeni, wamemeza kuAdamu, uvuthondaba lokudala Kwakhe, “Ukuphi na?” (Gen. 3:9, NKJV). Futhi namuhla, usaqhubeka nokucinga izimvu Zakhe ezilahlekileyo—thina. Usicinga ngamunye. Unecebo elipheleleyo lokufinyelela kithina, elisebenzisa isithembiso esingumbungu wevangeli sikaGenesisi 3:15, efaka ubutha phakathi kwethu noSathane.

Ngezinye izikhathi ivangeli lenziwa lukhuni nelingaphatheki kangangokuba liba nokuncane okuphathekayo kokuphila kwikhulu-nyaka lamashumi amabili nanye. Kodwa empeleni lilula futhi liqondile.

Ivangeli linezigaba ezintathu: Esokuqala, ngoba asikwazi ukuzisindisa, uJesu weza futhi wafela izono zethu. (Buka uRom. 5:6-8).

Okwesibili, ngokwamukela ukufa Kwakhe kube ngokwethu ngokholo, ngokuphenduka, nangokubhabhathizwa, siyalungisiswa futhi sikhululwe ekulahlweni kwesono. (Buka uRom. 5:9-11; Rom. 6:6, 7).

Okwesithathu, impilo esiyiphila manje ingumphumela wokubamunye noKristu, wokuba namava amandla Akhe adala kabusha, futhi nokuphila Kwakhe impilo Yakhe kithina. (Buka u-2 Kor. 5:17-21, Gal. 2:20).

Zonke lezizinyathelo noma izigameko azehlukene. Zingenzeka ngesikhathi esisodwa, lapho nje silungele ukwamukela uJesu ezimpilweni zethu. Futhi zingavuselelwa nsuku zonke lapho sizinikela kuYena njalo ekuseni. Noma ngabe thina ngamunye sibe namava kanjani omsebenzi kaKristu wokusindisa ezimpilweni zethu, isisekelo simi njalo ekufeni kukaJesu. Kulokho kumele njalo sibuyele.

`Lapho uzibuka wena, isimilo sakho, kanye nobuwena ngaphakathi, lokho okubonayo kukutshelani ngokudinga kwakho isiphambano na?`