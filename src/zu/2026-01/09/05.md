---
title:  Imfihlakalo KaNkulunkulu Yambuliwe
date:   25/02/2026
---

`Funda abaseKolose 1:26, 27. Kabili uPawule ukhuluma “ngemfihlakalo.” Iphi imfihlakalo na?`

Kwenye indawo, uPawule ubhekisa “kwimfihlakalo kaNkulunkulu,” eyinhloso yaphakade kaNkulunkulu “eyamiswa ngaphambili kube yinkazimulo yethu” (1 Kor. 2:7, NKJV) futhi yambulwa ngecebo losindiso. UPetro ukhuluma leliqiniso njengento abaprofethi ababeyilindele nokuthi “izingelo zilangazelela ukuyibuka” (1 Pet. 1:10-12). Yayisungulwe “ngaphambi kokusekelwa kwezwe” (1 Pet. 1:20) futhi “yagcinwa iyimfihlo selokhu kwaqala izwe” (Rom. 16:25). Nakuba kunjalo, ngempilo kaKristu, ukufa, nokuvuka, lemfihlakalo yembuliwe (2 Kor. 3:14).

**Izindimana ezilandelayo ngemfihlakalo kaNkulunkulu zikhanyisa kanjani izigaba eziningana zecebo losindiso na?**

`Efes. 1:7–10`

`Efes. 3:3–6`

Ekugcineni, “zonke izinto” ezulwini nasemhlabeni ziyolethwa ndawonye ebunyeni obuphelele kuKristu. Wawugxile kulokhu umkhuleko kaKristu kuJohane 17. Ukuthi ngempela lokhu kwakuzokwenzeka kanjani kwakuyimfihlakalo manje eyembuliwe ngevangeli.

Ukuthi kungani uNkulunkulu asithanda kangaka ukuba aze anikele ngoJesu, igugu lezulu elingenasilinganiso, ukusindisa thina, kuyoba yisifundo sethu kulo lonke iphakade. Kepha sazi lokhu: uKristu “wafela bonke, ukuze abaphilayo bangabe besaziphilela bona, kodwa baphilele yena owabafelayo, wabuye wavuka” (2 Kor. 5:15, NKJV). Ngenxa yalokho, bonke abakholwayo kuKristu, amaJuda naBezizwe, babelana ngokulingayo ezithembisweni zikaNkulunkulu ngevangeli futhi balethwe ndawonye emzimbeni owodwa, ibandla.

“UKristu kinina” (Kol. 1:27) kubhekisa kuKristu ehlezi enhliziyweni ngokholo (Efes. 3:17; qhathanisa no Gal. 2:20). Lobubunye kwezikamoya noKristu kwenza amakholwa akwazi namanje “ukuhlala ndawonye ezindaweni zasezulwini” (Efes. 2:6) futhi anambithe “amandla ezwe elizayo” (Heb. 6:5). Ngobukhona bukaKristu ezimpilweni zethu, Yena useqalile ukuhlanganisa thina nezulu. Yivangeli lisebenza ezinhliziyweni zamakholwa elenza “sifaneleke ukuba nesabelo kwifa labangcwele ekukhanyeni” (Kol. 1:12, NKJV).