---
title:  Uma Niqhubeka Okholweni
date:   23/02/2026
---

`Funda abaseKolose 1:23 (NKJV). Ucabanga ukuthi uPawule uchaza ukuthini ngokuhlala “nisekeliwe nigxilile” okholweni na? (Buka futhi Kol. 2:5 no Efes. 3:17.)`

Kunezinhlobo ezine ezahlukene zemisho ka “uma” esiGrikini, ngasinye sinomahlukwana. Leso abaseKolose 1:23 abaqala ngaso sihlawumbisela ukuthi isimo esiyiqiniso. Okungukuthi, uPawule ukhuthaza abaseKolose ngomqondo wokuthi, nembala, bazoqhubeka okholweni. Njengalokho uPawule eveza angokushesha, usebubonile ubufakazi bokholo lwabo kanye nokugxila (Kol. 2:5). Kepha, ithemba labo lisenemibandela yokuphikelela kwabo endleleni yokholo abangene kuyo.

Lomqondo wokuphikelela yiwona ochazwa yigama lesiGriki “ukuqhubeka” (Kol. 1:23, NKJV). Lisetshenziswe ngababhali kanye nabaFarisi abaqhubeka nokufuna kuJesu impendulo nokumele kwenziwe kowesifazane owayebanjwe ekuphingeni (Johane 8:7); futhi nangoPetro eqhubeka nokunqonqoza emnyango emuva kokuba u-Rhoda elizwile izwi lakhe kepha wangavula wagijima ukutshela abanye phakathi (Zenzo 12:16). Lisetshenziswe futhi nguPawule, okhuthaza uTimothewu ukuba aqhubeke nokuthembeka ezimfundisweni nasemiyalezweni ephathekayo amnike yona (1 Tim. 4:16). Incazelo yakhe lapha iyafana ngaphandle kokuthi isetshenziswe kumakholwa ngokubanzi.

Njengalokhu sizobona esifundweni seviki elizayo, uPawule ukhathazekile ngokuthi abaseKolose bangase balandele izindlela zabantu zosindiso kunokuba babambelele bagxile ethembeni elinikezwa yivangeli (buka, ngokwesibonelo, Kol. 2:8, 20-22). Igama “nisekelwe” libhekisa ekubeni kubekwe isisekelo esiqinileyo sokholo nothando ngokusekelwe eZwini likaNkulunkulu (buka uMat. 7:25, Efes. 2:20, Efes. 3:17).

Ngokuhlobene nalomqondo yigama lesiGriki elihumushwe “nigxilile,” elibhekiswe esakhiweni esingenyakaziswe futhi, nokululekile, kumKristu ongenyakaziswe “esuswa ethembeni levangeli” (Kol. 1:23). Igama elifanayo lisetshenziswe ku-1 Korinte 15:58: “yibani ngabagxilile, abangaxegiyo, abavame njalo emsebenzini weNkosi, nazi ukuthi ukusebenza kwenu akusilo ize eNkosini” (NKJV).

Ngokuphikisana nenkolo evamile “yokusindiswa kanye, ube ngosindiswe njalo,” uPawule usho okwehluke ngokupheleleyo.

`Abeyini amava akho mayelana nokubaluleka kokuqhubeka nokusebenzisa ukholo na? Okungukuthi, kungani kumele njalo wenze isinqumo esiphusile sokwenza lokho na? Yini ezokwenzeka uma ungakwenzi na?`