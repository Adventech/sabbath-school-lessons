---
title:  Ukubuyisana kanye Nethemba
date:   21/02/2026
---

### Funda Lokhu Kuleliviki
Kol. 1:21–29, Efes. 5:27, Efes. 3:17, Rom. 8:18, Efes. 1:7–10, Efes. 3:3–6, Zag. 14:12.

> <p>Indimana Yenkumbulo</p>
> “Ongasazanga isono wamenza isono ngenxa yethu, ukuze kuyena senziwe sibe ngukulunga kukaNkulunkulu” (2 Korinte 5:21).

UPawule uyaqhubeka nendikimba yokubuyisana, egqamiswe kakhulu kwabaseKolose 1:20 (buka Isifundo 8, uLwesine). Lapho uchaze ukwengamela kwayo izwe lonke, ngenkathi okulandelayo kuba ngokomuntu ngamunye. Ngokufa Kwakhe esiphambanweni, uJesu wafeza ukubuyisana kwabo bonke nakho konke, ikakhulu isintu, esasehlukene nokuphila kukaNkulunkulu ngenxa yesono, kepha manje, ngoJesu, sesibuyisene Ngaye ngokholo.

Uhlelo lokubuyisana komuntu ngamunye luyendlalwa esahlukweni saleliviki. Njengakwizwe lonke, kwenzeka ngokufa kukaKristu. Kumuntu ngamunye, isiphambano, kunoba sibe wuphawu olungenzi lutho, siba wuphawu olusebenzayo, nothando lukaNkulunkulu luguqula abantu lapho bezwa ivangeli futhi bamukela uKristu Uqobo, ithemba lenkazimulo.

UPawule futhi ukhuluma “ngemfihlakalo ebifihlakele selokhu kwaqala izikhathi nezizukulwane” (Kol. 1:26, NKJV). Iyini lemfihlakalo, futhi iquketheni— kumuntu ngamunye kanye nakwizwe lonke na? Lemfihlakalo ihlobene kanjani nevangeli uPawule alishumayele ngogqozi na?

_Funda isifundo saleliviki ukulungiselela iSabatha, uNhlolanja 28._