---
title:  Ukugxila Nokukhula KuKristu
date:   02/03/2026
---

Indikimba yabaseKolose yileyo yezimfundiso ezisobala kakhulu zokuphila impilo yobuKristu: “Njengalokhu nimamukelile uKristu Jesu iNkosi, ngalokho hambani nikuYe” (Kol. 2:6, NKJV). Samukela usindiso ngokwamukela Umuntu, hhayi nje izimfundiso. Kodwa ukwamukela uJesu kufaka ukwamukela zonke izimfundiso Zakhe, njengalokho zinikezwa ngabapostoli nabaprofethi beBhayibheli (buka Efes. 2:20).

Ngale kwakho konke, ukwamukela uKristu kuchaza ukufa kumina, ukuzinikela ngokuphelele kukamina kuKristu ophilayo.

Izwi eliphilayo (uJesu) ngeke ahlukaniswa neZwi Elibhaliweyo (iBhayibheli). Yizinhlangothi ezimbili zohlamvu olulodwa. Empeleni, kungeZibhalo kuphela lapho sazi uJesu. “Sihamba” noma siphila izimpilo zethu “kuYena,” okuchaza ukuthi sivumela Izwi Lakhe noMoya Wakhe ukuhola thina kuzo zonke izinqumo nokwenza kwethu.

KwabaseKolose 2:7, uPawule usebenzisa isingathekiso esivamile ebhayibhelini esifanisa amaKristu nezitshalo. Sigxila kuKristu ngokwamukela Yena njengoMsindisi wethu futhi sihlele izimpilo zethu ngokweZwi Lakhe. Kukanjalo “sisekelwa enkolweni.”

`Izindimana ezilandelayo zisigqamisa kanjani isingathekiso sokuba yizitshalo kwamakholwa na? (Buka Isa. 61:3, Mat. 3:10, Luka 8:11–15, 1 Kor. 3:6.)`

UPawule udweba ngokusobala okubili okungakhethwa ngamakholwa. Okunye ngukuhlala “nitshaliwe eNkosini” (Isa. 61:3) futhi niqhubeke nokuphelela kuKristu ngokubambelela kuYena nezimfundiso Zakhe. Okunye kungafaniswa nesitshalo mbumbulu esingabukeka siphila kodwa kube kungenjalo. Ngokuthatha izimfundiso zabantu nezinkambiso, “siyathunjwa” (Kol. 2:8, ESV). Nakuba uKristu esesikhululile, kusengenzeka ukuba sithunjwe futhi ngejoka lobugqila (Gal. 5:1; qhathanisa Izenzo 15:10).

Kafushane, ukwamukela izimfundiso okungezona zeBhayibheli kuchaza ukulahla uKristu ngoba labo abamukela izimfundiso ezingamanga, ngeshwa, bathatha ivangeli elihlukileyo futhi bamukela amagunya abantu ngaphezu kwegunya leMibhalo (Gal. 1:6-9). Lokhu kwakuyingozi ebandleni lokuqala futhi kusenjalo nanamuhla

`Abeyini amava akho ngalokho okuchazwa ngokufa kukamina ukuze wamukele uKristu na? Kungani lokho kumele kube uhlelo oluqhubekayo na?`