---
title:  Ukubethelwa Esiphambanweni
date:   03/03/2026
---

`Funda abaseKolose 2:11-15.Yiziphi izinto uPawule abukeka elwa nazo lapha na?`

Kuvame kangakananai ukuba sibone lezizindimana, ikakhulu abaseKolose 2:14, zisetshenziselwa ukuphikisana neSabatha losuku lwesikhombisa na?

Ukulekelela ekuqondeni lezizindimana, izihumusho ezimbili ezinkulu ziphakamiswe ngama-Seventh-day Adeventist: esokuqala, “umbhalo” owabethelwa esiphambanweni uhla lwezimangalo ezazibhekiswe “ngakithina,” ngokufana nombhalo uPilatu awulengisa esiphambanweni sikaJesu (Mat. 27:37; Johane 19:19, 29). Noma, esesibili, yimithetho yezinkonzo eyabhalwa nguMose (Dut. 31:24-26) eyabethelwa esiphambanweni.

Lapho sibuka lendimana ngokwengqikithi yayo ebanzi, siyabona ngokusobala ukuthi ikhuluma ngemithemtho yezinkonzo.

UPawule ubhekisa “ekusokeni okwenziwa ngaphandle kwezandla” (Kol. 2:11), okungukuthi, “kwenhliziyo” (Rom. 2:28, 29; qhathanisa no Dut. 30:16), ngokubukeka eqhathanisa nokusoka kwenyama, okwakungokunye okwakumiselwe emithethweni yezinkonzo (Lev. 12:3; qhathanisa no Eksod. 1:48).

UPawule ube esexhumanisa lenguquko yangaphakathi noku-“khumula umzimba wezono zenyama” kanye nokubhabhathizwa ngokucwiliswa. Ngalokhu kubhabhathizwa, sizihlanganisa nokufa nokuvuka kukaKristu (Kol. 2:11, 12).

Lamava okuguquka abe asexhumana “nokufa ngeziphambeko” futhi “nenziwe . . . abaphilayo” noKristu, “owathethelela zonke iziphambeko zenu” (Kol. 2:13, NRSV).

Igama “imiyalo” (Kol. 2:14) libhekisa kwizimiso, noma kungezezwe (Luka 2:1, Zenzo 17:7) noma ezebandla (Zenzo 16:4). Leligama lesiGriki libonakala futhi emibhalweni kaPawule ngokubhekise emithethweni yezinkonzo, eyayakhe udonga lokwehlukanisa phakathi kwamaJuda nabeZizwe (Efes. 2:14, 15).

Ngenxa yokuthi uPawule usebhekisile ekuthethelelweni kwezono kanye nenguquko yangaphakathi ephawulwa ngumbhabhathizo, akubukeki engabuyela kulesosihloko futhi ngesingathekiso esihlukile esingasetshenziswanga kwenye indawo Emibhalweni. Kunalokho, uPawule ubonakala sengathi ugcizelela iphuzu elifanayo nelenziwe kwabase-Efesu: elokuthi amakholwa abeZizwe baseKolose kumele bangazikhathazi ngokugcina imithetho yezinkonzo, kufaka nokusoka, noma imithetho yokuhlanzeka eyayihambisana nokuzinikela okunjalo. (qhathanisa ne Zenzo 10:28, 34, 35).

Ngokusobala, uPawule wayengaphakamisi ukuthi Imithetho Elishumi yabethelwa esiphambanweni, hhayi emuva kokuba kwenye indawo echaza isono njengokuphambuka kwiMithetho Elishumi (Rom. 7:7).