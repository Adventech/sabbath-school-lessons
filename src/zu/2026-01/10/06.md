---
title:  Imithetho Yabantu
date:   05/03/2026
---

`Funda abaseKolose 2:20-23. Uziqonda kanjani izeluleko zikaPawule ngokubuka ezinye izinto okukhulunywa ngazo kulesisahluko na?`

Njengasencwadini yabaseGalathiya, uPawule ufanisa ukukhathazeka mayelana nokugcina kwamaJuda imikhosi njenge-“zimiso eziyisisekelo zezwe” (Kol. 2:8, 20, NKJV; qhathanisa no Gal. 4:3, 9). Ngamanye amazwi, njengeThempeli lasemhlabeni, lezizinto ngezalapha emhlabeni, kodwa ubuzwe bethu busezulwini. Akumele sisindwe yimithetho yemikhosi ngoba yayikhomba eqinisweni esilithokozela manje ngoKristu. Okungukuthi, nakuba ekuqaleni yayinikezwe nguNkulunkulu, lemiyalelo, seyiwenzile usebenzi wayo, ayisadingekile.

Ngenxa yokuthi yonke lemithetho yachithwa esiphambanweni, njengalokhu kubonakaliswa yisandla sasezulwini sidabula iveyili yasethempelini (Mat. 27:51; qhathanisa no Dan. 9:27), amaKristu (kanye nawo amaJuda angamaKristu) awasekho ngaphansi kwalemithetho. Ngokuzinikela kuyo, siyobe sizimatanisa nalomhlaba, odlulayo futhi, ngokumelene nomhlaba omusha esiwuthenjiswe kuKristu.

Kukho konke, sibheke phambili ku-“mazulu amasha nomhlaba omusha okukhona kuwo ukulunga” (2 Pet. 3:13) kungekhona nje futhi ukulungiswa kwalona omdala.

Ngaphandle kokuthi abaFarisi nababhali babethayisele ezinye izimfuno phezu kwemithetho kaMose (buka uMarko 7:1-13), ukuqhubezwa kwemikhosi yeTestamente Elidala, eyayigcwaliseke kuKristu, kwakungasabukwa njengento edingwa yizulu, kepha njengemisebenzi ethweswa ngabantu. Nembala, kubukeka sengathi zasezingumthwalo okholweni, ngokuphikisana nalokho okungalukhulisa. Kulula ukubuka ukuqala ukwenza zonke lezizinto sengathi zikwenza ube mkhulu kunalabo abangazenziyo, okubi kakhulu, kepha mhlawumbe okuyisinyenyela ngukufuna ukunconywa ngosindiso, okuba wugibe esingafuni ukuwela kulo.

Kuwo wonke umlando wobuKristu, ochwepheshe beBhayibheli bahlulwe yisilingo sokwenza izimemezelo ngenkolo, behlwitha indima kaMoya Ongcwele ekuholeni amakholwa ngencazelo yombhalo. UKristu ngoKwkahe ungumthombo kuwo okuphuphuma iqiniso leMibhalo njengalokhu kufundisa uPawule nabanye ababhali beBhayibheli.

`Singaqinisekisa kanjani ukuthi siqonde ukuthi okuyisona kuphela isisekelo sethu sosindiso sikulokho uJesu asenzele kona, ngaphandle kwethu, endaweni yethu—noma ngabe yini ayenze kithina na?`