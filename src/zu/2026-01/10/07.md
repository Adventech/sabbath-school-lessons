---
title:  Umcabango Obanzi
date:   06/03/2026
---

“Njengasezinsukwini zabapostoli abantu bazama ngenkambiso nangobuciko ukubhubhisa ukukholwa Ezibhalweni, kanjalo namuhla, ngemizwa ethokozisayo yezinsolo eziphakeme, ukusombuluka, ezikamoya, ubunkulunkulu bemizwa, ukulinganisa uNkulunkulu nendalo, isitha sokulunga sifuna ukuholela imiphefumulo ezindleleni ezingavumelekile. Kwabaningi, iBhayibheli liyisibani esingenawo amafutha,ngoba baphendulele imiqondo yabo emigudwini yokuhlawumbisela okuletha ukungaqondisisi nokudideka. Umsebenzi wokusola okuphakeme, ekuhlaziyeni, ukuphikisa, ukwakha kabusha, kushabalalisa ukholo eBhayibhelini njengesambulo sikaNkulunkulu. Kuphanga Izwi likaNkulunkulu amandla okulawula, ukuphakamisa, nokukhuthaza izimpilo zabantu. Ngezokukhonza imimoya, izixuku zifundiswa ukuba zikholwe ukuthi ukufisa yiwona mthetho ophakeme kunayo yonke, ukuthi imvume yinkululeko, nokuthi umuntu uyazilawula.

“Umlandeli kaKristu uyohlangabezana ‘namazwi ahehayo” umpostoli axwayisa ngawo amakholwa aseKolose. Uyohlangana nezihumusho zezikamoya zeMibhalo, kepha akumele azamukele. Izwi lakhe kumele lizwakale ngokuqinisa okucacileyo kwamaqiniso aphakade Emibhalo. Ngokugcina amehlo akhe kuKristu, kumele aqhubeke ngokukhuthazele endleleni ephawuliwe, eshiya yonke imiqondo engahambisani nemfundiso Yakhe. Iqiniso likaNkulunkulu kumele libe yisihloko sokucabanga nokuzindla kwakhe. Kumele athathe iBhayibheli njengezwi likaNkulunkulu likhuluma naye. Ngalokho, uyothola ukuhlakanipha kwasezulwini.”—Ellen G. White, The Acts of the Apostles, pp. 474, 475.

**Imibuzo Yokuxoxisana:**

`Kuchaza ukuthini ukuthi kuKristu “kuhlala kuye ngokomzimba ukugcwala konke kobuNkulunkulu,” futhi Yena “uyinhloko yemibuso yonke namandla” (Col. 2:9, 10, NKJV) na? Buka futhi uJohane 1:1, Heberu 1:3, no 1 Petro 3:22.`

`Mhlawumbe sonke sesike sezwa abaseKolose 2:14-16 besetshenziswa ngokuphikisana neSabatha losuku lwesikhombisa. Yiziphi ezinye izinkinga, ngaphandle kwalezi ezivezwe kulesisifundo, eziza nokusebenzisa lemibhalo ukubanga ngelithi akusamele sigcine umthetho wesine na?`

`Ubhekana kanjani nalabo abaphikelela ngokuthi kumele sigcine nemithetho yemikhosi na? Nakuba, mhlawumbe, othile engathola izibusiso kwezikamoya noma kwezemfundiso ngokuyigcina, yiziphi izinkinga ezivumbuka ngokuphikelela ukuthi kumele igcinwe na?`

`U-Ellen G. White wabhala ngenhla ukuthi kumele sithathe iBhayibheli “njengezwi likaNkulunkulu likhuluma” nathi. Kungani kumele thina, siqaphe ngokukhuthala ngakulokho noma ngubani ongathena amandla okholo lwethu egunyeni nasekuphefumulelweni kwazo zonke Izibhalo, nazo izingxenye okuthi, kwezinye izindawo, zisenze singaphatheki kahle na?`