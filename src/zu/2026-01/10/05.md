---
title:  Isithunzi noma Okuyikho na?
date:   04/03/2026
---

`Funda abaseKolose 2:16-19. Yimiphi imikhuba yobuKristu bamaJuda egqamiswa nguPawule lapha na?`

Kuze kube namuhla, abafundayo abavumelani ngokuthi yini ngempela uPawule akhuluma ngayo lapha. Esingaqiniseka ngakho ngukuthi incwadi kaPawule ngokwayo isinikeza ulwazi oluningana ngalokho okubukeka kuyithonya elahlukanisayo lamaJuda angamaKristu kulelibandla eligcwele abeZizwe (Kol. 2:13). Okungukuthi, amakholwa angamaJuda ayephoqa izinto ezazingadingekile ukuba amalungu azilandele.

Ngokusobala abaseKolose 2:16 benza uhla lwezinto ezazenziwa ngamaJuda okubukeka engathi zaqhubeka phakathi kwamanye amaJuda ayeguqukele ebuKrestwini. Kodwa nazo lezizinto ezikuKolose 2:18 zingena kwingqikithi efanayo. UJesu wasola ukwenza sengathi uthobekeile phakathi kwabaholi benkolo (ngokwesibonelo, Mat. 6:1, 5, 7, 19). Ukusukela ezincwadini zika-Qumran, sifunda ukuthi izingelosi zazibonakala kakhulu kweminye imiqondo yokukhonza yamaJuda. Ngalokho, izinkinga uPawule ayebhekana nazo eKolose kusenokuba zazifana nalezo ayebhekane nazo kwezinye izindawo.

Njengoba abaseKolose 2:16 bevame ukungaqondisiswa kahle, kubalulekile ukubabuka ngokubanzi. Qaphela lamaphuzu:

Ukusebenzisa “ungakhoke” (ESV) kukaPawule kuphawula ukuthi lokhuyisiphetho salokho asekushilo. Ngaphambilini, isidingo sokusokwa ngempela sichithiwe ngoba yinguquko yangaphakathi yenhliziyo ebalulekileyo (Kol. 2:11-15).

“Ukudla nokuphuza” kubhekisa eminikelweni yesidlo neyokuphuza abakwaIsrayeli ababeyiletha eThempelini.

Ukumbalulwa kwe-“migubho noma inyanga entsha noma amasabatha” (Kol. 2:16, NKJV) kubukeka kubhekisa kuHoseya 2:11, lapho ukulandelana okufanayo kwezinsuku zemimgubho kukhulunywa ngako, okufaka amasabatha emigubho (buka, ngokwesibonelo, Lev. 23:11, 24, 32).

Okusemqoka ekuqondeni kwethu kwalendimana ngukuhumusha kukaPawule: kokuthi lezi “yizithunzi zezinto ezizayo, kodwa okuyikona ngokukaKristu” (Kol. 2:17, NKJV). Lezizinsuku zokugubha, njengemihlatshelo, zazikhomba emsebenzini kaKristu (buka u-1 Kor. 5:7, 1 Kor. 15:23). ISabatha losuku lwesikhombisa, ngokuphikisayo, lasekwa e-Edene, singakangeni isono, futhi kude le ngaphambi kwemihlatshelo yokugubha yendawo engcwele; ngakhoke, kwakungeyiso isithunzi esasimelwe sisuswe ngemuva kwesiphambano.

`Nakuba iSabatha losuku lwesikhombisa lingelona udaba lapha, ungasisebenzisa kanjani iseluleko sikaPawule ngokungehluleli abanye na?`