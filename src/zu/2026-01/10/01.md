---
title:  Ukuphelela KuKristu
date:   28/02/2026
---

### Funda lokhu kuleliviki
Kolose 2; Heberu 7:11; Isaya 61:3; 1 Korinte. 3:6; Dut. 31:24–26; Rom. 2:28, 29; Rom. 7:7.

> <p>Indimana Yenkumbulo</p>
> “Ngakho makungabikho muntu onilahla ngokudla nesiphuzo, noma ngemikhosi, noma ukwethwasa kwenyanga, noma amasabatha, okuyisithunzi nje salokhu obekuzakuza; kepha umzimba ngokaKristu” (Kolose 2:16, 17, NKJV).

Ngabe usuke wabuzwa ukuthi kungani ugcina iSabatha na? Mhalwumbe nendimana yenkumbulo yaleliviki yasetshenziswa “njengobufakazi” obuphikisa lokho. Kepha umbhalo wabhalwa hhayi ngomthetho wesine, kepha ngokuphendula amanga ayefundiswa ngabanye othisha bamanga ebandleni. Yimaphi lawomanga na? Okokuqala, imfundiso yamanga echazwa njenge-“philosiphy,” “inkambiso yabantu,” “njengezifundiso zokucathula kwezwe,” futhi “kungenjengokukaKristu” (Kol. 2:8, NKJV).

Kwakufaka futhi nokusoka kanye nokugcina imikhosi yamaJuda (Kol. 2:11, 16), kanye namasiko amaJuda enhlanzeko nemithetho exhumene nokudla (Kol. 2:16, 21). Kwakufaka ukukhonza izingelosi noma imizano yokulingissa ukukhonza kwezingelosi (Kol. 2:18).

Futhi ekugcineni, kwakusekelwe “emithethweni nasezimfundisweni zabantu” okungenzeka kwakufaka nemikhuba enesihluku (Kol. 2:22, 23).

Ngokusobala othisha bamanga babengamakholwa futhi bekholekile, kodwa bengalibambanga ngokufanele ivangeli. Kuleliviki sizobona isizathu. Futhi sizobona ukuthi kungani indimana yenkumbulo ingahlangene nokugcina iSabatha losuku lwesikhombisa.

_Funda isifundo saleliviki ukulungiselela iSabatha, uNdasa 7._