---
title:  Ubuhlakani NoLwazi LukaNkulunkulu
date:   01/03/2026
---

Ujobe wabuza, “Ukuhlakanipha kungatholakala kuphi na? Futhi ikuphi indawo yokuqonda na?” (Jobe 28:12, NKJV). UPawule uyaphendula: kuKristu, “okufihlwe kuye amagugu onke okuhlakanipha nawokwazi” (Kol. 2:3, NKJV; qhathanisa no 1 Kor. 1:30). Uma sinoKristu, sinakho konke, nako “ukuqiniseka okuphelele kokuqonda” inhloso yokuphila (Kol. 2:2, NKJV). Ngaye imfihlakalo kaNkulunkulu, eyengamele lonke icebo losindiso, yembuliwe.

`Funda abaseKolose 2:1-7. Iyini inhloso kaPawule ekubhaleni lencwadi na?`

Igama lesiGriki paraklthsin lichaza “ukukhuthazeka” noma “ukuqiniswa” (Kol. 2:2). Isifiso sikaPawule akusona nje esokusiza abaseKolose babone izimfundiso zamanga kodwa futhi ukubenza babemunye othandweni lobuKristu. Isikhathi salezizenzo ezimbili sikhomba iqholo likaPawule lokuthi lencwadi izoyifeza inhloso yayo.

Kepha, yena wabancoma “ngenhleleko yenu nokuqina kokukholwa kwenu kuKristu” (Kol. 2:5, NKJV).

Itemu lesiGriki taxis, elihumushwe “uhlelo,” lisetshenziswe kwiTenstamente Elisha ngokubhekise ohlelweni lobupristi buka-Aaron (Luka 1:8, Heb. 7:11) no-Melchizedek (Heb. 5:6, 10, NKJV; Heb 6:20, NKJV; Heb. 7:11, 17, NKJV), kodwa uPawule ulisebenzisa ekuhlelekeni ebandleni (1 Kor. 14:40), kuhlangene nalapha. Ngezinye izikhathi kuba nomkhuba wokubuka uhlelo lwebandla njengento nje yesifundisi engenako ukubaluleka kwemfundiso ye-theology.

Ngokumisela uhlelo olufanele ekukhonzeni (buka, ngokwesibonelo, 1 Korinte 11), nokusho ngokuqondile indlela abadala nabadikoni okumele bakhethwe ngayo (1 Timothewu 3, Titu 1), uPawule wayeqikelela ekugcineni uhlelo ebandleni. Ngalezizinyathelo, ukuhlakanipha kukaNkulunkulu kanye nezimfundiso zeBhayibheli ziyalondeka futhi zisabalaliswe.

Ngenxa yemfundiso elungile abaseKolose ababeyamukele kubasizi bakaPawule, babe-“qinile” enkolweni. Ayinakuzamazamiswa ngoba ihlezi phezu kwesisekelo esiqinile sebhayibheli okuthi, uma lilandelwe, lingasiza ekubavikeleni kumanga ayethuthukiswa ngothisha bamanga.

`Abeyini amava akho ngokudinga “uhlelo” empilweni yakho yezikamoya na?`