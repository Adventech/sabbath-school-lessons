---
title:  Ukufakwa Ingqondo noma Ukuhlinzwa Ingqondo na?
date:   20/01/2026
---

Ziyanda izinkampani emhlabeni ezakha i-technology ehlanganisa amandla amacomputer nawengqondo yomuntu ukuhlela. Ngamanye amazwi, ngokuxhuma ingqondo kuma-computer, ososayensi banethemba lokuthinta imicabango yethu ngamacomputer. Nakuba ukusebenzisa ukufaka ingqondo yomuntu kungaba nemiphumela emihle, efaka ukusiza isithuthwane, ukuntuleka, kanye nesifo se-Parkinson, okunye ukusebenzisa okubi kulula ukukucabanga. Ukulawula umqondo akukude.

Ngezindlela ezithile, sekulapha. Umqondo wethu ufana ne-computer, kuphela nje ephakeme kakhulu. Ulwazi olugeleza njalo esiluthola nsuku zonke “luhlela” umqodo wethu, lwakhe imicabango yethu, futhi lulawule izenzo zethu. Lapho sizicwiliswa kwi-media, indlela yezwe yokucabanga kwabantu inamathela ezingqondweni zethu, bese siqala ukucabanga ngendlela efanayo. Kuba sengathi imiqondo yabanye abantu ifakwe noma ibunjelwe kweyethu.

Thina, njengoJesu, kumele “sibenomqondo wezikamoya” (Rom. 8:6). “Akekho owazi izinto zikaNkulunkulu ngaphandle kukaMoya kaNkulunkulu,” uPawule awuqhathanisa “nomoya wezwe” (1 Kor. 2:11, 12, NKJV). Ngubani uthisha wethu na? Futhi yini esiyifundayo na?

`Funda uFilipi 2:5. Ucabanga ukuthi kuchaza ukuthini ukuba “nomqondo” kaKristu na?`

Ekugcineni, singawushintsha umqondo wethu, kepha asikwazi ukuguqula inhliziyo yethu; nguNkulunkulu kuphela onako. UMoya Ongcwele udinga ukuhlinza inhliziyo kithina, esebenzisa “inkomba kaMoya” (Efes. 6:17), izwi likaNkulunkulu “eliphilayo nelinamandla,” “elihlaba kuze kwahlukaniswe umphefumulo nomoya, amalungu nomnkantsha, lahlulela imicabango nezizindlo zenhliziyo” (Rom. 12:2, NKJV). KungoMoya Ongcwele lapho sikwazi ukuzazi ngempela ngoba, ngokwemvelo, inhliziyo yethu iyasikhohlisa (Jer. 17:9). Igama lesiHeberu “khohlisa”(‘aqov) libhekisa emhlabeni onezihibe ezisikhubayo; ngokuxhumene, kuchaza ukuthi imicabango yethu inamanga, mimbi, futhi itshekile. Kumele siguqulwe “ngokuvuselelwa” komqondo wethu ukuze sikwazi “nokuhlolisisa okuyintando kaNkulunkulu, okuhle, nokuthandekayo, nokupheleleyo (Rom. 12:2, NKJV).

`Kungani kubalulekile ukuba silandele lokho uPawule asitshela kona lapha: “Elokugcina, bazalwane, konke okuyiqiniso, konke okuhloniphekayo, konke okulungileyo, konke okumhlophe, konke okuthandekayo, konke okutusekayo, noma kukhona okuhle, noma kukhona okubongekayo, zindlani ngalokho” (Fil. 4:8, NKJV) na?`