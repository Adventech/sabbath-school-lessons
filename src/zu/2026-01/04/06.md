---
title:  Imfihlo YobuNkulunkulu
date:   22/01/2026
---

Indimana ethandiwe kakhulu eBhayibhelini ngu-1 Korinte 8:2: “Uma umuntu ethi wazi utho, akakazi njengokuba kufanele ukuba azi” (NKJV). Asikho isihloko esazi ngakho konke kuso. Singafunda okusha ngasosonke isikhathi ngokuthile. Kuyiqiniso elingakanani okokuthi amaqiniso aphakade axhumene noNkulunkulu kanye nokuba Kwakhe ngumuntu na? UPawule ubhekisa njalo ekuzehliseni kukaKristu ukuba abe ngumuntu. Yisihloko ngisho nephakade elingeke lasanelisa ekusichazeni.

`Funda abaseRoma 8:3, Heberu 2:14-18, noHeberu 4:15. Yini eyaphawula ukuzehlisa kukaJesu kanye nasekuthatheni Kwakhe isimo somuntu na?`

Kwakungenzeka kanjani ukuthi iNdodana kaNkulunkulu yaphakade, ngokusebenza kukaMoya Ongcwele (buka uLuka 1:35), ukuba ibe ngumuntu ongunkulunkulu esibelethweni sikaMariya na? kudida ingqondo ukuthi okwaphakade kungaba ngumuntu wesikhashana okwazi ukufa. Lokho kungumongo walokho uPawule akubiza “ngemfihlakalo yobunkulunkulu” (1 Tim. 3:16).

Eculweni elihle liakFilipi 2, uPawule lapha uyanaba ngalokhu kuzehlisa ngokugcwele ukwedlula ezinye izindawo Emibhalweni

- “Enesimo sikaNkulunkulu” (Fil. 2:6). Igama u-morph (isimo) libhekisa endalweni Yakhe yobunkulunkulu, ukuthi uJesu wayelingana noBaba (qhathanisa noJohane 1:1).
- “Wazithulula Yena”(Fil. 2:7, NASB). Isimo esiyimfihlakalo sikaJesu ezithulula ngoKwakhe—ukuze abe ngumuntu ngempela futhi alingwe njengathi-siyamangalisa.
- “Yena wazithobisa” (Fil. 2:8). Ekuthatheni isimo somuntu, uJesu wasuka ekubuseni izwe lonke wayoba yinceku ngokuphelele, okumelene nenhloso kaLusifa.
- “Ekufeni, yebo, ekufeni kwesiphambano”(Fil. 2:8). Ayikho enye indlela yokufa eyihlazo eyedlula le eyakhethwa nguJesu, ayeyihlele noBaba “esigungwini sokuthula” (Zak. 6:13), eyabonakalisa ngaphambilini ngoMose ephakamisa inyoka (Num. 21:9, Johane 3:14), futhi ngalokho eba “ngongasazanga isono, wamenza isono ngenxa yethu, ukuze kuyena senziwe sibe ngukulunga kukaNkulunkulu” (2 Kor. 5:21).

`Kungenzeka kanjani, futhi kufanele, ukugxila kulokho uJesu asenzela kona esiphambanweni—sibone isiphambano njengesibonelo sokuzinikela nokuzithoba—kusenze sithobeke kakhulu, futhi sizinikele kakhulu kuNkulunkulu na?`