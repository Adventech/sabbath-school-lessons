---
title:  Umqondo KaKristu
date:   21/01/2026
---

UMuhammad Ali wake wathi, “Mina ngimkhulu kunabo bonke.” Ngo-Agasti 1963, ezinyangeni eziyisithupha ngaphambi kokuphumelela isicoco se-heavyweight kwisibhakela, wakhipha ne-record elinesihloko “Mina ngimkhulu kunabo bonke.” U-Ali, ngokungangabazeki, wayengumpetha, kodwa wayengesona isibonelo sokulandelwa uma othile efuna ukuba nomqondo kaKristu.

Ngokukwehlukile, uJesu wayephelele engenasono. Nakuba Yena “alingwa kukho konke . . . njengoba nathi silingwa (Heb. 4:15), akazange one, nangomcabango. Nakuba kunjalo, amaHeberu 5:8 akhomba ukuthi, “nakuba Yena wayeyiNdodana, kepha wafunda ukulalela ngalokho ahlupheka ngako (NKJV). Ukuzinkela kukaJesu entandweni kaBaba kwakuphelele ngasosonke isikhathi. Kwakungekho mzuzu lapho ayenqaba kuwo ukuzinikela, nakuba ngokungangabazeki ngezinye izikhathi kwakungelula.

`Funda uFilipi 2:5-8, esinye sezibhalo abanye abathi sinamandla futhi sihle kunazo zonke Ezibhalweni. Yini ayisho lapha uPawule na? Yini engeniswa yilamazwi na? Okusemqoka kakhulu, sizisebenzisa kanjani lezizimiso ezethulwa lapha ezimpilweni zethu na?`

UJesu, olingana noNkulunkulu, onguNkulunkulu, akathathelanga nje phezu Kwakhe isimo somuntu kepha waba “yisigqila” (doulou, inceku, isigqila) futhi wazinikela Yena njengomhlatshelo wezono zethu! Kwenye indawo, uPawule uthi Yena waba “yisiqalekiso ngathi” (Gal. 3:13). UNkulunkulu, Umdali wethu, wafa esiphambanweni ukuze abe nguMhlengi wethu futhi, lokho kwadinga Yena abe yisiqalekiso ngathi.

Siqala kanjani ukuqonda lokho okushiwo yilokhu na? Ngaphezu kwalokho, sikwenza kanjani lokho umbhalo ositshela ukuba sikwenze, okokuthi sibe nokuzimisela okufanayo ukuthobeka kanye nokuzinikelela ukulunga kwabanye na?

Kwenye indawo, uJesu wathi: “Kodwa omkhulu kini akabe yisikhonzi senu. Kepha yilowo nalowo oziphakamisayo uzakuthothiswa, nalowo ozithobayo uzakuphakanyiswa” (Mat. 23:11, 12, NKJV). Lokhu, ngezindlela eziningi, kuveza lokho uPawule asitshela kona, kuFilipi 2:5-8, ukuba sikwenze futhi.

Ngamagama agqamile, uPawule wayesho lapho lokho ayesekushilo ekuqaleni mayelana nokungenzi “ngombango nangodumo lwezwe” (Fil. 2:3, NKJV).

`Kumele sivume kanjani kulokho uKristu asenzele kona, njengalokhu kubokanaliswa kuFilipi 2:5-8 na? Iyiphi impendulo engase ibe “ngeyanele” noma ngefanele lokho uKristu asenzele kona, mhlawumbe ngaphandle kokuwa ngamadolo futhi sidumise na? Kungani kungafanele ukucabanga ukuthi imisebenzi yethu inganezezela kulokho uKristu asesenzele kona na?`