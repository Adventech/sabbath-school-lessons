---
title:  Umcabango Obanzi
date:   23/01/2026
---

“Lonke uthando lukababa olwehlela ngokwezizukulwane ngomgudu wezinhliziyo zabantu, yonke imithombo yokuthamba ephume emiphefumulweni yamadoda, iyinkeshezana nje olwandle olungenamkhawulo uma kuqhathaniswa nothando lukaNulunkulu olungapheliyo futhi lungenamkhawulo. Ulimi alukwazi ukulisho; usiba alukwazi ukuludweba. Ungazindla ngalo nsukunzonke zokuphila kwakho; ungahlola Imibhalo ngokukhuthala ukuze uluqonde; ungabiza onke amandla namakhono uNkulunkulu akunikeze wona, ngokuzama ukuqonda uthando nozwelo lukaBaba osezulwini; kepha kunephakade nangaphesheya. Unalufunda lolothando ingunaphakade; kepha ngeke wabuqonda ngokugcwele ubude nobubanzi, ukujula kanye nokuphakama, kothando lukaNkulunkulu ekunikeleni ngeNdodana Yakhe ukuzofela izwe. Ingunaphakade ngokwalo ngeke lalwembula ngokuphelele. Kepha lapho sifunda iBhayibheli futhi sidlinza ngempilo kaKristu kanye necebo losindiso, lezizindikimba ezinkulu zizovula ukuqonda kwethu ngokwandile.”—Ellen G. White, Testimonies for the Church, vol. 5, p. 740.

“Ngenkathi siqeqeshwa, njengalokho kwabanjalo kuMose esikoleni sikaKristu, yini esizoyifunda na?—ukuzikhukhumeza na?—Nembala, cha. Ngokuya sifunda kulesisikole, ngokuya sithuthuka ekubeni mnene nokuthobeka emqondweni. Akumele sibe nomuzwa wokuthi sesifunde konke okufanele sikwazi. Kumele sisebenzise kakhulu amathalente uNkulunkulu asinikeze wona, ukuze lapho siguqulelwa ekungafini, singakushiyi emuva lokho esiyobe sikuzuzile, kepha sikwazi ukuhamba nako siwelele ngaphesheya. Kulo lonke iphakade, uKristu nomsebenzi Wakhe wokusindisa uyoba yindikimba yemfundo yethu.”—Ellen G. White, Manuscript 36, 1885.

**Imibuzo Yokuxoxisana:**

`Yiziphi izindlela obe namava ngazo eqiniso lothando lukaNkulunkulu na? Eklasini, khulumani ngezindlela ezahlukene enifinyelele ngazo ekwazini nokuba namava othando Lwakhe.`

`Kuchaza ukuthini ngempela ukuthi uJesu weza “ngomfanekiso wabantu” (Fil. 2:7) na? Qhathanisa noRoma 8:3. Xoxani ngalezizindimana.`

`Yiziphi izinselelo ebunyeni ibandla okulo elibhekene nazo na? Noma yikuphi okwenzekayo, kungani ukuzimisela ukuthobeka, ukungenzi lutho “ngombango nangodumo lwezwe” (Fil. 2:3, NKJV) kungaba yindlela engcono kakhulu yokuxazulula enibhekene nako na?`