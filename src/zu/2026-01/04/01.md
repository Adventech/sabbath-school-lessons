---
title:  Ubunye Ngokuthobeka
date:   17/01/2026
---

### Funda lokhu kuleliviki
Fil 2:1–8, Jer. 17:9, Fil. 4:8, 1 Kor. 8:2, Rom. 8:3, Heb. 2:14–18.

> <p>Indimana Yenkumbulo</p>
> “Gcwalisani ukuthokoza kwami ukuba nibe nomqondo munye, ninothando lunye, nibe nhliziyonye, niqonde into inye” (Filipi 2:2, NKJV).

Ubunye bungamandla. Kodwa ukwazi lokho okuyiqiniso akufani nokukwenza. Sonke siyasilela ngenziye izikhathi, nakuba sizama kangakanani ukuba munye. Kodwa lokho akufani nokulimaza ngamabomu ubunye. Akumangalisi, ke, ukuthi lapho uPawule eqhubeka nokubhalela abaseFilipi, ufuna babe “munye othandweni, babemqondo munye.”

UPawule ugxilisa isidingo sobunye emfundisweni kanye nesibonelo sikaJesu. Kuyindikimba esiyithola kulo lonke iTestamente Elisha ikakhulu ezincwadini. Umsuka wokungezwani ezweni lonke waqhamuka ekuzidleni nasekomeleni isikhundla kanye namandla kwengelosi eyodwa, umuzwa owasabalala ngokushesha, nakuyo indawo epheleleyo (buka uIsa. 14:12-14). Kwasekuzinza e-Edene ngokunganeliseki okufanayo ngemithetho uNkulunkulu ayeyibekile kanye nenkanuko yokuphakamela ezingeni elingaphezu kwalelo uNkulunkulu ayelakhile (Gen. 3:1-6).

Kuleliviki sizobuka isisekelo sebhayibheli sobunye ebandleni, sigxile kakhulu ekuzehliseni okumangalisayo kukaJesu, izifundo esingazizuza ekubukeni Yena, nokuthi singakhula kanjani sifane Naye.

_Funda isifundo saleliviki ukulungiselela iSabatha, uMasingana 24._