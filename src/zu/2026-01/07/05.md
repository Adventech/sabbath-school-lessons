---
title:  Zindlani Ngalokho . . .
date:   11/02/2026
---

Ukuthula okwedlula ukuqonda kuzo “londoloza izinhliziyo zenu nemicabango yenu ngoKristu Jesu” (Fil. 4:7, NKJV). Impilo yethu yangaphakathi idinga ukuvikelwa. Ngokuthathekisayo, uFilipi 4:7 usebenzisa isingathekiso sezempi mayelana nokuthula kukaNkulunkulu. Isenzo sesiGriki (phroure) sisetshenziswe lapha ukuchaza amabutho alinde idolobha ukuba lingahlaselwa (2 Kor. 11:32; qhathanisa neZenzo 9:24).

Okunye okubaluleke kakhulu ngokuthula kwangaphakathi kufaka ukuphila ngokuzwana nentando kaNkulunkulu. “Banokuthula okukhulu labo abathanda umthetho wakho: futhi akukho okuyobakhubekisa” (Hub. 119:165).

`Funda abaseFilipi 4:8, 9.Yiziphi izinyathelo eziqondile ezikhuthazwayo na?`

UPawule ungenisa uFilip 4:9, 8 ngo-“ukuqhubekisela phambili” (GNV) bese enza uhla lwezinto eziyisithupha ezilungileyo, kulandela ukufinqwa kwazo nesikhuthazo sokulinganisa isibonelo sikaPawule. Lesisiphetho esinqamula amasiko-mpilo singena kahle esimweni saseFilipi esixube isiGriki nesiRoma, ngokugcizelela okumbaxambili kokulunga nesibonelo. Ngokuthathekisayo, noko, ukugxila kusekulungeni kwebhayibheli, okusobala ngokuyeka kukaPawule ukubala ukulunga okusemqoka kwesiGriki (inhlakanipho, ubulungiswa, ukuzithiba, nesibindi).

1. Okuyiqiniso—ngokungelona iphutha, uhla luvula ngokulunga okusemqoka kwebhayibheli kweqiniso, lokho uJesu (“Ngeqiniso, ngithi . . .”) kanye nalo lonke iTestamente Elisha elikugcizelelayo (buka, ngokwesibonelo, Izenzo 26:25, Rom. 1:18, 1 Kor. 13:6, 2 Kor. 4:2, Efes. 4:15, 1 Tim. 3:15, Jakobe 1:18, 1 Pet. 1:22, 1 Johane 2:21).
2. Okuhloniphekayo—igama lesiGriki libhekisa ekulungeni komuntu (qhathanisa nokustshenziswa kwalo ku- 1 Tim. 3:8, 11; Titu 2:2, lapho lihumushwe njengoku-“zotha” kwi-NKJV).
3. Okulungileyo—lokhu kuchazwa ngesimilo sikaNkulunkulu sokulunga (qhathanisa ukusetshenziswa kwalo kuFil. 1:7).
4. Okumsulwa—umcabango nokwenza okusuka ekulungeni obulungisisayo bukaNkulunkulu obamukelwa ngokholo (buka 1 Johane 3:3).
5. Okuthandekayo—ubuhle obubonakalayo, obubonakaliswa endalweni kaNkulunkulu.
6. Okutusekayo—“ubumnene nokukhangayo futhi nokunomusa” (AMPC).

UPawule unezezela ngokunye, hleze incazelo yobuhedeni ifakwe kulokhu kulunga: “noma yikuphi okuhle, noma kukhona okubongekayo” (Fil. 4:8, NIV), kumele sizindle ngokulunga kwasezulwini. Bese, ekususeni konke ukungabaza nokungenza ukungaqondi, uPawule usibizela ekwenzeni lokho esikufundile, sakwamukela, sakuzwa, futhi sakubona esibonelweni sakhe (Fil. 4:9).