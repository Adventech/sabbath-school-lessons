---
title:  “Qinani ENkosini”
date:   09/02/2026
---

`Funda abaseFilipi 3:20, 21. UPawule ubuchaza kanjani ngokusobala “ubuzwe” bobuKristu ukuthi bunjani na?`

Ngokungafani nezitha zesiphambano, “ezingabanaka umhlaba” futhi zinonkulunkulu ongemkhulu ukwedlula izisu zazo (Fil. 3:19). Ubuzwe bobuKristu busezulwini, futhi umbusi wethu nguJesu ngoKwakhe. Ukugcizelela leliphuzu, uPawule ugqamisa isidingo sokuthi “lemizimba yethu ethotshisiweyo” (Fil. 3:21, net), enokugula, ukufiphala, nokufa, iguqulwe ifane nomzimba kaKristu okhazimuliswe ovukweni.

**Izahluko ezilandelayo zisichaza kanjani lesisimo esikhazimulisiweyo na?**

`Jobe 19:25–27`

`Luka 24:39`

`1 Kor. 15:42–44`

`1 Kor. 15:50–54`

`Kol. 3:4`

Ekugcineni, ngoJesu, ukufa, “isitha sokugcina,” kuyobhujiswa (1 Kor. 15:26). Futhi leli yilona themba lethu elikhulu kunawo onke, okuyisona sithembiso esikhulu esisinikezwe kuJesu—hhayi nje ukuphela kokufa kodwa umzimba omusha, wona “okhazimulisiweyo” (Fil. 3:21, ESV).

Encwadini emayelana nendlela yokuthola “usindiso” ngaphandle kukaNkulunkulu, eyakhuluma, ngobuwula, ngokuthi ukunqoba ukwesaba ukufa “wusindiso,” umbhali u-Luc Ferry uyavuma ukuthi ubuKristu “busenza sikwazi ukudlula ngale kokusaba ukufa, kepha futhi ukunqoba ukufa uqobo. Futhi ngokwenza lokho ngokomuntu ngamunye, kunokuba kungaziwa noma kungabonakali, kubukeka kuyiyona kuphela indlela enikeza ukunqoba ngempela ukufa komuntu.”—Luc Ferry, A Brief History of Thought (New York: HarperCollins, 2011, Kindle edition), p. 90. Ngukuvuma okungandile okwenziwa ngongakholelwa ebukhoneni bukaNkulunkulu.

Ngalokho, kuPawule, ubuzwe bethu basezulwini bufaka isithembiso sovuko nokuphila okuphakade ebukhoneni obusha ngokuphelele esingakwazi ukucabanga ngako manje.

`Kungani isithembiso sokuphila okuphakade sisemqoka kukho konke esikukholwayo na? Yini ebinganikezwa yilomhlaba engenza kufaneleke ukulahla lokho okunikezwa nguKristu na?`