---
title:  Umcabango Obanzi
date:   13/02/2026
---

“Yilabo kuphela abamukela njalo okudingekayo komusa, abazoba namandla okuhlela isidingo sabo sosuku ngalunye kanye nekhono labo lokusebenzisa lawomandla. Kunokuba babheke esikhathi esizayo, ngokugcwaliswa okukhethekile ngamandla ezikamoya, bazokwamukela ukulungiselwa okumangalisayo kokuzuza umphefumulo, bazinikela nsuku zonke kuNkulunkulu, ukuze Yena abenze izitsha ezifanele ukusetshenziswa nguYena. Nsuku zonke bathuthukisa amathuba okusebenza abangafinyelela kuwona. Nsuku zonke bafakaza ngeNkosi noma bekuphi, noma besendaweni ethobekile yokusebenza ekhaya, noma ensimini esemphakathini.

“Esisebenzini esizinikele kukhona induduzo emangalisayo olwazini lokuthi noKristu ngesikhathi sokuphila Kwakhe emhlabeni wafuna kuBaba umusa omusha nsuku zonke; futhi kulokho kuxhumana noNkulunkulu wayephuma ayoqinisa futhi ayobusisa abanye. . . .

“Wonke umsebenzi olandela isibonelo sikaKristu uyolungela ukwamukela nokusebenzisa amandla uNkulunkulu awathembise ebandleni Lakhe ngesivuno esivuthiweyo somhlaba.”—Ellen G. White, God’s Amazing Grace, p. 117.

“UNkulunkulu uyazazi izimfuno zethu, futhi uzihlinzekele. INkosi inendlu yengcebo yezimpahla zabantwana Bakhe, futhi angabanikeza lokho abakudingayo kuzo zonke izimo. Pho kungani singamethembi na? Yena wenze izithembiso eziyigugu kubantwana Bakhe ngesimiselo sokulalela okuthembekileyo kwemithetho Yakhe. Awukho umthwalo angeke awususe, nabumnyama angebuxoshe, nabuthakathaka angebuguqule bube ngamandla, nakwesaba angekuthomalalise, nakulangaza okufanele angekuhole futhi akubonelele.

“Akumele sibuke kithina. Ngokugxila ezicini zethu, siyoba ngabaphelelwa ngamandla okuzinqoba.”—Ellen G. White, That I May Know Him, p. 224.

**Imibuzo Yokuxoxisana:**

`Cabanga ngezikhathi eziqhakaze kunazo zonke zemikhuleko ephenduliweyo. Zikusize kanjani ekubeni namava okuthula kukaNkulunkulu okwedlula ukuqonda na? Kanjani ngaleyo mikhuleko engaphendulwanga na. Usengaba kanjani namava okuthula okuthenjisiweyo na?`

`Ngokwengqikithi kaFilipi 4:8, yini ochitha isikhathi sakho uyicabanga na? Lokho ocabanga ngakho kuluqinisa kangakanani ukholo lwakho kanye nokuhamba kwakho noJehovah na?`

`Xoxani ngesicaphuno sokugcina ngenhla. Iyini imithelela yomusho othi “Ngokugxila ezicini zethu, siyoba ngabaphelelwa ngamandla okuzinqoba” na? Yini ukhiye, pho, wokunqoba na?`