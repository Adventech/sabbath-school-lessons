---
title:  Ubuzwe BaseZulwini
date:   07/02/2026
---

### Funda lokhu kuleliviki
Fil. 3:17–4:23, 1 Kor. 15:42–44, Johane 14:27, Ihubo. 119:165, Jobe 1:21, 1 Tim. 6:7.

> <p>Indimana Yenkumbulo</p>
> “Ningakhathazeki ngalutho, kepha kukho konke izicelo zenu mazaziwe nguNkulunkulu ngokukhuleka nokunxusa kanye nokubonga” (Filipi 4:6, NKJV).

Isifundo saleliviki siphetha ukufunda kwethu abaseFilipi, futhi sigcwele izifundo ezibalulekile nezisho zokuphila nsuku zonke. Kungabukeka sengathi iningi lezinto zokuziphatha kahle ezazilawula impilo kampostoli uPawule zitholakala ezindimaneni zokugcina zencwadi. Ngokufana nezimfundiso zikaJesu, ezigxila kwingaphakathi lomuntu, lokho uPawule abelana ngakho nathi yizimfihlo zokuphila impilo yobuKristu ethokozile. 

Nakuba izinto zingahambi ngendlela esithanda ngayo, okuvama ukwenzeka kunokuba sithanda, asidingi ukuba sikhathazeke noma sibe nexhala noma siphele amandla. Kunalokho, kunezimiso ezizosisiza sithole amandla okubhekana nezinselele ezilethwa yimpilo, futhi ngalokho singaba namava okuthula okuzinzile nokungapheli okunganikezwa nguNkulunkulu kuphela. Inamuhla nekusasa lisezandleni Zakhe, futhi Yena uyogcwalisa konke esikudingayo.

Okusemqoka kakhulu, akudingekile ukuba sibeke amathemba ethu ezinhlelweni zikahulumeni wasemhlabeni, osidumaza sonke isikhathi. NjengamaKristu, siyizakhamuzi zombuso kaNkulunkulu ezulwini. Futhi lobobuzwe buhambisana namalungelo, amalungelo amangalisayo. Kanye nemithwalo, futhi.

_Funda isifundo saleliviki ukulungiselela iSabatha, uNhlolanja 14._