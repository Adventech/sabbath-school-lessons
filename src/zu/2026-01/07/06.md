---
title:  Izikhiye Zokugculiseka
date:   12/02/2026
---

`Funda abaseFilipi 4:10-13, 19. Yiziphi izikhiye uPawule azembula lapha zempilo egculisekile nethokozile na?`

Ngenkathi izimo ezinzima zifika (indlala, ukugula, ukulimala, ukuswela), othile uqala ukucabanga ngezinto okuyizona ezibalulekile kanye nokugxila ezibusisweni ezivama ukuthathelwa phansi. Ngenkathi “sithotshiswa” (Fil. 4:12, ESV), “siswele” (NIV), noma singasele “cishe nalutho” (NLT) yilapho ukholo ludlondlobala khona.

Ngokumelene, ngenkathi “siphila ngokunethezeka” (NASB), kumele njalo kube ngokokubona ukuthi kunganyamalala ngokuphazima (buka Zag. 23:5). Njengalokhu uJobe noPawule besikhumbuza, asifikanga nalutho kulomhlaba ngenkathi sizalwa, futhi ngeke sathatha lutho lapho siya ethuneni (Job 1:21, 1 Tim. 6:7).

Qaphela izithembiso ezilandelayo zeBhayibheli:

- Ihubo 23:1—“UJehovah ungumalusi wami; nginakho konke engikudingayo” (GNB).
- Mathewu 6:32—“UBaba wenu osezulwini uyazi ukuthi niyazidinga zonke lezizinto” (NKJV).
- 1 Petro 5:7—“Nikeza konke ukukhathazeka nokunaka kwakho kuNkulunkulu, ngokuba uyakukhathalela” (NLT).
- Filipi 4:19—“UNkulunkulu uyakuhlinzeka konke okudingayo ngokwengcebo Yakhe enkazimulweni ngoKristu Jesu” (NKJV).

Futhi okumangalisa kunakho konke: “Ngingenza zonke izinto ngoKristu onginkeza amandla”(Fil. 4:13, NKJV). Mhlawumbe akekho kithina oqonda ngokugcwele ukuthi “zonke izinto” kufakani. Nembala, njenganoma yisiphi isicelo sosizo lukaNkulunkulu namandla, kumele sicele ngokwentando Yakhe. Kepha izikhathi eziningi, asiziceli kwazona lezoziznto esaziyo ukuthi zingena entandweni Yakhe. Yingakho uJakobe 4:2 ethi, “Aninako, ngoba anikuceli” (ESV).

Nazi ezinye zezinto esingazicela ngeqholo ngoba siyazi ukuthi zihambisana nentando kaNkulunkulu:

- Usindiso lwesithandwa noma umngani (1 Tim. 2:3, 4)
- Isibindi sokwabelana ngokholo lwethu (Samb. 22:17)
- Intethelelo ngenkathi sivuma futhi sishiya okubi (1 Johane 1:9)
- Amandla okulalela imithetho kaNkulunkulu (Heb. 13:20, 21)
- Ukuthanda labo abasizondayo besiphatha kabi (Mat. 5:44)
- Ubuhlakani ezimweni ezibucayi (Jakobe 1:5)
- Ukuqonda iqiniso eZwini likaNkulunkulu (Johane 8:32)

`Ubhekana kanjani nezinto ozikhulekele ezingakenzeki, noma mhlawumbe ezingeke zafika na?`