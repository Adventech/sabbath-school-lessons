---
title:  Ukuthokoza ENkosini
date:   01/02/2026
---

`Funda abaseFilipi 3:1-3. Yikuphi okuhle nokungekuhle uPawule akusho lapha, futhi kuhlobene kanjani na? Lokhu kuwachaza kanjani amakholwa na?`

UPawule uvula ngenkulumo enhle kakhulu futhi ucishe ezwakale sengathi uyayisonga incwadi yakhe. Kepha akakaqedi. Ubuyela kwenye yezindikimba eziphambili zalencwadi: ukuthokoza eNkosini. Futhi uzonikeza izizathu eziningana zalokho lapha. Okusemqoka kunakho konke, kumele sibe neqholo kuKristu, hhayi kithina: “Thina . . . sithokoza kuKristu Jesu, futhi asinalo iqholo enyameni” (Fil. 3:3). Ngubani phakathi kwethu, ngendlela ethile, ofunde kanzima ngokubeka ithemba lakhe enyameni na?

Isixwayiso esiqinile “Qaphelani” (izikhathi ezintathu) asitholakali kwezinye izindawo Emibhalweni. Kubonakala sengathi, abaseFilipi babazi kahle ngengozi uPawule ayebhekise kuyo. Kunokuba nezinkinga ezintathu ezahlukene, isixwayiso sibonakala sibhekisa eqembini labafundisi bamanga abachazwa ngezindlela ezintathu ezahlukene.

Abantu abakhohlakele noma abangakholwayo kwaIsrayeli babevama ukubizwa “ngezinja” (Fil. 3:2; qhathanisa neHub. 22:16; Isa. 56:10; Mat. 7:6; 2 Pet. 2:21, 22). Abafundisi bamanga kungaba ngokufanele ngabachazwa njengaba “sebenzi ababi.” Ukubhekisa kubona njenga-“bokusika” (Fil. 3:2, NKJV) noma “labo abasikasika inyama” (ESV) okubonisa ukuthi, njengaseGalathiya nakwezinye izindawo, babefuna ukunqumela ukusoka phezu kwamakholwa abeZizwe, ngokumelene nokunquma kweSigungu sabaPostoli (buka Izenzo 15).

Okuthathekisayo, kubukeka sengathi isisombululo sisodwa kwizinselele zikamoya, kufaka nokusabalala kwezimfundiso zamanga, nguku-“thokoza eNkosini” (Fil. 3:1; qhathanisa no Fil. 4:4).

Noma yini esithokoza ngayo isilethela intokozo (njengasesiNgisini, amagama amabili esiGriki alokhu ahlobone). UNkulunkulu ufuna sijabule, futhi iZwi Lakhe lifana nenkomba eyalezayo ngenjabulo yeqiniso nentokozo engapheli. Lokhu kufaka ukwamukela umhawu kaNkulunkulu (Hub. 31:7); ukubeka ithemba lethu kuYena (Hub. 5:11); ukwamukela izibusiso zosindiso (Hub. 9:14); ukuthatha umthetho kaNkulunkulu njengendlela yethu yokuphila (Hub. 19:14), kufaka neSabatha (Isa. 58:13, 14); ukukholwa iZwi Lakhe (Hub. 119:162); nokukhulisa abantwana abanobunkulunkulu (Zag. 23:24, 25).

`Impilo ingaba lukhuni kithina sonke, noma ngabe izinto zingaba zinhle kangakanani okwamanje. Kepha noma ngabe zingahambi kahle manje, yiziphi izinto ongathokoza nokumele uthokoze ngazo na? Yini ekuvimbela ekwenzeni lokho na?`