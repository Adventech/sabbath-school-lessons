---
title:  Izinto Ezisemqoka
date:   03/02/2026
---

Isifundo sayizolo siveze ukuthi, izinto ngaphambilini ezenza uPawule aziqhenye empeleni zaziyisithikamezo okholweni ngoba zamenza wangasibona isidingo sakhe sikaKristu. UPawule esebenzisa ulimi lwezohwebo, inzuzo nenswelo, ukuchaza isimo sakhe sezincwadi kwezikamoya ngaphambi kokholo. Nakuba singathandi ukucabanga ngako kakhulu, wonke umuntu “unencwadi yama-akhawunti kwezikamoya.” Ngaphambilini, ekaPawule yayilinganiswa ngamagugu amaJuda esikhathi kunokuba ngamagugu ebhayibheli ngokufundisa kukaJesu.

Emuva kokuguquka kwakhe, incwadi yakhe yabukeka yehluke kakhulu ngoba isilingaso sayo samagugu sasesiguquke kakhulu, ukusuka “emalini” yobuJuda kuye “emalini yasezulwini.”

“Lowo owehla esuka ezulwini angakhuluma ngezulu, futhi ngokufanele ethule izinto ezenza isikhali sokuhweba ezulwini, kuso okugxivizwe umfanekiso wakhe nombhalo. Yena uyayazi ingozi ababekwa kuyo labo abanyulwe emanyaleni, futhi baphakamiselwa endaweni eseceleni kwakhe esihlaweni sakhe sobukhosi. Ukhomba ingozi yabo yokuthanda izinto eziyize neziyingozi. Yena ufuna ukudonsa umqondo usuke kwezomhlaba uye kwezezulu, ukuze singachithi isikhathi, ithalente, namathuba, ezintweni eziyize leze.”—Ellen G. White, in The Advent Review and Sabbath Herald, July 1, 1890.

Emhlabeni wobuJuda wekhulu-nyaka lokuqala, uPawule wayeyiqhawe elalikhula ngokushesha, ngokuba yimpumputhe lapho enqwamana noJesu okhazimulisiweyo endleleni yaseDamaseku (Izenzo 9), ukubona kwakhe kwezikamoya kwalungiseka, futhi wabona ngokusobala.

`UJohane 9 usitshela ngenye indoda eyayingaboni yase ibona uJesu ngokucacileyo. UJesu wathi Yena wayeze emhlabeni ukuthi “labo abangaboni babone, nokuthi labo ababonayo bangaboni” (Johane 9:39, NKJV). Lesisimiso singasebenza kanjani empilweni yakho na?`

Yini engaba yigugu kakhulu kunokuphila okuphakade ezulwni nasemhlabeni omusha na? Kepha amagugu omhlaba enza abaningi bangaliboni leliqiniso. Kunomncintiswano okhona phakathi kwezinto eziyigugu lapha (buka uMat. 13:22; Luka 4:5, 6; 1 Johane 2:16) kanye nezinto eziyiguzu Ezulwini—ukufana noKristu kanye nemiphefumulo esindisiweyo.

`Izwe lingaba yimpumputhe emaqinisweni ezikamoya nakulokho okusemqoka ngempela.Yimuphi ukhiye wokugcina amehlo ethu egxile kulokho okubaluleke ngempela na?`