---
title:  Umcabango Obanzi
date:   06/02/2026
---

“Lowo ofuna ukwakha isimilo esinamandla, nesiqondile, lowo ofuna ukuba ngumKristu olingene kahle, kumele anikele konke futhi enze konke ngoKristu; ngokuba uMhlengi ngeke amukele ukukhonza okumbaxambili. Nsuku zonke kumele afunde incazelo yokuzinikela. Kumele afunde izwi likaNkulunkulu, afunde okuchazwa yilo futhi alalele izimiso zalo. Ngalokho, angafinyelela ezingeni lobuKristu obuphakeme. Usuku nosuku uNkulunkulu usebenzisana naye, ephelelisa isimilo okumele sime ngesikhathi sokuvivinywa kokugcina. Futhi usuku nosuku ikholwa lisebenza phambi kwabantu nezingelosi ukuhlolwa, libonisa lokho okungenziwa yivangeli kubantu abanesono.”—Ellen G. White, The Acts of the Apostles, p. 483.

“Labo abalinde ukuza koMyeni kumele bathi kubantu, ‘Bheka uNkulunkulu wakho.’ Imisebe yokugcina yokukhanya komusa, umbiko wokugcina womusa okumele unikezwe ezweni, yisambulo sesimilo Sakhe sothando. Abantwana bakaNkulunkulu kumele babonakalise inkazimulo Yakhe. Ezimpilweni zabo nasesimilweni kumele bembule lokho umusa kaNkulunkulu okwenzele bona. “Ukukhanya kweLanga Lokulunga kumele kukhanye ngemisebenzi yokulunga— ngamazwi eqiniso nezenzo zobungcwele.”—Ellen G. White, Christ’s Object Lessons, pp. 415, 416.

**Imibuzo Yokuxoxisana:**

`Gxila kabanzi kulombuzo wokuthokoza eNkosini. Qaphela ukuthi akuthi thokoza ekuhluphekeni kwakho (nakuba nalokho kusebhayibhelini) kodwa eNkosini. Kungani kubaluleke kakhulu njalo ukubeka phambi kwethu uJehovha, ukulunga Kwakhe, amandla Akhe, uthando Lwakhe, kanye nosindiso Lwakhe na? Ukwenza lokho bekuyoba yinzuzu engakanani kuwe phakathi kokuhlupheka okungagwemeki kokuphila na?`

`Qaphela indlela imibhalo engenhla echaza ngayo indima yomusa ekukhiqizeni “imisebenzi yokulunga” esiyenzayo njengamaKristu. Kungani lomsebenzi womusa usemqoka kangaka lapho sibheke ekuzeni okuseduzane kukaKristu na? Okungukuthi, nakuba singasindiswa ngemisebenzi emihle, ngabe sisindiswe ngempela uma singenayo na?`

`Gxila kabanzi kulomqondo wokungabi neqholo enyameni. Kuchaza ukuthini na? Kungani kumele singabi neqholo kuyo na? Ngabe inyama yethu ayisona isipho esiphuma kuNkulunkulu na?`