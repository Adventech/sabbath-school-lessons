---
title:  Ukholo LukaKristu
date:   04/02/2026
---

Iphuzu eliphambili likaPawule akumele siligeje. Kwabakhona ingxoxo emangalisayo yena aba namava ayo endleleni yaseDamaseku, ehweba ngempilo yakhe endala egxile emthethweni ukuba azuze ubukhona bukaKristu ngoKwakhe— “ukuze ngizuze uKristu futhi ngitholakale kuYena” (Fil. 3:8, 9, NKJV).

`Ukutholakala “kuYena,” okungukuthi, kuKristu, yisisho esithathekisayo. Funda abase-Efesu 1:4, 2 Korinte 5:21, Kolose 2:9, noGalathiya 2:20. Ngokwalezizindimana, ucabanga ukuthi uPawule uchaza ukuthini ngalomqondo na?`

Ukubhekisa kukaPawule ekubeni kuKristu kuxoxwe ngako kabanzi. Ngokungamangalisi, mhlawumbe okuyiyona ncazelo engcono iphuma kuPawule uqobo: “Kuze kube yihlelo lokuphelela kwezikhathi lokuba kuhlanganiselwe ndawonye kuKristu konke okusezulwini nokusemhlabeni” (Efes. 1:10, NKJV). Lokho bekuyicebo likaNkulunkulu ukusukela ekuqaleni. Futhi uPawule ucacisa indlela okwenzeka ngayo: “NikuJesu Kristu owenzelwe thina ukuhlakanipha okuvela kuNkulunkulu nokulunga kanye nokungcweliswa nokuhlengwa” (1 Kor. 1:30, NKJV).

Ukuba “kuKristu” kwengamela konke okuqukethwe yicebo losindiso, ukusukela ekuntweleni kokuhlakanipha kwethu kwezikamoya, kuye ekubonelelweni ngokholo (ukulunga), kuye ekulungiseleni izulu (ukungcwaliswa), kuthi ekugcineni kuye ekukhazimulisweni Ekuzeni Kwesibili (ukuhlengwa). Usindiso lungumsebenzi kaKristu ukusukela ekuqaleni kuye ekugcineni—ngathi futhi nakithina. Ngalokho, ngokuzuza uKristu, sinakho konke esikudingayo.

`Funda abaseFilipi 3:9. Yiziphi izinto ezimbili uPawule aziqhathanisayo, futhi kungani lokhu kuqhathanisa kubalulekile ukuba sikukhumbule njalo na?`

Njengoba noPawule afinyelela ekuboneni, ukuthi ukuba “nokulunga okungokwakho” akukona ukulunga kwangempela ngoba umthetho awukwazi ukunikeza ukuphila (buka uGalathiya 3:21, 22); nguKristu kuphela ongakwazi, ngokholo. Futhi hhayi nje nganoma yiluphi ukholo. Nembala, amadimoni ayakholwa futhi athuthumele (Jakobe 2:19). Lolokholo kuphela olusindisayo “wukholo lukaKristu.” Wukholo Lwakhe kuphela olulalele ngokuphelele futhi olukwazi ukulalela. (Igama lesiGriki lokholo, pistis, lichaza futhi ukwethembeka.) Ngalokho, uma sikuKristu futhi Naye ephila kithina (Gal. 2:20), thina siphila ngokholo Lwakhe ngokukholwa kwethu kuYena.