---
title:  Iqholo KuKristu Kuphela
date:   31/01/2026
---

### Funda lokhu kuleliviki
Fil. 3:1–16; Rom. 2:25–29; Johane 9:1–39; Efes. 1:4, 10; 1 Kor. 9:24–27.

> <p>Indimana Yenkumbulo</p>
> “Ukuze ngimazi Yena, namandla okuvuka Kwakhe, nokuhlanganyela ezinhluphekweni Zakhe, ngimfuze ngokufa Kwakhe, uma mhlawumbe ngingaze ngifinyelele ekuvukeni kwabafileyo” (Filipi 3:10, 11, NKJV).

Kukhona okuthile mayelana nathi okusala kusolisa ngokusindiswa ngokholo kuphela, ngaphandle kwemisebenzi yomthetho. Okungukuthi, ngesizathu esithile, sonke sivama ukutshekela emisebenzini yethu, sengathi ingathayisela osindisweni lwethu. Ngendlela ethintayo, uPawule ubhekana naleliphuzu ngomdlandla ngakulabo abaphikelela ngokuthi ukusoka kudingekile osindisweni.

Ukuvikela ekutheni abathile bangase bacanage ukuthi imisebenzi yabo, njengokusoka, inegalelo osindisweni lwabo, uPawule ukwenza kube sobala ukuthi ukulunga kuvela kuKristu njengesipho esiza ngokholo, hhayi ngomthetho. Nakuba ukusoka kungebe utho namuhla, isimiso sona okubhekana naso sisamile ngokuqinisekileyo.

Inguquko yobuProtestanti (Protestant Reformation) ngokwayo yaqala ngaloludaba: indima yokholo neyemisebenzi kumava omlandeli kaKristu. Ekugcineni, uKristu uyikho konke kithina, “umqambi nomphelelisi wokholo lwethu” (Heb. 12:2). Uma okubalulekile kwethu kusendaweni elungileyo, sizophila ngesiqiniseko sothando lukaNkulunkulu futhi sithokozele isithembiso, namanje, sosindiso, ngesikhathi singabeki “iqholo lethu enyameni” (Fil. 3:3).

_Funda isifundo saleliviki ukulungiselela iSabatha, uNhlolanja 7._