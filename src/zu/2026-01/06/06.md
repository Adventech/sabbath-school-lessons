---
title:  Okukodwa Nje—Ukwazi UKristu
date:   05/02/2026
---

`Funda abaseFilipi 3:10-16. Yimaphi amanye amaphuzu asemqoka enziwa nguPawule kulesisahluko na?`

Ngeqiniso akukho okubaluleke ukwedlula ukwazi uKristu, okuyikona okuqinisekisa ukuthi ekugcineni Yena uzosazi futhi asivume phambi kukaBaba (buka uMat. 7:21-23; Mat. 10:32, 33). Simazi kanjani Yena na? NgeZwi Lakhe elibhaliweyo— ngokulifunda kanye nokuliphila. Ngeke samazi ubuso nobuso njengabafundi. Kodwa ngokuthathekisayo, nangalololwazi, behluleka ukuqonda amazwi Akhe, okugcizelela ukudinga kwethu uMoya Ongcwele ukuba asihole (buka uJohane 16:13). Ngokuya simazi Yena, siya ngokusondela kuYena, ngoba siba namava “amandla ovuko Lwakhe” (Fil.3:10), asivusela “ekuphileni okusha” (Rom. 6:4, NKJV).

Enye indlela yokusondela kuJesu ngeyokuba “nesabelo ekuhluphekeni Kwakhe” (Fil. 3:10, NKJV). Konke ukuvivinya esibhekana nako, onke amava abuhlungu esiwathwalayo, asisiza ekwazini nasekuthakaseleni kakhulu lokho uJesu adlula kukona ngathi, futhi nokuthi siqonde Yena kanye nentando Yakhe kangcono.

Indlela yesithathu esisondela ngayo ngeyokuphikelela “sibheke emgomeni” (Fil. 3:14, NKJV). Yimuphi lowomgomo na? Ihumusha igama elisetshenziswe lapha kuphela kwiTestamente Elisha (skopos). Libhekisa kulayini wokuqeda ukugijima kanye nomklomelo onikezwa onqobileyo. UPawule ukubiza “ngomvuzo wobizo lwaphezulu lukaNkulunkulu kuKristu Jesu” (Fil. 3:14, NKJV). Njengoba uKristu, ngokufa nokuvuka Kwakhe, wenyukela ezulwini, uNkulunkulu uyasimema nathi ukuba samukele umvuzo ofanayo wezulu—ukuphila okuphakade.

Ngokusobala, asikafinyeleli kukho. Ngeke saphelela ngokugcwele kuze kuthi “umzimba wethu wokuthotshiswa” uguqulwe “ukuze ufane nomzimba wakhe wenkazimulo” (Fil. 3:21, NKJV). Kodwa ngokwazi Yena kanye nokufuna ubukhona Bakhe ezimpilweni zethu nsuku zonke, siphokophela emgomeni wokufana noJesu ngazo zonke izindlela esinazo manje. Lokho “yikona kodwa” uPawule agxile kukho, futhi. Njengokugijima umjaho (buka u-1 Kor. 9:24-27), asikunaki ukuthi besikuphi nokuthi ngubani osilandelayo. Ukugxila kwethu okukodwa kusezintweni ezingaphambi kwethu—lowo mvuzo wezulu osilindele. Umfanekiso ugqamile: ukubuka okuqondile komgijimi kusemgomeni, eqanula yonke imisipha futhi encikela phambili ukufinyela ekugcineni.

`Kungani, ekuhambeni kwakho neNkosi, kusemqoka kakhulu ukungalokhu ubuka emuva, okungenani ezonweni zakho nasekwehlulekeni kwakho, kunalokho ubheke phambili kulokho okuthenjisiwe manje kuKristu na?`