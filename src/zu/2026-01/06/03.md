---
title:  “Impilo Yangaphambilini” KaPawule
date:   02/02/2026
---

Kungamava avamile ukuba amaKristu aguqukile acabange ngezimpilo zawo ngokwesikhathi esandulela ukwamukela kwawo uJesu kanye nangemuva, njengoba uPawule enza kwabaseFilipi 3. Nakuba kunjalo, ngokufanele noma ngokungafanele, siye sikhulume ngalabo abangewona amaKristu “njengabantu abalungileyo,” futhi, okungenani ngokwezilinganiso zezwe, iningi labo nembala balungile. Ngokuphikisayo, ngokuqhathanisa nezilinganiso zikaNkulunkulu, akekho olungileyo, nawo amaKristu imbala.

`KwabaseFilipi 3:4-6, uPawule uveza izinto eziningi empilweni yakhe ake waziqhenya ngazo.Yiziphi lezo na? Ungakuchaza kanjani “okuhle” empilweni yakho (okudlule nokwamanje) na?`

UPawule wenza ukuqhathanisa okungephikiswe phakathi kwamaJuda akholwayo asabalalisa imfundiso yamanga kanye namakholwa angasokile athembele ngokuphelele kuKristu ngosindiso lwawo futhi angabeke themba emisebenzini yobuntu njengokusoka (buka uHeb. 6:1, Heb. 9:14; qhathanisa no Rom. 2:2529). Nakuba impilo edlulile kaPawule kanye nohlobo lwayo lwalungathathekisa kumaJuda, akukho kulezizinto ezathayisela osindisweni lwakhe. Empeleni, zaba yisithikamezo kulo ngoba zamenza wabayimpumputhe isikhashana ekudingeni kwakhe uKristu.

UPawule wayengasokile nje kuphela—wayengumuntu “wezinsuku eziyisishiyagalombili,” okuchaza ukuthi yena, umIsrayeli ngokuzalwa futhi engowabantu besivumelwano, wasokwa ngosuku lwesishiyagalombili. Ngaphezu kwalokho, wayengowesizwe sakwa-Benjamin, osifunda saso sasifaka amanye amadolobha abaluleke kunawo onke kwaIsrayeli. UPawule wayengazi nje isiHeberu kuphela, kepha njengomfundi ka-Gamalaliel Umdala (Izenzo 22:3, Izenzo 26:4, 5) futhi engumFarisi, wayecwile olwazini lomthetho, okungenani ngokwenkambiso, okumele isetshenziswe

UPawule wayeshiseka kakhulu ngomthetho kangangokuba wayeshushisa ibandla ngoba libukeka liyingozi endleleni amaJuda aphila ngayo, leyo ayecabanga ukuthi imiswe emthethweni. Ngokuthathekisayo, nakuba “engenasici” “ngokokulunga” okusungulwe ngabantu, uPawule wabona ukuthi umthethe wawujule kakhulu futhi ufuna kakhulu kunokuba wayecabanga, nokuthi ngaphandle kukaKristu wayengonecala.

`Qhathanisa abaseRoma 7:7-12 no Mathewu 5:21, 22, 27, 28. Yiliphi iphuzu elisemqoka uJesu noPawule abalenza mayelana nomthetho, futhi kungani “ukholo kuKristu” (Fil. 3:9, NKJV), kunomthetho, kuyiwona kuphela umthombo wokulunga na? Kubuke ngalendlela: Uwugcine kahle kangakani umthetho, okungenani ngendlela uJesu athi kumele senze ngayo na?`