---
title:  Abayeni Namakhosikhazi
date:   15/03/2026
---

Imiyalelo eminingana yamakhaya amaKristu ifakiwe kwiTestamente Elisha (buka Efes. 5:21-6:9, Kol. 3:18-4:1, Titu 2:1-10, 1 Pet. 2:18-3:7). Okubalulekile, “lemiyalelo yamakhaya,” njengalokhu ibizwa, ayiyona yezikhundla ngokuphelele kodwa ifaka izinto ezenza ubudlelwane busizane futhi buzwane.

`Funda abaseKolose 3:18, 19. Yikuphi ukulinganisa okubonayo na? Yiziphi ezinye izeluleko uPawule azinikeza kwabase-Efesu 5:22–25, 33 na?`

Amanye amadoda acaphuna, “makhosikazi, thobelani abayeni benu” (Kol. 3:18, ESV), futhi ame lapho, kodwa qaphela uphawu olubalulekile uPawule aluthayiselayo: “njengalokhu kufanelekile eNkosini.” Akukho kwiTestamente Elisha lapho lifundisa ukuthi abesifazane mabathobele onke amadoda; nokuthi amakhosikazi ayizikhonzi noma anqotshiwe; noma kumele athobeke ngokungacabangi ezifisweni nasentandweni yabayeni bawo. Iphuzu likaPawule ngelokuthi ukuthembeka kukankosikazi kukuJehovah kuqala bese kuba kumyeni wakhe okwesibili. Ubuyena bukankosikazi abumele bugwinywe ngobomyeni wakhe, noma umyeni abengunembeza wakhe.

Uthando lukaKristu lwebandla ekuzinikeleni Yena ngalo lukhombisa indlela abayeni okumele bathande ngayo amakhosikazi abo (Efes. 5:25). Bayothembeka noma sekunjani. Bayokwenza izinqumo ezithathekisa kakhulu unkosikazi, nakuba lokhu kumele kuhambisane. Uthando olunjengalolu lwenza kubelula ukuba unkosikazi alalele umyalelo kaNkulunkulu wokuhlonipha umyeni wakhe (Efes. 5:33).

Umshado ophilayo wobuKristu uphawulwa ngokuzwana—ukuxhumana komunye nomunye, ukucabanga ndawonye ngezinto, nokwenza izinqumo ngesibili. Ngezinye izikhathi, ngenkathi kwenziwa izinqumo ezinemithelela eqinile emndenini wonke, kungabakuhle ukufaka nabantwana kulezizingxoxo, kodwa bangalinge abazali baxabane phambi kwabo. Emuva kwaloluhlelo, uma indoda nomfazi bengavumelani, indlela yebhayibheli yokuthula ngeyokuthi unkosikazi ayekele ekwahluleleni komyeni wakhe, uma nje lokho kungaphambani neZwi likaNkulunkulu. Ngokufanayo, iningi, uma kungebona bonke, abayeni bangakhumbula izikhathi abathokoza ngazo ukuthi bawalalele amakhosikazi futhi bathatha izeluleko zawo. Ngokuya besebenzisana umyeni nonkosikazi njengethimba, umshado uba nenjabulo.

`Singakugwema kanjani lokho, ngeshwa, osekwenzeke emlandweni wonke: ukuthatha izimiso ezinhle ezivezwe kulemibhalo siyiguqule ibe ngokubi na?`