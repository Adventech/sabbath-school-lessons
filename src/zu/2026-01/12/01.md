---
title:  Ukuphilisana Komunye Nomunye
date:   14/03/2026
---

### Funda lokhu kuleliviki
Kol. 3:18–4:6; Efes. 5:22–25, 33; Zag. 22:6, 15; 1 Pet. 2:16; 1 Thes. 5:17.

> <p>Indimana Yenkumbulo</p>
> “Ukukhuluma kwenu makube nomusa njalo, kuyolisiwe ngosawoti, ukuze nazi enifanele ukubaphendula ngakho bonke abantu” (Kolose 4:6, NKJV).

Ngenkathi abantu behlala futhi besebenza eduzane, bahlangana nezinselele ezahlukahlukene. Ukwehluka kwemibono kungadala ukungezwani; ukuphikisana kubekhona. Ngokusondelana kobudlelwane, kuba semqoka kakhulu kuwo wonke umuntu kulobobudlelwane ukuzwana.

Ubudlelwane obusondelene kunabo bonke, nembala, buphakathi komndeni. Ikhaya ngezinye izikhathi libizwa “ngemboni yomndeni.” Yindlela ethathekisayo yokuchaza indlela ikhaya elisebenza ngayo. Kukhona ukufana phakathi kokuphatha ibhizinisi kanye namakhaya. Kumele kubekhona ukuvumelana ngokulunga, imigomo, kanye nezinhloso. Wonke umuntu kumele avumelane nomunye futhi enze indima yakhe kahle ukuze izinto zihambe kahle. Isimiso esifanayo sisebenza ebandleni, elingumndeni omkhulu.

Esahlukweni sethu saleliviki, uPawule unikeza izimiso ezisemqoka zendlela umndeni osebenza kangcono ngayo. Ngoba umndeni wobuKristu kumele ulawule ngezimiso zebhayibheli, usebenza ngendlela ehlukile kunaleyo yekhaya laseRoma. UPawule futhi unikeza ezinye izimiso ezibalulekile ezisiza ebudlelwaneni obahlukene emphakathini, ngaphakathi nangaphandle kwekhaya.

_Funda isifundo saleliviki ukulungiselela iSabatha, uNdasa 21._