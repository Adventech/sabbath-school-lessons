---
title:  Umcabango Obanzi
date:   20/03/2026
---

“Lonke ilungu lomndeni kumele lazi ukuthi umthwalo uhleli phezu kwalo ngalinye ukudlala ingxenye yalo ekuthayiseleni ukuthokomala, ukuhleleka, nokuvama komndeni. Akumele kube nokuphikisana kwezinto. Bonke kumele babemunye emsebenzini olungileyo wokukhuthaza omunye nomunye; kumele benze ngokuthamba, ukukhuthazela, nokubekezela; bakhulume ngamazwi athobekile, anesizotha, bagweme ukudideka; futhi ngamunye enze ngokusemnandleni akhe ukwenza lula imithwalo kamama. . . .

“Ilungu ngalinye lomndeni kumele liqonde okuyiyona ndima elindelwe ukuba liyenze ngokubambisana namanye. Bonke, ukusukela enganeni eneminyaka eyisithupha ukuya phezulu, kumele baqonde ukuthi kuyafuneka kubona ukuba bathwale isabelo sabo semithwalo yempilo.”—Ellen G. White, The Adventist Home, pp. 179, 180.

“Kumele sivumele uKristu ezinhliziyweni zethu nasemakhaya uma sifuna ukuhamba ekukhanyeni. Ikhaya kufanele libe yikho konke okufunwa yizwi. Kumele libe yizulu elincane emhlabeni, indawo lapho uthando lukhuliswa khona kunokuba lucindezelwe. Ukujabula kwethu kuncike kulokhu kukhuliswa kothando, uzwelo, nokuhloniphana omunye nomunye. . . . Kumele sizilibale thina, njalo sifune amathuba, nasezintweni ezincane, ukubonisa ukubonga ngomusa esiwuthole kwabanye, futhi sifune abathuba okwenza abanye bajabule futhi senze lula futhi sisuse usizi nemithwalo yabo ngezenzo zobumnene nezenzo ezincane zothando. Lokhu kuhlonipha, okuthi, ngokuqala emindenini yethu, kuphumele ngaphandle kwesiyingi somndeni, kusiza ukuhlanganisa ukujabula kwempilo; futhi ukungazinaki lezizinto ezincane kwenza isibalo sosizi nenzondo empilweni.”—Ellen G. White, Testimonies for the Church, vol. 3, pp. 539, 540.

**Imibuzo Yokuxoxisana:**

`Kwabashadileyo, yiziphi izimiso ezinisizile ebudlelwaneni benu na? Yisiphi iseluleko onaso kwabangashadile, futhi kumele bazilungiselele kanjani izinselele umshado oza nazo njalo na?`

`Iningi labazali, abanothando, abanakelelayo abakhulise abantwana babo emakhaya obuKristu bavame ukubhekana nabantwana babo abakhulile abalahla inkolo.Yisiphi iseluleko ongabanikeza sona na? Yini okungabangcono ungayisho na?`

`Xoxani kabanzi ngeseluleko “sokuhamba ngokuhlakanipha.” Ngokumelene, kuchaza ukuthini ukuhamba “ngobuwula” ngokuphikisana nokuhlakanipha na? Yini oyifundile ezikhathini ezehlukene okungase kube wahamba ngokunye kwako na?`