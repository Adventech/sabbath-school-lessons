---
title:  Ukukhulekelana Omunye Nomunye
date:   18/03/2026
---

`Funda abaseKolose 4:2-4.Yiziphi izimiso ngomkhuleko ozithola kulezizindimana na? Yiziphi izicelo ngomkhuleko uPawule azenzayo na?`

Amanye amazwi abaluleke kunawo onke esingawasho kothile obhekene nezinkinga ezahlukahlukene, kungaba ngumndeni, impilo, imali, noma okunye, yilawa “Ngiyakukhulekela.” Lena indlela ekhethwe yizulu yokuxhumana nodlelwano. “Kuyingxenye yecebo likaNkulunkulu ukunikeza thina, ngokuphendula umkhuleko wokholo, lokho abengezukusinikeza kona ukube besingacelanga.”—Ellen G. White, The Great Controversy, p. 525.

Qaphela izincazele ezinamndla zomkhuleko uPawule azisebenzisayo: “Qhubekani” (noma khuthazelani), “ngokuqinisela,” “nilinde,” futhi “ngokubonga”—okuphawula ukuthi lokhu ngumkhuleko wokholo (Kol. 4:2, NKJV). Usistshela ukuthi masikhulele “njalo” (Efes. 6:18) futhi “singaphezi” (1 Thes. 5:17). Okumangalisa kunakho konke, nakuba “singakwazi okumele sikukhulekele ngokufanele . . . uMoya uqobo usikhulumela ngokububula okungenakuphinyiselwa” (Rom. 8:26).

`Funda futhi abaseKolose 4:3.Yimuphi “umnyango wezwi” (NKJV) uNkulunkulu angase akuvulele wona wokwabelana ngokholo lwakho na?`

Ngokuphawulekayo, uPawule wakhulekela futhi amazwi afanele okukhuluma. Ngezinye izikhathi, lapho sifunda izincwadi zakhe noma izinkulumo zakhe encwadini yeZenzo, singacabanga ukuthi njalo umpostoli wayeyigagu, engakungabazi okumele akusho. Kodwa lapha ucela umkhuleko okuthi amemezele ivangeli “ngokufanele” (Kol. 4:4, NIV). Uphinde futhi asebenzise igama elibaluleke kakhulu lesiGriki (dei) emushweni wokugcina wendimana, ongahumushwa “njengalokhu ngikhuluma,” okukhomba esidingweni esingcwele somsebenzi wokumemezela ivangeli. Uyakubona ukubaluleka kokwethula ivangeli kubantu abasezingeni eliphezulu kunawo onke kuhulumeni waseRoma, kufaka nabendlu kaKhesare.

“Akudingeki njalo ukukhothama ngamadolo ukuze ukhuleke. Khulisa umkhuba wokukhuluma noMsindisi ngenkathi uwedwa, ngenkathi uhamba, ngenkathi umatasatasa ngemisebenzi yakho yosuku. Yenza inhliziyo iqhubeke nokuphakama ngezicelo ezithule zosizo, ukukhanya, amandla, zolwazi. Wonke umphefumulo mawube ngumkhuleko.”—Ellen G. White, The Ministry of Healing, pp. 510, 511.