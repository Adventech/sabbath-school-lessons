---
title:  Ubudlelwane Emsebenzini
date:   17/03/2026
---

`Funda abaseKolose 3:22-25 no Kolose 4:1.Yimiphi imiyalezo enikezwa ezigqilini na? zimiso zini lapho ezingobudlelwane emsebenzini na?`

Abantu namuhla ngezinye izikhathi bavusa eyobugqila njengendlela yokuphonsa ezinye izeluleko zeBhayibheli emuva, uma kungekona ukufiphaza Izibhalo ngokuphelele. Kodwa, ngokubhinqayo, lokhu kuthatha ingqikithi encane yomlando phakathi kukaIsrayeli weTestamente Elidala nebandla leTestamente Elisha. Isintu senziwe ngomfanekiso kaNkulunkulu futhi, njengazozonke izidalwa eziphusile zikaNkulunkulu, badalelwe inkululeko. Imithetho kaMose yayinqabela abakaIsrayeli ekubeni yizigqila ngokungaphezi (Dut. 15:12) futhi yayinqume iminyaka eyisithupha njengesikathi esingenakweqiwa sokusebenza ukukhokhela izikweletu zemali (Eksod. 21:2-6, Lev. 25:39-43). Ubugqila eBhayibhelini, nokuba bunengeka kangankanani ngokwanamuhla, babungafani nezenzo ezinyanyekayo zobugqila Entshonalanga, okwakuyichilo kanye nobulelesi obusabekayo ngakubantu.

Ngezikhathi zeTestamente Elisha, ibandla kwafuneke lisebenze ngaphakathi komthetho wamaRoma, owawuvumela ukuba nezigqila, “Kodwa, ngokungafani nezinhlobo zobugqila banamuhla, umthetho wamaRoma wawunikeza izigqila amalungelo amaningi kanye namathuba, futhi ukuzama ukuchitha leyomikhuba kwakungaphazamisa ukusabalala kwevangeli.”— Clinton Wahlen, “Culture, Hermeneutics, and Scripture: Discerning What Is Universal,” in Frank M. Hasel, ed., Biblical Hermeneutics: An Adventist Approach (Silver Spring, MD: Biblical Research Institute/Review and Herald Academic, 2020), p. 166.

Empeleni, phakathi ebandleni, ngokungafani naseMbusweni wamaRoma, umthwalo wokuqala wesigqila wawuba kuJehovah. Futhi amakhosi azo ayeyalezwe ukuba aziphathe kahle, “ngokwazi ukuthi nani nineNkosi ezulwini” (Kol. 4:1, NKJV). Futhi, uPawule wayaleza uFilemoni ukuba angabe esaphatha uOnesimu njesigqila kodwa njengomzalwane (Filem. 16). Empeleni, kweLidala neLisha iTestamente, amakholwa abizwa ngezigqila (noma izinceku) zikaNkulunkulu (buka, ngokwesibonelo, Hub. 32:22, Luka 17:10, 1 Pet. 2:16).

Noma singazithandi izimo zesikompilo kulo eminye imbhalo yeBhayibheli ebhaliwe, kumele samukele igunya lesibhalo ngokwaso. Kungenjalo, sizibeke thina kanye nesikompilo lethu ngaphezu kweZibhalo. Okuyikona okungcono ngukubuka konke okushiwo yiBhayibheli mayelana nesihloko ngaphambi kokufinyelela esiphethweni ngalokho iBhayibheli elisitshela ngakho.

`Buka indlela lesisahluko esingasebenza ngayo ebudlelwaneni bakho emsebenzini. Leizimiso zingaba wusizo kanjani kuwe njengomphathi noma umsebenzi na?`