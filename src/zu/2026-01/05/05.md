---
title:  Isimilo Esivivinyiweyo
date:   28/01/2026
---

Indima kaTimothewu njengomunye wabathumela lencwadi isibaluliwe (Fil. 1:1). Manje uPawule uqala ukunikeza imininingwane yokubaluleka kukaTimothewu njengomunye wabasebenzisana naye. Uchazwa njengomvangeli (2 Tim. 4:5) uPawule ayemthumele eMakedoniya (1 Thes. 3:2; qhathanisa neZenzo 18:5, Zenzo

19:22) futhi, ezikhathini eziningana, naseKorinte (1 Kor. 4:17, 1 Kor. 16:10). Ngaphambilini wayesebenze noPawule noSila eKorinte (1 The. 1:1, 2 The. 1:1) futhi, kamuva, e-Efesu i91 Tim. 1:2, 3; qhathanisa neZenzo 19:22). UPawule uchaza uTimothewu njengomuntu “omqondo ofanayo” (Fil. 2:20, NKJV). Igama lesiGriki (ngokuqondile “lingana ngokomphefumulo”) liphakamisa ukuthi wayefana noPawule ngezindlela eziningi, kufaka nokuzinikela kwakhe kuKristu, imizamo yakhe yogqozi yokusabalalisa ivangeli, kanye nokukhathazeka kwakhe ngabaseFilipi.

`Ucabanga ukuthi kungani uPawule ekhuluma kahle kangaka futhi kade ngoTimothewu lapha (buka uFil. 2:19–23) na? Yikuphu okunye uPawule akusho ngaye (buka 1 Cor. 4:17, 2 Tim. 1:5) na?`

Esinye isimo sikaTimothewu esibalulwa nguPawule “yisimilo esivivinyiwe” sakhe (Fil. 2:22, NKJV). Igama lesiGriki lichaza umuntu ovivinywe ngokuphelele yizinhlupheko (Rom. 5:4) futhi osimilo sakhe nokusebenza kubonakale kuqinisekile (2 Kor. 2:9, 2 Kor. 9:13). UPawule uyazi lokhu kuyiqiniso ngoTimothewu ngoba ukubonile kubonakaliswa ezikhathini eziningi abasebenzisane ngazo ekusabalaliseni ivangeli.

Kungamava alukhuni empilo lawo avivinya isibindi sethu futhi aveze esiyikona ngaphakathi. U-Ellen G. White wakubeka kanje: “Impilo iyaqeqesha. . . . Kuzobakhona izinto ezicanulayo ezivivinya ulaka; futhi kungokuhlangabezana nalokhu ngomoya ofanele lapho izimpawu zobuKristu zikhula khona. Uma ukulimala nezinhlamba zithwalwa ngobumnene, uma amazwi athukayo ephendulwa ngezimpendulo ezithambileyo, futhi izenzo ezicindezelayo ngomusa, lobu ngubufakazi bokuthi uMoya kaKristu uhlala enhliziyweni.”—Ellen G. White, Testimonies for the Church, vol. 5, p. 344. Aqhubeke athi uma “ubunzima kanye nezicanulo esibizelwe ukuzithwala zibekezelelwe, zikhulisa isimilo esifana nesikaKristu futhi zehlukanise umKristu kowezwe.”—Testimonies for the Church, vol. 5, p. 344.

`Cabanga ngezicanulo, ubunzima, kanye nokudinayo osanda kubhena nako. Ngabe lokhu “ukuthwale ngobumnene” futhi “ngokubekezela okuhle” na? Yini ongayenza ukuba lamava akusize uqeqesheke kangcono na?`