---
title:  “Phathani Lamadoda Ngokutusayo”
date:   29/01/2026
---

`Funda abaseFilipi 2:25-30. UPawule umchaza kanjani u-Ephafrodithu na? Yimuphi umoya kanye nezenzo eziqondile zalomsebenzi wobuKristu ezembula isimilo sakhe na?`

U-Ephafrodithu ubalulwa kulencwadi kuphela, kodwa sifunda okuningana ngaye kulokhu okuncane okushiwo ngaye. Ngokwegama lakhe (elibhekisa kwinkolo ka-Afrodithu), wayephenduke ebuhedenini. Ukumbiza ngo-“engisebenza naye” kuphakamisa ukuthi wasebenza ekuvangeleni, mhlawumbe ehambisana noPawule eFilipi. Ukuba “yibutho kanye nami” (qhathanisa no Fil. 1:27) mhlawumbe kubhekisa ekungquzulaneni u-Ephafrodithu abhekana nako ekusabalaliseni ivangeli, ezimisele ukubeka impilo yakhe engozini (Fil. 2:30).

Njenge-“sithunywa” (Griki, apostolos) esiqokwe yibandla eFilipi, u-Ephafrodithu uthunyelwe ukuyonakekela uPawule ejele nokubhekelela noma yiziphi izidingo angaba nazo (Fil. 2:25). Wayengomunye abaseFilipi ababemthwese ngezipho zemali kaPawule (Fil. 4:18). Leminikelo yayisemqoka kakhulu ngoba noma yini engukudla, okokugqoka, okokulala, kanye nokunye okudingekayo kweziboshwa zaseRoma kwakumele kuthengwe yizona noma kulethwe kuzo ngumndeni nabangani (qhathanisa neZenzo 24:23). Ngasekupheleni kokuboshwa kwakhe kwesibili eRoma, uPawule wacela ukuba uTimothewu “enze konke anako ukuza ubusika bungakafiki” futhi “alethe ijazi” elasala e-Trowasi (2 Tim. 4:21, 13, NKJV). UPawule wayezolidinga lelijazi elinohlonze, lewuli kulelijele elibandayo lamatshe. Kwaba futhi ngu-Ephafrodithu owaphathiswa lencwadi ebuyela kwabaseFilipi (buka u-Ellen G. White, The Acts of the Apostles, p. 479).

Mhlawumbe ngenxa yezinkinga eFilipi (buka Isifundo 4), uPawule “wakubona kudingekile” ubuyisela u-Ephafrodithu emuva ngaphambi kwesikhathi esilindelekile, ngalokho unxusa abaseFilipi ukuba “bamamukele eNkosini ngentokozo enkulu” (Fil. 2:29, NIV). UPawule ufuna ukuqinisekisa ukuthi abakhathazeki ngesimo sakhe ejele. Futhi ugqamisa ukuthi u-Ephafrodithu uyiloluhlobo lomuntu amaKristu okumele aluphathe ngokulutusa, hhayi ngenxa yengcebo yabo noma izinga emphakathini kodwa ngenxa yomoya wakhe wokuzinikela ekulandeleni isibonelo sikaJesu (Fil. 2:6-11; qhathanisa no Luka 22:25-27). Igama lesiGriki loku-tusa noma hlonipha libonakala izikhashana ezimbalwa kwiTestamente Elisha: ngenceku yomkhuzi wamasosha ayikhulu “eyayibalulekile” (Luka 7:2, NRSV), ngalabo abakhonjiswa inhlonipho ngokwendawo yokuhlala emcimbini (Luka 14:8), nangoJesu njengetshe legumbi “eliyigugu” (1 Pet. 2:4, 6). Ukuba u-Ephafrodithu abalwe kuleliqembu, kumele ukuba, nembala, wayeyindoda ethembekileyo.