---
title:  Ukukhanya njengeZibani Ebusuku
date:   24/01/2026
---

### Funda lokhu kuleliviki
Fil. 2:12–30; Rom. 3:23, 24; Rom. 5:8; 2 Tim. 4:6; 1 Kor. 4:17; 2 Tim. 4:21, 13; Luka 7:2.

> <p>Indimana Yenkumbulo</p>
> “Yenzani konke ngokungakhononi nokungangabazi, ukuze nibe ngabangasolekiyo nabangenacala, abantwana bakaNkulunkulu abangenasici phakathi kwesizukulwane esiyisigwegwe nesiphambeneyo, enikhanya phakathi kwaso njengezinkanyiso ezweni” (Filipi 2:14, 15, NKJV).

UNkulunkulu watshela amaHeberu ukuthi ukulalela “kungukuhlakanipha kwenu nokuqonda kwenu emehlweni ezizwe eziyakuzizwa zonke lezi zimiso, zithi: ‘Impela lesi sizwe esikhulu singabantu abahlakaniphileyo nabaqondileyo’” (Dut. 4:6, NKJV).

Emakhulwini eminyaka elandelayo wathi, “Mina ngingukukhanya kwezwe; ongilandelayo kasoze ahamba ebumnyameni, kodwa woba nokukhanya kokuphila” (Johane 8:12, NKJV). Yena waphinde wathi, “Nina ningukukhanya kwezwe. Umuzi owakhe entabeni ungesitheke” (Mat. 5:14, NKJV). Singabakanjani ngukukhanya na? Kuphela ngokuxhumana noJesu, “ongukukhanya okuqinisileyo okukhanyisa wonke umuntu” (Johane 1:9, NIV). Njengalokhu uFilipi 2 esho, uNkulunkulu, “wamphakamisa kakhulu, wamnika igama eliphezu kwamagama onke, ukuze kuthi ngegama likaJesu amadolo onke aguqe, awabasezulwini . . . nezilimi zonke zivume ngokuthi uJesu Kristu uyiNkosi” (Fil. 2:9–11, NKJV).

Ukukhanya kanye namandla asezulwini akhona kithina sonke esinikela ukuphila kwethu kuJesu. Kodwa kuvamile ukuba silindele uNkulunkulu asenzele konke noma imicabango nezinhlelo zethu zibe yisiphazamiso. Yingakho amazwi kaPawule kwabaseFilipi efanelekile namuhla.

_Funda isifundo saleliviki ukulungiselela iSabatha, uMasingana 31._