---
title:  Ukukhanya Emhlabeni Omnyama
date:   26/01/2026
---

KwabaseFilipi 2:14, uPawule ukhuthaza abaseFilipi ukuba “benze zonke izinto ngaphandle kokukhononda nokuxabana” (NKJV). Izinto ezilwa nobunye bebandla ziyingozi kakhulu kangangokuba ngeke bugcineke kungekho mizamo esemqoka ngakithina. Ubunye phakathi kwebandla bungumphumela wobunye bethu noKristu kanye nokulalela iZwi Lakhe. Futhi bubalulekile ekuvangeleni kwethu, njengalokho uPawule eqhubeka nokuphawula, esibizela ukuba “sikhanye njengezibani emhlabeni” (Fil. 2:15).

Kubusuku obungenalo unyezi, kude nezibani zedolobha, ziningi izinkanyezi ezibonakalayo, futhi zibukeka zikhanya kakhulu. Ngumehluko ozenza zigqame. Ukubamnyana kwesibhakabhaka, kwenza izinkanyezi zigqame kakhulu. Kuyafana nokuvangela kwethu. Ubukhulu bobumnyama bokuziphatha okusizungezile, umehluko uyagqama phakathi kwezimpilo zabalandeli beqiniso bakaNkulunkulu kanye nabelizwe. Kubaluleka kakhulu, ke, ukuba singavumeli ukukhanya mbumbulu kwemiqondo yezwe, izincindezi, kanye nemikhuba yenze ukufakaza kwethu kusibekeleke noma kunyamalale kuphele.

`Funda abaseFilipi 2:15, 16. UPawule ukuchaza kanjani lokho thina, njengabantwana bakaNkulunkulu, okumele sibeyiko nokumele sikwenze na?`

“Ukuba msulwa” kuchaza “ukungabi naphutha, ukunganengeki.” Kusetshenziswa ikakhulu ngoJobe kanye nesimilo sakhe esimsulwa (buka uJobe 1:1, 8, NKJV; Jobe 2:3, NKJV; ubuke futhi uJobe 11:4; Jobe 33:9). Igama lesiGriki elihumushwe “ngenabungozi” lichaza ngokuqondile “okungangxengiwe, okumsulwa.” UJesu, ngokuhlaselwa okungase kubhekane nalabo abafakaza Ngaye, usikhuthaza ukuba “sibemnene njengamajuba” (Mat. 10:16). Ngokufanayo uPawule usikhuthaza ukuba sibe “ngabangahlakaniphile kokubi” (Rom. 16:19, NKJV). Imiguduxhumano yethu ayinazo izingqikithi ezimsulwa, eziphakamisayo, nezikhuthazayo. Ezikhathini ezinjengalezi, umkhuba kaDavide ungumthetho omkhulu kithina namuhla: “Mina ngeke ngabeka utho olukhohlakele phambi kwamehlo ami” (Hub. 101:3).

Akumele sikwesabe ukwehluka—ukholo lwethu kumele lusigqamise kakhulu. Umgomo ngowoku “khanya njengezibani emhlabeni” (Fil. 2:15). Okuyiyona ndlela kuphela yokukwenza lokho ngukwala ukuhambisana nomhlaba (Rom. 12:2) ngoku “bambelela kakhulu ezwini lokuphila” (Fil. 2:16, NKJV). Ukukhetha kwethu kuveza ukuthi siphilele “usuku lukaKristu” emqondweni noma “sigijime ngeze” (Fil. 2”16, NKJV; qhathanisa no 1 Kor. 9:24-27).

`Uma kukhona izigaba empilweni yakho ongathi “ziwubuzwe” (futhi kungenzeka zikhona), ungahlazwa kanjani kuzo na?`