---
title:  UPawule Emaketangeni
date:   29/12/2025
---

EseseMasedoniya, uPawule ubalula ukuboshwa okuningana (2 Kor. 6:5, 2 Kor. 11;23, 2 Kor. 7:5). Isigameko sokuqala esibhaliwe sasiseFilipi (Zenzo 16:16-24). Kamuva waboshwa eJerusalema isikhashana ngaphmbi kokudluliselwa e-Caeserea.

Kwenye indawo, uPawule ubalula ukuba “semaketangeni ami” (Filem. 10, 13, NKJV). Nakuba eboshelwe endlini eRoma, wayeboshelwe esosheni elikhethekile laseRoma. U-Ignatius, umKristu wekhulunyaka lesibili owayeboshwe ngokufanayo, uchaza amasosha njengaziphethe “okwezilwane zasendle . . . ezibambi kakhulu uma ziphethwe kahle.”—Michael W. Holmes, ed., The Apostolic Fathers (Grand Rapids, MI: Baker Academic, 2007), p. 231.

`Funda u-2 Korinte 4:7-12. Kulesisahluko, yini embula indlela uPawule akwazi ngayo ukumelana nokuhlupheka ayebhekene nako na? Yini ebukeka ingukugxila kwempilo yakhe na?`

Noma impilo yayibalukhuni kangakanani, uPawule wayekwazi ukubona uhlangothi olukhazimulayo, futhi lokho kwamnikeza isibindi sokukhuthazela ngaphansi kwengcindezi. Nakuba uSathane emshaya ngakho konke ayenako, uPawule wayazi ukuthi akalahliwe.

`Funda u-2 Korinte 6:3-7. Yiziphi izinsiza zezikamoya uPawule ayenazo ukumlekelela ukubhekana nelezizinkinga na?`

Ngokuvamile, singalingeka ukubuka izimo zethu, ubuthakathaka bethu, noma ukwehluleka kwethu kwangaphambilini bese siphela amandla. Kukulezizikhathi lapho sidinga ukukhumbula yonke imihlinzeko uNkulunkulu ayenzile ukuba thina sinqobe ekulweni nobubi. Enye yezibaluleke kunazo zonke yilona uBhayibheli, “izwi leqiniso,” ngoba singafunda emaphutheni abanye futhi sifunde indlela lababantu abaphumelela ngayo. Futhi, uMoya Ongcwele “wenza kwenzeke lokho okwenziwe nguMhlengi wezwe. KungoMoya lapho inhliziyo yenziwa msulwa. NgoMoya ikholwa liba nesabelo esimweni sobunkulunkulu. UKristu unikeze uMoya Wakhe njengamandla obunkulunkulu ukunqoba yonke imikhuba yofuzo kanye neyakhiwe, kanye nokufaka isimilo Sakhe ebandleni Lakhe.”—Ellen G. White, The Desire of Ages, p. 671.

`Singenza kanjani, njengabashumayeli noma abefundisoi, “ukuzinikela njalo njengabasebenzi bakaNkulunkulu” (2 Kor. 6:4, NKJV) na? Lokho kuchaza ukuthini na?`