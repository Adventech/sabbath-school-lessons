---
title:  UPawule NabaseKolose
date:   31/12/2025
---

Asinabo ubufakazi bokuthi uPawule wake wavakashela eKolose, okusitshela futhi okuthile ngokusebenza kwecebo lakhe lwezovangelo. Okokuqala, kwakungu-Epaphras, isakhamuzi saseKolose (Kol. 4:12), owaletha ivangeli kulelodolobha (Kol. 1:7). Kodwa yena wayephenduke kanjani na? Kusenokwenzeka, kwakuphakathi ko-50, ngenkathi uPawule eseduzane e-Efesu futhi “bonke ababehlala e-Asia balizwa izwi leNkosi uJesu” (Izenzo 19:10; qhathanisa neZenzo 20:31).

Incwadi yeSambulo ifakazisa ngokusabalala kwevangeli kusosonke lesisifunda (Samb. 1:4). Okuyiyona ncazelo ekholakalayo yalempumelelo, kufaka nokusabalala kwalo eKolose, ngumphumela womsebenzi wababephendulwe nguPawule, abalizwa ivangeli okokuqala e-Efesu, okwakuyilona dolobha elibaluleke kunawo onke ase-Asia Minor futhi liyitheku elikhulu. U-Epaphras wezwa ukushumayela kukaPawule e-Efesu futhi, ngokuba ngomunye osebenzisana naye, wahambisa ivangeli edolobheni lakubo laseKolose.

Idolobha ngokwalo, eliyibanga elilinganiselwa ku-9 miles (15 km) eningizimumpumalanga ne Laodekiya, yima limbiwa, ngalokho sazi okuncane ngalo uma kuqhathaniswa namadolobha aqavile esifunda. Esikwaziyo ngukuthi lalinesibalo esikhulu samaJuda “elinganiselwa ezinkulungwaneni eziyishumi ayehlala endawei yase-Phrygia.”—Arthur G. Patzia, New International Biblical Commentary: Ephesians, Colossians, Philemon (Peabody, MA: Hendrickson Publishers Inc., 1990), vol. 10, p. 3. Izinhlanvu zemali ezaziqoshwe eKolose zibonisa ukuthi abantu khona, njengakumadolobha amaningi aseRoma, babekhonza izithixo ezahlukahlukene. Lemikhuba yabuhedeni kanye namathonya anamandla esikompilo ngokusobala yayinikeza izinselele ezinkulu kumaKristu, hhayi nje ngasekuvangeleni idolobha kepha nasekuthembekeni enkolweni emsulwa yevangeli. Omunye umKristu oqavile waseKolose kwakunguFilemoni, okungase kube waphenduka ngesikhathi esifanayo no-Epaphras.

`Funda uFilemoni 15, 16. Buka futhi uKolose 4:9. Iyiphi indlela uPawule ancenga uFilemoni ukuba ayithathe mayelana no-Onesimus na?`

Nakuba umthetho waseRoma wawufuna ukuba uPawule abuyisele u-Onesimus kuFilemoni, uPawule unxuse inhliziyo nonembeza kaFilemoni njengekholwa futhi wamgqugquzela ukuba aphathe u-Onesimus, hhayi njengesigqila, kodwa njengomzalwane (Filem. 16).

`Nakuba siwuzonda kangakanani umqondo wobugqila nakusiphi isimo, futhi sifisa ukuthi uPawule awugxeke lomkhuba, singahambisana kanjani nalokho uPawule akusho lapha na? (Kuyathathekisa ukuthi, ngesikhathi sobugqila eMelika, u-Ellen G. White watshela ama-Adventist ukuba aphule umthetho owawuyalela abantu ukuba babuyisele izigqila ezazeqile.)`