---
title:  Umcabango Obanzi
date:   02/01/2026
---

“UNkulunkulu ukukhethele wena usindiso ngokungcwaliswa ngomoya nangokholo lweqiniso. Ngalokho yima uqine. . . . Uma ukhonza uNkulunkulu ngokwethembeka, uzobhekana nobandlululo kanye nokumelana; kepha ungalwi lapho ubhekana nokuhlupheka ngokungafanele. Ungaziphindiseleli. Bambelela uqine kuJesu Kristu. Bhekisa ubuso bakho ezulwini. Yeka abanye bakhulume abakuthandayo, futhi benze abakuthandayo; okwakho ngukugijimisa ubumnene nokuthobeka kukaKristu. Yenza umsebenzi wakho ngenhloso ekhuthazelayo, ngenhliziyo emsulwa, ngamandla akho onke, wencike engalweni kaNkulunkulu. Isimo seqiniso nesiphakeme somsebenzi wakho ungase ungasazi. Izinga lobuwena ungalikala kuphela ngempilo eyanikelwa ukusindisa wena. . . .

“Kuwo wonke umphefumulo okhula kuKristu kuyoba nezikhathi zomshikashika oqinile kanye nomude; ngokuba amandla obumnyama azimisele ukumelana nendlela yentuthuko. Kepha uma sibheka esiphambanweni sikaKristu sifuna umusa, ngeka sahluleka. Isithembiso soMhlengi yilesi, ‘Mina ngeka nganishiya noma nginilahle.’ ‘Mina nginani njalo, kuze kube sekupheleni komhlaba.’”—Ellen G. White, in The Youth’s Instructor, Nov. 9, 1899.

**Imibuzo Yokuxoxisana:**

`UPawule waboshwa izikhathi eziningana, njalo ngokungafanele. Ubhekana kanjani nokungaphathwa kahle na. Yiziphi izithembiso zeBhayibheli ongazincoma ezikhathini ezinje na?`

`Ngokushushiwa kwamaKristu, u-Tertullian, umholi webandla lokuqala, wathi, “Ngokuvama ukucekelwa phansi yinina, isibalo sethu siyakhula; igazi lamaKristu liyimbewu.”—Alexander Roberts and James Donaldson, eds., Ante-Nicene Fathers (Peabody, MA: Hendrickson Publishers, Inc., 1999), vol. 3, p. 55. Kusenjalo, ukushushiswa kwezinye izindawo nangezinye izikhathi kukuthikameze kakhulu ukusebenza kwebandla. Yiziphi izindlela esingaphasa ngazo labo abashushiselwa inkolo yabo na?`

`Cabanga ngendimana yenkumbulo yaleliviki ngokubhekise ezinhluphekweni zikaPawule. “Thokozani ngasosonke isikhathi” na? Kuchazani lokho na? Kumele sikwenze kanjani lokho na? Othile omthandayo uyagula noma uyafa. Wena ulahlekelwa umusebenzi. Usezinhlungwini ezinkulu. Mhlawumbe ukhiye wokuqonda lokhu ngukubuza, “Thokozani ngaso sonke isikhathi kwini na?” Okungukuthi, noma sinjani isimo sethu, yini esingathokoza kuyo njalo na?`