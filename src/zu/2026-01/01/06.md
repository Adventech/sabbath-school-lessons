---
title:  Amabandla AseFilipi nase Kolose
date:   01/01/2026
---

`Funda uFilipi 1:1-3 no Kolose 1:1, 2.Achazwe kanjani amabandla aseFilipi nase Kolose, futhi lokhu kuchaza kunokubaluleka okunjani na?`

Indlela kaPawule yokubingelela ezincwadini zakhe ibiza amaKristu kulezozindawo “ngabangcwele”; okungukuthi, ngokombhabhathizo babekelwe eceleni njengabantu abakhethekile bakaNkulunkulu, njangabantu bakwaIsrayeli, ngokomkhuba wokusoka (Eksod. 19:5, 6; qhathanisa 1 et. 2:9, 10), babekhethwe “njengesizwe esingcwele.” (Lokhu akunanto yokwenza nomkhuba webandla laseRoma lokubeka abantu “njengabangcwele.”)

Futhi okuthathekisayo ngukuhambisana phakathi kokubingelela kwalezizincwadi ezimbili. UPawule ubhekisa “kubabonisi nakubadikoni” (Fil. 1:1, ESV) eFilipi kanye “nakubazalwane abathembekile kuKristu” (Kol. 1:2, ESV) eKolose. Lapho iTestamente Elisha likhuluma “ngabazalwane abathembekileyo,” basuke benomsebenzi oqondile ebendleni (buka Efes. 6:21, Kol. 4:7, 1 Pet. 5:12) ngalokho, kubukeka sengathi uPawule ukhuluma hhayi kuphela namalungu ebandla kepha nabaholi bebandla futhi kulamadolobha. Ukubhekisa ezikhundleni ezichazwe ngokusobala kwenzinye izindawo isibonelo, ku-1 Tim. 3:1-12; Titu 1:5-9) kufakazela ukuba khona kanye nokubaluleka kokuhleleka ukusukela ekuqaleni kwebandla.

Ukuqeqesha asebenza nabo njeTimothewu no-Epaphras kanye nokuhlinzeka ubuholi bamabandla endawo kwakusemqoka kuPawule futhi kuphasa imizamo yakhe yezovangelo. Ngamanye amazwi, kwakuyicebo lokubhekana nokuvangela kanye nokugcina. Izingqalabutho zethu zama-Adventist zalandela umfanekiso weTestamente Elisha wokuhlela ibandla njengalokho kubonakala kwimibhalo eminingi ye-Review and Herald yango-1850. Empeleni, u-James White wathi, “Uhlelo lwezulu lweTestamente Elisha lwanele ekuhleleni ibandla likaKristu. Uma bekudingeka okungaphezulu, ngabe kwanikezwa ngokuphefumulela.”—“Gospel Order,” The Advent Review, and Sabbath Herald, Dec. 6, 1853, p. 173. Kudala ngaphambi kokuba uPawule abhalele lamabandla, abapostoli basebeqalile ukubeka izikhundla zebandla eJerusalema (buka Izenzo 6:1-6, Izenzo 11:30), okwakumele “kusebenze njengesibonelo sokuhlela amabandla kuzo zonke izindawo lapho izithunywa zeqiniso zingazuza khona abaphendukela evangelini.”—Ellen G. White, The Acts of the Apostles, p. 91.

Kuyinto eyaziwayo ukuthi uPawule wayesebenzisa abasizi ababhalayo ngesikhathi eloba izincwadi zakhe, UTimothewu naye ubalulwa njengothunywayo kwenye indawo (ngokwesibonelo, buka, 2 Kor. 1:1, Filemoni 1). Iqiniso lokuthi uPawule usebenzisa u-“mina” kuno “thina” kuveza ukuthi igunya lakhe lengamele lezizincwadi futhi.