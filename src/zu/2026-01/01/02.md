---
title:  UPawule, Isiboshwa sikaJesu Kristu
date:   28/12/2025
---

AbaseFilipi nabaseKolose babizwa ngezincwadi zasejele ngoba zabhalwa nguPawule ngenkathi esejele (ezinye ngabasEfesu noFilemoni). Abaphawuli abaningi bacabangela ukuthi zabhalwa ngenkathi uPawule eseRoma, ngabo a.d. 60–62 (buka iZenzo 28:16).

`Funda u-Efesu 3:1 no Filemoni 1. Kwakuyini ukubaluleka kwendlela uPawule ayephawula ngayo ukuboshwa kwakhe na?`

UPawule unikele impilo yakhe ekusebenzeleni uJesu Kristu. Uma lowomsebenzi ufaka ukuba yisiboshwa, ukulungele lokho. UPawule uzichaza “njengenxusa elisemaketangeni” (Efes. 6:20, NKJV). Wayekade esohambweni lwezovangelo, evusa amabandla futhi eqeqeshela uJehovah abasebenzi. Wayesenokubuza, “Kungani ngilapha ngenkathi nginokwenza okuningi ngaphandle kwalamaketanga na?” Wabuye waboshwa kamuva uPawule, ngenkathi ebhala u-2 Timothewu. Ngalokho izincwadi ezinhlanu zeTestamente Elisha zabhalwa ngenkathi esejele.

Kulezo zincwadi ezabhalwa esejele uPawule akasho ngokuqondile ukuthi wayekweliphi ijele; ngalokho, abathile baphakamise ukuthi kungaba se-Efesu noma e-Caeserea. Kepha abukho ubufakazi bebhayibheli bokuthi uPawule wake waba sejele e-Efesu. Kungase kube yi-Caeserea, ngaphandle kokuthi akukho okwesabisa impilo kaPawule ngalesosikhathi. Ikhona yona ingozi ngempela, nokho, ngenkathi ebhala abaseFilipi (buka uFil. 1:20, Fil. 2:17).

Lencwadi isinikeza izinkomba zokuthi uPawule wayekuphi ngesikhathi sokuboshwa kwakhe. Okokuqala, kwakukhona i-praetorium. Lokhu kungabhekisa endaweni ekhaya lombusi, njengaleyo yaseJerusalema, lapho uPilatu ayephenya khona uJesu (Mat. 27:27, Johane 18:33), kanye nase-Caesrea, lapho uPawule ayeboshelwe khona (Zenzo 23:35). Kepha uPawule usebenzisa ngokusobala leligama, hhayi lendawo, kodwa ngokubhekisa kubantu. Uthi “bonke abaqaphi besigodlo” bazana nevangeli (Fil. 1:13, NKJV). ERoma, lamabutho ekhethelo, alinganiselwa ku-9,000, ayevikela umbusi kanye neziboshwa zakhe.

UPawule futhi uthumela imikhonzo ephuma kumakholwa “endlini kaKesare” (Fil. 4:22). Lokhu kukhomba ukuthi uPawule wayeyisiboshwa eRoma futhi exhumana nalabo ababesebenza esigodlweni.

`Sifunda kanjani ukusebenzisa kangcono nomayisiphi isimo esilukhuni esizithola kuso na? Kungani lokhu kungelula njalo ukukwenza na?`