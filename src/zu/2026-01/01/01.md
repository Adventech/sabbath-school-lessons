---
title:  Ukushushiswa Kepha Awulahliwe
date:   27/12/2025
---

### Funda lokhu kuleliviki
Efes. 3:1; 2 Kor. 4:7–12; Zenzo 9:16; Filemon 15, 16; Kol. 4:9; Filipi. 1:1–3; Kol. 1:1, 2.

> <p>Indimana Yenkumbulo</p>
> “Thokozani eNkosini njalonjalo; ngiyaphinda ngithi: Thokozani!” (Filipi 4:4, NKJV).

Umfundisi wama-Adventist waboshwa ngamacala angamanga, wachitha cishe iminyaka emibili esitokisini. Nakuba wayekhathazekile ekuqaleni, wabona ukuthi ijele laliyisivande asinikezwe nguNkulunkulu. Lapho ayeboshwe nabo bethola ukuthi wayengumfundisi, bacela ukuba ashumayele. Wakwenza lokho, futhi wanikeza nokokufunda. Waze wabhabhathiza iziboshwa futhi waba nenkonzo yesidlo. “Ngezinye izikhathi,” evuma, “kwakulukhuni ukusebenza ejele, kodwa kwakunenjabulo futhi, ikakhulu lapho ubona imikhuleko iphendulwa nezimpilo ziguquka.”

UPawule wabhala abaseFilipi nabaseKolose esejele (buka Fil. 1:7, Kol. 4:3). Empeleni, eFilipi, emuva kokuba uPawule noSila babemangalelwe, umqaphi weziboshwa wafaka “izinyawo zabo ogongolweni” (Zenzo 16:24, NKJV). Phakathi kwamabili, bona, babekhuleka futhi becula amaculo kuNkulunkulu, futhi iziboshwa zazibalalele” (Zenzo 16:25, NKJV). Ngeqiniso babekwazi “ukuthokoza njalo.”

Kuleliviki sizobuka ezimweni uPawule abhekana nazo. Wabona inhloso enkulu yalokho okwakwenzeka kuyena, futhi mhlawumbe singafunda kuyena ngenkathi thina, nomakanjani, sibhekana nezethu izivivinyo.

_Funda isifundo saleliviki ukuungiselela iSabatha, uMasingana 3._