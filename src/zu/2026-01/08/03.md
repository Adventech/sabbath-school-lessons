---
title:  Izibulo Lezidalwa Zonke
date:   16/02/2026
---

KwiTestamente Elisha, amatemu “izibulo” no “zelwe kuqala” cishe njalo abhekisa kuJesu buka uLuka 2:7, Rom. 8:29, Heb. 1:6, Samb. 1:5), kufaka zombili izikhathi kwabaseKolose. Kepha noma ibhekisa kwabanye, akuchazi lowo ozalwa kuqala ngokokubala. Umqondo webhayibheli “wezibulo” ugcizelela ubudlelwane obukhethekile indoda enabo noyise, noma ngabe ingeyesingaki ngokozalo. Futhi, kunezikhathi lapho amadodana amancane kuyiwona agqamayo: Isaka, Jakobe, noJosefa, ukubala abambalwa.

UDavide, nakuba engomncane kunawo onke amadodana ayisishiyagalombili, ugcotshwa abe yinkosi (1 Sam. 16:10-13), futhi ngomhlabeleli uNkulunkulu wathi, “Ngiyakumenza abe yizibulo nophakamileyo kunamakhosi omhlaba” (Hub. 89:27, NKJV). Futhi utshela uMose, “UIsrayeli uyizibulo lami” (Eksod. 4:22, ESV). Ngomuzwa othile, lelitemu libhekisa ebukhulwini.

`Funda abaseKolose 1:15-17. Yiziphi izizathu ezinikezwa nguPawule ngoJesu ebizwa “ngezibulo lezidalwa zonke” (NKJV) na?`

Ngokusobala uPawule akachazi ukuthi uJesu waba yisidalwa sokuqala. Empeleni, akakufaki nankancane lokho. Kabili, ngezindlela ezehlukene, uthi uJesu wadala zonke izinto. Zadalwa nguYena futhi zadalelwa Yena (Kol. 1:16). Kukho kokubili, uJesu ukhonjwa njengomuntu ngaye uNkulunkulu enza umsebenzi wokudala (buka futhi Efes. 3:9, Johane 1:1-3, Samb. 4:11).

Isisho sikaPawule sigcwele. Yonke imigudu—emkhathini (izulu nomhlaba), ngokokukhona (okubonakalayo nokungabonakaliyo), nangokusebenzayo (izihlalo zobukhosi, imibuso, imimoya, amandla). Amatemu okugcina avama ukubhekisa ezingelosini (buka Efes. 3:10, Efes. 6:12). Sengathi ufuna ukuqinisekisa ukuthi uyaqondakala, uPawule uphinde aveze ukuthi uJesu wayekhona “ngaphambi kwazo zonke izinto” (Kol. 1;17). Isisho sesiGriki singacahaza ukuba ngaphambili ngokwesikhundla nangokwesikhathi, kodwa kuzo zonke izikhathi emibhalweni kaPawule, kubhekisa esikhathini (buka, ngokwesibonele, 1 Kor. 2:7, Gal. 1:17, Efes. 1:4).

Esinye isizathu uPawule asinikeza ngobukhulu bukaJesu ngesokuthi “zonke izinto zimi ngaye” (Kol. 1:17, NET). Igama lesiGriki (synistmi) lichaza ngokuqondile “ukuletha ndawonye” noma “ukwenza kube munye.” UJesu nguyena owenza kube munye ezweni lonke, hhayi nje ngenxa yendima Yakhe njengoMdali kepha futhi ngoba Yena unguMsindisi wethu.

`UNkulunkulu, uMdali, wafela thina. Yini enganezezelwa yimisebenzi yethu kulokho na? Kungani umqondo wokuthi imisebenzi yethu ingathayisela kulokho uKristu asesenzele kona ungukuhlambalaza na?`