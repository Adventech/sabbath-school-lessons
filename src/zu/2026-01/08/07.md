---
title:  Umcabango Obanzi
date:   20/02/2026
---

“Indoda eyayingumuntu nje futhi eyayisho izinto ezinjengalezi uJesu azisho yayingeke ibe nguthisha omkhulu wesimilo. Yayingaba wuhlanya—ezingeni lomuntu othi uyiqanda elibilisiweyo—noma wayengaba nguSathane waseSihogweni. Kumele ukhethe. Kunokuba lendoda yayi, futhi iyiyo, iNdodana kaNkulunkulu: kungenjalo uhlanya noma okunye okubi kakhulu. Ungamthulisa njegesiwula, umphimisele Yena futhi umbulale njengedimoni; noma ungawa ezinyaweni Zakhe futhi umbize ngeNkosi noNkulunkulu. Kodwa masingezi nobuthutha bokumbukela phansi mayelana Ngaye enguthisha omkhulu ongumuntu. Akanikezanga lelolungelo. Wayengakuhlosile lokho.”—C. S. Lewis, Mere Christianity (New York, Collier Books, 1952), p. 41.

“UBaba ungukuphelela konke kobuNkulunkulu siqu, futhi akabonakali kubantu abanesono.

“INdodana ingukuphelela konke kobuNkulunkulu obonakalisiwe. Izwi likaNkulunkulu limbiza ‘ngomfanekiso ngqo wesiqu Sakhe.’”—Ellen G. White, Evangelism, p. 614.

“UKristu ukhona ngaphambi kwakho konke, uyiNdodana kaNkulunkulu ekhona ngokwayo. . . . Ekhuluma ngobukhona bakhe ngaphambilini, uKristu ubuyisela umqondo emuva ephakadeni elingenakubalwa. Uqinisekisa thina ngokuthi asikho isikhathi ayengekho ngaso ebudlelwaneni obusondelene noNkulunkulu waphakade. . . .

“Yena wayelingana noNkulunkulu, engowaphakade futhi enamandla onke. . . . Yena uyiNdodana yaphakade nekhona ngokwayo.”—Ellen G. White, Evangelism, p. 615.

**Imibuzo Yokuxoxisana:**

`Gxila kabanzi embuzweni wobunkulunkulu baphakade bukaJesu. Cabanga ngemithelela yalo lonke icebo losindiso kanye nencazelo yomhlatshelo esiphambanweni uma uJesu wayengokunye ngaphandle kukaNkulunkulu waphakade, Lowo ongazange adalwe kepha njalo, ukusukela ephakadeni eledlule, wayekhona. Kungani leyomfundiso isemqoka kakhulu na? Eklasini, khulumani ngokuthi bekusho ukuthini uma uJesu wayengeyena owaphakade, kodwa ngendlela ethile wayedaliwe. Futhi, yini elahlekile kulokho kucabanga na?`

`Uma sicabanga ngoJesu, ngevangeli, ngecebo losindiso, kungani kumele sigcine umqondo wokuthinteka kwezwe lonke kulokho uJesu akwenze lapha ekucanageni kwethu na? Yini okungabe yabe isemiqondweni yabo ngenkathi bebona uMdali wabo, uMdali wabo waphakade, esiphambanweni na? Kungokunye ukumangaliswa yikona, kepha imihlaba engawanga yayimazi Yena enkazimulweni Yakhe yaphakade. Yini okungase yaba semiqondweni yabo ngenkathi bebona Lowo ababemkhonza ezulwini efa esiphambanweni na?`

`Ubungathini kothile ongakholwa ukuthi uBaba neNdodana babekhona ndawonye sonke isikhathi na? Kungani lokhu kuyiqiniso elisemqoka na? Ubungakuchaza kanjani ukuthi asikho isikhathi beke bahlukana khona, ngaphandle kwasesiphambanweni, ngenkathi okwesikhashana “kunokwehlukana kwamandla ezulu” (Ellen G. White Comments, The SDA Bible Commentary, vol. 7, p. 924) na?`