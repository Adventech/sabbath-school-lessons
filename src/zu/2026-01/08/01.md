---
title:  Ubukhulu BukaKristu
date:   14/02/2026
---

### Funda lokhu kuleliviki
Gen. 1:26, 27; Kol. 1:15–20; Johane 1:1–3; Efes. 1:22; 1 Kor. 12:12–27; 1 Kor. 4:9; Rom. 6:3, 4.

> <p>Indimana Yenkumbulo</p>
> “Yena [uKristu] ungumfanekiso kaNkulunkulu ongenakubonwa, izibulo lezidalwa zonke. Ngokuba Ngaye kwadalelwa konke okusezulwini nasemhlabeni, okubonwayo nokungenakubonwa, nokuba kuyizihlalo zobukhosi, nokuba kuyimibuso, nokuba kuyizikhulu, nokuba kuyiziphathimandla. Konke kwadalwa Ngaye, kwadalelwa Yena. Futhi Yena ungaphambi kwakho konke, nezinto zonke zimi Ngaye” (Kolose 1:15–17, NKJV).

Ngesifundo saleliviki, sibuyela ekubukeni kwethu abaseKolose (buka Izifundo 1 no 2). Esifundweni 2, ngoLwesine, sabona ukuthi kwabaseKolose 1:9-12, uPawule ukhulekela amakholwa aseKolose, ecela ukuba aphile ngendlela ethokozisa uNkulunkulu. Kwizindimana 12 no 13, uqhathanisa imikhakha emibili: owokukhanya kanye nowobumnyama, “umbuso wokukhanya” (Kol. 1:12, NIV) kanye “nombuso wobumnyama” (Kol. 1:13, NIV). UNkulunkulu uBaba usenze safaneleka thina ukwabelana ngefa laphakade lombuso wokukhanya, wasihlenga emandleni obumnyama, futhi “wadlulisela thina embusweni wendodana Yakhe ethandiweyo, kuyo esinosindiso, ukuthethelelwa kwezono” (Kol. 1:13, 14, ESV).

Ngamanye amazwi, kukuJesu, ubuntu bukaJesu, onguNkulunkulu uMdali wethu, lapho sinosindiso. Wakusebenza ukusindiswa kwethu, futhi ngokukholwa kuYena sisusiwe embusweni wobumnyana sangeniswa embusweni weNdodana Yakhe ethandiweyo.

Kuleliviki sizobuka omunye wezisho ezinkulu neziphakeme kakhulu ezimayelana noJesu kwiTestamente Elisha. Kuchaza ukuthini ukuthi uJesu “ungumfanekiso kaNkulunkulu ongabonakaliyo,” kepha futhi “izibulo phezu kwakho konke okudaliwe” (Kol. 1:15, NIV) na?

_Funda isifundo saleliviki ukulungiselela iSabatha, uNhlolanja 21._