---
title:  Ukubuyisana Nakho Konke
date:   19/02/2026
---

`Funda abaseKolose 1:19, 20.Yini lokhu kubuyisana okuza ngesiphambano, futhi kuphelele kangakanani na?`

UPawule usebenzisa isisho esithathekisayo sesiGriki ukuphothula ukuchaza kwakhe uJesu, ngokutshekele ekukhombeni emuva kuBaba, obalulwe kuKolose

1:12. Kungukuphelela Kwakhe ukuthi uBaba agculiseke ngokuhlala kuJesu (qhathanisa no Kol. 2:9). Kuyini lokhu “kuphelela” na? UJohane ubhekisa kukho njengokuyinkazimulo kaBaba, “kugcwele umusa neqiniso” (Johane 1:14).

Kepha, ngokwalesisahluko, lokho “kuphelela” kwengamela okuningi. Kwanga ubukhona baphakade kukaNkulunkulu, kanye namandla Akhe okudala nokudala kabusha. Okubaluleke kunakho konke, kugqamisa ubuhlakani Bakhe ekunqobeni isono nokufa ngendlela engacabangeki—isiphambano. Futhi ngalokho, waguqulo lokho okuyihlazo kakhulu kwaba ngubufakazi bothando Lwakhe lwaphakade lwazo zonke izidalwa. “Ngokuba uNkulunkulu walithanda izwe kangaka, waze wanikela ngeNdodana yakhe ezelwe yodwa ukuba yilowo nalowo okholwa yiyo angabhubhi, kodwa abe nokuphila okuphakade” (Johane 3:16).

Okuyiyona kuphela indlela isono esasinganqotshwa ngayo ingunaphakade, futhi zonke izinto zibuyisane ezingabuyisana, kuqukethwe kuleloqiniso elilodwa elikhulu: uNkulunkulu wathanda—walithanda izwe, futhi wathanda thina kangangokuba wabeka konke engozini ukusindisa thina ngokufa kukaKristu esiphambanweni. Igama lesiGriki “lezwe” ngu-kosmos, elengamela lonke izwe. UPawule ubhekisa kulokho kubonakalisa kwizwelonke ngokwengqikithi yokulandela uKristu: “ngokuba senziwe umbukwane wezwe nowezingelosi nowabantu” (1 Kor. 4:9, NKJV).

‘Izulu labuka ngomunyu nokumangala uKristu elenga esiphambanweni. . . . Ngempilo yokuhlubuka, uSathane nabo bonke abazihlanganisa naye bazibeka ekungazwanini noNkulunkulu kangangokuba ubukhona Bakhe kubona kungumlilo obhubhisayo. Inkazimulo Yakhe oluthando izobabhubhisa bona. Ekuqaleni kwempikiswano enkulu, izingelosi zazingakuqondi lokhu. . . .

“Kepha akuyikubanjalo lapho impikiswano enkulu iphela. Ngalesosikhathi, icebo losindiso seliphothuliwe, isimilo sikaNkulunkulu siyambulwa kuzo zonke izidalwa. . . .

“Kwakufanele, ke, izingelosi zijabule lapho zibuka uMsindisi esiphambanweni. . . . UKristu ngoKwakhe wayeyiqonda ngokugcwele imiphumela yomhlatshelo owenziwe eKhalivari. Kubo bonke wayebabhekile ngenkathi esiphambanweni ebubula, ‘Kuphelile.’”—Ellen G. White, The Desire of Ages, pp. 760–764.