---
title:  Inhloko Yomzimba (Ibandla)
date:   17/02/2026
---

`Funda abase-Efesu 1:22 no Kolose 2:10. “Inhloko” ichaza ukuthini kulezizindimana na? Uchaza ukuthini uPawule uma ebiza uJesu “ngenhloko yebandla” (Efes. 5:23) na?`

Kuyimvelo ukukhuluma ngenhloko ngokwesingathekiso uma kubhekiswa esikhundleni sobuholi, njengalokhu kubonakala ezilimini eziningi emhlabeni. Sithola ukusetshenziswa okufanayo kuwo onke amaTestamente Elidala Nelisha. Qaphela indlela “inhloko” esetshenziswe ngayo kwizindimana ezilandelayo:

1. Eksodusi 18:25—uMose wakhetha “amadoda anamandla phakathi kuka-Israyeli wonke, wawabeka aba yizinhloko phezu kwabantu, izinduna zezinkulungwane, nezinduma zamakhulu, nezinduna zamashumi ayisihlanu, nezinduna zamashumi.”
2. Numeri 31:26—“ nezinhloko zezindlu zawoyise” (ESV).
3. Deteronomi 28:13—UNkulunkulu uzokwenza uIsrayeli “abe yinhloko, angabi ngumsila” uma elalela Yena.
4. Isaya 7:8—“Ngokuba inhloko yase-Aramu iyiDamaseku, nenhloko yeDamaseku inguResini.”
5. Hoseya 1:11—“ Abantwana bakwaJuda nabantwana bakwa-Israyeli bayaku . . . zimisela inhloko ibe nye” (NKJV).
6. Mika 3:9—“Nina zinhloko zendlu kaJakobe nani zikhulu zendlu yakwa-Israyeli” (NKJV).
7. 1 Korinte 11:3—“ Inhloko yawo onke amadoda inguKristu.”

Ngalokho, uKristu njengenhloko yebandla unikeza ubuholi, ukweluleka, nokondla ubunye nokukhula kwebandla (buka Kol. 2:19).

`Funda u-1 Korinte 12:12-27. Lapha futhi uPawule uchaza ibandla njengo“mzimba.”Yikuphi okunye ngebandla okwedluliswa yilesisingathekiso na?`

Nanjengalokhu ibandla lingakwazi ukuphila ngaphandle kwenhloko, uma ingxenye yomzimba ilahleka noma ilimala, impilo ingaba lukhuni. Asivamile ukubona ukubaluleka kwento size siyiswele.

`Uma bekungafuneka wehlukane nesitho noma iso, yikuphi obungakukhetha na? Lokho kukutshelani wena ngokubaluleka kwelungu ngalinye ebandleni na?`