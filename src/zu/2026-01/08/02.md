---
title:  Umfanekiso KaNkulunkulu Ongabonakaliyo
date:   15/02/2026
---

Lapho sibuka esibikweni noma esithombeni, sibona umfanekiso wethu, kepha uyisicaba, izilinganiso ezimbili. Ngezindlela ezithile, okubaziweyo kunikeza omqondo ongcono kepha nakho kuyasilela kokuphilayo, okuphefumulayo, nokuyiqiniso. Umqondo webhayibheli womfanekiso, nakuba ngezinye izikhathi ubhekisa kokungaphansi ngezinga, uncoma okuthile okubanzi.

`Funda uGenesisi 1:26, 27; Genesisi 5:3; 1 Korinte 15:49; 2 Korinte 3:18; no Heberu 10:1. Shono ngokufingqiwe izincazelo ezahlukene zo-“mfanekiso” kulezizahluko. Ngabe zehluke kanjani encazelweni kaJesu njengomfanekiso kaNkulunkulu na?`

Isintu sasidalwe ukuba sifane kakhulu noNkulunkulu—ngokwesakhiwo, kwezikamoya, ngokobudlelwane, nangokokusebenza. Nalapho, sibonakalisa umfanekiso kaNkulunkulu ngeminye imikhakha kuphela, futhi isono sikulimazile nalokho. Kepha uJesu wenza sikwazi “ukubona” uNkulunkulu ongabonwayo. “Lowo obone Mina,”kusho uJesu, “ubone uBaba” (Johane 14:9, NKJV). Yena “ungumfanekiso ncimishi” wesimo sikaNkulunkulu (Heb. 1:3, ESV). Yena ungumcabango kaNkulunkulu owenziwe wezwakala kanye nesimilo sikaNkulunkulu esibonakalisiweyo.

`Funda uMathewu 11:27 no Johane 1:1, 2, 14, 18. Kungani uJesu ngokukodwa ekwazi ukwembula uBaba na?`

Qaphela ezinye izindlela uJesu achaza ngazo ubudlelwane Bakhe noNkulunkulu uBaba:

- “UBaba usebenza kuze kube manje, nami ngiyasebenza” (Johane 5:17, NKJV).
- “Mina noBaba simunye” (Johane 10:30, NKJV).
- “Akakho oza kuBaba ngaphandle kwami” (Johane 14:6, NKJV).

Ngokuphinda phindiwe uJesu uzichaza ngendlela engaphikiseki ngokwegama likaNkulunkulu: “NGINGUYE” (Eksod 3:14); “Ngiyisinkwa nokuphila” (Johane 6:35); “Ngingukukhanya kwezwe” (Johane 8:12); “Ngingumalusi olungileyo” (Johane 10:11, 14); “Ngingukuvuka, kanye nokuphila” (Johane 11:25); “NgikuBaba, noBaba ukimi” (Johane 14:11); futhi “Engakabikho u-Abrahama, ngangikhona mina” (Johane 8:58).

`Uma uJesu ubengomunye ngaphandle kukaNkulunkulu Uqobo, bekuyochaza ukuthini ngaphandle kokuthi uBaba wathumela isidalwa esithile ukuzofela thina na? Kungani lokho kwehluke ngempela futhi ngobucayi, kuNkulunkulu ngoKwakhe, kuMuntu uKristu futhi azofela thina na?`