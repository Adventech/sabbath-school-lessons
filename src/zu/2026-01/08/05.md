---
title:  “Isiqalo” (kanye Nomqambi)
date:   18/02/2026
---

`Funda abaseKolose 1:18. Yikuphi ukuxhumana okuphakathi komqondo kaKristu njengenhloko kanye Naye njengo “mqambi” na?`

KwisiHeberu amagama enhloko (roš) kanye nesiqalo (ršît) ahlobene. Okokuqala ukubonakala kwegama elikamuva Emibhalweni kukuGenesisi 1:1, “Ekuqaleni [ršît] uNkulunkulu wadala izulu nomhlaba.” UJesu yinhloko yesintu kanye nebandla, hhayi ngenxa yokuguqulwa abengumuntu kepha futhi ngoba Yena unguMdali.

KwisiGriki, igama ekuqaleni (arch) linencazelo ebanzi. Lapha “ekuqaleni” kubhekisa kuJesu njengomthombo noma umqambi webandla (Kolo. 1:18), futhi ngalokho Inhloko yalo, njengalokho Yena “engumqalisi” noma umqambi wendalo.

UJesu akayena nje umqambi ngokwendalo nebandla, Yena futhi—ngokuvuka kwabafileyo (Rom. 6:3, 4)—ngumqambi wendalo entsha, ngenxa yokuthi umvuzo wesono ngukufa, ukunqoba Kwakhe ukufa kubonakalisa ukunqoba Kwakhe isono kanye namandla Akhe okusidala kabusha emfanekisweni Wakhe. Konke lokhu kubonakalisa isizathu Sakhe sokuba “yizibulo kwabafileyo” (ngencazelo ye “zibulo,” buka isifundo sangoMsombuluko). Yena uluvuko olukhulu, nakuba engeyena owokuqala (uMose wayengowokuqala, okungakho kwabakhona umbango noSathane ngomzimba wakhe [Juda 9]). Ngaphandle kovuko lukaKristu, akekho omunye ongavuswa kwabafileyo.

Kuyasiza kulesisigaba ukubuyekeza kafushane zonke izizathu uPawule azinikezile ngobukhulu bukaJesu:

1. Yena uyisibonakaliso esiphelele sikaNkulunkulu ongabonwayo.
2. Ngaye zonke izinto zadalwa.
3. Yena wayekhona ngaphambi kwakho konke, futhi zonke izinto zimi Ngaye.
4. Yena uyinhloko yebandla, elingumzimba Wakhe.
5. Ungumqabi wendalo nokudala kabusha.
6. Usinqobile isono nokufa ngalokho wazuza ilungelo lokuvusa bonke ababeka ithemba labo kuYena njengoMsindisi.
7. UJesu ubelokhu ekhona, kepha manje, ngenxa yakho konke lokhu, uze ukuzokubamkhulu njengeNhloko yesintu neNhloko yebandla.

`Yini okumele uyiguqule ukuze ubenamava kangcono obukhulu bukaKristu empilweni yakho na?`