---
title:  Ukucabanga Kabanzi
date:   09/05/2025
---

Izibhalo zikwenza kube sobala ukuthi uKristu nguYena kuphela ofanelekile ukuthola usindiso lwethu. Impilo Yakhe iyona kuphela engenasono, ukuphela kwesibonelo esanikeza ukugculiseka kwinkazimulo kaBaba. Yena uyiWundlu likaNkulunkulu elingenasici, futhi manje umi Yena eyinhloko yesintu njengesivikelosethu saphakade. Kusenjalo, wathatha icala lethu phezu Kwakhe, enelisa ukwahlulela okuyimpendulo kaNkulunkulu ebubini. Njengalokhu uJohane abona umbono owesabekayo wezidalwa zezulu zibuthene esihlalweni sobukhosi bukaNkulunkulu, uyatshelwa ukuthi makayeke ukulila ngoba “ ‘Ibhubesi lesizwe sakwaJuda . . . linqobile’ ” (Samb. 5:5, NKJV).

Cabanga, futhi, indlela isono esimbi ngayo, nangendlela isintu esiwileyo esinjalo, ukuthi ukufa kukaJesu kuphela, uNkulunkulu ngoKwakhe, kubeyikona okwanele ukuxazulula inkinga yisono. Akungabazeki, uma kwakukhona enye indlela uNkulunkulu ayengayisebenzisa ukusisindisa, ngaphandle kokweqa Izimiso zombuso Wakhe ongcwele, nembala wayengayisebenzisa.

“Umtheho ophuliweyo kaNkulunkulu wawufuna impilo yesoni. Kuyo yonke indalo kwakukhona oyedwa owayengakwazi, Emele umuntu, ukugculisa izimfuno zawo. Njengoba umthetho ongcwele ungcwele njengoNkulunkulu ngoKwakhe, kuphela lowo olingana noNkulunkulu wayengenza inhlawulo yokweqiwa kwawo. Akekho omunye ngaphandle kukaKristu owayengakwazi ukuhlenga isintu esiwileyo esiqalekisweni somthetho futhi ambuyisele ekuzwaneni nezulu. UKristu wayezothathela phezu Kwakhe icala nehlazo lesono—isono siyisinengiso kakhulu kuNkulunkulu ongcwele kangangokuba kumele sehlukanise uBaba neNdodana Yakhe. UKristu wayezonfinyelela ekujuleni kosizi ukuhlenga isintu esihlaphazekile.”—Ellen G. White, Patriarchs and Prophets, p. 63.

**Imibuzo Yokuxoxisana:**

`UJohane ubona iWundlu lingena esigodlweni libukeka sengathi “lalibulewe.” Isambulo 13:8 lisazisa ukuthi uJesu “wabulwa” kusukela ekusekweni kwezwe. Yini esingayifunda uNhlabaelana noNkulunkulu ngeqiniso lokuthi icebo losindiso laselikhona ngaphambi kokuba silidinge na?`

`Abaningi abangakholelwa ukuthi uNkulunkulu ukhona bakholwa ukuthi sisodwa emakhazeni, ezweni elingenandaba. Ngokumelene, iBhayibheli likhuluma hhayi kuphela ngoNkulunkulu kodwa ngokuthi Yena wathanda izwe kangangokuba Yena wehlela kulo, futhi waze walifela. Kumele siwubuke ngokwehlukile kanjani umhlaba, kanye Nendawo Yethu kuwo, ngokumelene nalabo abangakholelwa kuNkulunkulu na? Ngamanye amazwi, iqiniso leSiphambano kumele lisithinte kanjani kukho konke esikwenzayo na?`

`Kwakungani impilo, ukufa, kanye nokuvuka kukaKristu kuyiyona ndlela kuphela isintu esangasindiswa ngayo na? Futhi, lelinani elingaka lisitshelani Ngendlela isono esimbi ngayo na?`