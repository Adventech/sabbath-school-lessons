---
title:  UJesu Ethempelini
date:   07/05/2025
---

Kukhona ukuqina kuyo yonke indaba yosindiso. UNkulunkulu ufisa ukubuyisela ukuxhumana esasike sabanako Naye futhi ulangazelela ukusondela kithina. Kodwa ukuletha izoni ebukhoneni Bakhe bungababhubhisa. “Ngokuba wena awusiye uNkulunkulu othanda okubi,” kubhala uDavide, “omubi akanakuhlala kuwe” (Hub. 5:4, NKJV). Kusenjalo, uDavide uyabhala futhi, “Kepha mina ngiyakungena endlini yakho ngobuningi bomusa wakho, ngikhothame ngokukuhlonipha, ngibhekene nendawo yakho engcwele” (Hub. 5:7, NKJV).

`Funda uHagayi 2:7-9. Njengoba ithempeli Lesibili lalakhiwa, umprofethi uHagayi wenza isithembiso esimangalisayo: ithempeli elisha lalizokhazimula kakhulu kunelilandulelayo. Yini eyayichazwa yilesosiprofetho na?`

Ngenkathi ithempeli lokuqala linikelwa nguSolomoni, inkazimulo yeShekinah— ubukhona bukaNkulunkulu obabuhambe nabantwana bakaIsrayeli beya eKanana— bagcwalisa ithempeli, futhi ngalokho abapristi abakwazanga ukufeza umsebenzi wabo wokukhonza (1 Amakhosi 8:10, 11). Ngenkathi ithempeli Lesibili linikelwa, umphongolo wesivumelwano, omele isihlalo sobukhosi bukaNkulunkulu, wawungekho ngoba uJeremiya wayewufihlile. Ubukhona obuphathekayo bukaNkulunkulu abuzange bugcwalise ithempeli ngalesisikhathi. Kwakubanga inhlizo ebuhlungu. Isithembiso sikaHagayi sasingafezeka kanjani na?

Kwakukwithempeli lesibili kulo uJesu, uNkulunkulu ongumuntu, abonakala kulo Enyameni. UNkulunkulu ngoKwakhe wayephumile ngale kweveyili ukuba abe ngomunye wethu ahlanganyele kanye nathi kulomhlaba ophukileyo. Ngoba Indodana kaNkulunkulu manje yayisiyiNdodana yomuntu, sasesikwazi ukubona ubuso Bayo, sizwe izwi Layo, futhi sibone, ngokwesibonelo, ngenkathi ethinta onochoko futhi emphulukisa (Mat. 8:3). Kunokuba asisondeze kuYena, uNkulunkulu wasisondeza kuYena ngokusondela ngoKwakhe kithina. Akumangalisi ke ukuthi iBhayibheli lithi ngoJesu: “ ‘Bheka, intombi iyakukhulelwa, izale indodana; bayakuyiqamba igama lokuthi u-Emanuweli,” okungukuthi ngokuhunyushwa ‘uNkulunkulu unathi’ ” (Mat. 1:23, NKJV). Cabanga ngokuthi lokhu kusho ukuthini: UMdali wezulu nomhlaba wazehlisa hhayi kuphela ukuphila phakathi kwethu kodwa ukuzosifela.

`Isiphambano yisona sibonakaliso esikhulu kunazo zonke zothando lukaNkulunkulu. Yiziphi ezinye izindlela esingabona ngazo futhi sibe namava eqiniso lothando lukaNkulunkulu na?`