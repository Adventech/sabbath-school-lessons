---
title:  Igazi Lezinkunzi Nezimbuzi
date:   05/05/2025
---

Abanye bawugxekile wonke umqondo wemihlatshelo, bebanga ngelithi ukhohlakele, unesihluku, ngenye indlela awunakulunga. Kepha, yilokho kanye. Ukufa kukaKristu kwakukhohlakele, kunesihluku, kungenako ukulunga—ongenacala efela abanecala. Yilokho okwadingeka ukuxazulula inkinga yisono. Fuhi lokho kufa, okukaKristu, yikona okwakukhonjwa yilemihlatshelo enesihluku, nekhohlakele, nengenako ukulunga.

`Funda amaHeberu 10:3-10. Lesisahluko sisifundisani uNhlabaelana nemihlatshelo abantu bakaNkulunkulu ababeyinikela kwiTestamente Elidala na? Uma izoni zazingakwazi ukusindiswa iyona, pho yayinikelelwani na?`

Amawundlu kanye nezinye izilwane zemihlatshelo kwakuyizimpawu nje ezazikhomba phambili emhlatshelweni wenhlawulo weWundlu likaNkulunkulu. Kwakuyizenzo zokholo, enikeza izoni indlela ebambekayo yokwethula ukholo Emsebenzini kaMesiya ozayo. Sivama ukubhekisa kulezizimpawu njengezibonakaliso ezigcwaliseka ngokuyiko, noma ngokubonakala kwalokho noma isigameko esasikumele. Abanye bachaze imihlatshelo njenge“ziprofetho Ezincane” zokufa kukaJesu esiphambanweni.

Izinkambiso ezazihambisana nomhlatshelo zazifana nokukhokhela uhambo. Lapho uthenga ithikithi lesitimela noma elebhasi noma elebhanoyi, awulutholi ngokuphazima uhambo olukhokheleyo. Kunalokho, unikezwa ithikithi noma imvume yokugibela: uphawu noma isithembiso sohambo oluzayo. Ungahlala phezu kwalelophepha kodwa ngeke lakusa lapho uyakhona. Kodwa uma usugibelile futhi nohambo lwaqala, nokho, usuwamukele lokho okukhohele: ithikithi alibe lisadingeka.

Kanjalo nemihlatshelo yezilwane. Yayinendima ebalulekile, kodwa uma sekwenziwe umhlatshelo wangempela, yaba yize—iqiniso elabonakalisa ngokudabuka phakathi kwesihenqo esiphakathi kweNdawo Engcwele naleyo Engcwele-Ngcwele kwitabarnekeli lasemhlabeni ekufeni kukaJesu. “Khona isihenqo sethempeli sadabuka kabili, kusukela phezulu kuze kufike phansi” (Marko 15:38, NKJV). Lonke uhlelo lwemihlatshelo, ithempeli nakho konke, kwakukhomba ekufeni kukaJesu esiphambanweni. Lapho uJesu egcwalisa isithembiso Sakhe esiphambanweni futhi wavuka engokunqobile ukufa, izibonakaliso azibange zisadingeka.

`Cabanga ngobubi isono esiyibo kangangokuba kube ngukufa kukaJesu kuphela, uZwi elibengumuntu elingasihlawula (buka uJohane 1:1-3, 14). Lokhu kumele kusitsheleni ngendlela okumele sibuke ngayo isono na?`