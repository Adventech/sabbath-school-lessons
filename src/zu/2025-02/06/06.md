---
title:  Ngokuba Wena Wadala Zonke Izinto!
date:   08/05/2025
---

Ezigamekweni ezimbalwa, abaprofethi basondezwe ngokwanele kuNkulunkulu ngemibono ngayo ababevunyelwe ukubona isigodlo sikaNkulunkulu. U-Ezekiel wasibona ngale komkhathi (Ezek. 1:26); uIsaya wavakashela ithempeli ezulwini ukuyosibona (Isa. 6:1), futhi kwenye yezincazelo esobala kakhulu esiyinikeziwe, uJohane wangeniswa khona ngombono kwiSambulo 4 no 5. Izimpawu zeTestamente Elidala enkoznweni yendawo engcwele zazikhombisa ukuthi kukhona indlela eyodwa isintu esingangena ngayo ebukhoneni bukaNkulunkulu: Igazi likaKristu. (buka uLev. 16:2, 14, ngokwesibonelo.)

`Funda uIsaya 6:1-5 neSambulo 4:7-11. Yiziphi izinto zalemibono emibili ezifanayo na? Naka ukulandelana kwezigameko: Yisiphi isihloko esethulwa kuqala na? Yini elandelayo na? Yiliphi iqiniso ngoNkulunkulu eligcizelelwa kulemibono na?`

Kumbono ngamunye wasesigodlweni, into yokuqala eyenzekayo ngukuthi izidalwa zasezulwini zigcizelela ubungcwele bukaNkulunkulu. Embonweni kaIsaya, umbono uyathathekisa: ithempeli ligcwaliswa ngumusi futhi “izinsika zomnyango” zanyakaziswa ngenkathi iserafi (seraphim) limemezela ubungcwele bukaNkulunkulu. Embonweni kaJohane ikherubi (cherubim) lenza isimemezelo, Ngcwele, ngcwele, ngcwele.” (buka u-Ezekiel 10:14, 15 ukuthola izidalwa eziphilayo ezichazwa njengama-cherubim.) Umprofethi ngamunye waboniswa umbono okhazimulayo wenkazimulo kaNkulunkulu.

Bese siboniswa indlela umprofethi asabela ngayo kulombono. UIsaya wakhala ngokuthi ungumuntu wezindebe ezingcolileyo (Isa. 6:5), futhi uJohane uyakhala ngoba ubhekana neqiniso elesabekayo lokuthi akekho ofanele owatholakala (Samb. 5:4). Ngenkathi sethulelwa ngokuqondile ukufaneleka kukaNkulunkulu, siqala ukuqonda isimo sabantu: ngempela asifanelekile, futhi sidinga uKristu njengoMhlengi wethu.

Usathane waphonsa izimangalo eziningi ngakuNkulunkulu, ebanga ngelithi Yena uyahlofa, unomona, futhi unesihluku, kodwa isikhathi esincane esigodlweni sikaNkulunkulu sembula amanga kaSathane. Kusekuboneni uKristu ngobunjalo Bakhe, “ ‘iWundlu elabulawa’ ” (Samb. 5:12, NKJV), okwenza thina sikwazi ukubona uBaba njengoba enjalo. Kuyaduduza Ukwazi ukuthi ngokubona uJesu, sibone ukuthi uBaba unjani (Johane 14:9). Futhi okuyisona Sambulo esikhulu kunazo zonke zokuthi uBaba unjani kusekuboneni uJesu efela thina esiphambanweni.

Isiphambano, ke, kumele sisibonise izinto ezimbili: okokuqala, indlela uNkulunkulu asithanda ngayo ukuba enze lokhu, Ukuzinikela ngoKwakhe, ngathi; okwesibili, kumele kusibonise indlela esiyizoni ngayo nesiwe ngayo nokuthi kungesiphambano kuphela singasindiswa.