---
title:  Imihlatshelo Eyize na?
date:   04/05/2025
---

Ngezinye izikhathi ukuqhathanisa imiqondo emibili kungaba nesifundo. Kuningi okungafundwa uNhlabaelana nesimo somhlatshelo ngokwebhayibheli ukusukela ngenkathi uNkulunkulu anqaba ngaso imihlatshelo yabantu Bakhe.

`Qhathanisa uIsaya 1:2-15 noIsaya 56:6, 7 neHubo 51:17. Yiziphi izifundo ezisemqoka uNhlabaelana nomhlatshelo ezifundiswa lapha na?`

Lesisigaba esesabekayo somlando kaIsrayeli kwakungesona esokuqala uNkulunkulu achitha kuso umhlatshelo; okuthile okufanayo kwenzeka ngasekuqaleni komlando wosindiso, ngenkathi umhlatshelo ka-Abel wamukelwa futhi wavunywa nguNkulunkulu, okaKhayini wanqatshwa. Lesosigaba sokuqala sisinikeza thina elinye Ithuba lokuqhathanisa imihlatshelo eyamukelekile nengamukelekile. (buka uGen. 4:3-7 no Heb. 11:4).

Ngesikhathi sikaIsaya, uIsrayeli wayenza ngokwenjwayelo, enza nje ngokuphawula izikhala Ngendlela encane yokuzama ukuthiba uNkulunkulu, kuso sonke isikhathi beziphilela ngokuthanda kwabo. Imihlatshelo yabo yayigxile kumina, njengokaKhayini, hhayi emoyeni wokuzinikela kuNkulunkulu.

Kungumoya ofanayo olingiswa yimibuso yalelizwe: umoya wokuzimela. UKhayini wayephila ngokuthanda kwakhe bese enza nje ngokomkhuba kuNkulunkulu ngokuthanda kwakhe. Othile angahlawumbisela ukuthi wayembuka uNkulunkulu njengesithikamezo, isivimbamgwaqo endleleni yakhe, kodwa esaba uNkulunkulu ngokwanele ukwenza ngokujwayelekile.

U-Abel, nokho, wanikela umhlatshelo uNkulunkulu ayewufunile, umahlatshelo owawubonakalisa isithembiso uNkulunkulu ayesenzile sokuza kukaMesiya (Gen. 3:15): iwundlu, elalikhomba phambili esenzweni sokusindisa sikaKristu eKhalivari.

“U-Abel wabamba Izimiso ezinkulu zosindiso. Wazibona yena eyisoni, futhi wabona isono nenhlawulo yaso, ukufa, kumi phakathi komphefumulo wakhe nokuxhumana noNkulunkulu. Waletha umhlatshelo obuleweyo, impilo enikelwe, ngalokho evuma izimfuno zomthetho owaweqiwe. Ngegazi elichithekile wabuka emhlatshelweni ozayo, uKristu efa esiphambanweni saseKhalivari; futhi ethembele ekubuyisaneni okwakuzokwenzeka khona, wayenobufakazi bokuthi yena wayelungile, futhi nomhlatshelo wakhe wamukelekile.”—Ellen G. White, Patriarchs and Prophets, p. 72.

`Kusemqoka ukuthi sizivikele “ekwenzeni ngenjwayelo”! Singenza kanjani ngamunye ukuba sibe namava okuthi kusho ukuthini ukuncika ngokuphelele ekufeni kukaJesu njengethemba lethu okungukuphela kwalo losindiso na?`