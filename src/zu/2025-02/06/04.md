---
title:  Iwundlu LePhasika
date:   06/05/2025
---

Incwadi yeSambulo ibhekise kuJesu njenge“Wundlu” izikhathi ezilinganiselwa kumashumi amathathu. Kusukela ezinsukwini zokuqala ecebeni losindiso, abantu bakaNkulunkulu basebenzise amawundlu njengophawu LukaMesiya ozayo. U-Abel wanikela “ngezibulo lomhlambi wakhe” (Gen. 4:4, NKJV), futhi ngaphambi kokuba uIsrayeli aphume eGibhithe beya ezaweni lesithembiso, bayalezwa ukuba bahlenge onke amazibulo abantu noma ezilwane ngewundlu elinonyaka owodwa (Eksod. 12:5).

`FundauEksodusi 12:1-11; Isaya 53:7, 8; 1 Korinte 5:7; Sambulo 5:6. Lezizindimana zisifundisani uNhlabaelana noJesu njengomhlatshelo wePhasika na? Lokhu kusho ukuthini kithina ngamunye na?`

Eminyakeni eminingi emuva kokufa, nokuvuka kanye nokunyuka kukaKristu, uPetro wazindla ngalokho okwenzeka, futhi wabhala “nazi ukuthi anihlengwanga ekuhambeni kwenu okuyize enakunikezwa ngawoyihlo ngezinto ezibhubhayo, isiliva negolide, kodwa ngegazi elinqabileyo likaKristu kungathi elewundlu elingenacala, elingenasici” (1 Pet. 1:18, 19, ESV).

UJesu waphila leyompilo yomuntu eyagculisa ubungcwele bukaNkulunkulu; sonke thina abanye sonile, futhi indlela esiphila ngayo impilo Yethu yesono ikhuluma amanga ngesimo soMenzi wethu.

UJesu, nokho, waba “nguAdamu wokugcina” (1 Kor. 15:45). Lapho ahluleka khona, Yena waphila ngokuphelele. Ebuntwini Bakhe Yena wayeyikho konke isintu okwakumele sibe yiko. Wabonakalisa inkazimulo epheleleyo kaNkulunkulu. “Uma nibone mina,”Yena etshela uFiliphu, “nina nibone uBaba” (John 14:9l, CEV).

UJesu, kusenjalo, wabethelwa ngePhasika, ebonisa futhi ukuthi Yena uyisifezo seWundlu. KuJohane 18:19, 20, uJesu wathi Yena “ukhuluma obala” (NKJV) NGEMFUNDISO Yakhe. Ngendlela ehambisanayo, uNhlabaelana newundlu LePhasika kuEksodusi 12:5, 6, abantwana bakaIsrayeli babeyalezwe ukukhetha iwundlu LePhasika, futhi “baligcine,” noma balikhangise ezinsukwini eziholela emhlatshelweni. Ngenkathi Umpristi Omkhulu ebuza uJesu ngezimfundiso Zakhe, Yena wabhekisa eqinisweni lokuthi Yena wayekhangisiwe ethempelini ukuze bonke bambone. Impilo Yakhe, Imisebenzi Yakhe, izimfundiso Zakhe—konke kwembula ukuthi Yena Ungubani ngempela. Yena uyilo iWundlu elingenaso isici, isibonakaliso esinamandla kunazo zonke zokulunga nobukhulu bukaNkulunkulu.

`Yiziphi izindlela esingabonakalisa ngazo kangcono isimilo esipheleleyo sikaJesu ezimpilweni zethu na?`