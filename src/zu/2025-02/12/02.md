---
title:  UDaniyeli 2 kanye Nokubuka Isiprofetho Ngokomlando
date:   15/06/2025
---

Esinye seziprofetho ezinamandla kunazozonke kuyo yonke Imibhalo nguDaniyeli 2. Ebhala eminyakeni engaphezulu kwamakhulu amahlanu ngaphambi kukaKristu, umprofethi wendlala Umlando womhlaba, ukusukela esikhathini sakhe eBabiloni, futhi kuye kwi-Media-Persia, amaGriki, iRoma, bese kuba ngukwehlukana kweRoma liba yizizwe ze-Europe yanamuhla njengoba ikhona.

Empeleni, sisakhuluma ngalezizizwe zase-Europe, omunye umbhalo uthi “ ‘bayakuzixubanisa nenzalo yabantu, kepha abayikunamathelana omunye nomunye, njengokuba insimbi ingahlangani nebumba’ ” (Dan. 2:43, NKJV). Lesisiprofetho sigcwaliseke Ngendlela emangalisayo. Okungukuthi, ngaphandle kwakho konke ukushadiselana phakathi kwabantu (ukusukela emakhosini kuye ezichakeni) balezizizwe, zilokhu zehlukene.

Ngokwesibonelo, ubukhosi base-Britain bubizwa nge-House of Windsor, igama elimnandi lesiNgisi. Kepha, lelogama liyisakhiwo esisha sango-1917, eqinisweni. Ngaphambi kwalokhu, umndeni wawubizwa nge-Saxe-Coburg-Gotha, igama eliyisiJalimani, ngoba iningi labasebukhosini base-Britain—ngokuxubana “nenzalo yabantu”—babeyizihlobo zegazi namaJalimani. Kodwa, lokho kuxhumana ngegazi kwakunganele ukubagcina bengalwi, futhi ngalokho, ngesikhathi Sempi Yokuqala Yomhlaba, befuna ukuziqhelisa ezitheni zabo ezizondawyo, baguqula igama labo laba yi-House of Windsor.

`Funda uDaniyeli 2:31-45. Lalithini iphupho lika-Nebuchadnezzar futhi uDaniyeli walihumusha kanjani na?`

Iziprofetho zokuphela komhlaba kuDaniyeli zonke zilandela isisekelo esibekwe kuDaniyeli 2. Okungukuthi, zonke ezinye iziprofetho, njengoDaniyeli 2, zilandela uhla lombuso wezwe ulandela omunye aze uNkulunkulu abeke Owakhe umbuso Waphakade (buka uDan. 2:44; Dan. 7:13, 14). Ngamanye amazwi, iziprofetho zihamba emlandweni ngokulandelana okunganqamukiyo kwemibuso, ukusukela emandulo kuze kugcine kwikusasa, nasesikhathini sethu. Lena yindlela yokubuka ngokomlando ekuhumusheni isiprofetho futhi Yilokho okufunwa ngumbhalo. Lokhu kusebenzisa Umlando kubalulekile ekuqondeni izigameko Zesikhathi sokugcina, ikakhulu njengalokhu zibonakaliswa encwadini yeSambulo.

`UDaniyeli 2 ukuqinisekisa kanjani kithina ukuthi uNkulunkulu akazi nje kuphela ngekusasa kodwa Yena, ekugcineni, uyalilawula na?`