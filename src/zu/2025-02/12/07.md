---
title:  Ukucabanga Kabanzi
date:   20/06/2025
---

Funda u-Ellen G. White, “God’s People Delivered,” pp. 635–652, in The Great Controversy.

“Kuzo zonke izikhathi, uNkulunkulu ngezingelosi Zakhe ulethile usizo kanye nokuhlengwa kwabantu Bakhe. Izidalwa zasezulwini zithathe iqhaza eliphathekayo ezindabeni zabantu. Zibonakale ngezambatho ezikhazimula njengombane; zifikile kubantu njengezihambi. Izingelosi zibonakale ngesimo sabantu bakaNkulunkulu. Ziphumulile, sengathi zikhathele, ngaphansi kwe-okhi Emini. Zamukele ububele emakhaya abantu. Zisebenze njengabaholi kwizihambi ezisenkingeni. Zenzile, ngezandla zazo, ukubasa Umlilo kwialtare. Zivule iminyango yetilongo futhi zakhulula izinceku zikaJehovah. Zigqoke izivikelo zasezulwini, zeza zagingqa idwala Ethuneni loMsindisi.

“Ngesimo sabantu, izingelosi zavama ukuba sezinkundleni zabalungileyo; futhi zivakashela izinkundla zababi, njengoba zaya eSodoma, ukuqopha izenzo zabo, ukubona noma baweqile yini umngcele wokubekezela kukaNkulunkulu. UJehovah uyathokoza emuseni; futhi ngenxa yabayingcosana abakhonza Yena ngempela, ukhuza izinhlekelele futhi alule ukuthula kwezixuku. Izoni ngakuNkulunkulu zazi kancane ukuthi zikweleta ukuphila kwazo kwidlanzana labathembekileyo abathanda ukubajivaza nokubacindezela.”—Ellen G. White, The Great Controversy, pp. 631, 632.

**Imibuzo Yokuxoxisana:**

`Funda u-2 Timothewu 1:7. Xoxisanani ngezinto kwisiprofetho ezinikhathaze kakhulu. Siwususa kanjani umoya wokwesaba futhi sithole umbiko kaNkulunkulu wethemba naphakathi kweziprofetho ezikhuluma ngokuhlushelwa ukholo lwethu na?`

`Nakuba njengamanje kungabalukhuni ukubona indlela iSabatha neSonto ezingaba ngayo ngumongo wezigameko zokugcina, buka ukushesha kwezinguquko ezweni. Leliqiniso kumele lisifundiseni uNhlabaelana nokungasekeli ukholo lwethu ezigamekweni zamanje, ezingaguquka ngokuphazima, kodwa sizisekele kuphela eZwini likaNkulunkulu elembuliwe na?`

`Cabanga ngoDaniyeli 2 (kanye naye u-7). Yonke imibuso yafika futhi yadlula njengalokhu kwakubikezelwe. Namuhla, ekubukeni emuva emlandweni, siyabona ukuthi kwabanjalo, njengalokhu kwakuprofethiwe. Ngokokubona kwethu namuhla, munye kuphela umbuso ozayo. Yimuphi, futhi kungani singaqiniseka ngokuthi uyeze, nembala, njengoba kubikiwe na?`