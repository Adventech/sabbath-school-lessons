---
title:  Izandulela
date:   14/06/2025
---

### Funda Lokhu Kuleliviki

Dan. 2:31–45; Dan. 3:1–12, 17, 18; Samb. 13:11–17; Rom. 1:18–25; Zenzo 12:1–17; Mat. 12:9–14.

> <p>Indimana Yenkumbulo</p>
> “Ngokuba uNkulunkulu akasiphanga umoya wobugwala, kepha owamandla, nowothando, owokuzikhuza” (2 Timothewu 1:7, NKJV).

KUleliviki, sizobuka ezindabeni ezimbili zeBhayibheli ezikhomba ezigamekweni zesikhathi sokugcina ngeminingwane emangalisayo. Okokuqala, sizohlola indaba kaShadraki, Mishaki, noAbednego, ngokusobala ebhekisa ezintweni ezivezwa kwiSambulo 13. Bese siphendukela kwiTestamente Elisha, lapho sithola khona ukuthi amava amaKristu okuqala nawo angasisiza ekuqondeni okumele sikulindele phakathi kwamanje nokubuya kukaKristu.

Zombili lezizibonelo zigqamisa isibindi esikhulu futhi zinikeze izikhiye zokuthola ukuthula engqondweni ngaphansi kwezimo ezesabekayo.

Ngokuphindaphindiwe, uJesu washo ukuthi “Ungesabi,” futhi “Kungani imicabango yenu inikhathaza na?” Kubalulekile ukukhumbula ukuthi isiprofetho sigxile kuKristu, futhi, nakanjalo, kumele sikwazi ukuthi iseluleko esifanayo kuyoyonke imibono ebonisa imizuzu yokuphela komhlaba. “ ‘Inhliziyo yenu uNhlabaingakhathazeki,’ ” Yena efundisa abafundi Bakhe, “ ‘kholwani kuNkulunkulu, nikholwe nakiMina’ ” (Johane 14:1, NKJV).

Ngamanye amazwi, yebo, izigameko zezinsuku zokugcina zizoba lukhuni futhi zivivinye kulabo abafuna ukuhlala bethembekile kuNkulunkulu. Kodwa ekugcineni, kumele sibuke lezizigameko ngethemba, hhayi ngokwesaba.

_*Funda lesisifundo saleliviki ukulungiselela iSabatha, UNhlangulana 21._