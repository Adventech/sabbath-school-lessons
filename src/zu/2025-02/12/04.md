---
title:  Ukukhonza Umfanekiso, Futhi
date:   17/06/2025
---

Abafundi beBhayibheli kade bakubona ukuxhumana phakathi kukaDaniyeli 3 nalokho iSambulo esikufundisayo uNhlabaelana nezigameko Zesikhathi sokugcina. Futhi kufanele, ngoba uDaniyeli 3—ngomyalelo, onokujezisa ngokufa, woku “khonza umfanekiso” (Dan. 3:14)—ubonkalisa lokho iSambulo esikufundisa uNhlabaelana nomyalelo, ojezisa ngokufa, wokukhonza omunye umfanekiso. “Sanikwa futhi ukuba siwuphe umfanekiso wesilo umoya, ukuze umfanekiso wesilo ukhulume, senze futhi ukuba bonke abangakhuleki kumfanekiso wesilo babulawe” (Samb. 13:15, NKJV).

`Funda iSambulo 13:11-17; Sambulo 14:9, 11, 12; Sambulo 16:2; Sambulo 19:20; neSambulo 20:4. Yimuphi umehluko lapha oqhathanisa imiyalelo kaNkulunkulu kanye Nemiyalelo yabantu na?`

Abantu bakaNkulunkulu babizelwa ukukhonza “ ‘Yena owenza izulu nomhlaba nolwandle nemithombo yamanzi,’ ” okungukuthi, uMdali, ngokuphikisana nesilo nomfaneksio waso. Abafana abathathu bamaHeberu, bebhekene nengozi efanayo, banqaba ukukhonza noma yini ngaphandle kukaNkulunkulu onguMdali. Yingakho, noma izimo zehlukene kanjani phakathi kwalokhu okwenzeka ethafeni lase-Dura, nomyalelo wokukhonza umfanekiso, ngokumelene noMdali, kanye nalokho okuzokwenzeka ezweni jikelele ngobizo lokukhonza umfanekiso ngokumelene noMdaliisimiso siyafana.

`Funda abaseRoma 1:18-25. (Qaphela ukuxhumana phakathi kwabaseRoma 1:18 neSambulo 14:9, 10 uNhlabaelana “nolaka lukaNkulunkulu.”) Kungayiphi ndlela, ke, udaba lokukhonza umfanekiso oluyisibonakaliso lwesimiso esifanayo sokuthi abantu bazinekele kubani na?`

Ukukhonza akusho nje ukukhothama nokushisela impepho, nakuba kungaba njalo. Sikhonza noma yini esizinikele kuyo. Uma ucabanga ngokuthi uNkulunkulu ungubani, uMdali wethu futhi—emuva kwalokhu asenzele kona ngoJesu—unguMhlengi wethu futhi, nembala nguYena kuphela okumele akhonzwe. Okunye kungukukhonza izithixo. Mhlawumbe lokhu kusiza ekuchazeni amazwi alukhuni kaJesu lapha: “ ‘Lowo ongenami umelene nami; ongabuthi nami uyahlakaza’ ” (Mat. 12:30, NKJV). Izigameko zokugcina ziyoba nje yisibonkaliso esikhulu saleliqiniso.