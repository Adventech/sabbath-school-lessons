---
title:  Ukushushiswa Kwebandla Lokuqala
date:   18/06/2025
---

Akulona nje kuphela iTestamente Elidala elisinikeza Izandulela zezigameko zokugcina, kepha neTestamente Elisha nalo, ngokunjalo. Impilo yayingelula kumaKristu kanyakakhulu wokuqala. Babezondwa ngabaningi abebekholwa kanye nabo, ababebabona njengengozi Enkolweni kaMose. Babhekana futhi nolaka lombuso wamaRoma. “Amandla omhlaba nesihogo amelana noKristu ngesimo sabalandeli Bakhe. Ubuhedeni babona ukuthi uma ivangeli linganqoba, amathempeli namaaltare abo ayoshabalala; ngakhoke babiza amandla abo ukuzobulala ubuKristu. Imililo yokushushiswa yaphenjwa.”—Ellen G. White, The Great Controversy, p. 39.

Kunendaba encwadini yeZenzo ebonisa, ngokunamandla, lokho okungalindelwa ngabantu bakaNkulunkulu lapho siya kulombono otholakala kwiSambulo 13.

`Funda iZenzo 12;1-17. Yiziphi izinto zalendaba ezingaphawula izigameko zesikhathi sokugcina na?`

UJakobe wayenqunywe ikhanda, futhi kwakuzolandela uPetro; kwakunesigwebo sokufa ngakumaKristu. Mhlawumbe enye yezinto eziphawuleka kakhulu kulendaba ingatholakala ekutheni uPetro wayelele ngobusuku okwakumele bube ngobubi kakhulu empilweni yakhe—ezumeke kakhulu kangangokuba ingelosi kwafuneka imthintile ukuze imvuse!

UPetro, nembala, wakhululwa ngokumangalisayo futhi waya emhlanganweni wamakholwa ayengakholwa ukuthi wayekhululwe ngempela, nakuba ayekhuleka. IBhayibheli lithi bakhungatheka—okwenza Othile azibuze ukuthi sivama kangakanani Ukukhuleka futhi sisilele ekukholweni ukuthi uNkulunkulu uzakusiphendula ngempela.

Amanye amakholwa asinda, amanye abulawa. Lapho sibhekana nesikhathi sokugcina, okufanayo kuzokwenzeka. Naye uPetro, nakuba asinda, ekugcineni Wafela inkolo yakhe. UJesu ngoKwakhe waze wamtshela ukuthi kuyoba kanjani: “ ‘Ngiqinisile, ngiqinisile ngithi kuwe, ngenkathi usemusha wawuzigqokisa, uhambe lapho uthanda khona; kepha nxa usumdala, uyakwelula izandla zakho, omunye akugqokise, akuyise lapho ungathandi khona. Kepha wakusho lokho, ekhomba ukufa azakumdumisa uNkulunkulu ngakho. Eseshilo lokho wathi, ‘Ngilandele’ ” (Johane 21:18, 19, NKJV).

`Qaphela ukuthi uJesu, emuva kokutshela uPetro ukuthi wayezofa kanjani, kepha usathi kuye, “ ‘Ngilandele.’ ” lokhu kumele kusitshele ini uNhlabaelana nokuthi nayo ingozi yokufa akumele isivimbele ekulandeleni uJehovah na?`