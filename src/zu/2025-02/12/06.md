---
title:  Uphawu Lwesilo
date:   19/06/2025
---

Njengoba iminyaka idlula, futhi nezigameko zokugcina, njengesimiso nokuphoqwa kophawu Lwesilo, kungakenzeki, abanye bethule ukungabaza, ngokuhumusha kwethu izigameko zokugcina, kuhlangene nendlela iSabatha neSonto eziyoba ngumongo wokungquzulana kokugcina.

Incwadi yeSambulo isobala: sikhonza uMdali noma isilo nomfanekiso waso. Futhi ngenxa yokuthi iSabatha losuku lwesikhombisa liwuphawu oluyisisekelo— olusibuyisela eEdeni uqobo (buka uGen. 2:1-3)—lukaNkulunkulu njengoMdali, akumele kumangaze ukuthi, odabeni oluphathelene nokukhonza uMdali, iSabatha liyoba ngumongo. Futhi, akukona ukwethuka kuqondana ukuthi amandla esilo yiwona aguqula umthetho weSabatha usuka osukwini lweBhayibheli luye kwiSonto, olungenayo imvume eBhayibhelini. Ngalesisendlalelo emqondweni, umqondo weSabatha neSonto zingenile odabeni lokukhonza—futhi, uMdali (buka iSamb. 14:6, 7) noma isilo—wenza umqondo omuhle. Futhi, kwiTestamente Elisha sinesandulela odabeni lweSabatha losuku lwesikhombisa limelene nomthetho wabantu.

`Funda izindimana ezilandelayo: (Mat. 12:9–14, Johane 5:1–16). Yiluphi udaba olwenza abaholi bezenkolo bafune ukubulala uJesu na?`

KuMathewu 12, emuva kokuba uJesu ephulukise ngeSabatha Indoda eyayinesandla esishwabeneyo (Mat. 12:9-13), abaholi bezenkolo basabela kanjani kulokho na? “Kepha abaFarisi baphuma futhi benza isigungu sokuthi bangambulala kanjani uJesu” (Mat. 12:14, NIV). Ukufa ngenxa yeSabatha losuku lwesikhombisa na? KuJohane 5:1-16, emuva kwesinye Isimangaliso sokuphulukisa ngosuku lwesikhombisa, abaholi “bazingela uJesu, futhi bafuna ukumbulala, ngoba wayenze lezizinto ngeSabatha” (Johane 5:16, NKJV).

Ukufa ngenxa yenkambiso yabantu (akukho eBhayibhelini okwakuvimbela ukuphulukisa ngeSabatha, njengoba kungekho eBhayibhelini okubeke iSonto esikhundleni seSabatha) ngokumelene ngeSabatha losuku lwesikhombisa na? Nakuba udaba oluqondile lapha ngoJesu alufani nakwizigameko zokugcina, lusondele ngokwanele: umthetho wabantu ngokumelene nokaNkulunkulu, futhi kukho kokubili, umthetho okuphikiswana ngawo ugxile kwiSabatha laseBhayibhelini.

`Ukufa ngenxa yomthetho owodwa kaNkulunkulu na? Othile angafuna kanjani ukumane acabange ngendlela elula yokuphunyuka kulokho na?`