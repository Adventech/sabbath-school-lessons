---
title:  Ubizo LukaAbrahama
date:   21/04/2025
---

Esahlukweni seshumi sikaGenesis, sibone Ukuzalwa kwezizwe ezahlukene. Igama elivama ukuhumushwa “izizwe” ngu-goyim, elingabhekisa futhi kuBafokazi. UGenesisi 10 usitshela ukuthi isintu sasihlukane ngokwemihlaba, izilimi, imindeni, kanye “nezizwe” (Gen. 10:5; buka neSamb. 14:6).

Cishe ngokuphazima emuva kokwethulwa kwalomqondo, uNkulunkulu ubiza uAbrahama ukuba aphume kwesinye salezozizwe ayokwehluka kuzo nakulokho ezikumeleyo.

`Funda uGenesisi 12:1-9. Kungani uNkulunkulu abiza uAbram (kamuva Abrahama) ukuba aphume ezweni lakhe lendabuko na?`

UNkulunkulu wayehlose ukusebenzisa uAbrahama ukusungula isizwe esasizoma ngokumelene nemibuso yabantu. Kwakungamele babenenkosi ngaphandle kukaNkulunkulu ngoKwakhe. Lababantu kwakumele babonise okungenzeka uma isintu sibuyela kuMdali waso. UIsrayeli wasungulelwa ukuba yisisbusiso kuyo “ ‘yonke imindeni yomhlaba’ ” (Gen. 12:3, NKJV). UNkulunkulu wayethele phezu kwabo ukukhanya namalungelo ayengakaze abonwe emhlabeni, mhlawumbe, selokhu kwaba noZamcolo.

`Funda uDuteronomi 4:5-9.Yini le uJehovah ayitshela abantwana bakaAbrahama, isizwe esasingukugcwaliseka kwesithembiso uNkulunkulu ayesenze kuAbrahama na?`

Lokhu kwakungekona Ukufakaza komuntu oyedwa emphakathini owodwa; lokhu kwakuyisizwe sonke okwakuthi, ngokusebenzisana kanye nokubambisana noNkulunkulu, sasizokwazi ukubonakalisa inkazimulo yesimilo Sakhe. Qaphela futhi, emazwini akhulunywe kubona okuthi kwakungeyona nje “Imithetho kanye nokwahlulela” uNkulunkulu ayebanikeze yona eyayibenza babengabakhethiweyo, kodwa ukubambelela kwabo kuyo eyayizokwenza ezinye izizwe zithi, “ ‘ “Nembala lesisizwe singabantu abahlakaniphile nabaqondayo” ’ ” (Dut. 4:6, NKJV). Nakuba emangalisa kangakanani amaqiniso ayenikeziwe, ukwehluleka kwabo ukuphila ngawo, ukuwalalela, kwakuzoletha iziqalekiso kunezibusiso kanye Nokufa esikhundleni sokuphila.

`Lesisimiso esifanayo, leso sokungazi nje amaqiniso kodwa ukuwalalela, singena kanjani kithina njengama-Adventist namuhla na?`