---
title:  "Izizwe: Isigaba 1"
date:   19/04/2025
---

### Funda Lokhu Kuleliviki

Gen. 10:1–12, Gen. 12:1–9, 1 Sam. 8:4–18, Mat. 20:25–28, Samb. 18:1–4.

> <p>Indimana Yenkumbulo</p>
> “ ‘Yayisinikwa ukubusa, nobukhosi, nombuso, ukuze bonke abantu, nezizwe, nezilimi bayikhonze; ukubusa kwayo kungukubusa okuphakade okungayikudlula, nombuso wayo yiwo ongayikuchithwa’ ” (Daniyeli 7:14, NKJV).

Incwadi yeSambulo ibonisa thina isisombululo sikaNkulunkulu somhlaba wethu owile. Ezahlukweni zokugcina, ukufinyelela emthini wokuphila kuyabuyiselwa, isiqalekiso siyasuswa, futhi samukelwa kabusha ebukhoneni bukaNkulunkulu. Isambulo, ngezindlela ezithile, siyincwadi kaGenesisi ihlehlisiwe, okuyisizathu sokuthi uGenesisi usala ungukhiye osemqoka ekuqondeni indlela izinkinga zomhlaba ezaqala ngayo ekuqaleni.

Olunye lodaba oluphezulu kuDaniyeli neSambulo ngelombuso womhlaba, ukulandelana kwemizamo Yabantu ukulawula umhlaba okungempela ungokaNkulunkulu futhi okuyothi—lapho sekudlule lesisigaba esesabekayo sesono nokuhlubuka ingunaphakade—ekugcineni abuse ngokulunga.

Wuhlelo olude kakhulu oluholela kulomzuzu, olwengamela izinkulungwane zeminyaka zamava esintu okuzilawula. Awazange asebenze; nabo labo abanemigomo nezinhloso eziphakeme kunazo zonke baye basilela njalo, imvamisa basilela kakhulu, ukufinyelela kulezozinhloso ezinhle. Okuningi komlando odabukisayo wesintu ezinkulungwaneni zeminyaka kuyizindaba zalelizinhlelo ezehlulekile ezibekwe phezu kwethu. Futhi kusazokuba kubi kakhulu kuze kuthi “umbuso Waphakade” (Dan. 7:27) kaNkulunkulu usekwe ekugcineni.

_*Funda isifundo saleliviki ukulungiselela iSabatha, UMbasa 26._