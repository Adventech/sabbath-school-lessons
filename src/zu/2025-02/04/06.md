---
title:  Ukukhanya KwaBezizwe
date:   24/04/2025
---

Inhloso esemqoka uNkulunkulu asungulela yona isizwe sakwaIsrayeli kwakungeyona eyokulahla umhlaba, kodwa ukuwusindisa. Nembala, iningi lethu linomuzwa wokulahlwa lapho sinqwamana nokuziphatha kokulunga komunye; ngalokho, ubukhona bakaIsrayeli kwakusebenza ekugqamiseni isono nomona wezizwe ezazibazungezile. Amakholwa aphila ngokuzwana noNkulunkulu agqamisa isimilo Sakhe sokulunga, okuholela ekuvumeni. Eqinisweni, izimpilo zabantu “abagcina Imithetho kaNkulunkulu” (Samb. 14:12) kumele kubonakalise isimilo Sakhe.

Kepha, ukuba abakwaIsrayeli babenze njengalokhu kwakufanele futhi benze lokho ababetshelwe ukuba bakwenze, izizwe zazizokuza kubona ngokuthula, zifuna Ukwazi kabanzi ngabo kanye nangoNkulunkulu wabo. Ngeshwa elikhulu, njengoba ukuthunjwa kwabo ngabaseBabiloni kuveza, lezizizwe zeza ukuzolwa.

Isibonakaliso esikhulu sesimilo sikaNkulunkulu, nembala, kwaba nguJesu— okungukuphela komuntu osibonakalise ngokupheleleyo. Kodwa isibonelo Sakhe esipheleleyo, nembala esaletha ukuvuma ezinhliziyweni, sasihloswe njengesimemo (buka uJohane 3:16-21).

Inhloso enkulu yokusungula isizwe sakwaIsrayeli yayifana nenhloso kaNkulunkulu ekusunguleni ibandla: ulangazelela ukusebenzisa abantu Bakhe ekudonseleni kuKristu izoni. Ubizo lwemibiko yezingelosi ezintathu, eyethulwa ngebandla Lakhe, iyaphuma, hhayi kwidlanzana elikhethiweyo kepha “ezizweni zonke, nemindeni, nezilimi, nabantu” (Samb. 14:6, NKJV). Isambulo 18:1 ubikezela ngokuthi umhlaba wonke uyokhanyiswa yinkazimulo kaNkulunkulu ngaphambi kokubuya kukaKristu.

**Yini esiyifundiswa yizindimana ezilandelayo ngendima kaNkulunkulu ayihlose ngabantu Bakhe kulomhlaba na? Singazisebenzisa kanjani lezizimiso kithina na?**

`Num. 14:17–21`

`Isa. 42:6, Isa. 49:6, Isa. 60:3`

`Samb. 18:1–4`

`Funda futhi iSambulo 18:1-4, ubizo “lwabantu bami”; okungukuthi, abantu bakaNkulunkulu, ukuba baphume eBabiloni. Lokhu kuzokwenzeka kanjani na? Ngamanye amazwi, singenza kanjani thina, njengebandla elingelona iBabiloni, ukuba sisetshenziswe nguNkulunkulu Ukubiza abantu bakaNkulunkulu abaseseBabiloni na?`