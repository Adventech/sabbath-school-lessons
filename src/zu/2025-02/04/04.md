---
title:  Ukunikezwa Lokho Okucelile
date:   22/04/2025
---

Njengalokhu kusunguliwe ekuqaleni, uIsrayeli kwakungamele abe nenkosi engumuntu, njengezinye izizwe. Ngokuhamba kwesikhathi, nokho, ukholo lukaIsrayeli lwadikibala, futhi bazithola belangazelela izinto “izizwe,” Abafokazi ababenazo.

`Funda u-1 Samuweli 8:4-18. Ucabanga ukuthi kungani abadala bathola umqondo wokuba nenkosi uthathekisa na? Yiziphi izindlela esiwela ngazo ezilingweni ezifanayo na?`

Kusemqoka ukuqaphela ukuthi isicelo senkosi sasingukulahla ukubusa kukaNkulunkulu phezu kwabantu Bakhe. Njengalokhu sekusekiwe, isizwe kwakumele siphendulo kuMdali, futhi Ubudlelwane babo Naye kwabonakaliswa ngendawo engcwele kanye nezinkonzo zayo phakathi kokunye. Ngokufuna inkosi, babezoletha Ukuhlupheka okufanayo phezu kwabo imibuso yaBafokazi eyayinayo: ukuphoqwa ekubeni sezimpini zenkosi, ukwephucwa, intela, kanye Nokunye okubi. Babezothola ukuthi amakhosi abantu anomkhuba wokubusa ngentando yawo, kunokuba nesihe, njengoNkulunkulu.

Futhi, loluhlelo olusha lwaluzoba ngolwaphakade: uIsrayeli wayezonikezwa lokho ayekucelile, kodwa lapho bebona ukuthi kwakungukuzehlisa, babengeke besakushintsha. “ ‘Niyakukhala ngalolo suku ngenxa yenkosi yenu, eniyakube nizikhethele yona; kepha uJehova akayikuniphendula ngalolo suku’ ” (1 Sam. 8:18, NKJV).

UNkulunkulu uyabazi ubuthakathaka babantu Bakhe, futhi wayekubikezele ngaphambilini ukuthi uIsrayeli wayezofuna inkosi yomuntu. Benza kanjalo, futhi okuningi komlando ongcwele kuyindaba yemiphumela yalesosinqumo.

Funda uDuteronomi 17:14-20. Qaphela ukuthi uNkulunkulu akathi, “Mina ngizobanikeza inkosi,” kunalokho, abantu Bakhe banquma ukuthi bayayifuna. UNkulunkulu wabeka izivikelo zokulondoloza abantu Bakhe ebubini bokubusa kwabantu—nakuba, njengalokhu Umlando wesizwe kanye namakhosi aso uveza, lezizivikelo zavama ukungalandelwa.

Othile udinga nje Ukubuka emlandweni kaIsrayeli emuva kokuba benqume ukuba nenkosi ukuze abone indlela izinto ezonakala ngayo ngaphansi kwalamakhosi. Nakuba amanye amakhosi ayengcono kumanaye, nawo lawo “alungileyo” enza okungalungile (cabanga ngoDavide noBathsheba). Ezikhathini eziningi, isizwe saphila ngaphansi kwamakhosi alandelanayo enza “okubi phambi kukaJehovah” (buka 1 Amakhosi 11:6, 1 Amakhosi 15:26, 1 Amakhosi 16:30, 2 Amakhosi 3:2, etc.).

Ngalezozikhathi, noma nanamuhla, yonke imibuso Yabantu inokuthile okufanayo: izoni zibusa ezinye izoni. Yini engaba ngumonakalo na?