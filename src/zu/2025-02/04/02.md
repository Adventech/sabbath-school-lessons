---
title:  Nimrod ne Nineveh
date:   20/04/2025
---

I-Edeni yadalwa ngenhloso ephakeme njengekhaya lesintu. Ekungeneni kwesono, uNkulunkulu akabanga nesizathu ngaphandle kokwehlukanisa isintu neNsimu kanye nomuthi wokuphila, okungenani okwamanje.

Ngaphandle kweNsinmu, abantu badingeka ukuba basebenze kanzima Ukuhlinzeka impilo yabo eqhubekayo. Impilo yaba lukhuni kakhulu; kwafuneka siphile nobuhlungu nangokujuluka kwamabunzi ethu (Gen. 3:16-19). Abazali bethu bokuqala babanethemba lokuthi Inkosi efanelekile yayizobanikeza indlela ebuyela Ensimini, futhi baletha imihlatshelo emasangweni aseEdeni ngokulindela okuthembekile kwensindiso uNkulunkulu kusukela ekuqaleni ayeyithembise umhlaba owile.

“Insimu yase-Edene yasala emhlabeni isikhathi eside emuva kokuba umuntu esexoshiwe kuyo. . . . Kuyo kwakuza uAdamu namadodana akhe ukuzokhonza uNkulunkulu. Kuyo bavuselela izifungo zabo zokulalela lowomthetho Ukweqiwa kwawo kwakubadingise Ensimini. Lapho igagasi lobubi lengamela umhlaba, futhi nokukhohlakala kwabantu kunquma ukubhujiswa kwabo ngozamcolo, isandla esasitshale iEdeni sayisusa emhlabeni. Kodwa ekuvuselelweni kokugcina, lapho kuyoba khona ‘izulu elisha kanye nomhlaba omusha’ (Sambulo 21:1), iyobuyiselwa ihlotshiwe kakhulu kunasekuqaleni.”—Ellen G. White, Patriarchs and Prophets, p. 62.

Abanye, nokho, benze “izisombululo” zabantu zezinkinga zethu ezintsha, futhi sibone ukuqubuka kwezifunda zamadolobha, imizamo yokudala impilo elula, mhlawumbe futhi nokuvuselela lokho okwalahleka eEdeni.

`Funda uGenesisi 10:1-12. Kulapho iBhayibheli lethula abalingiswa abaningana abaqavile kwezepolitiki abathalokala kulo lonke iBhayibheli, kufaka neNiniva neBabiloni. Sinikeziwe esesikwazi ngezindima zalamadolobha kamuva, yini esingayitomula kulemibhalo na?`

Abanye bafundile ngoNimrodi baphetha ngokuthi uyiqhawe elihloniphekile, njengawo amaqhawe anqobayo ezindabeni zabahedeni. Kodwa uma iBhayibheli limchaza yena njengo “namandla emhlabeni,” futhi “eyiphisi elinamandla phambi kukaJehovah,” akusona isincomo. UNimrodi mkhulu ngokwesilinganiso sakhe, futhi uma “phambi” kukaJehovah ngomqondo wokuthi udelela uNkulunkulu. Esikubona kulemibhalo ngukwanda kokuhlubuka kuNkulunkulu, ukuhlubuka okuyobakhona kuze, ekugcineni, kubhujiswe ingunaphakade.

`Kungani isono sokuhlubuka kuNkulunkulu siyisinyenyela kakhulu kunokuba sikubone kalula na? Singazivikela kanjani kulesosici sesintu na?`