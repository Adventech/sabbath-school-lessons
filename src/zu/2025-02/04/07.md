---
title:  Ukucabanga Kabanzi
date:   25/04/2025
---

Funda Isaya 44:24–45:13.

“Kancane, kancane, ekuqaleni ngokufihlekile nangokuthula, bese kuba ngokusobala ngenkathi iba namandla futhi izuza ukulawula imiqondo Yabantu, ‘imfihlo yobubi’ yaqhubeka nomsebenzi wayo wenkohliso nokuhlambalaza. Cishe ngokungabonakali imikhuba yobuhedeni yathola indlela yokungena ebandleni lamaKristu. Umoya wokuvumela isimo nokuhambisana wakhuzwa okwesikhashana yizintshushiso ezesabekayo ibandla eladlula kuzo ngaphansi kobuhedeni. Kodwa lapho kuphela ukushushiswa, futhi nobuKristu bungena ezinkundleni nasezigodlweni zamakhosi, bona [ubuKristu] bayeka ubulula bokuthobeka kukaKristu nabapostoli Bakhe bathatha ubukhwangukwangu nokuzidla kwabapristi babahedeni nababusi; futhi endaweni yezimfuno zikaNkulunkulu, bafaka izimfundiso zabantu kanye nezinkambiso. Ukuphenduka okuncane kuka-Constantine, esigabeni sokuqala sonyakakhulu wesine, kwaletha Injabulo enkulu; futhi izwe, lembathe isimo sokulunga, langena ebandleni. Manje umsebenzi wenkohlakalo waqhubeka ngokushesha. Ubuqaba, nakuba bubonakala bunqotshiwe, kwaba ngumnqobi. Umoya wabo walawula ibandla. Izimfundiso zabo, imigubho, nezinkolelo zafakwa Enkolweni nasekukhonzeni kwalabo abazibiza ngabalandeli bakaKristu.”—Ellen G. White, The Great Controversy, pp. 49, 50.

Ngokuhambisana Nombuzo ekupheleni kwesifundo sangoLwesithathu, asikho yini engozini sonke, ikakhulu lapho siqhubeka nokuba lapha, yokubeka “eceleni ukuthobeka okulula kukaKristu nabapostoli Bakhe” sithathe ubukhwangukhwangu, amandla, izikhundla, kanye nezilingo zezwe na? Uma sicabanga ukuthi akunjalo, siyazikhohlisa nje.

**Imibuzo Yokuxoxisana:**

`Ngenkathi uNkulunkulu edingisela eBabiloni abantu Bakhe, kwakuyisikhathi esasibuhlungu kakhulu. UAbrahama wayebizelwe ukuphuma e-Chaldea ukusungula abantu besivumelwano njengesibani somhlaba, manje basebethunjiwe beboshiwe ngamaketanga. Ngesikhathi sokuthunjwa kwabo, uNkulunkulu wabonisa uIsrayeli owakungabe kuyiko ukube babethembekile. U-Nebuchadnezzar, inhloko yohlelo olwaluphikisana noNkulunkulu, uyazinikele kuKristu (Daniyeli 4). Ekupheleni kokuthunjwa kwabo, uNkulunkulu uvusa inkosi yamaPeresi ukuba ibe ngomela uKristu, ikhulule abantu Bakhe eBabiloni futhi ibabuyisele Ezweni leSithembiso. U-Cyrus wayengeyena umIsrayeli, kepha uNkulunkulu waqoka yena ukubonakalisa icebo losindiso emhlabeni lapho ebuyisela abantu bakaNkulunkulu besivumelwano eJerusalema.Yiziphi izifundo esingazifunda uNhlabaelana nendlela uNkulunkulu abuka ngayo isintu ngokuthi manje wayesebenzisa abantu abangaphandle KukaIsrayeli ukufeza imigomo Yakhe na?`

`Singebe seBabiloni, kodwa ingakanani iBabiloni engaphakathi kithina na? Siyibona kanjani lenkinga, futhi, sigukuka kanjani na?`