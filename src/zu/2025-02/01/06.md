---
title:  Umfanekiso noma Kunjalo Ngempela na?
date:   03/04/2025
---

Okunye okusemqoka abafundi besiprofetho okumele babhekane nako yindlela yokunquma ukuthi ulimi lweBhayibheli kumele luthathwe lunjengoba lusho noma lungumfanekiso. Othile unquma kanjani ukuthi umbhali wayesebenzisa ulimi lwesingathekiso, futhi othile wazi kanjani ukuthi yiluphi uphawu olumelwe na? Indlela esemqoka yokukwenza lokhu ngukubuka indlela lowomfanekiso, uphawu, olusetshenziswe ngayo kulo lonke iBhayibheli, ngokumelene nokubuka indlela loluphawu olusetshenziswe ngayo ezikhathini zamanje. Ngokwesibonelo, abanye babona uphawu lwebhele kuDaniyeli 7 njengolukhomba kwi-Russia, ngoba lomfanekiso uvama Ukusetshenziswa namuhla njengophawu lwe-Russia. Lena akuyona indlela ephusile noma ephephile yokuhumusha izimpawu zesiprofetho.

**Buka imibhalo elandelayo, evumela iBhayibheli ukuba lizichaze ngokwalo. Yiluphi uphawu lwesiprofetho oluvamile kulemibhalo kudaba ngalunye, futhi iBhayibheli lithi lumele ini na?**

`Dan. 7:7, Dan. 8:3, Dan. 7:24`

`Samb. 1:16, Efes. 6:17, Heb. 4:12`

`Samb. 12:1; Samb. 21:2; Efes. 5:31, 32; Jer. 6:2`

Ngokulandela umthetho olula wokuthi iBhayibheli kumele livunyelwe ukuzichaza ngokwalo, Imfihlo eningi euNhlabaelana ngezimpawu zesiprofetho iyanyamalala. Ngokwesibonelo, sibona ukuthi uphondo lungaba wuphawu lwamandla epolitiki noma isizwe. Inkemba ingaba wuphawu lweZwi likaNkulunkulu, futhi, yebo, Owesifazane angaba wuphawu lebandla. Lapha sibona ngokusobala iBhayibheli lizichaza ngokwalo.

Okusele kokuba kuphendulwe, nokho, ngukuthi kungani uNkulunkulu akhuluma ngezimpawu Kunokuba abesobala na? Kungani, ngokwesibonelo, uPetro abhekise ngokufihlakele edolobheni laseRoma njengeBabiloni, ku-1 Petro 5:13 na?

Ziningi izizathu zokuthi uNkulunkulu akhethe ukuxhumana ngezimpawu kwisiprofetho. Odabeni lwebandla leTestamente Elisha, ngokwesibonelo, uma incwadi yeSambulo yayibeke obala iRoma njengomgqugquzeli wobubi obuningi, ukushushiswa okwasekukubi kwebandla kwakungaba kubi kakhulu. Noma ziyini izizathu, singathemba ukuthi uNkulunkulu ufuna siqonde ukuthi izimpawu zisho ukuthini.

`Nakuba ezinye izimpawu neziprofetho ziseyimfihlo, ukugxila kulokho esikuqondayo kungaluqinsa kanjani ukholo lwethu na?`