---
title:  Ukufunda Izwi
date:   02/04/2025
---

Ama-Seventh-day Adventist akweleta okuningi ku-William Miller ngokuqonda kwawo isiprofetho seBhayibheli. Nakuba ukuqonda kwakhe Izahluko ezisemqoka (njengoDaniyeli 8:14) kwakungaphelele, indlela ka-Miller, nokho, yayibalulekile, ngoba yaphendla indlela yokuzalwa kohlelo lwethu lwensali Yesikhathi sokugcina.

`Funda uMathewu 5:18, 2 Timothewu 3:15-17, no Luka 24:27. Lezizindimana zisifundisani uNhlabaelana nendlela okumele sibhekane ngayo nesiprofetho seBhayibheli na?`

Ngezindlela Ezithile, Ukufunda iBhayibheli akwehlukile nokuhlanganisa i-jigsaw puzzle enkulu. Uma uthatha nje izingcezu ezimbili noma ezintathu ndawonye, cishe kungenzeki ukubona umfanekiso ophelele. Mhlawumbe kulezozingcezu ezimbili noma ezintathu, ungabona ihhashi, bese uphetha ngokuthi uhlanganisa isithombe samahhashi. Kodwa ekwengezeleleni ezinye izingcezu kwembuleke inkukhu nenkomo, kuthi uma sewuhlanganise izingcezu ezingamakhulu, ekugcineni ubone ukuthi ubusebenza umfanekiso wezwe, kuwo okukhona nedolobha, ipulazi, kanye nokhahlamba kude le.

Enye yezindlela engumongo amanye amaKristu aphaphalaza ngayo ekufundeni kwawo iBhayibheli ngukuthi bathatha Izibalo njengeqoqo elingahlangene lezisho noma izaga abangazisebenzisa ekubhekaneni nesimo esithile. Abanye baguqukela esifundweni esilula esingaphambili kwe-Gideon’s Bible, lapho uthola khona izindimana ezinosizo kwizihloko eziningi bese bethatha ngokuthi zimele ukuphelela konke kwezimfundiso zeBhayibheli ngesihloko esithile.

Ngeshwa, benza ngendlela efanayo nakwisiprofetho, bethatha Indimana ngayinye ngendlela engekho kwingqikithi yendaba futhi bayiqhathanise nezigameko zangalesisikhathi Kunokuba bayiqhathanise neBhayibheli lilonke. Lokhu, nganxanye, kuholele ezincwadini ezilokhu zibhaliwe ngesiprofetho okumele njalo zibuyekezwe emuva kweminyaka embalwa ngoba zaziphaphalazile kulokho ezazikushilo ukuthi kuzokwenzeka—futhi nini.

Yingakho kusemqoka kakhulu ukuthi kungakhethwa nje imibhalo ethile ngesihloko esikhona, kunalokho Ukufunda ngokucophelela konke iBhayibheli elikusho uNhlabaelana naleso sihloko, futhi sinake nengqikithi yendaba yalombhalo, ngokunjalo. Kulula kakhulu ukutomula isahluko ngaphandle kwengqikithi yendaba futhi sisenze sisho noma yini esifuna siyisho.

`Abe yini Amava akho ngalabo abasebenzisa nje Kuphela imibhalo ethile ukuzama ukwenza iphuzu labo uNhlabaelana, akesithi, nesimo sabafileyo na? Noma nangalo iSabatha na? Iyiphi indlela engcono kunazo zonke yokuphendula na?`