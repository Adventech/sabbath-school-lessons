---
title:  Noma Ngubani Ofundayo, Makaqonde
date:   30/03/2025
---

Ngena kunoma yisiphi isitolo samaKristu sezincwadi ubuke izihloko zesiprofetho SeBhayibheli. Uzothola ngokushesha ukuthi kunentaphane edidayo yemibono nezihumusho, futhi kungaba nesilingo sokukholwa ukuthi akekho noyedwa ongaqonda lokho izincwadi ezinjengeSambulo ezikushoyo. Ngokwesibonelo, omunye umbhali uthi isitha sikaKristu yinto eyisingathekiso nje; omunye athi isitha lesi siseza; omunye athi kwakubhekiswe kokuthile noma kothile ngezikhathi zoMbuso wamaRoma wobuhedeni. Njengalokhu kwasho umshuuNhlabaeli omdala, “Mhlawumbe iBhayibheli lifana nemfijoli endala; ungadlala noma iyiphi Ingoma kuyo.”

IBhayibheli ngokwalo, nokho, alincomi lutho ngalokho. Kunalokho, lisimemela ukuba sifunde, lisikaza ukuthi uNkulunkulu akakhulumi ngeze, futhi nokuthi singalazi iqiniso lalokho Yena akusho ngeZwi Lakhe.

`Funda uMathewu 24:15; Sambulo 1:3; Mathewu 11:29; no Jeremiya 9:23, 24. Lezizibhalo zincoma ini uNhlabaelana nenhloso kaNkulunkulu yokuba Yena aqondakale na?`

Izizinda eziningi zemfundo ephakeme zinikeza izifundo “zeBebhayibheli njengombhalo nje,” noma Okuthile okufanayo. Kokholwayo, kungashaqisa ukuthamela izifundo eziningi, ukuba athole ukuthi u-professor ufunda iBhayibheli ngendlela efanayo nokufunda insumansumane yabangakholwa. Umqondo ngowokuthi kungase kube khona inhlansi “yeqiniso” kulezizindaba, kodwa othile angenza akuthandayo ngalezozindaba. Kulabothisha, umqondo wokuthi lencwadi yaphefumulelwa nguNkulunkulu uyinhlekisa.

Ngalokho, ofundisayo ufunda iBhayibheli kodwa akalizwa Izwi likaNkulunkulu likhuluma. Abanye bafinyelela eziphethweni ezimelene ngokusobala nombiko weBhayibheli. Ngaphandle kokuzinikela kuJehovah, futhi nangaphandle kwenhliziyo evuleleke ekufundeni iqiniso, labo abafunda iBhayibheli kungenzeka baphume bengagejanga nje umbiko walo kodwa bengasiqondanga isimilo sothando nesingcwele sikaNkulunkulu esembulwe emakhasini alo. Lokhu kulula ukuba kwenzeke Ngaphezu kokuba iningi licabanga, okuyisizathu sokuthi ukufunda nje iBhayibheli, kodwa izikhali ezifanele ungenazo futhi (okusemqoka kakhulu) umoya olungile, ngaphansi kokuholwa nguMoya oNgcwele, kungaba yingozi.

`Othile owayesaziwa ngokuthi umnene watholakala efunda iBhayibheli. Ebuzwa ukuthi Wenzani, waphendua, “Ngifuna izintuba zokuphuma. Ngicinga izintuba zokuphuma.” Kungani lokho kungumoya ongalungile ngempela wokuba nawo lapho sifunda iZwi likaNkulunkulu na?`