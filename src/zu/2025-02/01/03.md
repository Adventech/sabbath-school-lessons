---
title:  UNkulunkulu Ufuna Ukuqondwa
date:   31/03/2025
---

Ayikho into ebinda njengokufuna ukudlulisa okuthile ngenkulumo, mhlawumbe emtholampilo noma e-pharmacy, Ngenkathi usezweni Lokuhamba lapho ulimi lwakhona ungalwazi. Uyakwazi odinga ukukusho, kodwa awunawo amagama anele okukusho.

NgoNkulunkulu, kuvela inkinga ehlukile. “ ‘Ngokuba njengamazulu ephakeme kunomhlaba,’ ” kusho Yena, “ ‘kanjalo izindlela zami ziphakeme kunezindlela zenu, nemicabango yami kunemicabango yenu’ ” (Isa. 55:9, NKJV). Inkinga akuyona eyokuthi uNkulunkulu akanawo amagama okuxhumana nathi; inkinga ngukuthi thina asinawo amagama noma ubuhlakani obanele bokumqonda Yena ngokugcwele.

**Yini enconywa yilemibhalo elandelayo uNhlabaelana nokuqonda kukaNkulunkulu kuqhathaniswa nokwethu na?**

`Hub. 139:1–6`

`Hub. 147:5`

`Rom. 11:33`

`1 Johane 3:20`

Iqiniso lodaba ngukuthi ngeke sayiqonda ngokugcwele ingqondo kaNkulunkulu ngokuba ungowaphakade futhi wazi konke. Nembala, asikwazi nokuqonda konke uNhlabaelana neNdalo Yakhe; singakwazi kanjani ukuqonda ngokuphelele uMdali wayo na? Asikwazi.

Nakuba singeke saqonda konke, singakwazi ukuqonda lokho okudingekile ukuba sisindiswe. (Buka u-2 Tim. 3:14, 15). Ngenkathi abapostoli behlaziya ivangeli kwababebalalele, babevamile ukubhekisa esiprofethweni esigcwalisekile, kulokho esikwaziyo ukuthola ukuthi inhloso enkulu yesiprofetho kungukubonakalisa icebo losindiso. Ngempela, ekugcineni, isiprofetho seBhayibheli kumele, noma yikanjani, sisiholele kuJesu kanye nesithembiso sosindiso asinikeza wonke Umuntu.

Nembala, uJehovah, okungaye zonke izinto zadalwa (buka uKol. 1:16; Johane 1:1-3), wehla eza kulomhlaba futhi wazinikela Yena njengomhlatshelo esiphambanweni ngezono zawo wonke Umuntu, nalowo omubi kunabo bonke. Kungako ukuthandwa kwethu sonke nguNkulunkulu. Esesenzele konke lokhu, ngokusobala uJehovah angafuna wonke umuntu, nezingcoli zibaliwe, ukuba akwazi lokho asinikeza kona ngoJesu. Futhi isiprofetho sikwazi ukwenza lokho.

`Nakuba, yebo, kukuningi esingakwazi, kungani kusemqoka ukugxila manje kulokho esikwaziyo futhi silandele lokho esikwaziyo—ngokumelene nokuz indla ngalokho esingakwazi na?`