---
title:  U-Ruth no-Esther
date:   07/06/2025
---

### Funda Lokhu Kuleliviki

Ruth 1:1–5; Ruth 2:5–20; Job 1:6–11; Mat. 4:8, 9; Esteri 3:1–14; Samb. 12:14–17.

> <p>Indimana Yenkumbulo</p>
> “Kwathi lapho inkosi ibona u-Esteri inkosikazi emi egcekeni, wafumana umusa emehlweni ayo; inkosi yamelulela u-Esteri intonga yegolide esesandleni sayo. Wayesesondela u-Esteri, wasithinta isihloko sentonga” (Esteri 5:2, NKJV).

Kuleliviki siqhubeka nokubuka Izindaba ezimela izigameko Zesikhathi sokugcina. Ngokusebenzisa izigameko nabantu, uNkulunkulu usiza thina ukubona izinto Ngendlela Yena azibuka ngayo kanye nokusiza thina siqonde indlela yokuhumusha iziprofetho eziza kamuva, ezinikezwa ukusiza ukuqinisa ukholo lwethu.

Manje sibheka kwabesifazane ababili ababalulekile ozindaba zabo zithinte izinhliziyo zezizukulwane eziningi: u-Ruth no Esteri. Omunye ngumfelokazi ongenalutho othola ithemba emuva kokuhlangana noBowazi omnene, Isihlobo esingumhlengi. Umshado wabo sewube yindaba ethandekayo kumaKristu ngenxa yendlela ebonakalisa ngayo uthando lukaKristu ngathi. Enye yintombazanyana ehlala ezweni Lokuhamba eqwasha ngozungu lokubhubhisa abantu bayo futhi izithola ingene eshashalazini elikhulu ledrama evulelekayo yokubasindisa.

Kwisiprofetho, nembala, Owesifazane uluphawu olunamandla lwebandla likaNkulunkulu, okukhanyisa kakhulu endleleni uNkulunkulu athatha ngayo abantu Bakhe. Akesibuke Imibiko yezibhalo yalababesifazane ababili, ozimo zabo zempilo zigcinwe Ezwini likaNkulunkulu, futhi sitomule izifundo kumava abo.

_*Funda isifundo saleliviki ukulungiselela iSabatha, UNhlangulana 14._