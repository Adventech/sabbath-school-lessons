---
title:  Ukucabanga Kabanzi
date:   13/06/2025
---

Funda u-Ellen G. White, “The First King of Israel,” pp. 605, 606, in Patriarchs and Prophets.

“USathane uzovusa inzondo ngakwidlanzana elinqaba ukwamukela amasiko nezinkambiso ezivamile. Amadoda asezikhundleni futhi naziwayo ayohlanganyela nabangalawuleki kanye nababi ukubopha uzungu ngakubantu bakaNkulunkulu. Ingcebo, ubuhlakani, imfundo, kuyohlangana ekubazondeni. Ababusi, abafundisi, namalungu ebandla abashushisayo bayobenzela uzungu. Ngezwi nangokubhaliwe, ngokukloloda, ngokwesabisa, nokugcona, bazofuna ukuchitha ukholo lwabo. Ngamanga nangentukuthelo, amadoda azophehla imizwa yabantu. Ngokungabi no ‘Isho kanje Imibhalo’ ukumelana nabavumelana neSabatha leBhayibheli, bazobhenela ezenzweni zengcindezi. Ukuthola udumo nokuvumelana, izishayamthetho zizovumelana nemibango yemithetho yeSonto. Kodwa labo abasaba uNkulunkulu, Abakwazi ukwamukela isizinda esiphikisana nomthetho weMithetho Elishumi. Kulenkundla yempi kuyoliwa impikiswano enkulu phakathi kweqiniso kanye namanga. Futhi ngeke sangabaza ngokuthi udaba luuNhlabaelana nani. Namuhla, njengasezinsukwini zikaEsteri noModekayi, uJehovah uyovikela iqiniso Lakhe kanye nabantu Bakhe.”—Ellen G. White, Prophets and Kings, pp. 605, 606.

**Imibuzo Yokuxoxisana:**

`Kungani ucabanga ukuthi uNkulunkulu uvumela abantu Bakhe badlule ezikhathi ezilukhuni na? Siyini Isizathu sokukuvumela lokho na?`

`Okholwayo uzilungiselela kanjani ngokungase kubelukhini okuza nokuthembeka kuKristu na? Ulithola kuphi ithemba phakathi kwezimo ezilukhuni na?`

`Ucabanga ukuthi kungani sinomkhuba wokugxila ezintweni ezilukhuni zesiprofetho futhi sivumele zona ukwengamela isithombe esibanzi esinikeza Izindaba ezinhle na?`

`Umhlobo uza kuwe emuva kokufunda incwadi yeSambulo futhi athi uyithola “yesabisa.” Iyiphi indlela ongayisebenzisa ukumsiza aqonde ngokucacile futhi afumane ukuthula emqondweni na?`

`Othile uthi, “Angivumi ukuthi uNkulunkulu uyangithanda noma uyangifuna. Uma ubuwazi engikwenzile, ubuzosiqonda Isizathu.” Iyiphi impendulo obungayinikeza na? Izindaba zika-Ruthi noEsteri ziyazisa kanjani indlela yakho na?`