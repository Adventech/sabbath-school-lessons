---
title:  Indlala “Endlini Yesinkwa”
date:   08/06/2025
---

Abagxeki benkolo yobuKristu bavama ukukhomba esihlukwini sokuphila kulomhlaba njengobufakazi bokuthi: (a) uNkulunkulu akekho, noma (b) Yena akanawo amandla okungenelela uma kwenzeka izinto ezimbi, noma (c) Akanandaba uma silimala. Iningi lezindaba zeBhayibheli, nokho, zinikeza ubufakazi obuningi bokuthi lokhu kugabadela akulona iqiniso. Ngeqiniso, uNkulunkulu uyasivumela isintu sivune imiphumela yokuhlubuka kuYena. Kodwa ngaphandle kokumelana nokuzikhethela, Yena ukhona njalo, njalo esebenza emlandweni wesintu, njalo esiqhubela esixazululweni sokugcina senkinga yesono nokuhlupheka. Indaba ka-Ruth isinikeza lesosibonelo.

`Funda u-Ruth 1:1-5. Kwakuyibuphi ubunzima obawela kuNayomi no-Ruth, futhi kwabangwa yini na? Lokhu kusibonakalisa kanjani isimo isintu esibhekana naso manje na?`

Kunesibhinqo esitholakala emushweni ovula lendaba: kwabakhona indlala eyathinta i-Bethlehem, idolobha ogama lalo lichaza “indlu Yesinkwa.” Othile ukhunjuzwa ngenala yaseEdeni, lapho uNkulunkulu atshela uAdamu noEva, “ ‘Ungadla kuyo yonke imithi yensimu ngokuthanda kwakho’ ” (Gen. 2:16, NKJV). Isintu saqala ukubakhona enaleni, ngaphansi kokunaka koMdali onobubele, kodwa saguqula indima yaso njengabaqaphi bendalo saba yizigqila zesono. “ ‘Ngesithukuthuku sobuso bakho uyakudla isinkwa sakho, uze ubuyele emhlabathini,’ ” uNkulunkulu watshela uAdamu (Gen. 3:19, NKJV).

NjengoNayomi, siphuciwe ifa uNkulunkulu ayelihlelele thina ekuqaleni ukuba sibennlo, futhi izimpilo zethu seziphenduke ubunzima. IEdeni yayinikezwe njengesipho, kodwa kwakunemibandela: isintu sasikhululekile ukuba sihlubuke, kodwa lokho kwakuyosho ukuthi kwakuyomele sithwale umthwalo wokuzinakekela. Ekuqaleni, sasimele ukuba “sinqobe” wonke umhlaba ongazange uwe ngaphansi kwesibusiso sikaNkulunkulu, kodwa manje sasesibhekene nomsebenzi wokunqoba owileyo. Isintu esinomhobholo esincintisana ngobutyebi obuntulayo kuholela ebuhlungwini benhliziyo kanye nasekuhluphekeni okuningi.

Imbangalusizi ayikhulumeki: umhlaba usakhiqiza okuningi, ubufakazi obunamandla ngothando lukaNkulunkulu. Kepha phakathi komhawu wesintu kanye nokuhlaphaza kwesono, izwe ngezinye izikhathi libonakala sengathi liyasinqoba kunokuba thina sinqobe lona. Ngelinye ilanga, nokho, konke lokhu kuyophela.

`Nasemuva kweminyaka eyizinkulungwane eziyisithupha yesono nokufa, umhlaba usazembula kanjani Izimangaliso zothando lukaNkulunkulu kanye namandla Akhe okudala na?`