---
title:  UHamani no Sathane
date:   11/06/2025
---

Endabeni kaEsteri, sihlangana noHamani, olambele isikhundla kanye namandla. unikezwa isikhundla esikhulu embusweni, ngaphezu kwawo onke amakhosi (Esteri 3:1).

Uma sifunda uHezekeli 28:11-15 noIsaya 14:12-15 uNhlabaelana noLusifa, singathola ukuhambisana okuthile noHamani, isitha esibi sabantu abakhethiwe bakaNkulunkulu, onqaba ukukhothamela Ubukhulu bukaNkulunkulu. Izinhloso ezengamele zikaSathane zembulwa endabeni yokulingwa kukaKristu, lapho ethatha khona uJesu emusa endaweni ephakeme ukuyombonisa imibuso yezwe (Mat. 4:8-11). UKristu, njengoba sibonile, weza ukuzohlenga izwe futhi alibange njengeLakhe— futhi Yena wakwenza lokhu enjengomunye wethu. UJesu ungumhlengi owuzalo, futhi nembala inani alikhokha ukuhlenga izwe laliphezulu ngokwedlulele.

Encwadini yeSambulo, sibona ukuthi inkanuko kaSathane yamandla kanye nokukhonzwa iletha lomhlaba kumanqamu awo Okugcina. Izinkohliso zakhe zenza umhlaba “umangale” futhi ulandele isilo (Samb. 13:3, 4, NKJV), ngaphandle kwalabo ababonakalayo abanqaba ukukhonza yena. Kulababantu, uphendukela kwindluzula.

UHamani uqaphela ukuthi uModekayi—omunye wabantu abakhethiweyo bakaNkulunkulu—akamkhothameli noma avume ukuthi kwakuyilungelo lakhe “lokukhonzwa.” Yena “ugcwala ulaka” (Esteri 3:5, 6, NKJV), futhi uyazimisela ukususa bonke abantu bakaModekayi ebusweni bomhlaba.

`FundauEsteri 3:1-4, Sambulo 12:14-17, neSambulo 13:15.Yikuphi ukuhambisana okuthola phakathi kwalezizindimana na? Incazelo kaJohane yebandla lensali kaNkulunkulu ifana kanjani nencazelo kaHamani yabantu bakaNkulunkulu na?`

Omubi uwubangile lomhlaba, kodwa ubukhona babantu abathembekili kuNkulunkulu—abagcina Imithetho Yakhe—yenza ize Umbango wakhe wokubusa okuphelele. “Ngenkathi iSabatha liba yiphuzu elikhethekile lempikiswano kubo bonke ubuKristu, ukunqaba okuphikelelayo kwedlanzana ukuvumelana nombango odumile kuyobenza izinto zokuthukwa nokulahlwa.”—Ellen G. White, Signs of the Times, February 22, 1910.

`Cabanga ngezinto “ezincane” ezivivinya ukholo Lwakho manje. Uma uvumelana nazo, “izinto ezincane,” uyokwenzenjani ngenkathi kufika Isivivinyo esikhulu na?`