---
title:  Ngesikhathi Esifana Nalesi
date:   12/06/2025
---

Kunomkhuba oyishwa phakathi kwamanye amaKristu wokugxila ezintweni ezilukhuni zesiprofetho seBhayibheli. Siyabona ukuthi kuza izikhathi ezinzima, futhi ukufunda isiprofetho kungaba ngenxa yokwesaba, ukugxila ebunzimeni kunasesixazululweni esithenjisiwe sendaba. Nakuba uNkulunkulu engafihli lutho ngekusasa, futhi wethembekile Yena uNhlabaelana nezigameko ezizokwenzeka ukusukela manje kuze kube sekuvalweni kwempikiswano enkulu, kusemqoka njalo ukufunda indaba ize iphele.

Kunesifanekiso ezijwayelekile kwisiprofetho lapho uNkulunkulu ambula khona iqiniso ngenhlikinhliki edalwe ngukuhlubuka kwesintu, futhi asibonise imiphumela. Kodwa njalo Yena uveza ithemba. Abanye babeke iziprofetho zamanqamu Okugcina—“isikhathi senhlupheko kaJakobe”—ngokwesaba nokuthuthumela. Ngokungangabazi, imizuzu yokuvala ngeke ibelula kubantu bakaNkulunkulu. Kodwa nanjengoba isibikezelo sezikhathi ezinzima sithembekile, kanjalo nesithembiso sokukhululwa.

KwiSambulo 12, omubi ugijimisa umlobokazi kaKristu ngolaka lwenzondo, kodwa uNkulunkulu uyangenelela ukusindisa yena. Indaba kaEsteri nayo inendlovukazi enhle edlala indima engumongo kuledrama, futhi uNkulunkulu usebenzisa yena ngamandla ukusindisa abantu Bakhe.

`FundauEsteri 4:13, 14; Esteri 5:1-3; noEsteri 9:20-28. Zifundo zini esingazitomula kulezizahluko uNhlabaelana nesimo sethu emizuzwini yokuvalwa komlando womhlaba na?`

UNkulunkulu wavusa ibandla Lakhe lensali ngesikhathi esiqokiwe emlandweni. Njengoba izinsuku ezingu-1,260 ze-Dark Ages zazifinyelela ekupheleni, uNkulunkulu wabuyisa umlobokazi Wakhe ekucasheni (qhathanisa neSamb. 12:14) ukuba ahambise umbiko Wakhe womusa ezweni: Imibiko yezingelosi ezintathu. Silapha “ngesikhathi esifana nalesi” (Esteri 4:14).

UEsteri wathola ukuthi wayengeyedwa ekubhekaneni nokushushiswa okwakuphonswa phezu kwabantu bakhe nguHamani: wathola ukuthandwa yinkosi, futhi abantu bakhe ekugcineni bahlengwa. Nathi asisodwa lapho singena emizuzwini yokugcina yomlando wezwe—iNkosi isohlangothini lwethu, futhi abantu bakaNkulunkulu bazohlengwa, futhi.

`Izinto zahamba kahle, okungenani kulendaba, kubantu bakaNkulunkulu. Akwenzeki ngasosonke izikhathi, nokho, akunjalo na? Kungani, ke, kumele njalo sibuke ngokwesikhathi eside izinto ukuze sigcine ithemba esinalo kuKristu na?`