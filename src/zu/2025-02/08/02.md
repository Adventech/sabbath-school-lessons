---
title:  UMpristi Wethu Omkhulu
date:   18/05/2025
---

Ngenkathi uMose engamele ukwakhiwa kwetabernekeli, akavunyelwanga ukuba asebenzise noma yimuphi umfanekiso. UNkulunkulu wamnikeza umfanekiso wokuba awulandele. “ ‘Bhekisisa ukuba uzenze ngesifanekiso sazo owaboniswa sona entabeni’ ” (Eksod. 25:40, NKJV). Sithola encwadini yamaHeberu ukuthi isifanekiso esasetshenziswa kwakuyileso eseqiniso eliphakeme, indawo engcwele yasezulwini.

`Funda amaHeberu 9:11-15, uNhlabaelana noKristu njengoMpristi wethu Omkhulu endaweni engcwele yasezulwini. Lokhu kusifundiseni ngalokho asenzela kona na?`

Indawo engcwele Yasemhlabeni yayikhomba kuJesu ngeminingwane emangalisayo, ukusukela kumpristi nemihlatshelo, kuye kwifenisha kanye neminye iminingwane yesakhiwo. Konke kukhuluma ngoJesu.

Incwadi yeSambulo, nembala, inothe kakhulu ngemifanekiso yendawo engcwele. Sithola izibani zendawo engcwele ezindimaneni ezivulayo, umphongolo wesivumelwano ubalulwa ngokusobala esahlukweni sesine, kanye nokuningi okubhekise ethempelini. Ngaphandle kokuqonda indawo engcwele yeTestamente Elidala, akwenzeki ukubamba lokho uJohane aqondise kukho ezincazelweni zakhe zemibono. Amava akwaIsrayeli, uPawule uyabhala, “enzeka kubona njengezibonelo; futhi kulotshelwe ukusiyala thina, osekufikile kithi ukugcina kwezikhathi” (1 Kor. 10:11, NKJV).

Kuningi esingakufunda ekufundeni imininingwane yethempeli. Encwadini yamaHubo, sithola ingxenye ebalulekile yokuqonda eminye yalemininingwane: indlela abantu bakaNkulunkulu ngokwabo ababexhumana ngayo nethempeli. Sibona ukhasha lwendlela uDavide ayexhumana ngalo nendawo engcwele nezinkonzo zayo, futhi sibona ukusabela kwenhliziyo yabantu bakaNkulunkulu kulokho uMesiya ayezobenzela kona. Akuyona nje imifanekiso esisiza sibone uJesu; singahlwaya futhi amava kubantu ababeqonda lokho uNkulunkulu ayesifundisa kona ngendawo engcwele futhi sizitholele izifundo zamava ethu noNkulunkulu.

`Funda iHubo 122. Nakuba singasakwazi ukuya ngokuphathekayo “endlini kaJehovah” yasemhlabeni (ayisekho, futhi noma bekungakhiwa enye, ibingeke isho lutho), yiziphi izinto ezitholakala kumaHubo ezingasikhuthaza ngalokho uKristu asenzele kona na? Qaphela izindikimba zokuthula, ukuphepha, ukudumisa, kanye nokwahlulela.`