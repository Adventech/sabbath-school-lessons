---
title:  Umthetho Ezinhliziyweni Zethu
date:   20/05/2025
---

Insali ebuthene eSiyoni inegama eliqoshwe amabunzini alo: igama likaBaba kanye neleWundlu. (Ukuthi lokhu ngamagama amabili ahlukene kuyangabazeka; uJesu ungumfanekiso kaBaba!) “Igama” Ezibhalweni liphawula okungaphezulu kwebizo abantu ababizana ngalo; limele isimilo. Kuze kuba namuhla, amasikompilo amaningi asathi Othile “unegama elihle” ngenkathi abantu bethathela phezulu isimilo sabo.

`Funda uEksodusi 33:18-23, Eksodusi 34:1-7, neHubo 119:55. Ngenkathi uMose ecela ukubona inkazimulo kaNkulunkulu, yini uNkulunkulu athembisa ukumbonisa yona na? Ngenkathi uNkulunkulu ememezela igama Lakhe kuMose (Eksod. 34:5), yini eyalandela na?`

Abanye banomfanekiso wenkazimulo kaNkulunkulu ingukukhanya Okukhulu okwesabekayo, okuyincazelo efanelekile ngempela. Kodwa inkazimulo kaNkulunkulu ingaphezule nje kokuba yisikhangiso esibonakalayo; inkazimulo Yakhe iyisimilo Sakhe. Kunjalo futhi nangegama likaNkulunkulu.

Lapho iBhayibheli lichaza insali enegama likaNkulunkulu liqoshwe emabunzi alo, akukona nje ukuba nemibhalo ebonakalayo lapho; kungukuba nesimilo sikaNkulunkulu siqoshwe emqondweni wakho, Enhliziyweni yakho, ngalokho manje ezimpilweni zethu sibonakalisa uthando nesimilo sikaNkulunkulu. Wena udonsiswe wasondezwa kuNkulunkulu, futhi uthanda Yena ngokuthi Yena Ungubani nangokuthi Yena ukwenzeleni.

Kuyathathekisa, futhi, ukuthi ngenkathi uNkulunkulu ezichaza kuMose, Yena ukwenza lokho kuhambisana noMose amukela eminye Imithetho Elishumi, futhi eyisibonakaliso sesimilo Sakhe. Ngokufanyo, abantu “abanegama” likaNkulunkulu kwiSambulo 14 bachazwe njengalabo “abagcina Imithetho kaNkulunkulu.” Bese uqaphela amazwi atholakala kumaHeberu: “ ‘Yilesi sivumelwano engizakusenza nabo, emva kwalezo zinsuku, isho iNkosi: Ngiyakufaka imithetho yami ezinhliziyweni zabo, ngiyilobe engqondweni yabo,’ abe esethayisela Yena, ‘nezono zabo nobubi babo angisoze ngakukhumbula futhi’ ” (Heb. 10:16, 17, NKJV). Isibonakaliso esingaka sevangeli: nakuba umthetho kaNkulunkulu ubonakala ezimpilweni zethu, sisadinga ukuba Izono zethu “zingaphinde” zikhunjulwe.

Igama likaNkulunkulu yisimilo Sakhe. Umthetho Wakhe ongcwele ngumbhalo wesimilo Sakhe. Futhi labo ababuthene entabeni kaNkulunkulu engcwele ezinsukwini zokugcina bagcwele Ukuthanda uNkulunkulu, uthando olubonakala ngokulalela umthetho Wakhe.

`Uma sisindiswa ngokukholwa futhi hhayi ngomthetho, pho kuyini ukubaluleka komthetho kaNkulunkulu na? (buka u-1 Johane 5:3.)`