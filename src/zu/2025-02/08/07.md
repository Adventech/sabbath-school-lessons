---
title:  Ukucabanga Kabanzi
date:   23/05/2025
---

“AmaHubo kaDavide abhekana namava ahlukahlukene, ukusukela ekujuleni komuzwa wokuba necala kanye nokuzilahla kuye ekukholweni okuseqophelweni eliphakeme kanye nokuxhumana Okukhulu noNkulunkulu. Impilo yakhe ibonakalisa ukuthi isono singaletha kuphela ihlazo nosizi, kodwa uthando lukaNkulunkulu nesihawu kungafinyelela ekujuleni okudephile, ukuthi ukholo lungaphakamisa umphefumulo ophenduka ukuba wabelane ekubeni ngamadodana kaNkulunkulu. Kuzo zonke iziqiniseko eziqukethwe yizwi Lakhe, singesinye sobufakazi obunamandla ekuthembekeni, ngokulunga, kanye nomusa wesivumelwano sikaNkulunkulu. . . .

“ ‘Ngifungile kwinceku Yami uDavide . . . okungaye isandla Sami siyosekwa: ingalo Yami nayo iyakumqinisa yena. . . . Ukuthembeka Kwami nesihawu Sami siyakuba naye: futhi egameni Lami uphondo Lwakhe luyophakamiswa. Ngiyakubeka isandla sakhe nasolwandle, futhi isandla sakhe sokudla emifuleni. Uyakukhala kiMina, Wena unguBaba wami, uNkulunkulu wami, kanye neDwala losindiso lwami. Futhi ngiyakumenza yena izibulo Lami, eliphekeme ukwedlula amakhosi omhlaba. Umhawu Wami uyakumgcina ingunaphakade, futhi isivumelweno Sami siyakuma siqine ngaye.’ Ihubo 89:3–28.”—Ellen G. White, Patriarchs and Prophets, pp. 754, 755.

**Imibuzo Yokuxoxisana:**

`Isintu sibe yizehluleki ezinkulu ekugcineni Uhlangothi lwaso lwesivumelweno sikaNkulunkulu nathi. UDavide “Indoda esenhliziyweni kaNkulunkulu” nakuba enze amaphutha amakhulu, wakwazi ukudlulisa ngamandla Izimiso zosindiso kithina. Kungamuphi umqondo uDavide amela ngawo uJesu, owakwazi ukusigcinela Isivumelwano sikaNkulunkulu ngokuphelele na? Futhi kungani lokho uJesu akwenzela thina kuyikho kuphela ithemba lethu na?`

`Yiziphi Izahluko kumaHubo ozithole zinosizo ngokuthi zibokalisa Uhlobo lwamava odlule kuwona wena na?`

`Kungani amaHubo evama ukukhomba njalo ethempelini na? Yini esingayifunda othandweni lukaDavide lwendawo engcwele na? Lokhu kungasiza kanjani ukuba sithakasele lokho esinako kuJesu, njengoMpristi wethu Onkhulu wasezulwini “osesandleni sokunene sikaNkulunkulu, futhi osinxuselayo” (Rom. 8:34, NKJV) na? Kungani thina, esingabahlengiweyo, sidinga uKristu asinxusele ezulwini na?`

`Ngokombhalo ka-Ellen G. White ngenhla, abe yini amava akho Ngendlela uNkulunkulu aphakamise ngayo “umphefumulo wakho ophendukayo ukuba wabelane ngokuba ngamadodana kaNkulunkulu” emuva “kwehlazo nosizi” lwesono na?`