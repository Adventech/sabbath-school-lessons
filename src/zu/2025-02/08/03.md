---
title:  Entabeni ISiyoni
date:   19/05/2025
---

KwiSambulo 14, sithola abantu bakaNkulunkulu bemi Entabeni iSiyoni. Intaba iSiyoni yokuqala yayisentshonalanga nedolobha Elidala laseJerusalema namuhla futhi yayithathwa njengendawo yesihlalo sobukhosi sikaNkulunkulu, noma ubukhona Bakhe, phakathi kwabantu Bakhe. Ngokuhamba kwesikhathi, igquma lethempeli, eliseNtabeni iMoriya, laziwa njengeNtaba iSiyoni, nalo.

Ngamanye amazwi, lesibonakaliso esisemqoka sensali kaNkulunkulu yesikhathi sokugcina sethulwa ngolimi lwendawo engcwele, njengayo yonke imibono esemqoka encwadini yeSambulo. Sibonge kwiWundlu, abantu bakaNkulunkulu basentabeni Yakhe engcwele!

`Funda amaHubo 15 no 24, lapho uDavide ebuza umbuzo osemqoka: “Ngubani oyakuhlala entabeni yakho engcwele na?” Qhathanisa impendulo yakhe kulamaHubo nencazelo yabantu abami eSiyoni kwiSambulo 14:1-5. Yikuphi ukuhambisana okutholayo na? Othile uba kanjani yingxenye yaleliqembu na? Yini ukubaluleka kokuthi igama likaBaba lilotshwe emabunzini abo na? (Samb. 14:1).`

Incazelo yalabo abavunyelwe ebukhoneni bukaNkulunkulu etholakala kwiHubo likaDavide ingumqansa Omkhulu ukuba izoni ziyifeze. Ngubani phakathi kwethu ngeqiniso ongasho ukuthi ubeqotho zonke izikhathi na? Noma okhulume iqiniso ezinhliziyweni zethu (Hub. 15:2) na? Akekho kithina ongathi “ngeke sanyakaziswa” (Hub. 15:5, NKJV). Uma sithi asikaze sone, iBhayibheli lifundisa ukuthi, asinalo iqiniso kithina (1 Johane 1:8).

Singafinyelela esiphethweni esisodwa sokuthi yiWundlu elisenza sikwazi ukuma eSiyoni. Iwundlu alibalulwa eHubeni likaDavide, kodwa ngokuphazima liyaqhamuka encazelweni etholakala kwiSambulo 14. Kucishe kusengathi iSambulo 14 siphendula umbuzo kaDavide. Njengoba manje iWundlu likaNkulunkulu limi Entabeni iSiyoni, endaweni engcwele, singakwazi nathi ukuba khona ngoba ukulunga Kwakhe okupheleleyo kunikezwa thina ngokholo. singaba “nesibindi sokungena endaweni engcwele ngegazi likaJesu ngendlela asivulela yona, indlela entsha ephilayo, edabula isihenqo, okungukuthi inyama yakhe” (Heb. 10:19, 20, NKJV). Ngaphandle kwegazi Lakhe, yiliphi ithemba esinalo na? Alikho, empeleni.

`Cabanga ngazo zonke izithembiso zeBhayibheli zokunqoba isono. Kungani, nazo lezozithembiso, sisazithola sisilela esibonelweni esiphelele uJesu asibekele sona, futhi kungani sidinga impilo Yakhe ephelele esikhundleni sethu na?`