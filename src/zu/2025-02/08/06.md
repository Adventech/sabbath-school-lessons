---
title:  Fundisa Izoni Indlela Yakho
date:   22/05/2025
---

Emuva kokuba iNkosi ibonakale kuIsaya embonweni wesigodlo kaIsaya 6:1-8, futhi nasemuva kokuba uIsaya etsheliwe ukuthi “ububi bakhe bususiwe” futhi “nesono sakhe sihlanjululiwe,” wabe esephendula ubizo lukaNkulunkulu ngokuthi, “ ‘Ngilapha! Ngithume!’ ” (Isa. 6:8, NKJV). Okungukuthi, lapho esazi ukuthi wayelungile noNkulunkulu, futhi nakuba ewazi amaphutha akhe, wayekulungele ukusebenzela iNkosi.

Akunjalo nangathi na? Singalumemezela kanjani usindiso kwabanye uma thina singenalo na? Futhi singaba nalo, ngokukholwa kuJesu nakulokho asenzele kona.

`Funda iHubo 51:7-15. Siyini isithembiso sikaDavide emuva kokuba ethethelelwa futhi wahlanzwa esonweni sakhe na?`

Ukubizelwa ebukhoneni bukaNkulunkulu, ekugcineni, kungukuthunywa. Ekuhlakanipheni Kwakhe, uNkulunkulu unikeze abahlengiweyo ukuba besebenze njengezwi Lakhe eliphambili ezweni eliwileyo. Ezikhathini ezithile, amandla abantu Bakhe emhlabeni ayozwakala kakhulu. Isambulo 18:1 sisitshela ukuthi ukuncenga Kwakhe kokugcina kwezwe eliwileyo kuyokhanyisa wonke umhlaba.

“Lapho nje Othile eza kuKristu kubakhona Enhliziyweni yakhe Ukulangazelela Ukwazisa abanye ngesihlobo esiyigugu asitholile kuJesu; iqiniso elisindisayo nelingcwalisayo alikwazi ukuvalelwa Enhliziyweni yakhe. Uma sigqoke ukulunga kukaKristu futhi sigcwaliswe yinjabulo kaMoya Wakhe ohlala ngaphakathi, siyokwehluleka ukuthula. Uma sinambithe futhi sabona ukuthi iNkosi ilungile siyoba notho lokusho. NjengoFiliphi ngenkathi ethola uMsindisi, siyomema nabanye ebukhoneni Bakhe.”—Ellen G. White, Steps to Christ, p. 78.

KwiSambulo 14, Imibiko yezingelosi ezintathu isekelwe “evangelini laphakade” (Samb. 14:6). Okungukuthi, nangaphambi kokumemezela ngokukhonza lowo “ ‘owenze izulu nomhlaba, ulwandle nemithombo yamanzi’ ” (Samb. 14:7, NKJV), noma uNhlabaelana nokuwa kweBabiloni (Samb. 14:8), noma uNhlabaelana nokukhonza “isilo nomfanekiso waso” (Samb. 14:9)—isisekelo sevangeli, sosindiso kuJesu, siyamemezelwa. Futhi kungenxa yokuthi izixwayiso nemibiko yezingelosi ezintathu azisho lutho ngaphandle kwethemba kanye nesithembsio labo abamemezela lemibiko abanazo kuJesu nakulokho Yena abenzele kona. Ngaphandle “kwevangeli laphakade,” ngempela asinalutho lwexabiso lokusho emhlabeni.

`Gxila kakhulu ekutheni, nangaphambi kokuba kuqale ukumemezelwa kwemibiko yezingelosi ezintathu, sibhekiswa “kwivangeli laphakade.” Yini okumele lokhu kusitshele kona ngokuba yisisekelo kwaleliqiniso kukho konke esikukholwayo na?`