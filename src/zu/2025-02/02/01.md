---
title:  Isisekelo SikaGenesisi
date:   05/04/2025
---

### Funda Lokhu Kuleliviki

Isa. 40:7, 8; Gen. 22:1–13; Johane 3:16; Samb. 5:5–10; 1 Kor. 15:15–19; Samb. 12:1–9.

> <p>Indimana Yenkumbulo</p>
> “Ngangomuso wabona uJesu eza kuye, wathi: ‘Bheka! iWundlu likaNkulunkulu elisusa izono zezwe!’ ” (Johane 1:29, NKJV).

Enye yezinkinga ezinkulu ngezihumusho zanamuhla zesiprofetho seBhayibheli, njengakwiSambulo, ngukuthi ziyasilela ekuboneni izisusa sasemandulo zeSambulo. Umbhali uhlawumbisela ngolwazi lweTestamente Elidala futhi asebenzise imiqondo eyayaziwa kahle yilabo ayebabhalela.

Nakuba ukuhlola lonke iBhayibheli ufuna imibhalo efana nalowo owufundayo kwiSambulo kulusizo, kukhona nezibhalo ezingumongo ezibeka Isisekelo sokuqonda incwadi kangcono kunezinye izibhalo. Lokhu kuyiqiniso kakhulu ngoGenesisi, obeka indlela okungayo umhlaba wethu wawela kwinxushunxushu yesono. Cishe yonke imiqondo ebalulwe kwiSambulo iqhamuka—ngesimo esithile—kwizahluko zokuqala zeBhayibheli.

Kuleliviki, sizofunda idlanzana lemiqondo emikhulu engumongo weSambulo. Miningi, futhi ngalokho sizokhetha embalwa ukubonakalisa iphuzu elibaluleke kunawo onke lokuthi ukuqonda izisekelo zasemandulo ezisemuva kweSambulo kwenza umfundi abone izincazelo ezithile kumbhalo ngamunye, okuthi ngamunye wethule izifundo ezibalulekile uNhlabaelana nesimo somuntu, sikaNkulunkulu, kanye nempi eliwa emkhathini futhi, ngalokho, ezimpilweni zethu, ngokunjalo.

_*Funda isifundo saleliviki ukulungiselela iSabatha, UMbasa 12._