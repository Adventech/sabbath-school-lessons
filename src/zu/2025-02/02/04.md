---
title:  "Umbuzo KaIsaka: Liphi Iwundlu Na?"
date:   08/04/2025
---

Ukubalulwa kokuqala kwe-seh (Heberu: iwundlu) eBhayibhelini kwenzeka endabeni efanayo kuyo okubalulwe ngokokuqala uthando, Genesisi 22. Iwundlu, nembala, ngolunye lwezimpawu eziphikelelayo elitholakala encwadini yeSambulo, lapho uJesu ebizwa “ngeWundlu” izikhathi eziphezu kwamashumi amabili. Kweminye yemibono enamandla kunayo yonke kwiSambulo—ukuvakashela esigodlweni sikaNkulunkulu kukaJohane kwizahluko sesine nesesihlanu—iWundlu lidlala indima ebalulekile.

`Funda uGenesisi 22:7, 8; Eksodusi 12:3-13; neSambulo 5:5-10. Indaba KaIsaka ecishe ebangumhlatshelo isisiza kanjani ekuqondeni indlela iwundlu elisetshenziswa ngayo njengophawu na? Lendaba ihlangana kanjani nalokho uJohane akubona kwiSambulo 5 na?`

Ukubalulwa kokuqala kwe-seh (iwundlu) eBhayibhelini kuza njengesimo sombuzo KaIsaka: “Liphi iWundlu na?” (Gen. 22:7). Ngokuthathekisayo, lonke iBhayibheli liphendula lowo mbuzo ngemininingwane emikhulu. Ezinye izincwadi ezingu-38 zeTestamente Elidala ziholela umfundi endleleni kuyo umbuzo KaIsaka uqhubeka nokuphendulwa ngemininingwane eyandile, ukusukela kwimikhuba yePasika kuye ekuqaleni kokufika kukaDavide kuye phambili. Yonke indaba igamfulwa yiziprofetho eziningi zikaMesiya okulindelwe ukuba ziphendule Umbuzo KaIsaka. Bese kwiTestamente Elisha, Umbuzo uphenduleke ngenkathi uJesu ebonakala enyameni negazi, esebenza phakathi kwabantu Bakhe, kuthi ekugcineni anikele impilo Yakhe esiphambanweni.

Kusenjalo, buka ukubalulwa kokuqala kweWundlu kwiVangeli likaJohane, kuJohane 1:29-34. Kungabonakala sengathi uJohane Umbhabhathizi wayewuphendula ngokwakhe Umbuzo KaIsaka, futhi nesimo sasifanele kakhulu. Izoni ziyaphenduka futhi zingena emanzini ngokubhabhathizwa, okuphawula ukufa kwesono nokuqala kwempilo Entsha. Kulengqikithi, uJesu, iWundlu likaNkulunkulu, ngokuphazima, uyaqhamuka futhi, ngokukaMathewu, amazulu ayavuleka ukumemezela Yena: “ ‘Lo uyiNdodana yami ethandekayo engithokozile ngayo’ ” (Mat. 3:17, NKJV). Qaphela indlela izwi, Ingelosi KaJehovah, futhi ememezela ezulwini isisombululo senkinga kaAbrahama noIsaka (Gen. 22:11–14).

Uma uhlanganisa konke ndawonye, kusobala ukuthi uJesu, iWundlu likaNkulunkulu, ungoThatha indawo Yethu. Lokhu Kubeka obala kakhulu ekuqondeni kwethu kweWundlu elibulewe embonweni kaJohane.

`Kungani Ukwazi ukuthi uJesu Ungothatha indawo Yethu kuyisisekelo esikhulu sosindiso lwethu na? Yiliphi ithemba obungaba nalo ngaphandle Kwakhe, njengaLowo othatha indawo Yethu, ikakhulu ekwahlulelweni na?`