---
title:  Ukubhekana Nokufa
date:   09/04/2025
---

Mhlawumbe into enonya kakhulu ngokuphila emhlabeni owehlukene noMdali wawo yindlela ukufa okucasha ngayo ngemuva kwakho konke ukuphila, kulinde ukugadla noma yinini. Kungu“mvuzo wesono,” inhlawulo esiyikhokha Ngenxa yokuhlukana noMthombo okungukuphela kwawo wokuphila ezweni lonke: uMdali. Ngalokho, kudlala indima enkulu kwisiprofetho seBhayibheli, ngokubakhona futhi, okusemqoka kakhulu, nangesisombululo sako, esitholakala Kuphela kuJesu kanye Nokufa Kwakhe nokuvuka.

Kokubili ukubalulwa kokuqala kokufa eBhayibhelini kanye nokwezeka kwakho kokuqala kwembula okuningi kulendikimba kwisiprofetho, kusisize ekuqondeni ukudepha kwenkinga yesono, futhi kusinikeze izikhali ezibalulekile zokuqonda isisombululo sikaNkulunkulu salenkinga.

`Funda uGenesisi 2:15-17, Genesisi 4:8-15, 1 Korinte 15:15-19, neSambulo 1:18. Lezizahluko—ezifaka nokubalulwa okokuqala kanye nokwenzeka kokufa— zisitshelani ngesizathu sokufa kwabantu, ngendlela uNkulunkulu abuka ngayo ukufa, nokuthi siyini isisombululo Sakhe senkinga Yethu na?`

Sivamile ukuthi “ukufa kuyingxenye yokuphila.” Lokho kungamanga. Ukufa kumelene Nokuphila, kungukuqaqulula ukuphila; kuyiselelesi okwakungamele sibe yingxenye yamava ethu lapha. Nakuba sesikujwayele ukufa, izinhliziyo zethu ziqhubeka nokukhala kakhulu lapho zinqwamana nako, sengathi isintu sonkana siyabona ukuthi kukhona okungalungile kakhulu ngako. Kubuhlungu kunjalo ukufa, kukhona izikhathi zokufa ezibonakala zibuhlungu kakhulu kunezinye, njengokufa kwengane. Isikhathi esiningi, silindele ukuthi abazali bandulele abantwana babo ekufeni, futhi sesize sakwamukela lokho njengohlelo olujwayelekile lwezinto.

Ukufa kokuqala okubaluliwe Ezibhalweni, nokho, kuphikisana nalokho okulindelekile. Ngaphambi kokuba uAdamu noEva babhekane Nokufa, baba namava ayisihluku okufa kwendodana yabo Elungileyo ibulawa ngumfowabo ongalungile. Kwakungukufa okungenabo Ubulungiswa.

Cabanga ngoJesu, Olungileyo ebulawa ngabangalungile, njengaye uAbeli. Yikuphi ukufa okwakungalungile okwedlula okukaKristu na? Yikuphi okunye ukuhambisana ongakuthola phakathi kokufa kukaAbeli kanye nalokho kukaKristu esiphambanweni na? Indlela yokufa kukaAbeli ingasisiza kanjani ekuqondeni Isizathu sokuthi uJesu “unokhiye beHaydesi [ithuna] kanye Nokufa” kanye nalokho uNkulunkulu akunikeza thina kuYena na?

`Ngaphandle kokuba inkinga yokufa ixazululwe, kungani izimpilo zethu ekugcineni ziyize na? Leliqiniso lisifundisani uNhlabaelana nokuthi kumele sikubonge ngakanani lokho uJesu asenzele kona na?`