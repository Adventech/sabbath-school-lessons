---
title:  Inyoka
date:   10/04/2025
---

Udaba lokukhonza luyisihloko esingumongo encwadini yeSambulo. Umqambi kanye nonika amandla Izinhlelo zamanga zokukhonza uvezwa njengo-“drago” (Samb. 13:2-4), futhi ubunyoka okuchazwa ngabo lengelosi ewileyo abuyona ingozi. Bukhomba ngokusobala emuva Ensimini yase-Edene, lapho inyoka yangena eparadesi futhi yavumisa uAdamu noEva ukuba bayilandele ekuhlubukeni kuMdali.

`Qhathanisa uGenesisi 3:1-5 neSambulo 12:1-9. Yiziphi ezinye izindikimba ezifanayo kulemibiko na? Imininingwane etholakala ekwethuleni inyoka kuGenesisi isisiza kanjani ekuqondeni ezinye zezinto ngaphambilini ezaziholele empini ezulwini ebalulwe kwiSambulo na?`

Kunemibiko emibili Ezibhalweni lapho uSathane eholela ophathe lonke izwe. KuGenesisi, ngesikhathi kukhona nje abantu ababili abaphilayo; bese kuba kumbiko onikezwa kwiSambulo 12 no 13, lapho uSathane evezwa njengalowo “okhohlisa izwe lonke” (Samb. 12:9) futhi kunguyena onikeza amandla isilo futhi aholele lonke izwe” ekukhonzeni sona (Samb. 13:2, 3). Enye yezindikimba etholakala kwesiprofetho seBhayibheli ngeyesimo esingaguqukiyo sempikiswano enkulu. Isimilo sikaNkulunkulu kanye neZwi akuguquki, futhi kanye nezinhloso zomubi.

Ngenhlanhla, Ngenxa yokuthi isimo sempikiswano enkulu asiguquki, futhi nokuthi sinezinkomba ezisobala Ezibhalweni zesiprofetho, amaKristu ayakwazi ukuhlunga izinkambiso futhi abone lapho izihibe kwezikamoya zingabakhona. Njalo uNkulunkulu uyolokhu enguNguye, njengalokhu kunjalo nangomubi. Usathane angembhatha izinto zokuzifihla eziyinkulungwane, kodwa Umlando wezinkulungwane wokuwa kwesintu, uhambisana nemifanekiso yesiprofetho elotshwe kwiSambulo, ibonisa ukuthi akachezuki ohlelweni alusebenzisa eEdeni. UNkulunkulu usithembisile ubuhlakani nokuqonda (Jakobe 1:5), futhi sihlome ngesiqiniseko seZibhalo, akumele siwele emangeni omubi. Nakuba, ngeshwa, iningi liwele kuwo, futhi bebaningi abasazowela kuwona, ngokunjalo.

`Buka indlela isikompilo eliguquka ngayo ngokuhamba kwesikhathi. Izinkambiso zomphakathi ziyachezuka; izinto ezazamukelekile azisavumelekile, kanjalo ngokuphendukezelwe. Sinikezwe ukuthi izinto eziyisisekelo kanye nabalingiswa kwimpikiswano enkulu akuguquki, yini okumele umKristu ayiqaphele ekuhloleni ukuchezuka kwezesikompilo na? Ngokwesibonelo, amanga okuqala ashiwo ngomubi, njengalawo okuthi ngeke nife, futhi niyoba ngonkulunkulu—uyawathola eshiwo kuwe namuhla yisikompilo lakho na?`