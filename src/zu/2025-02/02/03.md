---
title:  Ukuqonda Uthando LukaNkulunkulu
date:   07/04/2025
---

Okuyingxenye yokuba nefa lesono kusho ukuthi Ukubuka kwethu izwe kungcoliswe ngukuthambekela kwethu emoneni nasekuzidleni. Sibona izwe ngokokubuka kwethu okufiphele, kunokukaNkulunkulu owazi konke. Mhlawumbe awukho umqondo ophendukezelwe kakhulu yisintu esonile kakhulu kunalowo “wothando.” Isikompilo elidumile livama ukuthuthukisa ukuqonda ngothando okugxile ekufezeleni umina kunabanye. Lokhu kubuka okugxile kumina kuyinto eyenze kubelukhuni kithina ukuqonda indlela uNkulunkulu asibuka ngayo lesisihloko.

Ukuqonda isimo sothando yinto esemqoka ekuqondeni isiprofetho seBhayibheli. Enye yezindikimba ezingumongo kwimpikiswano enkulu ngukubakhona kokungaqondi Okukhulu uNhlabaelana nesimilo sikaNkulunkulu. U-Ellen G. White, nembala, uphothula umbhalo wakhe we-The Great Controversy ngokuthi: “Lonke izwekazi lihlanzekile. Ukushaya okukodwa kokuzwana nokujabula kukhona kuyo yonke indalo. Kusukela kuYena owadala konke, kugeleza impilo nokukhanya ne Njabulo, kuyo yonke imikhakha yesikhala esingenamkhawulo. Ukusukela kuhlamvana lwe-atom kuye emhlabeni Omkhulu kunayo yonke, zonke izinto, ezibonakalayo nezingabonkali, ngobuhle bazo obungasithekile kanye nentokozo epheleleyo, zimemezela ukuthi uNkulunkulu uluthando.”—The Great Controversy, p. 678.

`Funda uGenesisi 22:1-13. Ukubalulwa okokuqala “kothando” eBhayibhelini kutholakala kuGenesisi 22:2. Lendaba isifundisani ngesimo sothando lukaNkulunkulu na?`

Khathisimbe, Ngaphezu kokuthola ukubalulwa kokuqala komqondo eBhayibhelini, kungasiza ukuthola ukushiwo kokuqala kwalowo mqondo ezincwadini zeBhayibheli ngayinye—ikhakulu kumaVangeli. KuMathewu 3:17, Marko 1:11, Luka 3:22, no Johane 3:16 sithola ukubalulwa kokuqala “kothando” kwiVangeli ngalinye.

Ngokwesibonelo, ukubalulwa kokuqala “kothando” kuJohane (Johane 3:16) kukhanyisa ngokukhethekile: kubonakala kubhekise endabeni kaIsaka phezu kwealtare. Ukholo LukaAbrahama kuNkulunkulu lwalungangokuba wayemethemba Yena, ekhetha ukukholwa ukuthi uNkulunkulu wayengayivusa Indodana yakhe uma eqhubekile nomhlatshelo (Heb. 11:19). Kwakubhekisa othandweni lukaNkulunkulu lwabantu. Yena wasithanda kangangokuba Yena “wanikela ngeNdodana Yakhe okungukuphela kwayo” (buka uGen. 22:2, 12, 16)—futhi, wayeseyivusa Yona kwabafileyo. Ngalokho, sinikezwa isambulo sohlobo lothando, uthando oluzinikelayo, uNkulunkulu analo ngathi.

`Siqala kanjani ukubonakalisa kwabanye loluhlobo lothando oluzinikelayo uNkulunkulu analo ngathi na? Kungani, kwabaningi bethu, loluhlobo lothando lungesona isisekelo kithina na?`