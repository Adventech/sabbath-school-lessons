---
title:  Isimiso “Sokubalulwa Kokuqala”
date:   06/04/2025
---

Izinhlelo eziningi zemfundo ziqala ngesifundo esengamele konke (esivama ukunikezwa isibalo “101”), isifundo esengamela izimiso ezibanzi neziyisisekelo esizoba yisisekelo semfundo eqhubekayo lapho udepha esihlokweni. Ngokufanayo, Ngenkathi ufunda kulo lonke iBhayibheli, usheshe uthole ukuthi uNkulunkulu naye unesifundo esiyisisekelo encwadini kaGenesisi, lapho ethula khona imiqondo ezohlolwa kabanzi kulo lonke iBhayibheli.

Ngokukhuluma okujwayelekile, isikhathi sokuqala umqondo noma uphawu lubalulwa eBhayibhelini—ikakhulu uma kusezahlukweni zokuqala zikaGenesisi—uzothola ukuthi kusekwa ukuqonda okujwayelekile ngalowo mqondo, okuzosiza wena uqonde indlela osetshenziswe ngayo kamuva.

Abaye abafundi beBhayibheli babhekisa kulokho njengo“mthewtho wokubalulwa kokuqala,” nakuba kungabizwa ngokufanele ngokuthi yisimiso (noma isifaniso) kunomthetho, ngoba ngempela akuyona into engaguqukiyo, futhi kuningi okungaphandle kwalomthetho. Isifaniso esibonakala sivumbuka, ekufundeni nje iBhayibheli nakwisiprofetho seBhayibheli, ngesokuthi uNkulunkulu wondla kancane, kancane abantwana Bakhe ngolwazi ngokuhamba kwesikhathi, eqala ngomqondo oyisisekelo bese ewandisa kakhulu ngokuhamba kweminyaka noma iminyaka-khulu.

`Funda uIsaya 40:7, 8; Malakhi 3:6; no Heberu 13:8.Yisiphi isimiso ongasitomula kulemibhalo esingakusiza uqinise Ukufunda kwakho kwesiprofetho na?`

Iningi lezwe lesimanje likhuluma “ngobuqiniso” kune “qiniso,” ngoba kuthathwa ngokuthi “iqiniso” liyinto ekhandekayo engaguka ngokuhamba kwesikhathi. Noma, kwezinye izimo, umqondo “weqiniso” ngokwawo uthathwa njengosolekayo.

Lapho uNkulunkulu eseka iqiniso, nokho, akawuguquli umqondo Wakhe. Uma eke waqala ukufundisa abantu Bakhe iqiniso, singaqiniseka ngokuthi ukuphindaphindwa kwalezozimiso ezifanayo zeBhayibheli noma izindikimba aziyiguquli Incazelo yazo Kepha, ngokumelene, zikhanyisa kabanzi leyoncazelo. Kwenza umqondo Omkhulu ekufundeni isiprofetho, nokho, ukuba nokuqonda okuhle kwencwadi kaGenesisi, lapho uthola khona imiqondo eminingi engumongo ichazwa okokuqala, bese uthatha lesosisekelo sokuqonda Ngenkathi uhlola lonke iBhayibheli.

`Kungani kusemqoka kakhulu ukuba singavumeli noma ngubani nanoma yini, noma ngabe ihleleke kangakanani, ukuba ithene amandla ukholo lwethu eBhayibhelini kanye nakumaqiniso angenakuphosisa eliwafundisayo na? Yiziphi izindlela ezinyenyayo lokhu kuthena okungenzeka ngazo na?`