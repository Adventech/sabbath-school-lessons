### Izandulela ZesiProfetho

Ngezikhathi se-Gulf War Yokuqala (1991), umbhali nesikhulumi esiqavile samaProtestanti sasiqinisekile ngokuthi Incwadi yeSambulo yayibikezele ngalempi. Impikiswano yakhe yayigxile eqinisweni lokuthi amanye amahelicopter kulempi ayefana namaqhwagi abonakaliswa kwiSambulo 9. “Yayisivula umgodi wakwalasha; kwenyuka umusi emgodini njengomusi weziko elikhulu, kwafiphazwa ilanga nomkhathi ngomusi womgodi. Kwaphuma isikhonyane emsini, seza emhlabeni, sanikwa amandla njengamandla abanawo ofezela bomhlaba” (Samb. 9:2, 3, NKJV).

Akuyona indlela engcono yokuhumusha Isiprofetho sebhayibheli, akunjalo na? Kepha, izihumusho ezinjengalezi zivamile. Empeleni, eminyakeni eminingi izincwadi eziningi, izibhalo, ama-video, manje nama-website, anikezelwe esiprofethweni, enze izibikezelo eziningi, kufaka nokumisa usuku, uNhlabaelana nezigameko zokugcina—imvamisa konke kuncike ezimpini noma kwizinxushunxushu zase-Middle East.

Futhi, isimanga sezimanga, kuzo zonke izikhathi lezozibikezelo azibi yiqiniso.

Njengama-Seventh-day Adventist, sithatha indlela ehlukile, indlela egxile kuKristu, lapho ukugxila kwesiprofetho kungekho endaweni eyodwa e-Middle East kanye nanoma yiziphi izimpi ezenzeka khona. Kunalokho, sibuka iziprofetho ngesibuko sempikiswano enkulu Ephakathi kukaKristu kanye noSathane—ukulwisana okusemhlabeni wonke okuyofika kuvuthondaba ngenkathi abantu bakaNkulunkulu, amaJuda nabeZizwe (buka iSamb. 12:17, Samb. 14:12) bebhekana namanqamu Okugcina, agxile ekukhonzeni uMdali (buka iSamb. 14:7), ngokumelene nesilo nomfanekiso waso.

Into esemqoka ekuqondeni leziziprofetho Zesikhathi sokugcina nguDaniyeli 2, oqukethe hhayi Kuphela uhla lomlando lweziprofetho kodwa ukhiye wokuhumusha izincazelo zazo, ngokunjalo.

UDaniyeli 2 ubonakalisa imibuso emine yomhlaba—Bhabhiloni, Media-Persia, Greece, Rome—ilandelwa nguNkulunkulu eseka umbuso Wakhe waphakade “ ‘ongasoze wachithwa nobukhosi bawo bungayikushiyelwa kwabanye abantu, kepha uyakuchoboza, uqede yonke le mibuso, wona uqobo ume phakade’ ” (Dan. 2:44, NKJV). Iziprofetho ezihambisanayo kuDaniyeli 7 no 8 ziqukethe okufanayo, ukuthi lemibuso yomhlaba iyaqubuka futhi inyamalale kuze kusekwe ngokwaphakade umbuso kaNkulunkulu.

KuDaniyeli 7, ingelosi ehumushayo isibekela konke obala: “ ‘ “Lezo zilo ezinkulu ezine zingamakhosi amane ayakuvela emhlabeni. Kepha abangcwele boPhezukonke bayakwamukeliswa umbuso, umbuso ube ngowabo kuze nakokunye, singathola kube phakade, yebo, kuze kube phakade naphakade” ’ ” imifanekiso, izimpawu,(Dan. 7:17, 18, NKJV).

Imibuso emine yomhlaba (Babylon, Media-Persia, Greece, ne-Rome) ilandelana ngokungaphazamiseki emlandweni kuze kuthi, emuva kokuza kwesibili kukaJesu, ngokukhuleka uNkulunkulu amise Owakhe waphakade.

Nembala, siselapha, ngesikhathi saseRoma, umbuso wesine nowokugcina womhlaba ngaphambi kokubuya kukaKristu.

Nakho konke lokhu kubukeka komlando njengesisekelo sokuqonda Isiprofetho, sizofunda kulekota indikimba yendlela yokuhumusha Isiprofetho SeBhayibheli, ngokuqondile Okunye okusikiselwe, Izindaba, Imifanekiso, nezingathekiso ezivula iqiniso lesiprofetho zingasiza ekwenzeni kanye nezigameko zokugcina.

Sisuka kumbiko kaGenesisi wokudala—osemqoka ekuqondeni hhayi Kuphela Isiprofetho kodwa lokho okulandelayo, ikakhulu isiphambano kanye nokufa okubuyisanayo kukaJesu—siye kumbhoshongo waseBhabheli, siye enkozweni yendawo engcwele, siye kuMahubo, nakwimishado yeTestamente Elidala. Kukho konke lokhu, nakokunye, singathola imifanekiso, izimpawu, nezingathekiso okuthi, uma zifundwe ngokukhuleka nangomoya wokuzithoba nokuzinikela (uma uya eBhayibhelini ngenhliziyo yokuhlubuka, uchitha isikhathi sakho), zingasiza ekwenzeni iziprofetho Zesikhathi sokugcina, ngokuqondile kwiSambulo, ziphile.

Unyangantathu owodwa awanele ngempela Ukuqala ukufunda zonke Izindaba nemifanekiso esiza ekuvuleni iqiniso lesiprofetho. Ngubani owaziyo—singase sidinge ingunaphakade ukwenza lokho. Kuze kube yilesosikhathi, ngomusa kaNkulunkulu, sizofunda lokho esikwazi ukukufunda.

_U-Shawn Boonstra yisikhulumi/mqondisi we-Voice of Prophecy ministry. Ukusakaza kwakhe kanye nezincwadi sekuba ngumthombo wokukhuthaza emhlabeni wonke, futhi eminyakeni, izinkonzo zakhe zovangelo zethulwe kumazwe onke ngaphandle kwase-Antarctica._