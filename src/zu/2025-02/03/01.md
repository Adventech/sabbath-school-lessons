---
title:  Imifanekiso Emshadweni
date:   12/04/2025
---

### Funda Lokhu Kuleliviki

Gen. 2:23–25, Efes. 5:29–32, Ezek. 16:4–14, Samb. 18:1–4, Gen. 24:1–4, Samb. 19:1–9.

> <p>Indimana Yenkumbulo</p>
> “Yayisithi kimi:‘Loba ukuthi:“Babusisiwe abamenyelwe esidlweni somshado weWundlu!” ‘Futhi yayisithi kimi, ‘Lawo angamazwi aqinisileyo kaNkulunkulu’ ” (Sambulo 19:9, NKJV).

IBhayibheli ligcwele Izindaba zothando ezembula ngamandla izigaba zosindiso kanye nothando lukaNkulunkulu ngabantu Bakhe. Ubudlelwane obusondelelene kunabo bonke, umshado, buqinisekisa ekubeni yisikole lapho, uma sizivumela ukuba namava awo ngendlela uNkulunkulu ayeyihlosile, singathola izifundo ezijulileyo uNhlabaelana nothando lukaNkulunkulu ngathi, uNhlabaelana nobudlelwane bethu Kuye, kanye nebanga alihambile Yena ukuhlenga thina.

Imiqondo yanamuhla yothando kanye nomshado ihlanekezele ikhono lethu lokuthakasela lokho uNkulunkulu Azama ukusifundisa kona ngesivumelwano somshado. Nakuba ukona kwesinto kubhimbise umshado (nakho konke okunye), umshado usengaba yindlela enamandla yokwembula iqiniso, nalelo lesiprofetho. Ngaphezu kokuba usijabulise, umshado kumele ube yisikole kuso esifunda izifundo ezijulile ngathi kanye nobudlelwane bethu kuNkulunkulu.

Kuleliviki sizohlola izindlela ezahlukene iZwi likaNkulunkulu elikhuluma ngazo ngomshado, okuhle nokubi. Singabe sesitomulla izifundo kulezizibonelo ukuqonda kangcono indlela uNkulunkulu anobudlelwane ngayo nabantu Bakhe, nakuba besilela, futhi singafunda amaqiniso athile uNhlabaelana nothando Lwakhe angasisiza ekuqondeni kangcono izigameko Zesikhathi sokugcina.

_*Funda isifundo saleliviki ukulungiselela iSabatha, UMbasa 19._