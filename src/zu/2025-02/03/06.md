---
title:  Isifebe Siyahlulelwa
date:   17/04/2025
---

`Funda iSambulo 19:1-9. Zimbili izinto ezigujwa kanye, kanye: ukuphela kwesifebe kanye nomshado kaKristu nomlobokazi Wakhe. Kwenzeka kanjani ukuthi zombili izigameko zingukubonakalisa ukulunga kukaNkulunkulu kanye nesimilo Sakhe sothando ngesikhathi esifanayo na?`

Ukungathembeki kuza nenani elibuhlungu kakhulu. Ukuphihlika kuphumela ezimpilweni zabantwana nakwabanye. Nalowo mlingani obekezela kakhulu angagcina ethole ukuthi kunesikhathi sokungabuyeli emuva, lapho umshado ungeke usahlengeka. Lapho umhlaba wethu ufinyelela esigabeni kuso izinhliziyo sezibelukhuni ngokwanele ukuthi zingakwazi ukuphenduka, ayikho into ekhona ekuqhubeni umlando futhi nevumela ukubeka okunganqandiwe kokuhlupheka kwesono ukuba kuqhubeka. Nakuba kukhona ubuhlungu benhliziyo ngabalahliweyo, labo abahlupheke ngaphansi kokubusa kwesono emhlabeni bangabungaza ukuthi sekuze kwaphela nokuthi izwe libuyiselwa ekubeni yilokho uNkulunkulu ayekuhlosile ekuqaleni. Ngalesisikhathi kuyobe kungasekho ukuhlubuka kuNkulunkulu, ngoba sifundile, Ngendlela elukhuni, ukuthi uNkulunkulu wayeqinisile ngobungozi obuza ngokuzehlukanisa kwethu kuYena.

`Funda iSambulo 21:1-4. Lomfanekiso womshado uchaza ukuthini lapha, futhi kungani ugcwele ithemba nesithembiso na? Yisiphi Isiqiniseko sethemba esethulwa lapha na?`

“Umshado, ubunye baphakade, uluphawu lobunye phakathi kukaKristu nebandla Lakhe. Umoya uKristu awubonakalisa ebandleni ngumoya umyeni nonkosikazi okumele bawubonakalise komunye nomunye.”—Ellen G. White, Testimonies for the Church, vol. 7, p. 46.

Kristu wabhekana nobuhlungu obungacabangeki ngenkathi isintu simlahla Yena futhi sinikeza uthando okungoLwakhe kwabanye onkulunkulu. Kepha, nalapho, Yena wazinikelela thina, ekhoka kuYena ukungathembeki nokuphinga kwethu ukuze, uma siphenduka sishiya lokho, sibe nesithembiso sokuphila okuphakade.

`Funda u-1 Petro 1:18, 19. Yini esiyitshelwa kulezizindimana esinikeza Isiqiniseko sokuphela okuvezwa kwiSambulo 21:1-4 na?`