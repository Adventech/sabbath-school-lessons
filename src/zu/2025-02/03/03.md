---
title:  Umlobokazi Omuhle
date:   14/04/2025
---

UHezekeli 16 usibonisa umfanekiso omangalisayo kaNkulunkulu enaka abantu Bakhe. Uchaza uIsrayeli njengengane elahliweyo, eshiywe endle ukuba ife. Yena uyamthatha amuse ekhaya, amgeze futhi, lapho esekhule ngokuphelele, amshade. Kungumfanekiso onamandla womshado ongalindelekile.

`Funda uHezekeli 16:4-14. Lemininingwane ngokuphakamiswa kwalomlobokazi isifundisani ngezinhloso zikaNkulunkulu ngathi na?`

UNkulunkulu watshela uIsrayeli ukuthi ngaphansi kokunakelela Kwakhe, wakhula “ ‘wabamuhle kakhulu’ ” (Ezek. 16:13, NKJV). Ngenkathi uNkulunkulu emthola ekuqaleni, wayengekho owayembona emuhle; wayengolahliwe phakathi kwezinye izingane, echithiwe ngethemba lokuthi uzofa. Kodwa njengoba uNkulunkulu emengamela ngokumnaka, yena waba muhle, kwaze kwakhulnywa ngaye ezweni. Ezinsukwini zokuqala zamakhosi amaHeberu, phansi kukaDavide noSolomoni, lokhu kwakuyiqiniso. Indlovukazi yase-Ethopia yaze yaba nohambo olukhethekile ukuze izozibonela ngokwayo ubuhle bukaIsrayeli.

Ubuhle bukaIsrayeli, nokho, babuyisipho sikaNkulunkulu ngokuphelele. Wayemuhle—izizwe zikhuluma ngaye—ngakho ngoba wayengumlobokazi Wakhe. UNkulunkulu uthi ubuhle bakhe “ ‘babuphelele ngemihlobiso engangiyibeke kuwe’ ” (Ezek. 16:14, NKJV).

Lena yindikimba ephindaphindwayo eBhayibhelini: umlobokazi kaNkulunkulu, hhayi ngenxa yokuthi kukhona akwenzile kepha ngenxa yokuthi uNkulunkulu umengamele ngothando Lwakhe okumenze waba njalo. Ngendlela efanayo, amakholwa abonakala emahle ngokwesilinganiso sezulu hhayi ngenxa yokuthile akwenzile ukukuzuza kodwa ngenxa yothando lukaNkulunkulu, usindiso asengamele ngalo. Sibahle ngoba sembozwe ngokulunga Kwakhe, “ukulunga kukaNkulunkulu” Uqobo (2 Kor. 5:21).

Konke kwakukuhle kwaze kwaba, nokho, yindimana elandelayo kuHezekeli: “ ‘Kepha wethemba ebuhleni bakho, wafebela igama lakho, wathululela bonke abadlulayo ubufebe bakho, baba ngobakhe’ ” (Ezek. 16:15).

Sadalelwa ukubonakalisa ukulunga nenkazimulo kaNkulunkulu. Lapho indalo kaNkulunkulu ithatha ngokuthi ubuhle bayo ngobayo, lobobuhle buyalulazeka, bese kuqala inkinga.

`Yiziphi izingozi zokuthembela “ebuhleni bethu” na? Okungukuthi, singacabanga kanjani ukuthi kukhona Okuthile kithina okusinikeza ukufaneleka kuNkulunkulu noma okusenza sifanelwe wuthando Lwakhe na? Singazivikela kanjani njalo ekuzindleni kwezikamoya na?`