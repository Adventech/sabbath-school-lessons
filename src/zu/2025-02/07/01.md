---
title:  Izisekelo ZeSiprofetho
date:   10/05/2025
---

### Funda Lokhu Kuleliviki

Isa. 6:6–8, Gen. 3:21–24, Ezek. 1:4–14, Samb. 4:1–11, Num. 2:3–25, Isa. 14:12–14.

> <p>Indimana Yenkumbulo</p>
> “Futhi ngezwa izwi leNkosi lithi: ‘Ngiyakuthuma bani, ngubani oyakusiyela na?’ Ngase ngithi: ‘Bheka, nangu mina; ngithume mina’ ” (Isaya 6:8, NKJV).

Ilungelo likaNkulunkulu lokubusa izwe lonke lisekelwe esikhundleni Sakhe sokuba nguMdali wazo zonke zizinto (Samb. 4:11) futhi naphezu kwesimilo Sakhe. Kusekutholeni ukulunga kwesimilo sikaNkulunkulu lapho siqala ukuqonda indlela isintu esiwileyo esisilela ngayo enkazimulweni kaNkulunkulu (Rom. 3:23).

Kuleliviki, siqhubeka nombono wegumbi lesihlalo sobukhosi futhi sibone indlela isintu esihlobana ngaso noNkulunkulu ongcwele nangendlela umhlatshelo kaNkulunkulu osibuyisela ngayo futhi usisondeze esihlalweni sobukhosi. Izinhlelo zikaNkulunkulu zokusibuyisela, hhayi nje ngamunye kodwa njengesizwe, ukuze siphinde futhi sembule inkazimulo Yakhe kuyo yonke Indalo. Ngokuhlola kulo lonke iBhayibheli, singathola izinkomba ezisisiza ekuqondeni futhi nasekuthakaseleni ubizo oluphakemeyo uNkulunkulu aludlulisele kithina, isizwe sezoni ezithethelelwe nezihlengiwe.

Ukuhlubuka kwesintu, ekugcineni naphakade, kuyoqedwa. Futhi, okungaphezu kwalokhu, isimilo sikaNkulunkulu sothando, ukuzidela Kwakhe, nokuzinikela Kwakhe, kuyokhanya kakhulu kunokuba kwakunjalo ekuqaleni kwisintu. Nakuba uNkulunkulu wayengazange ahlose ukuthi isintu siwe, ngesiphambano, isimilo sikaNkulunkulu sothando sikhangiswe Ngendlela emangalisayo.

_*Funda isifundo saleliviki ukulungiselela iSabatha, UNhlaba 17._