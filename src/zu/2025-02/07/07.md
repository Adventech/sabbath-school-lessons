---
title:  Ukucabanga Kabanzi
date:   16/05/2025
---

Funda u-Ellen G. White, “The Controversy Ended,” pp. 669–671, 676–678, in The Great Controversy.

Usathane, owayekade elikherubi elengamele, wafuna ukubhubhisa ukwethenjwa kwesihlalo sikaNkulunkulu. UNkulunkulu uzivumele izingelosi eziwileyo ukuba ziqhubeke nokuhlubuka kwazo ukuze abonise izwe lonke ukudepha kwenkohlakalo eza ekuzikhukhumezeni—futhi ngenkathi uSathane akwazi ukukhohlisa isintu ukuba sihambisane naye ekulweni noNkulunkulu, uKristu wamnqoba ngokuphelele yena esiphambanweni, waqinisa indawo yabantu lapho kwake kwama khona izingelosi eziwileyo. Izoni, kuKristu, ngokusobala ziguquka zifulathele imibango kaSathane. Umbono wokugcina, ngezindlela ezithile, ngukwambuleka Okukhulu kokulunga kukaNkulunkulu nothando ngaphezu kokuba kwakukhona ngaphambi kokuwa kukaLusifa. Nakuba uNkulunkulu engakugcobanga ubukhona bobubi, kanye Nemiphumela yabo eyesabekayo, sekwenzeke konke ukulunga kanye nothando lukaNkulunkulu kuyokwembulwa ngezindlela okwakungeke zenzeke.

UKristu “ubuka abahlengiweyo, bevuselelwe emfanekiswe Wakhe, yonke inhliziyo ithwele umfanekiso ongcwele, bonke ubuso bubonakalisa ukufana kweNkosi yabo. Yena ubona kubo umphumela wokuhlupheka komphefumulo Wakhe, abe esegculiseka. Kuthi, ngezwi elifinyelela ezixukwini ezihlangeneyo zabalungileyo nababi, Yena amemezele, ‘Bheka intengo yegazi Lami! Ngalaba Mina ngahlupheka, ngabo Mina ngafa, ukuze bona bahlale ebukhoneni Bami ingunaphakade.’ Futhi Ingoma yokudumisa ikhuphuke isuka kulabo abambethe izingubo ezimhlophe bekake isihlalo sobukhosi; ‘Lifanele iWundlu elahlatshwayo ukwamukela amandla nengcebo, nokuhlakanipha, nokunqoba, nodumo, nenkazimulo, nesibusiso.’Sambulo 5:12.”—Ellen G. White, The Great Controversy, p. 671.

**Imibuzo Yokuxoxisana:**

`Zicabange umi phambi kukaNkulunkulu naso sonke isici, konke ukonakala kwesimilo, sonke isenzo esingalungile, nawo wonke Umcabango omubi, yonke inhloso embi isobala phambi Kwakhe! Yini ongabe ngempela ikufanele na? Yini, ke, ithemba lakho na? Kungani kumele sibe “nokulunga kukaNkulunkulu, ngokukholwa kuJesu Kristu, kubo bonke abakholwayo” (Rom. 3:22, NKJV) busembozile manje, nasekwehlulelweni, ngenkathi sikudinga kakhulu na? Kafushane, kungani sidinga ivangeli na?`

`UJohane Umbhabhathizi, njengoba sesibonile, wadlala indima yeserafi— isibani esivuthayo nesikhanyayo. (Buka Johane 5:35.) Yena, nembala, wayengumanduleli kaKristu, ebikezela ngokuqhamuka kokuqala kukaMesiya. Abantu bakaNkulunkulu besikhathi sokugcina bayidlala kanjani indima efanayo yesiprofetho na?`