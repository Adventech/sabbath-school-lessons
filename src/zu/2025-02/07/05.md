---
title:  UNkulunkulu Phakathi Kwabantu Bakhe
date:   14/05/2025
---

Belandela ukuhola kobukhona bukaNkulunkulu efwini, abakwaIsrayeli babema ohambeni lwabo oluya Ezweni Lesithembiso, bamise itabernakeli, bese izizwe zimisa amatende azo alizungeze—izizwe ezintathu ohlangothini ngalunye. Ubukhona bukaNkulunkulu babehlela Endaweni Engcwele Ngcwele futhi buhlale phakathi kwabantu Bakhe.

**Kwakuba nesizwe esisodwa esinamandla ohlangothini ngalunye kwamanye etabernakeli. NgokukaNumeri 2, Kwakuyiziphi lezizizwe ezinamandla na?**

`Num. 2:3 (Mpumalanga):`

`Num. 2:10 (Ningizimu):`

`Num. 2:18 (Ntshonalanga):`

`Num. 2:25 (Nyakatho):`

Qaphela ukuthi isizwe ngasinye esinamandla sasiphakamisa ifulegi laso, ukubonisa ukuthi singobani. Nakuba Izibhalo zingaphumeli obala ekuchazeni ifulegi ngalinye, kunenkambiso ethathekisayo—egxile kalula ezimpawini zesizwe ezichazwe kuGenesisi 49 noDuteronomi 33—ebeka ubuso obubodwa kwemine kumaphuzu ekhampasi. “Ngokwenkambiso yoRabi, ifulegi lakwaJuda lalinomfanekiso webhubesi, lelo lakwaRubeni umfanekiso wekhanda lendoda, elakwa-Ephraim umfanekiso wenkabi, kuthi elakwaDani libe nomfanekiso wokhozi; ngalokho izidalwa ezine eziphilayo ezazihlangana ngesimo samakherubi achazwa nguHezekeli zazimelwe kulamafulegi.”— Carl Friedrich Keil and Franz Delitzsch, Commentary on the Old Testament, vol. 1 (Peabody, MA: Hendrickson, 2011), p. 660.

Kungenzeki kube Kuningi esikufunda kulenkambiso, nembala, kodwa kusathathekisa ukuqhathanisa lenkambiso yasendulo nencazelo yeBhayibheli yeJerusalema Elisha. Umfanekiso othathekisayo uyaqubuka: kunamasango amele izizwe ezintathu kuzo zonke izinhlangothi zedolobha (Samb. 21:12, 13).

Izincazelo zenkambu yakwaIsrayeli kanye neJerusalema Elisha zigcizelela iqiniso elisemqoka: uNkulunkulu uhlose ukudonsela isintu eduze kwesihlalo Sakhe sobukhosi. Incwadi yeSambulo isifundisa ukuthi “iNkosi uNkulunkulu, uMninimandla onke, iyithempeli lawo kanye neWundlu” (Samb. 21:22, NKJV).

`Nembala, asiphili enkambini yakwaIsrayeli. Kodwa yiziphi izindlela, ezimpilweni zethu, esingasondela ngazo ebukhoneni bukaNkulunkulu na?`