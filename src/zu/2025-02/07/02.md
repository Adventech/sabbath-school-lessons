---
title:  Ngilapha, Ngithume
date:   11/05/2025
---

Eminyakeni eminingi edlule, ibandla lanquma ukuvuselela igumbi elingaphansi ukwenza ihholo elisha lokukhonzela. Enye yezinto yokuqala abayenza kwakungukufaka izibani ezintsha, bekholwa ukuthi zizokwenza isikhala sibe sihle kakhulu. Sezifakiwe, nokho, isikhala sabukeka sisibi kakhulu, ngoba izibani ezikhanyayo zinendlela yokwembula izici.

Umbono omangalisayo kaIsaya wesigodlo sikaNkulunkulu wamshiya yena eqwashe kabuhlungu ngezici zakhe. “ ‘UNhlabae kimi,’ ” ebubula, “ ‘Ngokuba ngiphelile, lokhu ngingumuntu ozindebe zakhe zingcolile, futhi ngihlezi phakathi kwabantu abazindebe zabo zingcolile, ngokuba amehlo ami abonile iNkosi uJehova Sebawoti’ ” (Isa. 6:5, NKJV). Besiyoba nomuzwa ofanayo uma ngokuphazima besingangeniswa ebukhoneni BukaJehovah. Ukukhanya kukhazimula ngokwanele ukususa zonke izaba. Ebukhoneni bukaNkulunkulu, sibanomuzwa wokuthi silahlekile. UIsaya wethuka impilo yakhe yonke.

`Funda uIsaya 6:6-8. UIsaya wayazi ukuthi isono sisho ukuthi thina “siphelile.” Inhlawulo yesono ngukufa. Kodwa kunokuba sishiyelwe kwimiphumela yesono, uNkulunkulu wothando usidonsela eduzane. Waba yini umphumela walomhlangano, futhi kungani usemqoka na?`

UIsaya wahlanjululwa Izono zakhe ngenkathi iserafi lithatha ilahle kwialtare futhi lithinta umlomo wakhe ngalo. Lokhu kusenokuba kwakuyialtare lempepho, lapho ukunxusela kwakwenziwa futhi kwenzelwa abantu bakaNkulunkulu (buka iSamb. 8:3, 4). Izono zakhe zathethelelwa, futhi manje wasethathwa njengofanelekile ukuma ebukhoneni bukaNkulunkulu—kodwa ngaphezu kwalokhu, wayesethunywa ukuyomela uNkulunkulu emhlabeni.

Okuthathekisayo ngokuthi, igama “serafi” lichaza “lowo ovuthayo.” Qaphela Incazelo kaJesu ngomsebenzi kaJohane Umbhabhathizi kuJohane 5:35—“ ‘yena wayeyisibani esivuthayo nesikhanyayo; nina-ke benithanda ukuthokoza isikhashana ekukhanyeni kwakhe’ ” (NKJV). Nakuba, nembala, uJohane ngokwakhe wayeyisoni eisidinga Umusa nosindiso, umsebenzi wakhe wawukhomba kuLowo kuphela owayengaletha Umusa nosindiso.

UJesu weza njengommeli opheleleyo wenkazimulo kaBaba—futhi uNkulunkulu wathumela umprofethi, isoni, owenza umsebenzi ofanayo nalowo weserafi lasezulwini.

`Kuphela emuva kokuba uIsaya azile ukuthi isono sakhe sihlanjululiwe, lapho athi, Ngilapha, Ngithume. Thina ngamunye, Izono zethu zihlanjululiwe ngegazi likaJesu, singaphendula kanjani njengoIsaya na?`