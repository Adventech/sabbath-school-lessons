---
title:  Njengamalahle Omlilo Ovuthayo
date:   13/05/2025
---

Amakherubi, noma enjengezidalwa eziphilayo (Ezek. 10:8) noma eyizimpawu zegolide (Eksod. 25:18)¸ abonakala kulo lonke iTestamente Elidala. Avama ukubonakaliswa njengami maduzane nesihlalo sikaNkulunkulu, esabalalisa inkazimulo Yakhe ezweni lonke. Amakherubi futhi athungelwe kwikhethenisi eliphambi kwendawo Engcwele Ngcwele (Eksod. 26:1). Encwadini yamaHubo, amandla kaNkulunkulu aphakeme phezu kwendalo abonakaliswa ngokwenkondlo njengoNkulunkulu ethwelwe emoyeni (Hub. 18:10). UNkulunkulu wayaleza ukuthi umphongolo wesivumelwano ube namakherubi egolide phezu kwawo anamphiko afinyelela kwelinye nelinye (Eksod. 25:18–20).

`Funda u-Ezekiel 1:4-14. Yikuphi okufanayo esikubona phakathi kwalesisahluko kanye nombono okuIsaya 6:1-6 neSambulo 4:1–11 na?`

UHezekeli uboniswa isikhangiso esimangalisayo samandla kaNkulunkulu. Kungumbono odidayo ekuqaleni, okuhambisana nenkinga abantu bakaNkulunkulu abazithola bephila nayo kulomzuzu: abantu abakhethiweyo bengekho ezweni lesithembiso kodwa bethunjelwe eBabiloni. Njengoba uHezekeli efunda umbono obekwe phambi kwakhe, ubheka phezulu futhi abone isihlalo sikaNkulunkulu phezu kwakho konke.

Qaphela ukufana okubalulekile neminye imibono “yesihlalo sobukhosi.” Izidalwa eziphilayo uHezekeli azibonayo zinobuso obufanayo nezidalwa eziphilayo embonweni kaJohane: ibhubesi, ukhozi, inkunzi, kanye nomuntu.

Lezizidalwa ezifihlakele ezinobuso obune azinikeziwe amagama encazelweni yokuqala kaHezekeli; kodwa kamuva, komunye umbono wesigodlo (buka uHezek. 10:1-21), zibizwa “ngamakherubi,” futhi sithola amalahle avuthayo ombono kaIsaya wama serafi. Zabelana ngobuso bezidalwa eziphilayo zombono kaJohane.

Noma yinini sibona isihlalo sikaNkulunkulu—noma kukumphongolo wesivumelwano, owawusebenza njengandawo kaNkulunkulu yokuhlangana noMose i(Eksod. 25:22), noma imibono emangalisayo yabaprofethi—amakherubi akhona njalo lapho. Athandelwe ndawonye nesihlalo sikaNkulunkulu. Zonke izidalwa zikaNkulunkulu zazenzelwe ukubonakalisa inkazimulo Yakhe—noma ngabe sikhuluma ngesintu esenziwe ngomfanekiso Wakhe noma yizingelosi ezibekwe nje eceleni kwesihlalo Sakhe sobukhosi.

`Ngcwele, ngcwele, ngcwele uJehovah soMandla. Isilinganiso sakho sinjani uma siqhathaniswa nobungcwele uHezekeli abubona lapha na? Impendulo yakho ikutshelani uNhlabaelana nesidingo sakho sevangeli na?`