---
title:  Ukuwa KukaLusifa
date:   15/05/2025
---

Kubukeka kungacabangeki ukuthi uLusifa wake waba nesikhundla sekherubi elengameleyo, ehlezi esikhundleni esiseduzane nesihlalo sikaNkulunkulu. Ngeqiniso ubukhona bakhe babuyolekelela ekwembuleni inkazimulo kaNkulunkulu ezweni lonke. Kunalokho, waqala ukubona inkazimulo yakhe, hhayi inkazimulo yomdali wakhe; noma, ngokuqondile, waqala ukuzicabanga enganikezwa inhlonipho efanele yena.

`Funda uHezekeli 28:11-17 no Isaya 14:12-14. Yini eyaholela ekuweni kukaLusifa na? Qhathanisa lezizindimana neSambulo 14:1-12. Umehluko phakathi kokuwa kukaLusifa kanye nesimo esiphakeme sabantu kuKristu kwazisa kanjani ukuqonda kwakho ngalokho okwenzeka kwiSambulo 14 na?`

Qaphela indlela uLusifa asuswa ngayo entabeni engcwele, ngenkathi abahlengiweyo bema Entabeni iSiyoni neWundlu likaNkulunkulu. Kuthiwa uLusifa wayeseEdeni; isintu naso sake sabalapho, kodwa ngokwehlukile nesiphetho sikaSathane, isintu sibuyiselwa kwiparadesi ngoKristu. (Buka Isamb. 22:1-3.)

Kulengqikithi, isicaphuno esilandelayo sika-Ellen G. White sifundisa kakhulu: “Izulu liyonqoba, ngokuba izikhala ezenzeka ezulwini ngokuwa kukaSathane nezingelosi zakhe ziyogcwaliswa ngabahlengiwe beNkosi.”—The Advent Review and Sabbath Herald, UNhlaba 29, 1900.

Futhi nampo lapho bekhona, ezulwini, ngenxa nje kuphela yevangeli. Empeleni, indikimba yevangeli, yosindiso, itholakala Ngendlela ebonakalayo esigodlweni kwiSambulo 4 no 5. Ngokwesibonelo, izingelosi ziyamemeza: “ ‘ “Ufanele wena ukuyithabatha incwadi nokuvula izimpawu zayo, ngokuba wahlatshwa, wabathengela uNkulunkulu ngegazi lakho abavela kuyo yonke imindeni, nezilimi, nabantu, nezizwe” ’ ” (Samb. 5:9, NIV). Ewu umfanekiso wevangeli, ukufa kukaJesu ngokuhlengwa kwesintu!

Qaphela, futhi, indlela ulimi olubonisa ngayo umbiko wengelosi yokuqala, kuwo esibizelwa ukushuuNhlabaela “ivangeli laphakade . . . . kulabo abahlala emhlabeni— kwizizwe zonke, imindeni, izilimi, kanye nabantu” (Samb. 14:6, NKJV). Indlela enamandla yokubonisa ukugcwaliseka kwalokhu uKristu akwenzele izwe. Akukho muntu kuwo wonke Umlando ongazange afelwe nguKristu. Badinga nje Ukufunda ngako futhi bakhethe ukukwamukela.

`Iyiphi indima esinayo njengebandla, futhi ngamunye, ekwaziseni abantu ngalokho uKristu abenzele kona na?`