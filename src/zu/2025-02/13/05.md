---
title:  Ukomiswa Kwe-Euphrates
date:   25/06/2025
---

Okunye kwamandla eBabiloni kwakuyindela Umfula i-Euphrates owawugeleza ngayo ngaphansi lwezindonga zayo, inikeza idolobha amanzi angapheliyo. Lokho kwaba futhi ngubuthakathaka balo. U-Nitocris, indlovukazi yasemandulo yaseBabiloni, yayakhe izinto zombumba ngasemfuleni ukuze ilithuthukise njengendlela eya edolobheni, futhi kulokho waphambukisa umfula exhaphozini ukuze avumele abasebenzi basebenze kahle. U-Cyrus wabona ukuthi angenza okufanayo, omise i-Euphrate ngokwane ukuba ahambise amabutho akhe ngaphansi kodonga. Uma sebengaphakathi kwezindonga zedolobha, wathola izindonga zokuvikela ezalandela umfula zingaqashiwe, futhi idolobha lanqosthwa ngobusuku obubodwa. Owezomlando wamaGriki u-Herodotu usitshela ukuthi “labo ababehlala embindini weBabiloni babengazi ukuthi ama-surbub ayenqotshiwe, ngoba kwakuyisikhathi sedili, futhi bonke babedansa, bezitika ngobumnandi.”—Herodotus, The Histories, Tom Holland, trans. (New York: Penguin, 2015), p. 94. Kungaba khona ukungabaza ukuthi yilelidili okukhulunywa ngalo kuDaniyeli 5 na?

`Funda uDaniyeli 5:18-31 neSambulo 16:12-19. Yikuphi ukuhambisana okuthola phakathi kwezinye izinhlupho zeSambulo kanye nendaba yokuwa kweBabiloni na?`

Ekuchazeni indlela yokubona izimpawu Zesikhathi, uJesu waxwayisa abafundi Bakhe, “ ‘Ngakho-ke lindani, ngokuba anazi ukuthi iNkosi yenu iyakufika ngaluphi usuku. Kepha anokwazi lokhu ukuthi, uma umninindlu ebewazi umlindo isela eliyakufika ngawo, ubeyakulinda, angavumi ukuba indlu yakhe ifohlwe’ ” (Mat. 24:42, 43, NKJV). Njengasekuweni kweBabiloni, Ukuqhamuka ngokuzuma kukaKristu kuyokwethusa iBabiloni yamanje. Akudingekile ukuthi kubenjalo, nokho; sinikeziwe ubufakazi obanele bokuza masinyane kukaJesu ngemininingwane eminingi yeziprofetho.

Umhlaba ngeke wazumeka nje ngoba ungazi ngalokho uNkulunkulu akuprofethile; uyozumeka ngoba ukhethe ukungakukholwa lokho uNkulunkulu athe kuzokwenzeka.

`Funda iSambulo 16:15. Naphakathi kwazo zonke lezizixwayiso Zezikhathi zokugcina, yimuphi umbiko wevangeli otholakala khona na? Kuchaza ukuthini “ukungahambi uze” na?`