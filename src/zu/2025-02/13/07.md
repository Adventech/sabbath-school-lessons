---
title:  Ukucabanga Kabanzi
date:   27/06/2025
---

Funda u-Ellen G. White, “The Unseen Watcher,” pp. 535–538, in Prophets and Kings.

“Sonke isizwe esime eshashalazini lokwenza sivunyelwe ukuthatha indawo yaso emhlabeni, ukuze iqiniso libonakale lokuthi sizozifeza yini izinhloso zoMqaphi kanye naLowo Ongcwele. Isiprofetho siphawule ukuvuka kanye nokuthuthuka kwemibuso emikhulu yomhlaba—iBabiloni, Medo-Persia, Greece, ne-Rome. Ngamunye walezi, njengezizwe ezinamandla amancane, umlando uziphindile ngokwawo. Ngasinye isizwe sibe nesikhathi sokuvivinywa; ngasinye sehlulekile, ubukhosi baso bafiphala, amandla aso ahamba. Nakuba izizwe zizilahlile Izimiso zikaNkulunkulu, futhi nalokho kulahla kulethe ukushabalala kwazo, kepha inhloso engcwele, eyengamelayo ibonakele isebenza kuzozonke izikhathi.”— Ellen G. White, Prophets and Kings, p. 535.

KuJeremiya 18, uJeremiya ubuka umbumbi enza okwenziwa ngumbumbi: ebumba futhi akha noma yini ayenzayo. Kulomfanekiso, lowo wombumbi ebumba ubumba, lapho uNkulunkulu ewusebenzisa ukuchaza isimiso semibandela esiprofethweni sebhayibheli. Futhi ukuqinisekisa ukuthi siyaqonda, uNkulunkulu ukhuluma ngoJeremiya, ethi: “ ‘Ngesikhathi esithile, lapho ngikhuluma ngesizwe nangombuso ukuwusiphula, nokuwudiliza, nokuwuchitha, leso sizwe engikhulumile ngaso bese siphenduka ebubini baso, ngiyakubuya kukho okubi ebengicabanga ukukwenza kuso. Ngesinye isikhathi ngikhuluma ngesizwe nangombuso ukuwakha nokuwutshala; uma senza okubi emehlweni ami, singalilaleli izwi lami, ngiyakubuya kukho okuhle ebengisho ukuthi ngiyakusenzela khona’ ” (Jer. 18:7–10, NKJV).

**Imibuzo Yokuxoxisana:**

`Cabanga ngenkulumo kaJesu yokuthi ukwahlulela kuyobalula kwiNiniva kunakubantu bakaNkulunkulu abaphambukile eqinisweni. (Buka uMat. 12:39–42.) Sifundo sini ibandla elingasithola kulesisixwayiso na?`

`Qaphela umusho ka-Ellen G. White wokuthi ngombuso ngamunye olandelayo, “umlando uziphindile ngokwawo.”—Ellen G. White, Prophets and Kings, p. 535. Yikuphi okubona kufana kuyo yonke imibuso ebalwe kwisprofetho na? Kungaziphi izindlela ilandela indlela efanayo na? Umhlaba wethu namuhla uyilandela kanjani, ngokufanayo na?`

`Cabanga ngomqondo wokuthi akuvamile ukuba yingqondo, ukuhlakanipha, okuvimbela abantu okholweni, kodwa yinhliziyo. Lolulwazi lungayithinta kanjani indlela ofakaza ngayo kwabanye na?`