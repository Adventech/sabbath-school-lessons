---
title:  Imifanekiso Yokuphela
date:   21/06/2025
---

### Funda Lokhu Kuleliviki

Mat. 12:38–42; Jonah 3:5–10; Samb. 18:4; Dan. 5:1–31; Samb. 16:12–19; 2 Kron. 36:22, 23.

> <p>Indimana Yenkumbulo</p>
> “Wathi kubo, ‘NgingumHeberu; ngiyamesaba uJehova, uNkulunkulu wasezulwini, owenzile ulwandle nomhlabathi owomileyo’ ” (Jona 1:9, NKJV).

Leliviki lizoba ngelokugcina ekubukeni Izindaba ezisisiza ekucaciseni ukuqonda kwethu izigameko zokugcina. Kulesisikhathi sizobuka ukuthunywa kukaJona eNiniva; ukuwa kweBabiloni; nokuphakama kuka-Cyrus, inkosi yamaPeresi eyakhulula abantu bakaNkulunkulu futhi yabavumela ukuba babuyele ezweni lesithembiso.

Njengezinye Izindaba esesizihlolile, lemibiko yomlando ibe nokubaluleka Okukhulu kuzo zonke izizukulwane. Kodwa futhi zibe nokufaneleka okukhethekileyo kwizizukulwane zokugcina eziphila ngaphambi kokubuya kukaKristu. Okungukuthi, singahlwaya kulemibiko yomlando izinto eziningana ezingasisiza siqonde kangcono lokho esikubiza “ngeqiniso lamanje.”

Ngesikhathi esisodwa kumele sikhumbule into eyodwa kuzo zonke lezizindaba ezibonakala ziphawula izigameko Zesikhathi sokugcina: kumele siqaphele sibuke izindikimba ezibanzi neziyisikiselo futhi singazami ukuncozulula yonke iminingwane kuze kufinyelele ekudaleni izinhlekisa zesiprofetho. Njengakwimifanekiso kaJesu, kumele sibuke amaphuzu amakhulu nezimiso. Akumele sincele yonke imininingwane ngethemba lokuthola iqiniso elithile elicashileyo. Kunalokho, kumele sibuke imihawuzo, Izimiso; futhi kuzo singathola izinto ezifanelekile zesikhathi sokugcina.

_*Funda isifundo saleliviki ukulungiselela iSabatha, UNhlangulana 28._