---
title:  Idili Lika-Belshazzar
date:   24/06/2025
---

Emuva kokuba idolobha laseNiniva lihlazekile (612 B.C.) yimpi yobumbano olwahlanganisa ama-Mede kanye nabaseBabiloni (beholwa ngubaba ka-Nebuchadnezzar), idolobha laseBabiloni lavuseleleka, Ngendlela engakaze yenzeke ukusukela ezinsukwini zika-Hammurabi, isishayimthetho sabo esikhulu. Ngaphansi kuka-Nebuchadnezzar, manje owayesekhululekile enkingeni yokuhlaselwa ngabaseAsiriya, idolobha laseBabiloni lakhula ngengcebo nangethonya kangangokuba izizwe eziseduzane zavuma ukubusa kwalo ngokukhononda. Laliyindlovukazi yomhlaba, futhi izizwe ezazifuna ukuphumelela zamemezela ukukhonza lona.

Kusenjalo, kangangokuba sazi, u-Nebuchadnezzar wafa eyikholwa, evuma ukuthi uNkulunkulu kaDaniyeli, nembala, ungumbusi ofanelekile wezizwe zonke (Dan. 4:34-37). Umbiko olandelayo uDaniyeli awunikezayo ngowolandela yena, inkosi u-Belshazzar.

`Funda uDaniyeli 5:1-31. Yiziphi izifundo zikamoya ezibalulekile esingazithatha kulendaba na? Yini eyagcina iwise u-Belshazzar na?`

Mhlawumbe ingxenye edabukisa kunazo zonke kulendaba itholakala kuDaniyeli

5:22. Emuva kokubuyekeza enkosini ukuwa kanye nokubuyiselwa kuka-Nebuchadnezzar, uDaniyeli uthi kuyena, “ ‘Kepha wena ndodana yakhe, Belishasari, awuthobanga inhliziyo yakho, noma wazi konke lokho’ ” (NKJV). Okungukuthi, nakuba wayenethuba lokwazi iqiniso; nakuba kungenzeka wayezibonele ngokwakhe okwakwenzeke ku-Nebuchadnezzar—wakhetha ukuziba lezizigameko futhi, kunalokho, wahamba indlela efanayo eyayifake umanduleli wakhe enkingeni enkulu.

Njengoba u-Nebuchadnezzar wayenzile ngokwakhe umfanekiso wegolide, uBelishasari wayedelela ngokusobala lokho uNkulunkulu kaDaniyeli ayekuprofethile. Ngokusebenzisa izitsha zethempeli Ngendlela eyisinengiso, kusenokuba wayegcizelela iqiniso lokuthi iBabiloni yayinqobe amaJuda futhi manje inezinto zikaNkulunkulu zenkolo. Ngamanye amazwi, babesengaphezulu kwaloNkulunkulu owayeprofethe ukubhubha kwabo.

Nembala, kwakuyisenzo sokudelela ngokuphelele, nakuba uBelishasari wayenobufakazi obanele, bokwazi kangcono. Wayenolwazi olwanele ekhanda lokwazi iqiniso; inkinga, kunalokho, kwakuyinhliziyo yakhe. Ezinsukwini zokugcina, ngenkathi amanqamu Okugcina enzeka emhlabeni, abantu bayonikezwa Ithuba lokwazi iqiniso. Okukhomba ukukhetha kwabo, njengakuBelishasari, kuyoba yizinhliziyo zabo.