---
title:  Umsebenzi Wokuphenduka
date:   23/06/2025
---

UJona wayenombiko oqhamile kubantu baseNiniva. “UJona waqala ukungena emzini, uhambo losuku lwaba lunye, wamemeza wathi, ‘Kusezakuba yizinsuku ezingamashumi amane, bese lichithwa iNiniva!’ ” (Jon. 3:4, NKJV). Kubukeka kucacile: indawo isengozini. Ngabe lelizwi lalingaphumi kumprofethi kaJehovah na?

Kepha, yini eyenzeka kwiNiniva na?

`Funda uJona 3:5-10. Kungani lesisiprofetho singazange sigcwaliseke na?`

Yebo, idolobha lonke laphenduka, futhi ukubhubha okwakuprofethiwe kwagwemeka, okungenani okwesikhathi. “Ukubhubha kwabo kwagwemeka, uNkulunkulu kaIsrayeli waphakamiswa futhi wahlonishwa kuwo wonke umhlaba wabahedeni, futhi nomthetho Wakhe wahlonishwa. Kwaba seminyakeni eminingi elandelayo lapho iNiniva yanqotshwa yizizwe eziyizungezile ngokukhohlwa nguNkulunkulu kanye nokuzigqaja okuneqholo.”—Ellen G. White, Prophets and Kings, p. 271.

Singakulindela okufana nalokho ezinsukwini zokugcina, nombiko wokugcina emhlabeni owileyo na? Yebo—futhi cha. Okungukuthi, kuyoba khona, emhlabeni wonke, abantu abaningi abayosabela obizweni, “ ‘Phumani kulo, bantu bami, ukuze ningahlanganyeli nalo izono zalo, nokuba ningamukeli okwezinhlupho zalo’ ” (Samb. 18:4, NKJV). Kuwo wonke umhlaba, abantu bayoma futhi, ngokuphikisana nesilo, “bagcine Imithetho kaNkulunkulu, kanye nokholo lukaJesu ” (Samb. 14:12). Lababantu, njengalabo baseNiniva, bayosinda ekwahlulelweni okuwela phezu kwabalahliweyo.

Ngesikhathi esifanayo, nakuba ezinye iziprofetho, njengesimemezelo sikaNkulunkulu sokuthi iNiniva yayizobhujiswa, zinemibandela; yayizobhujiswa ngaphandle kokuba abantu baphenduke ebubini babo (buka uJer. 18:7-10). Kepha, ezinye iziprofetho azizi nalemibandela. Zizogcwaliseka, noma ngabe abantu baphendula ngokuthini. Iziprofethi zikaMesiya zokuza kukaKristu okokuqala nokwesibili, Uphawu Lwesilo, ukuthelwa kwezinhlupheko, ukuzingelwa kwesikhathi sokugcina—lezi azinayo imibandela; zizokwenzeka noma ngabe abantu benzani. Okwenziwa ngabantu, ngokukhetha abakwenzayo, kuzosho uhlangothi abazoba kulo ngenkathi izigameko zokugcina, ezabikezelwa ngabaprofethi, zenzeka.

`Yikuphi ukukhetha okwenza njengamanje okungakusiza ukukhomba izinqumo ozozenza ngenkathi udaba lokukhonza uNkulunkulu noma umfanekiso lwenzeka emhlabeni na?`