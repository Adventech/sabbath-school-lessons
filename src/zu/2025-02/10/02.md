---
title:  Ulaka LweWundlu
date:   01/06/2025
---

`Funda iSambulo 6:12-17. Buka imininingwane yokusabela kwalababantu ekuboneni izigameko zezinsuku zokugcina zenzeka ngokuphazima. Yini oyiqaphela ekusabeleni kwabo na?`

Kuyathathekisa ukuqaphela ukuthi abalahliweyo abakhali ngokuthi, “Kuyini lokhu na?” noma “Ngubani owenza lokhu na?” Babonakala bazi ukuthi kwenzekani. Babhekisa kuJesu njenge“Wundlu,” okudinga ulwazi lokuthile ngendaba kaKristu. Futhi babuka bazi ukuthi “Usuku Olukhulu Lolaka Lwakhe selufikile,” nokuthi bazithola besesimweni esingenalo ithemba: “Ngubani ongakwazi ukuma na?”

Ngaphambi kwesiphetho, ivangeli lihanjiswa kuzo zonke izizwe emhlabeni (Mat. 24;14), futhi Imibiko yezingelosi ezintathu yethulwa kuwo wonke umhlaba. Kepha, kuyobakhona abantu abazumekayo—hhayi ngokuntuleka kolwazi kodwa ngenxa yokunqaba kwabo ukukholwa kanye nokulalela. Lokhu kuyoba yisizathu sokuthi abantu abanjalo balahlwe ezinsukwini zokugcina.

`Funda uMathewu 24:35-44. Zifundo zini uJesu asitshela ukuba sizitomule endabeni kaNowa na?`

UJesu ubhekisa endabeni kaZamcolo ukusixwayisa ngokuthi ukuza Kwakhe kuyokwethusa abaningi. Njengakho Ukuza Kwesibili, Uzamcolo awuzange ulizume izwe ngoba kwentuleke ulwazi. UNowa washuuNhlabaela iminyaka engu-120 ezweni elanqaba ukukholwa. Babetsheliwe ngalokho okuzokwenzeka.abazange nje bakholwe.

Kusenjalo, abantu abaningi bazikholisa ngokuthi Ukudlula kwesikhathi esinde kuchaza ukuthi iziprofetho zingamanga. Esebenzisa indaba kaZamcolo njengengqikithi uPetro uyabhala “ukuthi kuyakufika abahleki abahleka usulu, behamba ngezinkanuko zabo, ‘bethi: ‘Siphi isithembiso sokufika kwakhe na? Ngokuba kuselokhu obaba balala, konke kumi kunjalo njengasekuqaleni kokudalwa’ ” (2 Pet. 3:3, 4, NKJV). Njengoba kudlula Unyaka ngamunye, lomuzwa uyakhula.

`Kumava omuntu ngamunye, ukuza kwesibili kukaJesu (noma kokunye, ukuza kwesithathu) kungumzuzu nje emuva kokufa, futhi sonke siyazi indlela impilo edlula ngokushesha ngayo. Lendlela yokubuka ingasisiza kanjani ekubhekaneni “nokulibala” na?`