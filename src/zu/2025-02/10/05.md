---
title:  Umahluleli Wawo Wonke Umhlaba
date:   04/06/2025
---

Ngaphambili nje kokubhujiswa kweSodoma, kunendaba ethathekisayo enyenzeka emathafeni ase-Mamre. UNkulunkulu ubonakala kuAbrahama, ephelekezelwa yizingelosi ezimbili. Ngenkathi uAbrahama ebabona, umemela izihambi zasezulwini esidlweni, futhi kukulesisikhathi lapho uNkulunkulu ethembisa khona uAbrahama soSara ukuthi bazoba nendodana eyayizoholela kuMesiya. UJesu, nembala, weza enzalweni kaAbrahama (qhathanisa noGal. 3:16). Bese indaba ngokuphazima iphendukela odabeni lwamadolobha akhohlakele asethafeni.

`Funda uGenesisi 18:17-32. Yini esiyifunda ngesimilo sikaNkulunkulu kanye nangendlela ekugcineni ahlela Ukubhekana ngayo nobubi emhlabeni wethu kulezizindimana na?`

UNkulunkulu akasikweleti ncazelo, kodwa ukhetha ukungazifihli izinhloso kanye nezinhlelo Zakhe kubantu. “Ngeqiniso uNkulunkulu iNkosi akenzi lutho,” umprofethi uAmosi uyasitshela, “engayambulanga imfihlakalo Yakhe ezincekwini Zakhe abaprofethi (Amosi 3:7, NKJV).

Ngaphambi kokuba uNkulunkulu abhubhise iSodoma neGomora, Yena umemezela ukuthi into kuphela afanele ukuyenza ngukwazisa uAbrahama ngalokho okwakuzokwenzeka, ngalokho ayezokubona kungekudala.

UNkulunkulu uyazindela noAbrahama ngenkathi izingelosi ezimbili ziya edolobheni elikhohlakele ukukhipha labo abasabela obizweni lwesixwayiso sazo. Othile umane acabange ngezingelosi zesiprofetho ezenza umsebenzi ofanayo ezinsukwini zokugcina, zibiza abantu bakaNkulunkulu abahlala eBabiloni ukuba baphume kulo (Samb. 14:6-12, Samb. 18:1-4). Njengoba isixwayiso sokugcina sikhishwa, uNkulunkulu uxoxisana noAbrahama ngalokho osekuzokwenzeka, futhi Yena uyavuma ukuphendulana nemibuzo yenzalamizi.

“ ‘Makube kude nawe ukwenza ngale ndlela, ukubulala olungileyo kanye nomubi,’” kucela uAbrahama, “ ‘umahluleli womhlaba wonke ubengayikwenza ukulunga na?’ ” (Gen. 18:25, NKJV). UAbrahama akahlaziyi nje kuphela udaba lwaseSodoma, kodwa futhi uhlola isimilo sikaNkulunkulu. Nakanjalo, ngaphambi kokufika kwesiphelo, uNkulunkulu uvula izincwadi zasezulwini (Samb. 20:4, 11-15) futhi avumele thina ukuba sihlole ubufakazi ngaphambi kokuba ekugcineni ehlisele umlilo emhlabeni. Okungukuthi, siyoba neminyaka eyinkulungwane yokuba kuphenduleke Imibuzo eminingi, okwamanje, engaphenduliwe.

`Ngaphambi kokuba uJehovah ehlise ukwahlulela kokugcina, Yena unikeza iminyaka eyinkulungwane yokuqonda ngalokho okuzokwenzeka kanye nesizathu sakho. Lokhu kusitshelani uNhlabaelana nesimilo Sakhe nangokuvuleleka Kwakhe ekuhlolweni yizidalwa—zona ezincike ngokuphelele kuYena ukuba ziphile—futhi ezingenalo ilungelo okungelazo lokwazi lezizinto?`