---
title:  Ukucabanga Kabanzi
date:   06/06/2025
---

Funda u-Ellen G. White, “The Flood,” pp. 101, 102, in Patriarchs and Prophets.

“Umpristi Omkhulu akakwazi ukuziphendulela noma ukuphendulela abantu bakhe ekumangaleni kukaSathane. Yena akabangi ukuthi uIsrayeli akanalo icala. Ezingubeni ezingcolileyo, eziphawula Izono zabantu, ayigqoka njengomele bona, uma phambi kweNgelosi, evuma icala labo, kepha ekhomba ekuphendukeni nasekuzithobeni kwabo, futhi bencike emuseni kaMhlengi othethelela isono. Ngokholo ubanga izithembiso zikaNkulunkulu. . . .

“Izimangalo zikaSathane ngakulabo abafuna uJehovah aziqutshwa ngukuzonda Izono zabo. Uyajabula ngezimilo zabo ezinezici; ngoba uyazi ukuthi kusekuphuleni kwabo umthetho kaNkulunkulu kuphela ekwazi ukubanqoba. Izimangalo zakhe zivuka kuphela ebutheni bakhe kuKristu. Ngecebo losindiso, uJesu unqamula ukuxhakathisa kukaSathane kwisintu futhi ehlenga Imiphefumulo kumandla akhe. . . .

“Ngamandla akhe, umuntu akakwazi ukumelana nezimangalo zesitha. Ezingubeni ezingcoliswe yisono, evuma icala lakhe, uma phambi kukaNkulunkulu. Kodwa uJesu, Ummeli wethu, wethula isicelo esisebenzayo ngabo bonke okuthi ngokuphenduka nangokholo bazinikele ekugciniseni Imiphefumulo yabo kuYena. Unxusela bona, futhi ngengxoxo enamandla yaseKhalivari, ushabalalisa ummangaleli wabo. Ukulalela Kwakhe okupheleleyo komthetho kaNkulunkulu kunikeze Yena onke amandla ezulwini nasemhlabeni, futhi ubanga kuBaba Wakhe Umusa nokubuyisana nomuntu onecala.”—Ellen G. White, Prophets and Kings, pp. 583–586.

**Imibuzo Yokuxoxisana:**

`UJesu watshela abafundi Bakhe ukuthi basemhlabeni, kodwa ababona abomhlaba. (Buka uJohane 15:19, Johane 17:14–16.) Siwulinganisa kanjani umthwalo wokuzuza izwe kanye nesidingo sokuzigcina “singenasici emhlabeni” na? (Jakobe 1:27).`

`Umsebenzi kaNowa ngaphambi kukaZamcolo usifundisani uNhlabaelana nokusebenza kwempikiswano enkulu na? Siyidlala kanjani indima efanayo namuhla na?`

`Ngaphambi kokubhubisa ababi ngomlilo wasezulwini (njengoba enza eSodoma), uNkulunkulu uyabavusa kwabafileyo futhi avumele uSathane ukusebenza ngabo isikhashana (Samb. 20:7–9).Yiziphi izizathu ongazicabanga ezibangela lokhu kube yisinyathelo esidingekile ngaphambi kokuba alungise zonke izinto?`

`Lapho ubuka Izindaba esizifundile kuleliviki, yiziphi izixwayiso ozithola empilweni yakho na? Lezizindaba zikufundisani ngethemba lakho kuKristu na?`