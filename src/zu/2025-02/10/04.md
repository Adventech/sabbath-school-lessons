---
title:  Indaba yeSodoma neGomora
date:   03/06/2025
---

Kunenye indaba esemqoka kwiTestamente Elidala uPetro abhekisa kuyo ngenkathi echaza izigameko Zesikhathi sokugcina: ukubhujiswa kweSodoma neGomora. Lamadolobha asesigodini asedume ngobubi futhi aba yisibonelo sokuqala sezizinda zabantu ezabhujiswa ngomlilo oqhamuka ezulwini.

`Funda u-2 Petro 2:4-11, Juda 5-8, noHezekeli 16:46-50—futhi uqaphele yonke imininingwane. Zazinjani izimo zokuziphatha ezaholela ekubhujisweni kwalamadolobha, futhi Yikuphi okuhambisana nazo namuhla na?`

Isixwayiso esinikezwa abantu besikhathi sokugcina balomhlaba ngendaba yaseSodoma neGomora sisobala: ekugcineni, ababi nabo bazobhujiswa ngomlilo, njengalokhu kuchazwe ngokusobala kwiSambulo 20. Isono sikhohlisa kakhulu ngokuthi sisenza izimphumphuthe ngesimo sezinhliziyo zethu, sisitha Izono zethu ngaphansi kongwengwezi lokuzincoma, ngenkathi inkohlakalo egqugquzelwa ngabanye ivama ukuba sobala kithina. Esahlukweni esifanayo lapho uNkulunkulu ekhuluma uNhlabaelana nothando Yena ayeluthele phezu kwesizwe Sakhe, Yena futhi kumele axwayise lesosizwe ngokuthi, njengoba singazenzanga Izono ezifanayo (Hezek. 16:47), empeleni singcole ukwedlula iSodoma.

UIsryaeli “wayefeba” (Hezek. 16:41), ephinga kwezikamoya. Cabanga ukwethuka kwabantu bakaNkulunkulu ngenkathi bezwa ukuthi babengcole ukwedlula abantu ababedume ngokukhohlakala.

Lokhu akuyona into entsha, hhayi nje kuphela ngoIsrayeli wasendulo kodwa ngesintu sonkana. KwabaseRoma 1:18-32, uPawule wethula uhla olude lobubi besintu obelungabhalwa ngokwamaphephandaba anamuhla. Incazelo kaPawule yesono saBezizwe yayingahlosile ukudala imizwa yokubangcono phakathi kwamaJuda kodwa ukuba abantu bakaNkulunkulu baqonde ngokuqina kwezono zabo. U-Nathan wenza okufanayo ngenkathi ekhuluma noDavide: wamxoxela indaba yesicebi esantshontsha iwundlu kompofu. Lendaba “yavusa kakhulu” intukuthelo kaDavide (2 Sam. 12:5, NKJV), ngoba ukungenzi ngokulunga kwabukeka kusobala; nalapho, kwathatha ukumemezela kuka-Nathan, “nguwe lendoda!” (2 Sam. 12:7, NKJV) ukwenza uDavide azibone yena kulendaba.

Kubalulekile ukukhumbula ukuthi iBhayibheli alibhekisiwe kakhulu ezweni elingaphandle kodwa kubantu bakaNkulunkulu. Ngenkathi sibona Izono ezinyantisayo zabanye zichazwa embhalweni onjengeSambulo 13 no 17, kuyisixwayiso sokuthi thina, futhi, singawela ogibeni olufanayo.