---
title:  Phakathi Komhlaba no Lwandle
date:   30/04/2025
---

Umfanekiso womhlaba kanye nolwandle eBhayibhelini, ikakhulu kwisiprofetho, uyafundisa kakhulu. Cabanga udaba lwezimpawu zomhlaba no lwandle esiprofethwini seBhayibheli, esihlukaniswe ngokusobala.

“Ngokwezimpawu, lapho umhlaba nolwandle iqhathanisiwe, umhlaba uvama ukumela izwe elihlelekileyo, noma futhi izwe lakwaIsrayeli, ngenkathi ulwandle ;lubhekisa ezizweni zabaFokazi ezihlupha umhlaba njengalokhu ulwandle luphazamisa umhlaba.”—Beatrice S. Neall, “Sealed Saints and the Tribulation,” in Symposium on Revelation, Book 1, ed. Frank B. Holbrook, (Silver Spring, MD: Biblical Research Institute, General Conference of Seventh-day Adventists, 1992), p. 260.

Kulokho kucabanga, umhlaba yindawo yokuzinza, esekwe embusweni kaNkulunkulu; ulwandle lumele inxushunxushu yezizwe ezesekwe ekuzidleni kwabantu.

`Nalomqondo owethulwe ngenhla njengomlando, funda iSambulo 12:15, 16 neSambulo 13:1, 11. Qaphela ukumelana phakathi kwamanzi nomhlaba. Zisetshenziswe kanjani, futhi zingasifundisani uNhlabaelana nendlela yokuqonda isiprofetho na?`

Qaphela ukuthi isilo sisebenzisa amanzi ukushushisa Owesifazane (ibandla). Njengalokhu sesibonile, kwesiprofetho amanzi avama ukuphawula ohulumeni bomhlaba kanye nenxushunxushu evama ukuhambisana nabo. Yingakho, sibona indlela uSathane akwaze ngayo ukusebenzisa Izixuku, zikhuthazwa ngabaholi bazo, ukuhlukumeza abantu bakaNkulunkulu kuwo wonke Umlando webandla.

Futhi, ama-Seventh-day Adventist asiqondile iSambulo 12:16 njengesibhekise ekufudukeni kwamakholwa ahlukunyeziwe Emhlabeni omusha. Uma ukuqonda kwethu komhlaba no lwandle kuyikona, kuthini lokho ngokusungulwa kwe-American Republic na?

Singakubuka lokho ”kungumhlaba” ngendlela efanayo naleyo “yeZwe Lesithembiso”—indawo eqokelwe abantu bakaNkulunkulu na? Ngabe lokhu kuyisizathu isilo sasemhlabeni siqala Ukubonakala sifana newundlu na? Nakuba i-America ingakaze ibe “nguIsrayeli Omusha” njengalokhu abasunguli bayo bokuqala babethanda ukuyibona iyikho, esikhathini eside ibe yizwe lenkululeko kwezenkolo kwizigidi zabacindezelweyo emhlabeni.

Ngeshwa, lesisilo esifana nemwundlu siyothi ngelinye ilanga sikhulume “njengesilo” (Samb. 13:11, NKJV). I-United States, esibewuphawu lwenkululeko kwezenkolo kwabahlukunyeziwe, iyoba ngumhlukumezi wamakholwa ogqamileyo! Lesi ngesinye isibonelo salokho okwenzeka ngenkathi isintu sikhetha ukuzibusa kunokuba sibuswe nguNkulunkulu.