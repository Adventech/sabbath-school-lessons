---
title:  Daniyeli 7
date:   29/04/2025
---

Iphupho likaDaniyeli 2 laqala lethulwa enkosini yaseBabiloni. Umbono kaDaniyeli 7, ngokwehlukile, wethulwa kumprofethi wamaHeberu, ilungu labantu bakaNkulunkulu besivumelwano.

UDaniyeli uboniswa udaba olufanayo noluka-Nebuchadnezzar, kodwa Ngendlela ehlukile. Esikhundleni sesithombe, ubona uhla lwezizwe ziqubuka olwandle, umphumela womoya uzamazamisa amanzi. Lezizizwe zazixabana sonke isikhathi, zibanga ukuguquka kwamandla phakathi kwazo. Izindimana ezinjengeHubo 65:5-8; Isaya 17:12, 13; noJeremiya 46:7, 8 zisebenzisa isifanekiso sezikhukhula namagagasi ukubonakalisa inxushunxushu phakathi kwezizwe.

Ngokwehlukile, Izwe leSithembiso lalikhona, okungenani okwesikhathi esithile, njengesiqhingi soxolo nokuphepha phakathi kolwandle lwemibuso yebeZizwe— isizwe esingcwele esasungulwa esisekelweni esiqinileyo sombuso kaNkulunkulu, ngokuphikisana nezizwe ezidlokovulayo ezilizungezile.

`Funda uDaniyeli 7:1-3. Kukhona ukunyakaza okuningi kulombono. Yiziphi izifundo esingazitomula kulomfanekiso, njengesilo esiqubuka olwandle kuqala na?`

UDaniyeli ubuka inxushunxushu yezimpi zabeZizwe esogwini, lapho ngokuphazima izilo ziqala ukuvumbuka emhlabeni—esifundeni sakhe! Izinkinga zabeZizwe zasezibe yizinkinga zabantu. Babekhethe ukuphila njengabeZizwe, manje ngalokho babezophila nabo (futhi ngaphansi) kwabeZizwe. Kuqala ngokubuswa yiBabiloni, abantu bakaNkulunkulu besivumelwano abazange baphinde babenokuzimela ngokuphelele.

Lokhu kulahlekelwa ngukuzimela kubantu bakaNkulunkulu namuhla kuyophikelela kuze kuphela isikhathi, ngenkathi uKristu ekugcineni ebuyiselwa endaweni Yakhe efanele njengeNkosi Yethu. KwiTestamente Elisha, abantu bakaNkulunkulu baqhubeka nokuhlupheka ngaphansi kwengcindezi yoMbuso waseRoma futhi nangaphansi kokushushisa kophondo oluncane, olwalandela iRoma.

Noma, ngokomlando, ezinye izizwe zibengcono kunezinye, futhi ezinye izikhathi zibenokuthula kunezinye, ingxenye eningi yomlando wezizwe, abantu, nemibuso ibe yinhlekelele elandela enye, ukusuka komunye onengcindezi kuye komunye. Futhi imvama lokhu kwenzeka phansi kwababusi abathi banezinhloso ezinhle ngabantu babo. Kwehluke kakhulu nokubusa uNkulunkulu ayekufunela abantu Bakhe, uma nje babekhethe kona.

`AbaseRoma 3:10–19 basiza kanjani ukuchaza okuningi emhlabeni wethu na? Indimana 19, ikakhulu, isibonisa kanjani ukuthi kungani sidinga kakhulu ivangeli ezimpilweni zethu na?`