---
title:  Ukucabanga Kabanzi
date:   02/05/2025
---

Funda u-Ellen G. White, “The Tower of Babel,” pp. 117–124, in Patriarchs and Prophets.

“ ‘Ngase ngibona izulu elisha nomhlaba omusha; ngokuba izulu lokuqala nomhlaba wokuqala kudlulile.’ Sambulo 21:1. Umlilo obhubhisa ababi uhlambulula umhlaba. Wonke umkhondo wesiqalekiso uyasuswa. Akukho kuvutha Kwaphakade kwesihogo okuyogcina phambi kwabahlengiweyo ukwesaba imiphumela yisono.

“Sinye kuphela isikhumbuzo esisalayo: Umhlengi wethu uyoba nezimpawu zokubethelwa Kwakhe. Phezu kwekhanda Lakhe elalimala, ohlangothini Lwakhe, Izandla nezinyawo Zakhe, iyona kuphela imikhondo yomsebenzi wesihluku owenziwe yisono. Athi umprofethi, ebuka uKristu enkazimulweni Yakhe: ‘Kuqhamuka ukubengezela ohlangothini Lwakhe: futhi efihla lapho amandla akhe.’ Habakuki 3:4, margin. Lolohlangothi olwagwazwa kulo kwageleza umthombo obomvu owabuyisana nomuntu kuNkulunkulu—kuwo kunenkazimulo yoMsindisi, kuwo ‘kufihleka amandla Akhe.’ ‘Amandla okusindisa,’ ngomhlatshelo wokuhlenga, Yena ngalokho wabanamandla okwenza ngokomthetho phezu kwalabo abajivaza Umusa kaNkulunkulu. Futhi izibonakaliso zokwehliswa Kwakhe zingukuhlonipheka Kwakhe okuphakeme kunakho konke; kulo lonke iphakade amanxeba aseKhalivari ayobonisa udumo Lwakhe futhi amemezele amandla Akhe.”—Ellen G. White, The Great Controversy, p. 674.

**Imibuzo Yokuxoxisana:**

`Ekugcineni, yonke Impumelelo Yasemhlabeni, noma inkulu kangakanani, iyoba wuthuli, ibe ngumlotha, futhi ekugcineni inyamalale ingunaphakade. Lokho kufaka noma yini enkulu netusekayo yomhlaba othe wayizuza noma oyizuza kumanje. Kungani kusemqoka ukuba ube nalokho emqondweni na? Lomqondo kumele ukusize kanjani ekugcineni okusemqoka phambili na?`

`Bukisisa isilo sasolwandle seSambulo 13:1-10. Kungaziphi izindlela lesisilo esingumphumela olindelekile waseBabeli na? Ngokusobala singukuphelela kwazo zonke “izizwe” zabantu,” ukusukela eBabiloni kuye emandleni ophondo oluncane. Yiziphi izimpawu zombuso ngamunye ozibone ziqhubeka kuso sonke isikhathi na? Kungaziphi izindlela umhlaba osabonakalisa ngazo amazinga aseBabiloni noma aseRoma, ngokwesibonelo, na?`

`Thina njengama-Adventist silinganisa kanjani phakathi kokulandela uJehovah kanye nokulalela Imithetho yanoma yisiphi isizwe noma umbuso esiphila ngaphansi kwawo na? Kwenzekani uma ukulalela omunye kuholela ekungalalelini omunye na?`