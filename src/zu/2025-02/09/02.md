---
title:  Usizo Olukhona Impela Ngesikhathi Sokuhlupheka
date:   25/05/2025
---

`Funda iHubo 46. Yimuphi umbiko wethemba esingawuthatha kulokho phakathi kwenxushunxushu yempilo manje kanye nalokho esaziyo ukuthi kuzokwenzeka emhlabeni ezinsukwini zokugcina njengoba impikiswano enkulu iya ekupheleni na?`

Ihubo 46 libukeka lithinta indikimba esiyithola encwadini yamaHeberu: yokuthile okungcono. UJesu ungcono kunoMpristi Omkhulu wasemhlabeni, umhlatshelo Wakhe ungcono kunayo yonke imihlatshelo yezilwane, futhi indawo engcwele yasezulwini ingcono kunazo zonke izimpawu ezazikhona emhlabeni.

LeliHubo libuka Ngendlela ehlukile, nokho. Umlobi akathathi izinto ezinhle bese eziqhathanisa nezinto ezingcono; uqhathanisa izwe elihlubukile—kanye Nemiphumela eyesabekayo eliyilethile—nesithembiso sezinto ezingcono uNkulunkulu azihlelele thina.

Nembala, leliHubo ligcwele ithemba nesithembiso okuthi naphakathi kwencithakalo kanye nokuvivinywa kanye nokuhlupheka nezimpi esibhekana nazo, ekugcineni kumele “sithule, futhi sazi ukuthi NginguNkulunkulu” (Hub. 46:10), futhi siphumulele esiqinisekweni sokuthi ngelinye ilanga konke lokho kuzophela nokuthi uNkulunkulu “uyakuphakamiswa emhlabeni” (Hub. 46:10).

Qaphela, futhi, lokho okulotshwe lapha. “Ngakho-ke asiyikwesaba nokuba kuguquka umhlaba, nezintaba zidilikela ekujuleni kolwandle” (Hub. 46:2, NKJV).

Othile umane akhumbule imibono ezokwenzeka Ekuzeni Kwesibili: “Izulu lagoqwa njengomqulu wencwadi usongwa, nezintaba zonke neziqhingi zasuswa ezindaweni zazo” (Samb. 6:14, NKJV). Kanye nalokhu: “nibheka nilangazelela ukufika kosuku lukaNkulunkulu ayakubhidlika ngalo amazulu, ashe, konke kushe, kuncibilike” (2 Pet. 3:12, NKJV). Izwe lethu lamanje, nabo bonke ububi obuhambisana nalo, ngeke laba khona ingunaphakade, futhi okuza emuva kwalo kusithembisa okuthile izingqondo zethu manje ezingakwazi ukukucabanga. Okwamanje, nokho, sidinga nje ukubambelela, sikhuthazele okholweni futhi sinamathele esambulweni sikaNkulunkulu esinaso, ikakhulu kuJesu esiphambanweni.

`Nakuba izinto zizimbi kangankanani kulomhlaba (futhi siyazi kusazokonakala kakhulu), yiliphi ithemba okumele ubenalo ekwazini kwakho ngokulunga, amandla, kanye nesimilo sikaNkulunkulu (cabanga: isiphambano) na?`