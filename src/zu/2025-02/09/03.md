---
title:  Ithemba Phakathi Kwenxushunxushu
date:   26/05/2025
---

Ulwimi oluningi encwadini yamaHubo lungezimpawu, kodwa uma kuza olwimini olukhomba phambili ekuhlelweni kabusha komhlaba, sinesizathu esincane sokukholwa ukuthi luwuphawu nje. Ihubo 46 lisikhumbuza ukuthi umhlaba esiwubonayo uyothinteka kakhulu ekubuyeni kukaKristu. Kodwa akuwona nje amadwala nolwandle okuyothinteka; uvuthondaba Olukhulu lomlando womhlaba luyosho ukubhidlika kwemibuso yomhlaba—izinhlelo ezimbi zombuso wesintu ezibange Ukuhlupheka Okukhulu ezinkulungwaneni zeminyaka.

Ekugcineni yonke lemibuso, kanye nabo bonke ububi nokuhlupheka ekulethile phezu kwesintu, iyofinyelela ekupheleni okuphelele.

`Funda uJeremiya 4:23-26. Lokhu kisitshelani uNhlabaelana nesiphetho salomhlaba, okungenani kuze kube “nezulu elisha nomhlaba omusha” (Samb. 21:1) na?`

Isiprofetho seBhayibheli sisibonisa lokho okuzokwenzeka kulomhlaba. Umbono kaDaniyeli 7, ngokwesibonelo, usibonisa ulwandle olugubhayo phakathi kwalo kuvumbuka izizwe zomhlaba. Imimoya yokuxabana nokulwa ivunguza olwandle lwaBezizwe (umhlaba), idale umbuso olandela omunye emhlabeni, futhi akukho namunye ongaxazulula izinkinga zangempela ezengamele isintu. Abaholi bomhlaba esibathembayo sonke izikhathi babonakala beyizoni benobugovu njengathi sonke.

Awukho kulemibuso evezwa kuDaniyeli eyaba yikhaya lokuphepha kubantu bakaNkulunkulu (nakuba eminye yayingcono kuneminye). Kodwa siyazi ukuthi sinobuzwe embusweni kaNkulunkulu (Fili. 3:20), futhi ngaphezu kwenxushunxushu yalomhlaba kukhona isihlalo sobukhosi esingeke sasuswa (buka uHezek. 1:26). UJesu wafundisa ukuthi umhlaba uyoba mubi kakhulu lapho sibheke esikhathini sokubuya kukaKristu (Mathewu 24), kodwa singabambelela ngokholo, nakuba sinjani isimo salomhlaba wethu, ngoba sazi ukuthi uNkulunkulu usalawula, nokuthi uzakuzigcwalisa Yena izithembiso Zakhe: “izizwe ziyaxokozela; imibuso iyazamazama; uphumisela izwi lakhe, umhlaba uncibilike. Jehova Sebawoti unathi; uNkulunkulu kaJakobe uyinqaba yethu” (Hub. 46:6, 7, NKJV). Okwesikhashana, izinto azihambi kahle futhi zingeke. Okwesikhathi eside? Lokho—sibonge kuJesu— olunye udaba.

`Ngempela, umhlaba wethu ubukeka uxakekile futhi ungalawuleki. Isiprofethi sikaDaniyeli, ngokwesibonelo, kumele sisilekelele kanjani thina ukuba sibone ukuthi ekugcineni, izinto zizosilungela thina uma siqhubeka nokuthembeka na?`