---
title:  Iwayini kanye Negazi
date:   28/05/2025
---

`Funda iHubo 75. Funda futhi uMathewu 26:26-29 neSambulo 14:9-12. LeliHubo lembulani uNhlabaelana nodaba olusengcupheni ekwahluleleni, futhi lezi ezinye izindimana zisiza kanjani ekuqondeni lezizinto na?`

Kukhona umqondo wokuthi leliHubo kusenokuba lahlatshelelwa ekubhujisweni okuyisimangaliso kwempi kaSenakheribe (2 Kronike 32, 2 Amakhosi 19)â€”indaba ebonakala ikhomba phambili ekubhujisweni kokugcina kwababi kwiSambulo 20. Abantu bakaNkulunkulu bangaphakathi kweDolobha Elingcwele kanye nenkosi yabo Elungileyo ngenkathi impi yababi ikhuphuka ibazungeza, bese bebhujiswa nguNkulunkulu ngoKwakhe.

Enye yezinto uNkulunkulu ayilungisayo ekwahluleleni ngukubeka amandla endaweni engafanele okwenzekile emhlabeni wethu owileyo. Isintu esiwileyo asisaphileli abanye, noma inkazimulo kaNkulunkulu, kodwa umina. Namuhla ngezindlela eziningi, siphila Nemiphumela yokukhetha ukukholwa ukuthi akunakubaluleka noma ubukhona besimiso sokulunga ezweni. Uma bekukhona ukubaluleka, isihlakaniphi u-Friedrich Nietzsche waphikelela ngokuthi kumele sizakhele kona ngokwethu futhi senze sengathi izwe likhona ukuba libe yinzuzo Yethu. Kumuntu ngamunye, empeleni, uziphatha sengathi ungunkulunkulu.

(Othile angabuza kufanele: Lemfundiso yamsebenzela kanjani u-Nietzsche na? Akubanga kuhle, eqinisweni. Wasangana, ewa emgwaqeni e-Italy emuva kokuzama ukukhuza Indoda eyayishaya ihhashi. Wayesechitha iminyaka elandelayo eyishumi nanye esesimweni sokungakwazi ukunyakazisa umzimba ngokuphelele ngaphambi kokufa kwakhe ngo-1900.)

Nakuba izinkinga zizimbi kangakanani, njengamakholwa siyakhunjuzwa ukuba siphile ngethemba futhi singahluleli ikusasa ngezigameko zamanje. Kulula ukudikibala ngenkathi sibona izinsika zempucuko ziphundlwa yizinhliziyo kanye nezingqondo zabangenankulunkulu, noma yilabo ukubona kwabo uNkulunkulu kungasekeliwe eBhayibhelini. Siphila manje esikhathi lapho ukuziphatha kahle, nakho lokho okuyisisekelo njengobulili besintu, owesilisa nowesifazane, kuhlaselwe, okungenani ezingxenyeni ezithile zomhlaba. Izinhlobo ezithile zokuziphatha, izinto abantu abaningi abebenamahloni okukhuluma ngazo, nangasese, manje zituswa futhi zinconywe emphakathini. Sekuba kubi kangako manje.

`Nakuba kumele senze indima yethu manje ukuzama ukwenza impilo ibengcono kwabanye, kungani kusemqoka njalo ukukhumbula ukuthi kuzothatha ukubhubha ngokuphelele kwalomhlaba kanye nokudalwa kabusha kwawo ngaphambi kokuba izinto zonke, ekugcineni, zilunge na?`