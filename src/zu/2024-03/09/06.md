---
title:  Umthetho Omkhulu Kunayo Yonke
date:  29/08/2024
---

`Funda uMarko 12:28-34. Mbuzo muni ojulile umbhali olungile awubuza, futhi mpendulo yini embaxa-mbili uJesu ayinikeza na?`

Evangelini likaMarko kuze kube manje, iningi labaholi bezenkolo, ngaphandle kwabambalwa, bayalwa noJesu. Lokhu kunjalo kakhulu eJerusalema, lapho uJesu ebhekene nobuholi mayelana nokukhonza ethempelini—lokho okumele umongo wobuJuda. Ngalokho, ukuthi umbhali alalele impikiswano futhi athathekiswe yizimpendulo zikaJesu kubonakalisa ukuthembeka kanye nesibindi ebukhoneni bobutha obusobala obubhekiswe kuJesu. Bekuyobalula ukumela kude ubukele, noma ngabe wawuvumelana noJesu. Kodwa lendoda ayikwenzi lokho.

Umbhali ungena kumongo wenkolo ngombuzo wakhe wokuthi yimuphi umthetho obaluleke kunayo yonke. UJesu uphendula kalula nangokucacile, ecaphuma i-Shema, ukuvuma inkolo kubuJuda okukuDuteronomi 6:4, 5. Okuyiwona mthetho omkhulu kunayo yonke, kusho uJesu, ngukuthanda uNkulunkulu ngenhliziyo yakho yonke, ngomphefumulo, ngengqondo, nangamandla—okungukuthi, ngokuphelela kwalokho oyiko. UJesu unikeza umbhali ibhansela ngokumnikeza owesibili umthetho obaluleke kunayo yonke, ethathela kwiTestamente Elidala futhi, kulokhu kuLevitikus 19:18, ukuthanda umakhelwane wakho njengalokhu uzithanda wena.

Ngezinye izikhathi abantu bazibuza ukuthi uluyaleza kanjani uthando. Ingqikithi yesikompilo lomyalezo kuDuteronomi isiza ekuchazeni. Ulimi luqhamuka kwizivumelwano zasemandulo, futhi itemu lo—“thando” libhekisa ekuthembekeni ezimfunweni zesivumelwano, uzifeze ngokuthembeka. Ngalokho, nakuba kungachithi umqondo womuzwa ojulile phakathi kwabavumelanayo kugxile kakhulu ezenzweni ezibonakalisa ukuthembeka.

Umbhali wayethembekile futhi wabona ukucaca kanye nobulula bempendulo kaJesu futhi wavuma. Othile angakucabanga ukuhwaqabala kwabanye abaholi bezenkolo njengoba lombhali eqinisa impendulo kaJesu, into abanye ababengafuni ukuyenza. UJesu naye waqinisa umbhali ngempendulo yakhe ethembekile, ethi wayengekude nombuso kaNkulunkulu. Ukungabi kude akuchazi ukuba ngaphakathi. Okwakusadingwa ngumbhali kwakungukuvuma ukuthi uJesu ungubani futhi alandele Yena, okungesinye isinyathelo ohambweni lokukholwa.

`Sikufunda kanjani ukuthanda uNkulunkulu kanye nokuthanda omakhelwane bethu njengalokhu sizithanda na? Kungani isiphambano singumongo wokulandela lemiyalelo na? `