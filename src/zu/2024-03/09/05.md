---
title:  Imisebenzi Yasemhlabeni Nemiphumela YaseZulwini
date:  28/08/2024
---

`Funda uMarko 12:13-27. Kwenzekani lapha, futhi yimaphi amaqiniso uJesu awafundisayo na?`

Abaholi bezenkolo babezama ukubamba uJesu ngokuthi yini abangakusebenzisa ukumbeka icala, kumaRoma noma kubantu. Kulempikiswano, kwakungumbuzo wentela. Ngalesisikhathi nakulendawo, ukunqaba ukukhokha intela kwakungathathwa njengokuvukela uhululemi wamaRoma, icala elibi kakhulu.

Impendulo kaJesu yokunikeza kuKesari izinto okungezikaKesari nakuNkulunkulu izinto okungezikaNkulunkulu kwamenza agweme ugibe kodwa futhi kwanikeza ithuba elikhulu lokufundisa ikholwa ngomthwalo walo kuhulumeni. “Yena wamemezela ukuthi njengoba babephila ngaphansi kwamandla aseRoma, kumele banikeze lawomandla ukuxhasa okuwafunayo, uma lokho kungaphikisani nomsebenzi wophakeme. Kodwa besengaphansi kwemithetho yezwe ngokuthula, kumele ngaso sonke isikhathi bakhonze uNkulunkulu kuqala.”—Ellen. G. White, _The Desire of Ages_, p. 602.

Okulandelayo ngumbuzo omayelana nokuvuka kwabafileyo. AbaSadusi babeyiqembu labaprisiti elalamukela izincwadi ezinhlanu kuphela zikaMose njengeZibhalo. Babengakholelwa ovukweni lwabafileyo. Lomfanekiso abawethula kuJesu wawusenokuba yisingathekiso. Wawufaka abafowabo abayisikhombisa kanye nowesifazane oyedwa. Ngokomthetho kaMose, ukugcina impahla emndenini, uma indoda ife ingenawo amadodana, umfowabo wayezogana umfelokazi, kuthi abantwana abaqhamuka kulowomshado kube ngabakamufi ngokusemthethweni (Dut. 25:5-10).

Befuna ukuphikisa imfundiso yovuko, abaSadusi babhekisa enkingeni yokuthi ovukweni lowesifazane uzoba ngokabani. UJesu uphikisa inkulumo yabo ngezindlela ezimbili, ebhekisa Ezibhalweni nakumandla kaNkulunkulu. Okokuqala uchaza amandla kaNkulunkulu ovukweni futhi akhombe ukuthi ngeke kubekhona ukuganiselana ezulwini. Abe esemela imfundiso yovuko ngobhekisa kuEksodusi 3:1-22, lapho uNkulunkulu ethi uNkulunkulu kaAbrahama, Isaka, noJakobe. UJesu ugudla ukuthi lokhu kuchaza ukuthi bazovuswa; ngeke basale befile uma uNkulunkulu enguNkulunkulu kaAbrahama, Isaka, noJakobe, okwamanje, bengabafileyo.

`Uma othile ubengakubuza, “Ngabe uyawazi amandla kaNkulunkulu” na? Ibiyothini impendulo yakho, kungani na?`