---
title:  Umuthi Oqalekisiwe neThempeli Elihlanziweyo
date:  26/08/2024
---

`Funda uMarko 11:12-26. Kuyini ukubaluleka kwezigameko ezibonakaliswe lapha na?`

Ekuseni, beqhamuka e-Bethany, amamayela alingaselwa kwamabili (okungaphezulu nje kwama-km amathathu) ukusuka eJerusalema, uJesu wayelambile. Ebona umuthi womkhiwane unamaqabunga, Yena waya kuwo ukuyothola isithelo mhlawumbe sokuqala. Lesisisenzo sasingeke sathathwa njengokweba, njengalokhu ngokomthetho weTestamente Elidala, othile wayengadla ukudla ensimini kamakhelwane ukuqeda indlala (Lev. 19:9, Lev. 23:22, Dut. 23:25). Kodwa Yena akazange athole sithelo futhi wathi kulomuthi, “ ‘Kungaphinde kubekhona umuntu odla isithelo kuwe futhi’” (Marko 11:14, ESV). Kwakuyisenzo esingavamile nesingalindelekile kuJesu, kodwa okulandelayo kuyashaqisa.

Okwenzeka ngokulandelayo kungezeka kwenzeka Enkundleni yabeZizwe, lapho ukuthengiswa kwemihlatshelo kwakwenzeka khona (okwakusanda kuqalwa ku-Caiphas). UJesu uxoxsha abathengisayo enkundleni ukuze ukukhonza okunesizotha kuzobakhona. Isenzo Sakhe silwa nalabo abaphethe uhlelo lwethempeli.

UJesu uhlanganisa imibhalo emibili yeTestamente Elidala njengesikhuzo esiqinile salokhu kujivaza okungcwele. Ugcizelela ukuthi ithempeli kumele libe yindlu yomkhuleko kubantu bonke (Isa. 56:7), ngokuqinile efaka nabeZizwe. Bese ethi abaholi balenze ithempeli umhume wabaphangi (Jer. 7:11). Kuthi, ekupheleni kwalolusuku olumangalisayo, uJesu ashiye idolobha nabafundi Bakhe (Marko 11:19).

Ngokusa okulandela, bebuyela edolobheni (buka uMarko 11:20-26), abafundi bathuswa ngukubona umuthi womkhiwane ubunile ukusukela ezimpandeni. UJesu wenza isifundo ngokukhuleka nokuthethelela encazelweni Yakhe ngalokho okwenzekile. Konke lokhu kuchazani na?

Lezizindaba ezimbili ziyisemishi lesine kuMarko (buka isifundo 3). Ezindabeni ezinjena, isibhinqo esibonakaliswayo senzeka ngokuhambisana nezenzo eziphikisananyo. Kulendaba umuthi womkhiwane kanye nethempeli kuyahambisana. UJesu uqalekisa umuthi womkhiwane kodwa uhlanza ithempeli, izenzo eziphikisanayo. Kodwa isibhinqo ngukuthi abaholi bezenkolo manje bazokwenza ugibe lokubulala uJesu, futhi lesosenzo sizoqeda ukubaluleka kwezinkozo zethempeli, ezagcwaliseka kuJesu.

`Yiziphi izinto empilweni yakho odinga ukuthi uJesu azihlanze na? Kwenzeka kanjani lokhu na?`