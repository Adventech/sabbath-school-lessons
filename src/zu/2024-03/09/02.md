---
title:  Ukungena Ngokunqoba
date:  25/08/2024
---

`Funda uMarko 11:1-11 no Zakariya 9:9, 10. Yini eyenzeka lapha na? `

Ingxenye yalendaba imayelana noJesu ethuma abafundi ababili esigodini esiseduzane ukuyolanda imbongolo yokuthi Yena ayigibele ukungena eJerusalema. Kungani kuchithwa isikhathi esingaka kulombiko na?

Impendulo imbaxa-mbili. Okokuqala, ibonisa amandla kaJesu esiprofetho, igqamise isithunzi sokufika Kwakhe futhi ikuxhumanise lokho nentando kaNkulunkulu. Okwesibili, lisisigaba sendaba sixhumana noZakariya 9:9, 10, okhuluma ngenkosi ingena eJerusalema igibele imbongolo. Ikhumbuzisa ngokungena kukaSolomoni eJerusalema egibele imbongolo (1 Amakhosi 1:32-48), ngenkathi uAdonija ezama ukuhlwitha ubukhosi, futhi ngokushesha uDavide wayaleza ukuthi uSolomoni abekwe njengenkosi.

“Iminyaka engamakhulu amahlanu ngaphambi kokuba uKristu azalwe, umprofethi uZakariya wayebikezele ngokuza kweNkosi kwaIsrayeli. Lesisiprofetho siyagcwaliseka manje. Yena lowo okukade enqaba ukuhlonishwa njengenkosi ungena eJerusalema njengendlalifa yesithembiso sobukhosi bukaDavide.”—Ellen G. White, _The Desire of Ages_, p. 569.

IJerusalema lisendaweni enamagquma, iphakeme ngama-meter angu-740. Ngesikhathi sikaJesu izakhamizi zalo zazilinganiselwa ku-40,000—50,000, kodwa lalichichima ngePhasika. Idolobha lalingu-250 acres, kodwa ithempeli lalithathe u-37 acres. Lelithempeli elihle lalengamele idolobha.

UJesu wangena ngasempumalanga, ehla Entabeni yeMinquma futhi engena cishe nge-Golden Gate engenela Egqumeni leThempeli (manje isango selavalwa). Lonke idolobha lanyakaza ngokungena Kwakhe, wonke umuntu wabona ukubaluleka kophawu lokwenza Kwakhe. Isixuku esaphelezela uJesu samemeza uhosana, itemu ekuqaleni elalichaza “sindisa manje,” kodwa ekugcineni selichaza “dumo kuNkulunkulu.”

Isikhathi semfihlo, uJesu ayekade ephikelela kuso kuMarko, sesidlulile. Manje uJesu ungena ngokusobala eJerusalema esebenzisa isenzo esaziwayo sobukhosi. Yena ungena ethempelini, kodwa ngoba sesihambile isikhathi sosuku, uyabuka nje bese ehamba nabafundi Bakhe abayishumi nambili eya e-Bethany. Lokho okwakungase kuba yinxushunxushu noma ukuvukela kuphetha Ngaye ehamba ngokuthula. Kodwa usuku olulandelayo luzokwehluka.

`Umqondo wokugibela imbongolo uvusa umqondo wokuthobeka. Kungani loluphawu lubaluleke kangaka, ikakhulu kumaKristu na? Yini thina, ngokwesiphambano, esingazidla ngako na?`