---
title:  Imvuthuluka Yezinja
date:  06/08/2024
---

`Funda uMarko 7:24-30. Yiziphi izifundo ezibalulekile ezitholakala kulendaba na?`

Okulandela ezithendeni zalesisahluko esilukhuni sesifundo sayizolo, indaba ekulesisahluko nayo ivusa imibuzo ekhathazayo. Kungani uJesu aphendule ngesihluku esingaka kulowesifazane, ngamanye amazwi embiza ngenja na?

Akakuchazi obala, kodwa izimpawu ezimbili kwimpendulo Yakhe zincoma lokho akufundisayo. KuMarko 7:27, uthi abantwana kumele badle “kuqala.” Uma kukhona “okokuqala,” kusobala ukuthi kukhona “okwesibili.” Olunye uphawu ngelokuthi uJesu usebenzisa uhlobo lwesinciphiso segama inja, engachazi imidlwane kodwa, kulengqikithi, izinja ezivunyelwa ukuba zingene endlini ngokuqhathaniswa nezasemgwaqeni. Owesifazane uthatha kulezizimpawu ezimbili ekuphenduleni kwakhe uJesu, okuchaza impendulo yakhe.

Impendulo yowesifazane iqondile. Uyaphendula: “Nkosi, kepha nazo ... izinja ngaphansi kwetafula zidla okuwa ezinganeni” (Marko 7:28, NKJV).

Lowesifazane uyithatha kuphi lempendulo ayinikeza uJesu na? ngokuqinsekile, uthando lwakhe lwendodakazi yakhe lwamqhubela phambili. Kodwa Yena wamkhuthaza. Wathi “okokuqala,” egudla ukuthi kungaba khona “okwesibili.” Futhi, Yena wayegudla ukuthi uyinja ngaphansi kwetafula. Njengenja esendlini ngaphansi lwetafula, naye wayesezinyaweni zikaJesu enxusela indodakazi yakhe. Ngalokho, wabanga amalungelo enja okudla lokho okwakuwela phansi.

Impendulo yowesifazane imbula ukholo lwakhe. Ukubiza isimangaliso esinamandla sokuphulukisa indodakazi yakhe ekudleni “imvuthuluka” kwakukhombisa ukuthi kokubili amandla kaJesu ayemakhulu ngokukhethekile (uma isimangaliso esingaka siyimvuthuluka, isinkwa esiphelele sasiyoba yini na?) nokuthi ukuvuma isicelo sakhe kwakuyinto encane kuYena. UJesu wathinteka futhi wasivma isicelo sakhe.

“Ngokubhekana naye, ubonisile ukuthi lowo owayethathwe njengolahlilwe kwaIsrayeli wayengasesona isihambi, kodwa umntwana wendlu kaNkulunkulu. Njengomntwana kuyilungelo lakhe ukwabelana ngezipho zikaBaba.”—Ellen G. White, _The Desire of Ages_, p. 401.

`Kungani ukubandlula ezinye izinhlanga nezizwe kuphikisana kakhulu nezimfundiso zikaJesu na? Singafuna kanjani ukuqeda lobububi na?`