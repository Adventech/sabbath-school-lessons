---
title:  Kusuka Ngaphakathi Kuye Ngaphandle
date:  03/08/2024
---

### Funda Lokhu Kuleliviki
Marko 7, Isa. 29:13, Eksod. 20:12, Marko 8:11–21.

> <p>Indimana Yenkumbulo</p>
> “ ‘Akukho okungena emuntwini okusuka ngaphandle okungamngcolisa; kodwa izinto eziphuma kuye, lezo yizinto ezingcolisa umuntu’ ” (Marko 7:15, NKJV).

Isifundo saleliviki nguMarko 7 kanye nesigaba sokuqala sikaMarko 8. Ekuqaleni kumaMarko 7, uJesu ususa uchuku ngokulahla Kwakhe inkambiso yezenkolo. Kodwa, lokho ukwenza ngendlela ephasa ngokukodwa okuthile okufaneleke kakhulu empilweni yobuKristu namuhla. UJesu ube esesho isiphico esivula ithuba lokuqonda kweqiniso ukuthi ukholo lumayelana nani ngempela.

Emuva kwalokhu Yena uyahamba uya eTire naseSidoni futhi unqwamana nowesifazane okungukuphela kwakhe emaVangelini ukuphumelela ekuqagulisaneni noJesu. Lokhu kunqwamana naye akuvamile, futhi ngaphansi kwako kukhona izimfihlo zenkulumo lowesifazane azibambayo, ngenxa yokholo lwakhe uJesu umnikeza akucelayo.

UMarko 7, kanye nokunye ukuphulukiswa, wembula iqiniso elibalulekile, lokuthi, noma zithathekisa kangakanani izimangaliso, zona kuphela azivamile ukwanela ukuvula izinhliziyo eqinisweni. Kungenjalo, zaba Zinhle ngani izimangaliso kubaholi benkolo ababezimisele ngokulahla uJesu na?

KuMarko 8 isifundo sibuka ekubalulekeni kwesinkwa njengophawu lwezimfundiso nezinkambiso. Lezizindaba ziqukethe izifundo ezinkulu ngencazelo nokwenza kwempilo yenkolo.

_*Funda isifundo saleliviki ukulungiselela iSabatha, UNcwaba 10._