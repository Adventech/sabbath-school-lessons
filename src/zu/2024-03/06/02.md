---
title:  Inkambiso Yabantu ngokumelene Nemiyalelo KaNkulunkulu
date:  04/08/2024
---

`Funda uMarko 7:1-13. Yimaphi amaqiniso afanele ethulwa lapha na?`

Othile angacabanga ngezingane zifunda lesisahluko Esikoleni seSabatha futhi zifika emakhaya zitshela omama bazo ukuthi akudingekile zigeze izandla ngaphambi kokuba zidle ngoba kusho uJesu. Kodwa, lendaba ayikhulumi ngokuhlanzeka.

Ngesikhathi sikaJesu, iningi labantu kulelozwe lalikhathazeke kakhulu ngokuhlanzeka ngokwenkambiso. Ngesikhathi samatestamente, umqondo wokugeza izandla ukuthi uhlale umsulwa ngokwenkambiso kwakudluliselwe nakubafokazana, nakuba lemithetho ekuqaleni yayiqondene nabapristi kwiTestamente Elidala (Eksod. 30:17-21). Kusekuhambisaneni nalomqondo okwenza abaholi bezenkolo bakhononde kuJesu ngabafundi Bakhe.

UJesu akawuphenduli ngokuqondile umbuzo obhekiswe kuYena. Kunalokho, umela abafundi Bakhe ngempendulo embaxa-mbili. Okokuqala, uphinda amazwi aqinile kaIsaya ekukhuzeni isizwe esihlonipha uNkulunkulu ngamazwi, kodwa inhliziyo yaso iqhelile kuYena (Isa. 29:13). Umbhalo okuIsaya uqhubeka nokubeka icala lokubeka izimfundiso zabantu esikhundleni semithetho yezulu.

Ingxenye yesibili yempendulo kaJesu isuka embhalweni kaIsaya. UJehovah ubuyekeza umthetho kaNkulunkulu wokuhlonipha abazali (Eksod. 20:12); okungukuthi, ukubanakekela ebudaleni babo, akuqhathanise lokhu nemfundiso yezenkolo lapho othile enganikeza okuthile kuNkulunkulu (isipho, corban), kodwa asisebenzise kuyena, kodwa anqabe ukusisebenzisa kubazali bakhe abasweleyo. Othile angacabanga ngalokhu, “Ngiyaxolisa, baba. Ngingathanda ukukusiza, kodwa imali nginikele ngayo ethempelini.”

Yilokhu kuzenzisa uJesu alwa nako ngokuqinile. Babeke imfundiso yabantu ngaphezu kweZwi likaNkulunkulu futhi, ekwenzeni lokhu, bonile.

Ngalokho, yayithini impendulo kumbuzo wabaFarisi na? Impendulo kaJesu igudla ukuthi akakutholi kwanelisa ukuqinisa kwabo ukuhlanzwa kwezandla njengento ehambisana nentando kaNkulunkulu. Kunalokho, impendulo Yakhe ngokusobala iphasa imiyalelo yoMthetho ngaphezu kwemfundiso yabantu. (buka futhi uMarko 1:44; Marko 7:10, 11; Marko 10:3–8; Marko 12:26, 29–31.)

`Ngabe sinazo “izimfundiso” mhlawumbe eziphikisana nezimiso zomthetho kaNkulunkulu na? Uma kunjalo, kungabe yiziphi na?`