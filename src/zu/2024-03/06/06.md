---
title:  Qaphela Isinkwa Esingalungile
date:  08/08/2024
---

`Funda uMarko 8:11-13. Iyiphi indlela yabaFarisi eyadumaza uJesu kakhulu na?`

Kungani engabonakalisi amandla Akhe ezulu ukuvumisa laba abaphikayo na? Inkinga ibuyela emuva ekupheleni kukaMarko 3, lapho uJesu ekhuluma ngesono ngakuMoya oNcgwele. Uma izindlebe zothile zivalekile namehlo engaboni, esinye isimangaliso, nalo uphawu oluphuma ezulwini, ngeke kwamvumisa. Nakho kuyochithwa njengakho konke osekwenzekile. Nazo izimangaliso azanele ukuvumisa labo abazimisele ngokungakholwa.

`Funda uMarko 8:14-21. Yini abasebeyikhohliwe abafundi, futhi phuzu lini uJesu alenza kulokhu na?`

UJesu uthatha ithuba lokxwayisa abafundi “ngemvubelo” yabaFarisi kanye nekaHerodi (Marko 8:15), echaza izimfundiso zabo (qhathanisa noMat. 16:12).

Kodwa abafundi abaqondi futhi bacabanga ukuthi uJesu ukhuluma ngokugwema ukuthenga isinkwa sangempela. Njengokuvamile uma abafundi bengaqondi, uJesu uyabafundisa. INkosi ibuza uhla lwemibuzo, eyokuqala yimibuzo buciko, eveza ukudumala Kwakhe ngokuthu abakawuqoandi umsebenzi Wakhe. Amazwi Akhe afana nalawo awasho kuMarko4:10-12, amayelana nabangaphandle abangaqondi. Amazwi Akhe aqinile aqonde ukuvusa abafundi ekunwabuzeleni kwabo kwezikamoya.

KuMarko 8:19, 20, ubuza imibuzo ephathekayo mayelana nenani lobhasikidi abaqoqiwe bezingcezu emuva kokondla abangu-5,000 (Marko 6:30-44) kanye nakulabo abangu-4,000 (Marko 8:1-10), imibuzo emele ukubonisa ukuthi bekumele ngabe bayaqonda manje ukuthi ukuswela izinsiza akuvimbeli uMesiya kaJehovah. Umbuzo Wakhe wokugcina kuMarko 8:21 ungowbuciko futhi: “ ‘Anikaqondi namanje na?’ ” (ESV). Nembala, buka konke asebekubonile babanamava ako noJesu.

`Singafunda kanjani ukugcina izinhliziyo nezingqondo zethu zivulelekile eqinisweni lobukhona bukaNkulunkulu kanye nothando Lwakhe na? Gxila ebufakazini esibunikeziwe ngoNkulunkulu nangothando Lwakhe. Ngezinye izikhathi, nokho, kungani kubukeka kulula ukungabaza na?`