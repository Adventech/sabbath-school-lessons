---
title:  Umcabango Obanzi
date:  09/08/2024
---

Funda u-Ellen G. White, “Tradition,” “Barriers Broken Down,” and “The True Sign,” in _The Desire of Ages_, pp. 395–409.

“Phakathi kwabalandeli beNkosi namuhla, njengasendulo, sande kangakanani lesisono esinyenyayo, nesikhohlisayo! Kuvamile ukuthi ukusebenzela kwethu uKristu, ukuxhumana kwethu nabanye, kungcoliswe yisifiso esifihlakele sokuphakamisa umina! Ulindile umcabango wokuzanelisa, kanye nokulangazelela ukunconywa ngabantu! Kungukuthanda umina, inkanuko yendlela elula kunaleyo eqokwe nguNkulunkulu okuholela ekufakeni izifundiso zabantu nezinkambiso esikhundleni sezimiso zezulu. Kubafundi Bakhe amazwi esixwayiso kaKristu ashiwo, ‘Qaphelani niqwashe ngemvubelo yabaFarisi.’

“Inkolo kaKristu ingubuqotho. Ukushisekela udumo lukaNkulunkulu kuyisisusa esifakwe nguMoya oNgcwele; futhi yikona kuphela ukusebenza kkauMoya okungafaka lesisisusa. Ngamandla kaNkulunkulu kuphela angadingisa ukuzifunela kukamina kanye nokuzenzisa. Lenguquko iwuphawu lokusebenza Kwakhe, ngenkathi ukholo esilwamukelayo lushabalalisa umona nokuzenzisa, ngenkathi lusiholela ekufuneni udumo lukaNkulunkulu hhayi olwethu, ngalokho siyokwazi ukuthi lungokufanelekile. ‘Baba, phakamisa igama Lakho’ (Johane 12:28), kwakungumongo wempilo kaKristu, futhi uma silandela Yena, lokhu kuyoba ngumongo wempilo yethu. Uyalaeza thina ukuba ‘sihambe, njangalokhu Yena ahamba;’ futhi ‘ngalokhu siyazi ukuthi siyamazi Yena, uma sigcina imiyalelo Yakhe.’ 1 Johane 2:6, 3.”—Ellen G. White, _The Desire of Ages_, p. 409.

**Imibuzo Yokuxoxisana**

`Yimiphi imikhuba yobuKristu oyitholile ekusize ukuba ugcine inhliziyo ihlanzekile na?`

`Yibaphi abantu “abangahlanzekile” emphakathini wakho na? Yini ongayenza ukubadonsela evangelini na?`

`Zindlani, njengeklasi, ngeningakwenza ukukhuthaza ukwabelana ngevangeli ngezindlela ezilula nomakhelwane.`

`Funda uMarko 8:1-10, ukondliwa kwabangu-4,000. Kwenza mehluko muni ukuhumushwa kwalesisahluko ukuthi isixuku kungenzeka kwakungabeZizwe na? Kungani kungamele kwenze umehluko na?`

`Singakukhuthalela kanjani ukuzivikela thina enkanukweni esinayo sonke, njengezidalwa eziwileyo, yokuziphakamisa na?`