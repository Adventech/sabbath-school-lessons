---
title:  Ukuquliswa Nokubethelwa
date:  14/09/2024
---

### Funda Lokhu Kuleliviki
Marko 15, Luka 13:1, Hub. 22:18, Johane 20:24–29, Johane 1:1–3, Dan. 9:24–27.

> <p>Indimana Yenkumbulo</p>
> “Ngehora lesishiyagalolunye uJesu wamemeza ngezwi elikhulu, wathi, ‘Eloi, Eloi, lama sabaktani?’ okungukuthi ngokuhunyushwa, ‘Nkulunkulu wami, Nkulunkulu wami, ungishiyeleni na?’ ” (Marko 15:34, NKJV).

Marko 15 ngumongo we-Passion Narrative. Wethula ukuquliswa kukaJesu, ukulahlwa Kwakhe, ukugconwa ngamabutho, ukubethelwa Kwakhe, bese kuba ngukufa nokungcwatshwa Kwakhe. Lezizigameko kulesisahluko zethulwa ngemininingwane engahlonizi, neqondile, mhlawumbe ngoba umbhali uvumela iqiniso lizikhulumele. Kuso sonke lesisahluko, isibhinqo sidlala indima ebalulekile. Ngenxa yalokhu, kuyasiza ukuba nencazelo ecacile yokuthi yini isibhinqo.

Isibhinqo sivama ukuba nezinto ezintathu: (1) Amazinga amabili encazelo, (2) lamazinga amabili ayaphikisana noma ehlukile kwelinye nelinye, futhi (3) othile akasiboni isibhinqo futhi akaboni ukuthi kwenzekani futhi akazi ukuthi nguyena ozobhekana nemiphumela.

Kuleliviki, embuzweni kaPilatu,, “ ‘Ngabe uyinkosi yamaJuda na?’ ” kuye ekuhlekiseni kwamasosha kuye ekubekeni uphawu esiphambanweni kuye ekugconeni kwabaholi bezenkolo,

“ ‘Yena wayesindisa abanye; akakwazi ukuzisindisa Yena’ ” kuye ekuqhamukeni okungalindelekile kukaJosefa wase-Arimathea, lesisahluko sigcwele yizibhinqo ezibuhlungu okuthi noma kunjalo zembula amaqiniso anamandla ngokufa kukaJesu nencazelo yakho.

_*Funda isifundo saleliviki ukulingiselela iSabatha, UMandulo 21._