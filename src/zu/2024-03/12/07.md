---
title:  Umcabango Obanzi
date:  20/09/2024
---

Funda u-Ellen G. White, “In Pilate’s Judgment Hall,” “Calvary,” and “ ‘It Is Finished,’ ” in _The Desire of Ages_, pp. 723–764.

“UPilatu wayelangazelela ukukhulula uJesu. Kodwa wabona ukuthi akakwazi ukukwenza lokhu, futhi agcine isikhundla sakhe nokuphakama. Kunokuba alahlekelwe ngamandla emhlabeni, wakhetha ukunikela ngomphefumulo omsulwa. Baningi, ukuze bagweme inswelo noma ukuhlupheka, abanikela ngobuqotho. Unembeza nomsebenzi kukhomba kwenye indlela, ukuzinaka kukhombe kwenye. Umsinga ubhekisa ngamandla endaweni engafanele, futhi lowo othambekela ebubini umukela ebumnyameni obushubileyo becala.”—Ellen G. White, _The Desire of Ages_, p. 738.

“Phezu kukaKristu njengothathe isikhundla sethu nesiqiniseko kwabekwa isono sethu sonke. Wabalwa nezoni, ukuze Yena akwazi ukusihlenga ekulahlweni komthetho. Icala laso sonke isizukulwane sikaAdamu lacindezela enhliziyweni Yakhe. Ulaka lukaNkulunkulu ngakwisono, ukubonakaliswa okwesabekayo kokungagculiseki Kwakhe ngenxa yesono, kwagcwalisa umphefumulo weNdodana Yakhe ngovalo. Impilo Yakhe yonke kaKristu yayibonisa ezweni eliwileyo izindaba ezilungileyo zomusa nothando oluxolelayo lukaBaba. Ukusindiswa kwesoni esikhulu kwakuyindikimba Yakhe. Kodwa manje nesisindo esesabekayo secala alithweleyo, akakwazi ukubona ubuso obubuyisanayo bukaBaba. Ukuhlehla kobuso bezulu kuMsindisi kulesisikhathi sobuhlungu obukhulu kwagwaza inhliziyo Yakhe ngosizi olungeke lwaqondwa ngokuphelele ngumuntu. Umunyu wawumkhulu kangangokuba wayengasabuzwa kakhulu ubuhlungu enyameni.”—Page 753.

**Imibuzo Yokuxoxisana**

`Buka indlela eyayingumongo ngayo imfundiso yokuthatha isikhundla somunye ku-Ellen G. White (nakuBhayibheli; ngokwesibonelo, Isaya 53). Kungani noma iyiphi imfundiso ethathela phansi ukubaluleka kokuthatha isikhundla kukaKristu ngokufa endaweni yethu, ekhokha Ngaye inhlawulo yezono zethu, kuyimfundiso yamanga na?`

`Ngubani noma yini engu—“Barabbas” esikhathini samanje efunwayo esikhundleni sikaJesu na?`

`Indaba kaJosefa wase-Arimathea kumele isitsheleni ngokungahluleli ngesikubonayo na?`

`Buyekeza uDaniyeli 9:24-27. Kungani kumele ukwazi ukunikeza isifundo seBhayibheli kulesisigaba kunoma ngubani ofunayo na? Ungakwazi na?`