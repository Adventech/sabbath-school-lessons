---
title:  Ukungcwatshwa
date:  19/09/2024
---

`Funda uMarko 15:42-47. Kuyini ukubaluleka kokungenelela kukaJosefa wase-Arimathea, ikakhulu ngoba bonke abafundi bakaJesu abasabonwa na?`

Emuva kwawo wonke lomsindo, kulandela izinto “ezijwayelekile.” Okokuqala, abantu abafileyo kumele njalo bangcwatshwe. Kodwa izinto eziningana kulokho okulandelayo ziyathinta ngokwezikamoya, ezinye zibaluleke kakhulu ngokomlando.

Kulesisahluko, uJosefa wase-Arimathea uqhamuka okokuqala nokokugcina eVangelini likaMarko. Wayeyililungu elihloniphekile le-Sanhedrin futhi engomunye walabo ababizwa “ngezicukuthwane.” Njengendoda ecebile nehlonishwayo, wayezwananombusi, okuchaza ukuthi akwazi ukuba nesibindi sokuya kuPialtu ayocela umzimba kaJesu. Kungumniningwane othintayo ukuthi ilungu lesigungu lithatheke ngokungcwatshwa kukaJesu. Kusenjalo, babekuphi abafundi bakaJesu abathenjiwe kukho konke lokhu na?

Omunye umniningwane wezomlando osemqoka kakhulu lapha ngokuqinisekiswa kokufa kukaJesu. UMarko 15:43 ubika ngesicelo sikaJosefa somzimba kaJesu. Kodwa uPilatu uyamangala ukuzwa ukuthi uJesu usefile (Marko 15:44). UPilatu, ngalokho, ubiza isosha elengamele ukubethelwa futhi abuze ukuthi uJesu usefile yini. Isosha liyaqinisa ukuthi kunjalo.

Lesisizathu sibalulekile ngenxa yokubanga kwakamuva kokuthi uJesu akazange afe esiphambanweni waquleke nje kuphela. Ubufakazi besosha kumbusi waseRoma buphikisa lenkulumo. AmaRoma ayekwazi, nembala, ukubulala izigebengu.

UJosefa waletha indwangu yelineni ukusonga uJesu kuyo futhi wabeka umzimba Wakhe ethuneni elisikwe edwaleni. Lelithuna lalilikhulu ngokwanele ukuthi kungenwe uhamba kulo (Marko 16:5). Ababehamba noJosefa, umbhali weVangeli uphawula abesifazane ababili ababona indawo—uMariya Magdalene, noMariya, umama kaJoses. Laba ababili, kanye no-Salome, babukela ukubethelwa bebuqamama; bobathathu bazoya ethuneni ngeSonto ekuseni, ngokucabanga kwabo, ukuyoqedela umsebenzi wokugqumisa isidumbu sikaJesu ngamakha (Marko 16:1).

Kungani kubalulwe laba besifazane abathathu na? Bazoba ngofakazi bethuna elingenamuntu kuMarko 16, futhi ngalokho bangofakazi ababalulekile ovukweni lukaJesu.

`Kuyisibhinqo ukuthi abalandeli bakaJesu “abasabonwa” ngenkathi ilungu le-Sanhedrin, sona impela isigungu esigwebe uJesu, liba “yiqhawe” lapha. Singaqiniseka kanjani ukuthi, ngezikhathi ezibucayi, asibaleki siyocasha na?`