---
title:  Ukubethelwa
date:  17/09/2024
---

`FundauMarko 15:21-38.Yisiphi isibhinqo esesabekayo, nesibuhlungu esiqhamuka kulezizahluko na?`

Kulendawo kwi-Passion Narrative, uJesu ungothule, elawulwa ngabantu abazimisele ngokufa Kwakhe. Kulo lonke Ivangeli, kuze kube sekuboshweni Kwakhe, wayeyinkosi yezenzo. Manje kwenziwa kuYena. Nakuba wayengumshumayeli okhuthele, ukubaxabulwa akuthola, ukungadli nokulala, kwamqeda amandla kwaze kwasiza isihambi ukuthwala isiphambano Sakhe

Esiphambanweni izingubo Zakhe zasuswa zaba yimpahla yamasosha, abashaya unkatho ukubona ukuthi ngubani owayezozithatha (qhathanisa neHub. 22:18). Ukubethelwa kwakuyindlela engalichithi igazi imvamisa. Izipikili ezazisetshenziswa ukuphanyeka umuntu esiphambanweni (qhathanisa noJohane 20:24-29) kungenzeka zazifaka esihlakaleni ngezansi kwentende yesandla lapho kungekho mithambo yegazi. (KwisiHeberu nakuso isiGriki, igama le—“sandla” lingabhekisa kuso isandla noma engalweni.)Intende yesandla ngokwayo ayinaso isakhiwo esidingekile sokuthwala isindo somzimba ekubethelweni. Umuzwa uhamba phakathi kwengalo futhi unganqamulwa yizipikili, okudala ubuhlungu obesabekayo engalweni. Ukuphefumula kwakunzima. Ukudonsa umoya kahle, ababethelwe kwakumele bazabalaze ezipikilini ezifakwe ezinyaweni futhi badonse ngezingalo zabo, lokhu okwakubanga ubuhlungu obukhulu. Ukuphelelwa ngamandla okuphefumula wakungokunye okwakudala ukufa.

UJesu wathola ukugconwa okukhulu kanye nokuhlazeka ngesikhathi sokubethelwa. Ivangeli likaMarko linendikimba yesambulo/mfihlo kuyo uJesu athi akuthulwe ngokuthi Yena ungubani. Ngalokho, izihloko zobuKristu ezinjenge—“Nkosi,” “Ndodana kaNkulunkulu,” “Kristu” ayivamile ukubonakala endabeni.

Lokhu kuyashintsha esiphambanweni. Yena akanakucashiswa. Kuyisibhinqo ukuthi ngabaholi bezenkolo abasebenzisa lezizihloko ekuhlekiseni ngoJesu. Indlela abazilahla ngayo ngecala!

Eminye yemisho abagcona ngayo iyagqama. KukuMarko 15:31 lapho bethi khona, “ ‘Yena wayesindisa abanye; akakwazi ukuzizndisa yena’ ” (ESV). Ukwenza iphuzu labo ngokungabi nakusizakala Kwakhe esiphambanweni, babhekisa ekutheni Yena wabasiza abanye (isenzo sesiGriki singachaza uku—“sindisa,” “phulukisa,”“hlenga”). Ngalokho, bavuma ukuthi Yena unguMsindisi. Isibhinqo siyaqhubeka—isizathu sokungakwazi, sokungwakwenzi, ukuzisindisa Yena yingoba esiphambanweni wayesindisa abanye.

`Funda uJohane 1:1-3, bese uzindla ngalokho lesisahluko esisitshela ngakho ngoJesu, lowo Jesu obethelwa lapha kuMarko. Sikucabanga kanjani lokho okuchazwa ngukufa kukaKristu kithina na?`