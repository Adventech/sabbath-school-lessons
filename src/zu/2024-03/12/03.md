---
title:  Bayede, Nkosi YamaJuda!
date:  16/09/2024
---

`Funda uMarko 15:15-20. Yini eyenziwa ngamasosha kuJesu, futhi kubaluleke ngani na?`

AmaRoma asebenzisa uhlobo olunesihluku lokushaya ukulungisela iziboshwa ukufa. Ogwetshiwe wayekhumulwa akugqokile, aboshelwe esigxotsheni, abaxabulwe ngenkalivasi yesikhumba kuyo okunezingcezu zamathambo, ingilazi, amatshe noma isipikili.

Emuva kokuba uJesu ebaxabuliwe, amasosha aqokwe ukuthi ambulale aqhubeka nokumhlambalaza Yena ngokumgqokisa ingubo ebubende, bebeka umqhele wameva ekhanda Lakhe, futhi bemgcona njengenkosi yamaJuda. Iqembu lamasosha libizwa nge-battalion, kulokhu abalinganiselwa ku-200 kuye ku-600 wamadoda.

Isibhinqo salombono siyabonakala kofundayo ngoba uJesu ngempela uyiNkosi, futhi amazwi enhlekisa amasosha amemezela iqiniso. Isenzo samasosha sasingukulingisa indlela amasosha akhonza ngayo umbusi waseRoma ngamazwi, “Bayede, Kesare, Nkosi!” Ngalokho, kukhona ukuqhathanisa okugudlwayo nokombusi.

Izenzo zamasosha ekugconeni uJesu “zishaya” ikhanda ngomhlanga, “ephimisela” kuYe, futhi “eguqa phansi” ngokukhonza kokubhuqa. Zonke lezizenzo ezintathu zishiwo ngesiGriki enkathini ephelele. Kulesisimo, lenkathi inomqondo wesenzo esiphindaphindwayo. Ngalokho, baqhubeka nokumshaya, baqhubeka nokuphimisela kuYe, futhi baqhubeka nokuguqa ngokukhonza okubhuqayo phambi Kwakhe. UJesu ukuthatha konke lokhu ngokuthula, engaphenduli nakancane.

Indlela evamile yamaRoma yokubulala ngokubethela yayifaka ukuthi lowo ogwetshiwe aphathe isiphambano enqunu ukuya endaweni yokubulawa. Lendlela, futhi, kwakungeyokuhlaza nokjivaza umuntu ngokuphelele phambi komphakathi.

Kodwa amaJuda ayekunyanya ukuba nqunu emphakathini. UMarko 15:20 uphawula ukuthi basusa ingubo ebubende futhi bamfaka izingubo Zakhe. Ngalokho, kubonakala kuyisinxephezelo amaRoma asenzela amaJuda ngalesosikhathi nakuleyondawo.

Cabango ngaso sonke isibhinqo lapha: ukukhothama ngokukhonza kwabo kuJesu njengeNkosi, konke kungukubhuqa nakuba uJesu ngempela eyiNkosi, hhayi nje yamaJuda kuphela kodwa eyiNkosi yabo, futhi

`Lamadoda ayengacabangi ngalokho ayekwenza. Kungani, pho, ukungazi kwabo kungeke kwabakhulula ngoSuku Lokwahlulela na? `