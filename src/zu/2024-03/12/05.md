---
title:  Ukulahlwa NguNkulunkulu
date:  18/09/2024
---

`Funda uMarko 15:33-41. Yimaphi okungukuphela kwamazwi kaJesu esiphamnweni kuMarko na? Ekugcineni ukufa kukaKristu kusho ukuthini kithina sonke na?`

Ivangeli likaMarko lethula isiphambano njengendawo emnyama kakhulu, ngokokuphathekayo nangokwezikamoya. Ubumnyama obungebona basemhlabeni behlela eKhalivari ukusukela Emini ngoLwesihlanu kuze kube ngabo-3 p.m. “Kwathi sekushaye ihora lesithupha, kwabakhona ubumnyama phezu kwezwe lonke kwaze kwaba yihora lesishiyagalolunye” (Marko 15:33, ESV).

Amazwi kaJesu esiphambanweni abizwa “Ngesililo Sokulahlwa” lapho Yena ekhuleka, ekhala kuNkulunkulu, ebuza kungani Yena elahliwe. Uphinda amazwi eHubo 22:1. Eminye imibhalo yalo leliHubo iyavela kuMarko 15:24 no 29, okukhomba ukuthi Izibhalo ziyagcwaliseka ekufeni kukaJesu. Nakukho ukuhlela kwabantu ababi, intando kaNkulunkulu iyafezeka.

Amazwi kaJesu esiphambanweni abikwe ngesi-Aramaic kanye nesihumusho sawo. Amazwi “Nkulunkulu wami, Nkulunkulu wami” angu-Eloi, Eloi kwindimana (isihumsho sesi-Aramaic sika-’elahi). Kwakungaba lula ukuzwa sengathi uJesu umemeze uEliya (Aramaic ’eliyyah okuchaza “uNkulunkulu Wami ngu-YHWH”). Yilo leliphutha elenziwa ngabanye ababebukele.

Okuthathekisa kakhulu ngalesisahluko ngukuhambisana elinaso nombhabhathizo kaJesu kuMarko 1:9–11.

| Umbhabhathizo: Marko 1:9–11 | Isiphambano: Marko 15:34–39 |
| --- | --- |
| UJohane ubhabhathiza uJesu | Ukubhabhathizwa kukaJesu (qhathanisa noMarko 10:38) |
| uJohane (umele uEliya; buka uMarko 9:11–13) | Ukubiza uEliya |
| Kuvuleka izulu | Ukudabuka kweveyili |
| uMoya (_pneuma_) | Ujesu uyafa (_expneō_) |
| Izwi likaNkulunkulu “Ndodana Ethandiweyo” | Isosha lithi “Ndodana kaNkulunkulu” |

Okunconywa yilokhu kuhambisana ngukuthi njengombhabhathizo kaJesu kuMarko 1 oyisiqalo sokusebenza Kwakhe, njengalokhu kuprofethwe kuDaniyeli 9:24-27, okwenzeka kuMarko 15 esiphambanweni kungumphumela, noma umgomo wokusebenza Kwakhe, lapho efa njengenhlawulo yabaningi (Marko 10:45). Ukufa kukaJesu esiphambanweni futhi kugcwalisa ingxenye yesiprofetho sikaDaniyeli 9:24-27. Ukudabuka kweveyili yasethempelini (Marko 15:38) kukhomba ekugcwalisekeni kohlelo lwemihlatshelo, njengalokhu uphawu luhlangana nokuyikona, isigaba esisha somlando wosindiso siyaqala.

`Nangaphandle kokuceba okubi kwabantu, izinhloso zikaNkulunkulu zagcwaliseka. Kungani kumele kusisize sifunde ukuthi, nakuba kwenzekani kithina, singaqhubeka nokuthemba uNkulunkulu futhi sazi ukuthi ukulunga Kwakhe kuyonqoba ekugcineni na?`