---
title:  Amanyala Encithakalo
date:  03/09/2024
---

`Funda uMarko 13:14-18. Yimuphi umkhondo onikezwa nguJesu ekutholeni ukuthi “amanyala encithakalo” abhekise kwini na?`

UJesu ufinyelela kumongo wokuwa kweJerusalema kuMarko 13:14. Ubhekisa “kumanyala encithakalo.” INkosi ithi ofundayo kumele aqonde. Ngalamazwi, uJesu ukhomba abafundi Bakhe encwadini kaDaniyeli. Lamagama abonaka kuDaniyeli 9:27, Daniyeli 11:31, noDaniyeli 12:11, ehambisana noDaniyeli 8:13.

`Funda uDaniyeli 9:26, 27. Ngubani “Lowo Ogcotshiweyo,” futhi ngubani “inkosi okumele ifike” (ESV) na?`

“Lowo Ogcotshiweyo” kuDaniyeli 9:26 (ESV) yigama lesiHeberu māšia, ngesiNgisi, Mesiya. Ekufundisiseni uDaniyeli 9:24-27, kusobala ukuthi lowo ogcotshiweyo kubhekisa ekuzeni kukaJesu Kristu.

Kodwa ngubani “inkosi ezofika,” eletha incithakalo yedolobha laseJerusalema na? Idolobha labhujiswa nguTitus ujenene wamaRoma. Ngalokho, kubukeka kufanele ukuthi nguyena “inkosi ezofika” okubhekiswe kuyo kuDaniyeli 9:26, 27. Laba ababili baxhumene ngoba indlela uMesiya aphathwa ngayo yayibika ukubhubha kwedoloba.

Yini, nokho, “lamanyala encithakalo” uJesu, ebhekise kuDaniyeli, akhuluma ngawo na? Ngeshwa, izazi eziningi zikholwa ukuthi lamanyala abhekise ekungcolisweni kwethempeli ngu-Antiochus Epiphenes ngonyakakhulu wesibili B.C. Lokho akusebenzi nokho. UJesu uchaza “amanyala encithakalo” njengento eyenzeka emuva kwesikhathi Sakhe lapha, ngakhoke ngeke kwabhekisa kulokho okwenzeka ngaphambi kokuza kukaKristu emhlabeni.

Kunalokho. Amanyala kungenzeka abhekisa ekumisweni kwamafulegi amaRoma kwaIsrayeli ngenkathi yokuhlaselwa kweJerusalema ngasekupheleni kwama-60 A.D. Lokhu kwakuluphawu kumaKristu lokuthi abaleke, futhi akwenza lokho.

`Njengalokhu uJesu abikezela, iJerusalema lawa. Singafunda kanjani ukumethemba Yena, neBhayibheli, kuzo izibikezelo zalo na?`