---
title:  Izinsuku Zokugcina
date:  31/08/2024
---

### Funda Lokhu Kuleliviki
Marko 12:41–44, Marko 13:1–32, Dan. 9:24–27, Dan. 7:25, 1 Thes. 4:13–18.

> <p>Indimana Yenkumbulo</p>
> “ ‘Khona-ke bayakubona iNdodana yomuntu iza emafwini, inamandla amakhulu nenkazimulo. Lapho iyakuthuma izingelosi, iqoqe abakhethiweyo bayo emimoyeni yomine, kusukela emkhawulweni womhlaba kuze kube semkhawulweni wezulu’ ” (Marko 13:26, 27, NKJV).

Isifundo saleliviki siqala ngendatshana ekupheleni kukaMarko 12, lapho uJesu esho inkulumo ejulile ngesenzo esincane somfelokazi. Isigaba esikhulu sesifundo saleliviki, nokho, simayelana noMarko 13, isiprofetho esishaqisayo mayelana nesiphetho sethempeli laseJerusalema nokunye. Lesisahluko, kanye nezihambasana naso kuMathewu 24 noLuka 21, sibika ngokuwa kweJerusalema nangale, kuze kube sekupheleni komhlaba. Akwenza kube sobala uMarko 13 ngukuthi isiprofetho siqala ngesikhathi somprofethi, uJesu, kuze kube sekupheleni, ukuza Kwakhe kwesibili. Lephethini ilandela lokho okwaziwa “njengesihumusho somlandi wesiprofetho sesikhathi sokugcina,” ngokumelene nemizamo yokubeka leziziprofetho emlandweni noma kude le kwikusasa.

Njengezimfundiso eziningi zikaJesu kuMarko, ukuyaleza kweNkosi kusekuphenduleni umbuzo noma ukungaqondi kahle kwabafundi Bakhe. Lemibuzo noma ukungaqondisisi kunikeza uJesu ithuba lokufundisa amaqiniso abalulekile empilweni yamava obuKristu. UJesu akabikezeli nje kuphela ngekusasa kodwa uyaleza abafundi Bakhe bangalesosikhathi kanye nanamuhla ngendlela yokulungiselela izinhlupheko ezizayo.

_*Funda isifundo saleliviki ukulungiselela iSabatha, UMandulo 7._