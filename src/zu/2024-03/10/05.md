---
title:  Ukuhlupheka Okukhulu
date:  04/09/2024
---

`Funda uMarko 13:19. Lendimana ibhekise kuphi?`

UMarko 13:14 mayelana nencithakalo uyisizimelelo okuzungeza kuso isahluko (buka isifundo sangeLwesibili). UMarko 13:19 uphawula ukuguguka, futhi. Ubhekisa ekuhluphekeni okukhulu okungalingani nanoma yikuphi selokhu kwadalwa umhlaba. Lokhu kubikezela okukhulu noma okubanzi ukushushiswa okwake kwenzeka ekuweni kweJerusalema. UMarko 13:19 ushenxele enkathini ezayo, ekhomba kwizigameko eziqhelile nesikhathi sikaJesu.

Njengalokhu uMarko 13:14 ephinda isiprofetho sikaDaniyeli 9, lapha kuMarko 13:19-23 intshushiso enkulu echazwayo iphinda iziprofethi zikaDaniyeli 7 no 8, lapho umbuso wophondo oluncane ushushisa abantu bakaNkulunkulu :isikhathi nezikhathi kanye nesigamu sesikhathi‚Äù (Dan. 7:25, NKJV). Lesisikhathi sesiprofetho sezinsuku ezingu-1,260 silingana neminyaka engu-1,260 (Num. 14:34, Ezek. 4:6). Lesisikhathi siqala ku-A.D.538 siye ku-A.D 1798. Ngo-A.D. 1798, U-Napoleon wathumela ujenene wakhe ukuyothumba upapa. Ngalesisikhathi seminyaka engu-1,260, umbuso wophondo oluncane wahlukumeza futhi wabulala labo ababengavumelani nohlelo lokubusa kwebandla.

`Funda uMarko 13:20-23. Yiliphi ithemba uNkulunkulu alinikeza abantu Bakhe ngalesisikhathi sokuhlupheka, futhi yisiphi isixwayiso abanikeza sona lapho sivala na?`

UMarko 13:20 ukhuluma ngokushushiswa kufinyezwa ngenxa yabantu bakaNkulunkulu. Ngokomlando, imililo yokushushisa yancipha ekuvukeni kwe-Protestant Reformation, kufinyela isikhathi sokuhlupheka. Ekuncipheni kwamandla ophondo oluncane, bababaningi abantu abaguqukayo. Kodwa umbuso wophondo oluncane wawuzovuka futhi, njengalokhu isiprofetho seSambulo 13 siveza.

KuMarko 13:21-23, uJesu uxwayisa ngenye ingozi, ;leyo yabaprofethi bamanga nokristu bamanga, abazovuka ngaphambi kokuba Yena abuye. UJesu uxwayisa abalandeli Bakhe ukuba babaqaphele.

`Ngesikhathi uJesu exwayisa ngoKristu bamanga, uhlelo Lwakhe lwalungakaqali, kepha, wayekwazi ukwenza isibikezelo esimgangalisa kangaka, esesifezekile (nanamuhla abantu bazibiza ngoJesu). Lesisibikezelo kumele siliqinise kangakanani ithemba lethu Ezwini likaNkulunkulu na?`