---
title:  Akusayikuba Natshe Phezu Kwelinye
date:  02/09/2024
---

`Funda uMarko 13:1-13. Abafundi baphendula kanjani enkulumeni kaJesu mayelana nethempeli, futhi kuyini ukubaluleka kwempendulo kaJesu kubo na?`

Njengoba sesiphawulile, isakhiwo sethempeli sasimangalisa ngempela. U-Josephus uphawula ukuthi i-Royal Portico ngaseningizimu nethempeli yayinezinsika ezingu-162, ngayinye ibanzi okwamadoda amathathu ebambeni ngezandla ukuyikaka (Antiquities, 15.11.5 §§413–414). UJesu uthi konke kuzodilizwa. Isiprofetho esinjengalesi mayelana nesakhiwo esimangalisa kangaka sasingazwakala kolalele njengokuphela komhlaba.

“Njengoba ukunaka kukaKristu kuhehwa ubuhle bethempeli, kungaba yimiphi imicabango engaphimiselwanga yaLowo Olahliweyo! Umbono ophambi Kwakhe wawumuhle ngempela, kodwa wathi ngokudabuka, ngikubona konke. Izakhiwo Zinhle kakhulu. Nikhomba kulezizindonga njengezingadilizeki; kodwa lalelani amazwi Ami: usuku luyeza lapho ‘kungasayikuba khona itshe phezu kwelinye, elingeke ladilizwa.’ ”—Ellen G. White, _The Desire of Ages_, p. 627.

Abafundi bafuna ukwazi ukuthi lesisibikezelo esenziwa nguJesu siyokwenzeka nini. Ngalokho, kuMarko 13:4, iqoqwana, uPetro, Jakobe, Johane, no-Andrew, babuza isikhathi kuYena. Bafuna ukwazi ukuthi zonke lezizinto zizokwenzeka nini nokuthi luyoba yini uphawu lokuthi sezizokwenzeka.

Okumangalisayo kuMarko 13:5-13 ngukuthi uJesu uchitha isikhathi Sakhe esiningi engachazi ngokuwa kweJerusalema kodwa ngokuxwayisa abafundi Bakhe mayelana nalokho abangakulindela emsebenzini wabo ekusunguleni ibandla lokuqala lamaKristu. Akuzwakali engathi kuzobalula noko.

Empeleni, bazoshushiswa, babekwe amacala, futhi abanye bazobulawa. Kodwa kukho konke lokhu, uJesu uveza ukuthu akukabi yisikhathi. Akumele bakhohliswe yizigameko ezesabisayo. Ngaphezu kwalokho, uMoya Ongcwele uzobanikeza amazwi abazowakhuluma ngesikhathi esifanele, nakuba imindeni nabangani bebalahla.

Esiphuma nako kulamazwi esingeniso esiprofetho sikaJesu ngukuthi abantu bakaNkulunkulu akumele besabe inxushunxushu nokuhlupheka. Kumele baqaphe, ngoba uMoya kaNkulunkulu uzobathwala ekuhluphekeni.

`Abe yini amava akho ngezinhlupheko eziza ngokulandela uJesu na? Uma ungazange ube nazo, ngabe kumele uzibuze ukuthi ulandela Yena ngempela na?`