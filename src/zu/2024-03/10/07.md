---
title:  Umcabango Obanzi
date:  06/09/2024
---

Funda u-Ellen G. White, “On the Mount of Olives,” in _The Desire of Ages_, pp. 627–636.

Ziningi izinto ezenzenka emhlabeni eziphazamisa kakhulu. Abantu besaba ngempela ngalokho okwenzekayo. Singenza kanjani thina, njengama-Seventh-day Adventist, sinalolulwazi ngezigameko, ukusebenzisa lezizinto ukubhekisa abantu ethembeni esinalo kuJesu, nakwisithembiso sokuza kwakhe na?

“Ngoba asisazi ngokuqondile isikhathi sokuza Kwakhe, siyalezwa ukuba silinde. ‘Babusisiwe labo basebenzi, iNkosi ekuzeni Kwayo eyobafica belindile.’ Luka 12:37. Labo abalindele ukuza kweNkosi abalindile ngokungenzi lutho. Ukulindela kwabo ukuza kukaKristu ngukwenza abantu bamesabe uJehovah, futhi besabe ukwahlulela Kwakhe izono. Kungukuqwashisa abanye ngesono esikhulu sokulahla isipho Sakhe somusa. Labo abalindele iNkosi bahlanza imiphefumulo yabo ngokulalela iqiniso. Ngokuqwasha okuxwayile bahlanganisa nokusebenza ngokukhuthala. Ngoba bayazi ukuthi iNkosi isisemnyango, ukushisekela kwabo kuvuselelwa ekubambisaneni nazulu ekusebenzeleni ukusindiswa kwemiphefumulo. Laba yizinceku ezithembekile nezihlakaniphile ezinikela endlini yeNkosi ‘ingxenye yabo yokudla ngesikhathi esifanele.’ Luka 12:42. Bamemezela iqiniso elisebenza ngokukhethekile manje. Njengo-Enoch, Nowa, Abrahama, noMose ngamunye bamemezela iqiniso lesikhathi sabo, kanjalo nezinceku zikaKristu manje zinikeza isixwayiso esikhethekile kwisizukulwane sazo.”—Ellen G. White, _The Desire of Ages_, p. 634.

**Imibuzo Yokuxoxisana**

`Kungokunye ukunikelela umsebenzi weNkosi. Kungokunye ukunikela ngokuzidela. Yini umehluko, futhi kungani lowo mehluko ubalulekile na?`

`Kungani uNkulunkulu engakuvimbelana ukushushiswa kwabantu Bakhe ezikhathini zonke kanye nanamuhla na? umfanekiso wempikiswano enkulu usisiza kanjani ukuba siqonde, ngandlela thile, isizathu sobukhona bezinhlupho na?`

`Yiziphi izimpawu zokuza kukaKristu ezigqama kakhulu kuwena esikhathini samanje na?`

 Cabanga ngesimo sabafileyo neqiniso lokuthi abafile balele kuze kubuye uKristu. Abantu bavala amehlo abo ekufeni, futhi yikuphi okulandelayo abakwaziyo na? Lomqondo usisiza kanjani ukuba sizibonele, umuntu ngamunye, ukuthi ukuza kwesibili kukaKristu kusondele ngasosonke isikhathi na?