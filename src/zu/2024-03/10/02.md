---
title:  Izinhlamvu Ezincane Zemali Emnikelweni
date:  01/09/2024
---

`Funda uMarko 12:41-44. Umfelokazi wanikela ngamalini, futhi uJesu wathini ngalokho na?`

Ithempeli laseJerusalema lalilihle ngokumangalisayo. Igquma lethempeli lalengamele idolobha, futhi amatshe amakhulu ayesetshenziswe ekulakheni asamangalisa nanamuhla, amanye awo esinda ngamathani. Ukwakhiwa kabusha kanye nokwandiswa kwethempeli kanye negquma lalo kwaqala ngaphansi kukaHerod Omkhulu ngabo 20 B.C., kodwa ukwakha nokuhlotshiswa kwesakhiwo kwaqhubeka kuma-A.D. 60.

Abantu abaningi babeletha iminikelo emikhulu ukuzoyifaka kumabhokisi angu13 ayebekwe Enkundleni yabeSifazane eduzane nethempeli. Kwakulapha la uJesu ayehlezi khona ngenkathi ebona umfelokazi eza futhi efaka ama-lepta amabili. Lokhu kwakuzolingana nengxenye engu-1/32 ka-denarius, iholo elivamile lomuntu osebenza usuku. Yingakho umnikelo walowesifazane wawumncane kakhulu.

UJesu, nokho, wathathekiswa ngumnikelo wakhe. Iningi labacebile lalifaka izamba ezinkulu, kodwa Yena akazange asho lutho ngezipho zabo ngenkathi bezifaka. Kodwa umnikelo womfelokazi kwafuneka unconyowe. UJesu uthi unikele kunabo bonke abanye. Kwenzeka kanjani na? UJesu uphawula ukuthi banikele becaphuna kokuningi kwabo kodwa yena ebumpofini bakhe. Kuningi okwakubasalele; yena wayenikele ngakho konke ayenako ukuba aphile. Leliqiniso lenza umnikelo wakhe ubemkhulu, nakuba ngokwenani umncane.

Lendaba iqukete isifundo esijulile ngokuphatha izinsiza. Ukunikelela umsebenzi kaNkulunkulu akuncikile ezenzweni zabaholi ukuba kufaneleke. Ubuholi bezenkolo basethemepelini babukhohlakele, kodwa uJesu akazange aqinise ukugodlwa kweminikelo. Uma kwakukhona abaholi bezenkolo ababengcolile (u-Caiaphas? Annas?), labo ngalesisikhathi baphakathi kwababi kunabo bonke. Futhi uJesu wayekwazi lokho.

Kuyiqiniso ukuthi abaholi banomthwalo ongcwele wokusebenzisa izinsiza ngokwentando kaNkulunkulu, kodwa nakuba bengakwenzi lokho, labo abanikelela umsebenzi kaNkulunkulu basabusiswa ngokunikela kwabo, njengalona wesifazane.

Ukugodla izishumi neminikelo, ngakolunye uhlangothi, lapho abaholi benza okuthile okungagculisi, kusho ukuthi ukunikela kuhambisan nezenzo zabo kunokba kwenziwe ngokubonga kuNkulunkulu. Nakuba kuyisilingo esingakanani ukukwenza lokho, akulungile.

`Lendaba kumele isifundiseni ngokubaluleka kokuthembeka kulokho esikunikela emsebenzini kaNkulunkulu na?`