---
title:  Ukuza KweNdodana YoMuntu
date:  05/09/2024
---

`Funda uMarko 13:24-32. Yisiphi isigameko esikhulu esichazwe lapha na?`

Yileso nje sokubuya kukaJesu Kristu enkazimulweni, esandulelwa yizimpawu elangeni, enyangeni, nasezinkanyezini. ITestamente Elisha ligcwele yiziprofetho ezikhomba phambili kulesisiganeko esimangalisayo. Umpostoli uPawule usichaza kabanzi ku-1 Thesalonika 4:13-18, lapho ekhuluma ngalabo abalele kuKristu bengabavuselwa ekuphileni nasekuhlwithelweni phezulu nabaphilayo abangcwele ukuhlangabeza uKristu emoyeni. Ku-1 Korinte 15 umpostoli ukhuluma kabanzi ngeqiniso lovuko lwabafileyo, olwenzeka ekubuyeni kukaKristu.

UPetro uchaza lolosuku olukhulu naye ku-2 Petro 3:3-13, echaza ukuthi iNkosi ayilibele ngesithembiso Sayo kodwa ifuna bonke abantu baguquke. Futhi iSambulo sinencazelo esobala ngokubuya kukaKristu (buka iSambulo 1:7, Sambulo 6:12-17, Sambulo 14:14-20, neSambulo 19:11-21). Ukuphikelela kwemfundiso yeTestamente Elisha ngukuthi ukubuya kukaKristu kuzoba kungumuntu, kungempela, kubonakala, futhi kuzwakala. Wonke umuntu uyokumbona Yena ngenkathi eza.

Yini, pho, echazwa nguJesu ngokuthi “lesisizukulwane” nokuthi “lolosuku” noma “lelo hora” na? Lamazwi asehluphe abantu abanining ngoba ngokusobala isizukulwane uJesu akhuluma kuso kade safa.

Izisombululo eziningana zalesisahluko ziphakamisiwe. Abantu babanga ngokuthi igama “isizukulwane” lingabhekisa ohlangeni lwabantu, kulokhu amaJuda. Lokhu kuthi isizwe samaJuda sasingeke sife ngaphambi kokubuya kukaKristu. Esinye isisombululo ngesokukhuluma ngesizukulwane sabantu abayobona izimpawu zigcwaliseka njengalabo abangayikufa ngaphambi kokuba uKristu abuye.

Kodwa isisombululo esilula ngesokuphawula ukuthi kuMarko 13:30 uJesu usebenzisa igama “lesi” njengaku “lesi sizukulwane,” futhi kuMarko 13:32 igama “lolo” njengaku “lolo suku nehora.” KuMarko 13, igama “lesi” (houtos, hautē, touto) libonakala kakhulu kwizindimana 1-13, okuholela ekubhujisweni kweJerusalema. Igama eliphawula isigaba sokugcina sesahluko.

Ngalokho, “lesi sizukulwane” kungabhekisa kwisizukulwane sekhulunyaka lokuqala. Ngakhoke uMarko 13:32 usebenzisa igama “lolo/lelo” ukukhuluma ngezigameko eziqhelile kwikhulunyaka lokuqala.