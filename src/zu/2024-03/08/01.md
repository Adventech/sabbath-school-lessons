---
title:  'Ukufundisa Abafundi: Isigaba II'
date:  17/08/2024
---

### Funda Lokhu Kuleliviki
Marko 10; Gen. 1:27; Gen. 2:24; Gal. 4:1, 2; Rom. 6:1–11; Isa. 11:1–16.

> <p>Indimana Yenkumbulo</p>
> “ ‘Ngokuba nayo iNdodana yoMuntu ayizelanga ukuzokhonzwa, kepha ukuzokhonza, kanye nokunikela impilo Yakhe ibe yinhlawulo yabaningi’ ” (Marko 10:45, NKJV).

Isifundo saleliviki sikuMarko 10, siqedela isigaba esikhethekile lapho uJesu efundisa abafundi Bakhe ekulungiseleleni isiphambano. Cishe ingxenye yesahluko ibhekana nabafundi uqobo, kuthi enye ingxenye kube yizinto ezibalulekile ekubeni ngumfundi kodwa zishiwo ngokokubona kwabanye abaxhumana noJesu. AbaFarisi bayafika futhi baqagulisana naYe ngodaba lokwahlukanisa umshado. Abazali baletha izingane zabo ukuba zibusiswe nguJesu. Indoda ecebile ibuza ngokuphila okuphakade, futhi impumputhe icela ukubona.

Lesisahluko siqukethe izimfundiso ezibalulekile mayelana nokuthi kuchaza ukuthini ukulandela uJesu, ikakhulu njengalokhu kuhambisana nokuphila lapha njengamanje: umshado, abantwana, ukubhekana nengcebo, nomvuzo kanye nenani lokulandela Yena. Okusesiqongweni kwakho ngukuphulukiswa kwempumputhe yesibili (Marko 10:46-52, qhathanisa noMarko 8:22-26), okusinikeza isiphetho sesigaba (Marko 8:22-10:52) kanye nesibonelo esihle sokuthi ukulandela uJesu kubizani nokuthi kuholela kuphi.

Ndawonye, lezizifundo zilungiselela umlandeli kaJesu—kungaba ngabafundi eminyakeni engu-2,000 edlule noma abafundi kwikhulu-nyaka lamashumi amabili nanye—ngezinselelo eziza nokuba ngumfundi.

_*Funda isifundo saleliviki ukulungiselela iSabatha, UNcwaba 24._