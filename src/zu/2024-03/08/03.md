---
title:  UJesu kanye NaBantwana
date:  19/08/2024
---

`Funda uMarko 10:13-16. Yini uJesu ayenzela labo abaletha abantwana kuYena na?`

Nanjengoba abantwana babethandeka emhlabene wasemandulo (ikakhulu abafana kwisikompilo elalinganyelwe ngabesilisa), ukuzala kanye nobuntwana kwakungelula. Kungekho maziko ezempilo, izingozi komama ekubeletheni kanye nasenganeni ezizelwe, zazinkulu. Amasiko-mpilo amaningi ayenamakhambi endabuko nezinto zokuvikela laba abasezingozini.

Nakuba izingane zazithandeka, zazisezingeni eliphansi emphakathini, ngokulingana nezigqila, empeleni (Gal. 4:1, 2). Emhlabeni wamaGriki namaRoma, labo abakhubazekile noma abangathandeki babechithwa, noma baphonswe Emfuleni. Abafana babeyigugu ngaphezu kwamantombazane; ngezinye izikhathi izingane ezingamantombazane zaziyekelwa ukuba zife. Ngezinye izikhathi lezizingane ezilahliweyo “zihlengwe,” ukuba nje zikhuliswe bese zithengiswa njengezigqila.

Abafundi babukeka bengayiqondanga imfundiso kaJesu kuMarko 9 mayelana nokwamukela umbuso kaNkulunkulu njengengane (Marko 9:33-37). Manje bakhuza labo abalethe abantwana ukuze uJesu ababusise, mhlawumbe becabanga ukuthi wayengeke abenesikhathi salomsebenzi olula.

Babesephutheni. UJesu uyacasuka. Kuwo wonke uMarko, uJesu unendlela ethile abhekana ngayo nabantu, futhi kuyafundisa ukuthi enye yezindlela abhekana ngayo enamandla yayingakubantu ababengafuni abantwana beze kuYena.

Ugcizelela ngamandla ukuthi abafundi bangavimbeli abantwana. Ngani na? Ngoba umbuso kaNkulunkulu ungowabo, futhi kumele siwamukele ngomoya nangokubuka komntwana—nhlawumbe ngokubhekisa ekuthembeni eliphelele kuNkulunkulu.

“Makungathi isimilo sakho esingafani nesikaKrsitu simele kabi uJesu. Ningavimbeli abancane ukuba beze kuYena ngokubanda kwenu nesihluku. Musani ukubanikeza isizathu sokuba nomuzwa wokuthi izulu ngeke labamnandi kubo uma nina nikhona. Ningakhulumi ngenkolo njengento abantwana abangeke bayiqonde, noma nenze sengathi abalindelekile bona ukwamukela uKristu ebuntwaneni babo. Ningabanikezi umqondo wamanga wokuthi inkolo kaKristu yinkolo yosizi, nokuthi ukuza kuMsindisi kumele bahlukane nakho konke okwenza impilo ijabulise.”— Ellen G. White, _The Ministry of Healing_, pp. 43, 44.

`Ungamembula kanjani kangcono uJesu kubantwana abakukakile na?`