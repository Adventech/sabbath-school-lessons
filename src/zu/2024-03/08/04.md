---
title:  Utshalo Lwengcebo Olungcono Kakhulu
date:  20/08/2024
---

`Funda uMarko 10:17-31. Yiziphi izifundo ezibucayi mayelana nokholo nenani lobufundi, kunoma ngubani, ocebile nompofu, ezembulwa lapha na?`

Ukuza kwalendoda kubonisa ukuqiniseka nokuhlonipha uJesu. Iyagijima, iguqe phambi Kwakhe, futhi ibuze umbuzo ongumongo wesiphetho sawo wonke umphefumulo—yiziphi izimfuno zokuzuza ukuphila okuphakade na? UJesu uphendula ngokubhekisa esigabeni sesibili soMthetho Oyishumi. Futhi, lendoda iveza ubuqotho bayo ngokuthi iyigcinile yonke lemithetho ukusukela ebusheni bayo.

KumaVangeli amane, nguMarko kuphela ophawula ukuthi uJesu wayithanda lendoda. Kukhona okuthile okuthathekisayo ngobuqotho balendoda, kodwa uvivinya ukuqiniseka kwayo ngokuyitskela ithengise konke okwayo bese ilandela Yena. Lendoda isuka phambi Kwakhe idangele ngoba yayinengcebo eningi. Empeleni, wayengagcini imithetho. Yephula owokuqala, ibeka okuthile ngaphezu kukaNkulunkulu empilweni yayo. Ingcebo yayo yayiyisithixo sayo.

UJesu uchaza indlela ingcebo eluthana ngayo nokuthi kulula ukuba isilwane esikhulu singene embotsheni encane yenaliti kunokuba umuntu ocebile angene ezulwini.

Abafundi bayamangala emazwini kaJesu futhi bazibuze ukuthi ngubani ke ongasindiswa. UJesu unikeza uvuthondaba kuMarko 10:27. “ ‘Ngomuntu kungenzeke, kodwa hhayi ngoNkulunkulu. Ngokuba zonke izinto zingenzeka ngoNkulunkulu’ ” (ESV).

UMarko 10:27 ubukeka eyindawo enhle yokuphetha indaba: ngeke wafinyelela ezulwini ngokwakho, udinga umusa kaNkulunkulu ukuze usindiswe.

Kodwa uPetro uyaphahluka ngokuthi yena nabangani bakhe bashiye konke ukulandela uJesu. UJesu uphendula ngokuthi noma yini eniyishiyile ukulandela Mina ayilutho ngokuqhathaniswa nalokho eniyokwamukeliswa, manje “nasesikhathini esizayo” (ESV).

Nali iphuzu: ngukufa kukaKristu okuxazulula icala lomuntu, bese umusa kaKristu, nokuvuka Kwakhe, kube ngamandla anikeza ukulalelwa kwemithetho Yakhe.

`Funda abaseRoma 6:1-11. Lezizindimana zilembula kanjani iqiniso lomusa kaNkulunkulu ezimpilweni zethu, kokubili ngokusibonelela kanye nasekusenzeni abantu abasha kuYena na?`