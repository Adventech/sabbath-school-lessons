---
title:  Ningayiphuza Indebe Yami Na?
date:  21/08/2024
---

`Funda uMarko 10:32-45. Lezizindimana zikwembula kanjani ukungazi okuqhubekayo kwabafundi mayelana nomsebenzi kaJesu kanye nokuthi kusho ukuthini ukulandela Yena na?`

UJesu usondela eJerusalema ekuhambeni Kwakhe, futhi njengoba ehamba uvezela abafunda Bakhe lokho okuzokwenzeka khona. Akuwona umbono abawukholwayo noma abafuna ukuwuzwa. Ukuqondisa kukaJesu ngalokho okuzokwenzeka kokufa nokuvuka kwakhe kuyamangalisa. Kodwa uma kungekona ofuna ukukuzwa, kulula ukukuchitha.

Lokhu yikona uJohane noJakobe abakwenzayo lapho beza kuJesu ngasese bezofaka isicelo. UJesu, ngokufanelekile, ufuna imininingwane eqondile, futhi baphendule ngokuthi bafuna ukuhlala kwesokudla nakwekunxele Sakhe enkazimulweni. Kulula ukugxeka isicelo sabo ngokuthi kungukuzikhukhumeza. Kodwa lamadoda amabili azinikele emsebenzi kaJesu, futhi izifiso zawo kungezeka zazingenawo umona ngokuphelele.

UJesu ufuna ukudephisa ukuqonda kwabo ngalokho abakucelayo. Ubuza ukuba bangayiphuza yini indebe Yakhe noma babhabhathizwe ngombhabhathizo Wakhe. Lendebe kuyoba yindebe yokuhlupheka eGethsemane nasesiphambanweni (qhathanisa noMarko 14:36), futhi umbhabhathizo Wakhe kuyoba ngukufa nokungcwatshwa Kwakhe (Marko 15:33-47), lapho lezizigameko zihambisana nokubhabhathizwa Kwakhe okubikwe kuMarko 1.

Kodwa uJakobe noJohane abakuboni lokho. Ngokunganaki baphendula ngokuthi bazokwazi. UJesu abe eseprofetha ngokuthi nembala bazoyiphuza indebe Yakhe futhi babhabhathizwe ngombhabhathizo Wakhe. UJakobe waba ngowokuqala kubapostoli ukufela inkolo (Zenzo 12:2). UJohane waphila isikhathi eside kunabo bonke abapostoli futhi wadingiselwa e-Patmos (Samb. 1:9). Kodwa uJesu uveza ukuthi izindawo enkazimulweni zibekwa nguNkulunkulu.

Abanye abafundi basabela kanjani empendulweni kaJesu na? Akubanga kuhle. Lona lelogama lesiGriki, u-aganakteō ”ukucasuka, ukunengwa,” lisetshenziswe kuMarko 10:41 njengakuMarko 10:14, mayelana nentukuthelo kaJesu ekuvinjelweni kwabantwana.

UJesu ube esebizela kuYena iqoqwana ukunikeza okuyisona Sifundo Sakhe esikhulu. Uveza ukuthi ababusi babeZizwe basebenzisa amandla ukuzisiza. Kodwa embusweni kaNkulunkulu amandla kumele njalo asetshenziselwe ukuphakamisa nokubusisa abanye. UJesu uhola indlela njengeNkosi yombuso kaNkulunkulu. Kanjani na? Ngokunikela impilo Yakhe njengenhlawulo—hhayi lokho abalandeli Bakhe ababelindele ukukuzwa.

`Kuchaza ukuthi njengomKristu ukuba “yinceku” kwabanye na? Okungukuthi, usibonakalisa kanjani lesisimiso ekuxhumaneni kwakho kwansuku zonke nabantu na?`