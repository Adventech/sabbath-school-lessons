---
title:  Umcabango Obanzi
date:  23/08/2024
---

Funda u-Ellen G. White, “Blessing the Children,” and “‘One Thing Thou Lackest,’” in _The Desire of Ages_, pp. 511–523.

“UJesu wayebathanda abantwana. Wayelwamukela uzwelo lwabo kanye nothando lwabo oluvulelekile, nolungaphazamisekile. Ukubonga kwendumiso kwezindebe zabo kwakuyingoma ezindlebeni Zakhe, futhi kuvuselela umoya Wakhe lapho enengcindezi yokuxhumana nabantu abanobuqili nokuzenzisa. Noma yikuphi lapho uMsindisi ayeya khona, ubumnene bobuso Bakhe, nokwenza Kwakhe ngokuthamba, nangomusa kwakuzuza uthando nethemba labantwana.”—Ellen G. White, _The Desire of Ages_, p. 511.

“Kulabo, abafana nombusi osemusha, abasezikhundleni eziphakeme futhi benegcebo eningi, kungabonakala kungumhlatshelo omkhulu ukunikela konke ukuze balandele uKristu. Kodwa lokhu kungumthetho wokuziphatha kubo bonke abafuna ukuba ngabafundi Bakhe. Akukho okungaphansi kokulalela okungamukeleka. Imvama kwethulwa futhi kuhambisane nolimi oluzwakala lunesankahla, ngoba ayikho enye indlela yokusindisa umuntu kunokususa lezozinto okungathi, uma zivunyelwe, zehlise bonke ubuyena.”—_The Desire of Ages_, p. 523.

**Imibuzo Yokuxoxisana**

`Yiziphi izindlela ongasiza ngazo abantwana kanye nentsha ukuhlala bexhumene noKristu kanye nanebandla na? Kungani kusemqoka ukuba sikwenze lokhu na?`

`Sivama ukuzwa abantu bethu abanandaba nemali. Akulona iqiniso lelo. Wonke umuntu unendaba nemali, futhi akukho okubi kulokho. Yini, pho, engaba yinkinga ngemali, futhi kungani amaKristu athembekile, acebile nampofu, kumele aqaphele indlela abaphatha ngayo imali na?`

`Uma uJesu ubengakubuza wena, “Yini ofuna ngikwenzele yona na?” ubungaphendula ngokuthini na?`

`Gxila kakhulu kumazwi kaJesu kuMarko 10:43-4Kusho ukuthini ukuphila kanje na? Sifunda kanjani ukukhonza kunokuba sikhonzwe na? Kusho ukuthini mayelana nendlela esiphila ngayo nesixhumana ngayo nabanye na?`