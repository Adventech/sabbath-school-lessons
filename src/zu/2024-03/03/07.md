---
title:  Umcabango Obanzi
date:  19/07/2024
---

Funda u-Ellen G. White, “Levi-Matthew,” pp. 272–280; and “The Sabbath,” pp. 281–289, in _The Desire of Ages_.

“Laphi ebuzwa, ‘Ngabe kusemthethweni ukuphulukisa ngeSabatha na?’ UJesu waphendula, ‘Ngumuphi umuntu kini enemvu eyodwa, uma iyele emgodini ngeSabatha, ongayikuyibamba, ayikhiphe, na? Pho-ke, umuntu udlula imvu kangakanani. Ngakho-ke kuvunyelwe ukwenza okuhle ngeSabatha.’ Mat. 12:10–12.

“Izinhloli azange zilokothe zimphendule uKristu phambi kwezixuku, ngokwesaba ukuzifaka enkingeni. Zazazi ukuthi wayekhulume iqiniso. Kunokuba ziphikisane nezimfundiso zazo, zazingamane ziyeke umuntu ehlupheka, kodwa zibe zikwazi ukusindisa imbongolo ngoba umniniyo ezolahlekelwa uma ingasizwanga. Ngalokho kwakunakwa kakhulu isilwane kunomuntu, owenziwe ngomfanekiso kaNkulunkulu. Lokhu kubonakalisa ukusebenza kwazo zonke izinkolo zamanga. Ziqubuka esifisweni somuntu sokuziphakamisa ngaphezu kukaNkulunkulu, kodwa zigcine ngokwehlisa umuntu abe ngaphansi kwembongolo. Yonke inkolo elwa nobukhosi bukaNkulunkulu iphanga umuntu inkazimulo okwakungeyakhe ukusukela ekudalweni, futhi nezobuyiselwa kuye kuKristu. Yonke inkolo yamanga ifundisa abalandeli bayo ukunganaki izidingo zabantu, ukuhlupheka kwabo, kanye namalungelo abo. Ivangeli libeka inani eliphakeme kubantu njengabathengwe ngegazi likaKristu, futhi lifundisa ukunaka izinswelo nokuhlupheka komuntu. INkosi ithi, ‘Ngiyakwenza umuntu abe yigugu kunegolide elihle, yebo, umuntukazana kunegolide elicwengekileyo.’ Isa. 13:12.”—Ellen G. White, _The Desire of Ages_, pp. 286, 287.

**Imibuzo Yokuxoxisana**

`Yimaphi amaqhinga noma imikhuba ekusiza wena nebandla okulo ukuhlala niqwashile ngokuhlupheka kwabantu abafana nalowo okuMarko 2 na?`

`Cabanga ngendlela ababengaboni ngayo ngenxa yenzondo, inkambiso, imfundiso, kanye nenkolo ngokubanzi abaholi benkolo abalahla uJesu ababeyiko, kangangokuba nezimangaliso Zakhe, okwakumele zibavule izingqondo, azikwanzanga. Thina njengabantu singaqaphela kanjani ukuba okufanyo kungenzeki kithina na?`

`Ibandla okulo lingaba kanjani “ngumndeni” kulabo omindeni yabo yegazi ibalahlile ngenxa yenkolo yabo na?`

`Gxila kabanzi embuzweni “wesono esingenakuxolelwa.” Eklasini, xoxani ngalokho okuchazwa yilokho nangendlela esingaqiniseka ngayo ukuthi asisenzi lesosono.`