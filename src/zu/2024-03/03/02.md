---
title:  Ukuphulukiswa Kofe Uhlangothi
date:  14/07/2024
---

`Funda uMarko 2:1-12. Lona ofe uhlangothi wayefunani ngenkathi elethwa kuJesu, futhi wamukela ini na?`

Indoda yayife uhlangothi; abangani bayo abane, ngalokho, kwafuneka bemthwalile ukumusa kuJesu. Emuva kokuba begqebhule uphahla futhi bamehlisela phambi kukaJesu, uMarko 2:5 uqaphela ukuthi uJesu wabona  ukholo lwabo. Lungabonakala kanjani ukholo na? Njengothando, lubonakala ngezenzo, njengalokhu ukuphikelela kwabangani kuveza obala.

Isidingo esisobala salendoda sasisemzimbeni. Kodwa, ngenkathi iba phambi kukaJesu, amazwi okuqala uJesu awaphimiselayo abhekisa ekuthethelelweni kwezono. Indoda ayisho lutho kukho konke lokhu okwenzekayo. Kunalokho, ngabaholi bezenkolo abaphikisayo (ezingqondweni zabo) kulokho uJesu ayeqeda kukusho. Babona amazwi Akhe ehlambalaza, ejivaza uNkulunkulu futhi ethatha amalungelo okungakaNkulunkulu kuphela.

UJesu uhlangabezana nabaphikisayo endaweni yabo ngokusebenzisa uhlobo kwabafundisi lokuqagulisana elibizwa “ngokuncane kuye kokukhulu.” Kungokunye ukuthi izono zomuntu zithethelelwe; kungokunye futhi ukwenza lendoda efe uhlangothi ihambe. Uma uJesu engayenza ihambe ngamandla kaNkulunkulu, ngalokho ukubanga Kwkhe ukuxolela izono kuthola ukuqiniswa.

`Funda uMika 6:6-8. Lombhalo ukuchaza kanjani okwenzeka phakathi kukaJesu nabaholi na?`

Abaholi bezenkolo balahlekelwa ngumbono walokho okusemqoka: ubulungiswa, umhawu, kanye nokuhamba ngokuzithoba phambi kukaNkulunkulu. Benganyelwe ngukuvikela ukuqonda kwabo ngoNkulunkulu, baba yizimpumputhe ekusebenzeni kukaNkulunkulu phambi kwabo. Akukho okuveza ukuthi lamadoda aguqula imiqondo yabo mayelana noJesu, nakuba Yena ebanikeze ubufakazi obanele bokwazi ukuthi uJesu wayevela kuNkulunkulu: hhayi nje kuphela ngokubazisa ukuthi wayekwazi ukufunda imicabanga yabo (okuyinto engelula ngokwayo), kodwa futhi ngokuphulukisa ofe uhlangothi phambi kwabo ngendlela ababengenakuyiphika.

`Singaqaphela kanjani ukuba singaweli ogibeni olufana nalolo lamadoda awela kulo: lokwengamelwa yizimo zokukholwa kangangokuba abakubonanga okwakusemqoka kwinkolo yeqiniso (see Jakobe 1:27) na?`