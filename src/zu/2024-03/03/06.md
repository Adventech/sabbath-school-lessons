---
title:  'Indaba Eyisemishi: Isigaba 2'
date:  18/07/2024
---

`Funda uMarko 3:20, 21. Yimaphi amava aholela umndeni kaJesu ukuba amthathe njengolahlekelwe yingqondo na?`

Icala lokusangana ekhanda liqinile kakhulu. Livama ukubangwa ngamava lapho umuntu eyingozi ekuphepheni kwakhe. Umndeni kaJesu wawuzwa ngalendlela ngaYe ngoba wayematasa kakhulu kangangokuba wayengathathi nakhefu lokudla. Bafuna ukumlawula, futhi yilapho indaba engaphandle kulezi iqhezuka khona, iphazamiswe yindaba engaphakathi emayelana nababhali bebeka uJesu icala lokusebenzisana namadimoni.

Kunokuhambisana okuyisimanga phakathi kwendaba engaphandle naleyo engaphakathi kuleNdaba Eyisemishi. Umndeni kaJesu ubonakala engathi umbuka Yena ngokuhambisana nalokho kwababhali. Umndeni uthi usangene. Ababhali bathi unombimbi noSathane.

`Funda uMarko 3:31-35. Yini efunwa ngumndeni kaJesu, futhi Yena uphendula kanjani?`

Lombono usenokungajwayeleki. Uma umama wakho noma amanye amalungu omndeni ezobona wena, akumele uhlangane nabo na? Inkinga ngukuthi umndeni kaJesu ngalesosikhathi wawungahambisani nentando kaNkulunkulu. UJesu wabona ukuthi iqiniso kulesisahluko lichaza umndeni kabusha. Labo abenza intando kaNkulunkulu bangumfowabo, udadewabo, kanye nomama. Yena uyiNdodana kaNkulunkulu, futhi labo abazihlanganisa nentando kaNkulunkulu babangumndeni Wakhe.

Lezizindaba Eziyisemishi zikaMarko ndawonye ziqukethe isibhinqo. Endabeni ephakathi, uJesu uthi indlu ehlukene phakathi ngeke yama. Ekubukeni kokuqala, kubonakala sengathi endabeni engaphandle indlu kaJesu, umndeni Wakhe, wehlukene phakathi! Kodwa uJesu uxazulula lenkinga ngokuchaza Kwakhe kabusha umndeni. Umndeni Wakhe weqiniso yilabo abenza intando kaNkulunkulu kanye Naye (buka uLuka 12:53, Luka 14:26).

Izikhathi eziningi kuwo wonke umlando amaKristu azithole eqhelile ezihlotsheni zawo. Kungamava alukhuni. Lesisahluko kuMarko sembula ukuthi uJesu wadlula enkingeni efanayo. Uyakuqonda ukuthi kunjani lokho futhi uyakwazi ukududuza labo abanomuzwa obuhlungu wokuba bodwa.