---
title:  Ukubiza ULevi kanye Nombuzo Wokuzila
date:  15/07/2024
---

`Funda uMarko 2:13-22. Kwakungubani uLevi, indodana ka-Alphaeus, futhi kungani kwaba nokuphikisa ukuba yena abengumfundi kaJesu na?`

Abathelisi ngesikhathi sikaJesu kwakungabasebenzi ababengaphansi kombuso wesifunda noma wamaRoma. Babengathandwa ngamaJuda ngoba babevama ukufuna okungaphezulu kwalokho okwakufanelekile futhi bacebe ngabakubo. Inkulumo yamaJuda ngomthetho wezenkolo, umbhalo i-MishnahTohoroth, ithi, “Uma abaqoqi bentela bengena endlini [konke ukungaphakathi kwayo] kuyangcola. . . .”

Ngalokho, akumangalaisi ukuthi ababhali babuza ngokunganeliseki, “Kungani Yena edla nabathelisi nezoni na?”

Wawuphendula kanjani umbuzo wabo uJesu na? Akuwuphikisi. Kunalokho, uyawuguqula, ekhomba ukuthi ngabantu abagulayo, hhayi abaphilile, abadinga umelaphi. Ngalokho Yena ubanga isikhundla somelaphi wezikamoya, lowo ongaphulukisa umphefumulo oguliswa yisono. Futhi akufanele yini udokotela aye lapho kukhona abagulayo na?

UMarko 2:18-22 uletha indikimba entsha. Ingumongo wendaba yalezi ezinhlanu ezikhuluma ngempikiswano. Lapho isigaba esidlulile besifaka idili elenziwe nguLevi, indaba elandelayo imayelana nombuzo wokuzila. Iqukethe umbuzo wokuthi kungani abafundi bakaJesu bengazili ngenkathi abakaJohane Umbhabhathizi kanye nabaFarsi bezila. UJesu uphendula ngesibonelo noma umfanekiso kuwo Yena aqhathanisa ubukhona Bakhe kanye nomshado. Kungaba yinto exakile kakhulu uma abamenyiwe emshadweni bonke bengazila. Kodwa uJesu ubika ngosuku lapho umkhwenyana engayikubakhona, umfanekiso wesiphambano. Kuyoba khona isikhathi esiningi sokuzila ngalesosikhathi.

UJesu uqhubeka ngemifanekiso emibili egqamisa ukwehlukana phakathi kwemfundiso Yakhe naleyo yabaholi bezenkolo—indwangu entsha engubeni endala, kanye newayini elisha emaguleni amadala. Yindlela ethathekisayo yokwehlukanisa imfundiso kaKrsitu neyabaholi bezenkolo. Ibonisa ukungcola kwezindlela zabafundisi. Nayo inkolo yeqiniso ingaguquka ubumnyama uma abantu bengaqaphele.

`Ngobani namuhla abangabukwa ngendlela abathelisi ababebukwa ngayo ngesikhathi sikaJesu na? Sikuhlela kanjani ukucabanga kwethu mayelana nabo na?`