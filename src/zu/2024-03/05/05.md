---
title:  Ukulahlwa Nokwamukeleka
date:  31/07/2024
---

`Funda uMarko 6:1-6. Kungani abakhaya bakaJesu bamlahla na?`

Imvamisa uma umuntu wasedolobheni elincane eba ngusaziwayo, abantu ekhaya banamela ukwaziwa. Hhayi eNazaretha. Banengwa futhi bethuswa ngukuphumelela kukaJesu njengothisha kanye nomelaphi. Ukusuka Kwakhe ekubeni ngumakhi ayoba nguthisha kwabalukhuni ukuba bakwamukele. Kusenokuba kwakukhona nenzondo yokuthi wayenza izimangaliso Zakhe eziningi e-Capernaum (buka uLuka 4:23). Futhi wayengavumelananga nomndeni Wakhe (Marko 3:31â€“35).

`Funda uMarko 6:7-30. Umsebenzi wabaPostoli abaYishumi naMbili wehluka kanjani nokunqunywa ikhanda kukaJohane Umbhabhathizi na?`

Lendaba ngeyesithathu kweziyisemishi kuMarko (buka isifundo 3) ukuthunywa kwabaPostoli abaYishumi naMbili ukuhambisa umbiko kaJesu yonke indawo kwehluka kakhulu nokuboshwa kanye nokuthuliswa koMbhabhathizi. Abafundi batshelwa ukuthi bangaphathi lutho futhi baxhasane. Lelicebo empeleni lenza abavangeli bancike kubantu abasebenza phakathi kwabo, okusiza ukuba babemunye nalabo abadinga umbiko wabo.

Kodwa Umbhabhathizi wayengenabo lobubunye noHerod nomndeni wakhe. Ukufa kukaJohane kubikwa ngendlela eyesabisayo njengoba uzungu luka-Herodias luthatha ithuba lokungaqiniseki kanye nenkanuko kaHerodi. Indodakazi ka-Herodias ibonakala yengeza kulelicebo eliyihlazo ngesicelo sayo esiyisimanga sokuthi ikhanda loMbhabhathizi lilethwe kuyo ngomcengezi.

Ukuthuliswa kwezwi elikhulu loMbhabhathizi kwenzeka ngesikhathi esifanyo sabaPostoli abaYishumi naMbili bememezela ukuphenduka, njengalokhu Umbhabhathizi enza. Ukufa kukaJohane kubikezela okukaJesu. UJohane uyabulawa, angcwatshwe, futhi abikwe njengovukile kwabafileyo (Marko 6:1416, 29), njengalokhu kwakuzokwenzeka kuJesu (Marko 15 no 16). Lezizindaba ezihambisanayo zikhomba esimweni esibucayi esizayo kuJesu nabalandeli Bakhe.

`Ngabe usuke walahlwa njengoJesu noma wadlula ebunzimeni obungaqondakali na? Yini owayifunda kulawomava okungase kukusize ngokulandelayo lapho kwenzeka okufanayo na?`