---
title:  Ukuthulisa Isiphepho
date:  28/07/2024
---

`Funda uMarko 4:35-42. Yini eyenzeka kulendaba, futhi yiziphi izifundo esingazithatha kuyo ngokuthi uJesu ungubani na?`

Ekuqaleni kukaMarko 4, uJesu ungena emkhumbini ukufundisa isixuku esisosebeni. KuMarko 4:10-12, kubonakala sengathi wayesephumule emkhumbini futhi wakhuluma nabafundi ngasese. Manje, emuva kosuku olude lokufundisa, abafundi bagibelisa uJesu emkhubini “ngoba Yena,” ngamanye amazwi, wayekhathela kakhulu. Ngokushesha walala emcamelweni womkhumbi, okungaba yingemuva lomkhumbi. Kuqhambuka isiphepho esikhulu echibini, futhi umkhumbi usengcupheni yokucwila ngenkathi abafundi bevusa Yena. Ngokususa usinga, uJesu uyaleza umoya namagagasi ukuba kuthule. Kuba khona ukuthula okukhulu phezu kwechibi. Ngokuqondakalayo, abafundi basaba kakhulu ekubonakalisweni kwamandla asezulwini.

`Funda iHubo 104:1-9. Isithombe sika-Yahweh lapha siqhathaniseka kanjani noKristu ethulisa isiphepho na?`

Indaba ekuMarko 4:35-42 ihambisana nomfanekiso wezibhalo ezingcwele, lowo we-“theophany”—okungukubonakala kukaNkulunkulu noma enye yezingelosi Zakhe. Izimpawu ezinhlanu ziyafana kulezizigameko: (1) ukubonakaliswa kwamandla ezulu, (2) ukwesaba komuntu, (3) umyalezo “ningesabi,” (4) amazwi okwambula isizathu sokubonakala kukaNkulunkulu noma ingelosi, (5) ukuphendula komuntu kulesisambulo. Okune kokuhlanu kukhona kulendaba—ukuthulisa isiphepho kungukubonakaliswa kwamandla ezulu, ukwesaba kwabafundi ngukwesaba kwabantu. Umbuzo “kungani nesaba na?” ngu-“ningesabi.” Umbuzo wabafundi, “Ngubani kanti lona na?” yimpendulo yomuntu. Okungekho lapha ngamazwi esambulo. Lomniningwane ongekho ungena kwiNdikimba yeSambulo/Mfihlo ekuyo yonke incwandi, lapho iqiniso ngoJesu livela khona. Lapha umbuzo wabafundi, “Ngubani kanti lona okuthi umoya nolwandle kuthobele Yena na?” wenza ofundayo ukuba agcwalise impendulo yamazwi angekho esambulo—Yena uyiNdodana kaNkulunkulu, uJehovah uqobo Lwakhe.

`Cabanga ngamandla kaNkulunkulu. Ungafunda kanjani ukuncika kulamandla kanye nokuwathemba kuzo zonke izinto empilweni yakho na?`