---
title:  Uhlobo Olwehlukile LukaMesiya
date:  01/08/2024
---

`Funda uMarko 6:34-52. Iyiphi inkinga uJesu kanye nabafundi Bakhe abanqwamana nayo, futhi yaxazululwa kanjani na?`

Emuva kokuba abafundi bebuyile emsebenzini wabo, bahamba noJesu beya endaweni ekude osebeni olusempumalanga lweChibi laseGalile ukuyophumula. Kodwa isixuku esikhulu sabantu abangu-5,000 sifika kuleyondawo kuqala kunabo. UJesu uyabona ukuthi bafana nezimvu ezingenamalusi. Uyabafundisa usuku lonke.

Ekushoneni kwelanga abafundi bancome ukuthi isixuku sihambe siyofuna ukudla, kodwa uJesu uthi kubo mabanikeze isixuku ukudla. Ingxoko elandelayo (Marko 6:35-38) ibonisa ukuthi abafundi bacabanga ngokwabantu ngendlela yokuxazulula inkinga. Kepha, uJesu uxazulula lenkinga ngesimangaliso sokondla isixuku ngezinkwa nje ezinhlanu nangezinhlanzi ezimbili.

Izimpawu zalendaba zidlalela emqondweni odumile ngoMesiya ngesikhathi sikaJesu. Kwakulindelwe ukuthi uMesiya wayezokhulula uIsrayeli ezitheni zakhe futhi alethe ukulunga kanye nokuthula. Inani elikhulu lamadoda ehlane lalingafaka umuzwa wokuthi kunempi yokuvukela (qhathanisa noJohane 6:14, 15; Zenzo 21:38).

Lomqondo uqiniswa ngukubhekisa kukaJesu ebona lababantu benjenge-“zimvu ezingenamalusi,” umbhalo ongaphelele otholakala kuNumeri 27:17, lapho uMose ecela uNkulunkulu aqoke umholi kaIsrayeli emuva kwakhe. Lendlela yokukhuluma ngomalusi wabantu bakaNkulunkulu ibonakala kwenye indawo kwiTestamente Elidala, ngokulindelekile ekubhekiseni ekusweleni umholi noma inkosi kukaIsrayeli (qhathanisa no 1 Amakhosi 22:17; 2 Kron. 18:16; Hezek. 34:5, 6).

Nakuba kunjalo, uJesu akahlangabezani nalokho abakulindele okungamanga. Kunalokho, uxosha abafundi Bakhe futhi axoshe nesixuku. Futhi, kunokuba ahole ukuvukela amaRoma, yini ayenzayo na? Uya entabeni ukuyokhuleka—hhayi lokho okulindelwe ngabantu.

Esikhundleni somqondo owandile kaMesiya eyinkosi ekhulula uIsrayeli, Yena uza ukuzokhulula abantu emakhamandeleni esono. Ukuhamba Kwakhe phezu kwamanzi eya kubafundi kubonakalisa ukuthi Yena, nembala, uyiNkosi yendalo. Kodwa akezile ukuzobusa kodwa ukuzonikela ngempilo Yakhe ukuhlawulela abaningi (Marko 10 45).

`Yini lendaba okumele isitshele kona ngokubaluleka kokuqonda okufanele kwesiprofetho na? Uma ukuqonda kwamanga ngokuza kokuqala kukaKristu kwabayingozi kwabanye, kangankanani ngokuqonda kwamanga okungenzeka kwabanye mayelana nokuza Kwakhe Okwesibili na?`