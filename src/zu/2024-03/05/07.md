---
title:  Umcabango Obanzi
date:  02/08/2024
---

Funda u-Ellen G. White, “Peace, Be Still” and “The Touch of Faith,” pp. 333–348 in _The Desire of Ages_.

“Kubo bonke abaqeqeshwa nguNkulunkulu kumele kubonakale impilo engahambisani neyezwe, amasiko alo, noma imikhuba yalo; futhi bonke badinga ukuba namava ngamunye ekuzuzeni ulwazi ngentando kaNkulunkulu. Ngamunye kumele simuzwe Yena ekhuluma nenhliziyo. Kuthi lapho onke amanye amazwi ethulisiwe, futhi nasekuthuleni silinde phambi Kwakhe, ukuthula komphefumulo kwenza lizwakale kahle izwi likaNkulunkulu. Uyasibiza, ‘Thulani, futhi nazi ukuthi nginguNkulunkulu.’ Hub.46:10. Lapha kuphela kutholakala ukuphumula kweqiniso. Futhi kulokhu kunokulungiselela kwangempela kwabo bonke abasebenzela uNkulunkulu. Phakathi kwezixuku eziphithizelayo, umphefumulo ovuselelwe kanjalo uyokakwa ngumoya wokukhanya nokuthula. Ukuphila kuyophefumula amakha, futhi kwembule amandla ezulu ayofinyelela ezinhliziyweni zabantu.”— Ellen G. White, _The Desire of Ages_, p. 363.

“Izinhliziyo zabo ezingagculisekile zabuza, uma uJesu wayekwazi ukwenza izimangaliso eziningi kangaka njengoba babebonile, wayengenike yini impilo, amandla, nengcebo kubo bonke abantu Bakhe, abakhulule kulabo ababacindezeleyo, futhi abaphakamisele ekubuseni nasekuhlonishweni na? Ukuthi Yena wayezibiza Ngothunyiwe nguNkulunkulu, kepha engafuni ukuba yinkosi kaIsrayeli, kwakuyinsumansumane ababengayiqondi. Ukunqaba Kwakhe kwahumusheka kabi. Iningi laphetha ngokuthi Yena wayesaba ukuthatha iqhaza ngoba engabaza ukuthi umsebenzi Wakhe kwakungowasezulwini. Ngalokho, babanokungakholwa ezinhliziyweni zabo, futhi imbewu eyayitshalwe nguSathane yathela izithelo ezifanele, zokungaqondi kanye nokuhlubuka.”—_The Desire of Ages_, p. 385.

**Imibuzo Yokuxoxisana**

`Uma othile ubengakubuza wena, Yini uJesu akukhulule kuyo, ubungaphendula ngokuthini na?`

`Xoxisanani ngokuthi kungani ngezinye izikhathi uNkulunkulu evumela umuntu olungile njengoJohane Umbhabhathizi afakwe ejele futhi abulawe. Iyiphi induduzo nethemba esingalithola, ngaphandle kwakho konke lokhu okulukhuni na?`

`Yiziphi izifundo ezikhona ekondleni abangu-5,000 ebandleni elingenazo izinsiza ezanele na?`

`Qhathanisa imibono evamile ngoJesu namuhla kanye nomfanekiso Wakhe kuMarko 5 no Okungukuthi, kangakanani ngalabo abasebenzisa uJesu ukufuna amandla kwezepolitiki nokubusa abanye na?`