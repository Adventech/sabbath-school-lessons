---
title:  Ithuba Lesibili
date:  01/07/2024
---

`Funda iZenzo 15:36-39. Kungani uPawule alahla u-John Mark, futhi kungani uBarnaba amnikeza ithuba lesibili na?`

Isizathi sokuthi uPawule alahle lensizwa sinikezwa kwiZenzo 15:38. UMarko wayehlukene nabo futhi wangaqhubeka emsebenzini wezovangelo. Umoya kaPawule uyaqondakala, ubukhali. Impilo yezovangelo, ikakhulu ngesikhathi sasemandulo, yayilukhuni inzima (qhathanisa no-1 Kor. 11:23-28). UPawule wayencike kwababesebenzisana naye kwezovangelo ukusiza ekuthwaleni umthwalo walomsebenzi nezimo ezinqala. Ngokubona kwakhe, lowo owashiya ngokushesha wayengayifanele indawo kwithimba lezovangelo elilwa namandla obubi.

UBarnaba wayengavumelani naye. Wabona okungenzeka kuMarko futhi wangafuna ukushiya lensizwa emuva. Kwaba nokuphikisana okukhulu phakathi kukaPawule noBarnaba ngo-John Mark kangangokuba behlukana. UPawule wakhetha uSila, uBarnaba wathatha uMarko.

Izenzo azichazi isizathu sokuthi uBarnaba akhethe ukuthatha uMarko. Empeleni, bagcina kulesisahluko ukubonakala kwiZenzo. Kodwa ngokuthathekisayo, akukona okokugcina uMarko ebalulwa kwiTestamente Elisha.

`Funda uKolose 4:10, 2 Timothewu 4:11, Filemoni 24, no 1 Petro 5:13. Iyiphi imininingwane yokuphenduka kukaMarko enconywa yilezizindimana na?`

Inguquko emangalisayo ibonakala ingeyenzekile kuMarko. Kulezizahluko, uPawule uveza ukubaluleka kukaMarko kuyena nakwezovangelo. UPawule umbala njengomunye wabasebenzisana naye futhi ufuna uTimothewu amulethe kuyena. UPetro wokuqala uveza ukuthi uPetro wayenobudlelwane obusondelene noMarko. Lezizincwadi zikaPawule noPetro cishe zabhalwa ekuqaleni kwama-A.D. 60, iminyaka engu-15-20 emuva kwamava eZenzo 15. Ngokusobala uMarko wayephendukile ekwehlulekeni kwakhe, ngokuqinisekile ngenxa yethemba umzala wakhe, uBarnaba, alibeka kuye.

`Cabanga ngesikhathi wena noma umhlobo nahluleka kuso futhi nanikezwa ithuba lesibili. Lawomava akuguqula kanjani wena kanye nalabo abakusiza na? Kwawuhlela kanjani kabusha umsebenzi wakho kwabanye na?`