---
title:  Umvangeli Ohlulekile
date:  30/06/2024
---

`Funda iZenzo 12:12. UMarko wethulwa kanjani encwadini yeZenzo na?`

Kubukeka kuyikona ukuthi u-John Mark, okunguyena okungase waloba iVangeli likaMarko, wayesemncane ngenkathi izigameko kwiZenzo 12 zenzeka, mhlawumbe ngabo-A.D 40. Wethulwa kwindimana 12 njengendodana yowesifazane ogama lakhe linguMariya. Ngokusobala ungumxhasi onothile webandla futhi kwaba nomkhuleko kwakhe, owenziwe waduma kwiZenzo 12. Indaba yokuphunyuka kukaPetro ejele kanye nezenzo ezilandelayo, kanye nokufa kukaHerodi, kugcwele okuhlaba umxhwele, nokuphikisana okuhlekisayo phakathi kukaPetro nenkosi. U-John Mark akanaqhaza alidlalayo kulendaba, kodwa ukwethulwa kwakhe kulesisikhathi kulungiselela ukuxhumana kwakhe kwakamuva noBarnaba noSawule.

`Funda iZenzo 13:1-5, 13. U-John Mark waxhumana kanjani noSawule noBarnaba, futhi waba yini umphumela na?`

Izenzo 13 zichaza uhambo lokuqala lukaSawule noBarnaba lwezovangelo. Ukusukela ngabo-A.D. 46. U-John Mark akabalulwa kuze kube kwindimana 5, futhi indima yakhe ngeyokulekelela nje noma ukuba yinceku. Akukho okunye okubhekiswa kuyena kuze kube yindima ka-13, lapho lendatshana iveza ukuthi wabuyela eJerusalema.

Asikho isizathu esinikezwayo ngalokhu kuhamba, futhi ukungabikho kwencazelo yemizwa yakhe ishiyela ekucabangeleni ngalokho okwakhuthaza ukushenxa kwakhe emizamweni yezovangelo, ngokusobala eyayigcwele ingozi nezinselelo. U-Ellen G. White uveza ukuthi “U-Marko, enganyelwe wukwesaba nokudikibala, wanqikaza okwesikhashana kwinhloso yakhe yokuzinikela ngokuphelele emsebenzini weNkosi. Engakujwayele ukuhlupheka, wadangaliswa yizingozi nokuhlupheka kwendlela.”— _The Acts of the Apostles_, p. 169. Kafushane, izinto zaba lukhuni kuyena, ngalokho waphuma.

`Ngubani ongehambisane nokuhlehla kokuthile, noma ukwehluleka kukho, ikakhulu kokwezikamoya noma okufaka uhambo lwakho kwezobuKristu na? Yini owayifunda kulawomava na?`