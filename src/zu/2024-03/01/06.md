---
title:  Ivangeli NgokukaJesu
date:  04/07/2024
---

`Funda uMarko 1:12, 15.Yiziphi izigaba ezintathu zevangeli uJesu ayelimemezela na?`

UMarko usho ngokufingqiwe umbiko olula noqondile kaJesu. Izigaba zawo ezintathu zibonakaliswa kwitafula elilandelayo:

| Isigaba | Indikimba |
| --- | --- |
| Isiprofetho sesikhathi | Isikhathi sigcwalisekile. |
| Isithembiso sesivumelwano | Umbuso kaNkulunkulu useduze |
| Ubizo lobufundi | Phendukani nikholwe yivangeli. |

Isiprofetho sesikhathi uJesu abhekisa kuso yilesi samaviki angu-70 sikaDaniyeli 9:24-27. Lesisiprofetho sithola ukugcwaliseka ekubhabhathizweni kukaJesu, lapho Yena egcotshwa ngoMoya Ongcwele futhi eqala umsebenzi Wakhe (Zenzo 10:38). Isiprofetho esimangalisayo samaviki angu-70 sibonkaliswa kwishadi elilandelayo:

![Chart](chart.png)

Kulesisiprofetho, usuku olulodwa lumela unyaka owodwa (Num. 14:34, Hezek. 4:6). Lesisiprofetho saqala ngo-457 B.C. ngomthetho owakhishwa ngu-Artaxerxes, inkosi yase-Persia, wokuphelelisa umsebenzi wokuvuselela iJerusalema (buka u-Ezra 7).

Amaviki angu-69 esiprofetho afinyelela ku-A.D.27, isikhathi uJesu abhabhathizwa ngaso futhi wagcotshwa ngoMoya oNgcwele ekuqaleni komsebenzi Wakhe. Ukubethelwa Kwakhe kwakuzokwenzeka eminyakeni emithathu nesigamu elandelayo.

Ekugcineni, ukupheleliswa kweviki lamashumi ayisikhombisa kwakuzokwenzeka ngo-A.D. 34 ngenkathi uStefano ekhandwa ngamatshe futhi nevangeli liqala ukuya kwabeZizwe, kanye nakumaJuda

`Wagcina nini ukufunda isiprofetho samaviki angu-70 na? ukwazi lesisiprofetho kungasiza kanjani ekwandiseni ukholo lwakho, hhayi kuphela kuJesu kodwa ekuthembekeni kweZwi lesiprofetho na?`