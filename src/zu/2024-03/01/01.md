---
title:  Ukuqala KweVangeli
date:  29/06/2024
---

### Funda lokhu kuleliviki Zenzo 13:1–5, 13; Zenzo 15:36–39; Marko 1:1–15; Isa. 40:3; Dan. 9:24–27.

> <p>Indimana Yenkumbulo</p>
> “Emuva kokuboshwa kukaJohane, uJesu weza eGalile, eshumayela ivangeli lombuso kaNkulunkulu, futhi ethi, ‘isikhathi sigcwalisekile, nombuso kaNkulunkulu usufikile. Phendukani nikholwe yivangeli’ ” (Marko 1:14, 15, NKJV).
Ngubani owabhala Ivangeli likaMarko, futhi kungani labhalwa na? Alikho Ivangeli elichaza igama lomlobi. Elisondela kakhulu nguJohane, ngokubhekisa kumfundi othandiweyo (bheka uJohane 21:20, 24).

Nakuba kunjalo, kusukela ezikhathini zakuqala Ivangeli ngalinye elisemthethweni liyamaniswe nompostoli (Mathewu, Johane) noma nomlingani wompostoli. Ngokwesibnelo, Ivangeli likaLuka liyamaniswa noPawule (buka uKol. 4:14, 2 Tim. 4:11, Filem. 1:24). Ivangeli likaMarko lixhumaniswa noPetro (buka 1 Pet. 5:13).

Nakuba umbhali kaMarko engalinikezi igama lakhe embhalweni, imfundiso yebandla lokuqala iveza ukuthi umbhali weVangeli likaMarko kwakungu-John Mark, owayevama ukuhamba noPawule noBarnaba (Zenzo 13:2, 5) kwathi kamuva wasebenzisana noPetro (1 Pet. 5:13).

Isinyathelo sokuqala kuleliviki ngesokufunda ngoMarko njengalokhu kubikwa Ezibhalweni, ukubona ukwehluleka kwakhe ekuqaleni kanye nokuphenduka kwakhe. Bese isifundo siphendukela esigabeni esivula uMarko ngokubuka phambili lapho indaba ibheke khona kanye nokubuka emuva isizathu sokuthi umvangeli owehluleka futhi waphenduka abhale lombhalo.

_*Funda isifundo saleliviki ukulungiselela iSabatha, UNtulikazi 6._