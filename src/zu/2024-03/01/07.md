---
title:  Umcabango Obanzi
date:  05/07/2024
---

Funda u-Ellen G. White, “The Voice in the Wilderness,” pp. 97–108 in _The Desire of Ages_; and “Heralds of the Gospel,” pp. 166–176 in _The Acts of the Apostles_.

Kuyathathekisa ukuthi iSambulo 14:6, 7, umbiko wengelosi yokuqala, uhambisana nevangeli likaJesu kuMarko 1:15.

Ingelosi yokuqala iletha ivangeli laphakade emhlabeni ezinsukwini zokugcina ekulungiseleleni Ukuza Kwesibili. Njengombiko kaJesu, ivangeli lengelosi lesikhathi sokugcina linezithako ezintathu ezifanayo ezibonakaliswa kwitafula elingezansi:

| Marko 1 | Isigaba | Sambulo 14 |
| --- | --- | --- |
| Ukugcwaliseka kwesikhathi (Daniyeli 9) | Isiprofetho sesikhathi | Ihora lokwahlulela (Daniyeli 7, 8) |
| Umbuso useduze | Isithembiso sesivumelwano | Ivangeli laphakade |
| Phendukani, Kholwani | Ubizo lobufundi | Saba, Dumisa, Khonza uNkulunkulu |

Umbiko wengelosi yokuqala umemezela ukuqala kokwahlulela okwandulela Ukuza, okubikezelwe kwisiprofetho sezinsuku ezingu-2,300 sikaDaniyeli 8:14 futhi esaqala ngo-1844. Ukwahlulela kuletha umbuso kaNkulunkulu kubantu Bakhe abashushiswayo (Dan. 7:22). Ubizo lwengelosi yokuqala lokusaba, nokudumisa, kanye nokukhonza uNkulunkulu liwubizo lobufundi, olukhishelwa emhlabeni ezinsukwini zokugcina ngenkathi amandla esilo seSambulo 13 ethula unkulunkulu wamanga ukuba asatshwe, adunyiswe, futhi akhonzwe.

Njengoba umbiko kaJesu kuMarko 1 uxhumene neziprofetho zikaDaniyeli ekuqaleni kokumemezelwa kwevangeli, kanjalo nombiko wengelosi yokuqala uxhumene noDaniyeli ekupheleni komlando wezwe.

**Imibuzo Yokuxoxisana**

`Qhathanisa futhi wehlukanise uJohane Umbhabhathizi kanye noJesu kuMarko 1:1-13.Yiziphi izifundo ezikhethekile ozifunda kwindlela abathulwa ngayo na?`

`Cabanga ngencazelo yombhabhathizo. Funda abaseRoma 6:1-4 noJohane 3:1-8, futhi uwaqhathanise nombhabhathizo kaJesu kuMarko 1:9-13.Yikuphi ukuhambisana kanye nokwehlukana okubonayo na? Lokhu kukusiza kanjani ekuqondeni kangcono ngencazelo yombhabhathizo na?`

`Qhathanisa futhi wehlukanise ivangeli ngokukaJesu kuMarko 1;14, 15 kanye nombiko wengelosi yokuqala kwiSambulo 14:6,7. Ukuqonda lemibiko kukusiza kanjani ekuboneni kangcono umsebenzi wakho wanamuhla na?`