---
title:  Ukuhumusha KukaJesu
date:  22/07/2024
---

Waqeda uJesu ngalomfanekiso, engazange anikeze incazelo ngokushesha. Ngokombhalo (Marko 4:1), uJesu wawuxoxa phambi “kwesixuku esikhulu.” Kukamuva kuphela, neqoqwana (Marko 4:10), lapho enikeza incazelo yomfanekiso.

`Funda uMarko 4:13-20.Wawuhumusha kanjani uJesu umfanekiso womhlwanyeli na?`

UJesu uhumusha umfanekiso ngokukhomba izinto ezingaphandle kwendaba ezimelwe yimininingwane eminingi yendaba. Isihumusho siveza ukuthi indaba yisingathekiso esibhekise emhlabeni, akukona ukuthi yonke imininingwane injalo.

UJesu ukhomba ukuthi imbewu “yizwi.” Lokhu kungabhekisa eZwini likaNkulunkulu, ikakhulu njengalokhu lishumayelwa nguJesu. UJakobe 1:2 uthi, “Ngakhoke susani konke ukungcola nobubi obudlangile futhi namukele ngobumnene izwi elitshaliwe, elikwazi ukusindisa imiphefumulo yenu” (ESV).

Izinhlobo ezahlukene zomhlabathi yizinhlobo ezahlukene zabalaleli. Ngokwesihumusho sikaJesu, bonke bayalizwa Izwi; okungukuthi, kuzo zonke izinhlobo zenhlabathi imbewu iyatshalwa. Kodwa ukwamukeleka kwehlukile. Inhlabathi yendlela ilukhuni, futhi izinyoni zihlwitha imbewu. UJesu uxhumanisa lokhu noSathane esusa iqiniso. Inhlabathi enamatshe inokujula okuncane. UJesu ukuxhumanisa lokhu nabantu abanokuzinikela okungajulile; abalibalanga inani lokuba ngumfundi. Umhlabathi onomeva uhila imbewu etshalwe kuwo. UJesu uchaza ukuthi lokhu kumele ukuxakeka kokuphila kanye nengcebo ehila Izwi liphume. Kodwa inhlabathi evundile imele labo abezwa Izwi futhi balamukele, ukuze likhule futhi lithele izithelo eziningi.

Izincazelo ezinde ngezomhlabathi onamatshe kanye nalowo onameva. Ekuchazeni abalaleli bomhlabathi onamatshe, uJesu ukhomba ezintweni ezingafani— bayalamukela Izwi ngenjabulo kodwa bangabafundi besikhashana nje. Lapho kufika izinhlupheko, bayashabalala. Abalaleli abangumhlabathi onameva behlukile. Abashabalali ngenxa yezikhathi ezilukhuni kodwa ngenxa yezikhathi ezinhle— ukubheka kwabo kusezintweni zomhlaba kunoba kube ngezombuso kaNkulunkulu. Ukunaka kwabo nokukhathazeka ukugxile kulokho okunikezwa yizwe.

`Buka impilo yakho. Ngabe kukhona izimpawu zendlela, inhlabathi enamatshe, noma ameva anyonyobela amava akho na? Lokhu kungenzeka ngesinyenyela. Yikuphi ukukhetha ongakwenza ukuguquka, uma kunesidingo na?`