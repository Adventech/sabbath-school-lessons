---
title:  Imifanekiso
date:  20/07/2024
---

### Funda Lokhu Kuleliviki
Marko 4:1–34, Jakobe 1:21, Isa. 6:1–13, Hub. 104:12, Dan. 4:10–12.

> <p>Indimana Yenkumbulo</p>
> “Wayesethi kubo, ‘Qaphelani enikuzwayo. Ngaleso silinganiso enilinganisa ngaso, nani niyakulinganiselwa ngaso, nenezelwe nina. Ngokuba onakho uyakuphiwa okunezeliweyo; kepha ongenakho uyakwamukwa nalokho anakho’ ” (Marko 4:24, 25, NKJV).

Isifundo saleliviki sikwimifanekiso ekuMarko 4. IVangeli likaMarko linemifanekiso embalwa kunawo onke amaVangeli (Mathewu, Marko, no Luka). Iminyaka eminingi abafundi baphikisene ngencazelo kanye nokuhumushwa kwemifanekiso kaJesu: Ukuthi uyihumusha kanjani, ichaza ukuthini, kungani uJesu ayisebenzisa, yiziphi izifundo eyayihlose ukuzembula, nokuthi kwakumele ithathwe kanjani ngempela, noma kwakuyizingathekiso nje, njalo, njalo.

Nembala ngeke sazixazulula zonke lezizinto esifundweni saleliviki. Kunalokho, sizoyibuka, futhi ngokomuqsa kaNkulunkulu, siphume nokuqonda amaphuzu uJesu ayewenza kulemifanekiso.

UMarko 4 unemifanekiso emihlanu—umhlwanyeli, isibani, isilinganiso, imbewu ekhulayo, kanye nenhlamvu yesinaphu. Ingxenye enkulu yesahluko imayelana nomfanekiso womtshali. Lomfanekiso uxoxwa ekuqaleni, ulandelwe yisizathu semifanekiso, bese kuba yisihumusho somfanekiso. Loluhlelo oluyisithathu kuzogxilwa kulo ezifundweni zangeSonto, uMsombuluko, nangoLwesibili. Kuthi eminye imifanekiso sifunde ngayo ngoLwesithathu nangoLwesine.

_*Funda isifundo saleliviki ukulungiselela iSabatha, UNtulikazi 27._