---
title:  Umfanekiso Womhlwanyeli
date:  21/07/2024
---

`FundauMarko 4:1-9. Zinjani izinhlobo ezahlukene zenhlabathi, futhi kwenzekani kwimbewu ewela kuzo na?`

Ekufundeni imifanekiso kaJesu kumaVangeli, abantu bavama ukufuna ukufinyelela ngokusheshea ekuhumusheni uJesu akunikezayo. Nembala, akuwona yini umgomo walezizindaba—ukufundisa iqiniso elithile kwezikamoya empilweni yomKristu na? Yebo, kodwa ngezinye izikhathi, ngaphandle kokuphawula okuncane okunjengo “Mbuso kaNkulunkulu ufana,” noma “Lowo onezindlebe zokuzwa, makezwe,” uJesu akawuchazi umfanekiso.

Ngenxa yalokho, kuhle ukungaxhamazeli kanye nokuhlaziya indaba ngokwayo ukuze utomule ukuthi ibheke kuphi ngezindlela exoxwa ngazo. Ukwenza lokhu ngomfanekiso womhlwanyeli kuveza imiqondo eyahlukahlukene. Imbewu iyafana esigabeni ngasinye kodwa iwela ezinhlobeni ezine zenhlabathi. Uhlobo lwenhlabathi lunethonya elikhulu kumphumela wembewu. Kunokuba kube yindaba eyodwa eqhubekayo, umfanekiso empeleni uyizindaba ezine ezixoxwa ngayinye ize iphelele. Ubude besikhathi sokuphelelisa indaba kweluleka ngendaba ngayinye.

Imbewu ewela endleleni idliwa ngokushesha yizinyoni. “ ‘Kwathi ekuhlwanyeleni kwakhe enye imbewu yawela ngasendleleni; kwafika izinyoni, zayidla zayiqeda’ ” (Marko 4:4, NKJV).

Imbewu ewela emadwaleni ithatha izinsuku noma amaviki ukufinyelela ekwehlulekeni kwayo, okufaka ukushiswa yilanga.

Imbewu ewela emhlabathini onameva ithatha isikhathi eside ukufinyelela esiphethweni sayo esingathelile, ihilwa ngameva.

Imbewu ewela emhlabathini ovundile ithatha isikhathi eside kunazo zonke, mhlawumbe sonke isikhathi sokukhula, njengalokhu kuyimvelo yesitshalo.

Ezintathu kulezizindaba zimayelana nokuhluleka; ngeyokugcina kuphela emayelana nempumelelo, isivuno esikhulu. Ubude bezindaba, ubude besikhathi sendaba ngayinye, nokuthi yinye kuphela emayelana nempumelelo, okukhomba engozini yokwehluleka nakwisivuno esikhulu sempumelelo

Umfanekiso ubonakala sengathi ukhomba enanini lobufundi kanye nezingozi ezihambisana nako, kodwa nakumphumela omkhulu wokulandela uJesu.

`Yiziphi ezinye izifundo esingazifunda kwimvelo na?`