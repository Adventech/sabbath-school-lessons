---
title:  Imifanekiso Yembewu Ekhulayo
date:  25/07/2024
---

`Funda uMarko 4:26-29. Yini ogxile kuyo kakhulu lomfanekiso na?`

Okuningi kwiVangeli likaMarko kuhambisana nokukaMathewu noma okukaLuka, noma okwabo bobabili. Kodwa lokhu akunjalo ngalomfanekiso. Kungokukodwa kuMarko. Ukugxila kwalomfanekiso omfushane uhlelo lokukhula. UJesu ubonisa ukuthi kungalendlela osebenza ngayo umbuso kaNkulunkulu. Abantu banendima okumele bayidlale, kodwa ukukhulisa kwangempela kungumsebenzi kaNkulunkulu. Akulona uhlelo olungapheli. Indaba iphela ngokuzuma ngokuvuthwa kwezinhlamvu. Kanjalo, ukubuya kukaKristu okwesibili kuyoqeda ngokuphazima umlando womhlaba wethu.

`Funda uMarko 4:30-32.Yisiphi isigcizelelo esisemqoka somfanekiso wenhlamvu yesinaphu na?`

Lomfanekiso ugcizelela indlela into encane ekwazi ukukhula ngayo ibe yinto enkulu kakhulu. Izinhlamvu zesinaphu zilinganiselwa ku-1 kuye ku-2 millimiters ngobubanzi besiyingi (diameter) (0.039 to 0.079 inches). Isitshalo esichazwa lapha kungenzeka kube yi-black mustard (Brassica nigra) enezinhlamvu ezincane (izinhlamvu ezevile ku-700 kwi-gram elilodwa). Nakuba kungeyona inhlamvu encane kunazo zonke emhlabeni, zincane kakhulu kodwa, ikakhulu ngokuqhathaniswa nesihlahla esiphuma kuzo, esikwazi ukuba sikhulu ngango-3 meters ubude. UJesu uqaphela ukuthi izinyoni zakha izidleke kumagatsha esihlahla sesinaphu. Lokhu kubhekisa kokugcina kuqondiswe kwiHubo 104:12, nakuDaniyeli 4:10-12, futhi. IHubo 103 likhuluma ngamandla kaNkulunkulu ekudaleni izwe, kuthi uDaniyeli 4 ethule u-Nebuchadnezzar njengomuthi omkhulu phansi kwawo wonke umhlaba uthola umthunzi kanye nokudla.

Iphuzu uJesu alenzayo ngelokuthi umbuso kaNkulunkulu, owaqala umncane, uyoba mkhulu futhi uthathekise. Abantu ngesikhathi sikaJesu kungabe babembukele phansi lomfundisi onothuli waseGalile neqoqwana Lakhe labafundi, kodwa isikhathi sibonisile ukuthi umbuso Wakhe womusa uyaqhubeka nokwanda emhlabeni wonke.

> <p></p>
> “Futhi lelivangeli lombuso liyoshumayelwa kuwo wonke umhlaba njengobufakazi ezizweni zonke, bese kufika isiphetho” (Mat. 24:14, NKJV).

`Cabanga ngokuthi “ibandla”lalinjani ngenkathi uJesu enza lesisiprofetho. Kungani lokhu kumangalisa, futhi kuqinisa ukholo kithina na?`