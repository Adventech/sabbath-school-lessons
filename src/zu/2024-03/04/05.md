---
title:  Isibani Kanye Nesilinganiso
date:  24/07/2024
---

`Funda uMarko 4:21-23.Yisiphi isigcizelelo esikhethekile sikaJesu emfanekisweni wesibani na?`

Izindlu kuleyangxenye yomhlaba ngesikhathi sikaJesu zazehlukene ngobukhulu nangokwakhiwa, konke kwakuncike endaweni nakwingcebo. Izindlu zazilandela iphethini yamaGriki yokwakha uzungeleze inkundla kodwa ngamazinga ahlukene empucuko. Noma uJesu ngabe ukhuluma ngezindlu ezincane zabampofu. Izindlu ezinkulu noma ngezincane, udaba lapha yisimiso: ngelinye ilanga iqiniso ngoJesu liyokwembuleka.

UJesu ubuza imibuzo emibili kuMarko 4:21. Owokuqala ulindele impendulo ephikayo—“Isibani asilethwa endaweni ukuba sibekwe ngaphansi kobhasikidi noma ngaphansi kombhede, akunjalo na?”. Owesibili umbuzo ulindele impendulo evumayo—“Silethelwa ukuba sibekwe phezu obala, akunjalo na?” UJesu wethula umbono ongasile, cishe ohlekisayo ukwenza iphuzu Lakhe. Izibani ngezokukhanyisa, kungenjalo zilahlekelwa yinhloso yazo. UMarko 4:22 uchaza umfanekiso ngokubhekisa ezimfihlweni ezikhishelwa obala. Noma ngubani o-email noma i-computer yakhe ihlaselwe uyazi ngezimfihlo ezikhishelwa obala! Kodwa uJesu akhuluma ngakho lapha yivangeli.

`Funda uMarko 4:24, 25. Yisiphi isifundo uJesu aqhubela kuso ngalomfanekiso wesilinganiso na?`

Ezindaweni eziningi emhlabeni, okwasengadini kuthengiswa ezimakethe ezivulekile. Abathengisayo baba nesikhali sokukala lokho abakuthengisayo. Kungumkhuba ovamile kulaba bathengisi ukuthayisela kokuthengwayo ukusiza othengayo azizwe ephethwe kahle. UJesu uveza ubuhle bendlela abathengisayo abaphatha ngayo abathengayo ukwenza iphuzu mayelana nokuvuleleka kweqiniso. Uma othile evulelekile futhi elandela ukukhanya, lowo uyothola okwenezezelwe. Kodwa uma elahla ukukhanya, nalokho abenako uyokwephucwa kona.

`Singasifunda kanjani kangcono isimiso sokuthi lokho okusebenzisa ukulinganisa, kuyosetshenziswa kuwe futhi na? Cabanga ngakho kukho konke okwenzayo kwabanye.`