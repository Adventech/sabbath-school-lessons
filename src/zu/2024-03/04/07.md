---
title:  Umcabango Obanzi
date:  26/07/2024
---

Funda u-Ellen G. White, “ ‘The Sower Went Forth to Sow,’ ” pp. 33–61, in _Christ’s Object Lessons_.

“Ubungcwele beqiniso ngukuphelela emsebenzini kaNkulunkulu. Lokhu yisimo seqiniso sempilo yobuKristu. UKristu usicela ukuba sizinikele ngokupheleleyo, sisebenze ngokunganqikazi. Ufuna inhliziyo, ingqondo, umphefumulo, amandla. Umina akumele abuse. Lowo oziphilela yena akayena umKristu.

“Uthando kumele lube yisimiso sokwenza. Uthando yisimiso esiyisisekelo sombuso kaNkulunkulu ezulwini nasemhlabeni, futhi kumele lube yisisekelo sesimilo somKristu. Lokhu kuphela kungamenza futhi kumgcine eqinisekile. Lokhu kuphela kungenza akwazi ukumelana nezivivinyo kanye nezilingo.

“Futhi uthando luyobonakala ngokuzinikela. Icebo losindiso lasekelwa ekuzinikeleni—umhlatshelo obanzi nojule nophakeme kangangokuba awunasilinganiso. UKristu wanikela ngakho konke ngathi, futhi labo abamukela uKristu bayolungela ukunikela konke ngenxa yoMhlengi wabo. Umcabango wodumo nenkazimulo Yakhe uyoba yikho konke.”—Ellen G. White, _Christ’s Object Lessons_, pp. 48, 49.

**Imibuzo Yokuxoxisana**

`“Uthando kumele lube yisimiso sokwenza. Uthando yisimiso esisiyisisekelo sombuso kaNkulunkulu ezulwini nasemhlabeni.” Isiphambano silembula kanjani leliqiniso elimangalisayo kuthina na? Ezimpilweni zethu, singalubonisa kanjani loluhlobo lothando na? Kungani kumele sikwenze lokho na?`

`Ungamphendula kanjani othile obelesele ngokuthi uJesu waxoxa imifanekiso ukugcina abangaphandle ebumnyameni na? Kungani uJesu, owafela wonke umuntu (buka u-1 John 2:2), engagcina ebumnyameni labo Yena afe esiphambanweni ukubasindisa na?`

`Isibani kumele sibe obala, hhayi ngaphansi kwesembozo (Marko 4:21). Sebenzisa lesisimiso ekuxhumaneni kwebandla okulo nomphakathi wendawo. Ungasiphakamisela phezulu kanjani isibani na?`

`Cabanga ngomfanekiso wembewu ekhulayo (Marko 4:26–29). Iyiphi indima abantu abayidlalayo ekulekeleleni imbewu yevangeli ukuba ikhule, futhi iyiphi indima edlalwa nguNkulunkulu na? Nakuba nembala kunendima esiyidlalayo, singenza kanjani ukuba siqinisekise ukuba sincike ngokuphelele kuNkulunkulu na? Ngabe lomoya wokuncika ngokuphelele mhlawumbe uyingxenye yalokho esikudingayo ukuze sikhule na?`