---
title:  Abesifazane Ethuneni
date:  24/09/2024
---

“Abesifazane ababemi ngasesiphambanweni sikaKristu balinda futhi babheka ukuba kudlula amahora eSabatha. Ngosuku lokuqala lweviki, ngovivi, bahamba baya ethuneni, bephethe amakha okugcoba umzimba woMsindisi. Abazange bacabange ngokuvuka Kwakhe kwabafileyo. Ilanga lethemba labo laselishonile, futhi ubusuku buzinzile ezinhliziyweni zabo. Behamba, bakhumbula imisebenzi kaKristu yomusa kanye namazwi Akhe enduduzo. Koda abawakhumbulanga amazwi Akhe, ‘Mina ngizonibona futhi.’ Johane 16:22.”—Ellen G. White, _The Desire of Ages_, p. 788.

`Funda uMarko 16:1-8. Yini eyenzeka, futhi baqala ngokuphendula kanjani abesifazane na?`

Ukusukela ekuqaleni kweVangeli, ofundayo uyazi ukuthi uJesu unguMesiya. Kodwa embhalweni ngokwawo, umuntu wokuqala ongenamadimoni omemezela ukuthi Yena unguMesiya nguPetro, kuMarko 8:29. Lokhu kuvuma akwenzeki kuze kuba maphakathi nencwadi!

Kuwo wonke uMarko, uJesu utshela abantu ukuba bangasho ukuthi Yena ungubani noma bakhulume ngokuphulukisa abanzele kona. kuMarko 1:44, utshela onochoko ukuthi angatsheli muntu ngokulashwa kwakhe. KuMarko 5:43, utshela uJairus nomkakhe ukuthi bangatsheli muntu ngokuvuswa kwendodakazi yabo. KuMarko 7:36, utshela iqembu ukuthi lingatsheli muntu ngokuphiliswa kongezwa nongakwazi ukukhuluma. Bese eyaleza abafundi Bakhe ukuthi bangatsheli muntu ngokuthi Yena unguMesiya (Marko 8:30; buka noMarko 9:9). Ngokungangabazeki isizathu esikhulu sokuthi uJesu athi mabathule kwangukuba azinekeze isikhathi sokuqeda umsebenzi Wakhe ngokweziprofetho zesikhathi zikaDaniyeli 9:24-27.

Manje, kulombono, nasemuva kokuba betsheliwe ukuthi uJesu uvukile, abesifazane, besaba futhi bemangele, babaleka ethuneni futhi, okungenani ekuqaleni, bangakhuluma ngalokho okwakwenzekile.

Ukuthula, noko, akuthathanga isikhathi eside. Ngesikhathi sifika ekupheleni kwencwadi kaMarko, yini esiyifundayo ngaphandle kwalokhu na? “Futhi basebephuma bashumayela yonke indawo, ngenkathi iNkosi isebenzisana kanye nabo futhi iqinisa umbiko wabo ngezimpawu (Marko 16:20, ESV).

Ngalokho, indikimba yokuthula mayelana noJesu nangokuthi Yena ungubani nangalokho akwenzile ibhidlikile. Incwadi iphetha ngabo beshumayela “yonke indawo.”

`Kungani kungamele sithule mayelana noJesu nangalokho akwenzile na? Ngubani ongamtshela namuhla ngoJesu nangecebo losindiso na?`