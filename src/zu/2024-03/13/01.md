---
title:  INkosi Evukileyo
date:  21/09/2024
---

### Funda Lokhu Kuleliviki
Marko 15:42–47, Marko 16, Kol. 2:10–12, 1 Kor. 15:1–8, Dan. 9:24–27, Johane 20:11–18.

> <p>Indimana Yenkumbulo</p>
> “Kepha wathi kubo, ‘Ningethuki. Nifuna uJesu waseNazaretha, obebethelwe. Yena uvukile! Akekho lapha. Bhekani indawo ebebembeke kuyona’ ” (Marko 16:6, NKJV).

UKubethelwa kukaJesu kwabangukufa kwamathemba kanye nokholo lwabafundi Bakhe. Kwakuyimpelasonto emnyama kubona njengoba bengacabangi kuphela ngokufa kweNkosi yabo kodwa futhi besabela izimpilo zabo (Johane 20:19).

KuMarko 16, isahluko sokugcina seVangeli lakhe, sizobuka okwalandela ukufa Kwakhe.

Okokuqala, sizobuka isikhathi sokuvuka kukaJesu nesizathu sokuthi abesifazane beze ethuneni ngeSonto ekuseni. Ama-Adventist avamile ukugwema ikuseni lovuko ngenxa yandlela okusetshenziswe ngayo kabi ukuphasa ubungcwele beSonto. Kunalokho sizobuka indlela esingakujabulela ngayo ukuvuka kwangeSonto, ngaphandle kwemfundiso yamanga, ngeshwa, ebe ngumphumela wako.

Okwesibili, isifundo sichaza izindimana zokuqala zikaMarko 16, sihlanganise lamazwi nendikimba egijima kuyo yonke incwadi. Izifundo zethu zangoMsombuluko nangoLwesibili zizobuka lemiqondo.

Okwesithathu, ukuvala iviki, uLwesithathu, noLwesine sizohlola konke kuMarko 16 futhi sibuke umsebenzi obekwa phambi kwethu. Lesisifundo sizovala ngenselelo kofunda uMarko ukuba ahambise ivangeli emhlabeni wonke.

_*Funda isifundo saleliviki ukulungiselela iSabatha, UMandulo 28._