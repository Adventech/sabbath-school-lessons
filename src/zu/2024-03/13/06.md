---
title:  Hambani Emhlabeni Wonke
date:  26/09/2024
---

`Funda uMarko 16:14-20.Yini ayisho uJesu kubafundi Bakhe ngenkathi abonakala kubona, futhi achaza ukuthini lamazwi kithina namuhla na?`

Amazwi okuqala kaJesu kubafundi Bakhe abikwe ngengxoxo engaqondile kuMarko 16:14. Ubathethisa ngokungakholwa kwabo nokubalukhuni kwezinhliziyo. Loludaba lokungakholwa akulona oluyinkinga yanamuhla. Njengoba sesibonile, abafundi bokuqala bakaJesu babenekinga yokungakholwa (Mat. 28:17, Johane 20:24-29), babenoJesu enyameni futhi babona, ngokuphinda-phindiwe, izimangaliso.

Ngobufakazi obahlukene Yena ubonakalisa kubo iqiniso lokuvuka Kwakhe. Bese ubufakazi babo, buhlangene nobufakazi obubalulwe esifundweni sangoMsombuluko, kwenze isisekelo esiqinile sokholo.

UJesu abe esethuma abafundi ukuba bahambise ivangeli emhlabeni. Umyalelo Wakhe ubanzi. Kumele baye kuwo wonke umhlaba futhi bamemezele ivangeli kwindalo yonke. UJesu abe esechaza umphumela womsebenzi wabo ngokushaywa nangobuhlungu—abakholwayo bazosindiswa, abangakholwa bazolahlwa.

UJesu futhi uchaza izimpawu ezizohambisana nomsebenzi wabafundi—ukukhipha amadimoni, ukhuluma izilimi ezintsha, ukuvikelwa ezingozini, ukuphulukisa abagulayo. Abanye abantu bahumushe ngephutha uMarko 16:18 njengoqinisa ukuthi amaKristu abonise ukholo lwabo ngokubamba izinyoka ezinobuthi. Akukho senzo esinjalo esigunyazwayo lapha. Akuchazayo uJesu ngukuvikelwa lapho othile eyingxenye yomsebenzi njengoPawule nabanye, njengakwiZenzo 28:3-6.

Nembala, iBhayibheli alifundisi ukuthi amaKristu ayovikelwa ngasosonke isikhathi ezingozini. Ngezinye izikhathi uNkulunkulu ukubona kufanele ukwenza isimangaliso ngenxa yevangeli. Kodwa ngezinye izikhathi amaKristu ayahlupheka ngenxa yokufakaza kwawo. Kulesosimo ukubekezela kwabo okukhuthazelayo ngolunye uphawu kwabangakholwa lwamandla okholo.

Kuthi emuva kokwenza konke lapha, “Yena wamukelelwa phezulu ezulwini, futhi wahlala ngakwesokudla sikaNkulunkulu” (Marko 16:19, NKJV). UJesu wakhuphukela ukuyohlala kwesokudla sikaNkulunkulu, indawo yamandla amakhulu, ngokuba uJesu wayenqobe onke amandla obubi.

Qaphela indimana yokugcina. Nakuba baya “yonke indawo” beshumayela ivangeli, babengahambi bodwa. “INkosi isebenzisana nabo futhi iqinisa izwi ngezimangaliso. Amen” (Marko 16:20, NKJV). Yena wayekanye nabo, futhi uthembisa ukuba kanye nathi lapho siqhubeka nomsebenzi abawuqala.

> <p></p>
> “ ‘Nginani sonke isikhathi, nasekupheleni kwesikhathi’ ” (Mat. 28:20, NKJV).

`Iyiphi induduzo esingayithatha, nokumele siyithathe, kulesisithembiso, njengoba nathi, futhi, sifuna ukumemezela ivangeli “yonke indawo” na?`