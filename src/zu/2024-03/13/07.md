---
title:  Umcabango Obanzi
date:  27/09/2024
---

Funda u-Ellen G. White, “‘The Lord Is Risen,’” and “Go Teach All Nations,” in _The Desire of Ages_, pp. 779–787 and pp. 818–828.

“Kokholwayo, uKristu ungukuvuka kanye nokuphila. KuMsindisi wethu ukuphila okwalahleka ngesono kuyabuyiselwa; ngokuba Yena unokuphila kuYena ukuvuselela afunayo. Yena unikezwe ilungelo lokunikeza ukungafi. Ukuphila Yena akubeka phansi ebuntwini, Yena uyakuthatha futhi akunikeze isintu. ‘Ngizile,’ kwasho Yena, ‘ukuze babe nokuphila, nokuthi babenako ngokwenezezekile.’ ‘Noma ngubani ophuza amanzi engiyomnikeza wona akayuphinde ome; kodwa amanzi engiyomnikeza wona ayoba kuye ngumthombo ophuphumela ekuphileni okuphakade.’ ‘Noma odla umzimba Wami, futhi aphuze igazi Lami, unokuphila okuphakade; futhi Mina ngiyakumvusa ngosuku lokugcina.’ John 10:10; 4:14; 6:54.

“Kokholwayo, ukufa kuwudaba oluncane. UKristu ukhuluma ngako sengathi yinto yesikhashana. ‘Uma umuntu egcina engikushoyo, ngeke akubone ukufa,’ ‘ngeke akunambithe ukufa.’ KumKristu, ukufa kungukulala, isikhathi sokuthula nobumnyama. Impilo icashiswe noKristu kuNkulunkulu, futhi ‘ngenkathu uKristu, ongukuphila, ebonakaliswa, nani niyobonakaliswa kanye Naye enkazimulweni.’ John 8:51, 52; Col. 3:4.”—Ellen G. White, _The Desire of Ages_, pp. 786, 787.

Nabangakholwa ebukhoneni bukaNkulunkulu, labo abangalamukeli iqiniso lovuko, bayavuma ukuthi akabulawanga nje kuphela kodwa emuva kokufa Kwakhe abantu abaningi babanga ngelithi bambonile uKristu ovukileyo, ngenxa yalokho baqala iqoqo lalokho okwaba yibandla lamaKristu. Abanye, ngokuzama ukuchaza isizathu sokubanga lokhu, bathi, uJesu wayenewele noma abafundi bokuqala babebona okungekho, becabanga ukuthi babona uJesu. Abanye bathi uJesu akazange afe ngempela, kodwa wathatha isihlwathi kwathi, kamuva, waphaphama. Omunye umuntu wabanga ngelithi abakweminye imihlaba beza bathatha umzimba. Ukubuka lezizimpikiswano, nokungasebenzi kwazo, buka u-Clifford Goldstein, _Risen: Finding Hope in the Empty Tomb_ (Pacific Press, 2021).

**Imibuzo Yokuxoxisana**

`Kungani abafundi babengaqamba amanga ngovuko lukaJesu na? Kukho konke esikwaziyo, babebhekene nenzondo, ukungafunwa, nokushushiswa ngenxa yenkolo yabo. Babeyozuzani ngokuqamba amanga na?`

`Yibuphi ubufakazi obuqandula ikhanda ngokuvuka kukaJesu kuwe na? Yabelana ngezizathu zakho neklasi lakho.`

`Gxila kabanzi ethembeni elikhulu esilinikezwa ngukuvuka kukaJesu. Funda u-1 Korinte 15. Kungakanani ukubaluleka uPawule akubeka ekuvukeni kukaJesu na?`