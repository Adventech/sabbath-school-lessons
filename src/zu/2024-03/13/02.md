---
title:  Ukujabula Ovukweni
date:  22/09/2024
---

`Funda uMarko15:42-16:6.Yini eyenzeka lapha, futhi kungani lendaba ifanelekile endabeni yovuko na?`

Bonke ababhali bamaVangeli bayavumelana ngokuthi uJesu wafa ngosuku abalukhombe njengo—“lokulungiselela” (Mat 27:62; Marko 15:42; Luka 23:54; Johane 19:14, 31, 42). Iningi labaphawulayo likuqonda lokhu njengokubhekisa ekushoneni kwelanga ngoLwesine kuye ekushoneni kwelanga ngoLwesihlanu. UJesu wafa ntambama ngoLwesihlanu futhi ngokushesha wangcwatshwa lingakashoni ilanga.

NgeSabatha, iNkosi yaphumula ethuneni, futhi bonke abafundi bakaJesu baphumula, nabo. “Futh baphumula ngeSabatha ngokomthetho” (Luka 23:56, NKJV), yisenzo esixakile uma , empeleni, uJesu wayewunciphisele, okungenani ngokucabanga kwabo, umthwalo wokugcina umthetho wesine.

NgoMgqibelo ebusuku, abesifazane bathenga amakha, futhi ngeSonto ekuseni, baya ethuneni ngesifiso sokuqedela uhlelo lokungcwaba. Nenmbala, uJesu wayengekho lapho!

Kusukela kwikhulunyaka lesibili, amaKristu abona ukubaluleka ekutheni uJesu wavuka ngeSonto. Lokhu kwaba yisisekelo sobungcwele beSonto. Kodwa ngabe yikona okufundiswa yiTestamente Elisha na?

`Funda uKolose 2:10-12. Siyini isikhumbuzo seTestamente Elisha sovuko lukaJesu na?`

Akukho nelilodwa izwi eBhayibhelini elisikaza ubungcwele beSonto njengesikhumbuzo sovuku. Isikhumbuzo ngumbhabhathizo. “Ngakhoke sangcwatshwa kanye naYe ngombhabhathizo ekufeni, ukuze njengalokhu uKristu avuswa kwabafileyo ngenkazimula kaBaba, kanjalo nathi kumele sihamba empilweni entsha” (Rom. 6:4, NKJV).

Ngaphandle kwemfundiso yamanga mayelana nokukhonza ngeSonto, njengama-Adventist kumele siluthokozele uvuko lwangeSonto ekuseni lukaJesu. Ngokufa Kwakhe nangovuko uJesu ukunqobile ukufa, futhi ekuvukeni Kwakhe, nokwethu kuqinisekile.

> <p></p>
> “Makabongwe uNkulunkulu uYise weNkosi yethu uJesu Kristu owabuye wasizala kabusha ngokwesihawu sakhe esikhulu ukuba sibe nethemba eliphilileyo ngokuvuka kukaJesu Kristu kwabafileyo” (1 Pet. 1:3, NKJV).

`Buka isiqiniseko uPawule ayenaso ngovuko lukaJesu. Singaba kanjani nalesosiqiniseko, nathi na?`