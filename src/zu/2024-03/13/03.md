---
title:  Itshe Lalisusiwe
date:  23/09/2024
---

`Funda uMarko 16:1-8 no 1 Korinte 15:1-8. Yini efanayo kulezizahluko na?`

Indaba yovuko ibonakala kumaVangeli ngalinye, umbhali ngamunye weVangeli uyethula lendaba ngendlela ehlukile yokubuka, kodwa bonke baqukethe imiqondo engumnombo etholaka ku-1 Korinte 15:1-8.

Imiqondo emine iqhamuka ngokuphindiweâ€”wafa, wangcwatshwa, wavuka, wabonwa. KuMarko ukufa nokungcwatshwa kukwisahluko 15. Uvuko kanye nokubonwa kukwisahluko 16, kodwa ngokuthe gwijiji. UMarko 16:7 ukhuluma ngomhlangano eGalile, futhi lapho niyombona Yena (buka uJohane 21).

Abanye abantu bathola kumangalisa ukuthi amaKristu akholwa eNkosini evukileyo. Kodwa ubufakazi bovuko Lwakhe banele futhi buhambisana nokuqonda.

Okokuqala, konke othile okumela akwenze ngukukholwa kuNkulunkulu njengoMdali (buka uGenesisi 1 no 2) kuyothi umqondo wovuko, wesingaliso, ubenokuphusa. UNkulunkulu owadala izwekazi, wayesefaka ukuphila emhlabeni, nembala wayenawo amandla, uma efuna, okuvusa uJesu. Ubukhona bukaNkulunkulu akwenzi uvuko lukaJesu lube ngolungenakuvinjelwa, kodwa lwenze umqondo.

Okulandealyo, ithuna lalingenamuntu ngempela. Nowomlando ongakholwa ebukhoneni bukaNkulunkulu uyalamukela leloqiniso. Uma bekungenjalo, ukubanga ngokuvuka Kwakhe bekungeke kwaphumelela kwasekuqaleni, ngoba ubukhona bomzimba Wakhe lapho bekuyoshabalalisa konke ukubanga ngokuvuka Kwakhe.

Okunye, incazelo yokuthi abafundi Bakhe bantshontsha umzimba ayisebenzi. Ngokuqinisekile abafundi babengeke badlule kumasosha. Futhi uma babekwazile, futhi bawuthola umzimba, kungani bengaboshwanga abafundi ngokuweba na? Impendulo ngukuthi abaholi bezenkolo babazi ukuthi abafundi abakwenzanga lokho.

Futhi, abantu abaningi bafakaza ngokuthi bambonile uKristu ovukile. Iningi, kuhlangene nabafundi, abakholwanga ekuqaleni. Futhi isithi esisodwa esinamandla, uPawule, akabangi nje kuphela ukuthi wayibona iNkosi evukileyo, kodwa lawomava aguqula yonke indlela yempilo yakhe, ngendlela enkulu futhi.

Ekugcineni (nakuba ziseziningi izizathu), othile ukuchaza kanjani ukuvuka kwebandla lamaKrsitu, elisekelwe phezu kwabantu ababanga ngelithi bayibonile iNkosi evukileyo na? Babengavumelani lababantu ukufela lokho ababekwazi ukuthi kungamanga na? Ukuphikelela kobufakazi babo, emuva kokufa Kwakhe (Zenzo 3:15), naseminyakeni elandelayo (1 Pet. 1:3) kunikeza ubufakazi obunamandla bovuko Lwakhe

`Ubungathini uma omunye ekubuza, yibuphi ubufakazi onabo bokuvuka kukaKristu na?`