---
title:  Ukushiya Konke Bebalekela UJesu
date:  11/09/2024
---

`Funda uMarko 14:43-52. Yini eyenzeka lapha ebucayi ecebeni losindiso na?`

Kuyashaqisa ukuthi omunye wabahlobo bakaJesu osondele wakhaphela Yena ezitheni Zakhe. AmaVangeli awanikezi iminingwane eminingi ngesisusa sikaJudasi. Kodwa u-Ellen G. White uyabhala: “Ngokwemvelo uJudasi wayeyithanda kakhulu imali; kodwa wanyegangcolile ngasosonke isikathi ngokwanele ukuba enze isenzo esinjengalesi. Wayekhuthaze umoya omubi wokuhaha waze waba yisisusa esibusayo sempilo yakhe. Ukuthatha imali kwengamela ukuthanda kwakhe uKristu. Ngokuba yisigqila sobubi obubodwa wazinikela kuSathane, ukuhamba noma yiliphi ibanga esonweni.”—Ellen G. White, _The Desire of Ages_, p. 716.

Ukukhashelwla kuyichilo kuwo wonke umuntu, nakulabo abasebenzisa abakhapheli (qhathanisa noMat. 27:3-7). Kodwa isenzo sikaJudasi sibi kakhulu ngoba sifuna ukufihla ukukhaphela kwakhe ngaphansi kobungani. Unikeza isixuku umyalelo wokuthi indoda ayangayo yindoda okumele bayibophe. Kuyabonakala ukuthi uJudasi wayefuna ukufihla ukumbuluza kwakhe kuJesu nakwabanye abafundi.

Kuba khona inxushunxushu ngenkathi isixuku sibopha uJesu, othile ukhipha inkemba (Johane 18:10, 11 uthi kwakunguPetro) futhi asuse indlebe yenceku yompristi omkhulu. UJesu ukhuluma nesixuku, esithethisela ukwenza esikwenzayo ngasese ngokwesaba ukukwenza obala, ngenkathi efundisa ethempelini. Kodwa uJesu ugcina ngokubhekisa ekugcwalisekeni kweZibhalo. Ngolunye uphawu lalolugibe olumbaxambili oluhamba kule-Passion Narrative—lokuthi intando kaNkulunkulu iyagcwaliseka nakuba intando yomuntu isebenzela ukubulala uMesiya.

Bonke abafundi bayabaleka, kanye naye uPetro, noma kunjalo uzobuye aqhamuke, elandela uJesu kude futhi egcina ezifaka enkingeni. Kodwa uMarko 14:51, 52 usitshela ngensizwa elandela uJesu, umbiko otholakala lapha kuphela hhayi kwamanye amaVangeli. Abanye bacabanga ukuthi kwakunguMarko uqobo, kodwa abukho ubufakazi balokho. Okumangalisayo ngukuthi ubaleka enqunu. Lensizwa, kunokuba ishiye konke “ukulandela” uJesu, ishiya konke “ukubalekela” uJesu.

`Cabanga ngokwesabeka komqondo wokuthi ukuba yisigqila sobubi obubodwa kwaholela ukuba uJudasi enze lokho akwenza. Lokhu kumele kusitsheleni mayelana nokuzonda isono futhi, ngomusa kaNkulunkulu, nokusinqoba na?`