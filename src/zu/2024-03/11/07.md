---
title:  Umcabango Obanzi
date:  13/09/2024
---

Funda u-Ellen G. White, “Before Annas and the Court of Caiaphas,” and “Judas,” in _The Desire of Ages_, pp. 698–722.

“Ngesikhathi izinhlamba ezisezintsha ezindebeni zikaPetro, kanye nokukhala kweqhude kusezwakala ezindlebeni zakhe, uMsindisi waphenduka kubahluleli abaswacile, futhi wabuka kumfundi Wakhe. Ngesikhathi esisodwa amehlo kaPetro adonsekele kwaweNkosi yakhe. Kulobobuso obumnene ufunda ukudabuka nosizi olujulileyo, kodwa kungekho ntukuthelo khona.

“Ukubuka lobobuso obuphaphathekile, nobuhluphekile, lezozindebe eziqhaqhazelayo, lokhuya kubuka komusa nentethelelo, kwagwaza inhliziyo yakhe njengomcibisholo. Kwavuka unembeza. Kwabuya umqondo. UPetro wakhumbula isithembiso samahora ambalwa adlulile sokuthi uzohamba neNkosi yakhe ukuya ejele nasekufeni. Wakhumbula umunyu wakhe ngenkathi uMsindisi emtshela egumbini eliphezulu ukuthi yena wayezophika iNkosi yakhe kathathu ngalobobusuku. UPetro wayesanda kumemezela ukuthi wayengazani noJesu, kodwa manje wabona ngosizi olwesabekayo indlela iNkosi yakhe eyayimazi ngayo, nangokucophelela Yena ayeyifunde ngayo inhliziyo yakhe, ukungaqiniseki okwakungaziwa nanguyena uqobo.”—Ellen G. White, _The Desire of Ages_, pp. 712, 713.

**Imibuzo Yokuxoxisana**

`Ngokufuna lokho uJesu akubikezela kuMarko 14:9, sikubona kanjani okunye ukubikezela kukaJesu—isibikezelo esingalindelekile kakhulu ngokwesimo esenziwe kuso—kugcwaliseka ngempela na?`

`Qhathanisa futhi wehlukanise phakathi kukaJudasi noPetro. Babefana ngayiphi indlela futhi behluke kanjani ngendlela abenza ngayo kwi-Passion Narrative na?`

`Xoxisanani ngencazelo yeSidlo seNkosi. Singasenza kanjani sibalukele kakhulu ebandleni lethu futhi kwande namalungu ekusigubheni na?`

`Xoxisanani ngeqiniso lokuthi uNkulunkulu wathi “Cha” emkhulekweni kaJesu e-Gethsemane. Kuchaza ukuthi uma uNkulunkulu ethi “Cha” kithina na?`

`Nakuba uPetro wasilela kuJesu ngokumphika, uJesu akazange amlahle. Yiliphi ithemba ongazithathela lona kuleliqiniso na?`