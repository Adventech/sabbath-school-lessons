---
title:  Isidlo Sokugcina
date:  09/09/2024
---

`Funda uMarko 14:22-31 no Eksodusi 24:8?`

UMarko 14:12 uphawula ukuthi lokhu usuku lokuqala Lwesinkwa esingenaMvumbelo, ngenkathi iwundlu lePhasika linikelwa. Isidlo sasingoLwesine ebusuku.

Esidlweni Sokugcina, uJesu umisa inkonzo yesikhumbuzo esisha. Singukudlula ekugubheni iPhasika lamaJuda futhi sixhumana ngokuqondile nokushiya eGibhithe kukaIsrayeli nokuba ngabantu bakaNkulunkulu besivumelwano eSinayi. Ekushicileleni lesisivumelwano, kuEksodusi 24:9, uMose ufafaza abantu ngegazi lomhlatshelo futhi athi, “ ‘Bhekani igazi lesivumelwano uJehovah asenza nani ngokwawo onke lamazwi’ ” (ESV).

Kuyathathekisa ukuthi Esidlweni seNkosi, uJesu asimisa lapha, akukho ukusetshenziswa kwewundlu lesidlo sePhasika. Lokhu kungenxa yokuthi uJesu yiWundlu likaNkulunkulu (qhathanisa noJohane 1:29). Isinkwa seSidlo seNkosi simele umzimba Wakhe. Isivumelwano Esisha (qhathanisa noJer. 31:31-34) sishicilelwa ngengazi likaJesu, futhi inkomishi imele lokhu. Uthi Yena, “ ‘Lokhu yigazi lami lesivumelwano, elichithelwe abaningi’ ” (Marko 14:24, ESV).

Kuthi, phakathi kwakho konke lokhu, uJesu abikezele ukuthi abafundi Bakhe bazomlahla. Ulanda amazwi kaZakariya 13:7, akhuluma ngenkemba eshaya umalusi bese izimvu ziyasabalala. UJesu ungumalusi, futhi abafundi Bakhe bayizimvu. Ngumbiko onqunu nodanisayo. Kodwa uJesu uthayisela izwi lethemba, ephinda isibikezelo sovuko Lwakhe. Kodwa unezezela ngokuthi uyohambela phambili abafundi Bakhe ukuya eGalile. Lesisibikezelo kuzobhekiswa kuso yinsizwa ethuneni likaJesu, kuMarko 16:7, futhi ngalokho sithwala isisindo esikhethekile lapha.

Kodwa konke lokhu kulukhuni ukuba abafundi bakwamukele, ikakhulu uPetro, oqagulisana ngokuthi bonke bangabaleka, kodwa yena ngeke. Nakuba kunjalo, uJesu uyaqhubeka ngolimi oluzothile futhi abikezele ukuthi uPetro uzomphika Yena kathathu lingakakhali kabili iqhude. Lesisibikezelo sizodlala indima ebucayi ecaleni likaJesu kanye nokuphika kukaPetro; ngalokho, sidlala indima ebucayi lapha.

`Yini ongayifunda kunoma yiziphi izikhathi othembise ngazo uNkulunkulu ukuthi uyokwenza okuthile noma ngeke wenze okuthile futhi ugcine ungakwenzanga noma ukwenzile na? `