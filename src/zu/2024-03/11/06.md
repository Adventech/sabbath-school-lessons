---
title:  Ungubani Wena Na?
date:  12/09/2024
---

`Funda uMarko 14:60-72. Qhathanisa indlela uJesu abhekana ngayo nezigameko ngokwehlukile kunokukaPetro. Yiziphi izifundo esingazifunda kulomehluko na?`

UMarko 14:53-59 uchaza ngoJesu elethwa phambi kwe-Sanhedrin kanye nesigaba sokuqala sokuquliswa. Lokhu kwenzelwa ukumkhungatha. Ngokuphinda phindiwe abaholi bazama ukuthi ukumangalela kwabo uJesu kunamathele. Umbhali weVangeli uphawula amanga obukafazi nokungavumelani kwabafakazayo.

Ekugcineni, umpristi omkhulu uyaphakama ukukhuluma noJesu ngokuqondile. Ekuqaleni uJesu akaphenduli. Kodwa umpristi uyamfungisa phambi kukaNkulunnkulu (buka uMat. 26:63) bese ebuza umbuzo oqondile wokuthi Yena unguMesiya. UJesu ukuvuma obala ukuthi yebo kunjalo, bese ebhekisa kuDaniyeli 7:13, 14 mayelana neNdodana yoMuntu ihlezi ngakwesikudla sikaNkulunkulu futhi iza ngamafu ezulu. Lokhu kuningi kwanele kumpristi omkhulu, odabula izembathi zakhe futhi athi uJesu unecala, lokho kuvunywe ngokushesha yisigungu. Abaholi baqale ukuhlambalaza uJesu ngokumphimisela, bemboza ubuso Bakhe, bemshaya, futhi bethi makaprofethe.

Ngenkathi uJesu engaphakathi equliswa futhi enikeza ubufakazi obuthembekile, uPetro ungaphandle unikeza umbiko wamanga. Lokhu yindaba yesithupha neyokugcina kweziyisemishi kuMarko, futhi ukubhinqa kuyavezwa lapha. Naba abalingiswa abahambisanayo, uJesu noPetro, benza izinto eziphikisanayo. UJesu unikeza ubufakazi beqiniso, uPetro obamanga. Izikhathi ezintathu uPetro uyabuzwa yinceku kanye nabakhona, isikhathi ngasinye uyakuphika ukwazana noJesu, aze akhace izinhlamba.

Kukulesisikhathi lapho iqhude likhala okwesibili, ngokuphazima uPetro akhumbule isiprofetho sikaJesu sokuthi yena wayezophika iNkosi yakhe kathathu ngalobo busuku. Uyaphihlika uyakhala. Nakhu okushaqisayo—ekupheleni kwecala Lakhe, uJesu uvalwa ubuso bese eshaywa futhi kuthiwe “akaprofethe!” Umqondo kwakungukuhlekisa Ngaye njengoba engaboni ukuthi ngubano owayemshaya. Kodwa, ngaso lesosikhathi bekwenza lokho, uPetro uphika uJesu enkundleni, egcwalisa esinye seziprofetho zikaJesu. Ngalokho, ekuphikeni uJesu, uPetro ubonakalisa ukuthi uJesu unguMesiya.

`Yimaphi amazwi ethemba owanikeza othile okuthi, nakuba efuna ukulandela uJesu, asilele ngezinye izikhathi ukukwenza lokho na? Ngubani kithina ongakaze, ngezinye izikhathi, asilele ekulandeleni lokho esikwaziyo ukuthi kufunwa nguJesu na?`