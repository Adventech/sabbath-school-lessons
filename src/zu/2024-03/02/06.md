---
title:  Ungayigcina Imfihlo Na?
date:  11/07/2024
---

`Funda uMarko 1:40-25. Lokhu kusifundisani ngoJesu nangendlela ayexhumana ngayo nababukelwa phansi emphakathini na?`

Uchoko njengalokhu luchazwe kulesisahluko, nakulo lonke iTestamente Elidala futhi, lwalungabhekisile kuphela kulokho okwaziwa namuhla njenge-Hansen’s disease (uchoko). Itemu lezibhalo lungahumushwa kangcono njenge-“sifo esesabekayo sesikhumba” futhi kwakungafaka ezinye izigulo. Isifo i-Hansen kungezeka safika e-Near East yaseMandulo ngonyakakhulu wesithathu b.c. (see David P. Wright and Richard N. Jones, “Leprosy,” The Anchor Bible Dictionary, vol. 4 [New York: Doubleday, 1992], pp. 277–282). Ngakhoke, onochoko okubhekiswe kuye kulesisahluko kusenokuba wayenesifo i-Hansen, nakuba singazi ngokuqinisekileyo ukuthi wayephethwe yini, kuphela nje ukuthi kwakukubi.

Onochoko ubeka ukholo lwakhe kuJesu lokuthi angaphulukisa. NgokukaLevitikus 13, onochoko wayengcolile futhi kumele agweme ukuhlangana nabanye (Lev. 13:45, 46).

UJesu, nokho, uba nozwelo ngakulendoda futhi uyayithinta. “UJesu wamhawukela, welula isandla, wamthinta, wathi kuye, ‘Ngiyathanda; hlambuluka’” (Marko 1:41, NKJV). Lesisenzo kwakufanele simngcolise uJesu kuze kushone ilanga, lapho wayefuneka ageze ukuze abe ngohlanzekile (qhathanisa noLevitikus 13-15). Kepha uMarko usobala ngokuthi isenzo sikaJesu sokuthinta lendoda egulayo sihlanza yona ochokweni lwayo. Ngalokho, uJesu akangcoliswanga ngukuthinta lendoda.

UJesu uthumela lendoda kumpristi nomyalezo wokunikela umhlatshelo uMose ayewuyalezile ngalezizimo kuLevitikusi 14. Kulo lonke iVangelo likaMarko, uJesu uma njengomela kanye nophasa lokho okwakufundiswa nguMose (buka uMarko 7:10; Marko 10:3, 4; Marko 12:26, 29-32). Lombono uphikisana kakhulu nabaholi bezenkolo, okuthi kwizahluko zikaMarko 7, 10, no-12 baphendukezele inhloso yokuqala yezimfundiso ezazinikezwe nguMose. Lemininingwane ichaza umyalezo kaJesu wokuthulisa lendoda, kuMarko 1:44. Uma yayingakhuluma ngolokhu kuphulukiswa kwayo nguJesu, kungase kuphazamise isinqumo sompristi ngokumelana noJesu.

Kodwa ohlanziwe obenochoko kubonakala engakuqondi lokhu, futhi ngokungalaleli umyalelo kaJesu, usabalalisa izindaba, enza kungabilula ukuba uJesu afike emadolobheni obala ukuzosebenza.

`Singaqikelela kanjani ukuba singenzi izinto ezingaphazamisa ukusabalala kwevangeli, noma ngabe izinhloso zethu Zinhle kangakanani na?`