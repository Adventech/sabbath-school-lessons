---
title:  Umcabango Obanzi
date:  12/07/2024
---

Funda u-Ellen G. White, “At Capernaum;” and “Thou Canst Make Me Clean,” pp. 252–266, in _The Desire of Ages_.

Yimuphi umfanekiso kaJesu owethulwa nguMarko 1 na? UJesu unegunya lokubiza abafundi, futhi basabele. Ungcwele Yena ngokwehlukile kunemimoya engcolile engaphansi kukaSathane. Inkulu impi eqhubeka phakathi kokulunga kanye nobubi, futhi uJesu unamandla ngaphezu kwamadimoni. UJesu unozwelo ngabagulayo futhi uyabasiza, ebathinta ngenkathi abanye bengabathinti.

“UJesu esinagogeni wakhuluma ngombuso Yena ayezele ukuzowumisa, futhi nangomsebenzi Wakhe wokuzokhulula abathunjwe nguSathane. Waphazamiswa ngukuklewula kokwesaba. Indoda esangene yaphuthuma iza phambili , ikhala, ‘Siyeke sodwa; sinani enokwenza Nawe, Wena Jesu waseNazaretha na? ngabe Wena uze ukuzosibhubhisa na? Ngiyakwazi ukuthi Wena ungubani; ungoNgcwele kaNkulunkulu.’

“Kwaba nokudideka kanye nokwethuka. Ukunaka kwabantu kwasuka kuKristu, amazwi Akhe anganakwa. Lokhu kwakuyinhloso kaSathane ekuholeleni ohluphekile esinagogeni. Kodwa uJesu ukhuza idimoni, ethi, ‘Thula, futhi uphume kuyena. Kwathi lapho idimoni selimphonsele phambi kwabo, laphuma kuyena, langaphinde lamlimaza.’ . . . Yena owayenqobe uSathane ehlane lokulingwa waphinda wabhekana ubuso nobuso nesitha Sakhe. Idimoni lasebenzisa onke amandla alo ukulawula lomuntu. Ukwehluleka lapha kwakuzonikeza uJesu ukunqoba. . . . Kodwa uMsindisi wakhuluma ngegunya, wakhulula othunjiweyo.”— Ellen G. White, _The Desire of Ages_, pp. 255, 256.

Kusenjalo, iNkosi yethu yaqhubeka nomsebenzi wayo, ihambela izindawo ngezindawo, cishe njalo ixhumana nabantu abaningi. Wakwazi kanjani Yena ukuhlala ezothile futhi eqhubeka nomsebenzi na? Ngokungangabazi kwakungamava Akhe omkhuleko nsuku zonke.

Cabanga ngohlelo olungakusebenzela wena ngokwesikhathi sokukhuleka kanye nokufunda Izibhalo. Thola okukusebenzelayo, futhi uthathe isikhathi sokukhulisa umoya wokuthula, uholwa nguMoya kanye neZwi likaNkulunkulu.

**Imibuzo Yokuxoxisana**

Eklasini khulumani ngodaba lomkhuleko nokuthi kungani ubalulekile empilweni yomKristu. Yimiphi eminye imibuzo abantu abanayo mayelana nenhloso kanye nokusebenza komkhuleko na?

`Eklasini, khulumani ngezigameko lapho kungaba ngcono kakhulu, ngezinye izikhathi, ukungasho lutho oluningi ngokholo lwethu. Kungalunga nini ukukwenza lokho, futhi singakwenza kanjani ngaphandle kokulimaza ukufakaza kwethu na?`

`Ngobani “abanochoko” kwisiko Mpilo lakho namuhla na? Ibandla lakho lingafinyelela kanjani futhi “libathinte” labo ukuletha ivangeli kubona na?`