---
title:  Ukukhonza Okungekhohlweke
date:  08/07/2024
---

`Funda uMarko 1:21-28. Yimaphi amava angekhohlweke enzeka kwisinagoge lase-Capernaum, futhi yimaphi amaqiniso ezikamoya esingawathatha kulombiko na?`

Iningi lamaKristu liba nezikhathi ezingakhohlakali ohambweni lwabo lobuKristu— isinqumo sokulandela uJesu; usuku lokubhabhathizwa kwabo; intshumayelo enamandla lapho babanomuzwa ojulile wobukhona bukaNkulunkulu. Ezinye zalezizikhathi zingengakhohlakali kuphela kepha ziguqule nempilo.

Ngalokho, kusenokuba kwabanjalo kwabanye abantu e-Capernaum ngeSabatha elichazwa kuMarko 1. “Futhi bamangala ngemfundiso Yakhe, ngokuba wayefundisa njengalowo onegunya, hhayi njengababhali” (Marko 1:22, NKJV). Esafundisa uJesu, indoda enamadimoni, ngokungangabazi ithintwe ngamandla emfundiso kaJesu, yamemeza, “ ‘Unamsebenzi muni nathi, Jesu waseNazaretha na? Uzele ukuzosibhubhisa na? Ngiyakwazi ukuthi ungubani—ungoNgcwele kaNkulunkulu’ ” (Marko 1:24, ESV), uJesu walixosha idimoni.

Cabanga ngemithelela yalamazwi aphuma kwidimoni.

Okokuqala, idimoni livuma uJesu njengo- “Ngcwele kaNkulunkulu.” Livuma ukuthi uJesu uyisithunywa esingcwele sikaNkulunkulu, ngokungafani nemikhosi engcolile, nengekho ngcwele kaSathane. Othile ulindele izinto ezingcwele nabantu endaweni yokukhonza, hhayi izinto ezingekho ngcwele nezingcolile. Ngalokho, kulendaba kukhona ukwehlukana okukhulu phakathi kwamandla okulunga kanye namandla obubi. Siyabona lapha iqiniso lempikiswano enkulu. Abantu kusenokuba abakazi ukuthi uJesu ungubani, kodwa ngokuqinisekileyo idimoni liyazi futhi likusho emphakathini.

Okulandelayo, umyalezo wokuphuma kulendoda uyaqondakala, kodwa kungani lomyaleso, “Thula” (NKJV)? Ukusukela lapha kuMarko kuvela umfanekiso omangalisayo: uJesu efuna kuthulwe ngokuthi Yena ungubani. Izazi zikubiza lokhu “Ngemfihlo yobuMesiya”

Ukuthi uJesu athi makuthulwe kwenza umqondo omuhle ngenxa yezepolitiki ngokulindeleke kuMesiya ngalesosikhathi. Kwakuyingozi ukuba ngumesiya. Kodwa, kuhlangene nokuthi kuthulwe kunezambulo ezingangabazeki zokuthi uJesu ungubani. Okuzoba sobala ngokuhamba kwesikhathi ngukuthi ukuthi ungubani uJesu ngeke kwafihleka, futhi neqiniso lokuthi ungubani liba ngumongo wevangeli. Abantu abadingi kuphela ukwazi ukuthi uJesu ungubani kodwa ukwenza isinqumo sokuthi bazosabela kanjani ekuzeni Kwakhe nokuthi kusho ukuthini kubona.

`Ekufuneni ukuvangela kwabanye, kungafaneleka nini ukuba singethuli konke esikholwa kukho mayelana “neqiniso lanamuhla” na?`