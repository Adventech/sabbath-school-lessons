---
title:  “Ngilandeleni”
date:  07/07/2024
---

`Funda uMarko 1:16-20. Ngobani amadoda uJesu awabiza njengabafundi Bakhe, futhi asabela kanjani?`

UMarko 1 awunawo amazwi amaningi akhulunywa nguJesu. Kodwa, uMarko 1:17 unawo amazwi Akhe kubadobi uSimoni, okuyothi kamuva abizwe “ngoPetro,” kanye nomfowabo, u-Andrew. Lamadoda amabili ami osebeni loLwandle lwaseGalile, ephonsa umnatha.

Akukho okhushiwo ngesikebhe noma ngokunye kokudoba, okuncoma ukuthi lamadoda amabili awacebile ngokwemali. KuMarko 1:19, 20, uJakobe noJohane basemkhumbini nobaba wabo nezinceku, okuncoma ukuthi babengcono ngokwezimali kunoPetro no-Andrew. ULuka uveza ukuthi uPetro akanawo umkhumbi nokuthi, empeleni, uJakobe noJohane babengabalingani bakaPetro no-Andrew (buka uLuka5:1-11). Kodwa Ivangeli likaMarko kungase kube lethula ukungafani phakathi kwalamaqembu abafowabo, ukuze abonise umehluko kwindlela uJesu ababizela ngayo kubufundi labo abangenalutho olutheni kanye nalabo abanokuningi.

Ubizo lukaJesu lwalamadoda lulula, luqondile, futhi lunesiprofetho. Ubabizela ukuba balandele Yena; okungukuthi, babe ngabafundi Bakhe. Ukhomba ukuthi uma besabela obizweni Lwakhe, Yena uzothathela kuYe umsebenzi wokubenza abadobi babantu.

`Zindla ngesizathu sokuthi lamadoda ngokushesha (Marko 1:16–20) ashiya konke alandela uJesu.`

Ivangeli likaJohane ligcwalisa lomfanekiso ngokuphelele (buka uJohane 1:29-42). Kubukeka engathi lezizizalwane zazingabalandeli bakaJohane Umbhabhathizi futhi babekuzwile ukumemezela kwakhe kokuthi uJesu waye “ ‘yiWundlu likaNkulunkulu, elisusa isono sezwe’ ” (Johane 1:29, ESV). Bahlangana noJesu futhi bachitha isikhathi naYe ngaseMfuleni iJordani. Ngenxa yalokho, ukwamukela kwabo ubizo lukaJesu lobufundi kwakungekona ukutekula noma ukudla. Babecabangile ngako.

Kodwa kungani uMarko engafaki imininingwane eyandile na? Kungezeka, kungukugcizelela amandla kaJesu. Yena uyabiza, abadobi abavumayo bayasabela, futhi izimpilo zabo, kanye nezezwe, ziyaguquka.

`Yini obizelwe ukuba uyidele ukuze ulandele uJesu na? (Cabanga ngomthelela wempendulo yakho, ikakhulu uma kungekho ongakucabanga.)`