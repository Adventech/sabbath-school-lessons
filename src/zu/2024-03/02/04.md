---
title:  Okunye Ukusebenza KwangeSabatha
date:  09/07/2024
---

`Funda uMarko 1:29-34. UJesu wawusiza kanjani umndeni kaPetro, futhi yiziphi izifundo esingazitomula kulombiko na?`

Ngemuva kwenkonzo emangalisayo kwisinagoge, uJesu uyahamba nabafundi Bakhe abambalwa (Petro, Andrew, Jakobe, noJohane) uya ekhaya likaPetro, ngokusobala ukuyochitha ingxenye yosuku lweSabatha edla nobungani kanye nokuhlanganyela.

Kodwa qaphela ukukhathazeka okwengamela lokhu: umkhwekazi kaPetro uyagula ngumkhuhlane, ngalesosikhath kwakuchaza ukuthi uba ngcono noma uyafa. Batshela uJesu ngalokhu kugula, Yena abe esethatha isandla somkhwekazi kaPetro amphakamise. Ngokushesha uqala ukubhekana nezidingo zabo. Yisibonelo esikhulu sesimiso sokuthi labo abasindisiweyo, abaphulukiswe nguJesu basiza abanye ngenxa yalokho.

Kuwo wonke uMarko sivama ukubona into yokuthi uJesu uphulukisa ngokuthinta lowo ogulayo (buka uMarko 1:41, Marko 5:41), nakuba ngezinye izikhathi ukuthinta akubalulwa (buka uMarko 2:1-12, Marko 3:1-6, Marko 5:7-13).

UJesu wayengakaqedi ngokusiza Kwakhe ngalolosuku. Sekushone ilanga kweza abaningi kubo kaPetro ukuzophulukiswa, ngokungabazi ngenxa yokubona okwakwenzeke esinagogeni ngalolosuku noma ngokuzwa ngako. Ukuthi umbhali weVangeli akatsheli abafundi bakhe ukuthi abantu balibala ngenxa yamahora eSabatha kukhomba ukuthi wayelindele abafundi bakhe bazi mayelana neSabatha. Loluphawu lukaMarko luhambisana nokuthi abafundi bake bangabagcini beSabatha.

UMarko uthi lonke idolobha lalibuthene emnyango ngalokho kuhlwa (Marko 1:33). Kwathatha isikhathi eside ukuba uJesu asize bonke labo bantu.

“Ihora ngalinye ladlula; ngoba akekho owayazi uma kusasa uMphulukisi wayezobe esekhona phakathi kwabo. Kwakungakaze kube nosuku olunjengalolu e-Capernaum. Umoya wawugcwele ngamazwi okunqoba kanye nenhlokomo yokukhululwa. UMsindisi wayethakasile ngenjabulo Yena ayeyivusile. Njengoba ebuka ukuhlupheka kwalabo ababeze kuYena, inhliziyo Yakhe yathinteka ngozwelo, futhi wathokoza emandleni Akhe okubuyisela impilo kanye nenjabulo kubona.

“UJesu akayekanga ukusebenza kwaze kwaba ngukuthi owokugcina owayehluphekile ukhululiwe. Kwesekuphakathi kobusuku ngenkathi isixuku sihamba, futhi kwaba nokuthula ekhaya likaSimoni. Usuke olude, noluthathekisayo lwaseludlulile, futhi noJesu efuna ukuphumula. Kodwa ngenkathi idolobha lilele, uMsindisi, ‘evuka kusemnyama kakhulu,. . . waphuma, waya endaweni eyihlane, wakhuleka khona.’ ”—Ellen G. White, _The Desire of Ages_, p. 259.