---
title:  Ukubona Ngokukhanyayo
date:  11/08/2024
---

`Funda uMarko 8:22-30. Kungani kwathatha ukuba uJesu ayithinte kabi impumputhe ukuze ibona, futhi yiziphi izifundo ezaphuma kulokhu na?`

AmaVangeli abika ngezimpumputhe eziningi ezaphulukiswa nguJesu. Ngaphandle kwalombiko okuMarko 8, u-Bartimaeus ongaboni uphulukiswa njangalokhu kubikwa kuMarko 10:46-52. UMathewu ubhekisa kumadoda amabili ayengaboni (Mat. 20:2934), bese uJohane ebika ngendaba kaJesu ephulukisa indoda eyayizalwe ingaboni egeza Echibini lase-Siloam.

Kodwa lendaba kuMarko 8 iyodwa. Ibonakala kuMarko kuphela, futhi yisona kuphela isimangaliso sikaJesu esidinga izenzo ezimbili ukuba sipheleliswe. Njengengxenye yendaba, kuyinto ethintayo ukuthi uJesu uyibamba ngesandla lendoda ayiholele ngaphandle kwesigodi. Othile angaba nomuzwa wozwelo Lwakhe ngokukhubazeka kwalendoda.

Kodwa kungani ithintwe kabili na? Njengoba lesi ngukuphela kwesimangaliso lapho kunezenzo ezimbili, ngeke kwaba ngukuthi kwakungekho mandla ngakuJesu. Kunalokho, kunokwenzeka kube ngumfanekiso owenziwe, obonkalisa indlela ukubona kwezikamoya ngezinye izikhathi kuthatha isikhathi ukwenzeka. Lesisihumusho siqiniswa yindlela esibhalwe ngayo lesisigaba sikaMarko, lapho ukuqeqeshwa kwabafundi mayelana nokufa Kwakhe nokuvuka kunalokhu kuphulukiswa kwempumputhe ekuqaleni nasekugcineni. Ukubuyisela ukubona yisingathekiso sobufundi obubona okusithekile.

Othisha bayayithanda imibuzo. Ivama ukuba ngukhiye wokuvula ukuqonda komfundi. Kulesisahluko kuMarko, ijika lencwadi selifikile. Izimpawu ezintathu ziqinisa lokho. Olokuqala, uJesu ubuza abafundi Bakhe ngokuthi Yena ungubani, into angakaze ayenze kuze kube manje. Olwesibili, uPetro ungumuntu wokuqala kwabangenawo amadimoni omemezela ukuthi uJesu unguMesiya. Olwesithathu, ngokushesha emuva kwalesisambulo sokuthi uJesu ungubani, Yena uqala achaze ukuthi uphokophele kuphi—esiphambanweni.

Kungani uJesu etshela abafundi Bakhe ukuba bangatsheli muntu ukuthu unguMesiya na? Kubukeka kumelene nokuseka umbuso kaNkulunkulu. Kepha, ngesikhathi sikaJesu “uMesiya” wayesoleka kwezepolitiki zokufuna ukuketula umbuso wamaRoma. UJesu wayengezile ukuba yilolohlobo lukamesiya; yingakho, ethi bangathi vu ngokuthi Yena ungubani.

`Lendaba isifundisani mayelana nezikhathi lapho kubalulekile ukungazisho ezinye izinto, nakuba ziyiqiniso kangakanani na?`