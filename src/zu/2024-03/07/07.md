---
title:  Umcabango Obanzi
date:  16/08/2024
---

Funda u-Ellen G. White, “Ministry,” and “Who Is the Greatest,” in _The Desire of Ages_, pp. 426–446.

“Ngaphambi kokuhlonishwa kunokuthobeka. Ukugcwalisa indawo ephakeme phambi kwabantu, Izulu likhetha isisebenzi, njengoJohane Umbhabhathizi, esithatha indawo ethobekile phambi kukaNkulunkulu. Okunguyena mfundi ofana nengane nguyena osebenzela uNkulunkulu kangcono. Izithunywa zezulu ziyakwazi ukubambisana nalowo ofuna, hhayi ukuphakamisa, kodwa ukusindisa imiphefumulo .”—Ellen G. White, _The Desire of Ages_, p. 436.

“Ngakho konke okusinikeze ithuba phezu kokunye,--kungaba yimfundo nokuphucuka, ukuhlonipheka kwesimilo, ukuqeqeshwa kobuKristu, amava okukholwa,--sinesikweletu kulaba abangazange babenamathuba; futhi, kangangokuba kulele emandleni ethu, kumele sibasebenzele. Uma sinamandla, kumele siphakamise izandla zababuthaka. Izingelosi zenkazimulo, ezibona njalo ubuso bukaBaba ezulwini, ziyakuthokozela ukusebenzela abancinyane. Imiphefumulo ethuthumelayo, engaba nezici, iyona enakwa ngokukhethekile. Izingelosi zikhona njalo lapho zidingeke khona kakhulu, nalabo ababhekene nempi enzima kakhulu nomina, kanye nalabo ondawo abakuyo ithena amandla kakkhulu. Futhi kulomsebenzi abalandeli bakaKristu beqiniso bayobambisana.”—P. 440.

**Imibuzo Yokuxoxisana**

`Funda futhi uMarko 8:27-29. Uvama kangakanani ukuvuma kwabanye ngokukholwa kwakho kuJesu njengoKristu na?`

`Yikuphi ukulinganisa okufanele phakathi kwamava asentabeni noKristu kanye nawaphansi ekusebenzeleni izidingo zabanye na?`

`Eklasini, xoxisanani ngempendulo yombuzo omayelana nobukhulu ekupheleni kwesifundo sangoLwesithathu. Yini eniyibone ingumehluko phakathi kwendlela izwe elibona ngayo ubukhulu nangendlela kaNkulunkulu na? Ngobani abanye abantu izwe elibabona bebakhulu mhlambe uNkulunkulu engababoni kanjalo na? Ngokwehlukile, ngobani uNkulunkulu angase athi bakhulu kodwa benganakiwe noma benengekile ezweni na? Lomehluko usitshela ini ngendlela ewugweje ngayo indlela yezwe na?`

`Singafunda kanjani ukusithathela phezu isono kangangokuba, njengalokhu kwasho uJesu, ungcono ube ngokhubazekile kunokuba wone na?`