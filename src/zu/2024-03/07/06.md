---
title:  Umuntu Ophilile Esihogweni
date:  15/08/2024
---

`Funda uMarko 9:42-50. Yini ebophela ndawonye izimfundiso zikaJesu kulesisahluko na?`

Ekuqaleni, lesisahluko singabonakala sengathi singukubuthana kwezimfundiso ezingafani zikaJesu zimbondelwe ndawonye ngaphandle kokuhmabisana nokucabanga. Kepha, ukubukisisa kwembula ukuthi imfundiso ngayinye inegama eliyihlanganisa neyandulelayo. Isahluko sizungeza kumatemu amathathu aqhubela imfundiso phambi isinyathelo ngasinye—“owenza ukona,” “umlilo,” kanye “nosawoti.”

Imfundiso yokuqala imayelana “nabantwana,” okubhekise kumakholwa amasha. Othisha kanye nabaholi bathweswe umthwalo embusweni kaNkulunkulu wokunakekela laba abasanda kuguquka ngendlela ekhethekileyo, okufana nomqondo weTestamente Elidala wokunakekela ababuthakathaka kunabo bonke emphakathini—abafelokazi, izintandane, kanye nabafokazi. UJesu ukhuluma ngezingathekiso, ngokuthi bekuyoba ngcono ukuminziswa olwandle kunokubangela laba “abancane” ukuba bone.

Isisho “ukubangela bone” siholela emfundisweni ende kunazo zonke kulesisahluko. Izindida ezimbili zibhekana nofundayo. Eyokuqala, ngabe uJesu ufundisa ngempela abantu ukuba bazinqamule isandla noma unyawo noma bazikhiphe ihlo na? Eyesibili, ngabe Yena ufundisa ngesihogo esivutha ingunaphakade na? Impendulo yombuzo wokuqala ngu-cha, uJesu akafundisi ukuzikhubaza—lokho kwakuchithwa kwaJuda (qhathanisa noDut. 14:1, 1 Amakhosi 18:27, 28). INkosi isebenzisa isingathekiso ukwenza iphuzu Layo. Uma ukuswela isandla, unyawo, noma ihlo kukubi, kuyinhlekelele enkulu ukuba umKristu one!

Umbuzo wesibili nawo uthola impendulo ephikayo; cha, uJesu akafundisi ngesihogo esivutha ingunaphakade. Sikwazi kanjani lokho na? Okokuqala, isahluko siqukethe ihlaya. Cabanga ngabantu abangena ezulwini benehlo elolidwa, unyawo olulodwa noma isandla esisodwa. Bese ubuka abantu abaya esihogweni bephelele. Akufanele yini kube ngenye indlela na? Umuntu ophilile esihogweni na? Yihlaya leli. Ihlaya elinje ezifundweni eziqinile liholela othile ukuba acabange ukuthi uJesu ubonakalisa leliphuzu ngesingathekiso. Isono kufuneka sithathelwe phezulu kangangokuba kube ngcono ukuswela isandla, unyawo, noma ihlo kunokona.

Ekutheni isihogo ngesaphakade, yimiphumela yaso ephakade, hhayi umlilo waso. “ ‘Ngokuba uNkulunkulu wawuthanda kakhulu umhlaba, kangangokuba wanikela ngeNdodana yakhe okungukuphela kwayo, ukuze noma ngubani okholwayo kuyo angabhubhi kodwa abe nokuphila okuphakade’ ” (Johane 3:16, ESV; emphasis added). Labo abalahliweyo abashi ingunaphakade; kunalokho, babhubha ingunaphakade— mkhulu umehluko!