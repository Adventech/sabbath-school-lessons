---
title:  Intaba kanye Nesixuku
date:  13/08/2024
---

`Funda uMarko 9:1-13. Yini eyabonwa nguPetro, Jakobe, noJohane ngobunye ubusuku benoJesu na?`

Isibikezelo sikaJesu kuMarko 9:1 sokuthi abanye abami Naye ngeke bakunambithe ukufa ngaphambi kokuba babone umbuso kaNkulunkulu uza ngamandla sigcwaliseka ezinsukwini ezimbalwa, ngenkathi ethatha uPetro, Jakobe, noJohane ekhuphuka nabo intaba ephakeme. Lapho uyaguqulwa phambi kwabo enkazimulweni yombuso wasezulwini.

UEliya noMose abaphuma ezulwini beza futhi baxoxisane noJesu. ULuka uphawula ukuthi babekhuluma ngokuhamba kukaJesu (eksodos ngesiGriki) okwakuzokwenzeka eJerusalema (Luka 9:30, 31),. Ngalokho, lombono uxhumana nokufa kukaJesu esiphambanweni (qhathanisa noMarko 9:9). Kwakuzonikeza ithemba kubafunda lapho bebona Yena ebethelwa.

Ekwehleni kwabo entabeni, ekuseni okulandelayo lababafundi abathathu babuza uJesu ngokuza kuqala kukaEliya. Kunokwenzeka lomqondo uhambisana nokulindela ukuba uEliya wayozobonakala kabusha ngaphambi kukaMesiya (qhathanisa noMal. 4:5, 6). UJesu uphendula ngokuthi uEliya wayesefikile, ebhekise kuJohane Umbhabhathizi. Njengalokhu babebulale uJohane, kanjalo noJesu uzofa ezandleni zabo, kodwa Yena uzovuka ngosuku lwesithathu.

Ekulandeleni ubusuku benkazimulo, umbono ezansi kwentaba wawuyinxushunxushu edabukisayo (buka uMarko 9:14-29). Abafundi abayisishiyagalolunye babebhekane nomfana onamadimoni ababengakwazi ukumphulukisa. Ngenkathi uJesu efika, wonke umuntu ugijimela kuYena. Indaba yendlaleka ngamandla edimoni phezu kwengane. UJesu ubukeka ethatha isikhathi eside ebuza ngemininingwane yokuba namadimoni. Kuyamesinda ubaba, ophahlukayo, “ ‘Uma kukhona ongakwenza, yiba nozwelo kithina usisize’ ” (Marko 9:22, NKJV).

Ngokushesha uJesu uphawula isisho sokungabaza. Impendulo kaJesu ingashiwo ngamanye amazwi, “Uchaza ukuthi, ‘Uma unako’ na?” (Marko 9:23). Ngokuphazima, njengombani oqhamuka emkhathini, ubaba ubona ukuthi akuyona indodana yakhe enenkinga—nguyena onenkinga yokungakholwa. Futhi lokhu kungakholwa kungenza umfana wakhe angaphulukiswa. Lobaba ophelelwa yithemba uziphonsa emuseni kaJesu ngenkulumo engelibaleke, “ ‘Ngiyakholwa; siza ukungakholwa kwami!’ ” (Marko 9:24, NKJV). UJesu welapha umfana.

`Kukwiziphi izimo, uma zikhona, lapho uye wakhala, “ ‘Ngiyakholwa; siza ukungakholwa kwami’ ”na? Yini owayifunda kulawo mava na?`