---
title:  Uvuko Ngaphambi KweSiphambano
date:  22/10/2022
---

### Funda Lokhu Kuleliviki
Jude 9, Luka 9:28–36, 1 Amakhosi 17:8–24, Luka 7:11–17, Marko 5:35–43, Johane 11:1–44.

> <p>Indimana Yenkumbulo</p>
> “UJesu wayesethi kuye, ‘Mina ngiwuvuko nokuphila. Lowo okholwa Kimina, nakuba efa, uyakuphila, futhi wonke ophilayo futhi ekholwa Kimina akayikufa ingunaphakade. Uyakukholwa lokhu na?’” (Johane 11:25, 26, LEB).

Izindimana zeTestamente Elidala esizibhekile kuze kube manje bezigxile kakhulu kokwakulindelwe ngabantu (Jobe 19:25–27, Heb. 11:17–19, Hub. 49:15, Hub. 71:20) kanye nakwizithembiso zekusasa (Dan. 12:1, 2, 13). Kepha, sinemibiko ephefumulelwe yabantu abavuswa kwabafilelyo.

Uvuko lokuqala kwaba ngolukaMose (Juda 9, Luka 9:28–36). Ngesikhathi samakhosi akwaJuda, indodana yomfelokazi waseSerepta (1 Amakhosi 17:8–24) kanye nendodana yowase-Shunam (2 Amakhosi 4:18–37) nabo bavuswa. UKristu, ngenkathi elapha ngokwenyama, wavusa indodana yomfelokazi wase-Nain (Luka 7:11–17), indodakazi ka-Jarius (Luka 8:40–56), wayesevua noLazaru (Johane 11). Ngaphandle KukaMose, bonke lab abantu bavuswa besenekufa okwathi ekugcineni baphinde bafa futhi. Lezizigameko ziqinisa imfundiso yeBhayibheli yokungaphili kwabafileyo (Jobe 3:11–13; Hub. 115:17; Hub. 146:4; Mshum. 9:5, 10). Akukho kulemibiko, nakunoma yimiphi imibiko yovuko, lapho kukhona okubalulwa ngamava angale kokufa.

Kuleliviki sizozindla kabanzana kulokhu kuvuswa okwenzeka ngaphambi kokufa novuko lukaKristu.

_*Funda isifundo saleliviki ukulungiselela iSabatha, October 29._