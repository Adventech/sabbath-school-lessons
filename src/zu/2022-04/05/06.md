---
title:  Lazarus
date:  27/10/2022
---

`Funda uJohane 11:1-44. Kungamuphi umqondo uJesu “akhazimuliswa” ngawo ngokugula kukaLazaru (John 11:4) na?`

Nalapha, futhi, uJesu usebenzisa isingathekiso sokulala ekhuluma ngokufa. “ ‘ULazaru umhlobo wethu ulele, kepha ngiyahamba ukuba ngimvuse ebuthongweni’ ” (Johane 11:11, NIV). Ngenkathi abanye becabanga ukuthi wayekhuluma ngokulala kwangempela (Johane 11:11–13), uJesu wakubeka ngokusobala ayekuchaza: “ ‘ULazaru ufile’ ” (Johane 11:12–14, NIV). Empeleni, ngenkathi uJesu efika e-Bethany, uLazaru wayesefe izinsuku ezine; isidumbu sakhe sasesiqala ukubola (Johane 11:17, 39). Lapho isidumbu sesiqala ukubola ngokwanele ukuba sinuke kabi, akukho Ukungabaza: umuntu ufile.

Kulengqikithi, ngenkathi uJesu etshela u-Martha, “ ‘Umfowenu uzovuka kwabafileyo’ ” (Johane 11:23, NASB), waqinisa inkolelo yakhe yovuko lokugcina. Kepha uJesu wamemezela, “ ‘Mina ngingukuvuka nokuphila; okholwa yimi, noma efa, wophila. Nalowo ophila, akholwe yimi, kasoze afa naphakade. Uyakholwa yilokho na?’ ” (Johane 11:23–26, LEB). Futhi uJesu wathayisela, “ ‘Uma ukholwa, uzakubona inkazimulo kaNkulunkulu’ ” (Johane 11:40, NASB). U-Martha wakholwa, futhi wayebona inkazimulo kaNkulunkulu ekuvukeni komfowabo.

IBhayibheli lithi ngezwi likaNkulunkulu ukuphila kwadalwa (Hub. 33:6), futhi ngezwi Lakhe ukuphila kungadalwa kabusha, njengasodabeni lukaLazaru. Ngemuva komkhuleko omfushane, uJesu wayaleza“ ‘Lazaru, phuma!’ ” (Johane 11:43, NKJV). Ngaso leso sikhathi abantu babona amandla kaNkulunkulu anikeza ukuphila, amandla afananyo nalawo akhuluma umhlaba wabakhona, futhi lawo mandla okuyothi ekugcineni kwesikhathi abizele abafile ekuphileni ovukweni.

Ngokuvusa uLazaru, uJesu waqinisa ukuthi wayenamandla okunqoba ukufa, okungukuthi, kwizidalwa ezifana nathi, ezigcina zifile—yisiphi isibonakaliso esikhulu senkazimulo kaNkulunkulu esingaba khona na?

`Funda uJohane 11:25, 26. Ngomusho owodwa uJesu ukhuluma ngamakholwa efa, kuthi kolandelayo akhuluma ngamakholwa engafi.Yini ayifundisayo lapha uJesu na, futhi kungani ukuqonda ukuthi ukufa kungukulala okungenampilo kusemqoka ekuqondeni amazwi kaKristu na? Futhi kungani amazwi Akhe enikeza thina, izidalwa ezibheke ethuneni, ithemba elikhulu na?`