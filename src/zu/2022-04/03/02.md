---
title:  “Isidalwa Esiphilayo”
date:  09/10/2022
---

`Funda uGenesisi 1:24-17 no Genesisi 2:7, 19. Yikuphi okufanayo kanye nokwehlukile okubona phakathi kwendlela uNkulunkulu adala ngayo izilwane kanye nesintu na? UGenesisi 2:7 usitshelani mayelana nemvelo yomuntu na?`

Umbiko kaGenesisi umemezela ukuthi ngosuku lwesithupha lweviki loKudala uJehovah uNkulunkulu wenza izilwane zomhlaba kanye nabantu bokuqala, isibili (Gen. 1:24-17). Siyatshelwa ukuthi uJehovah “wabumba ngomhlabathi zonke izilwane zasendle nezinyoni zonke zezulu” (Gen. 2:19, NIV). Futhi Yena “wambumba umuntu ngomhlabathi” (Gen. 2:7, NIV).

Nakuba kokubili izilwane nomuntu ngokufana kwabunjwa “ngomhlabathi,” ukwakhiwa komuntu kwehluka kunalokho kwezilwane ngezindlela ezimbili ezisemqoka. Eyokuqala, uNkulunkulu wambumba ngoKwakhe umuntu, futhi wayese “waphefumulela emakhaleni akhe umoya wokuphila; kanjalo umuntu waba umphefumulo ophilayo” (Gen. 2:7, NIV). Wayeyinto ephathekayo ngaphambi kokuba abe ngephilayo. Okwesibili, uNkulunkulu wadala isintu njengesilisa nesifazane ngomfanekiso wobuNkulunkulu (Gen. 1:26, 27).

UGenesisi 2:7 uchaza ukuthi ukufakwa “komphefumulo Wokuphila” emzimbeni ophathekayo ka-Adamu kwamguqula waba “yisidalwa esiphilayo” (Heb. Nephesh chayyah) noma ngokuqondile “umphefumulo ophilayo” (KJV). Kuchaza ukuthi thina ngamunye asinawo umphefumulo ongaphila ngaphandle komzimba. Kunalokho, thina ngamunye siyizidalwa eziphilayo noma umphefumulo ophilayo. Umbango wokuthi lo “mphefumulo” uyinto ephilayo ekwazi ukuphila ngaphandle komzimba womuntu ngumqondo wobuqaba, ongekho ebhayibhelini. Ukuqonda Imvelo yangempela yomuntu kusivimbela ekwamukeleni umqondo owandile womphefumulo ongahlangene nenyama kanye nawo onke amanga akhelwe phezu kwaleyonkolelo.

Abukho ubukhona obuphilayo banoma iyiphi ingxenye yomuntu eyehlukene nomuntu ngokupheleleyo. UNkulunkulu wasidala ngendlela eyesabekayo kanye nemangalaisayo, futhi Akumele sicabange ngokweqile kunalokho Izibhalo ezikushoyo ngaloludaba. Empeleni, lempilo ayiyona nje kuphela imfihlo (ososayensi abakavumelani ngokuthi kusho ukuthini ukuthi into iyaphila), futhi okuyimfihlo kakhulu yimvelo yempilo. Isilingaso esithile sezicubu (cells namakhemikhali) emakhanda ethu, ingqondo, zibamba futhi zidala kanjani izinto ezinjengokucabanga nemizwa na? Labo abafunda lomqondo bayavuma ukuthi empeleni asazi.

`Impilo iyisimangaliso! Kungani kumele sijabule esipheni hhayi nje sokuphila, kodwa sokuphila okuphakade futhi, okuyisimangaliso esikhulu na?`