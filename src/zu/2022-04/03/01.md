---
title:  Ukuqonda Imvelo Yomuntu
date:  08/10/2022
---

### Funda Lokhu kuleliviki
Gen. 1:24–27; Gen. 2:7, 19; Mat. 10:28; Mshum. 12:1–7; 1 Amakhosi 2:10; 1 Amakhosi 22:40.

> <p>Indimana Yenkumbulo</p>
> “UJehova uNkulunkulu wambumba umuntu ngomhlabathi, waphefumulela emakhaleni akhe umoya wokuphila; kanjalo umuntu waba umphefumulo ophilayo” (Genesis 2:7).

Ukungezwani phakathi kwezwi likaNkulunkulu, “ ‘Uyakufa’ ” (Gen. 2:16, 17, NRSV) kanye nesithembiso mbumbulu sikaSathane, “Aniyukufa nokufa!” (Gen. 3:4, NASB) akugcinanga Ensimini yaseEdeni. Kuqhubekile kuwo wonke umlando.

Iningi labantu lizama ukuhlanganisa amazwi kaSathane namazwi kaNkulunkulu. Kubona, isixwayiso, “ ‘Niyakufa’ ” sibhekise kuphela enyameni yomzimba ofayo, ngenkathi isithembiso, “ ‘Aniyukufa nokufa!’ ” sibhekise emphefumulweni ongafi.

Kodwa lendlela ayisebenzi. Ngokwesibonelo, amazwi aphikisanayo kaNkulunkulu kanye nakaSathane angahambisana na? Ngabe kukhona umphefumulo ongenanyama ophila ngale kokufa okuphathekayo na? Miningi imizamo kwezokucabanga kanye nezesayensi yokuzama ukuphendula lemibuzo. Kodwa, njengamaKristu agxile eBhayibhelini, kumele sibone ukuthi nguNkulunkulu uSomandla kuphela, Yena owadala thina, osazi ngokuphelele (buka Ihubo 139). Ngalokho, kuseZwini Lakhe kuphela kithina, Izibhalo, lapho singathola izimpendulo zalemibuzo ebucayi.

Kuleliviki sizobuka indlela iTestamente Elidala elichaza ngayo Imvelo yomuntu kanye nesimo somuntu ekufeni.

_*Funda isifundo saleliviki ukulungiselela iSabatha, Oktoba 15._