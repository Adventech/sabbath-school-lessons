---
title:  Ukuphumula Nokhokho
date:  13/10/2022
---

`Funda uGenesisi 25:8, 2 Samuel 7:12; 1 Amakhosi 2:10; no 1 Amakhosi 22:40. Yini ethayiselwa yilemibhalo ekuqondeni kwakho ngokufa na?`

ITestamente Elidala liyisho ngezindlela ezahlukenene imiqondo yokufa nokungcwatshwa. Omunye umqondo ngowokubuthelwa kubantu bakhe. Ngokwesibonelo, ngoAbrahama, sitshelwa ukuthi “waphefumula okokugcina futhi wafa, esemdala egugile, esanelisiwe yizinsuku, wabuthelwa kubantu bakhe” (Gen. 25:8, NKJV). U-Aaron noMose ngokunjalo babuthelwa kubantu babo (Dut. 32:50).

`Iqiniso lokuthi amakhosi alungileyo namabi aya endaweni efanayo ekufeni lisifundisani ngesimo sokufa na? (2 Amakhosi 24:6, 2 Kron. 32:33).`

Enye indlela yokuchaza ukufa ngeyokusho ukuthi othile waphumula nabanduleli. Ngokufa kweNkosi uDavide, iBhayibheli lithi “wayeselala koyise, wembelwa emzini kaDavide” (1 Amakhosi 2:10, NKJV). Isisho esifanayo siyasetshenziswa futhi mayelana namanye amakhosi AmaHeberu, amakhosi athembekile kanye nangathembekile.

Singakhomba okungenani izinto ezintathu ezisemqoka zokuphumula Nokhokho. Okunye ngumqondo wokuthi Kungekudala isikhathi sizofika lapho kudingeka siphumule emisebenzini yethu ekhathazayo kanye nasekuhluphekeni. Omunye umqondo ngowokuthi asibona abokuqala futhi singesodwa abahamba kulendlela engathandeki, ngoba abandulela thina sebeyihambile. Umqondo wesithathu ngowokuthi, ngokungcwasthwa eduzane nabo, asisodwa kodwa siba ndawonye nakukho ukufa. Lokhu kungewenze umqondo kakhulu kwamanye amasiko agqamisa ukuba wedwa, kodwa kwakubalulekile ngezikhathi zasemadulo.

Labo abafela kuKristu bangagcwatshwa eduzane nezihlobo zabo, kodwa nakuba kunjalo akukho ukuxhumana phakathi kwabo. Bazohlala ekungaphilini kuze kube yilolosuku lwenkazimulo lapho beyovuswa ekulaleni kwabo bayoxhumana kabusha nezihlobo zabo ezafela kuKristu.

`Cabanga ngokuthi bekuyobanjani ukuba abafile bebeqwashile futhi bebona ukuthi impilo injani lapha, ikakhulu kwizihlobo zabo, ezivame ukuhlupheka kakhulu ngokufa kwabo. Kungani, ke, iqiniso lokuthi abafileyo balele kumele liduduze kakhulu abaphilayo na?`