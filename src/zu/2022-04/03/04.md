---
title:  “Umoya Ubuyela KuNkulunkulu”
date:  11/10/2022
---

`Funda uGenesisi 2:7 noMshumayeli 12:1-7. Yimuphi umehluko owubona kulezizahluko ezimbili zeBhayibheli na? Zingasisiza kanjani ukuba siqonde kangcono ngesimo somuntu Ekufeni na? Buka futhi uGenesisi 7:22.`

Njengalokhu sesibonile, iBhayibheli lifundisa ukuthi umuntu ungumphefumulo (Gen. 2:7), futhi Umphefumulo uyayeka ukuba khona lapho umzimba ufa (Hez. 18:4, 20).

Kodwa kwenzekani “ngomoya” na? Ngabe uyaqhubeka nokuphila nangale kokufa komzimba na? AmaKristu amaningi akholwa kanjalo, futhi aze azama ukukhulumela uvo lwabo ngokucaphuna uMshumayeli 12:7, othi, “Bese uthuli lubuyela emhlabathini, njengokuba lwalunjalo, umoya ubuyele kuNkulunkulu owawunikayo” (NKJV). Kodwa lokhu akuphakamisi ukuthi umoya wabafileyo uqhubeka nokuphila ebukhoneni bukaNkulunkulu.

UMshumayeli 12:1-7 ngendlela esusa usinga uchaza uhlelo lokuguga, olugcina Ekufeni. Indimana 7 ibhekisa Ekufeni njengesiphendukezelo sohlelo lokudala olubalulwe kuGenesisi 2:7. Njengalokhu sekushiwo, ngosuku lwesithupha lweviki Lokudala “uJehova uNkulunkulu wambumba umuntu ngomhlabathi, waphefumulela emakhaleni akhe umoya wokuphila; kanjalo umuntu waba umphefumulo ophilayo” (Gen. 2:7, NKJV). Kodwa manje, uMshumayeli 12:7 usitshela ukuthi “uthuli lubuyela emhlabathini, njengokuba lwalunjalo, umoya ubuyele kuNkulunkulu owawunikayo” (NKJV). Ngalokho, umoya Wokuphila uNkulunkulu awuphefumulela emakhaleni kuAdamu, futhi nawuhlinzeke kuso sonke isintu, Ubuyela kuNkulunkulu noma, ngamanye amazwi, uyayeka ukugelezela kubo.

Kumele sikhumbule ukuthi uMshumayeli 12:7 uchaza uhlelo lokufa kwaso sonke isintu futhi ukwenza lokhu ngaphandle kokwahlukanisa phakathi kwabalungileyo nababi. Uma imimoya yabo bonke abafayo iphila ebukhoneni bukaNkulunkulu, ngabe nemimoya yababi ikuNkulunkulu na? Lomqondo awuhambisani nemfundiso jikelele yezibhalo. Ngenxa yokuthi uhlelo olufanayo lokufa lwenzeka kubantu nakwizilwane (Mshum. 3:19, 20), ukufa ke kunguyeka ukuba khona njengezidalwa esiphilayo. Njengalokhu Umhubi esho, “Usitheza ubuso bakho, zethuke; uyasusa umphefumulo wazo, zife, zibuyele othulini lwazo” (Hub. 104:29, NKJV).

`Sivama ukuthi ukufa kuyingxenye yempilo. Kungani lokhu kuyisiphosiso esikhulu na? Ukufa kuphikisana nokuphila, isitha sempilo. Yiliphi ithemba elikhulu, nokho, elitholakala kulendimana: “Isitha sokugcina esiyakubhujiswa ngukufa” (1 Kor. 15:26, NKJV)?`