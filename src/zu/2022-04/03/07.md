---
title:  Umcabango Obanzi
date:  14/10/2022
---

Funda u-Ellen G. White, “The First Great Deception,” pp. 531–550, in The Great Controversy.

Uma usuke waya kohlinzwa, ungase ube nomqondo othile wokuthi kunjani kwabafileyo. Kodwa nalapho, lapho ulalisiwe, ingqondo yakho isasebenza. Cabanga ukuthi kunjani kwabafileyo lapho konke ukusebenza kwengqondo, yonke into, iyekile ukusebenza. Amava abo ekufeni, angukuvala amehlo abo futhi, ngokomuntu ngamunye ofileyo, okulandelayo abayokwazi ngukuza kwesibili kukaJesu noma ukubuya Kwakhe ngemuva kweminyaka eyinkulungwane (buka iSamb. 20:7-15). Kuze kube yilesosikhathi, bonke abafileyo, abalungileyo nababi, baphumule, kulokho okuyobonakala kubo sengathi kungukuphazima. Kithina esisaphila, ukufa kubukeka sengathi kuyinto yesikhathi eside. Kwabaphilayo kunjalo; kepha kwabafileyo kubukeka kuyinto yokuphazima.

“Ukube bekuyiqiniso ukuthi imiphefumulo yabantu idlulela ezulwini ngehora lokufa, besiyolangazelela ukufa kunokuphila. Iningi liholwe yilenkolelo bazibulala. Laphobenganyelwe yizinkinga, ukuxakeka, kanye nokudumala, kubukeka luyinto elula ukugqabula intambo empoqompoqo yokuphila futhi bandizele ekujabuleni kwezwe langunaphakade.”—Ellen G. White, The Great Controversy, p. 539.

“Akhukho ndawo Ezibhalweni eziNgcwele lapho kunomusho othi abalunguleyo baya emvuzweni wabo noma ababi baya ekujezeni kwabo ekufeni. Izinzalabantu kanye nabaprofethi abasinikezanga isiqiniseko esinjalo. UKristu nabapostoli Bakhe abasinikezanga ukhasha lwalokho. IBhayibheli lifundisa ngokusobala ukuthi abafileyo abayi ezulwini. Babonakaliswa bengabalele kuze kube wuvuko.”—pp. 549, 550.

**Imibuzo Yokuxoxisana**

`Umqondo WeBhayibheli womuntu ngokuphelele-ophila kuphela njengomuntu ohlangene-usisiza kanjani ukuba siqonde kangcono ngesimo sokufa na?`

`Izwe lenganyelwe yimfundiso yokungafi komphefumulo, kanye nayo yonke imiphumela engemnandi yalokho. Kungani umbiko mayelana nesimo sabafileyo ubalulekile na? Kungani, futhi, naphakathi kwamaKristu, sithola impikiswano enamandla kulemfundiso emangalisayo na?`

`Ukuqonda kwethu isimo sabafileyo kumele kusivikele kanjani kulokho “okungabonakala” phambi kwamehlo ethu na? Okungukuthi, kungani singethembe njalo lokho esikubonayo, ikakhulu uma lokho esikubonayo, noma esikucabangayo, kungumoya wesihlobo esifileyo, njengalokhu abanye bethi bakubonile na?`