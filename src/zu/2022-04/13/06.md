---
title:  Ukufa Kwesibili
date:  22/12/2022
---

UNkulunkulu uholela umlando wesintu kuvuthondaba lwesikhathi Sokugcina. Ekupheleni kweminyaka eyinkulungwane bonke ababi abafileyo bayavuswa emathuneni abo ukuzokwamukela izigwebo zabo zokujeza kokugcina (Samb. 20:5, 11-15). Bese, ngenkathi lonke Uhlelo lokwahlulela seluphelile futhi kungasekho okunye okunganezezelwa kulo, ababi bayovuma ubulungiswa bukaNkulunkulu. “Nawo onke amaqiniso empikiswano enkulu ebonakala, izwe lonke, abathembekile nabahlubukile, ngazwi linye bamemezele: ‘Zilungile futhi ziyiqiniso izindlela Zakho, Wena Nkosi yabangcwele’” Futhi uSathane ngokwakhe “akhothame futhi avume ukufaneleka kwesigwebo sakhe.”—Ellen G. White, The Great Controversy, pp. 670, 671.

`Funda uMalakhi 4:1; Sambulo 20:14, 15; neSambulo 21:8. Liyoba namandla kangakanani “ichibi lomlilo” kanye “nokufa kwesibili” na?`

Ukubhujiswa kokugcina kukaSathane nezingelosi zakhe kanye nabo bonke ababi kuyohlanza isono nemiphumela yaso ezweni. Kepha, nakho ukubhujiswa kokugcina kwababi kuseyisenzo sothando lukaNkulunkulu, hhayi kuphela ngakwabangcwele Kepha nakubo ababi. Baqome ukufa kunokuba babe phambi kukaNkulunkulu “ongumlilo oqothayo” esonweni (Heb. 12:29).

“Bona [abalahliweyo] bayofuna ukubaleka kuleyondawo engcwele. Bayokwamukela ukubhujiswa, ukuza bacashiwe ebusweni baLowo owafela ukubahlenga. Isiphetho sababi siqiniswe ngukukhetha kwabo. Ukungabikho kwabo ezulwini kungokokuthanda kwabo, futhi kulungile futhi kunomhawu ngakuNkulunkulu.”—Ellen G. White, The Great Controversy, p. 543.

Ngalokho, ukubhujiswa kokugcina kwesono nezoni—ngophikisana nemfundiso engekho ebhayibhelini yokuhlupheka kwabo ingunaphakade esihogweni—kunikeza isijeziso esilungile nesilingene sanoma yibuphi ububi abantu abakwenzile. Futhi kuqinisa ukuthi isono sasinesiqalo futhi siyoba nesiphetho. Bese lonke izwe libuyela esimweni salo sokuqala sokuphelela, ngaphambi kokuba isono, ububi, kanye nokungalaleli kuqubuke ngokufihlakele futhi nangaphandle kwesizathu.

Mdumise uNkulunkulu ngokuthi Yena, njengo “Mahluleli olungileyo” wethu (2 Tim. 4:8, NKJV), uyokwenza isiqumo esinobulungiswa sokunikeza ukungafi kwabalungileyo kanye nokubhujiswa kwaphakade kwababi.

`Yini engaphambuka ngomqondo wokuthi uNkulunkulu usindisa wonke umuntu ekugcineni na? Kungani lokho kungumqondo omubi kakhulu na?`