---
title:  Isigwebo Esikhulu
date:  21/12/2022
---

Ngesikhathi se-Middle Ages kwakunomkhuba oqinile wokuveza uNkulunkulu njengoMahluleli onesihluku, nojezisayo. Namuhla kunomkhuba wokuchaza njengoBaba onothando, ovumela konke futhi ongazijezisi izingane Zakhe. Kepha, uthando ngaphandle kokulunga luyophenduka lube inxushunxushu nokungabi namthetho, futhi ukulunga ngaphandle kothando kuyoba yingcindezi kanye nokwehlulwa. Uhlelo lukaNkulunkulu lokwahlulela luyinhlanganisela ephelele yokulunga nomhawu, kokubili okuqhamuka othandweni Lwakhe olungenamibandela.

Isigwebo esikhulu siyisijeziso sikaNkulunkulu esingunqamulajuqu futhi nesingahlehliseki emlandweni wesintu. izigwebo ezilinganiselwe zenzekile, ngokwesibonelo, ekuxosheni uSathane nezingelosi zakhe ezihlubukile ezulwini (Samb. 12:7-12), ekukhipheni uAdamu noEva ensimini yase-Edene (Genesisi 3), Uzamcolo (Genesisi 6-8), ukubhujiswa kweSodoma noGomora (Genesisi 19, Juda 7), ukufa kwamazibulo eGibhithe (Eksodusi 11-12), ukufa kuka-Ananiya noSafira (Zenzo 5:1-11). Ngalokho, akumangalisi ukuthi kuzoba nesigwebo esikhulu kwababi futhi ekugcineni komlando wesintu.

`Fundau-2 Petro 2:4-6 no 2 Petro 3:10-13. Lemibhalo isisiza kanjani ukuba siqonde imvelo yesigwebo esikhulu na? Ziwugudlisa kanjani umqondo wokuphothulwa kokwahlulela ngokumelene nokuthi kuqhubeka ingunaphakade, obekuyoba ngukuhlanekezela ukulunga hhayi ukwenza ukulunga na?`

“Ukulunga kukaNkulunkulu kanye nokunyamezela, ukubekezela Kwakhe nomhawu akubhekisa kwaBakhe, ngeke kwamvimbela Yena ekujeziseni isoni esinqabile ukulalela izimfuno Zakhe. Akukona okomuntu—isigebengu ngakumthetho ongcwele kaNkulunkulu, othethelelwa kuphela ngomhlatshelo omkhulu Yena awenza ekunikeleni iNdodana Yakhe ukuba ifele abanecala ngoba umthetho Wakhe ungeguqulwe—ukuba aphoqe uNkulunkulu.”—Ellen G. White, Manuscript Releases, vol. 12, p. 208.

Konke uNkulunkulu ayengakwenza ukusindisa isintu ekulahlweni ingunaphakade Yena wakwenza, nakuba kwabiza kakhulu kuYena. Labo abalahliwe ekugcineni benza izinqumo ezabaholela kulesisiphetho esingesihle. Umqondo wokuthi ukwahlulela kukaNkulunkulu kwabalahliweyo, kanye nako ukubabhubhisa (ngokumelene nokushushiswa kwaphakade), kuphikisana nesimilo sikaNkulunkulu onothando uphambukile. Wuthando lukaNkulunkulu, futhi yilona kuphela, olufuna ukulunga, ngokunjalo.

`Isiphambano ngokwaso sisifundisani mayelana nalokho uNkulunkulu ayezimisele ukukwenza ukuze asindise bonke abangasindiswa na?`