---
title:  Ukwahlulela Kweminyaka Eyinkulungwane
date:  20/12/2022
---

IBhayibheli lisitshela ukuthi Ekuzeni Kwesibili (1) bobabili abangcwele abaphilayo kanye nabavusiweyo “bayohlangabeza iNkosi emoyeni” (1 Thes. 4:16, 17); (2) bonke abangcwele bayothathwa baye ezulwini ukuyohlala “ ‘ezindaweni zokuhlala’ ” zasezulwini Yena ngoKwakhe azilungisele bona (Johane 14:1-3, NRSV); futhi (3) kuphela ekugcineni Kweminyaka Eyinkulungwane Lapho iJerusalema Elisha eliyokwehlela kulomhlaba futhi libe yikhaya laphakade labangcwele (Samb. 21:1-3, 9-11). Ngalokho, ngeminyaka eyinkulungwane, umhlaba usele uphundlekile, abangcwele bayobusa noKristu ezulwini (Jer. 4:23, Samb. 20:4).

`Funda u-1 Korinte 6:2, 3 neSambulo 20:4-6, 11-13. Kungani abangcwele kumele babeneqhaza ekwahluleleni kweminyaka eyinkulungwane na?`

Lonke Uhlelo lokwahlulela lunenhloso (1) yophendulela isimilo sikaNkulunkulu ekumangaleni kukaSathane kokuthi uNkulunkulu akanabo ubulungiswa endleleni aphatha ngayo izidalwa Zakhe; (2) ukuqinisekisa ukungakhethi bala emivuzweni yabalungileyo; (3) ukubonisa ubulungiswa bezijeziso zababi; futhi (4) ukuqeda konke ukungabaza okungase kuvuse okunye ukuhlubuka ezweni lonke. Ekwahluleleni okwandulela ukuza KukaJesu kwabalungileyo yimikhosi yasezulwini kuphela eneqhaza (Dan. 7:9, 10). Kodwa ngeminyaka eyinkulungwane yokwahlulelwa kwababi kanye nezingelosi eziwileyo, abangcwele ngokwabo bazoba nesabelo (1 Kor. 6:3, Juda 6, Samb. 20:4–6).

Ukwahlulela okwandulela ukuza kwesibili kwaqala ngo-1844 ngenkathi “ ‘kwabekwa izihlalo zobukhosi. . . . kwahlala abahluleli, izincwadi zavulwa’ ” (Dan. 7:9, 10, NKJV). Ukwahlulela kweminyaka eyinkulungwane, nokho, kuyoqala ngemuva kokuba abangcwele besiwe ezulwini futhi bahlala ezihlalweni zobukhosi, futhi nokwahlulela kwanikezwa bona. Kuyophinda futhi, ukuba izincwadi zasezulwini zivulwe futhi, futhi abafileyo “bahlulelwe ngokwemisebenzi yabo, ngezinto ezazilotshwe ezincwadini” (Samb. 20:4, 12, NKJV). Loluhlelo lunikeza ithuba kwabangcwele lokuhlola imibhalo yasezulwini kanye nokubona ubulungiswa bukaNkulunkulu kuwo wonke amacala. Akavuzi nje bonke abantu ngokubafanele ngokwezinqumo zabo, kodwa futhi uyachaza ukuthi Kungani enze kanjalo.

`Lokhu kusifundisani ngesimilo sikaNkulunkulu ngokuthi ngaphambi kokuba abalele abalahliweyo bavuselwe ukubhekana nokufa kwesibili, abasindisweyo bayoba neqhaza ohlelweni lokwahlulela, futhi akekho oyojeziswa ngaphambi kokuba nathi, futhi, sibona ubulungiswa bakaNkulunkulu na? Woza nempendulo yakho eklasini ngeSabatha.`