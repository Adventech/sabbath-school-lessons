---
title:  Ukwahlulela Okwandulela Ukuza KukaJesu
date:  19/12/2022
---

Umqondo wokwahlulela Ngaphambi kobuya KukaKristu kutholakala ezindaweni eziningi Ezibhalweni.

`FundauDaniyeli 7:9–14; Mathewu 22:1–14; Sambulo 11:1, 18, 19; neSambulo 14:6, 7. Lezizahluko ziwukhanyisa kanjani lomqondo wokwahlulela ezinkundleni zasezulwini ngaphambi kokuza KukaKristu na? Yini ukubaluleka kwalokhu kwahlulela na?`

Umqondo wokwahlulela okwandulela Ukuza KukaJesu kwabantu bakaNkulunkulu uzinze ezimfundisweni ezintathu zeBhayibheli.

Owokuqala ngumqondo wokuthi bonke abafileyo—abalungileyo noma abangalungile—basala befile emathuneni abo kuze kube wuvuko lokugcina (Johane 5:25–29).

Okwesibili ngukubakhona kokwahlulela kwezwe lonke kwabo bonke abantu (2 Kor. 5:10, Samb. 20:11–13).

Okwesithathu yiqiniso lokuthi Uvuko lokuqala luyoba ngumvuzo obusisiwe kwabalungileyo, futhi Uvuko lwesibili luyoba ngukufa kwaphakade kwababi (Johane 5:28, 29; Samb. 20:4–6, 12–15).

Lokhu kuchaza ukuthi uma bonke abantu bezokwahlulelwa, kumele bahlulelwe _ngaphambi_ kovuko lwabo, ngoba kulolovuko bazokwamukela imivuzo yabo yokugcina.

Incwadi kaDaniyeli isiza ukuba siqonde zombili izikhathi kanye nohlobo Lokwahlulela kwangaphambi kokuza KukaJesu. Ekugcineni kwezinsuku uzingu-2,300 eziluphawu—ngo-1844—indawo engcwele yasezulwini yayizohlanzwa (Dan. 8:14, qhathanisa no Heb. 9:23) futhi Ukwahlulela okwandulela Ukuza KukaJesu kwakuzoqala (Dan. 7:9-14), izindlela ezimbili zokuveza isigameko esisodwa. Futhi Ukwahlulela “ ‘kuvuna abangcwele boPhezukonke’ ” (Dan. 7:22, NKJV). Okungukuthi, kuyizindaba ezinhle kubantu bakaNkulunkulu.

KuMathewu 22:1-14, uJesu wakhuluma ngokuhlolwa kwababemenywe emshadweni ngaphambi kokuba umshado uqale.

Futhi encwadini yeSambulo, ukwahlulela ngokuhlola okwandulela ukuza kwesibili kubhekiswa kukho ngokomsebenzi wokulinganisa “ ‘labo abakhonzayo’ ” ethempelini likaNkulunkulu (Samb. 11:1, NKJV) kanye nasekumemezeleni ukuthi “ ‘ihora lokwahlulela Kwakhe selifikile’ ” (Samb. 14:6, 7, NKJV; qhathanisa neSamb. 14:14–16).

`Ukwazi kwethu ngokwahlulela ezulwini kumele kuyithinte kanjani indlela esiphila ngayo emhlabeni na?`