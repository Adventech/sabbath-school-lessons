---
title:  Ilungelo Lokukhetha, Isisekelo SoThando
date:  26/09/2022
---

`Funda u-1 Johane 4:7-16. Lesisahluko sisitshelani ngelungelo lokuzikhethela njengombandela wokukhulisa uthando na? `

Izimbali mbumbulu zingaba zinhle kakhulu, kodwa azikhazimuli futhi aziqhakazi njengezangempela. Ama-robot ahlelwa ukuba akhulume futhi enze imisebenzi eminingi, kodwa awanampilo namizwa. Eqinisweni, impilo kanye nentando ekhululekile yimibandela engechitheke ukuba umuntu amukele, akhulise, futhi abelane ngothando. Ngalokho, uNkulunkulu wethu onothando wadala izingelosi (kufaka no-Lucifer) kanye nesintu saba nenkululeko yokuzikhethela, kuhlangene nentuba yokulandela indlela engalungile. Ngamanye amazwi, uNkulunkulu wadala izwe lonke njengendawo ephelele nezwanayo yokuba izidalwa Zakhe zikhule othandweni kanye nasekuhlakanipheni.

Ku-1 Johane 4:7-16, umpostoli uJohane uphawula ukuthi “uNkulunkulu uluthando,” nokuthi walubonakalisa loluthando kithina ngokuthumela iNdodana Yakhe ukuzofela izono zethu. Ngenxa yalokho, kumele sibonakalise ukubonga kwethu uthando Lwakhe olungenamkhawulo ngokuthandana. Lolothando, olusuka kuNkulunkulu, lungaba ngubufakazi obungephikiswe bokuthi uNkulunkulu uhlala kithina nokuthi nathi sihlala kuYena. Lolubizo lokubonakalisa uthando lukaNkulunkulu komunye nomunye lwenza umqondo kuphela uma lubhekiswe kwezidalwa ezingakhetha ukukhulisa kanye nokubonakalisa lolothando, noma ngokuphikisayo, ukuphila impilo kamina. Nakuba kunjalo, inkululeko yokukhetha ingasebenziseka budedengu, iqiniso elidabukisayo elibonkaliswa ekuhlubukeni kuka-Lucicer ezulwini.

Nakukho ekuboneni ukubaluleka kwentando ekhululekile, abanye abantu basazibuza, _Uma uNkulunkulu wayazi ukuthi u-Lucifer wayezohlubuka, pho wamdalelani na?_ Ngabe ukudalwa kuka-Lucifer akumenzi uNkulunkulu ekugcineni abe nomthwalo womsuka wesono na?

Lowo kungaba ngumbuzo olukhuni ukuwuhlawumbisela, ngoba uncike ezintweni eziningi, kufaka nalokho okwenzeka ngempela nencazelo yegama “umthwalo.”Umsuka kanye nemvelo yesono yizimfihlo okungekho namunye ongazichaza ngokuphelele.

Nakuba kunjalo, uNkulunkulu akazange asigcobe isono ukuba sibekhona; wavumela kuphela ukuba sibekhona, futhi kwathi, esiphambanweni, wathwala kuYena isehlwayo esiphelele salesosono, ngalokho kwenza Yena akwazi, ekugcineni, ukushabalalisa isono. Kukho konke ukuzindla kwethu okubuhlungu ngesono, Akumele sikhohlwe ngukuthi uNkulunkulu ngoKwakhe wakhokha okuyilona nani eliphezulu ngobukhona besono kanye nobubi (buka uMat. 5:43–48, Rom. 5:6–11), nokuthi uhlukumezeke kakhulu ngalokho ukwedlula lokho esingase sibhekane nako.

`Intando yenkululeko, isipho esivela kuNkulunkulu, ingcwele, kodwa iza ithwele kakhulu imiphumela, hhayi kuphela kuwe kepha nakwabanye, ngokunjalo. Yiziphi izinqumo ezibalulekile wena, osebenzisa lesisipho, ozozenza, futhi kuyoba yini imiphumela yanoma yiziphi izinqumo ozenzayo na?`