---
title:  Ukungabongi Okungaqondakali
date:  27/09/2022
---

`Funda uHezekeli 28:12-19.Yini esingayifunda kulesisahluko ngokungaqondakali kwemvelaphi yesono na?`

Ingxenye enkulu yencwadi kaHezekeli yabhalwa ngolimi lwezimpawu lwesikhathi sokugcina. Ezikhathini eziningi, izinto ezithile (njengabantu, izilwane, kanye nezinto) kanye nezigameko zasendaweni ziyasetshenziswa ukumela kanye nokuchaza amaqiniso abanzi ngokusemazulwini kanye/noma nawomlando. KuHezekeli 28:1-10, uJehovah wakhuluma ngenkosi yaseTire (iTire ngokwayo yayiyidolobha elinothile emtateni wase-Phoenicia) njengombusi ocebile futhi ozidlayo eyayingu “muntu” nje kuphela kodwa izibiza ngonkulunkulu futhi ihlala (ngokusho kwayo) esihlalweni sobukhosi bonkulunkulu.

Kuthi, kuHezekeli 28:12-19, leliqinso lomlando libe yisingathekiso sokuchaza ukuwa kwasekuqaleni kukaLusifa ezinkundleni zasezulwini. Ngalokho, inkosi yaseTire, eyayingumuntu ophila “ ‘ “enhliziyweni yolwandle” ’ ” (Ezek. 28:2, 8, NKJV), manje imele “ ‘ “ikherubi eligcotshiweyo elembozayo,” ’ ” (Ezek. 28:13, NKJV) elihlala “ ‘ “eEdene, ensimini kaNkulunkulu,” ’ ” kanye “ ‘ “nasentabeni engcwele kaNkulunkulu” ’ ” (Ezek. 28:14, NKJV).

Umusho obalulekile kuyo yonke lendaba utholakala kuHezekeli 28:15, othi, “ ‘ “Wawuphelele ezindleleni zakho zonke kusukela ngosuku owadalwa ngalo, kwaze kwatholakala ububi kuwena” ’ ” (NKJV). Yingakho, ngokusemqoka, ukuphelela kukaLusifa kwakufaka nethuba lobubi, ithuba lokwenza okungalungile, futhi lokho kwakungenxa yokuthi, njengesidalwa esikwazi ukuzikhethela, uLusifa wayenentando ekhululekile, ingxenye yolokho okuchaza ukuba yisidalwa esipheleleyo.

Empeleni, uLusifa wadalwa ephelele—okwakufaka ikhono lakhe lokukhetha ngokukhululeka. Nakuba kunjalo, ukuphatha budedengu lokho kuphelela ngokusebenzisa budlabha intando ekhululekile, waba nenkohlakalo yokuzibona ebaluke kakhulu kunokuba wayenjalo.

Engasanelisiwe yindlela uNkulunkulu ayemdale ngayo futhi wamphakamisa, uLusifa walahlekelwa ngukubonga kwakhe uNkulunkulu futhi wafisa ukwamukela ukutuswa okwandile kunalokho ayekufanele. Ukuthi lokhu kwakungenzeka kanjani kwisidalwa esiyingelosi ephelele ezweni Eliphelele, njengoba sesishilo, kuyimfihlakalo.

“Isono siyinto eyimfihlakalo, nengachazeki. Sasingekho isizathu sokuba khona kwaso; ukufuna ukusichaza kungukufuna ukuthola isizathu saso, futhi lokho kuyobe kungukusivuna. Isono saqhamuka ezweni elipheleleyo, into eyabonakala ingenasizathu.”—Ellen G. White, The Truth About Angels, p. 30.

`Ku-1 Thesalonika 5:18, uPawule uthi “kukho konke” (NKJV) kumele sibonge. Lamazwi angasisiza kanjani Ukunqoba imizwa yokungabongi kanye nokuzidabukela, ikakhulu ngezikhathi zibunzima na?`