---
title:  Umcabango Obanzi
date:  30/09/2022
---

Funda u-Ellen G. White, “Why Was Sin Permitted?” pp. 33–43, in Patriarchs and Prophets; “The Origin of Evil,” pp. 492–504, in The Great Controversy.

“Lalingasekho ithemba lokusindiswa kwalabo [uSathane nezingelosi zakhe] ababebona futhi bathakasela inkazimulo engachazeki yasezulwini, futhi babona nobukhulu obesabekayo bukaNkulunkulu, futhi, phambi kwayo yonke lenkazimulo, bahlubuka kuYena. Kwakungasekho zimangaliso ezintsha zamandla aphakeme kaNkulunkulu ezazingabathathekisa ngokujulile kunalezo abasebebe namava azo. Uma babekwazi ukuhlubuka ebukhoneni benkazimulo engachazeki, babengeke bakwazi ukubekwa endaweni engcono ukuba baqinisekiswe. Kwakungekho amanye amandla, kungekho nakuphakama nakunjula okukhulu benkazimulo engapheli ukuba inqobe Ukungabaza kwabo komhobholo kanye nokukhononda kwabo kokuhlubuka. Icala labo kanye nokujeziswa kwabo kumele kulingane namathuba abo aphakeme ezinkundleni zezulu.”—Ellen G. White, Confrontation, p. 21.

“Kusukela ekuqaleni, uNkulunkulu noKristu babazi ngokuhlubuka kukaSathane, kanye nokuwa komuntu ngamandla enkohliso yomhlubuki. UNkulunkulu akazange agcobe ukuthi isono sibekhona, kodwa wakubona kungakenzeki ubukhona baso, futhi wenza umhlinzeko wokuhlangabezana nalenhlekele eyesabekayo. Lwalulukhulu kangako uthando Lwakhe ngezwe, ukuba afunge ngokunikela iNdodana Yakhe okungukuphela kwayo, ‘ukuze noma ngubani okholwa kuYona angabhubhi, kepha abe nokuphila okuphakade.’ Johane 3:16.”—Ellen G. White, The Desire of Ages, p. 22.

**Imibuzo Yokuxoxisana**

`Eklasini, xoxisanani ngombuzo wokuthi ngabe uNkulunkulu nguYena yini ekugcineni onomthwalo ngemvelaphi kanye nobukhona besono emhlabeni wethu. Singafuna kanjani ukuphendula lesosimangalo na?`

`Isiphambano singena kanjani kuqondeni kwethu lonke udaba lobubi na? Kungani isiphambano kanye nokwenzeka kuso kumele kube ngumongo kwanoma yikuphi ukuqonda ngemvelaphi yesono na?`

`Ngemuva kwezinkulungwane eziningi zesono nokuhlupheka emhlabeni wethu, uSathane kumele manje abe useyayibona imiphumela emibi yokuhlubuka kwakhe. Kungani pho esaqhubeka nalokho kulwa noNkulunkulu na?`

`KuMathewu 5:43-48, uKristu ukhuluma ngothando lukaNkulunkulu olungenamibandela kubantu bonke njengesibonelo sakho konke ukuxhumana kwethu. Ungasibonakalisa kanjani lesisibonelo ngokusondele emndenini wakho nasebandleni na?`

`Umpostoli uPetro uyasixwayisa ngokuthi “uSathane uyahamabahamba njengebhubesi elibhodlayo, efuna angamgwinya” (1 Pet. 5:8, NKJV). Funda futhi abaseEfesu 6:10-20. Singawanqoba kanjani “amaqhinga kaSathane” (Efes. 6:11) na?`