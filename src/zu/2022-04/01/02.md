---
title:  Indalo, Isibonakaliso SoThando
date:  25/09/2022
---

Imvelo esimweni sayo samanje iqukethe umbiko ombaxambili ohlanganisa okuhle nokubi. Izimbali ze-rose zingakhiqiza izimbali ezinhle nezinamakha amahle kodwa zibe nameva abuhlungu. I-toucan (inyoni yaseMelika edla izithelo) ingasithathekisa ngobuhle bayo futhi isimangalise ngokuhlasela izidleke zezinye izinyoni futhi idle amaphuphu azo. Nabo njalo abantu, abakwazi ukuba mnene kulomzuzu, bayaba nolaka, nenzondo, kanye nalo udlame kolandelayo umzuzu. Akumangalisi ukuthi emzekelisweni kakolo kanye nokhula, izinceku zabuza umnini nsimu, “ ‘ “Mnumzane, awuzange yini utshale imbewu enhle Ensimini yakho na?” ’ ” (Matt. 13:27, NKJV) umnikazi waphendula, “ ‘ “Isitha sikwenzile lokhu” ’ ” (Matt. 13:28, NKJV). Ngokufanayo, uNkulunkulu wadala izwe Eliphelele, kodwa isitha salingcolisa ngembewu eyimfihlakalo yesono.

`Funda u-1 Johane 4:8, 16. Isiqiniseko sokuthi “uNkulunkulu uluthando” singasitshelani ngohlobo lwezenzo Zakhe zokudala na?`

Iqiniso lokuthi “uNkulunkulu uluthando” (1 Johane 4:8, 16, NKJV) lidlulisa okungenani imithelela emithathu. Owokuqala, uthando ngokwemvelo yalo alukwazi ukuba khona ngokuzivalela kulo kodwa kumele lubonakaliswe. (Wuthando olunjani olungabonakaliswa na?) Uthando lukaNkulunkulu lwabelana ngaphakathi kwiSithathu sobuNkulunkulu, kanye nangaphandle ebudlelwaneni Bakhe nezidalwa Zakhe zonke. Okwesibili, konke uNkulunkulu akwenzayo kuyisibonakaliso sothando Lwakhe olungenamibandela futhi olungaguquki. Lokhu kufaka imisebenzi Yakhe yokudala, izenzo Zakhe zokuhlenga, kanye nakho ukubonakaliswa kokwahlulela kokujezisa. Empeleni, “Uthando lukaNkulunkulu lubonakaliswe ekulungeni Kwakhe ngaphezu komusa Wakhe. Ukulunga kuyisisekelo sesihlalo Sakhe sobukhosi, futhi kuyisithelo sothando Lwakhe.”—Ellen G. White, The Desire of Ages, p. 762. Futhi okwesithathu, njengoba uNkulunkulu eluthando futhi konke akwenzayo kubonakalisa uthando Lwakhe, akakwazi ukuba ngumsunguli wesono, esingokumelene ngokuqondile nesimilo Sakhe.

Kodwa ngabe uNkulunkulu wayedingile yini ukudala izwe na? Ngokubuka ngokwengamela Kwakhe, othile angathi “Cha,” ngoba kwakuyisinqumo sentando Yakhe. Kodwa ngokubuka ngokothando Lwakhe, wayefuna izwe njengendlela yokubonakalisa uthando Lwakhe. Futhi kuyamangalisa ukuthi wadala ezinye izinhlobo zokuphilayo, njengesintu, esingenalo nje kuphela ikhono lokwabelana kanye nokubonakalisa uthando, hhayi kuphela ngakuNkulunkulu kepha nakwabanye, ngokunjalo. (buka futhi uMarko 12:30, 31).

`Buka umhlaba odaliwe. Kungaziphi izindlela obona ngazo kuwo izibonakaliso zothando lukaNkulunkulu, nakuba udlavazwe yisono na? Singafunda kanjani ukutomula izifundo zethemba kwizibonakaliso zothando lukaNkulunkulu ezembulwe Endalweni na?`