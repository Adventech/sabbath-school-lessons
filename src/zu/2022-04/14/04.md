---
title:  Ebukhoneni BukaNkulunkulu
date:  27/12/2022
---

IBhayibheli lithi uNkulunkulu “uhlala ekukhanyeni okungenakusondelwa kukho” (1 Tim. 6:16, NRSV), nokuthi “akekho oseke wabona uNkulunkulu” (Johane 1:18, 1 Johane 4:12, NRSV). Ngabe Lokhu kuchaza ukuthi abangcwele ezulwini ngeke bambona uNkulunkulu uBaba na? Akunjalo. Kusobala ukuthi ukungamboni uNkulunkulu kubhekiswa kubantu ngemuva Kokuwa, ngoba kuningi Ezibhalweni Ezingcwele okuveza ukuthi abangcwele bayombona Yena ezulwini.

`Funda uMathewu 5:8; 1 Johane 3:2, 3; neSambulo 22:3, 4. Zisitshelani lezizahluko mayelana nethuba eliphakeme kunawo onke lokubona uNkulunkulu na?`

Yena Johane lowo othe “akekho oseke wabona uNkulunkulu” (Johane 1:18, 1 Johane 4:12, NRSV) uyamemezela futhi ukuthi “siyombona Yena njengoba enjalo” (1 Johane 3:2, 3, NKJV) futhi “sibone ubuso Bakhe” (Samb. 22:3, 4, NKJV). Kungaba nempikiswano yokuthi ngabe lezizindimana zibhekise kuNkulunkulu uBaba noma kuKristu. Kodwa konke ukungabaza kuphelile ngokwenkulumo kaKristu, “ ‘Babusisiwe abanenhliziyo ehlanzekileyo, ngokuba bayakubona uNkulunkulu’ ” (Mat. 5:8, NKJV). Ewu ilungelo elingaka kwabahlengiweyo ukukhonza uNkulunkulu ethempelini Lakhe! Kepha ilungelo elikhulu kunawo onke kuyoba ngelokubona ubuso Bakhe.

“Abantu bakaNkulunkulu banelungelo lokuxoxisana ngokuvulelekile noBaba neNdodana. ‘Manje sibona esibukweni kalufifi.’ 1 Korinte 13:12. Sibona umfanekiso kaNkulunkulu uvela, njengasesibukweni, emisebenzini yemvelo kanye nasekwenzeni Kwakhe kubantu; kodwa ngalesosikhathi siyakumbona ubuso nobuso, kungekho sisitho phakathi kwethu esifiphazayo. Siyoma ebukhoneni Bakhe futhi sibone inkazimulo yobuso Bakhe.”—Ellen G. White, The Great Controversy, pp. 676, 677.

Qqaphela kwezinye izindimana zanamuhla ukuxhumana phakathi kokuhlanzeka nokubona uNkulunkulu. “ ‘Abahlanzekile enhliziyweni’ ” bayombona uNkulunkulu; lowo oyobona uNkulunkulu “uyazihlambulula, njengokuba Yena ehlambulukile” (1 Johane 3:3, NKJV). Okwembulwa yilezizindimana ngukuthi uNkulunkulu kumele enze umsebenzi kithina manje ukusisiza silungiselele izulu.

Nakuba, ekugcineni, ukufaneleka kwethu ezulwini kuqinisekile ngokufa KukaJesu, sizodlula ohlelweni lokuhlambululwa manje lapha oluyosisiza lusilungiselele ikhaya Lethu laphakade. Futhi kumongo walokhu kuhlanjululwa ngukulalela Izwi Lakhe.

`Funda u-1 Petro 1:22. Lombhalo usembulela kanjani ukuxhumana phakathi kokulalela nokuhlanjululwa na? Yini ngokulalela esihlambululayo thina na? Ngokuqondile, uPetro uthi ukulalela kwethu kuyobonakala kanjani na?`