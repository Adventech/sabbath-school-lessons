---
title:  Umcabango Obanzi
date:  30/12/2022
---

Funda u-Ellen G. White, “The Controversy Ended,” pp. 674–678, in The Great Controversy; “The Earth Made New,” pp. 133–145; “Heaven Is a School,” pp. 146–158; “It Will Not Be Long,” pp. 159–166; “Heaven Can Begin Now,” pp. 167–176; “The Music of Heaven,” pp. 177–184; “A Call for Us to Be There,” pp. 185–192, in Heaven.

“Isiphambano sikaKristu siyoba yisayensi kanye nengoma yabasindisweyo kulo lonke iphakade. KuKristu ekhazimulisiwe bayobona uKristu obethelwe. Ngeke kwakhohlakala ukuthi Yena omandla akhe adala futhi aphasa imihlaba engenakubalwa emikhathini ebanzi, Othandiwe kaNkulunkulu, iNkosi yasezulwini, Yena amakherubi kanye namaseraf acwebezelwa ejabulela ukumkhonza—wazehlisa Yena ukuze aphakamise umuntu owileyo; ukuthi wathwala icala nehlazo lesono, kanye nokusithela kobuso bukaYise, kwaze kwathi lonke usizi lomhlaba olahlekile lwephula inhliziyo Yakhe futhi lwathatha impilo Yakhe esiphambanweni saseKhalivari. Ukuthi uMenzi wayo yonke imihlaba, uMabeli weziphetho zonke, angabeka eceleni inkazimulo Yakhe futhi azihlazise ngenxa yokuthanda umuntu kuyovusa njalo ukumangala kanye nokhonzwa yizwe lonke.”—Ellen G. White, The Great Controversy, p. 651.

“Impikiswano enkulu isiphelile, isono nezoni Akusekho. Izwe lonke lihlanzekile. Umuzwa owodwa wokwazana nenjabulo ushaya kuyo yonke indalo. KuYena odale konke, kugeleza ukuphila nokukhanya nenjabulo, kuyo yonke imikhathi engenamkhawulo. Kusukela kwi-atom encane kunazo zonke kuye emhlabeni omkhulu kunayo yonke, okuzwayo nokungezwa, ebuhleni bako obungafiphele nentokozo epheleleyo, kumemezela ukuthi uNkulunkulu uluthando.”—Ellen G. White, The Great Controversy, p. 678.

**Imibuzo Yokuxoxisana**

`AmaKristu amaningi ezwe aphila izimpilo zawo sengathi lomhlaba uzoba khona ingunaphakade (Luka 12:16–21). Singayilinganisa kanjani imigomo yethu yasemhlabeni kanye nokusemqoka kwethu kwasezulwini na? Singazivikela kanjani kulokho uJesu asixwayisa ngakho kuLuka 12 na?`

`Uma izulu liqala lapha, yini okumele siyenze ukuguqula amakhaya ethu nezimpilo zethu zibe yizibonakaliso ezincane zezimiso zezulu na?`

`Gxila embuzweni obuzwe ekugcineni kwesifundo sangeSonto. Mqondo muni oqhuba ukungethembi kwalabo abangakholelwa ekuphileni okuphakade na? Ngesikhathi esifanayo, futhi, abanye balababantu babukeka bephila izimpilo “ezinentokozo,” nakuba bengabonisi Ithemba lekusasa. Ucabanga ukuthi bakwenza kanjani lokho na? Okungukuthi, bangabe bakucabangela kanjani ukuphila kwabo, nangokwaneliseka, ngaphandle kwesithembiso sokuthile ngale kwalokhu kuphila na?`