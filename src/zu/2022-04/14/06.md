---
title:  Igama Lakhe Emabunzini Abo
date:  29/12/2022
---

`Funda iSambulo 22:3-5. Singaqinisekiswa kanjani ngokuthi sizoba phakathi kwalabo igama likaNkulunkulu eliyolotshwa emabunzini abo na? Noma, singaqinisekiswa na?`

Emuva kokuhlubuka kukaLusifa nokuwa kuka-Adamu noEve, uNkulunkulu wayengazibhubhisa lezizoni ezimbili. Kepha, njengokubokalisa uthando olungenamibandela kwizidalwa Zakhe, uNkulunkulu wasungula icebo lomhawu lokusindisa bonke abamukela lokho Yena akunikezayo. Lokho kwaziwa “njengecebo losindiso,” okuthi, noma lalikhona nangaphambi koKudalwa komhlaba (Efes. 1:3, 4; 2 Tim. 1:9; Titu 1:2; Samb. 13:8), lethulwa okokuqala kubantu e-Edene, ngemuva nje Kokuwa. Laselembulwa kabanzi ngezimpawu zenkonzo yendawo engcwele yamaHeberu (Eksodusi 25). Futhi labonakaliswa ngokuphelele empilweni, ekufeni, nasekuvukeni KukaJesu (buka amaRoma 5).

Kumongo wecebo losindiso yisithembiso sokuphila okuphakade, okuncike ekufanelekeni KukaJesu, kubo bonke abamukela, ngokholo, isihlinzeko esikhulu esiphambanweni. Ngaphambi kwesiphambano, ngemuva kwesiphambano— usindiso belulokhu lungokukholwa, futhi hhayi ngemisebenzi, nakuba imisebenzi iyisibonakaliso sokusindiswa kwethu

`UPawule wabhala ngoAbrahama, owayephila kudala ngaphambi kokuza KukaKristu, njengesibonelo sokusindiswa ngokholo: “Ngokuba uma u-Abrahama walungisiswa ngemisebenzi, unakho ukuzibonga; kodwa phambi kukaNkulunkulu qha. Ngokuba umbhalo uthini na? ‘Kepha u-Abrahama wakholwa nguNkulunkulu, kwabalelwa ukuthi kungukulunga’ ” (Rom. 4:2, 3, NKJV). Zisisiza kanjani lezizindimana ukuqonda ukuthi ukusindiswa ngokukholwa kumayelana nani na?`

Ngalokho, singaba nesiqiniseko sosindiso uma simamukelile uJesu, sazinikela kuYena, futhi sabanga izithembiso Zakhe, kuhlangene nalezo zempilo entsha manje kuYena, futhi uma sincika ngokuphelele ekufanelekeni Kwakhe hhayi kokunye. UAbrahama wakholwa, futhi kwabalelwa kuYena njengokulunga; kusebenza kanjalo nakithina.

Lokhu, ke, yikona okuchazwa ngukuba Igama Lakhe lilotshiwe emabunzini ethu. Uma libhalwa khona manje futhi singasuki kuYena, Ngalokho liyobe lilotshiwe nasezulwini elisha nasemhlabeni omusha ngokunjalo.