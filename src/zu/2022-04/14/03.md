---
title:  Ethempelini LikaNkulunkulu
date:  26/12/2022
---

Abanye abantu bakhuluma ngezulu uqobo njengendawo engcwele kaNkulunkulu. Kodwa incwadi yeSambulo ibhekisa kwithmepeli ngqo phakathi kweJerusalema Elisha, lapho isihlalo sobukhosi sikaNkulunku kanye nolwandle lwesibuko kukhona (Samb. 4:2–6, Samb. 7:9–15, Samb. 15:5–8). Khona isixuku esikhulu sabangcwele abaphuma kuzo zonke izizwe, imindeni, abantu, nezilimi siyokhonza uNkulunkulu ingunaphakade (Samb. 7:9–17).

`QhathanisaiSambulo 7:9-15 neSambulo 21:3, 22. Singakuhlanganisa kanjani ukuchazwa kwesixuku esikhulu sabahlangiweyo bekhonza uNkulunkulu “ ‘emini nasebuku ethempelini Lakhe’ ” (Samb. 7:15, NKJV) nomusho wokuthi uJohane “akabonanga thempeli” eJerusalema Elisha (Samb. 21:22, NKJV) na?`

Indawo engcwele noma ithempeli lasezulwini njalo liyindawo kulo izidalwa zasezulwini ezikhonza kuyo uNkulunkulu. Kodwa ngokuqhamuka kwesono, lelothempeli laba futhi yindawo kulo okwakunikezwa usindiso kubantu. “Seyidlulile inkinga yesono, indawo engcwele yasezulwini iyophinda futhi ibuyele emsebenzini wayo wakuqala. KwiSambulo 21:22, uJohane Umambuli ubika ukuthi akabange esalibona ithempeli edolobheni, ngokuba iNkosi uNkulunkulu Somandla kanye neWundlu bayithempeli lalo. Kodwa ngabe lokho kuchaza ukuthi ayisekho indlu yeNkosi lapho izidalwa Zakhe zingeza zibe nobudlelwane obukhethekile kanye Naye na? Akunjalo neze!”—Richard M. Davidson, “The Sanctuary: ‘To Behold the Beauty of the Lord,’” in Artur Stele, ed., The Word: Searching, Living, Teaching, vol. 1 (Silver Spring, MD: Biblical Research Institute, 2015), p. 31.

Incwadi yeSambulo inaka ngokukhethekile Lowo okhonzwayo kanye nalabo abakhonza Yena. Lokhu kukhonza kwasezulwini kugxile kuNkulunkulu neWundlu (Samb. 5:13, Samb. 7:10). Njengokuvamile, njengalokhu kumele, uKristu ungumongo wokukhonza.

Abakhonzayo yilabo “ ‘abaphuma osizini olukhulu, bahlanza izingubo zabo, bazenza zaba mhlophe egazini leWundlu’ ” (Samb. 7:14, NIV). Bangubufakazi obuphilayo bamandla kaNkulunkulu okusindisa nokuguqula. Bahlabelela indumiso kuNkulunkulu Ngalokho ayikho nalokho abenzele kona.

`ISambulo 21:3 sithi: “ ‘Bheka, itabernakele* likaNkulunkulu likubantu; uyakuhlala nabo, babe ngabantu bakhe, yena uNkulunkulu abe nabo’ ” (NKJV). Lezizindimana zibonisa ezinye Izahluko eziningana (Jer. 32:38, Ezek. 37:27, Zech. 8:8, Heb. 8:10). Kuchaza ukuthini kithina manje, siselapha emhlabeni, ukuthi uNkulunkulu uyoba nguNkulunkulu wethu, futhi siyoba ngabantu Bakhe na? Siliphila kanjani leliqiniso elimangalisayo manje na?`