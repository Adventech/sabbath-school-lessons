---
title:  Akusekho Kufa Nazinyembezi
date:  28/12/2022
---

Imfundiso yokungafi komphefumulo, nokuhlupheka ingunaphakade esihogweni esivutha ingunaphakade, iphikisana nemfundiso yebhayibheli yokuthi ezulwini elisha nasemhlabeni omusha akusayikuba khona “ ‘kufa, nosizi, nokukhala’ ” (Samb. 21:4, NKJV). Uma imfundiso yesihogo esivutha ingunaphakade ibiyiqiniso, Ngalokho “ukufa kwesibili” bekungeke kwasiqeda isono nezoni ezweni kodwa bekuyobagcina esihogweni saphakade sosizi nokukhala. Ngaphezu kwalokho: kulokho izwe lonke belingeke labuyiselwa ngokuphelele ekupheleleni kwalo kokuqala. Kodwa sibonge iNkosi ngokuthi iBhayibheli liveza isithombe esahlukile ngokuphelele!

`Funda uIsaya 25:8, Sambulo 7:17, neSambulo 21:4. Iyiphi induduzo nethemba lezizindimana ezingayiletha kithi phakathi kwezivivinyo nokuhlupheka kwalomhlaba wamanje na?`

Impilo ingaba lukhuni kakhulu, ingabi nabulungiswa, ikhohlakale. Abanye abantu, esibathanda kakhulu, bathathwa kithi ngesihluku nangokwanga okubandayo kokufa. Noma abanye abantu beza ngesinyenyela empilweni yethu, bebe imizwa yethu, bese behamba basishiye sengathi akukaze kwenzeke lutho. Kubi kakhulu ukukhashelwa ngothile ebesimthanda futhi simethemba.

Kunezikhathi lapho, ngenhliziyo eyaphukile, singazibuza ukuthi ngabe kusafanele ngiphile. Ngaphandle kosizi lwethu, nokho, uNkulunkulu ulokhu elangazelela ukwesula ezihlathini zethu izinyembezi eziningi. Kodwa ezinye zezinyembezi zethu ezisindayo ziyoqhubeka nokugeleza kuze kube yilolosuku lwenkazimulo ngenkathi ukufa, usizi, nokukhala kuyoyeka ukuba khona (Samb. 21:1–5).

Singathemba ukuthi ekwahluleleni kokugcina uNkulunkulu uyaphatha wonke umuntu ngamunye ngobulungiswa nangothando. Bonke abathandiweyo bethu abafela kuKristu bayovuswa kwabafileyo ukuba nathi kulo lonke iphakade. Labo abangakufanele ukuphila okuphakade ekugcineni abayikubakhona, bengadingekile ukuphila ezulwini “elingajabulisi” noma esihogweni esivutha ingunaphakade. Induduzo yethu enkulu kunazo zonke iqhamuka kubulungiswa uNkulunkulu aphatha ngabo wonke umuntu. Ngenkathi ukufa sekuqedwa nya, abasindisiweyo bayomemeza ngenjabulo, “ ‘Kuphi, wekufa, Ukunqoba kwakho na? Luphi, wekufa, udosi lwakho na?’ ” (1 Kor. 15:54, 55, NRSV).

INkosi yathembisa ukuthi ezulwini elisha nasemhlabeni omusha Yena ayezolidala, “ ‘izinto zakuqala aziyikukhunjulwa, zingene emqondweni’ ” (Isa. 65:17, NIV). Lokhu akuchazi ukuthi izulu liyoba yindawo yokuphelelwa ngamandla okukhumbula, kodwa ukuthi ingemuva ngeke laphazamisa injabulo yesikhathi eside yasezulwini.

`Ngubani ongakaze ezwe ukungabi nabulungiswa bokuphila kwabantu lapha na? Ikakhulu ngalezizikhathi ezimbi, singafunda kanjani ukuthemba, futhi kangangokuba kungenzeka, sijabule ekulungeni kukaNkulunkulu nothando na?`