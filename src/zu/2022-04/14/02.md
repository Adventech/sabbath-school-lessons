---
title:  Amazulu Amasha Nomhlaba Omusha
date:  25/12/2022
---

Kwabanye abalandeli bokucabanga kwamaGriki, umqondo wokuthi okuthile kuyaphatheka kuchaza ukuthi kubi. Yingakho kubona akukholakali ukuthi kunezulu langempela elinabantu bangempela elizayo. Kulokhu kucabanga, ukuze kube yizulu futhi kube kuhle, kumele kube yinto yezikamoya nje kuphela ingabi nazo izici ezitholakala kulomhlaba ophathekayo lapha. Uma okuthile kuyinto, ngokusho kwabo, akukwazi ukuba ngezikamoya; futhi ukuthi kungezikamoya, akukwazi ukuba yinto. Ngokuphikisayo, iBhayibheli likhuluma ngezulu ngamazwi abambekayo kodwa ngaphandle kwemikhawulo ebekwa ngubukhona besono.

`Funda uIsaya 65:17–25; Isaya 66:22, 23; 2 Petro 3:13; neSambulo 21:1–5. Yimuphi umbiko omkhulu walezizahluko na?`

Incwadi kaIsaya inikeza ukhasha oluthathekisayo ngokuthi umhlaba wawuzoba njani uma uIsrayeli njengesizwe wayehlale ngokwethembeka esivumelwaneni sabo noNkulunkulu (Isa. 65:17–25; Isa. 66:22, 23; qhathanisa noDuteronomi 28). Indawo yonke nakho konke okuphila kuyo kwakuyokhula kakhulu kubheke ohlelweni lokuqala lukaNkulunkulu, okungukuthi, ngaphambi kokungena kwesono.

Nokho, lelocebo alizange lifezeke njengolulindelekile. Kwasekusungulwa icebo elisha, kodwa manje nebandla, elalinamaJuda nabeZizwe bazo zonke izizwe (Mat. 28:18-20, 1 Pet. 2:9). Iziprofetho zikaIsaya, Ngalokho, kumele zifundwe kabusha ngokubhekiswe ebandleni (2 Pet. 3:13, Samb. 21:1–5).

“EBhayibhelini ifa labasindisiweyo libizwa ‘ngezwe.’ AmaHeberu 11:14-16. Khona Umalusi wasezulwini uholela umhlambi Wakhe emithonjeni yamanzi aphilayo. Umuthi wokuphila uthela izithelo zawo nyanga zonke, futhi amaqabunga alowo muthi angowokusetshenziswa yizizwe. Kunemifudlana egeleza njalo, icwebile njengekristali, futhi eceleni kwayo imithi edengezelayo iphosa amathunzi ayo phezu kwezindlela ezilungiselelwa abahlengiwe beNkosi. Khona amathafa avulekile akhuphukela emagqumeni obuhle, futhi izintaba zikaNkulunkulu ziveza iziqongo zazo eziphakeme. Kulawomathafa anokuthula, eceleni kwaleyomifudlana, abantu bakaNkulunkulu, okukade beyizihambi nabadwanguzi, bayothola ikhaya.”—Ellen G. White, The Great Controversy, p. 675.

`Ababhali abaningi, bengenalo Ithemba lengunaphakade njengalokhu lethulwe Ezibhalweni Ezingcwele, balilele ubuze bokubakhona kwabantu. Nakuba besephutheni ngekusasa, Kungani kulukhuni ukuphikisana nephuzu labo ngobuze bempilo ngaphandle kwethemba lekusasa na? Woza nempendulo yakho eklasini.`