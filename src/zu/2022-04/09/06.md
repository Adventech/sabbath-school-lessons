---
title:  Imiphefumulo Ngaphansi KweAltare
date:  24/11/2022
---

`Funda iSambulo 6:9-11. “Imiphefumulo” yamafela-nkolo afileyo ikhala kanjani “ngaphansi kwealtare na?`

Ukuvulwa kophawu lwesihlanu lwesikhathi sokugcina kwembula umbono ongajwayelekile. Imiphefumulo yamafela-nkolo yabonakala ngokungathekisa “ngaphansi kwealtare” ikhala kuNkulunkulu ngempindiselo (Samb. 6:9-11). Abanye abaphawuli bancikela ngasekukhombeni leli “altare” liyi-altare lempepho okukhulunywa ngalo ophawini lwesikhombisa (Samb. 8:1-6). Kodwa ukubhekisa “egazini” (kunokuba kwi “mpepho”) kwiSambulo 6:9-11 kusiholela ekutheni sibone lapha ukubhekisa kwialtare lomnikelo oshisiwe, lapho igazi lemihlatshelo lalichithwa khona (Lev. 4:18, 30, 34). Njengalokho igazi lemihlatshelo lalivama ukuchelwa lizungeze ialtare, kanjalo negaza lamafela-nkolo ngokulinganisa lalichithwe kwialtare likaNkulunkulu ngenkathi, ngokuthemba ezwini likaNkulunkulu nasebufakazini bukaJesu (Samb. 6:9, buka futhi Samb. 12:17, Samb. 14:12), balahlekelwa ngukuphila kwabo.

“Imiphefumulo” engaphansi kwealtare iwuphawu. Ngokuyithatha ngenjekhona ngempela, othile kuyomele aphethe ngelithi amafela-nkolo awathokozile ngokuphelele ezulwini, ngoba asakhalela impindiselo. Lokhu akuzwakali sengathi bathokozele umvuzo wosindiso. Ukulangazelela impindiselo kungakwenza uphatheke kabi. Kodwa nokufa kwakho, ngokunjalo na?

Futhi, kubalulekile ukukhumbula ukuthi uJohane wayenganikeziwe umbono wezulu njengoba linjalo. “Akukho mahhashi amhlophe, abomvu, amnyama, noma aphaphathekile lapho agitshelwe ngabantu bempi. UJesu akabonakali khona eyisimo sewundlu elinesilonda esophayo sommese. Izilo ezine azimele izidalwa zangempela ezinobulwane. . . . Ngokunjalo, akukho ‘miphefumulo’ elele ngaphansi kwealtare elithile ezulwini. Wonke lombono wawuyisethulo ngezimpawu nangemifanekiso.”— The SDA Bible Commentary, vol. 7, p. 778.

U-George E. Ladd, ongeyena um-Adventist (futhi ezwakala njengom-Adventist): “Kulokhu [Samb. 6:9-11], ialtare ngokusobala yilelo lomhlatshelo lapho igazi lomhlatshelo lalichithwa khona. Ukuthi uJohane wabona Imiphefumulo yamafelankolo ngaphansi kwealtare akuhlangene nesimo sabafileyo; kuyindlela esobala yokuveza ngesithombe iqiniso lokuthi babebulawe egameni likaNkulunkulu wabo.”—A Commentary on the Revelation of John (Grand Rapids, MI: Eerdmans, 1972), p. 103.

`Ngubani (ikakhulu kulabo ababeyizisulu zokungabiko kobulungiswa) ongakaze akhalele ubulungiswa, obungakenziwa na? Kungani kumele thina, ngokholo, sithembe ukuthi ekugcineni ubulungisiswa obungekho kulomhlaba nakuba kunjalo buyofika na? Iyiphi induduzo esingayithola kulesisithembiso esimangalisayo na?`