---
title:  Umcabango Obanzi
date:  25/11/2022
---

Funda u-Ellen G. White, “ ‘A Great Gulf Fixed,’ ” pp. 260–271, in Christ’s Object Lessons; “Calvary,” pp. 749–752, in The Desire of Ages; and “Teachers as Examples of Christian Integrity,” p. 504, in Fundamentals of Christian Education.

“Emfanekisweni wesicebi noLazaru, uKristu ubonisa ukuthi kulempilo abantu banquma isiphetho sabo saphakade. Ngesikhathi sokuvivinywa umusa kaNkulunkulu unikezwa wonke umphefumulo. Kepha uma abantu bechitha amathuba abo ngokuzijabulisa, bazisusa ngokwabo ekuphileni okuphakade. Akukho thuba abayolithola ngale kokuvivinywa. Ngokuzikhethela kwabo baqinise umsantsa ongaweleki phakathi kwabo noNkulunkulu wabo.”—Ellen G. White, Christ’s Object Lessons, p. 260.

“Ngesikhathi lawomaKristu okuqala edingiselwa ezintabeni nasehlane, ngenkathi eshiywa emihumeni ukuba afe yindlala, ngamakhaza, kanye nokunqamulezwa, ngenkathi ukubulawelwa inkolo kubukeka kuyiyona kuphela indlela yokuphuma osisizini lwabo, athokoza ngokuthi ayebalwe njengafanelekile ukuhluphekela uKristu owayebethelelwe wona. Isibonelo sawo esifanelekile siyoba yinduduzo kanye nesikhuthazo kubantu bakaNkulunkulu abazofika esikhathini sokuhlupheka esingakaze sibekhona.”—Ellen G. White, Testimonies for the Church, vol. 5, p. 213.

**Imbuzo Yokuxoxisana**

`Indlela yebhayibheli yokubuka ngokuphelele imvelo yesintu ingasisiza kanjani ukuqonda ezinye zezahluko esizifunde kuleliviki na?`

`Zindla ngomehluko phakathi kwenkolo engananazi yamafela-nkolo amaKristu kanye nenkolo ethambela isimo yesizukulwane samanje. Ngamanye amazwi, yiziphi izinto ezifanele ukufelwa na? Nakuba kunjalo, uma othile enombono wokuthi onke amaqiniso ancike kokuthile, noma ancike osikweni, pho singawafela ngasiphi isizathu na? Kusenjalo, yini esingayifunda kulabo abazimisele ukufela lokho esikholwa ngukuthi kungamanga na?`

`Gxila kabanzi kumfanekiso wesicebi noLazaru. Ngenkathi uJesu evuswa kwabafileyo, abaningi bakholwa kuYena. Kepha abaningi, benobufakazi obufanayo, abazanga bakholwe. Lokhu kusifundisani ngendlela izinhliziyo zabantu ezilukhuni ngayo eqinisweni na? Yini esingayenza ekuzivikeleni ekubeni lukhuni ngokufanayo na?`

`UJesu wakhuluma ngesikhathi lapho abafileyo beyophila khona: “ ‘abenze ukulunga baphumele ekuvukeni kokuphila, abenze okubi ekuvukeni kokulahlwa’ ” (Johane 5:29, NKJV). Lezizigameko ezimbili zehlukene ngeminyaka eyizinkulungwane, nakuba zizwakala sengathi zenzeka ngesikhathi esisodwa. Lokhu kungasisiza kanjani ukuqonda lokho uPawule akusho kwabaseFilipi 1:23 na?`