---
title:  Umzimba NjengeThempeli
date:  12/12/2022
---

Imfundiso embaxambili yomzimba ofayo onomphefumulo ogafi ivuse izimfundiso eziningana ngomzimba womuntu. Ngokwesibonelo, kwizazi zamaGriki asendulo, Umzimba womuntu wawuyijele lomphefumulo, owawukhululeka ekufeni. Ngokuvumelana nalomqondo wobuhedeni, amaKristu namuhla akholwa ukuthi Umzimba yindlu yesikhashana yomphefumulo ongafi, ozothi uhlanganiswe nomzimba ovukweni. Ngokumelene, abakhonza onkulunkulu abaningi benza Umzimba womuntu ube ngunkulunkulu. Kubona, zonke izinto zinguNkulunkulu futhi Umzimba womuntu uyingxenye yento eyodwa enguNkulunkulu ehlangene neyezwe lonke. Sizungezwe yizimfundiso eziningi ezishayisanayo kulesisihloko, kumele sime siqine kulokho okufundiswa yiBhayibheli mayelana nemvelo yomuntu.

`Funda u-1 Korinte 6:19, 20 no-1 Korinte 10:31. Ukuqonda ukuthi imizimba yethu “iyithempeli likaNkulunkulu” kanye ne “thempeli likaMoya oNgcwele” kungaba kanjani nethonya elifanele kwindlela esiphila ngayo na?`

Bobabili uAdamu noEva babedalwe ngomfanekiso kaNkulunkulu (Gen. 1:26, 27), owawubonakala hhayi kuphela esimilweni sabo kodwa futhi nasemizimbeni yabo. Ngenxa yokuthi lowomfanekiso wangcoliswa futhi wasithwa ngubukhona besono, umsebenzi wosindiso ngowokubuyisela abantu esimweni sabo sakuqala, kuhlangene nempilo yabo emzimbeni, ezingeni elibenza bafaneleke ukuba nesabelo emthini wokuphila.

Lokhu kubuyiselwa wuhlelo lwempilo yonke oluyophothulwa kuphela ekuzeni kwesibili kukaKristu, ngenkathi okubolayo kwembathiswa ukungaboli nokufayo kuba ngokungafiyo (1 Cor. 15:53, 54).

Umpostoli wabhalela umngani wakhe u-Gaius, “Sithandwa, kunakho konke ngikufisela ukuba ube nenhlanhla nokuphila, njengokuba umphefumulo wakho unenhlanhla” (3 Johane 1: 2, NRSV).

Uma sivuma ukuthi Umzimba womuntu uyinto engahlukani, nokuthi inkolo ifaka zonke izigaba zempilo yomuntu, ngalokho kumele siqikelele ukuthi impilo yemizimba yethu ingumsebenzi wenkolo futhi. Kumele siholwe yisimiso esiphefumulelwe, “noma nidla, noma niphuza, noma nenzani, konke kwenzeleni udumo lukaNkulunkulu” (1 Kor. 10:31, NKJV). Kodwa khumbula futhi ukuthi sisaphila emhlabeni lapho abantu abalungileyo bengenza konke okusemandleni abo kepha babhekane nemiphumela yemvelo yesono yomuntu kanye nendawo enesono. Ngalokho, kumele sithembele kuNkulunkulu futhi okusemandleni ethu, bese sishiyela kuNkulunkulu imiphumela.