---
title:  Ukulungela Ukuqhamuka Kwakhe
date:  15/12/2022
---

Siphila emhlabeni ophuthumayo onezidingo ezingezona ezemvelo kanye neziphazamisa eziheha amehlo. Uma singaqaphele, lezi zingathatha sonke isikhathi sethu futhi ziguqule okusemqoka kithi. Lokhu akukona nje okunye kukazwelonke lwethu lwe-cyaber; amaKristu esikhathini sonke, ngezinga elithile, amele aqaphe imizama kaSathane yokuwaphazamisa kulokho okusemqoka kulempilo.

Ngubani, uma engaqaphele, ongekho engozini yokungabheki kuJehovah futhi agxile ezintweni zomhlaba,izinto zenyama, izinto okuthi, ekugcineni, zingakwazi ukusanelisa, nokuthi, ekugcineni, zisiholele ekonakaleni kwezikamoya na?

`Funda u-2 Petro 3:14 no-1 Johane 3:1-3. Yimuphi umehluko owubona phakathi kokuzilungiselela Ukuza Kwesibili kanye nokulungela lesosigameko esikhulu na?`

Imvamisa umqondo wokulungiselela okuqhubekayo Kokuza Kwesibili uba yizaba zokuhlehlisa izinto. Lomqondo ungaholela kalula othile ukuba athambise okwesisebenzi esibi, “ ‘ “Inkosi yami ilibele” ’ ” (Mat. 24:48, NKJV).

`Funda iHubo 95:7, 8; Heberu 3:7, 8, 15; no Heberu 4:7. Zithini lezizindimana kithina ngokuba ngabalungile njengamanje na?`

NgokweBhayibheli, njalo isikhathi sosindiso “sinamuhla” futhi hhayi kusasa (buka iHub. 95:7, 8; Heb. 3:7, 8, 15; Heb. 4:7). Futhi ngaphezulu: ngaphandle kokuba Amava amakhulu enguquko enzeke, siyoqhubeka nokuba yilokho esiyiko njengamanje. Isikhathi ngokwaso asiguquli ongaguqukile. Kunalokho, ngaphandle kokuba othile aqhubeke nokukhula emuseni, futhi aphikelele phambili ngokholo, umkhuba uyokuba ngukuwa, ngukuba lukhuni, ukungakholwisisi, ngukunyundela ukulunga, nokungakholwa.

Ngalokhu kubukeka sengathi usuku ngalunye lwempilo yethu luyimpilo yethu encane. Ngalokho, ngomusa kaNkulunkulu, kumele sihlelele ikusasa kodwa siphile usuku ngalunye silungele ukubuya kukaJesu—ikakhulu ngoba, ngezinhlelo zempilo, namuhla kungase kube wusuku lwakho lokugcina.

`Wena, namuhla, ungakulungela kanjani ukubuya kukaJesu uma ebengabuya namuhla na? Xoxani ngempendulo yakho eklasini ngeSabatha.`