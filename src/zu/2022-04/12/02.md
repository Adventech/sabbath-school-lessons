---
title:  Isibonelo SikaJesu
date:  11/12/2022
---

`Funda uLuka 2:52. Yiziphi izigaba ezine zokukhula kukaJesu ezibalulwe kulendimana na?`

UJesu wayengumuntu ophelele, ukukhula Kwakhe kwakunazo zonke izigaba zokuphila komuntu. ngokukaLuka 2:52, “UJesu wakhula ekuhlakanipheni [emqondweni], nasekukhuleni [emzimbeni], nasemseni kuNkulunkulu [kwezikamoya] nakubantu [emphakathini]” (NIV). “Umqondo Wakhe wawusebenza futhi ubukhali, ezwela futhi ehlakaniphe ngaphezu kweminyaka Yakhe. Kepha isimilo Sakhe sasisihle ngokulinganayo. Amandla engqondo nomzimba akhula ngokuya ngokuya ngokuhambisana nemithetho yobuntwana. Njengomtwana, uJesu wabonisa ukuthandeka kwesimilo. Izandla Zakhe ezivumayo zazilungele njalo ukusiza abanye. Wabonakalisa ukubekezela okwakungephazinyiswe, futhi neqiniso elalingeke lalahla ubuqotho. Ngokwezimiso eqine njengedwala, impilo Yakhe yembula isizotha senhlonipho engenabugovu.”—Ellen G. White, The Desire of Ages, pp. 68, 69.

`Funda uMathewu 4:23. Ukusebenza kukaJesu okuzigaba zintathu—ukufundisa, ukushumayela, kanye nokuphulukisa—kungenziwa kanjani yithina ngendlela efanele namuhla na?`

Uma sibona ukuthi umuntu ungumuntu ohlangene ngokuphele futhi ongehlukaniswe, ngalokho asikwazi ukukhawulisa inkolo yethu kwizinto zikamoya kuphela, empeleni iqiniso lengamele ubuthina bonke, libhekene nempilo yonke, futhi liqukethe zonke izigaba zempilo yethu. Izigaba zethu zenyama kanye nezikamoya zihlangene ngokunamandla kangangokuba azikwazi ukwehlukaniswa. Futhi nakuba, njengezidalwa eziwileyo, singeke salingana ngendlela uJesu achazwa ngayo ngenhla, ngomusa kaNkulunkulu kumele siyilinganise, ngoba, ukubuyisela kumuntu umfanekiso kaMenzi wakhe, ukubuyisela kuye ukuphelela ayedalwe kukho, ukuthuthukisa ukukhula komzimba, ingqondo, nomphefumulo—lokho kungumsebenzi wosindiso. Yilokho uNkulunkulu afuna ukukwenza kubantu Bakhe njengengxenye yohlelo lokubalungiselela ukuba bamhlangabeze ekubuyeni Kwakhe.

`Ngokuziqhathanisa noJesu, kungabalula ukudikibala ngomehluko. Ukugxila Esiphambanweni nasekutheni sisho ukuthini ekusivikeleni ekudikibaleni ngalokho esikubona uma siziqhathanisa noJesu, kusisiza kanjani na?`