---
title:  Ingqondo KaKristu
date:  13/12/2022
---

Abanye abantu bakholwa ukuthi ngokushintsha indawo umuntu uyoguquka. Ngeqiniso, kumele sigweme izindawo kanye nezimo ezingasenza sibesengozini enkulu yokulingwa (Hub. 1:1, Zaga 5:1-8). Kodwa inkinga yethu ngesilingo nesono ingaxazululeka kuphela ngokuguqulwa kwezinhliziyo zethu (noma izingqondo). UKristu wathinta umongo walokhu ngenkathi ethi, “ ‘Ngokuba ngaphakathi enhliziyweni yabantu kuphuma imicabango emibi, nobufebe, nokweba, nokubulala, nokuphinga, nokufisa, nokushinga, nenkohliso, nokungabi nanhloni, neso elibi, nokuhlambalaza, nokuzidla, nobuwula’ ” (Marko 7:21, 22, NIV). Lokhu kuchaza ukuthi izingqondo zethu zidinga ukuguqulwa ukuze ukuziphatha kwethu kushintshe.

`Funda imibhalo elandelayo: 1 Korinte 2:16; Amahubo 24:3, 4; AmaRoma 12:2; Abasefilipi 4:8; nabaseKolose 3:2. Kuchaza ukuthini ukuba “nomqondo kaKristu” na?`

UJehovah wayethembisile ukuthi ngaphansi “ ‘kwesivumelwano esisha’ ” Yena wayezofaka umthetho Wakhe ezingqondweni zabantu Bakhe futhi awulobe ezinhliziyweni zabo (Jer. 31:31–33, qhathanisa no Heb. 8:8–10, Heb. 10:16). Akumangalisi, ke, ukuthi kwiNtshumayelo Entabeni, uKristu wandisa futhi wadephisa incazelo yemithetho kaNkulunkulu yaba sezingeni lemicabango nezinhloso (buka uMat. 5:17-48). Ngolokho, singazuza ukunqoba izilingo kuphela ngomusa kaNkulunkulu oguqulayo futhi, ezingeni lemicabango kanye nezinhloso, singabanga lesosithembiso ukuze siqede imicabanga yesono.

Kulokhu kuphila, nokho, noma ngabe sithembeke kangakanani, ngeke safinyelela ekubeni ngabangenasono ngokupheleleyo. Kodwa uma sikuKristu, sembathiswe ngokuphelele ngukulunga Kwakhe. Nakuba singapheleli, sithathwa njengabaphelele kuYena (Fil. 3:12–15). “Lapho sibamunye noKristu, siba nomqondo kaKristu. Ubumsulwa kanye nothando kubonakala esimilweni, ubumnene neqiniso kulawula impilo. Ukubukeka kobuso buyaguquka. UKristu ehlala emphefumulweni ufaka amandla enguquko, futhi ingaphandle lifakazele ukuthula nenjabulo okubusa ngaphakathi.”—Ellen G. White, Selected Messages, book 1, p. 337.

Kuphela ngokuzinikela kwansuku zonke, ukufa kukamina kwansuku zonke, ukuzimisela kwansuku zonke, ngokholo, ukulalela uJesu singakwazi ukuba naloluhlobo lwenguquko ezimpilweni zethu.

`Cabanga ukuthi impilo yakho ibingaba njani uma ubungakwazi nokuvimba imicabango yesono. Ibengehluka kanjani impilo yakho na? Iyiphi indlela okungaba iyona kuphela yokuthi Lokhu kube ngamava akho na?`