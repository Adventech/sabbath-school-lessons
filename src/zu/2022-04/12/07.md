---
title:  Umcabango Obanzi
date:  16/12/2022
---

Funda u-Ellen G. White, “Mind Cure,” pp. 241– 259, in The Ministry of Healing; “True and False Theories Contrasted,” pp. 7–16, in The Sanctified Life.

“Impikiswano enkulu isizofika esiphethweni. Wonke umbiko wenhlekelele olwandle nasemhlabeni ingubufakazi beqinso lokuthi ukuphela kwazo zonke izinto sekuseduzane. Izimpi namahebezi ezimpi kumemezela lokho. Ngabe kukhona umKrsitu onhliziyo yakhe ingashayi ngamandla Lapho elindela izigameko ezinkulu ezenzeka phambi kwethu na? INkosi iyeza. Siyazizwa izigi zikaNkulunkulu ozayo.”—Ellen G. White, Maranatha, p. 220.

“Phila impilo yokholo usuku ngalunye. Musa ukuba nexhala nokukhathazeka ngesikhathi senhlupheko, bese uba nesikhathi senhlupheko singakafiki. Ungalokhu ucabanga, ‘Ngiyesaba ngeke ngikwazi ukuma ngosuku olukhulu lokuvivinywa.’ Philela isikhathi samanje, salolusuku kuphela. Ikusasa akulona elakho. Namuhla kumele unqobe umina. Namuhla kumele uphile impilo yomkhuleko. Namuhla kumele ukholwe ukuthi uNkulunkulu uyakubusisa. Futhi Lapho uzuza ukunqoba ubummnyama kanye nokungakholwa, uyohlangabezana nezimfuno zeNkosi, futhi ube yisibusiso kulabo ophakathi kwabo.”—Ellen G. White, Signs of the Times, October 20, 1887.

“INkosi sekuseduze ize, futhi kumele silungele ukuhlangana Nayo ngokuthula. Masizimisele ukwenza konke okusemandleni ethu ukudlulisa ukukhanya kulabo esiphakathi kwabo. Akumele sidabuke, kodwa sijabule, futhi sigcine iNkosi uJesu njalo ephambi kwethu. . . . kumele silungele futhi silindele Ukuqhamuka Kwakhe. Oh, kuyoba kuhle kakhulu ukumbona Yena, futhi samukelwe njengabahlengiweyo Bakhe! Sesilinde isikhathi eside, kodwa ukholo lwethu akumele lubebuthakathaka. Uma sikwazi ukubona iNkosi ebuhleni Bayo, siyobusiswa ingunaphakade. Ngizwa sengathi ngingamemeza kakhulu, ‘Sibheke ekhaya.’ Sisondela esikhathini Lapho uKristu ezoza ngamandla nangenkazimulo enkulu, ukuzothatha abahlawulelwe Bakhe ebasa ekhaya labo laphakade.”—Ellen G. White, Heaven, pp. 165, 166.

**Imibuzo Yokuxoxisana**

`Umqondo ngomuntu—umzimba, umphefumulo, nomoya engokuphelele okungahlukani—ungasisiza kanjani ukuba siqonde kangcono ukwengamela konke kwenkolo nokubaluleka kwayo endleleni yethu yokuphila na?`

`Zonke izimvuselelo nezinguquko zangempela zigxila kuNkulunkulu hhayi ekuziphatheni kwabantu. Umfanekiso womFarisi noMthelisi (bheka uLuka 18:9–14) usiveza kanjani lesisimiso na?`

`Eklasini, xoxisanani ngempendulo yakho yombuzo wokugcina wangoLwesine. Ungazi kanjani ukuthi ulindele, futhi ungaba kanjani nesiqiniseko ngaphandle kokugabadela na?`