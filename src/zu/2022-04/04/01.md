---
title:  Ithemba LeTestamente Elidala
date:  15/10/2022
---

### Funda Lokhu Kuleliviki
Jobe 19:25–27; 1 Tim. 6:16; Hubo 49; Hubo 71; Isa. 26:14, 19; Daniyeli 12.

> <p>Indimana Yenkumbulo</p>
> “Ngokukholwa u-Abrahama evivinywa wanikela ngo-Isaka, yebo, yena owayamukele izithembiso, wanikela ngozelwe yedwa wakhe. . . . Wabuka iqiniso lokuthi uNkulunkulu unamandla okuvusa nakwabafileyo; ngokulinganisa wabuye wamthola futhi evela khona” (Heberu 11:17, 19, NRSV).

Ithemba LeTestamente Elidala lizinzile, hhayi emiqondweni yesiGriki yokungafi komphefumulo, kodwa emfundisweni yezibhalo yovuko lokugcina lwabafileyo. Kodwa umzimba womuntu ongaseko, washiswa waba ngumlotha noma wabhujiswa ngezinye izindlela, ungavuswa kanjani na? Ngabe othile ofileyo, mhlawumbe amakhulu-khulu eminyaka noma izinkulungwane zeminyaka, angabuye abenguyena futhi na?

Lemibuso isiholela ekuzindleni ngemfihakalo yempilo. Siyaphila futhi sijabulela impilo uNkulunkulu ngomusa asinikeza yona nsuku zonke. Nangale kokuqala ukuqonda imvelaphi yasezulwini yempilo, siyazi ukuthi ekuqaleni uNkulunkulu waletha ukuphila kokungaphili ngamandla Ezwi Lakhe (Gen. 1; Hub. 33:6, 9). Ngalokho, uma uNkulunkulu akwazi ukudala ukuphila emhlabeni ekuqaleni kokungekho (ngesi-Latini ex nihilo), kungani kumele singabaze ikhono Lakhe lokudala kabusha impilo yomuntu kanye nokubuyisela ubuyena basekuqaleni na?

Kuleliviki sizozindla ngendlela umqondo wovuko lokugcina olwavela ngayo ngezikhathi zeTestamente Elidala, sigxile ngokukhethekile kwizisho zikaJobe, AmaHubo athile, kanye nabaprofethi uIsaya noDaniyeli.

_*Funda isifundo saleliviki ukulungiselela iSabatha, October 22._