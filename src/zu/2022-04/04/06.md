---
title:  Labo Abalele Othulini
date:  20/10/2022
---

Njengoba sizobona, iTestamente Elisha likhuluma kabanzi ngovuko lwabafileyo; futhi, nanjengoba sesibonile, umqondo wovuko lwabafileyo uqhamuka kwiTestamente Elidala, ngokufanayo. Lababantu, ngezikhathi zeTestamente Elidala, babenethemba lovuko lukugcina esinalo nathi. U-Martha, ephila ngesikhathi sikaJesu, wayesenalo lelithemba (Johane 11:24). Akungatshazwa, nangalesosikhathi, amaJuda ayenolwazi oluthile ngovuko ezinsukwini zokugcina, nakuba kungebona bonke ababekholelwa kulo. (buka iZenzo 23:8.)

`Funda uDaniyeli 12.Themba lini lovuko esilithola lapha, emibhalweni yomprofethi omkhulu na?`

UDaniyeli 12 ubhekisa kuMikhayeli, “ ‘inkosana enkulu,’ ” ukuthi ingubani akunampikiswano engakanani. Ngoba kumbono ngamunye encwadini kaDaniyeli uphetha ngokubonakaliswa kukaKristu nombuso Wakhe, okufanayo kumele kube njalomayelana nalesisahluko. Encwadini kaDaniyeli sithola ukubhekisa Esidalweni esifanayo saseZulwini njenge “Nkosi yemikhosi” (Dan. 8:11, NKJV), “ ‘Inkosi yamakhosi’ ” (Dan. 8:25, NKJV), “ ‘uMesiya Inkosi’ ” (Dan. 9:25, NKJV), ekugcineni “uMikhayeli, inkosi enkulu”(Dan. 12:1, NASB). Ngalokho, kumele simbone uMikhayeli futhi enguKristu.

Izahluko zeTestamente Elidala esizibukile kuze kube manje (Job 19:25–27, Hub. 49:15, Hub. 71:20, Isa. 26:19) zonke zikhuluma ngovuko lwabantu abalungileyo. Kepha uDaniyeli 12 ukhuluma ngovuko lwabalungileyo kanye nababi. Ngenkathi uMikhayeli esukuma, “ ‘iningi labalele emhlabathini wothuli bayakuvuka, abanye bavukele ukuphila okuphakade, abanye ihlazo nokunengwa okuphakade’ ” (Dan. 12:2, NKJV).

Abaningi bayibuka Lendimana njengekhuluma ngovuko olukhethekileyo lwabantu abathile, bobabili abathembekileyo kanye nabangathembekile, ekubuyeni kukaKristu.

“Amathuna ayavulwa, futhi ‘iningi labalele emhlabathini wothuli ... bavuke, abanye bavukele ukuphila okuphakade, abanye ihlazo nokunengwa okuphakade.’ Daniel

12:2. Bonke abafele okholweni lwesigijimi sengelosi yesithathu bayaphuma ethuneni bekhazimulisiwe, ukuzwa isivumelwano sikaNkulunkulu sokuthula nalabo abagcine umthetho Wakhe. ‘Nalabo futhi abamgwazayo’ (Revelation 1:7), labo abamenza inhlekisa futhi bajivaza iminjunju yokufa kukaKristu, kanye nalabo abalwa ngesihluku bephikiswa iqiniso Lakhe kanye nabantu Bakhe, bayavuswa ukuba bambone Yena enkazimulweni Yakhe futhi babone nenhlonipho ebekwa phezu kwalabo abathembekile nabalalelayo.”—Ellen G. White, The Great Controversy, p. 637.