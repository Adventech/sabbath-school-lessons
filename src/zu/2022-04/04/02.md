---
title:  “Ngiyombona UNkulunkulu”
date:  16/10/2022
---

`Fuda uJobe 19:25-27 umqhathanise noJohane 1:18 kanye no 1 Thimothewu 6:16. Nini futhi ngaphansi kwasiphi izimo ayelindele “ukumbona uNkulunkulu” na?`

Impilo ayinabo ubulungiswa. Sikubona lokhu kakhulu ngenkathi “abalunguileyo” behlupheka kanti “abangalungile” bephumelela (buka iHub. 73:12–17, Mal. 3:14–18). Ngokwesibonelo, uJobe “wayemsulwa futhi eqotho” futhi “emesaba uNkulunkulu egwema nobubi” (Job 1:1, NKJV). Nakuba kunjalo, uNkulunkulu wavumela uSathane ukuba amhlukumeze ngezindlela eziningana Ezimbi. Enyameni, umzimba wakhe wahlaselwa yisifo esibuhlungu (Job 2:1-8). Kokuphathekayo, walahlekelwa yingxenye enkulu yemfuyo yakhe kanye nezimpahla (Job. 1:1317). Endlini yakhe, walahlekelwa yizinceku zakhe kanye nabantwana bakhe (Job 1:16, 18). Futhi ngokwemizwa, wayezungezwe ngabangani abambeka icala lokuba yisoni esingaguqukile esasifanelwe yilokho esasibhekene nako (Job 4:1–5:27, Job 8:1–22, Job 11:1–20, etc.). Nomkakhe waze wathi, “ ‘Usabambelele ebuqothweni bakho na? Thuka uNkulunkulu ufe!’ ” (Job 2:9, NKJV).

UJobe akazange abone ukuthi wayesebe ngumongo wempi enkulu phakathi kukaNkulunkulu noSathane. Ehlukunyezwe yilokho, uJobe wazisola ngokuzalwa kwakhe futhi wafisa engathi ngabe engazalwanga (Job 3:1–26). Kepha, ukwethembeka kwakhe okungenamibandela kuNkulunkulu kwethulwa kahle kumazwi, “ ‘Nakuba engibulala, kepha ngiyakumethemba Yena’ ” (Job 13:15, NKJV). Nalapho ebona sengathi wayesezofa, waziqinisekisa ngokuthi ukufa kwakungeke kwaba nezwi lokugcina. Ngokuqiniseka okukhulu washo ukuthi nakuba engafa, uMhlengi wakhe wayezothi ngelinye ilanga eme futhi yena, Jobe uqobo, wayezombona uNkulunkulu ngokwakhe (Job 19:25–27). “Lolu wukhasha olungephikiswe lovuko.”—The SDA Bible Commentary, vol. 3, p. 549.

Yithemba elimangalisayo phakathi kobubi obukhulu! Ekakwe ngukugula kanye nobuhlungu, ukuwa kwezomnotho, ukunengwa emphakathini, kanye neminjunju yemizwa, uJobe wayesakwazi ukulindela usuku lapho ayezovuka kwabafileyo futhi abone uMhlengi wakhe othandekayo. Empeleni, inkulumo kaJobe mayelana novuko yayigcwele isiqiniseko esifanayo okwathi eminyakeni eminingi elandelayo u-Martha asikhuluma kuJesu: “ ‘Ngiyazi ukuthi [uLazaru] uyakuvuka ekuvukeni ngosuku lokugcina’ ” (Johane 11:24, NKJV). UJobe, njengo-Martha, kwafuneka basibange lesisithembiso ngokholo, nakuba, ngokungafani noJobe, u-Martha wayezonikezwa ubufakazi obuqandula ikhanda ngokholo lwakhe.

`Singafunda kanjani ukwethemba uNkulunkulu naphakathi kwesihluku sempilo na?`