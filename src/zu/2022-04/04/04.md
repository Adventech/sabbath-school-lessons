---
title:  “Ezinzulwini Zomhlaba”
date:  18/10/2022
---

`Funda Ihubo 71. Umhlabeleli wayeqondeni uma ecela uNkulunkulu amphakamise “futhi ezinzulwini zomhlaba” (Hub. 71:20, NKJV) na?`

KwiHubo 49 sithole inkulumo ethintayo yethemba ovukweni, ngokuqhathaniswa nesiqiniseko samanga sesiwula esithembele kwingcebo yaso. KwiHubo 71, umhlabeleli ufuna ukuphepha kanye nethemba kuNkulunkulu ngenkathi ekakwe yizitha kanye nabambheca ngobubende abathi uNkulunkulu umlahlile (Hub. 71:10, 11).

Phakathi kokuhlupheka kwakhe, umhlabeleli uthola ukududuzeka kanye nokuqiniseka ekubuyekezeni indlela uNkulunkulu amnakekele ngayo ngaphambilini. Okokuqala, uvuma ukuthi uNkulunkulu wamvikela esazalwa futhi waze wamkhipha esibelethweni sikanina (Hub. 71:6). Abese evuma ukuthi uNkulunkulu wamfundisa kusukela ebusheni bakhe (Hub. 71:17).

Nesiqiniseko sokuthi uNkulunkulu wayeyidwala lakhe kanye nenqaba, umhlabeleli uyamncenga Yena, “Yiba kimi idwala lokuhlala, ukuze ngiye kulo njalonjalo” (Hub. 71:3, NKJV). “Ungangilahli esikhathini sobudala, ungangishiyi ekupheleni kwamandla ami” (Hub. 71:9, NKJV). “Nkulunkulu, ungabi kude nami; Nkulunkulu, phuthuma ungisize!” (Hub. 71:12, NKJV). Bese umhlabeleli ethayisela, “Wena owasizwisa izinhlupheko eziningi ezimbi, uyakubuye usiphilise, usikhuphule ezinzulwini zomhlaba” (Hub. 71:20, NKJV).

Isisho esithi “ezinzulwini zomhlaba” singaqondwa ngokunjalo njengesibhekise ekuvukeni okuzayo komhlabeleli. Kodwa ingqikithi ibonakala ihambisana nesingathekiso sencazelo yomhlabeleli sokhwantalala olujulile sengathi umhlaba wawumgwinya (qhathanisa neHub. 88:6 kanye neHub. 130:1). Ngalokho, singasho ukuthi “kuyinkulumo eyisingathekiso, kodwa esikisela ovukweni lwangempela.”— Andrews Study Bible note on Ps. 71:20.

Ekugcineni, okubalulekile ukuba sikubambe ngukuthi, nakunoma yisiphi isimo, uNkulunkulu ukhona, uyanaka, futhi ekugcineni, ithemba lethu alikho kulokhu kuphila kodwa ekupheleni okuzayo—ukuphila okuphakade esinako kuJesu ngemuva kovuko lwethu ekubuyeni Kwakhe.

`Sonke sesibe nazo izikhathi ezesabekayo zokudumala. Ukugxila ezindleleni uJehovah abe nawe kuzo ngaphambilini kungakusiza kanjani ukuba ukhuthazele ngokholo nangokwethemba ezikhathini lapho ebukeka ekude kakhulu na?`