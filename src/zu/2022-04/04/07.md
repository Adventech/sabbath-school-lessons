---
title:  Umcabango Obanzi
date:  21/10/2022
---

Funda u-Ellen G. White, “Visions of Future Glory,” pp. 722–733, in Prophets and Kings.

Isayensi yanamuhla ifundisa ukuthi konke okuphathekayo kuqukethe amaatom, kwawona akhiwe ngezinhlayiya ezincane ezimbili, ama-quark namalepton, okukholakala ukuthi ayizakhi zakho konke okukhona. Uma, nokho, kumongo wokuphathekayo kunama-qaurk nama-lepton, uNkulunkulu ongadalanga futhi wondla umhlaba kuphela ubengekwazi yini ukuhlela kabusha ama-quark nama-lepton uma kufika isikhathi sokuvusa thina na? Ejivaza Uvuko, u-Bertrand Russel ongakholwa wabuza ukuthi kwenzekani kulabo abadliwa ngamazimuzimu, ngoba imizimba yabo manje iyingxenye yamazimuzimu, futhi ngubani othola ini ngovuko na? Kodwa ke akesithi uJehovah umane athathe ama-quark nama-lepton, okuyizakhi zokugcina zokukhona, ekuthatha noma yikuphi, futhi ngokolwazi analo Yena ngathi ngamunye, asakhe kabusha ngalawo ma-quark nama-lepton? Akadingi imvelaphi yethu; noma yikuphi kosebenza. Noma, empeleni, angakhuluma kube khona ama-quark nama-lepton amasha bese eqhubeka lapho. Noma ngabe ukwenza kanjani, uNkulunkulu owadala izwe angasidala kabusha, okuyinto athembisa ukuyenza ovukweni lwabafileyo.

“Umniki-mpilo uyakubiza okwakhe akuthengile ovukweni lokuqala, futhi kuze kube yilelohora lokunqoba, lapho icilongo lokugcina likhala futhi iqulu elikhulu liphumele ekunqobeni kwaphakade, wonke ongcwele oleleyo uyogcinwa elondekile futhi evikeliwe njengetshe eliyigugu, elaziwa ngegama nguNkulunkulu. Ngamandla oMsindisi owahlala phakathi kubo ngenkathi besaphila futhi nangenxa yokuthi babenesabelo semvelo yezulu, bayavuswa kwabafileyo.”—Ellen G. White Comments, The SDA Bible Commentary, vol. 4, p. 1143.

**Imbuzo Yokuxoxisana**

`Kulinganiselwa ukuthi kunezigidigidi zezinkulungwa zemihlaba kanye nezinkanyezi. Futhi ezinye zalezizinkanyezi zinemihlaba eziyizungezayo, njengemihlaba ekwi-solar system yethu ezungeza ilanga. Manje, cabanga ngamandla  esabekayo kaNkulunkulu, ongadalanga nje kuphela zonke lezizinkanyezi, kodwa ozilondayo futhi ezazi ngamagama (Hub. 147:4). Nakuba leliqiniso elimangalisayo lingaqinisi ukuthi yena loNkulunkulu angakwazi noma angavusa abafileyo, lisivezela kanjani thina lamandla afanayo anawo Yena nokuthi kungani, ngempela, into efana novuko ibingeke yaba ngaphezu kwamandla Akhe na?`

`AmaHeberu 11 agqamisa ukuthembeka kanye nokulindela kwabaningi ababizwa “ngamaqhawe okholo” ezikhathini zasemandulo. Lesisahluko singakukhulisa kangakanani ukuqonda kwethu kwethemba laba abakwiTestamente Elidala ababenalo, nangaphambi kovuko lukaJesu na?`