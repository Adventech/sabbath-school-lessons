---
title:  “Abafileyo Benu Bayophila”
date:  19/10/2022
---

`Funda uIsaya 26:14 no 19. Yimuphi umehluko phakathi kwalabo abazofa ingunaphakade (Isa. 26:14; buka futhi uMal. 4:1) nalabo abayokwamukela ukuphila okuphakade (Isa. 26:19) na?`

Incwadi kaIsaya yethula umehluko omkhulu phakathi kobukhulu bukaNkulunkulu kanye nokuchoboka kwethu bantu (buka uIsaya 40). Nakuba sifana notshani obubunayo kanye nembali egqwalayo, izwi likaNkulunkulu lima ingunaphakade (Isa. 40:6-8). Ngaphandle kokuba yizoni kwethu, nokho, umusa kaNkulunkulu osindisayo ukhona kuwo wonke umuntu futhi usebenza nakwabezizwe abamukela isivumelwano Sakhe futhi bagcine iSabatha (Isaiah 56).

Encwadini kaIsaya, ithemba lovuko landisiwe kakhulu. Njengoba izinkomba zangaphambilini zovuko eBhayibhelini zazethulwe ngokokubona komuntu (Jobe 19:25-27, Hub. 49:15, Hub. 71:20), umprofethi uIsaya ukhuluma ngako njengokufaka yena kanye nomphakathi wamakholwa esivumelwano (Isa. 26:19).

UIsaya 26 uqhathanisa iziphetho ezibonakalayo zababi kanye nabalungileyo. Ngakolunye uhlangothi, ababi bayosala befile, bengazange bavuswe futhi, okungenani ngemuva “kokufa kwesibili” (Samb. 21:8). Bayobhujiswa ngokuphelele, futhi yonke inkumbulo yabo iyoshabalala ingunaphakade (Isa. 26:14). Lesisahluko sigqamisa imfundiso yokuthi akukho kusinda kwemiphefumulo noma imimoya esala iphila ngemuva kokufa. Ekhuluma ngokubhujiswa kokugcina kwababi, okuza kamuva, uJehovah wathi kwenye indawo ababi bayosha ngokuphelele, kungasali “ ‘mpande nagatsha’ ” (Mal. 4:1, NKJV).

Ngakolunye uhlangothi, abalungileyo befile bazovuswa ekufeni ukwamukela umvuzo wabo obusisiweyo. UIsaya 25 ugqamisa ukuthi uJehovah uNkulunkulu “uyakugwinya ukufa ingunaphakade” futhi “esule izinyambezi kubo bonke ubuso” (Isa. 25:8, NKJV). KuIsaya 26 sithola amazwi alandelayo: “Kepha abafileyo bakho bayakubuye baphile, izidumbu zabo zivuke. Phaphamani, nijabule nina enihlala othulini, ngokuba amazolo akho angamazolo okukhanya, nomhlaba uyakubakhipha abafileyo ” (Isa. 26:19, NKJV). Bonke abalungileyo abavusiwe bazoba nesabelo edilini lenjabulo uJehovah ayolilungisela bonke abantu (Isa. 25:6). Uvuko lokugcina luyohlanganisa bonke abalungileyo besikhathi sonke, kufaka nabathandiweyo bakho abafele kuKristu.

`Cabanga uma besingenalo ithemba, nasiqiniseko, nasizathu sokucabanga ngokuthi ukufa kwethu kuyisiphetho sakho konke ngathi. Kuthi futhi, okubi kakhulu, noma ngubani owayesazi abe ngohambile, futhi Kungekudala kube sengathi asikaze siphile nokuthi impilo yethu ayikaze isho utho. Lesisiphetho sehluke kanjani ethembeni esinalo na?`