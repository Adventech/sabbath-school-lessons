---
title:  Emandleni Eliba
date:  17/10/2022
---

`Funda Ihubo 49. Yini eyaholela umhlabeleli ukuba aqiniseke ngovuko lwakhe ekugcineni (Hub. 49:15) ngokuqhathaniswa nalabo abafa ngaphandle kwaleso siqinisekiso (Ps. 49:6–14) na?`

Ihubo 49 likhuluma ngeqholo lamanga leziwula “ezithembela kwingcebo yazo futhi ziqhoshe ngobuningi bengcebo yazo” (Hub. 49:6, NKJV), labo “abetha imihlaba ngamagama abo” (Hub. 49:11, NKJV), futhi bephilela ukuzibusisa kuphela (Hub. 49:18). Benza sengathi izindlu zabo kanye nodumo lwabo luyoba ngolwaphakade (Hub. 49:11, 17).

Kepha iziwula ziyakhohlwa ngukuthi ukuhlonishwa kwazo kuyashabalala futhi zifa njengezilwane (Hub. 49:12, NKJV). “Baqhutshelwa endaweni yabafileyo njengezimvu; ukufa kuyakubalusa; . . . isimo sabo siqedwe yindawo yabafileyo, bangabe besaba nandlu” (Hub. 49:14, NKJV).

Njengalokhu uJobe eshilo ngaphambilini, “ ‘Ngaphuma ngize esizalweni sikamame; ngiyakubuyela khona ngize’ ” (Job 1:21, NIV; 1 Tim. 6:7). Umhubi uveza ukuthi bobabili isiwula kanye nohlakaniphile bayafa, beshiya “ingcebo yabo kwabanye” (Hub. 49:10, NKJV).

Kodwa kunomehluko omkhulu phakathi kwabo. Kolunye uhlangothi yisiwula esifayo, nakuba sizama ukuthola isiqiniseko ezimpahleni zaso ezidlulayo. Ngokuqhathaniswa, ohlakaniphile uyabuka, ngale komlando wesintu kanye notilongo lethuna, umvuzo okhazimulayo uNkulunkulu ambekele wona (1 Pet. 1:4). Nalokho emqondweni, umhlabeleli wakwazi ukusho ngeqholo, “Kepha uNkulunkulu uyakuhlenga umphefumulo wami emandleni eliba, ngokuba uyakungamukela” (Hub. 49:15, NKJV).

Ngokuvumelana nethemba leTestamente Elidala, lesisisho asincomi ukuthi ngesikhathi sokufa kwakhe umoya womhlabeleli wawuzondizela ezulwini ngalesosikhathi. Umhlabeleli uthi nje wayengezukuba sethuneni ingunaphakade. Isikhathi sasizofika lapho uNkulunkulu ezomhlenga ekufeni futhi amthathe aye naye ezinkundleni zasezulwini.

Futhi, isiqiniseko sovuko oluzayo siyavezwa, siletha ithemba, isiqiniseko, kanye notho kulempilo yanamuhla. Ngalokho ke, ohlakaniphile uyokwamukela umvuzo omkhulu futhi nowaphakade kunalokho isiwula esikwaze ukuziqoqela kona ngesikhathi sempilo yaso emfushane.

`Yiziphi izindlela okwaze ngazo ukubona Ubuwula balabo abathembele engcebeni yabo nasempumelelweni na? Ukugcina amehlo akho esiphambanweni kungakuvikela kanjani ekuweleni ephutheni elifanayo na?`