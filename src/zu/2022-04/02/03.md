---
title:  Ukukhohliswa Yinyoka
date:  03/10/2022
---

`Funda uGenesisi 3:1-7. Iyiphi indlela yokunquma uEva ayisebenzisa ekukhetheni phakathi kweZwi likaNkulunkulu kanye nalelo lenyoka na?`

UGenesisi 3 ngesinye sezibonelo ezisobala kakhulu ngomqondo wesilingo. UNkulunkulu wayexwayise uAdamu noEva ngokuthi uma beke badla isithelo esinqatshelwe, babezokufa (Gen. 2:16, 17). Ethatha isimo senyoka, uSathane wasebenzisa amaqhinga amaningana angadinge mpendulo ukuholela uEva esonweni.

Okokuqala, wenza isikhuzo sikaNkulunkulu saba ngesivamile. wambuza, “ ‘Ngabe uNkulunkulu ushilo ngempela, “aniyukudla kunoma yimuphi umuthi wasensimini na?” ’ ” (Gen. 3:1, NASB). UEva waphikisa ngokuthi ukwenqaba kwakuqondiswe kuphela kulomuthi, ngoba uma bengadla kuwo noma bawuthinte, babeyofa.

Ngalokho, uSathane waphikisana nenkulumo kaNkulunkulu. Wagomela ngokuqondile, “ ‘Ngeke ufe!’ ” (Gen. 3:4, NASB).

Futhi ekugcineni, uSathane wabeka uNkulunkulu icala lokucindezela ulwazi olusemqoka kuye nomyeni wakhe. Umkhohlisi wathi, “ ‘Kepha uNkulunkulu uyazi ukuthi mhla nidla, kuyakuvuleka amehlo enu, nibe njengoNkulunkulu, nikwazi okuhle nokubi’ ” (Gen. 3:5, NASB).

Usikisiki lokwazi lukaEva lwamholela emhlabeni kaSathane wokulunjwa. Lapho waphoqeleka ukuba anqume phakathi kokthembeka emyalezweni okhuzayo kaNkulunkulu noma ahambisane nobuqili bukaSathane obuluthayo. Engabaza izwi likaNkulunkulu, wasebenzisa imizwa yakhe—ukucabanga kwakhe, lokho kokuzibonela ngosi—ukukhetha phakathi kwezisho ezimbili Eziphikisanayo.

Okokuqala, wabona ukuthi ngokokudla, “umuthi wawulengele ukudliwa.” Okwesibili, ngokokubonakala, wabona ukuthi “wawuthokozisa emehlweni.” Okwesithathu, ngokokuhlaziya ngengqondo, “umuthi uyathandeka ekwenzeni othile ahlakaniphe.” Ngalokho, emqondweni wakhe, nembala wayenezizathu ezinhle zokulalela amazwi enyoka futhi adle emuthini owawungavunyelewe. Ngeshwa, yilokho akwenza.

Abanye abantu babanga ngelithi lonke uhlobo lolwazi lubalulekile, uma nje sigcina “lokho okulungile” (1 Thess. 5:21, NASB). Kodwa amava ayingozi kuAdamu noEva Ensimini yaseEdene aveza ukuthi ulwazi, ngokwalo, lungaba yingozi. Kunezinye izinto okungcono singazazi.

`Lendaba isifundisani ngobulula bokucabangela kanye nokubonelela ukukhetha kwethu okuyisono na?`