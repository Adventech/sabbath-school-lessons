---
title:  Isithembiso Sokuqala SeVangeli
date:  06/10/2022
---

`Funda uGenesisi 3:15, 21. Themba lini isintu sonke esilithola kulezizindimana na?`

UGenesisi 3 uchaza inhlekele eyesabekayo Eyenzeka emhlabeni wonke ngemuva koKuwa. Konke kwaguquka, futhi uAdamu noEva babebona ukuqhathanisa phakathi kwalokho umhlaba owawukade uyiko nalokho owawusuyikho.

Kodwa phakathi kokuxakaniseka kanye nokuphela mandla kwabo, uNkulunkulu wabanikeza isiqiniseko samanje kanye nethemba lekusasa. Okokuqala, Yena waqalekisa inyoka ngezwi lethemba likaMesiya. wamemezela, “ ‘Ngizakubeka ubutha phakathi kwakho nowesifazane, naphakathi kwenzalo yakho nenzalo yakhe. Yona iyakuchoboza ikhanda lakho, wena uyakulimaza isithende sayo’ ” (Gen. 3:15, NKJV).

Igama elithi “ubutha” (Heb. ‘eybah) ligudla hhayi kuphela impikiswano yesikhathi eside phakathi kokulunga kanye nobubi, kodwa futhi ukunengwa yisono, okufakwe ngokomusa kaNkulunkulu emqondweni womuntu. Ngokwemvelo, siwe ngokuphelele (Efes. 2:1, 5) futhi “siyizigqila zesono” (Rom. 6:20, NKJV). Nakuba kunjalo, umusa uKristu awufaka kuwo wonke umuntu udala kithina ubutha ngakuSathane. Futhi yilobu “butha,” isipho sasezulwini kusukela eEdeni, obusenza samukele umusa Wakhe osindisayo. Ngaphandle kwalomusa oguqulayo kanye namandla avuselelayo, isintu besiyoqhubeka nokuthunjwa nguSathane, izinceku ezilindele ukwenza noma yini ayishoyo.

UJehovah wayesesebenzisa umhlatshelo wesilwane ukubonisa isithembiso SikaMesiya (buka uGen. 3:21). “Ngenkathi uAdamu, ngokwemiyalelo ekhethekile kaNkulunkulu, enza umhlatshelo wesono, kuyena kwakuyinto ebuhlungu kunazo zonke. Isandla sakhe kumele siphakame ukuthatha umphefumulo, okunguNkulunkulu kuphela ongawunikeza, futhi enze umnikelo wesono. Kwakungokokuqala kuye ukubona ukufa. Lapho ebuka umhlatshelo owophayo, ubhinyilika ezinhlungwini zokufa, kwakumele ebheke phambili ngokholo kwiNdodana kaNkulunkulu, eyayimelwe yilomhlatshelo, eyayizokufa njengomhlatshelo womuntu.”—Ellen G. White, The Story of Redemption, p. 50.

`Funda u-2 Korinte 5:21 no Heberu 9:28. Lezizindimana zisifundisani ngalokho okwembulwa kuqala eEdeni na?`

Bazi ukuthi ekugcineni bazofa (Gen. 3:19, 22-24), uAdamu noEva baphuma Ensimini yaseEdeni. Kodwa abazange bahambe benqunu noma begqoke izembozo zamaqabunga omkhiwane (Gen. 3:7). UNkulunkulu ngoKwakhe “wabenzela iziphuku,” futhi wabembathisa (Gen. 3:21, NKJV), uphawu lwesembathiso Sakhe sokulunga (buka u-Zech. 3:1–5, Luke 15:22). Ngalokho, nangalesosikhathi, kusukela ekuqaleni, eEdeni, ivangeli lembulelwa isintu.