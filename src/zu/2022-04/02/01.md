---
title:  Ukufa Emhlabeni Onesono
date:  01/10/2022
---

### Funda Lokhu kuleliviki
Gen. 2:16, 17; Gen. 3:1–7; Hub. 115:17; Johane 5:28, 29; Rom. 5:12; 2 Kor. 5:21.

> <p>Indimana Yekhanda</p>
> “Ngakho-ke njengalokho isono sangena ezweni ngamuntu munye, nangesono kwangena ukufa, ngokunjalo ukufa kwafikela abantu bonke, lokhu bonke bonile” (Roma 5:12, NKJV).

UKristu wayenguMenzeli weZulu Ngaye uNkulunkulu adala izulu nomhlaba (Johane 1:1-3, 10; Kol. 1:16; Heb. 1:2). Kepha lapha uNkulunkulu uBaba enikeza inhlonipho ekhethekile kuKristu futhi ememezela ukuthi bobabili babezodala lomhlaba, “ULusifa waba nomhawu kanye nomhobholo ngoJesu Kristu” (Ellen G. White, The Story of Redemption, p. 14) futhi wakha uzungu ngakuYena.

Esexoshiwe ezulwini, uSathane wanquma “ukushabalalisa injabulo kuAdamu noEva” emhlabeni futhi nalokho “adale usizi ezulwini.” Wacabanga ukuthi “uma ngandlela thile engabalutha [Adamu noEva] ekungalalelini, uNkulunkulu wayezokwenza icebo lokuthi bathethelelwe, bese yena nezingelosi zonke eziwileyo babezokwazi ukuba nendlela engcono yokwabelana ngomusa kaNkulunkulu.”— Ellen G. White, The Story of Redemption, p. 27. Ewazi onke amaqhinga kaSathane, uNkulunkulu waxwayisa uAdamu noEva ukuba bangazivuleli ukulingwa (Gen. 2:16, 17). Lokhu kusho ukuthi nangenkathi izwe lisaphelele futhi limsulwa, kwasekukhona imikhawulo esobala okwakumele isintu siyilalele.

Kuleliviki sizozindla ngokuwa kukaAdamu noEva, nangendlela isono nokufa okwengamela ngayo umhlaba wethu, futhi ngendlela uNkulunkulu atshala ngayo imbewu yethemba kwisintu khona le emuva eEdeni.

_*Funda isifundo saleliviki ukulungiselela iSabatha, Oktoba 8._