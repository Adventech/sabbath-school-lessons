---
title:  “Aniyikufa Nokufa”
date:  04/10/2022
---

`Funda uGenesisi 3:4. Kungaziphi izindlela ezahlukene lamanga aphindaphindwe ngazo ekuhambeni kweminyaka na?`

Enye yezindlela ezinamandla zokubonakaliswa kwalamanga ibonakala enkolweni evamile yokungafi komphefumulo. Lomqondo wawuyisisekelo sezinkolo eziningi kanye nezimfundiso emandulo. EGibhithe yasemandulo, yaqhuba imikhuba yokomisa kanye nokungcwaba ezakhiweni ezinkulu, njengalokhu zibonakala kuma-pyramid.

Lemfundiso futhi yaba ngenye yezinsika ekucabangeni kwamaGriki. Ngokwesibonelo, kwi-Republic of Plato, u-Socrates ubuza u-Glaucon: “Ngabe awazi yini ukuthi umphefumulo awufi futhi awushabalali na?” Kwi-Phaedo ka-Plato, u-Socrates abange ngelithi, “umphefumulo awufi futhi awushabalali, nokuthi imiphefumulo yethu empeleni iphila eHaydesi.” Lemiqondo yayizobumba okuningi kwisikompilo lasentshonalanga futhi nangale kobuKristu bamaPostoli. Kodwa zaziqhamuke kwasekuqaleni, khona Ensimini yaseEdeni, ngoSathane uqobo lwakhe.

Kumongo wesilingo saseEdeni, uSatahne waqinisekisa uEva, “ ‘Aniyukufa nakufa!’ ” (Gen. 3:4, NASB). Ngalesisigemelo, uSathane wabeka Izwi lakhe ngaphezulu kwelizwi likaNkulunkulu.

`Ngokuphikisana nokungafi komphefumulo, lezizindimana zifundisani, futhi zingasetshenziswa kanjani ukumelana nalamanga na? (Hub. 115:17; Johane 5:28, 29; Hub. 146:4; Mat. 10:28; 1 Kor. 15:51–58).`

Imfundiso kaSathane yokungafi komphefumulo ibelesele, nakuso lesisikhathi samanje. Izincwadi, ama-movie, izinhlelo ze-TV konke kuqhubekile nokuthuthukisa umqondo wokuthi, lapho sifa, sidlulela nje kwesinye isimo sokuphila. Kuyishwa ke nokho ukuthi lamanga amemezelwa kuma-pulpit amaningi AmaKristu, ngokufananyo. Nesayensi nayo ingenile. Kunesizinda e-United States esizama ukwakha i-technology yokuthi, ngokusho kwabo, ivumele abantu ukuba baxhumane nabafileyo, abakholwela ngukuthi basaphila njengama-PMP, ‘postmaterial persons.” Ngokusabalala kwalamanga, akumangalisi ukuthi lenkohliso izodlala indima ebalulekile kwizigameko zokugcina zomlando wesintu.

`Kungaziphi izindlela lamanga azibonakalise ngayo kwisikompilo lakho na? Kungani kumele sincike Ezwini likaNkulunkulu ngaphezu kwemizwa yethu na?`