---
title:  Imiphumela YeSono
date:  05/10/2022
---

`Ngokuka Genesisi 3:7-19 no Roma 5:12, yimiphi imiphumela emikhulu yesono na?`

Eluthwe yinkulumo enamandla yenyoka, uEva akazange ayicabange imiphumela ebanzi yalendlela ayeyithatha. Ngokwaso, isenzo sokudla emuthini onqatshelwe sasingesikhulu kunalokho esasikumele. Ngalesisenzo sokungalaleli, uEva wanqamula ukwethembeka kwakhe kuNkulunkulu wayeselandela uSathane.

UGenesisi 3 uchaza ukuwa kukaAdamu noEva kanye neminye imiphumela eyesabeka kunayo yonke. Ngokwemfundiso yezibhalo, bobabili benganyelwa yi-theophobia (ukwesaba uNkulunkulu) futhi bamcashela Yena (Gen. 3:8). Ngokokuhlaziya ngokwezenhlalakahle, baba namahloni futhi baqala ukumangalelana (Gen. 3:7, 9-13). Ngokwenyama, babezojuluka, bezwe ubuhlungu, futhi bagcine befile (Gen. 3:16-19). Kuthi ngokwe-ecology, umhlaba wawusubuna (Gen. 3:17, 18).

Insimu yaseEdene yayingaseyina indawo enhle nejabulisayo ukuba kuyo. “Lapho bebona ekubuneni kwembali nasekuweni kweqabunga izimpawu zokuqala zokubola, uAdamu nomlingani wakhe balila ngokujulile kunokuba abantu belila namuhla ngabafileyo babo. Ukufa kwezimbala ezithambile nezibuthakathaka nembala kwakubangela usizi; kepha lapho imithi emihle ilahla amaqabunga ayo, lombono waletha ngokusobala emqondweni iqiniso elinqala lokuthi ukufa kuyisabelo sakho konke okuphilayo.”—Ellen G. White, Patriarchs and Prophets, p. 62.

UAdamu noEva abazange bafe ngalesosikhathi, ngokomqondo wokufa, kodwa ngalolosuku bamukela isigwebo sabo sokufa. UJehovah watshela uAdamu, “ ‘Ngesithukuthuku sobuso bakho uyakudla isinkwa sakho, uze ubuyele emhlabathini, lokhu wathathwa kuwo; ngokuba ungumhlabathi, uyakuphenduka umhlabathi’ ” (Gen. 3:19, NKJV). Ukuwa kwaletha imiphumela eyesabekayo nembala kwisintu sonke. Umpostoli uPawule uchaza ngokuthi “njengalokho isono sangena ezweni ngamuntu munye, nangesono kwangena ukufa, ngokunjalo ukufa kwafikela abantu bonke, lokhu bonke bonile” (Rom. 5:12, NRSV).

Iqiniso elidabukisayo nelibuhlungu ngelokuthi njengalokhu isintu senzile esikhathini sonke, thina namuhla sihlupheka ngemiphumela yalokho okwenzeka eEdeni. Kumele sibonge kakhulu, ngokuthi ngenxa kaJesu kanye nesiphambano Sinethemba lokuphila okuphakade emhlabeni lapho isono singephinde sibekhona futhi.

`Lapho sizindla ngamava amabi kaEva, Zifundo zini esingazifunda kuwo mayelana nemiphumela yezenzo zethu zesono na?`