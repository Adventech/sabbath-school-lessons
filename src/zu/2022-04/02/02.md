---
title:  Izisho Ezilwisanayo
date:  02/10/2022
---

Umhlaba, njengalokhu waqhamuka kuJehovah, wawuphelele (Gen. 1:31). Ukufa kwakungamava ayengaziwa nguAdamu noEva. Ngokwalengqikithi, uNkulunkulu weza Ensimini yeseEdeni waxwayisa: “ ‘Ungadla kuyo yonke imithi yensimu ngokuthanda kwakho; kepha ungadli kuwo umuthi wokwazi okuhle nokubi, ngokuba mhla udla kuwo uyakufa nokufa’ ” (Gen. 2:16, 17, NRSV).

`UGenesisi 2:16, 17, uliveza kanjani iqiniso lentando ekhululekile ekupheleleni kweEdeni na? Okungukuthi, kungani uNkulunkulu kwadingeka ebaxwayisile uma bengezukwazi ukuzikhethela na?`

Ngemuva kokuba uNkulunkulu enikeze lesisxwayiso, uSathane wathatha isimo senyoka futhi wangena eEdeni. UEva wabonainyoka idla ngokujabula isithelo okungamele sidliwe ingafi. “Yena uqobo (uSathane) wayedlile kulesisithelo” (Ellen G. White, Patriarchs and Prophets, p. 54), futhi kwangenzeka lutho kuyena.

`Funda uGensisi 3:1-4. Uzibeka esimweni sikaEva, kungani lawomazwi ezwakala enesiqinisekiso na?`

Ngokubuka ngokucabanga kwesintu, impikiswano yenyoka yayizwakala inesiqiniseko kunezwi likaNkulunkulu. Okokuqala, babungekho ubufakazi emvelweni, kuze kube manje, bobukhona besono kanye nokufa. Okwesibili, inyoka empeleni yayidla isithelo okungamele sidliwe futhi isithakasela kakhuku. Ngalokho, kungani kumele uEva azikhuze ekwenzeni okufanayo na? Umyalelo kaNkulunkulu wawubukeka unemingcele kakhulu futhi ungenzi mqondo.

Ngeshwa, ekukhetheni phakathi kwezinkulumo Ezilwisanayo, uEva akanakanga izimiso ezintathu eziyisisekelo: (1) ukucabanga komuntu akuphephile ngasosonke isikhathi ekunqumeni izinto zikamoya; (2) Izwi likaNkulunkulu lingabonakala lingenzi mqondo kithina, kodwa ngasosonke isikhathi lilungile futhi lithembekile; futhi (3) kunezinto ezingezimbi ngokwazo, kodwa uNkulunkulu uzikhethile njengezivivinyo zokulalela.

Kumele sazi ukuthi amava kaEva Ensimini yaseEdeni awawona nje alesosikhathi kuphela. Nsuku zonke futhi kuyo yonke imizuzu kumele sikhethe phakathi kweZwi likaNkulunkulu (kwabaningi elingebe nadumela) kanye nezimfuno eziyengayo zempilo esizungezile. Ukukhetha kwethu kuyoba nemiphumela yangunaphakade.

`Yiziphi izindlela izimfundiso ezisobala zeBhayibheli eziphikisana ngazo ngezindlela zezwe na?`