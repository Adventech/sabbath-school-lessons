---
title:  Yena Wafela Thina
date:  29/10/2022
---

### Funda Lokhu Kuleliviki
Samb. 13:8; Mat. 17:22, 23; Mark 9:30– 32; Johane 19:1–30; Rom.6:23; 1 Kor. 1:18–24.

> <p>Indimana Yenkumbulo</p>
> “ ‘Njengokuba uMose waphakamisa inyoka ehlane, kanjalo iNdodana yomuntu imelwe ukuphakanyiswa, ukuba yilowo nalowo okholwa yiyo abe nokuphila okuphakade’ ” (Johane 3:14, 15, NKJV).

Sekuye kwathiwa ngeke sakwazi ukugwema ukufa kanye nentela. Akulona iqiniso Eliphelele lelo. Abantu bayayigwema intela, kodwa hhayi ukufa. Basenokukwazi ukuhlehlisa ukufa ngeminyaka embalwa, kodwa Kungekudala, ukufa kuyafika njalo. Futhi ngoba siyazi ukuthi abafileyo, bobabili abalungileyo nababi, bagcina endaweni yokuqala efanayo, ithemba lethu lovuko liyikho konke kithina. Njengalokhu uPawule asho, ngaphandle kwalelithemba, nalabo “futhi Abalele kuKristu bashabalele” (1 Kor. 15:18, NKJV), okuyinto engavamile ukuyisho uma labo “Abalele kuKristu” behla benyuka ezulwini ebukhoneni bukaNkulunkulu.

Ngalokho, ukuvuka kukaKristu kungumongo wokholo lwethu, ngoba ekuvukeni Kwakhe sinesiqiniseko sokuvuka kwethu. Kodwa ngaphambi kokuba uKristu avuswe kwabafilelyo, Yena, nembala, kwafuneka efile. Yingakho, phakathi kweminjunju yase-Gethsemane, elindele ukufa Kwakhe, wakhuleka: “ ‘Manje umphefumulo Wami ukhathazekile, futhi ngizothini na? “Baba, ngihlangule kulelihora” na? Kepha ngalenhloso ngifikile kulelihora.’ ” (Johane 12:27, NKJV). Futhi leyonhloso kwakungeyokufa.

Kuleliviki sizogxila ekufeni kukaKristu nokuthi kusho ukuthini kwisithembiso sokuphila okuphakade.

_*Funda isifundo saleliviki ukulungiselela iSabatha, November 5._