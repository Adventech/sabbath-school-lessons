---
title:  “Kuphelile!”
date:  01/11/2022
---

`Funda uJohane 19:1-30. Yimuphi umyalezo osemqoka kwinkulumo kaJesu, “ ‘Kuphelile’ ” na?`

Ekugcineni, izikhathi ezibucayi kuKristu, kwisintu, nakwizwe lonke zasezifikile. Ngeminjunju ejulile, walwisana namandla obumnyama. Kancane wahamba ebheke Ensimi yase-Gethsemane, ekuquleni amacala angenabo ubulungiswa, kanye nasekukhuphukeni intaba yaseKhalivari. Izingelosi Ezimbi zazizama ukumnqoba. UJesu esalenga esiphambanweni, abapristi abakhulu, ababhali, kanye nabadala bamjivazaYena bethi, “ ‘Yena wayesindisa abanye; Yena akakwazi ukuzisindisa. Uma eyiNkosi kaIsrayeli, makehle esiphambanweni manje, futhi siyomkholwa Yena’ ” (Mat. 27:42, NKJV).

Ngabe uKristu wayengehla esiphambanweni futhi azisindise Yena na? Yebo, wayenokukwenza kodwa wayengafuni ukukwenza lokho. Uthando Lwakhe olungenamibandela lwaso sonke isintu, kuhlangene nalabo ababemjivaza, alumvumelanga ukuba aphose ithawula. Empeleni, “abajivazi babephakathi kwalabo ayefela ukubasindisa; futhi wayengakwazi Ukwehla esiphambanweni azisindise Yena, ngoba wayebanjwe, hhayi yizipikili, kepha yintando Yakhe ukubasindisa.”— Alfred Plummer, An Exegetical Commentary on the Gospel According to S. Matthew (London: Elliot Stock, 1910), p. 397.

Lapha, ekuhluphekeni kukaKristu, uJesu wayenqoba umbuso kaSathane, nakuba kwakunguSathane owayehlongoze izigameko ezaholela esiphambanweni, kuhlangene nokukhashelwa nguJudasi (Johane 6:70; Johane 13:2, 27). “Ngendlela ethile, ngendlela uMvangeli angazami nokuyichaza, ukufa kukaJesu kuyisenzo sikaSathane kanye nesenzo lapho uJesu enqoba khona uSathane.”—George E. Ladd, A Theology of the New Testament, rev. ed. (Cambridge, UK; Lutterworth Press, 1994), p. 192.

Ekhala esiphambanweni, “ ‘Kuphelile’ ” (Johane 19:30), uKristu wayeqonde ukuthi kwakungebona ubuhlungu Bakhe obasebuphelile, kodwa ikakhulu ukuthi wayenqobile kwimpikiswano enkulu emlandweni noSathane kanye namandla akhe amabi. “Lonke izulu lanqoba ekunqobeni koMsindisi. USathane wayehluliwe, futhi azi ukuthi umbuso wakhe ulahlekile.”—Ellen G. White, The Desire of Ages, p. 758.

Kulukhuni ukubamba umehluko omangalisayo lapha: ekwehlisweni (phoxekeni) okuphelele kweNdodana kaNkulunkulu Yena wayenqobele thina kanye nezwe lonke, Ukunqoba okukhulu kunakho konke kanye nokuphakeme kunakho konke.

`Cabanga ngendlela isono esibi ngayo kangangokuba kwathatha ukufa kukaKristu ukusishwelezela. Leliqiniso kumele lisifundiseni ngobuze bemisebenzi yethu ekuzuzeni ukufaneleka phambi kukaNkulunkulu na? Yini esingayenza ukunezezela kulokho uKristu asesenzele kona na? Woza nempendulo yakho eklasini ngeSabatha.`