---
title:  Umcabango Obanzi
date:  04/11/2022
---

Funda u-Ellen G. White, “Gethsemane,” pp. 685–697; “Calvary,” pp. 741–758, in The Desire of Ages; “Repentance,” p. 27, in Steps to Christ.

“Ngabona ukuthi izulu lonke lithathekile ngosindiso lwethu; Singebe nandaba nalo na? Singaba budedengu, sengathi kuyinto encane ukuthi sisindisiwe noma cha na? Ngabe siyawudelela umhlatshelo owenzelwe thina na? Abanye bakwenzile lokhu. Badlale ngomusa onikiwe, futhi ukuhwaqabala kukaNkulunkulu Kuphezu kwabo. uMoya kaNkulunkulu ngeke waphathwa kabi njalo. Uyohamba uma uqhubeka nokuphwathwa kabi. Sekwenziwe konke uNkulunkulu ayengakwenza Ukusindisa abantu, uma bekhombisa ngezimpilo zabo ukuthi badelela umusa kaJesu onikelwe, ukufa kuyoba yisabelo sabo, futhi kuyobe kuthengwe ngenani eliphuzulu. Kuyoba ngukufa okwesabekayo; ngokuba kuyomele bezwe iminjunju uKristu ayizwa esiphambanweni ethengela bona usindiso abalwenqabile. Futhi bayobona ukuthi yini ebalahlekele—ukuphila okuphakade kanye nefa lokungafi. Umhlatshelo omkhulu owenziwe Ukusindisa imiphefumulo ukhombisa ukubaluleka kwayo. Lapho Umphefumulo oyigugu ulahleka kanye, ulahleka ingunaphakade.”—Ellen G. White, Testimonies for the Church, vol. 1, p. 124.

**Imibuzo Yokuxoxisana**

`AmaHeberu 10:4 athi, “Akunakwenzeka ukuba igazi lezinkunzi nelezimbuzi lisuse izono”(NIV). Pho, babesindiswa kanjani abantu ngezikhathi zeTestamente Elidala na? Isingathekiso se-credit card—esilisebenzisa ekukhokheni kodwa kamuva kumele ukhokhe isikweletu salo—singasisiza kanjani ukuqonda kangcono lesisihloko na?`

`Funda u-2 Korinte 5:18-21. Uma uKristu afela izono zomhlaba wonke, kungani kungebona bonke abayosindiswa na? Kungani ukuzikhethela kunendima ebucayi ekunqumeni ukuthi ngubani oyosindiswa yisiphambano nokuthi ngubani oyolahlwa nakuba kwenziwe umhlatshelo omkhulu ngenxa yabo na?`

`Yiziphi ezinye zezinto “ukuhlakanipha kwezwe” okuzifundisayo “ezingubuwula” kuNkulunkulu na? Uthini ngomqondo wokuthi konke ukwakhiwa kanye nobuhle bomhlaba kuyinto eyethuka yenzeka na? Noma ukuthi izwe laqubuka kokungekho na? Yiziphi ezinye izibonelo ongazicabanga na?`

`Cabanga ngombuzo wokugcina esifundweni sangoLwesibili. Yini ngesiphambano, kanye nokwenzeka lapho, okwenza umqondo wokusindiswa ngemisebenzi ubeyize, ubeyiphutha elikhulu, futhi uphikisane kakhulu necebo losindiso na?`