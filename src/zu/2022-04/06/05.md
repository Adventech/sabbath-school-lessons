---
title:  Wafela Thina
date:  02/11/2022
---

`Funda uJohane 3:14-18 nabaseRoma 6:23. Lezizindimana zisifundisani ngalokho okufezwe ngukufa kukaKristu ngathi na?`

Ngenkathi uJesu efika Emfuleni iJordani ukuzobhabhathizwa, uJohane Umbhabhathizi wababaza, “ ‘Bheka! iWundlu likaNkulunkulu elisusa isono sezwe!’ ” (Johane 1:29, NKJV). Lenkulumo yayivuma uKristu njengeWundlu likaNkulunkulu elifeza yonke imihlatshelo yeTestamente Elidala.

Kodwa imihlatshelo yezilwane yayingakwazi ukususa izono ngokwazo (Heb. 10:4). Yayinikeza intethelelo enemibandela encike ekusebenzeni komhlatshelo ozayo kaKristu esiphambanweni. “Uma sizivuma izono zethu, uthembekile, ulungile ukuba asithethelele izono, asihlambulule kukho konke ukungalungi” (1 John 1:9, NKJV).

`Funda uJohane 3:16, 17. Themba lini elikhulu esingalitomula kulezizindimana, ikakhulu uma unomuzwa ofanele wokuthi kumele ulahlwe yicala ngalokho okwenzile na?`

Cabanga ngokuthi kusho ukuthi konke lokhu. UJesu, yena owadala konke (Johane 1:1-3), wazinikelela thina ngamunye, ukuba ngumhlatshelo wezono, konke ukuze singalahlwa ngalokho okufanele silahlelwe kona. Lesi yisithembiso esikhulu sevangeli.

UJesu wamemezela ukuthi “ ‘UNkulunkulu walithanda kakhulu izwe kangangokuba wanikela ngeNdodana Yakhe okungukuphela kwayo’ ” ukufela thina (Johane 3:16, NRSV). Kepha Akumele sikhohlwe ngukuthi uKrsitu wazinikela ngokuthanda Kwakhe esikhundleni sethu (Heb. 9:14). U-Luther wabhekisa esiphambanweni njenge “altare kulo Yena [uKristu], eshiswa umlilo wothando olungenamkhawulo owawuvutha enhliziyweni Yakhe, wazinikela engumhlatshelo ophilayo nongcwele womzimba negazi Lakhe kuBaba ngokunxusela okuqinile, ngesililo esikhulu, kanye nezinyembezi ezishisayo nezinexhala (Heb. 5:7).”—Luther’s Works, vol. 13 (St. Louis, MO: Concordia Publishing House, 1956), p. 319. Kristu wafa kanye kuphela (Heb. 10:10) futhi kanye ingunaphakade (Heb. 10:12), ngokuba umhlatshelo Wakhe wanele ngokuphelele futhi awuphelelwa ngamandla.

Futhi kukhona okuningi: “Uma nje kwakungaba nomphefumulo owodwa owamukela ivangeli lomusa Wakhe, uKristu wayezosindisa lowo, akhethe impilo Yakhe yokukhandleka nokujivazwa kanye nokufa Kwakhe nokuhlazeka.”—Ellen G. White, The Ministry of Healing, p. 135.

`Funda futhi uJohane 3:16, ufake igama lakho endaweni ka “izwe.” Ungafunda kanjani, izikhathi zonke, ikakhulu ekulingweni ukuba wone, ukwenza lesisithembiso esimangalisayo sibe ngesakho na?`