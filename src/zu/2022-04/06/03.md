---
title:  Isanduleliso SeSiphambano
date:  31/10/2022
---

**Baphatheka kanjani abafundi ekubikezeleni kukaJesu ngokuhlupheka kanye nokufa Kwakhe, futhi ukuphatheka kwabo kumele kusifundiseni ngezingozi zokungaqondisisi Izibhalo na?**

`Mat. 16:21–23`

`Mat. 17:22, 23; Marko 9:30–32; Luka 9:44, 45`

`Luka 18:31–34`

UJesu wazalelwa ukufa, futhi waphilela ukufa. Sonke isinyathelo ayesithatha sasimsondeza eduzane Nomhlatshelo Wakhe omkhulu esiphambanweni saseKhalivari. Eqonda ngokuphelele inhloso Yakhe, akazange avumele noma ngubani nanoma yini ukuba imphazamise kuyo. Empeleni, “Impilo Yakhe yonke yayiyisanduleliso sokufa Kwakhe esiphambanweni.”—Ellen G. White, Fundamentals of Christian Education, p. 382.

Onyakeni wokugcina womsebenzi Wakhe emhlabeni, uJesu wakhuluma ngokusobala kakhulu kubafundi Bakhe ngokufa Kwakhe okuzayo. Kodwa babebonakala bengakwazi futhi bengazimisele ukwamukela iqiniso lezinkulumo Zakhe. Begcwele imiqondo yamanga ngendima kaMesiya, into yokugcina ababeyilindele kuYena, uJesu, ikakhulu njengoMesiya, ngukufa. Kafushane nje, imfundiso yabo yamanga yabaholela ebuhlungwini nasekuhluphekeni okwakungadingekile.

KuNikodemu, uJesu wayesememezele, “ ‘Njengokuba uMose waphakamisa inyoka ehlane, kanjalo iNdodana yomuntu imelwe ukuphakanyiswa, ukuba yilowo nalowo okholwa yiyo abe nokuphila okuphakade’ ” (Johane 3:14, 15, NKJV). Esese-Caesarea Philippi, uJesu watshela abafundi Bakhe ukuthi kwakumele “ ‘aye eJerusalema, ahlushwe ngokuningi ngamalunga nangabapristi abakhulu nababhali, abulawe, kepha avuswe ngosuku lwesithathu’ ” (Mat. 16:21, NKJV). Edlula isinyenyela eGalile (Marko 9:30–32) futhi nangesikhathi sohambo Lwakhe lokugcina eya eJerusalema (Luka 18:31–34), uJesu wakhuluma kubafundi Bakhe ngokufa nokuvuka Kwakhe. Ngoba kwakungeyona into ababefuna ukuyizwa, abazange balalele. Kulula nakithina ukuba senze okufanayo.

`Abantu, ikakhulu abantu abakhethekileyo, babenemiqondo yamanga mayelana nokuza kokuqala kukaMesiya. Yimiphi Eminye imiqondo yamanga ekhona mayelana nokuza kwesibili kukaJesu na?`