---
title:  Izimpethu Ezingafi na?
date:  27/11/2022
---

`Qhathanisa uMarko 9:42-48 no Isaya 66:24. Sisiqonda kanjani isisho “impethu yabo ayiyikufa” (Marko 9:48, NKJV) na?`

Abanye bahumusha ubunye bebizo “impethu” (Marko 9:48) njengokubhekise (ngokokucabangela) ekwehlukaneni komphefumulo noma umoya wababi okuthi, ngemuva kokufa, undizele esihogweni, lapho ungafi khona futhi uhlupheka ingunaphakade.

Kodwa lokhu kuhumusha akuvezi umqondo webhayibheli wokufa ungezwa lutho; futhi kuziba imvelaphi yeTestamente Elidala yalesisahluko. Empeleni, “ubunye ‘impethu’ busetshenziswa ngokuvamile bubhekise “kwizimpethu’—akuchazi impethu eyodwa. Kubhekisa kwizimpethu ezidla imizimba ebolayo.”—Robert G. Bratcher and Eugene A. Nida, A Translator’s Handbook on the Gospel of Mark (London: United Bibles Societies, 1961), p. 304.

KuMarko 9:48 uJesu ucaphuna uIsaya 66:24, ofundeka kanje “Bayakuphuma, babone izidumbu zabantu abaphambukile kimi, ngokuba impethu yabo ayiyikufa nomlilo wabo awuyikucima, babe yisinengiso kuyo yonke inyama” (NIV).

Lesisingathekiso sombono osabekayo siveza inkundla yempi nezitha zikaNkulunkulu zifile emhlabeni futhi zibhujiswa. Imizimba engaqedwa wumlilo idliwa yizimpethu, noma mhlawumbe kuqala izimpethu bese kulandela umlilo. Noma kanjani, akukho nakancane okubhekise ekutheni umphefumulo ubaleka ukubhujiswa komzimba futhi undizele esihogweni.

Kodwa kuthiwani “ngezimpethu” Ezingafi na? Ulimi lwesingathekiso kuIsaya 66:24 (ophindwe kuMarko 6:48) aluguquli ukuthi lezozimpethu azinakufa. (Izimpethu ezingenakufa na?). Isigcizelelo ngukuthi izimpethu aziyeki umsebenzi wazo wokubhubhisa zingawuqedanga. Ngamanye amazwi, ziqhubeka nokudla imizimba yababi ize lemizimba iphele. Ngokuqhathanisa, abantwana abathembekileyo bakaNkulunkulu bayohlala ngenjabulo “emazulwini amasha nasemhlabeni omusha” futhi bakhonza uNkulunkulu phambi Kwakhe (Isa. 66:22, 23; NIV). Naleziphetho ezimelene emqondweni, akumangalisi ukuthi uJesu wathi bekuyoba ngcono kakhulu kothile ukuba angene embusweni kaNkulunkulu engenalo Ilunga elibalulekile lomzimba wakhe—engenaso isandla, engenalo unyawo, nalo futhi iso—kunokuba abe nomzimba ophelele oyobhujiswa yizimpethu nangumlilo (Marko 9:42–48).

`Ekugcineni, sisindiswa ngokuphelele noma silahlwa ngokuphelele. Akukho ukuba phakathi nendawo. Singaba nokuphila okuphakade noma sibhekane nokubhujiswa kwaphakade. Yiziphi izinqumo okumele uzenzile namuhla na? Leliqiniso—ukuphila okuphakade noma ukubhubha okuphakade—kumele kuzithinte kanjani lezozinqumo na?`