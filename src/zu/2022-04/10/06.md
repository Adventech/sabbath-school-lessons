---
title:  Ukubuka NgokweBhayibheli
date:  01/12/2022
---

`Funda u-1 Johane 5:3-12. Kungani umpostoli uJohane ebeka umkhawulo “wokuphila okuphakade” kulabo abakuKristu kuphela na?`

Imfundiso yebhayibheli yokungafi komuntu okunemibandela—ngokwehluka kwimfundiso engeyona yebhayibheli yokungafi komphefumulo—yenziwa ibe sobala ku-1 Johane 5:11, 12. Ukubamba incazelo yalesisahluko esibalulekile, kumele sikhumbule ukuthi ngubuNkulunkulu kuphela “obungafi” (1 Tim. 6:15, 16, NKJV) futhi yibona kuphela obuyIsisusa sokuphila (Hub. 36:9, Kol. 1:15–17, Heb. 1:2).

Ngenkathi kungena isono emhlabeni ngokuwa kukaAdamu noEva (Genesisi 3), bona kanye naso sonke isizukulwane sabo (kuhlangene nathi) bangena phansi kwesiqalekiso sokufa ngokwenyama futhi salehlekelwa yisipho sokuphila okuphakade. Kodwa uNkulunkulu wethu onothando wasebenzisa icebo losindiso ukuba abantu bathole kabusha ukuphila okuphakade, ukuphila okwakumele kube ngokwabo kwasekuqaleni. Njengalokhu uPawule abhala: “njengalokho asikhetha Yena kuYena ngaphambi kokusekelwa komhlaba, ukuba sibengcwele futhi singabi nasici phambi Kwakhe othandweni” (Efes.1:4, NKJV).

Umpostoli uPawule uyachaza ukuthi “njengalokhu ngomuntu oyedwa [Adamu] isono sangena emhlabeni, nokufa ngesono,” kanjalo “ngoMuntu oyedwa, uJesu Kristu,” isipho somusa sokuphila okuphakade senziwa sabakhona kubo bonke abantu (Rom. 5:12–21, NKJV). UPawule lapha ubhekisa ngokusobala kuAdamu wangempela owafaka isono nokufa kulomhlaba. Ngeke othile enze umqondo nganoma yini eBhayibhelini ngaphandle kukaAdamu wangempela owathi, ngokuphambuka, waletha isono nokufa emhlabeni wethu.

Ngalokho, umpostoli uJohane uyathayisela, “UNkulunkulu wasinikeza ukuphila okuphakade, futhi Lokhu kuphila kukwiNdodana yakhe. Noma ngubani oneNdodana unokuphila; lowo ongenayo iNdodana kaNkulunkulu akanako ukuphila” (1 John 5:11, 12, NRSV).

Konke kuba sobala kangcono ngokwenkulumo kaJesu: “ ‘yilowo nalowo obona iNdodana, akholwe yiyo, abe nokuphila okuphakade; ngiyakumvusa mina ngomuhla wokuphela’ ” (Johane 6:40, NIV), futhi “ ‘Mina ngingukuvuka nokuphila; okholwa yimi, noma efa, wophila’ ” (John 11:25, NRSV).

Lokhu kuchaza ukuthi ukuphila okuphakade yisipho sikaNkulunkulu ngoKristu, esiqinisekiswa manje kodwa sithakaselwe ngokugcwele kuphela ngemuva kovuko lokugcina lwabalungileyo. Isiphetho silula kakhulu: uma ukuphila okuphakade kunikezwa kuphela labo abakuKristu, kusho ukuthi labo abangekho kuYena abanako ukuphila okuphakade (1 Johane 5:11, 12). Ngokwehlukile, imfundiso yokungafi komphefumulo inikeza ukuphila okuphakade—noma kuseparadesi noma esihogweni—kubo bonke abantu, nalabo abangekho kuKristu. Noma ngabe idume kangakanani lemfundiso, ayikho eBhayibhelini.