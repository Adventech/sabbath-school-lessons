---
title:  Imililo Yesihogo
date:  28/11/2022
---

Encwadini yakhe yabantwana osihloko sayo sithi, The Sight of Hell (Dublin: James Duffy, [1874], p. 24), umpristi weNgisi wamaKatolika u-John Furniss (18091865) ubonisa ukuhlupheka kwaphakade ngokusebenzisa ibhola lensimbi, elikhulu kunezulu nomhlaba. “Inyoni ifika kube kanye eminyakeni engu-hundred million [sic] ifike ithinte nje lelibhola elikhulu ngophaphe lwephiko layo.” Umbhali uthi ukusha kwezoni esihogweni kuqhubeka noma ibhola lensimbi selaguga laphela ngenxa yalokhu kuthintwa ngophaphe.

Okudabukisayo ngukuthi, iningi lamaProtestanti nanamuhla likholelwa kokufanayo ngabalahliwe.

`Funda uMalakhi 4:1 no Juda 7. Lezizahluko zingasisiza kanjani siqonde kangcono umqondo “womlilo waphakade” noma umqondo, njengalokhu uJesu awethula, wokuthi abalahliwe bayoba “semlilweni waphakade” (Matt. 18:8) noma “emlilweni ongeka wacishwa” na? (Mark 9:43, NKJV). `

Igama elithi “phakade” (Heb. ‘olam; Greek aion, aionios) liqukethe izincazalo ezahlukene, ngokwengqikithi yamananje. Ngokwesibonelo, uma lihambisana noNkulunkulu (Dut. 33:27, ”phakade”), leligama lisho ingunaphakade Lakhe. Kuthi uma libhekiswa kubantu (Eksod. 21:6, “njalonjalo”), leligama libhekise eminyakeni yokuphila kwakhe. Kuthi uma likhuluma ngomlilo (Mat. 18:8, Mat. 25:41, “phakade”), ligudla ukuthi umlilo ngeke ucime uze ushise ngokuphelele Lokhu okushiswayo. Lokhu kuchaza ukuthi “umlilo waphakade” uyoba phakade ngokuthi uyoshisa ababi ngokuphelele futhi ngokungaguqluleki, ungashiyi “ ‘nampande nagatsha’ ” (Mal. 4:1, NKJV).

Imfundiso yokujeziswa kwaphakade kwababi inemithelela enqala. Uma ababi bejeziswa ingunaphakade, ngalokho ububi abusoze baphela nya. Futhi, konke ukuphila kwabantu kusuka kuNkulunkulu (Dut. 32:39, Hub. 36:9), “ ‘ “ongathokozi ngokufa kwababi” ’ ” (Ezek. 33:11, NKJV). Kungani pho engaqhubeka nokunikeza ukuphila kwababi ukuba bahlupheke kwiminjunju engenamkhawulo na? Bekungeke kwenze umqondo kuYena ukuba abaqede bangabikhona na? Uma ababi bezojeziswa ‘ngokwemisebenzi yabo” (Samb. 20:12, NKJV), pho kungani umuntu ophile isikhathi esifushane ajeziswe ingunaphakade na?

Zonke izindimana zeBhayibheli ezibhekisa “emlilweni waphakade” kumele zibonwe njengezibhekisa “kwichibi lomlilo” ekupheleni kweminyaka eyinkulungwani yeSambulo 20 (buka isifundo 13). Ngalokho, akukho ebhayibhelini ukukhuluma ngesihogo esikhona manje esivutha njalo.

`Ingemihle injalo Imililo Yesihogo, iqiniso ngesihogo lembulani kithina ngothando lukaNkulunkulu, ikakhulu ngokwehlukile kumqondo wokuhlupheka kwaphakade na?`