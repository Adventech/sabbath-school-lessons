---
title:  Imililo Yesihogo
date:  26/11/2022
---

### Funda Lokhu Kuleliviki
Marko 9:42–48; Mal. 4:1; Juda 7; 1 Tim. 2:5; Zenzo 2:29, 34, 35; 1 Johane 5:3–12.

> <p>Indimana Yenkumbulo</p>
> “Vivinyani konke, nibambisise okuhle” (1 Theslonika 5:21. NKJV).

Imbongi eyiTaliyane u-Dante Alighieri (1265–1321) wabhala umsebenzi wakhe odumile, The Divine Comedy, mayelana nohambo oluqanjiwe lomphefumulo ngemuva kokufa. Umphefumulo wawuya emlilweni omkhulu (isihogo) emhlabeni; noma esihlanzweni, lapho umoya womuntu ungazihlanza khona futhi ufaneleke ukuba ungakhuphukela ezulwini; noma eparadesi, phambi kukaNkulunkulu ngoKwakhe.

Nakuba kuyinkondlo nje, eqanjiwe, izwi lika-Dante lagcina selinethonya elikhulu kwimfundiso yobuKristu, ikakhulu imfundiso yamaKatolika. Umcabango womphefumulo oya esihogweni, noma esihlanzweni, noma eparadesi uyisisekelo salelobandla. Iningi lamabandla amaProtestanti adla ngoludala nawo akholelwa ekungafini komphefumulo othi ekufeni ukhuphukele eparadesi noma wehlele esihogweni. Nembala, uma umphefumulo womuntu ungafi, kumele-ke uye endaweni ethile ngemuva kokufa komzimba. Ngokufishane, ukuqonda kwamanga ngemvelo yomuntu kuholele kulamaphutha amabi kakhulu emfundiso.

Kuleliviki sizobhekana nezinye zalezizimfundiso ezingekho ebhayibhelini, kanye nendlela ibhayibheli elibuka ngayo okwenzeka ngemuva kokufa.

_*Funda isifundo saleliviki ukulungiselela iSabatha, Desemba 3._