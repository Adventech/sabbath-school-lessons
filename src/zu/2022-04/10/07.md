---
title:  Umcabango Obanzi
date:  02/12/2022
---

Funda u-Ellen G. White, “The First Great Deception,” pp. 531–550; “Can Our Dead Speak to Us?” pp. 551-562, in The Great Controversy.

“Phezu kwamanga ayisisekelo sokungafi ngokwemvelo kumi imfundiso yokuphila ekufeni—imfundiso, njengeminjunju yaphakade, emelene neZibhalo, yamela nokucabanga, kanye nemizwa yethu yobuntu. Ngokwalenkolelo edumile, abasindisiweyo ezulwini bayabona okwenzeka emhlabeni futhi ikakhulu ngezimpilo zabangani ababashiye ngemuva. Kodwa kungaba kanjani yisisusa senjabulo kwabafileyo ukwazi izinhlupheko zabaphilayo, ukubona izono ezenziwa yizihlobo zabo, kanye nokubona bebhekene nalo lonke usizi, ukudumala, kanye nobuhlungu bempilo na? Ingakanani injabulo yasezulwini engajatshulelwa yilabo abazazela phezu kwabangani babo emhlabeni na? Futhi iyanenga kakhulu lenkolelo yokuthi lapho nje umphefumulo ushiya umzimba walowo ongaguqukile ube sewuya emalangabini esihogo! Kusejuleni kobuhlungu obukhulu labo ababona abangani babo beya ethuneni bengazilungiselelanga, bengena ephakadeni lokukhala nesono!!”—Ellen G. White, The Great Controversy, p. 545.

**Imibuzo Yokuxoxisana**

`Labo abaxoxisane namanye amaKristu mayelana nesimo sabafileyo kanye nemvelo Yesihogo, kusenokuba, bathole ukuqiniseka kanye nokuqina abantu abayikho enkolweni yabo, hhayi kuphela emqondweni wokuthi abasindisweyo baya ezulwini ngokushesha kodwa nabalahliweyo baseminjunjwini yaphakade Yesihogo. Ucabanga ukuthi kubangwa yini lokho na? Kungokunye, okuqondakala Ndlela thile, kubona ukufuna ukukholwa ukuthi abathandiwe babo abafileyo “baneNkosi” (nakuba, njengoba sesibonile, kusekhona udaba lokuphazamiseka okukhulu kubona uma bebona ukumoseka kwezinto lapha emhlabeni). Kodwa kungani kunokunamathela okuqinile kulomqondo osabisayo wokuthi abalahliweyo bashushiswa ingunaphakade esihogweni na? Leliqiniso lisifundisani ngamandla endlela yokwenza na? Xoxani eklasini.`

`Amabandla amaningi amaKristu ashumayela imfundisi engekho ebhayibhelini yokungafi komphefumulo kanye nezinye ezihambisana nayo. Yikuphi okunye okumele sikwenze njengebandla (ngaphezu kwalokho esesikwenza) ukumemezela emhlabeni indlela yokubuka ukufa nempilo ngale kokufa yebhayibheli na??`

`Nakuba inkondlo ka-Dante, The Divine Comedy, yayiyinganekwane nje, yaba nethonya ekuqiniseni izingqondo zabantu ezimfundisweni zamanga ngalokho okwenzeka “emphefumulweni” ngemuva kokufa. Zifundo zini esingazifunda ekubeni lula kokuba izimfundiso zangaphandle zingaba nethonya ezimfundisweni zobuKristu na? Yimiphi eminye imiqondo engeyona eyobuKristu enethonya ekucabangeni kwamaKristu nanamuhla, futhi singazivikela kanjani kuyo na?`