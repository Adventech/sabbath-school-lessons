---
title:  Umcabango Obanzi
date:  11/11/2022
---

Funda u-Ellen G. White, “In Joseph’s Tomb,” pp. 769–778; “The Lord Is Risen,” pp. 779-787; “Why Weepest Thou?”, pp. 788-794; The Walk to Emmaus, pp. 795-801; “Peace Be Unto You,” pp. 802-808; in The Desire of Ages.

Imizwa yanamuhla ayikholelwa ekuvukeni kukaJesu. Kodwa, ubufakazi bomlando buqine kangangokuba labo abangafuni ukwamukela iqiniso lokuvuka baphoqeleka ukuba bavume ukuthi abantu abaningi bakholwa ukuthi babebone uJesu ovukileyo. Ngalokho, iningi labakhulumela abaphikisana novuko kuyimizamo yokuchaza isizathu okungase kube yisona esenza bonke lababantu abehlukene ukuba bakholwe ukuthi babebone uKristu ovukileyo.

Abanye babange ngelithi bonke abafundi babona okungeko ngoJesu ovukileyo; abanye bathi uJesu wayengafile ngempela kodwa wayethathe isihlwathi wayesebuyela empilweni ngemuva kokuba ehliswe esiphambanweni, futhi lapho ebonakala kabusha, abalandeli Bakhe bacabanga ukuthi wayevuswe kwabafileyo. Futhi abanye bathe uJesu unewele okwathi abafundi balithatha ngokuthi linguKristu ovukileyo. Ngamanye amazwi, ubufakazi bomlando buqine kakhulu ngovuko lukaKristu kangangokuba lezi yizinkulumo ezisungulwa ngabantu ukuzama ukukuchitha. Novuko ngokwalo lubaluleke kangaka, Akumele simangale yilezizizathu eziningi ezinhle esizinikeziwe ukuba silukholwe.

“Izwi elakhala esiphambanweni, ‘Kuphelile,’ lezwakala kwabafileyo. Ladlula izindonga zamathuna, futhi labizela ovukweni abalele. Ngalokho, kuyobanjalo ngenkathi izwi likaKristu lizwakala ezulwini. Lelolizwi liyongena emathuneni futhi liqaqe amangcwaba, futhi abafele kuKristu bayovuka. Ekuvukeni koMsindisi amathuna ambalwa avuleka, kodwa ekuzeni Kwakhe kwesibili bonke abafileyo abayigugu bayolizwa izwi Lakhe, futhi bayophumela empilweni ekhazimulisiwe, nengunaphakade. Lawomandla avusa uKristu kwabafileyo ayophakamisa ibandla Lakhe, alikhazimulise lona Ngaye, ngaphezu kwabo bonke ababusi, ngaphezu kwawo onke amandla, ngaphezu kwalo lonke igama elikhona, hhayi kuphela kulomhlaba, kodwa emhlabeni ozayo.”—Ellen G. White, The Desire of Ages, p. 787.

**Imibuzo Yokuxoxisana**

`“ ‘Kuphelile’ ” (Johane 19:30) futhi “ ‘Uvukile Yena’ ” (Mat. 28:6, NKJV) yizisho ezimbili ezibaluleke kunazo zonke ezake zakhulunywa. Zivumelana kanjani phakathi komlando wosindiso na? Themba lini elikhulu elitholakala kulamazwi na?`

`Okokuqala abaholi bezenkolo bafuna abaqaphi ethuneni ukuvimbela abafundi ukuthi bebe umzimba kaJesu. Kamuva bakhokhela abaqaphi ukuba bathi abafundi bawebile umzimba kaJesu. Lendaba isiza kanjani ekwembuleni iqiniso lethuna likaKristu elingenalutho, futhi kungani lelothuna elingenalutho lisemqoka kakhulu kithina njengamaKristu na?`