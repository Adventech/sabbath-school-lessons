---
title:  Ukunqoba Ukufa KukaKristu
date:  05/11/2022
---

### Funda Lokhu Kuleliviki
Mat. 27:62–66; Johane 10:17, 18; Mat. 27:51–53; Johane 20:11–29; 1 Kor. 15:5–8.

> <p>Indimana Yenkumbulo</p>
> “Ngathi ukumbona, ngawa ngasezinyaweni zakhe njengofileyo; wayesebeka isandla sakhe sokunene phezu kwami, ethi, ‘Ungesabi; mina ngingowokuqala nowokugcina, ngingophilayo; ngangifile, bheka, sengingophilayo kuze kube phakade naphakade, futhi nginezihluthulelo zokufa nezeHayidese’” (Samb. 1:17, 18, NCV).

Kumongo wenkolo yobuKristu wuvuko lukaJesu. UPawule wenza leliphuzu elinamandla ngenkathi ebhala: “Ngokuba uma abafileyo bengavuswa, akavuswanga naye uKristu. Kepha uma uKristu engavuswanga, ukukholwa kwenu akusizi lutho, nisesezonweni zenu. Khona-ke nalabo asebalala bekuKristu babhubhile” (1 Kor. 15:16–18, NKJV). Sizokubuka kabanzi lokhu ngeviki elilandelayo.

Ngalokho, noma kungakanani ukugcizelela uPawule akubeka ekufeni kukaKristu, kanye nokubaluleka kwako—“Ngokuba nganquma ukuthi angiyikwazi lutho olunye phakathi kwenu, kuphela uJesu Kristu, lowo obethelwe esiphambanweni” (1 Kor. 2:2, NKJV)—akusisizi ngalutho ngempela ngaphandle kokuvuka Kwakhe. Kusemqoka kangako ukuvuka kukaJesu enkolweni yonke yobuKristu kanye necebo losindiso.

Kepha, kulukhuni ukuqonda isizathu sokuthi ukuvuka kukaKristu nokuhambisana nako ukuvuka kwethu kubaluleke kangaka uma, njengoba abaningi bekholwa, abafele kuKristu sebejabulela ubuhle bezulu njengalokhu “behambe bayokuba noJehovah.”

Beka konke lokhu eceleni, kuleliviki sizobuka ukuvuka kukaKristu kanye nabo bonke ubufakazi asinika bona ukuba sikukholwe.

_*Funda isifundo saleliviki ukulungiselela iSabatha, Novemba 12._