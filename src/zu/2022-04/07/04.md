---
title:  Iningi Lavuka Kanye Naye
date:  08/11/2022
---

> <p></p>
> “Bheka-ke, isihenqo sethempeli sadabuka kabili, kusukela phezulu kuze kufike phansi; umhlaba wazamazama, amadwala aqhekezeka; amathuna avuleka, imizimba eminingi yabangcwele ababelele yavuka; baphuma emathuneni emva kokuvuka kwakhe, bangena emzini ongcwele, babonakala kwabaningi” (Mat. 27:51–53, NKJV).

`Lombiko omangalisayo usifundisani mayelana nokuvuka kukaJesu nokuthi kwafezani na?`

Ukuzamazama komhlaba kwaphawula ukufa kukaJesu (Mat. 27:50, 51), okunye kwaphawula ukuvuka Kwakhe (Mat. 28:2). Ngomzuzu uJesu efa, “umhlaba wazamazama, amadwala aqhekezeka; amathuna avuleka, imizimba eminingi yabangcwele ababelele yavuka; baphuma emathuneni emva kokuvuka kwakhe, bangena emzini ongcwele, babonakala kwabaningi” (Mat. 27:51–53, NIV). Laba abangcwele bavuswa bengofakazi abakhazimulisiwe bokuvuka kukaKristu futhi njengezibonelo zalabo abayovuswa ovukweni lokugcina. Ngalokho, ngemuva nje kokuvuka kukaJesu, iningi lamaJuda lanikezwa ubufakazi obunamandla bokukholwa ovukweni Lwakhe futhi ngalokho bamamukele Yena njengoMsindisi wabo, okwenziwa ngabaningi, kuhlangene nabapristi abaningi (buka iZenzo 6:7).

“Ngesikhathi sokusebenza Kwakhe, uJesu wayevuse abafileyo. Wayevuse indodana yomfelokazi wase-Nain, kanye nendodakazi yombusi kanye noLazaru. Kodwa laba babengambathisiwe ukungafi. Ngemuva kokuba bevusiwe, babesenakho ukuba bafe. Kepha labo abaphuma ethuneni ekuvukeni kukaKristu bavuselwa ekuphileni okuphakade. Benyuka kanye Naye njengezindondo zokunqoba Kwakhe ukufa kanye nethuna. . . . Laba bangena edolobheni, futhi babonakala kwabaningi, bememezela, uKristu uvukile kwabafileyo, futhi thina sivuswe kanye Nanye. Ngalokho lashicilelwa ingunaphakade iqiniso lovuko.”—Ellen G. White, The Desire of Ages, p. 786.

Ngenkulumo yesintu, abapristi abakhulu kanye nabadala babenamalungelo amakhulu. Babenamandla kwezenkolo kwisizwe futhi bekwazi nokuvumisa abaphathi bamaRoma kanye nezixuku ukuba babasize kumaqhinga abo. Kodwa bakhohlwa ukuthi “ ‘ “oPhezukonke ubusa imibuso yabantu, ayinike amthandayo” ’ ” (Dan. 4:32, NASB). Amanga abo aphikiswa futhi achithwa ngukubakhona kwabangcwele abavusiwe.

`Nakuba izinto zingaba njani manje, kungani singathembela ekusinqobeleni kokugcina kukaNkulunkulu njengoba sisahlupheka kulomhlaba owileyo na?`