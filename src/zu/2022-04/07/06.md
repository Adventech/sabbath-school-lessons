---
title:  Ulibo Lokuqala Lwalabo Abafileyo
date:  10/11/2022
---

`Funda u-1 Korinte 15:20 (NRSV) ngokuhambisana noDuteronomi 26:1–11. Kungamuphi umqondo uPawule abhekisa kuKristu ovukileyo njengo “libo lokuqala lwabafileyo” na? `

Ukunikelwa “kolibo” kwakungumkhuba wasemandulo wabakwaIsrayeli wezolimo onokubaluleka okujulile kwezikamoya. Kwakungukuvuma uNkululunkulu okungcwele njengoMhlinzeki, owayephathise izinceku Zakhe umhlaba kuwo okwakukhula izitshalo futhi sezilungele ukuvunwa (buka uEksod. 23:19, Eksod. 34:26, Lev. 2:11–16, Dut. 26:1–11). Ulibo lwalukhomba ukuthi isivuno sasingaqali nje kuphela kepha lwalwembula nobuhle beziqhamo.

Ngokuka-Wayne Grudem, “ngokubiza uKristu ‘ulibo’ (Gr. aparchē), uPawule usebenzisa isingathekiso sezolimo Ukukhomba ukuthi sizofana noKristu. Njengalo ‘ulibo’ noma ukunambitha kokuqala kwesitshalo esivuthwayo kuveza ukuthi isivuno siyoba njani, kanjalo uKristu njengo ‘libo’ ubonisa ukuthi imizimba yethu yovuko iyoba njani ngenkathi, ‘esivunweni’ sokugcina sikaNkulunkulu, esivusa thina kwabafileyo futhi esiletha ebukhoneni Bakhe.”—Wayne Grudem, Systematic Theology (Grand Rapids, MI: Zondervan, 1994), p. 615.

Kuyasiza ukukhumbula ukuthi uJesu waphuma ethuneni nomzimba wesintu okhazimulisiwe, kodwa wayesathwele izibazi zokubethelwa Kwakhe (Johane 20:20, 27). Ngabe lokhu kusho ukuthi abantwana bakaNkulunkulu abavusisweyo nabo bayothwala izimpawu zokuhlupheka kwabo na? Odabeni lukaPawule, ngabe uyoqhubeka nokuthwala emzimbeni wakhe okhazimulisiwe “iva enyameni” (2 Kor. 12:7, NKJV) kanye “nezibazi zeNkosi uJesu” (Gal. 6:17, NKJV) na?

Kuze kube sekufeni kwakhe, uPawule “wayezoqhubeka nokuthwala emzimbeni wakhe izibazi zenkazimulo kaKristu, emehlweni akhe, ayevalwe yinkazimulo yasezulwini [bona iZenzo 9:1–9].”—Ellen G. White, The Story of Redemption, p. 275. Kepha lokhu akusho ukuthi yena noma nabanye abasindisiwe bayovuswa nezibazi zokuhlupheka kwabo (qhathanisa no 1 Kor. 15:50-54). Odabeni lukaKrsitu, “izibazi zalenkohlakalo uyozithwala ingunaphakade. Sonke isibazi sezipikili siyoxoxa indaba yosindiso olumangalasayo lomuntu kanye nenani elikhulu athengwa ngalo.”—Ellen G. White, Early Writings, p. 179. Izibazi Zakhe yizona eziqinisekisa ukuthi ezethu ziyosuswa ingunaphakade.

`UKristu uyozithwala ingunaphakade izibazi zokubethelwa Kwakhe. Lokhu kwembulani mayelana nothando lukaNkulunkulu ngathi nokuthi kwambizani ukuba asindise thina na? Lokhu kukubonisa kanjani, futhi, ukuzinikela okukhulu kobuNkulunkulu ekusindiseni thina na?`