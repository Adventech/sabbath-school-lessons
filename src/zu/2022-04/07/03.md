---
title:  “Uvukile!”
date:  07/11/2022
---

Ukunqoba kukaKristu uSathane namandla akhe obubi kwaqinisekiswa esiphambanweni futhi kwagcizelelwa yithuna elingenalutho. ‘Ngenkathi uJesu ebekwa ethuneni, uSathane Wajabula. Wayethembile ukuthi uMsindisi wayengeke athathe impilo Yakhe futhi. Wabanga umzimba kaJehovah, futhi wabeka abaqaphi ethuneni, efuna ukubamba uKristu njengesiboshwa. Wathukuthela wagana unwabu ngenkathi izingelosi zakhe zibaleka ekuqhamukeni kwesithunywa sezulu. Lapho ebona uKristu ephuma ngokunqoba, wazi ukuthi umbuso wakhe wawuzoba nesiphetho, nokuthi kumele egcine ngokufa.”—Ellen G. White, The Desire of Ages, p. 782. Futhi nakuba ubuntu bukaKristu bafa, ubuNkulunkulu Bakhe abuzange bufe. KubuNkulunkulu Bakhe, uKristu wayenamandla okugqabula izibopho zokufa.

`Funda uMathewu 28:1-6; Johane 10:17, 18; noRoma 8:11. Ngubani oneqhaza eliqondile ekuvukeni kukaKristu na?`

Ngesikhathi esebenza eSamariya-Peraea, uJesu wayethe Yena unamandla okubeka phansi ukuphila Kwakhe futhi akuthabathe (Johane 10:17, 18). Ku-Martha wathi, “ ‘Ngingukuvuka, kanye nokuphila’ ” (Johane 11:25). Ezinye Izahluko zikhuluma ngovuko Lwakhe njengesenzo sikaNkulunkulu (Zenzo 2:24, Rom. 8:11, Gal. 1:1, Heb. 13:20). Ngisho nengelosi enamandla kaJehovah yabanesabelo kulesisigameko esimangalaisayo (Mat. 28:1, 2).

Kusenjalo, uMathewu 28:11-15 wembula ubuze kanye nobuwula bemizamo yabaholi yokuqhubeka nokulwa noJesu. Ibutho lamaRoma latshela abaholi “zonke izinto ezazenzekile” (Mat. 28:11, NKJV). Okugudlwa yilombiko ngumqondo wokuthi ibutho lakubona ukuvuka. Kungenjalo, amazwi abo ayezosho ukuthini na? Ingelosi yeza iqhamuka ezulwini, yasusa idwala, yahlala phezu kwalo, futhi amabutho aquleka na? Okulandelayo abakwaziyo yithuna elingenalutho na? Mhlawumbe, amaRoma esaqulekile, ingelosi yathatha umzimba kaJesu na? Mhlawumbe wathathwa ngabafundi na? Noma omunye othile uwebile na? Noma yini eyenzeka, umzimba kaJesu, nembala, wawuhambile.

Ukwehla kwengelosi yasezulwini, ukuquleka kwamadoda ngenxa yokwesaba, kanye nethuna elingenalutho kwakuyosabisa ngokwanele kubaholi bezenkolo. kodwa ukuthi “banikeza isamba esikhulu semali kumasosha” (Matt. 28:12, NKJV) ukuwathulisa kusho ukuthi noma yini abayitshelwa ngamasosha kwabaphazamisa kakhulu. Futhi lokho abakutshelwa, nembala, ngukuvuka kukaJesu.

`Abantu bayawuhleka umqondo wokuthi abantu bokuqala ukubona uKristu evukile kwakungamaRoma. Kungani na? Kungaziphi izindlela leliqiniso liwuphawu lwalokho okwakuzoza: ivangeli liya kwabeZizwe, ngokunjalo na?`