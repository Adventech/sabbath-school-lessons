---
title:  Ofakazi BakaKristu Ovukileyo
date:  09/11/2022
---

`Funda uJohane 20:11-29 no 1 Korinte 15:5-8. Benzani abafundi ngenkathi behlangana okokuqala noKristu ovukileyo na?`

Izingelosi ezimbili ethuneni elingenamuntu zatshela uMariya Magdalene kanye nabanye besifazane ukuthi uJesu wayevukile (Mat. 28:1, 5–7; Marko 16:1–7; Luka 23:55; Luka 24:1–11). Kepha Kungekudala uJesu wazibonakalisa kubo, futhi bamkhonza Yena (Mat. 28:1, 9, 10; Johane 20:14–18). Wabonakala futhi kuPetro (Luka 24:34, 1 Kor. 15:5) kanye nakubafundi ababili endleleni yabo eya e-Emmaus, onhliziyo zabo zazisha ngenkathi ekhuluma nabo (Marko 16:12, Luka 24:13–35). Ngenkathi uJesu engena Egumbini Eliphezulu, abafundi besaba futhi bethuka ekuqaleni kodwa basebegcwala intokozo futhi bamangala ngalokho okwakwenzekile (Luka 24:33–49, Johane 20:19–23). Ngeviki kamuva uJesu wangena futhi kwigumbi elifanayo ngaphandle kokuvula iminyango, futhi lapho noThomasi wakholwa ovukweni Lwakhe (Johane 20:24–29).

Ngesikhathi sezinsuku ezingamashumi amane phakathi kokuvuka kanye nokwenyuka Kwakhe, uJesu “wabonwa ngasikhathi sinye ngabazalwane abadlula amakhulu ayisihlanu” (1 Kor. 15:6, NKJV) nanguJakobe (1 Kor. 15:7). UJesu wahlanganyela kanye nabanye abafundi ogwini loLwandle lwaseGalile futhi waba nesidlo sasekuseni kanye nabo, kwalandela inkulumo kanye noPetro (Johane 21:1– 23). Kusenokuba kukhona okunye ukubonakala kukaJesu (Zenzo 1:3) ngaphambi kokokugcina ekwenyukeni Kwakhe (Luka 24:50–53, Zenzo 1:1–11). UPawule wazibala njengofakazi owabona uKristu ovukileyo, owabonakala kuye endleleni eya eDamaseku (1 Kor. 15:8; qhathanisa ne Zenzo 9:1–9).

Ngenkathi abanye abafundi betshela uThomasi owayengekho ukuthi babeyibonile iNkosi evukileyo, waphendula, “ ‘Uma ngingaboni ezandleni zayo inxeba lezipikili, ngifake umunwe wami enxebeni lezipikili, ngifake isandla sami ohlangothini lwayo, angisoze ngakholwa’ ” (Johane 20:25, NKJV). Ngemuva kweviki ngenkathi uJesu ephinda ebonakala kubafundi, uThomasi wayephakathi kwabo, uJesu wathi kuye, “ ‘Zisa lapha umunwe wakho, ubone izandla zami; zisa isandla sakho, usifake ohlangothini lwami; ungabi ngongakholwayo kodwa okholwayo’ ” (Johane 20:27, NKJV). Wayesevuma uTomasi, “ ‘Nkosi yami, Nkulunkulu wami!’ ” UJesu wayesethayisela, “ ‘Thomasi, Ngokuba ungibonile, ukholiwe. Babusisiwe abakholwa bengabonanga’ ” (Johane 20:29, NKJV).

`“ ‘Babusisiwe abakholwa bengabonanga.’ ” Nakuba ungazange uzibonele ngokwakho uKristu ovukileyo, yiziphi ezinye izizathu onazo zokholo lwakho kuJesu na?`