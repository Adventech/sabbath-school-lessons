---
title:  Ithemba Ngale Kwalempilo
date:  13/11/2022
---

Owezomlando wasemandulo ongumGriki u-Herodotus (5th Century BC) wabhala ngesizwe okwakuthi, ekuzalweni, siqala isikhathi sokulila ngoba silindele ukuhlupheka ingane ezelwe eyayizobhekana nako uma iphile yaze yabandala. Nakuba singawazi lomkhuba, kukhona umqondo kuwo.

Eminyakeni eyizinkulungwane ezilandelayo, isikhangiso eMelika ekuqaleni kwe-20th century safundeka kanje, “Uphilelani, uma ungangcwatshwa ngamadola ayishumi ($10) na?”

Impilo ingaba lukhuni, siyazi, nakuba sikholelwa kuNkulunkulu kanye nethemba lengunaphakade. Cabanga, nokho, ukuthi kulukhuni kangakanani kulabo abangenalo ithemba lanoma yini ngale kwalokhu kuphila okufushane nokuvama ukuba nezinkinga. UNgaphezu koyedwa umlobi wezwe okhulume ngobuze bobukhona besintu, njengalokhu singafi nje kuphela, kodwa sonke siphila ngokwazi ukuthi sizofa. Futhi lokhukwazi yikona okwenza wonke umsebenzi Wokuphila kwesintu, ovama ukuba lukhuni futhi ube nosizi wona ngokwawo, ubukeke uyize leze. Esinye isazi sibhekisa kwisintu “njengezinqwaba zenyama ebolayo emathanjeni awohlokayo.” Nokho kubi, kodwa, futhi, akulula ukuphisana nalomqondo.

Nembala, ngokwehlukile kukho konke lokhu, sinesithembiso seZibhalo sokuphila okuphakade kuJesu, futhi lowo ngukhiye: sinalelithemba kuJesu nakulokho ukufa nokuvuka Kwakhe okusinikeza kona. Kungenjalo, themba lini esinalo na?

`Funda u-1 Korinte 15:12-19. Uthini uPawule lapha ngokuhlobana kokuvuka kukaKristu kanye nethemba lethu lovuko lwethu na?`

UPawule usobala: Uvuko lwethu luhlangene kakhulu novuko lukaKristu. Futhi uma singavuki, lokho kusho ukuthi uKristu akavukanga, futhi uma uKristu engavukanga, kwenzekani na? “Ukholo lwenu luyize; futhi nisesezonweni zenu!” (NKJV). Ngamanye amazwi, ngenkathi sifa sihlala sifile, futhi ingunaphakade, futhi ngalokho konke kuyize leze. Konke akushoyo uPawule ku-1 Korinte 15:32 (NKJV) ngukuthi —“Uma abafileyo bengavuki, ‘masidle siphuze, ngoba kusasa siyafa!’”

Uma ukuphila kwethu manje kuyikho kodwa okukhona, futhi “neminyaka yethu engamashumi ayisikhombisa” (uma sibenenhlanhla; ikakhulu uma singabhemi futhi singadli ama-hamburger amaningi akwa-McDonald) yikona kuphela esikutholayo, sisemimweni esilukhuni kakhulu. Yingakho u-Ellen G. White ethayisela, “Izulu liyikho konke kithina, futhi uma silahlekelwa yizulu silahlekelwa yikho konke.”— Sons and Daughters of God, p. 349.

`Cabanga ngendlela ithemba nokholo lwethu okuyigugu ngayo. Kungani kumele senze konke esinako, ngomusa kaNkulunkulu, ukuzilonda na?`