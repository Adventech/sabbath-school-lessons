---
title:  “Ngiyobuya Futhi”
date:  14/11/2022
---

`Funda uJohane 14:1-3. Sekuphele iminyaka ecishe ibe ngu-2,000 selokhu uJesu athembisa ukuza futhi. Singabasiza kanjani abanye ukuba babona ukuthi, nakuba sesiside isikhathi (empeleni yinto engabalulekile leyo), lesisithembiso sisafanelekile nakwisizukulwane sethu, esiqhele kakhulu esikhathini uJesu asho ngaso lamazwi na?`

Izikhathi ezine encwadini yeSambulo uJesu wathi, “ ‘Ngiyeza masinyane!’ ” (Samb. 3:11; Samb. 22:7, 12, 20, NIV). Ukulindelwa kokuza Kwakhe masinyane kwaqhuba umsebenzi webandla labapostoli futhi kwagcwalisa izimpilo zezindimbane zamaKristu kuyo yonke iminyaka ngethemba. Kodwa Isizukulwane ngesizukulwane sesifile, futhi lesisigameko esithenjisiwe asikenzeki. Futhi ngalokho, abaningi bayabuza: Kumele kuze kube nini silokhu sishumayela ukuthi “uJesu uyeza masinyane” na? Ngabe lamazwi adale ukulindela okungelona iqiniso na? (buka u-2 Pet. 3:4.)

AmaKristu amaningi akhonondile ngalokhu “kulibala” okude (qhathanisa noMat. 25:5). Kodwa, empeleni, sazi kanjani ukuthi “kungukulibala” okude na? Bekuyoba yisiphi isikhathi “esifanele” sokuthi uKristu abe ubuyile na? Bekuyoba yiminyaka engu-50 edlule, 150, 500 na? Okuyikona okubalulekile yisithembiso seBhayibheli sokuthi “iNkosi ayilibele ekugcineni isithembiso sayo, njengalokhu abanye beqonda ukulibala. Kunalokho ubekezelele wena, engafuna kube namunye obhubhayo, kodwa bonke baguquke” (2 Pet. 3:9, NIV).

Ngaphandle kweminiyaka eminingi UJesu akhuphuka, isithembiso sokuza Kwakhe silokhu sifanelekile, nanamuhla. Ngani na? Ngoba konke esinako ngukuphila kwethu okufushane (Hub. 90:10), okulandelwa ngukuphumula ngokufa ethuneni (Mshum. 9:5, 10), bese kuba wuvuko lokugcina, selingekho ithuba lokugcina lokuguqula Isiphetho sethu (Heb. 9:27). Ngokwalabo abafileyo (njengalokhu sishilo kwisifundo sesithathu), ngoba bonke abafileyo balele futhi abezwa lutho, ukuza kwesibili kukaKristu akukude nomzuzu abafe ngawo. Kuwena, ngokwamava akho (ngokufana nokwabantu bakaNkulunkulu kuso sonke isikhathi), ukubuya kukaKristu kungumzuzu ngemuva kokufa kwakho. Lokho kumasinyane, akunjalo na?

Lonke usuku oludlulayo lusisondeza eduzane nokuqhamuka okukhazimulayo kweNkosi uJesu Kristu ngamafu ezulu. Nakuba singazi ukuthi uyoza nini, singaqiniseka ngokuthi uyoza, futhi yilokho ngempela okubalulekile.

`Umfundisi washumayela intshumayelo, ekhuluma ngokuthi wayengenandaba nokuthi uKristu ubuya nini. Konke ayenendaba nako ngukuthi uKristu abuye. Lomqondo ukusebenzela kanjani wena, futhi ungasiza kanjani uma udikibele ngokuthi uKrsitu akakabuyi na?`