---
title:  “ ‘Ngiyakumvusa Yena’ ”
date:  15/11/2022
---

Kwesinye sezimangaliso Zakhe, uJesu wayondle abantu abayizinkulungwane ezinhlanu ngezinkwa ezimbalwa kanye nenhlanzi (Johane 6:1-14). Ebona ukuthi isixuku sasifuna ukumbeka abe yinkosi (Johane 6:15), uJesu wahamba ngomkhumbi nabafundi Bakhe bawelele ngaphesheya koLwandle lwaseGalile. Kodwa ngosuku olulandelayo isixuku samlandela khona lapho, lapho ashumayela khona intshumayelo enamandla yeSinkwa Sokuphila, egcizelela ngokukodwa kwisipho sokuphila okuphakade (John 6:22–59).

`Funda uJohane 6:26-51. UJesu wasimatanisa kanjani isipho sokuphila okuphakade novuko lokugcina lwabalungileyo na?`

Entshumayelweni Yakhe, uJesu wagqamisa imiqondo emithathu eyisisekelo mayelana nokuphila okuphakade. Okokuqala, wazikhomba Yena njenge “ ‘sinkwa esivela ezulwini futhi esinikeza ukuphila ezweni’ ” (Johane 6:33, 58, NIV). Ngokumemezela ukuthi “ ‘Mina [Greek egō eimi] ngiyisinkwa sokuphila’ ” (John 6:35, 48), uJesu wazethula Yena njengo “NGINGUYE” Omkhulu weTestamente Elidala (Eksod. 3:14). Okwesibili, uJesu wachaza ukuthi ukuphila okuphakade kungaqinisekiswa kuYena: “ ‘lowo oza kiMina’ ” futhi “ ‘lowo okholwa kiMina’ ” uyoba nalesisibusiso (Johane 6:35, NKJV). Futhi ekugcineni, uJesu wahlanganisa isipho sokungafi novuko lokugcina, eqinisekisa ababemlalele izikhathi ezintathi, “ ‘futhi Ngiyakumvusa lowo ngosuku lokugcina’ ” (Johane 6:40, 44, 54, NKJV).

UJesu wanikeza lesisithembiso esimangalisayo: “ ‘Ngiqinisile, ngiqinisile ngithi kini: Okholwayo unokuphila okuphakade’ ” (Johane 6:47). Ngalokho, isipho sokuphila okuphakade siyiqiniso lamanje. Kodwa lokhu akuchazi ukuthi okholwayo ngeke afe, ngenxa yalenkulumo “ngiyakumvusa” (John 6:40, NKJV) esikisela ukuvuswa kwabafileyo.

Lomfanekiso usobala. Ngaphandle kukaKristu, othile akanako ukuphila okuphakade. Kepha, nasemuva kokumamukela uKristu kanye nasekubeni nesiqiniseko sokuphila okuphakade, okwamanje siqhubeka nokuba ngabafayo.  Ekuzeni Kwesibili, uJesu uyakusivusa futhi, ngaso lesosikhathi, Yena uyakusinikeza isipho sokungafi ebekuvele sekungesethu. Lesisipho siqinisekisiwe, hhayi ngenxa yokuthi kuthiwa Umphefumulo awufi, kepha, kunalokho, ngenxa yokulunga kukaJesu okuza kithina Ngokukholwa kuYena.

`Gxila kumazwi kaJesu okuthi, uma ukholwa kuYena, unakho (njengamanje) ukuphila okuphakade! Lesisithembiso esimangalisayo singakusiza kanjani ukubhekana neqiniso elibuhlungu lemanje, nakuba lingelesikhashana, lokufa na?`