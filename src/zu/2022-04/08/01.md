---
title:  Ithemba LeTestamente Elisha
date:  12/11/2022
---

### Funda Lokhu Kuleliviki
1 Kor. 15:12–19, Johane 14:1–3, Johane 6:26–51, 1 Thes. 4:13–18, 1 Kor. 15:51–55.

> <p>Indimana Yenkumbulo</p>
> “Yilobu ubufakazi: ukuthi uNkulunkulu usiphile ukuphila okuphakade, nalokhu kuphila kuseNdodaneni yakhe. Onayo iNdodana unokuphila; ongenayo iNdodana kaNkulunkulu akanakho ukuphila” (1 Johane 5:11, 12, NKJV).

Nakuba bebhala ngesiGriki, bonke ababhali beTestamente Elisha (ngaphandle kukaLuka) babengamaJuda, nembala babebuka imvelo yomuntu ngendlela ephelele yamaHeberu, hhayi ngeyobuhedeni bamaGriki.

Ngalokho, kuKristu nabapostoli, ithemba lobuKristu lalingelona ithemba elisha, kunalokho, ukunyombuluka kwethemBa lasemandulo elalifundiswe yizinzalabantu kanye nabaprofethi. Ngokwesibonelo, uKristu ubalula ukuthi uAbrahama walubona ngamphambili usuku Lwakhe futhi wakujabulela ukulubona (Johane 8:56). UJuda wathi u-Enoch waprofetha Ngokuza Kwesibili (Juda 14, 15). Futhi incwadi yamaHeberu ikhuluma ngamaqhawe okholo enjengababelindele umvuzo wasezulwini ababengeke bawamukele size samukele owethu (Heb. 11:39, 40). Lomusho ubungeke washo lutho uma imiphefumulo yabo isisezulwini neNkosi.

Ngokugcizelela ukuthi yilabo kuphela abakuKristu abanokuphila okuphakade (1 Johane 5:11, 12), uJohane uphikisa imfundiso yokungafi komphefumulo. Ngeqiniso, akukho ukuphila okuphakade ngaphandle kobudlelwane obusindisayo noKristu. Ithemba leTestamente Elisha, liyithemba eligxile kuKristu, futhi yilona kuphela ithemba lokuthi lokhukuphila kokufa kothi ngelinye ilanga kube nokungafi.

_*Funda isifundo saleliviki ukulungiselela iSabatha, Novemba 19._