---
title:  Umcabango Obanzi
date:  18/11/2022
---

Funda Ellen G. White, “The Thessalonian Letters,” pp. 255–268; “Called to Reach a Higher Standard,” pp. 319–321, in The Acts of the Apostles.

“AmaRoma,” kubhala u-Stephen Cave, “ayeyazi kahle lenkolelo yamaKristu yokuthi ngelinye ilanga othile uyakuvuka buqu ethuneni futhi enza konke anako ukujivaza kanye nokukhinyabeza lawo mathemba. Umbiko wezintshushiso e-Gaul ngo 177 CE uveza ukuthi abafela Inkolo baqala ngokubulawa, bese izidumbu zabo zishiyelwe ukuba zibole zingagcwatshiwe izinsuku eziyisithupha ngaphambi kokuba zishiswe kuthi imilotha iphoswe Emfuleni i-Rhône—‘Manje akesibone ukuthi bayovuka yini futhi,’ kubikwa ukuthi kwakusho amaRoma.”—Stephen Cave, Immortality: The Quest to Live Forever and How It Drives Civilization (New York: Crown Publishers, 2012), pp. 104, 105.

Lesisifundo esincane ekungabazeni iqiniso, nakuba siyihaba, Asisho lutho; asiqinisanga lutho mayelana nesithembiso sebhayibheli sovuko. Amandla avusa uJesu kwabafileyo angenza okufanayo kithina futhi, noma ngabe isimo somzimba sinjani. Nembala, uma lawoMandla afanayo adala futhi aphasa izwe lonke, ngokuqinisekileyo angakwazi ukuguqula abaphilayo futhi avuse abafileyo. “‘ngokunjalo-ke uNkulunkulu uyakubaletha nabaleleyo kuJesu kanye naye’ [1 Thes. 4:14], kwaloba uPawule. Abaningi bahumusha lesisahluko ngokuthi abaleleyo bayoza noKristu besuka ezulwini; kepha uPawule wayechaza ukuthi njengalokhu uKristu avuswa kwabafileyo, kanjalo uNkulunkulu uyakubiza abangcwele abaleleyo emathuneni abo futhi abathathe aye nabo ezulwini kanye Naye. Induduzo eyigugu! ithemba eliyigugu! hhayi kuphela Ebandleni laseThesalonika, kepha kuwo onke amaKristu noma ngabe akuphi.”—Ellen G. White, The Acts of the Apostles, p. 259.

**Imibuzo Yokuxoxisana**

`Othile uthe: “Ukufa kuyakucima. . . . Ukuba ngocinyiwe ngokuphelele, kungabi nomlando, kuya ekubhubhiseni ukubaluleka kwempilo yothile.” Uqinisile. Themba lini, pho, esinalo ukumelana nalobu buze bezimpilo zethu na?`

`Singasihlanganisa kanjani isidingo sokukhula siye ekupheleleni (Fil. 3:12–16) neqiniso lokuthi kusekuzeni kwesibili kukaKristu kuphela lapho siyokwamukela isimo esingaboli nesingenasono (1 Kor. 15:50–55) na?`

`Ungakwazi kanjani ukusiza othile oluthwe ngumqondo “wokuhlwithwa okuyimfihlo” ukuba abone lemfundiso ingamanga na?`

`Funda futhi u-1 Korinte 15:12–19. Yini kulezizindimana eyethula ubufakazi obunamandla bokufundisa ukuthi abafileyo balele ngokumelene nokuthi basezulwini noJesu na? Mqondo muni lezizindimana ezinawo uma abalungileyo abafileyo, nembala, basezulwini noJesu manje na?`