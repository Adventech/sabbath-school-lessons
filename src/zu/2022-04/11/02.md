---
title:  Ezikamoya
date:  04/12/2022
---

Umhlaba wethu wenganyelwe ngamagagasi anamandla ezikamoya. Igama “ezikamoya” liyinkimbinkimbi ngokuthi lifaka imiqondo eminingi. Ngokwezenkolo, igama ligudla ukuhlangana kothile nobuNkulunkulu noma Okuyiko ngendlela ethile yamava ezikamoya noma ukwemuka kwengqondo. Lokhu kungamava okukhonza nakumabandla athile. Lezizenzeko zingehluka ngokwesimo nangokuqina, kodwa imvamisa umkhuba ngukufaka amava othile abe yigunya esikhundleni Sezwi Elibhaliwe likaNkulunkulu. Noma kunjani, iBhayibheli liphelelwa ngumsebenzi omningi wokufundisa, futhi umKristu asale esengozini yamava akhe. Loluhlobo lwenkolo eya ngokokubona komuntu ayinikezi isivikelo kwinkohliso, ikakhulu yesikhathi sokugcina.

`Funda uMathewu 7:21-27. Ngokwamazwi kaJesu, kuchaza ukuthini ukwakha indlu yethu yezikamoya “phezu kwedwala” kanye nokwakha “phezu kwesihlabathi” na?`

Kunomkhuba oqinile wokuthathela phansi izimfundiso zebhayibheli kubuKristu besikhathi samanje, zithathwa njengomsindo onesicefe wenkolo engasekho. Kuloluhlelo, izimfundiso zikaKristu zithathelwa indawo ngumuntu kaKristu—ebanga, ngokwesibonelo, ukuthi indaba ethile ebhayibhelini noma enye ayikwazi ukuba yiqiniso ngoba uJesu, njengalokhu bembuka, wayengeke akuvumele lokho ukuba kwenzeke njengalokhu kubhaliwe. Imizwa kanye nokunambitha komuntu kugcina kuba yikona okuba yindlela yokuhumusha Izibhalo noma yokuchitha ngokuphelele lokho okufundiswa yiBhayibheli ngokusobala, imvamisa mayelana nokulalela uNkulunkulu, uJesu athi kusemqoka kakhulu ekwakheni indlu phezu kwedwala.

Labo abacabanga ukuthi akubalulekile ukuthi yini abayikholwa kwimfundiso, kuphela nje uma bekholwa kuJesu Kristu, basengozini. Abahlola Amacala bamaRoma abagwebela ukufa izindimbane zamaProtestanti babekholwa kuJesu Kristu. Labo “ababekhiphe amadimoni” ngegama likaKristu (Mat. 7:22, NKJV) babekholiwe kuYena. “Isimo sokuthi akusho lutho ukuthi abantu bakholwa yini ngenye yezinkohliso zikaSathane eziphumelele kunazo zonke. Uyazi ukuthi iqiniso, lamukelwe ngothando, lingcwalisa umphefumulo wolamukelayo; ngakhoke, ufuna njalo ukufaka izimfundiso zamanga, nezinganekwane, zibe ngelinye ivangeli.”— Ellen G. White, The Great Controversy, p. 520.

`Singalwa kanjani nomkhuba wokuvumela imizwa yethu nezinkanuko ukuba zisenze senze izinto eziphambene neZwi likaNkulunkulu na?`