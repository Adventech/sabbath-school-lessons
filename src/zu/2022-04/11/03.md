---
title:  Amava Okucishe Ufe (NDEs)
date:  05/12/2022
---

Ezinye zezimpikiswano zanamuhla “zokuqinisa” imfundiso yokungafi ngokwemvelo komphefumulo “ngamava Okucishe ufe.” Encwadini yakhe, _Life After Life: The Investigation of a Phenomenon—Survival of Bodily Death_ (Atlanta, GA: Mockingbird, 1975), u-Raymond A. Moody, Jr., wethula imiphumela yocwaningo lwakhe lweminyaka emihlanu lwabantu abangaphezulu kwekhulu ababanamava “okufa ngokodokotela” futhi bavuswa. Labantu bathi babone ukukhanya okunothando nokufudumele ngaphambi kokuba babuyele empilweni. Lokhu kuthathwe “njengobufakazi obuthathekisayo bokuphila komoya womuntu ngale kokufa” (back cover). Eminyakeni, ziningi izincwadi ezifanayo ezishicilelwe, zithuthukisa umqondo ofanayo. (buka isifundo 2.)

`Funda izindaba zovuko ku-1 Amakhosi 17:22–24, 2 Amakhosi 4:34–37, Marko 5:41–43, Luka 7:14–17, no Johane 11:40–44. Bangaki kubo abakhuluma ngokuphila okuthile okukhona ngenkathi abavusiwe befile, futhi kungani lempendulo ibalulekile na?`

Onke Amava Okucishe ufe abikiwe kwimibhalo yamanje ngawabantu abathathwa ngokuthi babefile ngokodokotela, kodwa bengafile ngempela, ngokwehlukile kuLazaru, owayesefe izinsuku ezine futhi nesidumbu sakhe sesibola (Johane 11:39). KunguLazaru kanye nabanye ababevuswa kwabafileyo ngezikhathi zebhayibheli akekho owake wakhuluma ngamava angale kokufa, noma ngawaseparadesi, noma esihlanzweni, noma esihogweni. Lokhu, nembala, yimpikiswano eqhamuka ekuthuleni, kodwa ivumelana ngokugcwele nezimfundiso zebhayibheli ekungaphilini ekufeni!

Kodwa kwenzekani “ngalamava Okucishe ufe” avamile namuhla na? Uma samukela imfundiso yebhayibheli yokungaphili kwabafileyo (Job 3:11–13, Hub. 115:17, Hub. 146:4, Mshum. 9:10), siba sesisalelwa ngokungaba yikho okubili: kungaba ngukubona okungekho ngenxa yokudungeka kwemizwa ngaphansi kwezimo ezilukhuni kakhulu, noma kungaba ngamava kaSathane enkohliso (2 Kor. 11:14). Ukukhohlisa kukaSathane kungaba ngempela iyona ncazelo, ikakhulu ngoba kwezinye izigameko lababantu bathi bakhuluma nezihlobo zabo ezafa! Kodwa kunga yinhlanganisela yakho kokubili.

Nokwanda kwalenkohliso, futhi ikholisa abaningi, kusemqoka ukuba sigxile kakhulu emfundisweni yeZwi likaNkulunkulu, noma ngabe athini Amava ethu noma awabanye aphikisana nalokho okufundiswa yiBhayibheli.

`Kuyathathekisa ke manje ukuthi ama-NDE aseza nesigxiviso “sesayensi.” Lokhu kusifundisani ngendlela okumele siqaphele ngayo nakwizinto okuthiwa “ziqiniswa” yisayensi na?`