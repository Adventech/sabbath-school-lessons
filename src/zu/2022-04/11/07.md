---
title:  Umcabango Obanzi
date:  09/12/2022
---

Funda u-Ellen G. White, “Dealing With False Science, Cults, Isms, and Secret Societies,” pp. 602–609, in Evangelism; and “Spiritism,” pp. 86–93, in Confrontation.

Kukhona isizinda esithi sakha i-technology ezosivumela ukuba sixhumane nabafileyo “ngokubabhalela, nokuba shayela ucingo, kanye nangama-video conferencing.” Ukubiza abafileyo ngama-PMP (post material persons), i-website yabo ithi ngenkathi abantu befa badlulela nje “kwesinye isigaba sephakade” kodwa “bagcine ukuphila kwabo, ububona, kanye nezimpawu ezingumongo womzimba wabo wangaphambilini.” Kepha, okubaluleke kunakho konke, abakwa-Soulphone bathi benza, ngezigaba ezintathu, i-technology ezokwenza abaphilayo nabafileyo bakwazi ukuxhumana.

Isigaba sokuqala sizovumela “ukubhalelana nezihlobo, abangani, nochwepheshe kuyo yonke imikhakha yabafileyo.” Isigaba sesibili kumele “sivumele ukukhuluma nabathandiweyo bakho abaphila komunye umkhakha ingunaphakade.” Kuthi okwesithathu, bathi, kuyophendla indlela “yokuzwa kanye nokubona labo abanamava akho konke okungase kwenzeke bebuka nhlangothi zonke.”

Okwesabisa kakhulu yindlela abahlola ngayo ukuthi lowo ofile abakhuluma naye uyilowo athi unguye ngempela. “Ngokwesibonelo,” kusho le-website, “umzali oshonelwe angase abuze lombuzo olandelayo kwindodana noma indodakazi ekomunye umhlaba: ‘Uke waba nenja ogama layo lingu-Snoopy ngenkathi uyingane na? Sakunikeza yini igotshwa ngosuku lwakho lokuzalwa lweshumi na?’” Kuyathathekisa ngokwalesisixwayiso: “Izidalwa zikamoya ngesinye isikhathi ziqhamuka kubantu ngesimo sabangani babo asebafa, futhi zixoxe ngezigameko ezihambisana nempilo yazo futhi zenze izinto ababezenza besaphila.”—Ellen G. White, Patriarchs and Prophets, p. 684.

**Imibuzo Yokuxoxisana**

`Esebenzisa izaba zokwamukeleka osikweni, amaKristu amaningi amukela noma yini ethuthukiswa yi-media.Yiziphi izimiso zebhayibheli okumele zihole ubudlelwane bethu ne-media, ikakhulu ngenkathi ithuthukisa ngokusobala imibono esaziyo ukuthi ayilona iqiniso futhi iyakhohlisa (buka Hub. 101:1–8, Zaga 4:23, Fil. 4:8) na?`

`Singabasiza kanjani abanye ukunqoba izinkohliso zikaSathane zesikhathi sokugcina ngaphandle kokuba nathi sizibeke obala kwithonya lalezozinkohliso na?`

`AmaKristu amaningi abuke indaba yokubizwa kuka “Samuweli” ethuneni njengesiqiniseko sebhayibheli sokuthi abafileyo bayaqhubeka nokuphila. Lendaba isifundisani mayela nokunganciki endimaneni eyodwa noma endabeni eyodwa ekwakheni imfundiso kepha, kunalokho, kumele sibuke konke okushiwo yiBhayibheli ngesihloko na?`