---
title:  Izinkohliso Zesikhathi Sokugcina
date:  03/12/2022
---

### Funda Lokhu Kuleliviki
Mat. 7:21–27, Johane 11:40–44, 1 Pet. 3:18, 1 Sam. 28:3–25, Efes. 6:10–18.

> <p>Indimana Yenkumbulo</p>
> “Akumangalisi, ngokuba uSathane uqobo uziguqula ingelosi yokukhanya. Ngakho akuyinto enkulu, uma nezikhonzi zakhe ziziguqula izikhonzi zokulunga ezikuphela kwazo kuyakuba njengokwemisebenzi yazo” (2 Korinte 11:14, 15, NRSV).

Umhlaba wethu wesikhashana sewuphenduke waba yisizinda sokungekona kwalomhlaba nokwezikamoya, kulekelelwa yi-Hollywood engenayo inkinga ngokwenza ama-movie anezindikimba zenkolo nezikamoya kwimbidane yamanga nenkohliso. Amanga amadala, “ ‘Awuyikufa nokufa!’ ” (Gen. 3:4, NASB) aphefumulele ezinye zezincwadi ezifundwe kabanzi kanye namamovie abukelwe kakhulu eminyakeni eminingi edlule, kanye nama-videogame amaningi adumile, futhi. Ngokungephikwe, sibhekene futhi silingwa ngomhlaba kaSathane oluthayo, ongabonakala ngezimo eziningi ezahlukene futhi, nangezinye izikhathi, ucashiswe ngemuva kwesayensi.

Esinye sezenzeko ezikhohlisa kakhulu kube yilokho okubizwa ngamava “okucishe ufe” (near death, NDEs), lapho “abafileyo” bebuyele ekuphileni nezindaba zangale kokufa. Abantu abaningi babone lezizigameko njengobufakazi bokungafi komphefumulo!

Kuleliviki sizobuka ezinye zezinkohliso zesikhathi sokugcina, kuhlangene nezikamoya, amava ama-NDE, ukudalwa futhi, ukubhula kanye nokukhonza amadlozi, nokunye. Lezi yizihloko eziyingozi okumele siqwashe ngazo kodwa singazifaki emathonyeni azo.

_*Funda isifundo saleliviki ukulungiselela iSabatha, Disemba 10._