---
title:  Ukuzenzasamuntu kanye Nokunye Ukubonakala
date:  08/12/2022
---

Ngokufana nokubhula ngamadimoni ezenza labo asebafa kanye Nokunye ukuvela kwamadimoni. Lokhu kulinganisa kungaba sesimweni selungu lomndeni eselafa, umngani, noma ngubani. Kokubili Ukubonakala kwenyama kanye nezwi kuyefana nelalabo asebafa. Zonke lezizinkohliso zikaSathane ziyosetshenziswa ukukhohlisa labo abagxilile Ezwini likaNkulunkulu. U-Ellen White uyaxwayisa, “Abapostoli, njangalokhu belingiswa yilemimoya enamanga, benziwa ukuba baphikisane nalokho abakubhala ngokuyalezwa nguMoya oNgcwele ngenkathi besaphila.”—The Great Controversy, p. 557. Futhi kunalokho, “Njengesicoco sesenzo sakhe kulenkohliso enkulu, uSathane uqobo uyozenza uKristu.”—The Great Controversy, p. 624.

`Funda u-2 Korinte 11:14, 15 nabase-Efesu 6:10-18. Yini okumele sizivikele ngakho kulezizinkohliso ezinje zamadimoni na?`

Umpostoli uPawule usixwayisa ngokuthi “asibambene nezitha zegazi nenyama, kodwa sibambene nemibuso, namandla, nababusi bezwe balobu bumnyama, nabawomoya bobubi emkhathini” (Efes. 6:12, NRSV). Singavikeleka kulezizinkonhliso kuphela ngokuthi sigqoke “izikhali zonke zikaNkulunkulu” (Efes. 6:13, NKJV) ezichazwe kwabase-Efesu 6:13–18.

Ukulingisa kukaSathane kanye nokubonakala kungasabisa futhi kukhohlise kakhulu, kodwa ngeke kwaholela ophathe labo abakhoselwe nguNkuunkulu futhi bagxila Ezwini likaNkulunkulu. Ngokwemfundiso, labo abakholwa emfundisweni yebhayibheli yemibandela yokungafi komphefumulo bayazi ukuthi noma yikuphi Ukubonakala noma ukuxhumana nabafileyo kusuka kuSathane futhi kudinga ukuchithwa ngomusa kaNkulunkulu onamandla. Futhi, noma ngabe kunamandla angakanani, kuvumisa kangakanani, futhi kubonakala kuyiqiniso elingakanani ukubonakaliswa, kumele njalo sime siqine emfundisweni yokuthi abafileyo balele ethuneni.

Cabanga, nokho, ngokulahlekelwa yisihlobo bese ukholwa ngukuthi lesosihlobo sibonakale kuwe na? Futhi sibonise uthando kuwe na? Futhi sikutshele ukuthi sikukhumbule kangakanani na? Futhi sisho izinto, yebo, ezingaziwa yiso kuphela na? Futhi sithi manje sisendaweni engcono na? Uma umuntu engagxilile ngokuphelele kulokho okufundiswa yiBhayibheli, cabanga ngokuba lula kokuthi yena ahambisane nalenkohliso. Ikakhulu ngoba bafuna ukukukholwa lokho, ngokunjalo.

`Kuchaza ukuthini ukugqoka “zonke izikhali zikaNkulunkulu” na? Ngokomqondo ophathekayo wansuku zonke, sikwenza kanjani Lokhu kuyo yonke imikhakha yezimpilo zethu, hhayi kuphela ekubhekaneni nezinkohliso zesikhathi sokugcina na?`