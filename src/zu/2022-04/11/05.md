---
title:  Ukubhula Nokukhonza Amadlozi
date:  07/12/2022
---

Igama “necromancy (ukubhula)” liqhamuka kwawesiGriki nekros (kufile) no mateia (ukubhula). Kwakwenzeka kusukela kudala, ukubhula wuhlobo lokubiza lokho abathi yimimoya yabafileyo ukuze kutholakale ulwazi, imvamisa ngekusasa. Ukukhonza amadlozi, wusiko lokuhlonipha okhokho asebafa ngoba besathathwa njengomndeni futhi nemimoya yabo ingakwazi, kuyakholakala, ukuba nethonya ezindabeni zabaphilayo. Lemikhuba yabahedeni ingaheha kakhulu kulabo abakholelwa ekungafini komphefumulo futhi nabakhumbula izihlobo zabo esezafa.

`Funda u-1 Samuweli 28:3-25. Zifundo zini kwezikamoya ngokumelene nokuxhumana nabafileyo ezingatomulwa kumava kaSawule nomame obhulayo wase-En Dor na?`

IBhayibheli lakusho ngokusobala ukuthi abanamadlozi, ababhulayo, abathakathayo, kwaIsrayeli wasemandulo owawubuswa nguNkulunkulu, babeyisinengiso kuJehovah futhi kwakumele babulawe ngokukhandwa ngamatshe (Lev. 19:31; Lev. 20:6, 27; Dut. 18:9-14). Ngokwalomthetho, uSawule wayebulale bonke ababhuli kanye nabanamdlozi kwaIsrayeli (1 Sam. 28:3,9).

Kepha, emuva kokuba elahliwe nguJehovah, uSawule ngokwakhe waya edolobheni laseKanana lase-En Dor ukuyofuna owesimame obhulayo (1 Sam. 28:6, 7, 15; qhathanisa no Josh. 17:11, Hub. 83:10). Wamcela ukuba abiza umprofethi uSamuweli osewafa, okucatsangelwa ukuthi weza ngombono wokubhula futhi wakhuluma noSawule (1 Sam. 28:13-19). Lomoya okhohlisayo, owawuzenza uSamuweli, watshela uSawule,

“ ‘kusasa wena namadodana akho nizoba kanye nami’ ” (1 Sam. 28:19, NKJV). Usaprofetha ngokufa kukaSawule, lowo moya okhohlisayo, ngokuzenza uSamuweli, waqinisa imfundiso engekho ebhayibhelini yokungafi komphefumulo. Kwakuyinkohliso enamandla, futhi uSawule kwakumele azi kangcono kunokuba abe neqhaza kulokho ayekade ekulahlile ngaphambilini.

Eminyakeni engaphezulu kwamakhulu amabili elandelayo, umprofethi uIsaya wabhala, “Lapho bethi kini: “Funani kwabanamadlozi nakubathakathi” ababetha imilozi, banyenyeze pho, abantu abayikufuna uNkulunkulu wabo yini? Kuyiwe kwabafileyo ngabaphilayo na? Emthethweni-ke nasebufakazini! Impela leli zwi abalikhulumayo alinakho ukusa” (Isa. 8:19, 20, NKJV; also Isa. 19:3).

`Sekukangaki, ngaphansi kwengcindezi, senza izinto esazi kahle ukuthi azilungile na? Kungani ukholo, umkhuleko, kanye nokulalela Izwi likaNkulunkulu kuyizona kuphela izivikelo ngakithina na?`