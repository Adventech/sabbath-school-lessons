---
title:  Ukujula Nomcabango
date:  11/08/2023
---

Amaphuzu amabili ayasisiza ukuthi senabe ngesifundo sethu sabase-Efesu 4:7-10:

1\. Ukuhunyushwa kwabase-Efesu 4:9. Ezinye izihumusho zithi ukwehla kwenzeka ngaphambi kokwenyuka (njenge NKJV ethi: “waqala ngokwehla”; KJV, RSV, ESV, NASB).  Ezinye izihumusho zilandela ngokucophelela ukubhala ngesiGriki, (njenge NIV eshiya udaba lwesikhathi sokwenyuka nokwehla luvulekile (njenge NIV, ethi: “kusho ukuthini ukuthi “wenyuka uma engazange ehlele ezindaweni eziphansi zomhlaba kuqala?” ASV, HCSB, LEB, NLT, nelesiZulu), okuzwana umbono oshiwo esigabeni sangolweiThathu, othi akulandelwe okushiwo yiHubo 68:18, ngokuphakanyiselwa kukaKrestu ezulwini(ukwenyuka) okwenzeka kuqala, kwalandelwa ukwehla ngoMoya.

2\. Ukuthumba abathunjiweyo. Ngokucaphuna iHubo 68:18 eTestamenteni eliDala lesiGriki okuthiwa yi Septuagint (okuyisihumusho sakudala seTestemente eliDala), uPawulu usebenzisa kwabase-Efesu 4:8 amazwi afundeka kanje: “wathumba abathunjiweyo” (njengokubhalwe kwezinye izihumusho njenge KJV, NKJV, NRSV, nelesiZulu) kodwa okuvame ukuthiwa “wathatha isixuku sabathunjiweyo njengeziboshwa” (esikubona ku ESV, NASB, NIV).  Ama-Seventh-day Adventist akuzwa lokhu ngokuthi kusho isenzo sikaKrestu ethatha labo abavuswa ovukweni olukhethekile, mhla evuka Yena, eya nabo ezulwini (Mathewu 27:51-53). Laba “bayisithungu solibo” sabasindisiwe uJesu asiletha kuBaba ngesikhathi esebuyela ezulwini (bheka I The SDA Bible Commentary, vol. 6, p. 1022; The Desire of Ages, p. 834, qhathanisa ne The Desire of Ages pp. 785, 786).  Ngenye indlela, ngokuhambelana namaKolose 2:15, lezindimana zingathathwa njengomfanekiso wokunqoba kukaKrestu izitha zaKhe—uSathane nezingelosi zakhe zobumnyama—ababonakaliswa njengabathunjwa anqontshiweyo.

**Imibuzo Yokuxoxisana**

`Qhathanisa uhla “lwezipho zikaMoya” kwabase-Efesu 4:11 nalezo ku 1 Korinte 12:4-11, 27-30; Roma 12:4-8; naku 1 Petru 4:10, 11. Uthola kuphi okufanayo nokungafani?`

`Eklasini, ake nikhulume ngeminye “imimoya yemfundiso” evunguza ebandleni namhlanje.  Qaphela ukuthi uPawulu uthi masingapheshulwa yilemimoya. Yiziphi izindlela eziqonde-ngqo esingazivikela ngazo thina, nabanye ebandleni kumonakalo ongase wenziwe yilemimoya kithina?`

`UPawulu ugcizelela kwabase-Efesu iphuzu “lobunye.” Kodwa ngabe ukufuna kwethu ubunye kusho ukuthi kungaze kuphume isidumbu na?  Ngamanye amazwi, ukufisa ubunye kungafika nini endaweni lapho sekulimaza khona?  Xoxani ngalokhu.`