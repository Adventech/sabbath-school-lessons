---
title:  Umzimba kaKrestu Obumbene
date:  05/08/2023
---

### Kuleliviki Funda ku
Efesu 4:1-16; Filipi 2:3; iHubo 68:18; iZeno 2; 1 Korinte 12:4-11, 27-30; Isaya 5:4.

> <p>Indimana Yekhanda</p>
> “NguYena futhi owanika abanye ukuba babe ngabaphostoli, abanye abaprofethi, abanye abavangeli, abanye abelusi nabafundisi, ukuze abangcwele bapheleliselwe umsebenzi wokukhonza, kwakhiwe umzimba kaKrestu” (Efesu 4:11, 12).

Enye yezinganekwane zika Aesop ibizwa ngokuthi “Isisu nezinyawo.” Ithi: “Isisu nezinyawo babephikisana ngokuthi ubani obalulekile kunomunye, kwathi ngokuphikelela kwezinyawo ukuthi zinamandla kangangoba zikwazi nokuthwala isisu, isisu saphendula sathi ‘Kodwa bangani bami abahle, ukuba bengingadli, ngabe aninawo amandla okuthwala noma yini.’ “—Lloyd W. Daly, Aesop Without Morals (New York: Thomas Yoseloff, 1961), p. 148.

UPawulu kodwa wasebenzisa umzimba womuntu ukugcizelela iphuzu lenkolo.  KuPawulu, umzimba womuntu—nebandla njengomzimba kaKrestu—unezitho eziningi ezinamakhono ehlukene, zonke zidinga ukusebenzisana ukuze kuphile umzimba. Kwabase-Efesu 4:1-16, uPawulu uphinde asebenzise umfanekiso womzimba ayekade ewusebenzisile ngaphambili (Roma 12:3-8, 1 Korinte 12:12-31). UKrestu manje uyiNhloko yomzimba, ehlinzeka umzimba ngabantu “abanamakhono” abalekelelayo ukuhlanganisa umzimba, isitho ngasinye (ilunga ngalinye) lifaka amakhono alo.

Umfanekiso kaPawulu womzimba ophile kahle futhi obumbene, uyasisiza siqonde ngomgomo kaNkulunkulu ngathi: ukuba amalunga ebandla elithela izithelo futhi limunye kuKrestu.

_*Funda isifundo saleliviki ukulungisela iSabatha lika uNcwaba 12._