---
title:  Sonke Simunye kuYena
date:  07/08/2023
---

`Kuyini lokhu “okuyisikhombisa” uPawulu akushoyo ukwesekela inkulumo yakhe yobunye bebandla na? Yiliphi iphuzu afuna ukuligcizelela ngaloluhla?`

Uhla lukaPawulu “lokuyisikhombisa” luzwakala njengenkondlo, futhi lungezwakala njengeculo lokukhuthaza elalisetshenziswa e-Efesu. Loluhla luqala ngokugagulwa kokubili kanyekanye: ‘Munye umzimba” (okusho ibandla njengomzimba kaKrestu, Efesu 4:12, 16; Efesu 1:23; Efesu 5:23, 29, 30) “munye noMoya” (Efesu 4:4). Okwesithathu, “yithemba elilodwa lokubizwa kwenu” (Efesu 4:4; qhathanisa noEfesu 4:1).

Uhla lube selusinika amaphuzu amathathu, “yinye iNkosi” (uKrestu), “kunye ukukholwa” (okusho lokho amaKrestu akholwa yikho, Efesu 4:13; Kolose 1:23; Kolose 2:7; Galathiya 1:23; 1 Thimothewu 4:1, 6), futhi “munye umbhabhathizo” (qhathanisa noEfesu 5:26) ngaphambi kokuphetha ngokuchaza uNkulunkulu ngokuthi “munye uNkulunkulu, uYise wabo bonke” (Efesu 4:6).

UPawulu usitshelani ngalokhu kuchazwa kukaNkulunkulu uBaba ngendlela esankondlo na? Ngenxa yesizathu sokuthi unguYise wabo bonke, uNkulunkulu unguMdali. Okulandelayo kulomusho kuchaza ukuthi uma-nje sewudaliwe umhlaba, uNkulunkulu uyathintana nazo zonke izinto – zonke azenzile. UPawulu akekho kulemfundiso ethi indalo inguNkulunkulu (pantheism). Kunalokho uthi uNkulunkulu ungaphezu kwakho konke, ubusa phezu kwakho konke.  Kumenyezelwa ubukhulu bukaNkulunkulu lapha.

Qaphela kahle imiqondo emibili mayelana nobunye bebandla (Efesu 4:1-6).  Owokuqala, ubunye into eyiqiniso ekukholweni, eligxile kulokhu okuyisikhombisa, iqiniso lokuthakaselwa (Efesu 4:4-6). Elesibili, lobo bunye budinga intshesekelo yethu yokuthi sibukhulise (Efesu 4:3). Zizobakhona izikhathi zokukhala ngenxa yokwehluleka kwethu ukubuphila lobu bunye.  Kodwa noma sehluleka kangakanani, sifanele ukuthokoza ngomsebenzi kaNkulunkulu kuKrestu wokuhlanganisa ibandla, sithokozele iqiniso lemfundiso yobunye bukaMoya (Efesu 4:3). Ukwenza lokho kuzosinika amandla okubuyela emsebenzini olukhuni wokuqhubekisela phambili ubunye, kodwa sesinesiqiniseko esisha sokuthi ngokwenza lokho, senza umsebenzi kaNkulunkulu uqobo.

`Phinda ufunde abase-Efesu 4:4-6. Ikwenza uzizwe kanjani?  Kufane ikwenze uzizwe kanjani, sewazi lokho okushiwoyo ngobunye bethu kuNkulunkulu nangaYe ngoKrestu?`