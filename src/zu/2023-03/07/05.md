---
title:  Izipho zikaJesu Ophakanyisiwe
date:  09/08/2023
---

`Ecaphuna iHubo 68:18, uPawulu usanda kuchaza uJesu owavuka, waphakanyiswa, wanqoba, uthi wanika abantu baKhe izipho ezivela ngaphezulu. Zipho zini ezinikezwa nguJesu ophakanyisiwe, futhi ngayiphi inhloso na?  Efesu 4:11-13.`

UPawulu uphawula izinhlobo ezine zabantu abaphiwe izipho njengenxenye yenqolobane yomcebo kaJesu ophakanyisiwe azipha ibandla: (1) abaphostoli; (2) abaprofethi; (3) abavangeli; (4) abelusi nabafundisi (indlela okubekwe ngayo olimini lwesiGriki isitshela ukuthi into eyodwa le). UKrestu uphana ngalezipho ukuze kufezwe umsebenzi obalulekile: wokukhonza, ukwakha umzimba kaKrestu (Efesu 4:12) size sifinyelele sonke ebunyeni nasekwazini iNdodana kaNkulunkulu, ebudodeni obupheleleyo, esilinganisweni sobukhulu sokugcwala kukaKrestu” (Efesu 4:13).

Leliphuzu lokugcina lalibaluleke ngokukhethekile kuma-Adventist okuqala, ayezindla ngezipho zikaMoya zika Ellen G. White. Ngabe iBhayibheli livumela ukusebenza kwesipho sokuprofetha ebandleni ngesikhathi sabaphostoli kuphela yini? Noma lesipho sizoqhubeka kuze kube uyabuya uKrestu? Ama-Adventist okuqala athola impendulo yawo kwabase-Efesu 4:13 abelana ngayo ngendaba kakapteni womkhumbi owayezolandela iziyalo azinikiwe zalolo hambo. Ngesikhathi umkhumbi ususondela echwebeni, ukapteni wathola ukuthi iziyalo zimtshela ukuthi kuzofika emkhunjini umshayeli okunguyena ozofaka umkhumbi echwebeni.  Ukuze athembeke eziyalweni azinikiwe, kwakufuneka avumele lomshayeli angene emkhunjini, yena alalele akutshelwayo. “Obani-ke manje abayilalelayo leyo ncwadi yasekuqaleni equkethe iziyalo?  Yilabo abamenqabayo umshayeli owazi ichweba, noma yilabo abamamukelayo, njengoba leyo ncwadi ibayala?  Ahlulelani nina.”—Uriah Smith, “Do We Discard the Bible by Endorsing the Visions?” Review and Herald, January 13, 1863, , p. 52.

Sidinga ukuqaphela uma sichaza “abelusi” (noma abefundisi”) “abafundisi, nabavangeli,” njengoba sibazi namhlanje.  Ngokwazi kwethu, ezinsukwini zikaPawulu bonke labantu kwakungamalunga-nje ebandla ababesebenza emabandleni angenela emizini yabazalwane e-Efesu (qhathanisa no 1 Petru 2:9, iZenzo 2:46, iZenzo 12:12).

`Funda kuIsaya 5:4: “Yini enye ebengingayenzela isivini saMi, engingayenzanga?” Cabanga ngalendimana ngokuphathelene nalokho uNkulunkulu asinike khona ngomsebenzi ka Ellen G. White.  Isebenza kanjani?`