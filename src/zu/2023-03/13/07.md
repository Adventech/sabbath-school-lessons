---
title:  Ukujula Nomcabango
date:  22/09/2023
---

“Amasosha empini angadideka abe buthakathaka uma engabambisene. Ukuba amasosha abengazenzela ngokuthanda kwawo, enganaki ukuthi ozakwabo bami kanjani, abezokuba yinhlanganisela-nje engahlelekile nezimele; abengeke akwazi ukwenza umsebenzi wabantu abahlelekile. Ngokunjalo amasosha kaKrestu amelwe ukusebenza ngokuzwana.  Ngaphandle kokwenza lokho, abantu bakaNkulunkulu esikhundleni sokuzwana okuphelele, bemqondo-munye, benenjongo eyodwa, bezinikele ngomgomo owodwa, bazothola ukuthi imizamo yabo iyize, isikhathi sabo namakhono abo awasizi lutho. Kunamandla ukubumbana. “ Abantu abambalwa abaguqukile, besebenza ngokuzwana, besebenzela umgomo owodwa, ngaphansi komholi oyedwa, bazonqoba zonke izimpi.”—Ellen G. White, Spalding and Magan Collection, p. 121.

Kubaluleke ngani ukuthi uPawulu azibize “ngenxusa eliboshiwe”? (Efesu 6:20).Amanxusa ayevame ukudlala indima elukhuni ngesikhathi sempi, kanjalo-ke indlela azichaza ngayo uPawulu ihambelana kahle nalokho akubhalile ngesosha. Amanxusa kwakufuneka aphathwe ngenhlonipho efanele umuntu noma izwe elimthumile. Kukhona-ke umehluko omkhulu phakathi kwesikhundla sikaPawulu njengenxusa loMbusi omkhulu wamazulu nokwedeleleka okutshengiswa amaketanga akhe, (empeleni “iketanga”) Nokho, ngenxa yokuthi inxusa lalifaka umgexo “oyiketanga lesikhundla salo, ukusho kukaPawulu ukuthi iketanga lakhe into aziqhenyayo ngayo kusho ukukuthatha kancane ukuboshwa kwakhe, ”—David J. Williams, Paul’s Metaphors: Their context and Character (Peabody, MA:Hendrickson, 1999), p. 152.

**Imibuzo Yokuxoxisana**

`Ezweni lakini eliqembukelene nalapho kuliwa khona, kusho ukuthini kuwena nebandla lakho “ukuqhuba ukuthula”? Singakusebenzela kanjani ukuthula emhlabeni ogcwele udlame kangaka?`

`Yimiphi imicibisholo evuthayo ephonswa kuwena? Ungaqiniseka kanjani ukuthi isivikelo sokukholwa sikhona, nokuthi futhi sizoyicima lemicibisholo?`

`Sike sikhulume ngama “sosha omthandazo.” Singayenza kanjani “inkonzo yomthandazo” ngokuqondene nabase-Efesu 6:18-20?`

`Sifanele ukubaphatha kanjani labo abalimele enkundleni yempi yempikiswano enkulu na? Sifanele ukumphatha kanjani umzalwane womKrestu okuthi uma seyishisa impi abaleke ngenxa yokwesaba noma avele azihlanganise nesitha na?`