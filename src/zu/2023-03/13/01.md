---
title:  Ukuthula
date:  16/09/2023
---

### Kuleliviki Funda ku
Efesu 6:10-20; 1 Petru 4:1; 1 Petru 5:8; Isaya 59:17; Isaya 52:8-10; 1 Thesalonika 5:16-18.

> <p>Indimana Yekhanda</p>
> “Kukho konke, nithathe isihlangu sokukholwa eniyakuba namandla okucima ngaso yonke imicibisholo evuthayo yomubi, namukele futhi isigqoko sensindiso, nenkemba kaMoya eyiZwi likaNkulunkulu” (Efesu 6:16, 17).

Encwadini kaJohn Bunyan  i-The Pilgrim’s Progress, ayibhala esejele, uChristian ungeniswa lapho kugcinwa khona izikhali esigodlweni, watshengiswa “yonke inhlobo yezikhali, ezihlinzekelwe abahambi yiNkosi yabo; inkemba, isihlangu, isigqoko  sempi, isivikelo sesifuba, umthandazo,  nezicathulo ezingeke ziguge. Lapha kwakukhona ezanele bonke abantu ababezongena empini yeNkosi, ababengangezinkanyezi ngobuningi babo.” Ngaphambi kokuthi ahambe uChristian, uyangeniswa futhi endlini yezikhali lapho bamgqokisa kusukela ekhanda kwaze kwafika ezinyaweni ngezimpahla ezingeke zigqobhozeke uma ehlaselwa endleleni.”

Incwadi kaBunyan yango 1678 isikhumbuza ngombhalo weminyaka engu 1 600 ngaphambili, eyayibhalwe nguMphostoli uPawulu, incwadi yabase-Efesu, naye ayibhala esejele.  Kulencwadi, umphostoli ubona impi enkulu, ibandla, liya endaweni yezikhali zikaNkulunkulu, lizigqoka kusukela ekhanda kuya onyaweni.  Indawo kaNkulunkulu yezikhali iphethe okuyizona zikhali ezisezingeni, nezanele wonke amasosha ukuthi “agqokiswe kusukela ekhanda kuye ozwaneni,” uma eyokulwa impi yokuthula egameni laKhe.

_*Funda isifundo saleliviki ukulungisela iSabatha likaMandulo 23._