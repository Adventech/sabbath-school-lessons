---
title:  Ibhande Nesivikelo Sesifuba
date:  18/09/2023
---

`UPawulu ubabona kanjani abazalwane, ngeso lengqondo, beqala ukuzilungisela impi elwisana nobubi?  Efesu 6:14; bheka no 1 Petru 4:1; 1 Petru 5:8; Roma 8:37-39.`

Isixwayiso sikaPawulu sempi enzima (Efesu 6:13) silungisela abafundayo ubizo lwakhe lokugcina lokuthi bame (okwesine, qhathanisa Efesu 6:11, 13) futhi siwubizo lokuthi kuhlonywe (Efesu 6:14-27). UPawulu uchaza isenzo ‘sokubopha izinkalo’ (qhathanisa noIsaya 11:5). Izingubo zakudala, ezazixega emzimbeni, zazidinga ukuboshwa okhalweni ngaphambi kokuqala komsebenzi noma impi (qhathanisa noLuka 12:35, 37; Luka 17:8). UPawulu ubona umzalwane egqoka ezempi njengoba kwakwenza amasosha amaRoma, kuqalwe ngebhande lesikhumba lasempini elinekhonco lalo elihle.  Ebhandeni kwakulenga imichilo eminingi yesikhumba, enothayela abayisicaba, okwakugqokwa ngaphambili, kuyinkomba yesikhundla.  Umsebenzi walo ngempela kwaku ukubopha ingubo nokugcina konke okunye kusezindaweni zazo.

Iqiniso akulona-nje elomzalwane yedwa; yisipho sikaNkulunkulu (qhathanisa nosindiso kwabase-Efesu 2:8). Nokho, alingahlali lingabonakali, kuyinto ekude-nje engenawo amandla okwenza inguquko empilweni.  Abazalwane “ababhince” iqiniso likaNkulunkulu, ukuze bazizwele futhi basisebenzise lesipho sasezulwini. Akusikho ukuthi baphethe iqiniso likaNkulunkulu, kodwa yiqiniso likaNkulunkulu eliphethe bona nelibavikelayo.

Ukusuka lapho, uPawulu unxusa abazalwane ukuthi bagqoke “isivikelo sesifuba sokulunga” (qhathanisa no 1 Thesalonika 5:8). Njengebhande leqiniso, sivela ezulwini, siyinxenye yezikhali zikaYahweh njengesosha lasezulwini (Isaya 59:17).  Isivikelo somzimba esasisetshenziswa amasosha ngezikhathi zikaPawulu sasenziwe ngezindilingi ezincane zensimbi ezixhunyanisiwe), noma ezethusi ezibekwe enye phezu kwenye ezihlanganisiwe). Lesivikelo sesifuba sasivikela izitho zomzimba ezibucayi ekulimaleni. Ngendlela yokufanekisa, abantu abakholwayo kufuneka bathole ukuvikeleka komphefumulo esikwenzelwa yisipho sikaNkulunkulu, ukulunga okusivikelayo.  Kwabase-Efesu, uPawulu ufanisa ukulunga nobungcwele, neqiniso (Efesu 4:24, Efesu 5:9), ekubuka njengendlela yokuphatha abanye abantu ngobulungiswa, kakhulukazi abazalwane esikhonza nabo.

`Sewuke wazizwela kanjani ukuthi ukulunga, ubungcwele neqiniso kungaba yisivikelo na?`