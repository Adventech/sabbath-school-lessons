---
title:  Isihlangu, Isigqoko Sempi, Nenkemba
date:  20/09/2023
---

`Kunini, futhi kukanjani abazalwane njengamasosha kulempikiswano enkulu, lapho kufuneka khona basebenzise izihlangu, izigqoko zempi, nezinkemba? Efesu 6:16, 17.`

Isihlangu sikaPawulu ihawu elikhulu elinamachopho amane, elaliphathwa amasosha amaRoma.  Sasakhiwe ngokhuni, bese simbozwa ngesikhumba esishukiwe, imiphetho yaso igobele ngaphakathi ukuvikela ukuhlaselwa okuvela emaceleni.  Uma sicwiliswe emanzini, isihlangu sasikwazi “ukucima imicibisholo evuthayo,” sicishe imicibisholo ecwiliswe etiyeleni, yase yokhelwa ngomlilo. Isichazo sikaPawulu “sesihlangu sokukholwa” sibonakalisa ukusetshenziswa kwesihlangu eTestamenteni elidala njengesifanekiso sikaNkulunkulu, ovikela abantu baKhe (Genesise 15:1, iHubo 3:3). Ukuthatha “isihlangu sokukholwa” (Efesu 6:16) kusho ukungena ngokwethemba uNkulunkulu kulempi yasemkhathini, Yena olwela abakholwayo (Efesu 6:10), ahlinzeke ngezikhali ezisezingeni (Efesu 6:11, 13), noqinisekisa ukunqoba.

Khona manjalo, isigqoko sempi samaRoma sasakhiwe ngensimbi noma ithusi.  Kwakufakwa nesiphika esivikela intamo, kufakwe okuvikela izindlebe, okuvikela isiphongo, nokuvikela izihlathi.  Njengoba isigqoko sasivikela kangaka, “isigqoko sosindiso” (Efesu 6:17) sifanekisa ukusindiswa kwamanje abazalwane abakuzwayo ngokuhlangana noKrestu owavuswa, wenyuka, nophakanyisiwe (Efesu 2:6-10).  Ukugqoka isigqoko sosindiso kusho ukungesabi imimoya yobumnyama egcwele kangaka kulesikhathi sokugcina, kodwa kunalokho, ukwethemba kulawo mandla amakhulu kaKrestu (qhathanisa Efesu 1:15-23, Efesu 2:1-10).

Isikhali sokugcina “yinkemba kaMoya okuyiZwi likaNkulunkulu” (Efesu 6:17), okuchaza inkemba yesosha lamaRoma emfishane, ebukhali nxazombili. Indlela eyayejwayelekile yokulwa kwaku ukujikijela imikhonto emibili (akasho lutho ngayo uPawulu) bese ukhipha inkemba uhlasele, usebenzisa inkemba emfishane ukugwaza ngayo. Inkemba yomuntu okholwayo ”yinkemba kaMoya” ngoba ihlinzekwa uMoya, isikhali esichazwa njengeZwi likaNkulunkulu. UPawulu uza ngaphambili njengomkhuzi wamabutho akhiphe umyalo wokuthi ayihlome, esho izethembiso zethemba nokunqoba ezivela kuLowo owongamele wonke amabutho.  Yilezithembiso, ezikhishwa kwabase-Efesu 6:10-20, “eziyiZwi likaNkulunkulu” okuyisona sikhali esiphambili ekulweni nobubi. “IZwi likaNkulunkulu” lisho izithembiso zevangeli ngobubanzi bazo, esizithola eBhayibhelini.

`Noma singaze singazithandi kangakanani lezifanekiso eziningi kangaka ngempi, zifanele ukusifundisani ngokuthi impikiswano enkulu into yangempela, nokuthi sifanele ukuyiqapha kangakanani?`