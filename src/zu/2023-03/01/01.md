---
title:  UPawulu nabase-Efesu
date:  24/06/2023
---

### Kuleliviki Funda
Izenzo 18:18-21; Izenzo 19:13-20:1; Izenzo 20:17-38; Efesu 1:1, 2; Efesu 6:21 -24; Efesu 3:13; Efesu 1:9, 10.

> <p>Indimana Yekhanda</p>
> “Esenza imfihlakalo yentando yaKhe njengokuzibonela kwaKhe azimisela khona ngaphambili, kuze kube yihlelo lokuphelela kwezikhathi lokuba kuhlanganiselwe ndawonye kuKristu konke okusezulwini nokusemhlabeni” (Efesu 1:9, 10).

Uma sibhala, sisuke sinenhloso. Ngesinye isikhathi kuba yinhloso enohlonze. U-Abraham Lincoln, wabhala inkulumo yakhe yodumo yaseGettysburg ngo 1863, ngemuva kwesibhicongo sempi yomkhaya yamaMelikana lapho kwafa khona amasosha angu 7 000. Kuleyo nkulumo eyayithinta ovulindlela besizwe saseMelika, uLincoln wezwakalisa ukukholwa kwakhe ukuthi lempi yomkhaya kwakuyisona sivivinyo sokuthi ngabe lesizwe esaphenjwa ngo 1776 siyokwazi yini ukuqhubeka emhlabeni noma siyoshabalala.

UPawulu wayenenhloso enkulu eyamqhuba ukuthi abhale lencwadi. Inxenye, kungenxa yokuboshwa kwakhe (Efesu 3:13, Efesu 6:20), enye inxenye ukushushiswa njalonjalo nezilingo, abase-Efesu babesengozini yokuphelelwa ukukholwa.  UPawulu uyabakhumbuza ngalokho okwenzeka mhla bamukela uKrestu njengoMsindisi wabo, beba yinxenye yebandla laKhe. Sebewumzimba kaKrestu (Efesu 1:19-23, Efesu 4:1-16), izitini zokwakha ithempeli (Efesu 2:19-22), umakoti kaKrestu (Efesu 5:21-33), nempi ehlome kahle (Efesu 6:10-20). Badlala indima ebaluleke kakhulu ekufezeni icebo likaNkulunkulu, ukuhlanganisa konke kuKrestu (Efesu 1:9, 10).  UPawulu ubhala ukuze akhumbuze abazalwane base-Efesu ukuthi bangobani, namalungelo abo njengabalandeli bakaKrestu.

_*Funda isifundo saleli viki ululungisela iSabatha lika uNtulikazi 1._