---
title:  UPawulu, Umvangeli Kwabase-Efesu
date:  25/06/2023
---

`Wenzani uPawulu ohambweni lwakhe lokuqala lwase-Efesu, ekupheleni kohambo lwakhe lwesibili lovangelo na? (Izenzo 18:18-21).`

I-Efesu kwaku elinye lamadolobha amakhulu embusweni wamaRoma, linezakhamuzi ezingu 250 000.  Laliyinhloko-dolobha yesinye sezifundazwe ezinothile embusweni, iAsiya, okuyindawo esiyazi namhlanje ngokuthi yiAsia Minor. Ezinsukwini zikaPawulu, lesifundazwe sasinethezekile. Njengendawo eyichweba, i-Efesu lalisenhlanganweni yemigwaqo emikhulu. Abantu bakhona babekhonza onkulunkulu abaningi, kodwa uArtemis owayaziwa njengomvikeli wedolobha, wayehamba phambili. Wayekhonzwa emicimbini yomphakathi, eyemidlalo, nemigubho eyenziwa njalo ngonyaka. (U-Artemis wayebizwa ngokuthi uDiyana ngamaRoma; Bheka iZenzo 19:24, 35.)

Kamuva, uPawulu wabuyela e-Efesu ohambweni lwakhe lwesithathu lokuvangela (Izenzo 19:1-12), wahlala khona “iminyaka emithathu (Izenzo 20:31). Umphostoli Pawulu uchitha isikhathi esiningi e-Efesu ngenhloso yokuphemba inkolo yobuKrestu khona.

`Yisiphi isigameko esingavamile esaholela ekuhlonishweni kweNkosi uJesu e-Efesu na?  (Izenzo 19:13-20).`

ULuka usitshela ngendaba yezanusi eziyizinzulane kulomuzi. Ukuxuba igama likaJesu nelikaPawulu emasikweni azo akuzihambelanga kahle lezanusi. Kwathi uma kuzwakala emigaqweni yedolobha, “bonke bafikelwa ukwesaba; igama leNkosi uJesu ladunyiswa” (Izenzo 19:17). Lesigameko saba nomthelela omkhulu nakulabo abasebe ngamakholwa vele; bashisa izincwadi zabo ezibizayo eziqukethe ukusebenza kwemilingo, inani lazo laliyizinhlamvu zesiliva eziyizinkulungwane ezingamashumi ayisihlanu (Izenzo 19:19). Abazalwane kanye nabahlali basemphakathini bafunda ukuthi ukukhonzwa kukaJesu akungalulazwa ngokuxutshwa nenye into noma omunye umuntu.

`Kwakuchazani ukushisa ezabo izincwadi ezazibiza kangaka? Lokho kusitsheleni ngokuzinikela okuphelele eNkosini?`