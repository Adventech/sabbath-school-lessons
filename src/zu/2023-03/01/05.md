---
title:  Eyabase-Efesu Ngesikhathi Sayo
date:  28/06/2023
---

`UPawulu uyivula aphinde ayiphethe kanjani incwadi ayibhalele abazalwane e-Efesu?  Sifundani ngezifiso zakhe ezijulile  ngabo? Bheka abase-Efesu 1:1, 2; Efesu 6:21-24.`

Zisuka phansi-nje uPawulu uyazisho ukuthi ungumbhali walencwadi (Efesu 1:1).  Uma eseya maphakathi nayo, uzisho ngegama-ke manje, ezibiza “ngesiboshwa sikaKrestu Jesu ngenxa yenu nina bezizwe” (Efesu 3:1), okuyinto esitshela ngendlela abuka ngayo umsebenzi wakhe njengomphostoli (3:1-13). Ngasekugcineni kwencwadi, uyaphinda futhi akhulume ngokuboshwa kwakhe (Efesu 6:20) aphethe ngomlayezo wakhe  (Efesu 6: 21, 22). Nakuba ezinye izifundiswa ziphika ukuthi lencwadi yabhalwa nguPawulu, kubalulekile ukuqaphela ukuthi incwadi yona iyazisho ukuthi yabhalwa uyena. AmaKrestu amaningi ayakwamukela ukuthi uPawulu umbhali walencwadi, futhi baqinisile.

`UPawulu ukhathazeke kanjani ngomthelela wokuboshwa kwakhe kubazalwane e-Efesu na?`

Eyabase-Efesu ibonakala ikhuluma ngesikhathi nezimo ezifanayo nezinye izincwadi zikaPawulu azibhala esejele, eyabaseKolose no Filimoni. Futhi, kubonakala ukuthi kwase kudlule isikhathi eside kusukela uPawulu wayesebenza e-Efesu (Efesu 1:15, Efesu 3:1, 2).  Kubonakala sengathi uPawulu wayibhala esejele eRoma lencwadi yabase-Efesu, kulinganiselwa onyakeni ka A.D. 62. Kulencwadi uPawulu usithi fahla ngesimo salabo ababhalelayo e-Efesu. Ubhala kabanzi ngezinto eziningi.  Akubhalayo kwenabela esikhathini eside, kusukela ngezinqumo zikaNkulunkulu ezenziwa “lingakasekelwa nezwe” (Efesu 1:4), enabe ngengqikithi yosindiso lukaNkulunkulu asipha lona ngoKrestu. Ngokwenze njalo, lencwadi ibonakalisa indlela yokubhala esezingeni eliphezulu, enemisho emide, amazwi aphindaphindwayo, nemifuziselo. UPawulu uyakusebenzisa ukubhala kanje kwenye indawo (njengakumaRoma 8:31-39), kodwa kwande kweyabase-Efesu, lapho kusetshenziswa kakhulu ulimi lokudumisa, umthandazo, nokukhonza (Efesu 1:3-14, Efesu 1:15-23, Efesu 3:14-21) kubhalwe ngokukhulu ukucophelela (izibonelo, Efesu 4:1-16, Efesu 5:21-33, Efesu 6:10-20).