---
title:  Ukuzwa Incwadi Ebhalelwe abase-Efesu
date:  27/06/2023
---

UPawulu wabhala incwadi yabase-Efesu ukuze ifundwe esidlangalaleni emabandleni ayekhonzela emakhaya abazalwane e-Efesu. Eminyakeni elandela ukumuka kukaPawulu, ibandla lobuKrestu e-Efesu lase likhulile, nesibalo samaqoqwana angenela ezindlini sasiphindaphindiwe. Kulabo bazalwane kwakuyinto ebalulekile ukuthi uThikhiku, othunywe ngumsunguli webandla uPawulu, eme phakathi kwabo abelane nabo ngencwadi evela kuPawulu.  Njengoba isho incwadi, ababebuthene lapho kungenzeka ukuthi babehlanganisa abanikazi bomuzi—ubaba, umama, izingane, nezigqila (Efesu 5:21-6:9).   Kuleyo minyaka, umndeni wawuhlanganisa nabanye abantu—abantu abondliwa umninimuzi, kanye nabathengi.  Kanjalo-ke, nalaba singathi babekhona kanye nabanini bomuzi.

`Ngokuxhumene nesifingqo sencwadi esingenzansi, ifunde yonke , futhi kungcono uyifunde uphimisela (kuzokuthatha imizuzu engu 15 ukwenza lokho).  Yimaphi amaphuzi ankenteza kulencwadi yonkana?`

1. Ukubingelela (Efesu 1:1, 2)

2. Isibusiso esiyisingeniso (Efesu 1:3-14)

3. Ukuthandazela abazalwane ukuthi bamukele ukuhlakanipha okugxile kuKrestu (Efesu 1:15-28)

4. Kade befile ngokwasemoyeni; Manje baphakanyisiwe noKrestu (Efesu 2:1-10)

5. UKrestu wakha ibandla ngamaJuda nabezizwe (Efesu 2:11-22)

6. UPawulu oshumayela uKrestu kwabezizwe (Efesu 3:1-13)

7. Uthandazela abazalwane ukuthi bazizwele uthando lukaKrestu (Efesu 3:14-21)

8. Ukubambelela kulobo bunye bebandla obuphefumulelwe nguMoya (Efesu 4:1-16)

9. Akuphilwe impilo entsha, ekhuthaza ubunye (Efesu 4:17-32)

10. Hambani ngokothando, ukukhanya, nokuhlakanipha (Efesu 5:1-20)

11. Emndenini wobuKrestu, Philani impilo ebunjwe nguKrestu (Efesu 5:21-6:9)

12. Yimani ndawonye: ibandla liyimpi kaNkulunkulu (Efesu 6:10-20)

13. Ukuvalelisa (Efesu 6:21-24)

`Iyiphi ingqikithi ebonakala ivela kulencwadi? Ikutshelani wena? Yimaphi amaphuzu akuthinta enhliziyweni?`