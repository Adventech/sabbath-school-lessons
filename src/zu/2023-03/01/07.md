---
title:  Ukujula Nomcabango
date:  30/06/2023
---

Indaba yezanusi zisebenzisa igama likaJesu nelikaPawulu ngendlela embi (Izenzo 19:13-20); bheka isifundo sosuku lokuQala) iyasisiza ukuchaza ukuthi kungani uPawulu esebenzisa inkulumo eqosheme kangaka kwabase-Efesu. Abanye abazalwane abasha, ababesanda kuguqulwa amandla kaJesu, baphonsa izincwadi zabo zomlingo ezibizayo emlilweni.  Sibonga ukutholakala kwezingqwembe (papyri) ezingu 250 ezikhuluma ngomlingo nokunye.  Namhlanje sinemifanekiso eminingi yokubhula, amasalamusi, nokuthwebula, neziqalekiso, ezifana nalezo ezaziqukethwe yilezo zincwadi zomlingo.  Lezincwadi zazifundisa abakholwa kuzo ukwenza imikhuba efana nokunxenxa izithixo nemimoya ukwenza noma yini abayifisayo.

ULuka usitshela ukuthi lezincwadi zazibiza izinhlamvu zesiliva ezingu 50 000, noma umholo wezinsuku ezingu 50 000.  (ngokwanamhlanje, uma uthi umuntu uhola $60 ngosuku, lemali ilinganiselwa ku $4 million)!  Lokhu kutshengisa ukubaluleka kwalezincwadi nendima ezaziyidlala kubanikazi zonke izinsuku zokuphila kwabo.  “Kwathatha ukungenelela kukaNkulunkulu ukuze babone ngempela ukuthi badinga ukuphenduka okuphelele ukuze bashiye ukusebenzisa lezinto zokubhula imilingo, nezindlela zokuthola amandla emimoya.”—Clinton E. Arnold, Ephesians (Gand Rapids, MI: Zondervan, 2010), p. 34.

Siyabona lapha ukuthi eyabase-Efesu yabhalelwa abazalwane ababedinga iziyalo zokuhlangabezana namandla emimoya emibi.”—Clinton E. Arnold, Power and Magic: The Concept of Power in Ephesians (Grand Rapids, MI: Baker Books, 1992), p. 165. Impendulo kaPawulu yincwadi ebhalelwe abase-Efesu, lapho ebakhomba kuKrestu njengaLowo ophakanyiswe ngaphezu kwabo bonke abanamandla (Efesu 1:20-23) agcizelele ubukhulu bamandla uNkulunkulu awapha abakholwayo (Efesu 3:14-21, Efesu 6:10-20). Ngokuphila ubunye bukaKrestu obazuzwa nguKrestu esiphambanweni, abazalwane abatshengise ukuthi icebo likaNkulunkulu lokuhlanganisa  konke kuKrestu seliyasebenza.  Ubudlelwane babo bokubuyisana bubonakalisa icebo likaNkulunkulu lomhlaba obumbene kuKrestu.  Ngakhoke kulungile ukuthi sibheka kwabase-Efesu 2:11-22, okuyisihloko sayo yonke lencwadi, ukuze sithole iziyalo zeBhayibheli mayelana nalesihloko esibalulekile namhlanje, ubudlelwane phakathi kwabantu noma izizwe.

**Imibuzo Yokuxoxisana**

`Yimiphi imimoya nababusi esebenzayo emhlabeni wethu nasempilweni yakho namhlanje? Lemimoya izibonakalisa kanjani ukulinga abazalwane ukuthi bahloniphe yona kunokunika uKrestu ophakanyisiwe ukukholeka kwethu okuphelele na?`

`Ngokuphathelene necebo likaNkulunkulu “ngokupheleliswa kwesikhathi” lokuhlanganisa konke kuKrestu, uPawulu uzwakalisa ithemba ngekusasa. Phinda ubheke ukusebenzisa kwakhe igama elithi “ithemba” kwabase-Efesu 1:18, Efesu 2:12, Efesu 4:4.  Kungani ekholwa ukuthi likhona ithemba ngekusasa?`

`Ezindimaneni ezilandelayo kwabase-Efesu, uPawulu ukhomba kanjani ethembeni elizayo lokubuya kukaKrestu?  Efesu 1:13, 14; Efesu 1:21; Efesu 2:7; Efesu 4:30; Efesu 5:5.  Lisho ukuthini kithina njengamanje lelithemba?`