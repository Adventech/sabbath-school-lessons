---
title:  'Kwabase-Efesu: Incwadi Echichima ngoKrestu'
date:  29/06/2023
---

`UPawulu uyethula kanjani ingqikithi yencwadi yakhe na? Efesu 1:9, 10.`

Umyalezo wencwadi yabase-Efesu ungafingqwa kanjani?  Ebhala esejele, uPawulu usinika umbono wecebo likaNkulunkulu eligxile kuKrestu lokupheleliswa kwesikhathi, neqhaza lebandla kulona. UNkulunkulu usebenze ngoKrestu ukuqala icebo laKhe “kuze kuhlanganiselwe ndawonye kuKrestu konke okusezulwini nokusemhlabeni” (Efesu 1:10), kanti lokho wakwenza ngokudala ibandla okuyinhlangano eyakhiwe yisizwe esisodwa esisha samaJuda nabezizwe (Efesu 2:14). Abazalwane babizelwe ukusebenzisana nalelicebo lasezulwini, ukutshengisa imikhosi yobubi ukuthi inhloso kaNkulunkulu iyafezeka (Efesu 3:10).

Njengoba kushiwo kwabase-Efesu 1:9, 10, ubunye acabanga ngabo uNkulunkulu bugxile kuKrestu. Ngakhoke akumangalisi ukuthola ukuthi abase-Efesu yincwadi echichima ngoKrestu lapho kudunyiswa khona izenzo zikaNkulunkulu kuKrestu kugujwe ukufinyelela kwabazalwane kuzona izinsiza zikaMoya abaziphiwa kuKrestu.  UPawulu usebenzisa amazwi athi “kuKrestu” namanye afana nawo izikhathi ezingaphezu kwamashumi amathathu, kanti kuzo zonke uphakamisa uJesu. Uma ufunda lencwadi waqaphele lamazwi, uqaphele izindlela eziningi uPawulu agxila ngawo kuJesu.

UPawulu ufuna ukuphemba kabusha ukuzinikela kwabazalwane base-Efesu ngokubakhumbuza ukuthi bayinxenye yebandla, eliwumgomo wecebo likaNkulunkulu lokuhlanganisa konke kuKrestu.  Uma esebenzisa igama elithi “ibandla” (ngesiGriki ekklesia) encwadini yakhe, usho ibandla emhlabeni jikelele, hhayi inkonzo eyodwa.

Ubuciko abusebenzisayo ukuthi akhulume ngebandla, kanti ukwenza lokho ngokusebenzisa imifuziselo emihle, enabe ngemine yayo akhiphe imininingwane:

1. Ibandla njengomzimba (Efesu 1:22, 23; eFesu 2:16; Efesu 3:6; Efesu 4:1-16, 25; Efesu 5:23, 29, 30).
2. Ibandla njengesakhiwo noma ithempeli (Efesu 2:19-22).
3. Ibandla njengomakoti (Efesu 5:22-27).
4. Ibandla njengamasosha (Efesu 6:10-20).

Lemifanekiso ngamunye, ngeyayo indlela, iveza ukuthi inhloso kaNkulunkulu ngebandla laKhe iyini.

`Ebandleni lakho, iSeventh-day Adventist Church, uNkulunkulu uqoqa umphakathi wezizwe ngezizwe, izilimi ngezilimi, amasiko ngamasiko (Sambulo 14:6, 7) okhomba indlela yokugcwaliseka kwecebo laKhe lokuhlanganisa konke kuJesu (Efesu 1:9, 10). Singabambisana kanjani necebo likaNkulunkulu? `