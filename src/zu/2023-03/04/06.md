---
title:  Manje Sisindiswe NguNkulunkulu
date:  20/07/2023
---

`Buyela emuva ufunde kwabase-Efesu 2:1-10, ugxile esiphethweni sikaPawulu ezindimaneni 8-10. Uqhakambisa maphi amaphuzu uma esephetha?`

Kwabase-Efesu 2:1-3, uPawulu uthi ukusindiswa kwabazalwane base-Efesu akuwona umphumela wokuthi baziphethe kahle noma ukubukeka kwabo. Ekuqaleni kwendaba, bafile ngokokukholwa. Akukho nhlansi noma intengo kubona (Efesu 2:1). Isono sibanqobe ngokuphelele (Efesu 2:1). Abatshengisi mizamo, baholwa nguSathane uqobo nayizinkanuko zabo zenyama nemicabango edukisayo.

Bona babengazi ukuthi isimo sabo sokukholwa sibi ukwedlula umuntu ongakholwayo. Njengabo bonke abantu, bayizitha zikaNkulunkulu weqiniso futhi basondela osukwini lukaNkulunkulu lokwahlulela.  “Bangabantwana bolaka njengabo bonke abantu” (Efesu 2:3).

Kunokuba lugxile kokwabo ukulunga, usindiso lwabo lugxile othandweni lukaNkulunkulu olungenakuchazwa—uthando olungayi ngokuthi lowo oluphiwayo ulunge kangakanani. Ngomusa nangothando uNkulunkulu ubenzela okuhle ngoKrestu Jesu (Efesu 2:4), ebavusa ukuthi bangafeli eziphambekweni. Ngenxa yokungenelela kukaNkulunkulu, baqala uhambo olumangalisayo olwenyukela kuJesu uqobo.  Besuka ekujuleni kokufa ngokweziphambeko nobugqila, bayavuswa, bayiswe emagcekeni asezulwini, bahlaliswe noKrestu esihlalweni sobukhosi bamazulu (Efesu 2:5, 6). Lokhu kungenelela okufana nonyazi akuyona into ehlala isikhashana.  Kuhlala njalo, naphakade, ngoba uNkulunkulu uhlose ukubonakalisa umusa waKhe kubona ngoKrestu Jesu kulo lonke iphakade (Efesu 2:7).

Uma esephetha kwabase-Efesu 2:1-10, izindimana 8-10, uPawulu ubuyela emuva, efuna ukuqiniseka ukuthi lokho akushoyo kuyagxila kubona: ukusindiswa kwabazalwane kuwumsebenzi kaNkulunkulu, hhayi owomuntu. Akuveli kithina, kodwa kuyisipho sikaNkulunkulu. Akekho umuntu ongaziqhayisa ngokuthi kwaqalwa uyena (Efesu 2:8, 9). Simi emseni kaNkulunkulu, thina abakholwayo siyimibukiso yomusa waKhe, Yena kuphela. Singumsebenzi wobuciko baKhe, sidalwe nguNkulunkulu “kuKrestu Jesu” (Efesu 2:10).

`Kubaluleke ngani ukuthi siqondisise ukuthi ukusindiswa kwethu kuvela kuNkulunkulu, akuwona umphumela wokulunga kwethu noma imizamo yethu na?`