---
title:  Ukujula Nomcabango
date:  21/07/2023
---

Maqondana nencwadi yabase-Efesu, Kukhona indaba evame ukuthiwa halamuzi.  Nazi izigigaba ezimqoka kulendaba:

1\. UNkulunkulu ukhetha abantu “ngaphambi kokusekelwa komhlaba” (Efesu 1:4, 5, 11).

2\. Impilo yabo yesikhathi esedlule, ukulahlekelwa ukuphila (Efesu 2:1-3, 11, 12; Efesu 4:17-19, 22; Efesu 5:8).

3\. Ukungenelela kukaNkulunkulu ngoKrestu ukuze abasindise (Efesu 1:7, 8; Efesu 2:4-6, 13-19; Efesu 4:1, 20, 21; Efesu 5:2, 8, 23, 25, 26).

4\. Ukwamukela kwabo ivangeli (Efesu 1:12, 13.) Babekade “bengenathemba” (Efesu 2:12), manje sebenalo “ithemba elilodwa” abaya kulo abakholwayo (Efesu 4:4; qhathanisa no Efesu 1:18).

5\. Izimpilo zabo zamanje njengabafundi. Yize noma ngesikhathi esigcwele izingozi nokuphikiswa amandla omubi, bangaba nakho ukuzithathela izinsiza abaziphiwa yiNkosi yabo ephakanyisiwe (Efesu 1:15-23, Efesu 2:6, Efesu 3:14-21, Efesu 4:7-16, Efesu 6:10-20).

6\. Ekuphethweni komlando okuzayo, indima kaMoya njengaLowo oyisibambiso (Efesu 1:13, 14), noma “uphawu” (Efesu 4:30), iyagcwaliseka. Ngalesikhathi sokuphela, abafundi balencwadi bazonikwa umvuzo ngokwethembeka kwabo ngokuthatha “ifa” asebelinikiwe vele nguKrestu (Efesu 2:7; Efesu 6:8, 9);  kuthi ngokukholwa kwabo kuKrestu, banikwe indawo embusweni ozayo ogxile kuKrestu (Efesu 1:21; Efesu 2:7, 19-22; Efesu 4:13, 15; Efesu 5:27).

**Imibuzo Yokuxoxisana**

`Indaba eqondene nabase-Efesu (bona engenhla) akuyona eyabazalwane ababephila ngaleso sikhathi kuphela. Eyethu nathi. Yiziphi izinyathelo kuleyo ndaba ezikunika kakhulu ithemba ngalesikhathi?`

`Ucabanga ukuthi kungani uPawulu elokhu ekhuluma ngezono zabalaleli bakhe zesikhathi esedlule, ebanxusa ukuthi bazindle ngempilo yabo bengakaphenduki?`

`Qhathanisa indlela uPawulu afingqa ngayo ivangeli kwabase-Efesu 2:8-10 nalokho ayekwenze ngaphambili kumaRoma 1:16, 17. Yimaphi amaphuzu afanayo avelayo? Kokubili lokhu kufingqwa kwehluke kanjani okunye kokunye?`

`Noma izenzo ezinhle zabazalwane zingathintene nokusindiswa kwabo, ngoba azikwazi ukubanika ubumsulwa phambi kukaNkulunkulu, zidlala yiphi indima ebalulekile ohlelweni lukaNkulunkulu labantu abakholwayo?  (Efesu 2:10).`