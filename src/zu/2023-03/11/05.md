---
title:  Izigqila zikaKrestu
date:  06/09/2023
---

`Yini ayifunayo uPawulu ezigqilini ezingamaKrestu ngokweziyalo azibhalele zona? Efesu 6:5-8`

UPawulu unxusa izigqila zamaKrestu ukuba zithobele abaphathi bazo, zisebenze kahle, ngokuphuma enhliziyweni. Okuphawulekayo, yilokho akusho kamuva ukuthi zikwenze. Mazibeke umphathi endaweni kaKrestu, ukuthi zimhloniphe ngendlela efanele uKrestu kuphela. Kunalokho, ngokuzinikela nokwethembeka okuyisisusa somsebenzi wazo omuhle, mazifake uKrestu iNkosi, esikhundleni somphathi wezigqila. Ngokukhuthaza lokho kushintshisana ngezindawo, uPawulu uletha ubudlelwane obusha bokuzwana ngobuKrestu phakathi kwesigqila nomphathi waso.

Qaphela izindlela eziningi uPawulu agcizelela ngazo lokhu kushintshisana ngezindawo:

* Isikhundla somphathi wezigqila uyasehlisa uPawulu ngokumbiza ngokuthi “amakhosi ngokwenyama,” ekhomba phambili eNkosini yangempela neyasezulwini (Efesu 6:5),
* Azikhonze “”ngokwesaba nokuthuthumela, ngobuqotho benhliziyo, kungathi kukuKrestu” (Efesu 6:5).
* UPawulu uqaphela lokhu kushintshisana ngezindawo uma ethi izigqila zamaKrestu azisebenze ngokuzimisela njengezigqila, hhayi ezabaphthi basemhlabeni, kodwa “izigqila zikaKrestu” (Efesu 6:6).
* Uma zenza imisebenzi yazo, mazenze “intando kaNkulunkulu ngokusuka enhliziyweni,” zenze umsebenzi ngokuqhutshwa yinhliziyo kuNkulunkulu (Efesu 6:6).
* UPawulu uthi abakhonze “ngothando, kungathi kuseNkosini, hhayi umuntu” (Efesu 6:7).

Ngenxa yokukhonza kwazo okusuka enhliziyweni, izigqila zamaKrestu zingalindela umvuzo ogcwele kuKrestu ekubuyeni kwaKhe.  Zenze umsebenzi wazo, ziwenzela Yena, zingalindela umvuzo kuYena, okuyinto ethandekayo kuzo njengoba zingaholi lapha. Kungenzeka isigqila sizizwe singafunwa, umnikazi wasemhlabeni (qhathanisa  no 1 Petru 2:19, 20). Isigqila esikholwayo kodwa, sineNkosi ebhekile, iqaphele “konke okuhle omunye nomunye akwenzile” (Efesu 6:8), iphethe umvuzo.

`Noma besifisa kangakanani ukuthi iBhayibheli liwusole ngokusobala lomkhuba wobugqili, aliwugxeki. Kodwa, singathola ziphi iziqondiso emazwini kaPawulu ngendlela yokuphathana nabantu esisebenza nabo kwezethu izimo na?`