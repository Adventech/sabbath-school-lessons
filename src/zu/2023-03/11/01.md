---
title:  Ukwethembeka Okuphelele kuKrestu
date:  02/09/2023
---

### Kuleliviki Funda ku
Efesu 6:1-9; Marko 10:13-16; Kolose 3:21; 1 Petru 2:18-25; 2 Korinte 5:10; Kolose 3:24, 25.

> <p>Indimana Yekhanda</p>
> “Nani Makhosi, yenzani okunjalo kuzo, niyeke ukusongela, nazi ukuthi neyazo iNkosi isezulwini nokuthi ukukhetha umuntu akukho kuye” (Efesu 6:9).

Ngo 2018, isikhangiso endaweni yamagugu eBhayibheli eWashington D.C., sadonsa amehlo ezibukeli. KwakuyiBhayibheli elibhalwe ngokufingqiwe, ukufundisa ngezimiso zokukholwa kodwa lingasho lutho okungase kuvuse ukuhlubuka kwezigqila. LeliBhayibheli elashicilelwa ngo 1808, aligcini-nje ngokususa izindimana lapha nalaphaya. Amaphesenti angu 90 eTestamente eliDala awekho kulo, isigamu seTestamente eliSha asikho. Kuzo zonke izahluko zeBhayibheli ezingu 1 189, kusele kuphela ezingu 232.

Izindimana ezizwakala sengathi zikhuthaza ubugqila, kakhulukazi lapho kungekho “izindaba ezinhle” zeBhayibheli, azithintwanga nakancane, okuhlanganisa nezindimana ezivame ukuhlanekezelwa njengale: “Zinceku, abangamakhosi enu ngokwenyama, balaleleni ngokwesaba nokuthuthumela, ngobuqotho benhliziyo yenu kungathi kukuKrestu” (Efesu 6:5).

Namhlanje, kulezinsuku zethu, inselele yethu enkulu ukufunda abase-Efesu 6:1-9 sibuka yonke indaba yosindiso njengoba yembuliwe kulo lonke iBhayibheli.  Yini esingayifunda uma sibuka uPawulu esebenzisa izimiso zevangeli kuleso simo esigwegwile sangalezo zinsuku zakhe?

_*Funda isifundo saleliviki ukulungisela iSabatha lika uMandulo 9._