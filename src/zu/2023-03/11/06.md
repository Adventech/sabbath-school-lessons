---
title:  Abaphathi Abayizigqila
date:  07/09/2023
---

Emazwini okugcina kaPawulu abhalelwe izigqila, “noma eyinceku noma engokhululekileyo” (Efesu 6:8), igama elithi “okhululekileyo” lisho abaphathi bezigqila, okwenza uPawulu akwazi ukushintsha eluleke bona, enombono wezigqila nabaphathi bazo bemi ndawonye, belingana phambi kukaKrestu ekwahlulelweni (qhathanisa no 2 Korinte 5:10; Kolose 3:24, 25).

`Ake sithi ungumphathi wezigqila ongumKrestu olalele ukufundwa kwencwadi yabase-Efesu ebandleni lakho elingenela endlini, ungasabela ngayiphi indlela kulesiluleko esifundwa phambi kwezigqila zakho?  Efesu 6:9.`

UPawulu uqondise kubaphathi bezigqila, ebayala ngokuqonde-ngqo, okwehlukile “kokwamakhosi” (ngesiGriki, hoi kurioi, okuhunyushwa ngokuthi “abaphathi”), ababenomkhuba wokusongela izigqila zabo, “neNkosi” (ho Kurios), uKrestu ongakhethi abantu”.

UPawulu unxusa abaphathi ukuba “benze kanjalo kuzona” izigqila, okwakungaba into ethusayo kumnikazi-zigqila wangonyaka-khulu wokuqala.  Abaphathi kufanele batshengise izenzo zokulunga kuzo izigqila zabo bebuswa ukwethembeka kwabo kuKrestu, okuhambelana nalokho uPawulu asanda kunxusa izigqila ukuba zikwenze (Efesu 6:5-8). Ubatshela ukuthi abayeke ukusongela izigqila zabo, okwakuvamile ngesikhathi lapho abanikazi bezigqila babezijezisa ngezindlela eziningi, okubalwa kuzo ukushaya (1 Petru 2:20), ukuhlukumeza ngokocansi, ukuthengiswa (isigqila sihlukaniswe nabathandiweyo baso), ukusetshenziswa kanzima, ukuncishwa ukudla, ukuboshwa ngamaketanga, ukubekwa uphawu njengenkomo, nokubulawa imbala.

UPawulu wesekela iziyalo zakhe ngezizathu ezimbili ezinxusa abanikazi bezigqila ukuthi babuke kude nendlela yokuphila yasembusweni wamaGriki namaRoma: 1. Abaphathi, nalabo abababiza ngezigqila, bonke bayizigqila zeNkosi eyodwa (“nazi ukuthi iNkosi yazo neyenu isezulwini,” qhathanisa nabaseKolose 4:1); 2. INkosi yasezulwini yahlulela bonke ngaphandle kokukhetha. Njengoba iNkosi yabo ibaphatha ngokulingana nabo bonke abantu labo okuthiwa yizigqila, nabo abenze kanjalo (qhathanisa noFilimone 15, 16).

Okuningi okushiwo nguPawulu kwabase-Efesu kwakungazithokozisa izigqila ezikholwayo: ukuthathwa njengamadodana (Efesu 1:5); ukuhlengwa (Efesu 1:7); ifa (Efesu 1:11, 14; Efesu 3:6); ukuhlala kanye noJesu embusweni (Efesu 2:6); ukuba “mbuso-munye” “amalunga omndeni kaNkulunkulu” (Efesu 2:19); qhathanisa no 3:14, 15), nokuba mzimba-munye noKrestu (bheka ku Efesu 3:6, Efesu 4:1-16).  Abase-Efesu 6:5-9 benza kusebenze yonke imfundiso esencwadini ebudlelwaneni phakathi kwezigqila nabaphathi bazo, okuhlanganisa nezeluleko maqondana nenkulumo (Efesu 4:25-32) nokuziphatha kahle mayelana nezocansi (Efesu 5:1-14).