---
title:  Izeluleko Ezinganeni
date:  03/09/2023
---

`UPawulu unikeza ziphi izeluleko ezinganeni, futhi ukwesekela kanjani lokho kweluleka ngokusebenzisa iTestamente eliDala na? Efesu 6:1-3. (bheka noMathewu 18:1-5, 10; Marko 10:13-16).`

Ukuze siqonde kahle isiyalo sikaPawulu ezinganeni, asibuke ngamehlo engqondo kufundwa ngokuphimisela enkonzweni engenela ekhaya lomzalwane othile kulelidolobha elikhulu lase-Efesu. Igama elithi “izingane” (ngesiGriki ta tekna) lingasho abantu beminyaka ehlukahlukene yobudala, njengoba izingane zazihlala phansi kwesandla sikayise uyise aze abe neminyaka engu 60 (ngokomkhuba wesiGriki) noma aze afe (ngokomkhuba wamaRoma). Lezingane zincane ngokwanele ukuba ngaphansi kwesandla sabazali (Efesu 6:4) kodwa zikhule ngokwenele ukuthi zibe abafundi bakaJesu nazo ngokwazo.

Sizwa uPawulu enxusa izingane, ezazikhonza ezinkonzweni zobuKrestu, ethi azilalele, zihloniphe abazali bazo “eNkosini,” okusho ukuthi kuKrestu (qhathanisa nabase-Efesu 5:22; Efesu 6:4, 5, 7-9). Lapha kuthiwa asihloniphe izingane njengoba nazo zingabafundi bakaKrestu, nazo zibe nesabelo ekukhonzeni. Lokhu kwenza lesicaphuno sibe yisisekelo sokukhulisa izingane nasekukhonzeni kwezingane.

Umyalo kaPawulu wokuthi kulalelwe akusiye “ujikelele”. Uma imiyalo yabazali “iphikisana nezimfuno zikaKrestu, lapho-ke, noma kubuhlungu kangakanani, izingane zimelwe ukulalela uNkulunkulu, ziyekele imiphumela yalokho kuYena.”—Ellen G. White, The Adventist Home, p. 293.

UPawulu uqedela isiyalo sakhe ezinganeni ngokucaphuna umyalo wesihlanu, efakaza ngokuhlonipha kwakhe imiyalo eyishumi njengesiqondiso samaKrestu (okuluphawu olusobala lwabase-Efesu 4:1-6:9; kakhulukazi isahluko 4:25, 28; Efesu 5:3-14). Uqala isicaphuno (“Yazisa uyihlo nonyoko’ “ Efesu 6:2), ajule nawo ngokwenanela ethi (“okungumyalo wokuqala onesithembiso” (Efesu 6:2), aqedele ngokuthi (“ukuze kube kuhle kuwe, uhlale kade emhlabeni’ “ Efesu 6:3). Umyalo wesihlanu uyafakazisa ukuthi ukuhlonipha abazali kuyinxenye yecebo likaNkulunkulu ukuze abantu bachume.  Ukwazisa abazali, yize noma kungenzeka bengezona izingelosi, kuzosiza ukwakha impilo enhle nokusimama.

`Lezindimana zikugcizelela kanjani ukubaluleka kobudlelwane emndenini?`