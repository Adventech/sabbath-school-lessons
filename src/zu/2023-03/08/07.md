---
title:  Ukujula Nomcabango
date:  18/08/2023
---

“Inkulumo yenu akube yileyo eningeke nizisole ngayo. ‘Ningamdabukisi uMoya oNgcwele kaNkulunkulu enabekwa uphawu ngaYe kuze kube usuku lokuhlengwa.’ ….. Uma unothando enhliziyweni yakho, uzofuna ukwesekela nokwakha umzalwane wakho ngokukholwa okungcwele.  Uma kukhulunywa izwi elibi ngesimilo somngani wakho noma umzalwane wakho, ungakukhuthazi ukukhuluma okunjalo. Lowo umsebenzi wesitha. Khumbuza lowo okhulumayo ngomusa, ukuthi iZwi likaNkulunkulu liyayenqabela inkulumo enjalo.”—Ellen G. White, Advent Review and Sabbath Herald, June 5, 1888.

Belingashintsha kanjani ibandla lakho ukuba wena, nabo bonke abazalwane, beningenza isifungo, enizophila ngaso, esiqukethe lokhu:

1\. Ngifisa ukuthi umthelela wami ebandleni lamaSeventh-day Adventist, nangaphandle, ube muhle, kube ophakamisa abanye abantu, okhulisa ukukholwa, nowakhayo (Efesu 4:29).

2\. Ngokukhumbula ubizo lukaKrestu ukuthi lokukhuthaza ubunye nokuthandana, ngizofaka amandla amakhudlwana ukukhuthaza labo abenza noma abakhuluma engikholwa ukuthi kuhle, kunokuthi ngigxile emaphutheni alabo engikholwa ukuthi baphambukile (Johane 13:34, 35; Johane 17:20-23; Efesu 4:1-6; 1 Thesalonika 5:9-11).

3\. Uma nginombono owehlukile kowomunye umuntu, ngizokubeka obala ukuthi ngiyamhlonipha lowo mzalwane wami.  Ngizokwamukela ukuthi uqinisekile ekuzinikeleni kuKrestu. Ngizomtshela ngendlela emnene, engenankani, umbono wami owehlukile.

4\. Ngizophila ngokuthokoza, ngifuna onke amathuba okwakha nokubonga abazalwane bami ngesikhathi ngilindele ukubuya kukaKrestu (Efesu 4:29, 30; Galathiya 6:2; Heberu 10:24, 25).

**Imibuzo Yokuxoxisana**

`Bukeza izikhathi ezingu 11 lapho uPawulu kwabase-Efesu echaza khona indlela amalunga amathathu obuNkulunkulu esebenzisana ngayo ukuze kusindiswe abantu. Lokhu kugcizelela okuphindaphindwayo kusifundisani ngobuNkulunkulu? Efesu 1:3-14, Efesu 1:15-23, Efesu 2:11-18, Efesu 2:19-22, Efesu 3:1-13, Efesu 3:14-19, Efesu 4:4-6, Efesu 4:17-24, Efesu 4:25-32, Efesu 5:15-20, Efesu 6:10-20 (lapho izwi elithi “iNkosi,” Efesu 6:10, lisho uKrestu).`

`Isiyalo sikaPawulu mayelana nokukhuluma kwamaKrestu (Efesu 4:25-32) sisebenza kanjani kuleminyaka yokukhuluma ngama-computer avame ukusetshenziselwa ukuhlukumeza, ngabantu abafihla amagama abo, kuhlanjalazwe izimilo zabanye?`