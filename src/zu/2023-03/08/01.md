---
title:  Izimpilo Ezibunjwe nguKrestu, Nenkulumo Ephefumulelwe
date:  12/08/2023
---

### Kuleliviki Funda ku
Efesu 4:17-32; Kolose 3:1-17; Zakariya 3:3-5; Zakariya 8:16; Isaya 63:10; Roma 8:16, 26, 27.

> <p>Indimana Yekhanda</p>
> “Ukuba nikhumule umuntu omdala ongowenkambo yokuqala, owonakala ngezinkanuko zenkohliso, nenziwe basha emoyeni wengqondo yenu, nembathe umuntu omusha owadalwa ngokukaNkulunkulu ekulungeni nasebungcweleni beqiniso” (Efesu 4:22-24).

UJose Antonio wayehlala emigaqweni yasePalma, eSpain, engumhambuma iminyaka eminingi.  Enezimvu ezinweleni ezimahlakahlaka, nobhebhenene wentshebe, uJose wayebukeka emdala kuneminyaka yakhe engu 57.  Ngelinye ilanga, uSalva Garcia, umnikazi wendawo yokucwala izinwele, waya kuJose ehlongoza ukumenza umuntu omusha.

Esehlezi esihlalweni sokucwala uJose, ithimba labasebenzi lamgunda, ladaya izinwele zakhe, lalungisa kahle izinwele kanye nentshebe.  Okulandelayo, uJose wanikwa okokugqoka okusha kwemfashini.  Kwase kufika ukuvivinywa!  UJose esahlezi phambi kwesibuko wafikelwa yizinyembezi  “Yimi lo? ngehluke kakhulu; akukho muntu ozongazi!” kamuva wathi: “Kwakungesikho-nje ukuguqulwa kwendlela engangibukeka ngayo.  Kwaguqulwa impilo yami.”

Kwabase-Efesu 4:17-32, uPawulu uthi kwenziwe inguquko ephelele kubazalwane. Bamkhumulile omuntu omdala wabo bembatha omusha. Kodwa ngokufana nenguquku eyenzeka kuJose, akuyona-nje inguquko yangaphandle lena. Ihlanganisa “nokwenziwa musha emoyeni wengqondo yenu”  (Efesu 4:23), bafaka empilweni yabo “ukulunga kwangempela nobungcwele” (Efesu 4:24).  Ukuguqulwa kwangempela lokhu.

_*Funda isifundo saleliviki ukulungisela iSabatha lika uNcwaba 19._