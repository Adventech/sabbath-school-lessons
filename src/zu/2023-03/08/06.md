---
title:  Isihe (Hhayi Ulaka)
date:  17/08/2023
---

Uma uPawulu ekhuluma “ngosuku lokuhlengwa” (Efesu 4:30), umema abafundi balencwadi ukuba baqaphele amazwi abawakhulumayo, bakhumbule ukuthi uJesu uyabuya. Ngakhoke singathi kwabase-Efesu 4:31, 32 kukhulunywa ngokusetshenziswa kwenkulumo njengoba sisondela kulolo suku olukhulu.

`Njengoba ebuya-nje uKrestu, yikuphi ukuziphatha okuhambisana nenkulumo yethu esifanele sehlukane nakho na?  Yikuphi esifanele ukukuthatha? Efesu 4:31, 32.`

Ekunxuseni kokugcina kwabase-Efesu 4:17-32, uPawulu uyaphinda unika umyalo ekhuza, kodwa manje ukhuluma ngezenzo ezimbi eziyisithupha okufanele “zilahlwe” (Efesu 4:31); umyalo wokwenza okulungile; isihe, ubumnene benhliziyo, nokuxolela (Efesu 4:32), nesizathu salokho. Abazalwane mabathethelelane “njengoba noNkulunkulu enithethelela ngoKrestu” (Efesu 4:32). Uhla lwemikhuba emibi eyisithupha luqala futhi lugcine ngamazwi ahlanganisa yonke into, “konke okubabayo,” “konke okubi.”  Phakathi nendawo kukhona okunye okune: “ulaka,” “intukuthelo,” “umsindo,” “ukuhlambalaza” (Efesu 4:31).

Iiphuzu lokugcina lapha lihumusha igama lesiGriki elithi blasphemia, elisho inkulumo yokuhlambalaza uNkulunkulu. Kodwa, igama lesiGriki lisho inkulumo ehlambalaza uNkulunkulu noma abanye abantu “njengokukhuluma kabi.” Kuloluhla, isimo somqondo (okubabayo, ulaka, intukuthelo) sikapakela enkulumweni yentukuthelo (umsindo, ukuhlambalaza). Okusho ukuthi uPawulu ukhipha udlame ekukhulumeni kwamaKrestu. Isimo somqondo esibanga inkulumo yolaka ayikhishwe emgodleni wezikhali zomKrestu. Ukuzwana kwamaKrestu kuzochuma, nobunye bebandla bukhule (qhathanisa abase-Efesu 4:1-16) kuphela uma lemikhuba ibekelwe eceleni.

Inkulumo embi kodwa, ayidingi-nje ukucindezelwa, kodwa akube khona okuthatha indawo yayo.  Inkulumo yethu nezenzo zethu phakathi komndeni kaKrestu nangaphandle kwawo, makungaqhutshwa yintukuthelo kodwa yisihe, ubumnene, nentethelelo ngokwezinga eliphezulu, intethelelo esiyiphiwe nguNkulunkulu ngoKrestu (Efesu 4:32). UPawulu usitshela ngentethelelo esiyiphiwa nguNkulunkulu njengesibonelo sentethelelo esiyipha abanye abantu; (qhathanisa abaseKolose3:13; Mathewu 6:12, 14, 15).

`Cabanga ngamandla amazwi akho. Ungawasebenzisa kanjani ukukhuthaza, ukuphakamisa, nokwakha ukukholwa na?`