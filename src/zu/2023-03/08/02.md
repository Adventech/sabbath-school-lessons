---
title:  Indlela Yesono Eya Enzansi
date:  13/08/2023
---

` Qhathanisa abase-Efesu 4:17-32 nabaseKolose 3:1-17. UPawulu unxusa kanjani ukuthi abazalwane baphile ngendlela ekhuthaza ubunye bebandla na?`

Esigabeni esingaphambili, abase-Efesu 4:1-16, iphuzu likaPawulu beku ubunye bebandla. Uma siqhathanisa abase-Efesu 4:1 nabase-Efesu 4:17, siphawula ukufana kwalokhu kunxusa mayelana nenkambo nokuphila. Lokhu kufana kusitshela ukuthi uPawulu ukhuluma ngephuzu elilodwa—ubunye nokuziphatha okufakazela lobo bunye—kodwa eseqhamuka ngohlangothi olusha nolugqamisa izenzo zabo ezingezinhle.

Kwabase-Efesu 4:17-24, uPawulu uqhathanisa ubunye (Efesu 4:17-19), nezimiso zobuKrestu bangempela ezakha ubunye (Efesu 4:20-24). Uma sizwa uPawulu esola ngendlela enamandla ukuziphatha kwabezizwe, sifanele ukukhumbula ukuthi uyakholwa ukuthi uNkulunkulu ubahlengile abezizwe ngoKrestu, wabapha ukuhlanganyela okugcwele (Efesu 3:1-13). Kwabase-Efesi 4:17-19, ukhuluma kafishane “ngabezizwe besesenyameni” (Efesu 2:11).

UPawulu akakhathazekile-nje ngezono ezithile noma ukuziphatha okutshengiswa abezizwe. Ukhathazeke ngokwehla kwezinga lokuziphatha okukhungethwe yisono. Indikimba yabase-Efesu 4:17-19 yisithombe sokukholwa okungekuhle: “ebuzeni bengqondo yabo, ukuqonda kwabo kufiphaziwe, behlukanisiwe nokuphila kukaNkulunkulu” (Efesu 4:17, 18). Lokhu kukholwa okunjalo kuyisisusa sokufiphazwa kokuqonda okugqanyiswe ekuqaleni kwesicaphuno (“ngenxa yokweswela kwabo ukuqonda, ngobulukhuni bezinhliziyo zabo.  Balukhuni,” (Efesu 4:18, 19, ESV) namanyala abawenzayo okukhulunywa ngawo ngasekugcineni (“bazinikele ezinkanukweni, befuna ukwenza lonke uhlobo lokungcola,” Efesu 4:19). Njengoba behlukanisiwe noNkuunkulu, abakwazi ukuphila, futhi njengoba behlukanisiwe nomusa waKhe osindisayo, baqhubeka endleleni eshona enzansi yesono.

`Athini awakho amava mayelana namandla esono okudonsela umuntu phans[ aze acwile nakwesinye isono?`