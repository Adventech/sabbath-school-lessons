---
title:  Icebo Elikhulu LikaNkulunkulu Eligxile kuKrestu
date:  01/07/2023
---

### Kuleliviki Funda ku
Efesu 1:3-14; Efesu 2;6; Efesu 3:10; Kolose 1:13, 14; Duter. 9:29.

> <p>Indimana Yekhanda</p>
> “Makabongwe uNkulunkulu, uYise weNkosi yethu uJesu Krestu osibusisile ezulwini kuKrestungesibusiso sonke sokomoya” (Efesu 1:3).

Ngemuva kweminyaka engamashumi amabili nanhlanu selokhu aba ngumuntu wokuqala owanyathela enyangeni, uNeil Armstrong wabhala incwadi encane yokubonga abamenzela isudi yasemkhathini, esho nokuthi yakwazi ukufihla ububi bakhe yena oyigqokile. UArmstrong wabonga lelo thimba elaziwa ngokuthi yi EMU Gang lase Johnson Space Centre ngaleyo sudi eqinile nethembekayo, eyalondoloza ukuphila kwakhe, ebathumela ukubonga kweminyaka engu 25 nezilokotho ezinhle.

UPawulu uqala incwadi yakhe kwabase-Efesu ngokubonga okukhulu, edumisa uNkulunkulu ngezibusiso azithululile, izibusiso ezidingekayo empilweni yokukholwa njengesudi yasemkhathini kulowo ohamba enyangeni. UPawulu uthi uNkulunkulu wayelokhu ebalungisela abakholwayo lezibusiso ezidingekayo ungakasekelwa nomhlaba.

Isanduleliso sikaPawulu lapha senza incwadi yabase-Efesu ifaneleke kakhulu njengesibonelo sokukhonza uNkulunkulu nokumdumisa ngenxa yezibusiso zaKhe eziningi asipha zona.

_*Funda isifundo saleliviki ukulungisela iSabatha lika uNtulikazi 8._