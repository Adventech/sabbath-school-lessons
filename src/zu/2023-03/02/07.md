---
title:  Ukujula Nomcabango
date:  07/07/2023
---

Ngabe kwabase-Efesu 1:3-14 kufundiswa ukuthi uNkulunkulu unquma ngaphambili yini ngekusasa labantu? Anqume ukuthi abathile bayongena ekuphileni kwaphakade, abanye baye ekufeni kwaphakade? Abantu abaningi, ngeshwa, bakholwa yilokho. Kodwa ake ucabange ngalemibono:

1\. Kulezindimana iqhaza likaKrestu linesisindo njengoba isinqumo sezulu sokusenza “abantwana senzeka ngoJesu Krestu” (Efesu 1:5), noma kuJesu (Efesu 1:4, 11). Lokhu kusho ukuthi ukusikhetha kukaNkulunkulu nokusimisela ngaphambili kwenzeka kubo bonke abakhetha ukukholwa kuKrestu, hhayi ukuthi kukhethwa ukuthi ubani oyosindiswa noyolahlwa bengakazalwa nokuzalwa. Isinqumo sikaNkulunkulu ukusabela kwaKhe kulabo abatshengisa ukukholwa kuKrestu.

2\. Kwabase-Efesu 1:3-14 nalapho kubhalwe ngolimi olucacile ngobudlelwane bomsebenzi kaNkulunkulu wokusindisa. UNkulunkulu “unguBaba,” thina singabantwana baKhe azithathele bona (Efesu 1:3-5), abamukela izibusiso zaKhe ngobuningi (Efesu 1:8). Sidinga ukubuka ulimi lokukhetha kukaNkulunkulu nokumisa ngaphambili sikumatanise nalolu llimi oluxhumanisa lokhu.  UNkulunkulu akasiye umahluleli okude, ongenamizwa, owenza imithetho ekude; kunalokho, unguBaba onakayo wabo bonke abantwana baKhe (bheka kuEfesu 3:15).

3\. Ukuthi uNkulunkulu uyakuhlonipha ukukhetha kwabantu sikubona kwabase-Efesu 1:3-14 (kakhulukazi abase-Efesu 1:13, lapho “ukuzwa nokukholwa” kuthiwa kubalulekile), kwenye indawo kuyo lencwadi (Efesu 2:8, Efesu 3:17, Efesu 4:1-6:2), kugcizelelwa ukusebenzisa ilungelo lokuzikhethela nokusabela kokukholwa), futhi kwezinye izindimana eTestamenteni eliSha (njengo 1 Thimothewu 2:4, Izenzo 17:22-31). Noma njengoba esho uEllen G. White: “Ngesipho saKhe esingenakulinganiswa esiyiNdodana yaKhe uNkulunkulu uzungeze wonke umhlaba ngomusa wangempela njengomoya ozungeza umhlaba.  Bonke abakhetha ukuphefumula lomoya wokuphila bazophila, bakhule bafinyelele ezingeni lamadoda nabesifazane kuKrestu Jesu.”—Steps to Christ, p. 68.

**Imibuzo Yokuxoxisana**

`Unganezela uthini kulokhu okungenhla okusitshela ukuthi uNkulunkulu akakhethi ukuthi kuyosindiswa bani kulahlwe bani singakazalwa nokuzalwa?`

`Empeleni, ubani okhethayo ukuthi umuntu uthola ukusindiswa kuJesu noma uyalahlwa?`

`“Esinokuhlengwa kuYe ngegazi laKhe, ukuthethelelwa kwezono ngokwengcebo yomusa waKhe” (Efesu 1:7). Lendimana ibuveza kanjani ubuqiniso bokusindiswa ngokukholwa kuphela, hhayi ngemisebenzi yomthetho?`