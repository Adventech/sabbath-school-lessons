---
title:  UJesu, uMshumayeli Wokuthula
date:  26/07/2023
---

`UPawulu uwuchaza kanjani ngokufingqiwe umsebenzi kaKrestu kwabase-Efesu 2:17, 18?`

Isihloko sokuthula sibalulekile kwabase-Efesu, njengoba lencwadi ivula futhi iphetha ngezibusiso zokuthula ezivela kuNkulunkulu uBaba wethu kanye neNkosi uJesu Krestu (Efesu 1:2); qhathanisa noEfesu 6:23). Ngaphambili kwabase-Efesu 2:11-22, uPawulu uthi uKrestu ungukuthula, “Ngokuba Yena ungukuthula kwethu,” abuye athi kuvela ngenxa yesiphambano (Efesu 2:14-16). UKrestu akaqedi okuthile-nje kuphela—ubutha phakathi kwamaJuda nabezizwe (Efesu 2:14, 15)—uphinde adale umuntu omusha, ogqame ngokubuyisana nokuthula (Efesu 2:15-17). Ukuthula okunjalo akusho-nje ukungabikhona kwengxabano, kodwa kuhambisana nenkolelo yamaHeberu ethi shalom, amava okuzizwa uphile kahle emoyeni nasebudlelwaneni bethu noNkulunkulu (Rom 5:1) kanye nabanye abantu.

`UPawulu engqondweni yakhe, ubabona abazalwane behlanganyela kanjani ngokwabelana ngesigijimi sikaJesu sokuthula na? Efesu 4:3; Efesu 6:14, 15; qhathanisa namaRoma 10:14, 15 noEfesu 2:17-19, Isaya 52:7, Isaya 57:19.`

Izincwadi ezibhalwe abavangeli ziphethe izibonelo zikaJesu engumshumayeli wokuthula. Emlayezweni wakhe wokuvalelisa kubafundi baKhe wabathembisa, nathi futhi, ukuthi—Ukuthula ngikushiya kinina, ukuthula kwaMi nginipha khona” (Johane 14:27).  Uvala ngokuthi, “Lokho ngikukhulume kini ukuze nibe nokuthula.  Ezweni niyakuba lusizi, kepha yimani isibindi, Mina ngilinqobile izwe” (Johane 16:33).  Ngemuva kovuko lwaKhe, esezibonakalisa kubafundi baKhe, wayephinda-phinda ukuthi kubo: “Ukuthula makube kinina” (Johane 20:19, 21, 26).

Kwabase-Efesu 2:17, 18, uPawulu utshengisa ukuthi ukushumayela kukaKrestu ngokuthula akugcinanga emsebenzini waKhe wasemhlabeni.  “Ushumayele ukuthula” kwabakude (abazalwane bezizwe bengakaphenduki; nakwabaseduze (abazalwane bamaJuda, qhathanisa noEfesu 2:11-13). Ngokwamukela lesimemezelo, bonke abazalwane bathola isibusiso esikhulu.

`Singafunda kanjani ukuba abashumayeli bokuthula kunokuba sibe ababanga izingxabano?  Yiziphi izimo khona manje ongaletha kuzo ukuphulukiswa?`