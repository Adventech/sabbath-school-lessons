---
title:  Ukujula Nomcabango
date:  28/07/2023
---

fundisisa lesingeniso esilandelayo semibuzo yokuxoxisana engenzansi:

Sasinjani isimo uPawulu abhala phansi kwaso kwabase-Efesu 2:11-22 uma echaza umthelela wesiphambano ebudlelwaneni babantu? Ukhuluma ngobudlelwane phakathi kwabazalwane bamaJuda nabezizwe abangamalunga ebandla bonke.  Ukhuluma ngento eyaziwayo ukuthi abaphile ngokubambisana, benokuzwana njengamalunga omndeni kaNkulunkulu (Efesu 2:19). Kodwa ngokuqondene nalencwadi jikelele, uPawulu utshengisa inhloso ebanzi, ehamba indawo ende.  Iphuzu lakhe yicebo likaNkulunkulu elikhulu lokuhlanganisa konke kuKrestu (Efesu 1:9, 10) kanti uhlanganisa “yonke imindeni ezulwini nasemhlabeni” (Efesu 3:15).

Nakhu okubalulekile, ubunye bamalunga ebandla—okuyisona isihloko akhuluma ngaso kwabase-Efesu 2:11-22—sinomgomo obanzi uPawulu awuveza kuEfesu 3:10: “Ukuze imibuso nabanamandla emazulwini baziswe manje ngebandla ukuhlakanipha okuninginingi kukaNkulunkulu [bokwakha ibandla ngamaJuda nabezizwe].” Ngokuphila ubunye uKrestu abuzuza esiphambanweni abazalwane abatshengise ukuthi icebo likaNkulunkulu lokuhlanganisa konke kuKrestu liyaqhubeka. Ubudlewane babo bokubuyisana kubonakalisa icebo likaNkulunkulu lokubuyisana kwayo yonke indalo ehlangene kuKrestu.  Ngakhoke kufanelekile ukubuka abase-Efesu 2:11-22 njengendikimba yencwadi yonke yabase-Efesu, ukuthola izimiso eziphathelene nalesihloko sanamhlanje esibalulekile—ubudlelwane phakathi kwamaqembu noma izinhlanga.

**Imibuzo Yokuxoxisana**

`Yiziphi izimiso zeBhayibheli mayelana nobudlelwane nobuhlanga esizithola kwabase-Efesu 2:11-22? Lezindimana zisinika kanjani intuba ecacile negxile kuKrestu mayelana nokuthi abantu bohlanga oluthule bafanele babe nobudlelwane obunjani nabanye?`

`Njengoba sinecebo likaNkulunkulu ngekusasa labantu (Efesu 1:9, 10; Efesu 2:11-22), kubaluleke ngani ukuthi ibandla linqwamane nezinkinga zalo zobuzwe?`

`Yikuphi ukushuba okufufusayo phakathi kwezinhlanga emphakathini wakini okuvame ukufihlakala noma kunganakwa? Inkonzo yakho ingabamba kanjani iqhaza elihle ngokuphila ubumbano uKrestu aluzuza esiphambanweni?  Wena ungabamba liphi iqhaza lapho?`