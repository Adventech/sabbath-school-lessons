---
title:  Sisondeziwe NgoKrestu
date:  23/07/2023
---

`Qhathanisa abase-Efesu 2:1-3, inkulumo kaPawulu ngalokho ababeyikho abezizwe ngaphambili, nabase-Efesu 2:11, 12. Uqhakambisani uma esechaza kabusha isimo sabo sangaphambili?`

Abezizwe abasebekholwa kuKrestu futhi bengamalunga “omzimba” waKhe, ibandla, babekade beqhelelene namaJuda nosindiso lukaNkulunkulu. UPawulu ubona kubalulekile ukuthi bakhumbule (Efesu2:11) lokho kwangaphambili. Ngaleso sikhathi babengenaye uKrestu, oGcotshiweyo, uMesiya kaIsrayeli. Babengenasabelo kwa Israyeli.” Babengabafokazi ezivumelwaneni zesithembiso, bengazinakile izithembiso zosindiso ezinikezwa nguNkulunkulu kuwo wonke umlando wosindiso.  Ukuqhelelana noIsrayeli nosindiso oluhamba nakho kusho ukuthi bake abangabi nalo ithemba bengenaye uNkulunkulu emhlabeni (Efesu 2:12).

Futhi, ekuphileni kwabo kwangaphambili, abezizwe babephakathi kwempikiswano enkulu namaJuda. UPawulu usitshela kancane ngalenzodo uma ngolunye uphawu lwayo, ukubiza abanye ngamagama aziswana. AmaJuda ayehlekisa ngabezizwe ngokuthi “abangasokile” nabezizwe bewabukela phansi amaJuda ngokuthi “abokusoka” (Efesu 2:11).

Kwabase-Efesu 2:13 kodwa manje kukhulunywa ngenguquko enkulu. UPawulu ubhala uthi: “Kepha manje kuKrestu Jesu nina enanikade nikude senenziwe abaseduze ngegazi likaKrestu.”

Uma uPawulu ebiza abazalwane bezizwe ngokuthi “babekude,” ucaphuna amagama kaIsaya 57:19, athi: “Ukuthula, ukuthula, kuye okude nakuye oseduze, usho uJehova, ngiyakumphilisa” (qhathanisa noEfesu 2:17, 18). KuKrestu nangesiphambano saKhe, abazalwane bezizwe basondezwa kukho konke ababekade bekude nakho—uNkulunkulu, ithemba, kanye nabazalwane nawodade babo bamaJuda. Nazi izindaba ezimnandi kakhulu ngokushiwo nguPawulu: ukuze isiphambano selaphe igebe elikhulu phakathi kwamaJuda nabezizwe kusho ukuthi konke ukungezwani kwethu nokwehlukana kuyaxazululeka lapho. Lezindaba ezimnandi zisimema ukuthi sicabange ngokwahlukana okukhona ezimpilweni zethu nasebandleni, sizindle ngamandla esiphambano edlula konke lokho.

`UJesu wakukhulula esimweni esinjani?  Yini engenza kubaluleke kuwena ukuthi izikhathi ngezikhathi ukhumbule ukuthi wawukuphi ngesikhathi ekuthola, nokuthi ngabe ukuphi manje ukuba akakutholanga?`