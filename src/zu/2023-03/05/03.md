---
title:  'Ukubuyisana: Isipho SikaNkulunkulu Asipha Sona Ngesiphambano'
date:  24/07/2023
---

> <p></p>
> “Ngokuba Yena ungukuthula kwethu, owenza kokubili kwaba kunye, nowabidliza udonga olwahlukanisayo olungubutha … enze futhi ukuba bobabili babuyisane noNkulunkulu emzimbeni munye ngesiphambano” (Efesu 2:14-16).

`UPawulu usichaza kanjani isiphambano nomthelela womsebenzi kaKrestu kulezindimana ngayinye kwabase-Efesu? Ungakufingqa kanjani okushiwo nguPawulu ngesiphambano nendlela esiguqula ngayo ubudlelwane bethu na? (Bheka Efesu 1:7, 8; Efesu 4:32; Efesu 2:13, 14; Efesu 2:16; Efesu 5:2, 25).`

Ngokuqondene nezindimana zethu zaleliviki, abase-Efesu 2:11-22, isiphambano siphathele abazalwane okuhle okuthathu: 1. Abezizwe, ababekude noNkulunkulu nabantu baKhe, sebesondezwe (Efesu 2:13) kubo bobabili, manje sebengabazalwane nawodade babazalwane bamaJuda (Efesu 2:19; 2. Ubutha (ngesiGriki echthran, lihlobene nelithi echthros, “isitha”) phakathi kwabazalwane bamaJuda nabezizwe bubulewe (Efesu 2:16). Isiphambano sikaKrestu sisusa okwakubonakala sengathi isimo senzondo yaphakade, nempi lapho amaJuda nabezizwe babeyizitha ezingabhekani Efesu 2:17); 3. Esikhundleni sokuzondana kufika ukubuyisana.  Kwakuyinjongo kaKrestu ukwenza bobabili babuyisane noNkulunkulu emzimbeni owodwa ngesiphambano (Efesu 2:16, qhathanisa nabaseKolose 1:19-22).

Yinto enjani ukubuyisana?  Uzizwa kanjani uma sewubuyisene? Cabanga ngengxabano embi phakathi kukamama nendodakazi, eseyiqhubeke iminyaka eminingi. Cabanga lesimo sincibilikiswa umusa nokuxolelana, kulandele ukubuyisana phakathi kwabo bobabili. Kunjalo-ke ukubuyisana. Ukubuyisana kuba khona ngomzuzu lapho ilunga lebandla libeka eceleni noma yini eliyehlukanisa nelinye, lamukele lelo lunga njengomzalwane othandekayo noma udade othandekayo, owamukela leso senzo.  Ukubuyisana akusiyona into ezenzekalayo noma ephoqwa umthetho, kodwa ubudlelwane phakathi kwabantu, okusho ukubopha ubudlelwane obulimele. UPawulu usebenzisa amehlo engqondo, abuke umsebenzi kaKrestu esiphambanweni, umthelela wawo phezu kobudlelwane, hhayi kuphela phakathi kwabantu ababili, kodwa naphakathi kwamaqembu. Ubona lokhu kungena phakathi ezimpilweni zethu, kubulala izingxabano, nokungezwani, kuvuselela ubudlelwane bomunye nomunye.

`Ungawasebenzisa kanjani lamasu ukuze ubuyisane nomunye umuntu?  Ukwenza kanjani lokho?`