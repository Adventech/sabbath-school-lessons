---
title:  'Ukubuyisana Kwabazalwane: Isiphambano neBandla'
date:  22/07/2023
---

### Kuleliviki Funda ku
Efesu 2:11-22; Rom. 3:31; Rom. 7:12; Isaya 52:7; Isaya 57:19; Johane 14:27; 1 Korinte 3:9-17.

> <p>Indimana Yekhanda</p>
> “Kepha kuKrestu Jesu nina enanikade nikude seninziwe abaseduze ngegazi likaKrestu. Ngokuba Yena ungukuthula kwethu, owenza kokubili kwaba-munye, nowabhidliza udonga olwahlukanisayo olungubutha” (Efesu 2:13, 14).

Ungowezizwe, umGriki, osefunde ukuthanda uNkulunkulu wamaJuda.  Empeleni nishiye ukukhonza izitixo eziningi wamukela uNkululunkulu weqiniso. Uma uhamba-hamba emagcekeni amahle asethempelini eJerusalema naphakathi kwezinsika zakhona, indlela okukhonzwa ngayo yenza nawe udumise. Kodwa khona lapho, unqwamana nodonga wamatshe omude ngezinyathelo ezine. Lapho kubhalwe ngesiLatini nesiGriki ukuthi: “Akufuneki owezizwe ozodlula kuloludonga lwethempeli.  Oyobanjwa ephula lomthetho uyozisola yena ngokufa okuzomlandela.” Ngalowo mzuzu uzizwa uvalelekile, ubandlululekile, ucwasiwe.

Kwabase-Efesu 2:11-22, uPawulu ubona isiphambano sikaKrestu senza umehluko omkhulu, sidiliza izindonga. Ugodo olwehlayo lwesiphambano ludiliza ukwehlukana, lakha ukubuyisana ebantwini noNkulunkulu. Ugodo olunqumile noma olwenabile, lusho ukubuyisana phakathi kwabantu. Isiphambano sisusa ubutha, silethe ukuthula phakathi kwamaJuda nabezizwe, sense babe muntu-munye (Efesu 2:15). Bendawonye, sebeyithempeli Elisha, “indawo yokuhlala uNkulunkulu ngoMoya waKhe” (Efesu 2:22).

Lisho ukuthini kithina leliqiniso namhlanje?

_*Funda isifundo saleliviki ukulungisela iSabatha lika uNtulikazi 29._