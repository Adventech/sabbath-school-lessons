---
title:  Ibandla Liyithempeli Elingcwele
date:  27/07/2023
---

`UPawulu usebenzisa yiphi imifanekiso kwabse-Efesu 2:11-22 ukutshengisa ubunye phakathi kwamaJuda nabezizwe ebandleni na?`

Uma sibukeza abase-Efesu 2, sizokhumbula ukuthi izindimana 1-10 zifundisa ukuthi siphila sibambisene noJesu, kanti izindimana 11-22 zifundisa ukuthi siphila sibambisene nabanye abantu, siyibandla laKhe. Isiphambano sikaJesu siyasisiza ukusixhumanisa noNkulunkulu ngogodo olukhomba phezulu (Efesu 2:1-10) bese ngalolo oluvundlile sixhumane nabanye abantu (Efesu 2:11-22).  Ngesiphambano, uJesu ubhidliza konke okwehlukanisa abazalwane bezizwe kwabamaJuda, okuhlanganisa nokuhlanekezela umthetho ukuze kwandiswe igebe (Efesu 2:19-22) futhi banelungelo lokuphila ngokubambisana noJesu nabazalwane bethu nawodadewethu kuKrestu.

`Isifanekiso sikaPawulu lapho esebenzisa ibandla njengethempeli kwabase-Efesu 2:19-22 siqhathaniseka kanjani nendlela asisebenzisa ngayo kulezindimana ezilandelayo? 1 Korinte 3:9-17; 2 Korinte 6:14-7:1; 1 Petru 2:4-8.`

UPawulu usebenzisa isifanekiso sebandla athi liyithempeli uma efika emvuthwandaba wodaba lokubandakanywa kwabezizwe ebandleni. Njengoba babekade bengavunyelwe ukukhonzela egumbini okuthiwa yi “Court of Israel” ethempelini, manje abasagcini-ngokungena ngaphakathi (Efesu 2:18) kodwa nabo sebeyizitini zokwakha ithempeli elisha elilungele ukuba yindawo yokuhlala uNkulunkulu ngoMoya waKhe (Efesu 2:22).

Ababhali beTestamente eliSha basebenzisa isifanekiso sethempeli ukuchaza ubungcwele bebandla, iqhaza likaNkulunkulu ukuphemba nokukhulisa ibandla, nokubambisana kwabazalwane phakathi ebandleni. Lesifanekiso sisetshenziswa ngolimi lwezinto ezikhulayo (bheka kuEfesu 2:21, lapho ithempeli kuthiwa “liyakhula,” kanti nomsebenzi wokwakha uyaqhakambiswa (bheka Efesu 2:22, “nani nakhiwe kanye nabanye”.  Kunokuba libe into engathi shu, ibandla liyakwazi ukuzibiza “ngethempeli likaNkulunkulu ophilayo” (2 Korinte 6:16).