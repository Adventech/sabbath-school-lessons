---
title:  Ukujula Nomcabango
date:  15/09/2023
---

“Umsebenzi wethu owendluzula, thina-ke njengamasosha athembekile kaJesu, asiphakamise iflegi likaJesu elichaphazelwe yigazi, siye khona phakathi esigodlweni sesitha. ‘Asibambene nenyama negazi, kodwa sibambene nemibuso, namandla, nababusi bezwe balobubumnyama, nabawomoya bobubi emkhathini.’ Uma sivuma ukubeka phansi izikhali zethu, ukwehlisa iflegi elichaphazelwe yigazi, sibe abathunjwa nezinceku zikaSathane, singakhululwa kulempi nasekuhluphekeni. Kodwa ukuthula okunjalo kuyotholakala kuphela ngokulahlekelwa uKrestu nezulu. Asikwazi ukwamukela ukuthula phansi kwemibandela enjalo. Ayihlome ihlasele, kuliwe kuze kube sekupheleni komlando womhlaba, kunokuthi kutholakale ukuthula ngohlubuko nesono.”—Ellen G. White, The Review and Herald, May 8, 1888.

Abase-Efesu 6:10-20 bahambelana kanjani nencwadi yeSambulo?  Lesicaphuno siveza okufanayo mayelana nezigameko zezinsuku zokugcina, ezivezwa njengempi encwadini yeSambulo (bheka iSambulo 12, iSambulo 16:12-16, iSambulo 19:17-21, iSambulo 20:7-10). Kuzo zombili lezincwadi, abantu bakaNkulunkulu bahlaselwa yisitha “esisemkhathini,” “esisebenzayo, nesinamandla kuleminyaka yanamhlanje”.  Kuzo zombili lezincwadi, abantwana bakaNkulunkulu bayakhuthazeka ngesithombe sesikhathi esizayo.” Phezu kwalokho, zombili zikhomba ngokusobala empini yamanqamu lapho khona isitha siyonqontshwa okokugcina, okuyokuthi emva kwalokho kuqale iminyaka emisha yaphakade,” isikhathi esisha lapho “isimo sokugcina senkazimulo, sabantu bakaNkulunkulu” “nokubhujiswa kwaphakade kwesitha” kuyobonakala. (bheka ku Yordan Kalev Zhekov, Eschatology of Ephesians (Osijek, Croatia: Evangelical Theological Seminary, 2005), pp. 217, 233-235.)

**Imibuzo Yokuxoxisana**

`Kunini lapho wake wanqwamana ngokusobala namandla obumnyama?  Yimaphi amasu owawathola elusizo kakhulu ezikhathini ezinjalo?`

`Njengoba sewuzwile kwabase-Efesu 6:10-20, ungamsiza kanjani umuntu ocindezelwe yimimoya yobumnyama” (Efesu 6:12)?`

`Iyiphi indlela engcono kunazo zonke yokwazi nokulahla “amaqhinga kaSathane” (Efesu 6:11)? Kukangaki uzizwa ufuna ukushiya ukukholwa ngoba uzibona ukuthi uyisoni esikhulu, ungcole kakhulu ukuthi ungasindiswa? Ubani ofaka lowo mcabango ekhanda lakho—uKrestu noma amandla obumnyama?  Kakhulukazi ngezikhathi ezinjalo, kungani udinga ukuzithathela izethembiso eziningi nezimangalisayo esiziphiwe kuJesu?`