---
title:  Ubizo Lokuma
date:  09/09/2023
---

### Kuleliviki Funda ku
Efesu 6:10-20; Duteronomi 20:2-4; Roma 13:11-14; 1 Thesalonika 5:6-8; 1 Korinte 15:23, 24.

> <p>Indimana Yekhanda</p>
> “Elokugcina, qinani eNkosini nasemandleni ayo amakhulu.  Hlomani izikhali zonke zikaNkulunkulu, ukuze nibe namandla okumelana namaqhinga kaSathane” (Efesu 6:10, 11).

Ngamehlo agcwele ubuthongo, inceku yaphuma endlini yayo, yabona umbono owethusayo—impi enkulu, ehlomile, inamahhashi nezinqola zempi yonke indawo.  Yabikela umprofethi uElisha ingingiza, yabuza nombuzo ngokukhathazeka yathi: “Maye! Nkosi yami, sizokwenzenjani?”

U-Elisha waphendula wathi: “Ungesabi, ngokuba abanathi baningi kunabanabo!”  Lempendulo ayikwazanga ukususa ukwesaba ebusweni benceku yakhe.  U-Elisha wayidonsela kuye, wayithandazela ethi: “Jehova, ake uvule amehlo ayo ukuba ibone!”  Umthandazo womprofethi waphendulwa ngaleso sikhathi.  Inceku yaphindela endaweni ephephile, kodwa manje obekungabonwa sekuyabonwa.  Manje inceku ayiboni-nje impi eyodwa, kodwa ezimbili.  “INkosi yavula amehlo alensizwa, yabheka phezulu, yabona ukuthi igquma elizungeze uElisha laligcwele amahhashi nezinqola zomlilo” (2 AmaKhosi 6:15-17).

Ngokubhala abase-Efesu 6:10-20, uPawulu uyathandaza ukuthi abazalwane babe nombono obanzi ukuze babone ngokuphelele ubuqiniso bempikiswano enkulu, bathole ithemba kulokho abakwembulelwayo.

_*Funda isifundo saleliviki ukulungisela iSabatha lika uMandulo 16._