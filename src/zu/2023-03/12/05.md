---
title:  Ukuma Enkundleni Yempi Yasendulo
date:  13/09/2023
---

`Funda kwabase-Efesu 6:10-20, uqaphele njalo-nje lapho uPawulu esebenzisa igama eliphathelene “nokuma.”  Kubaluleke ngani kuye lokho?`

Sidinga ukuqonda kahle umfanekiso kaPawulu wamasosha maqondana nenkundla yempi yasendulo.  Kwakusho ukuthini “ukuma” (Efesu 6:11, 13, 14)? Ngabe leligama lisho isimo sokuzivikela kuphela?  Izinkulumo ngezimpi ezaziqukethwe yizincwadi zika Thucydides, omunye wababhali bodumo ngezempi, ziqhakambisa izenzo ezintathu ezilandelanayo okwakudingeka zenzekile uma impi kufuneka inqobile: (1) amasosha kwakufuneka amashe, ahlangabeze isitha; (2) bese eyahlasela, ame azinze, angagudluzwa, elwa inkemba ibhekene nenkemba yezitha zawo; (3) okokugcina, basixoshe isitha (bheka Thucydides, The Peloponnesian War [New York: E. P. Dutton, 1910, 4.10.1-5).

Umzuzu owawubalulekile empini yasendulo wawufika ngesigaba sesibili salezenzo ezintathu, lapho amabutho azo zombili izinhlangothi esetholana phezulu , kukhale ubufahlafahla bezihlangu zethusi, ukwephuka kwezinduku, nemizimba yabantu. (Victor Davis Hanson, The Western Way of War (New York: Oxford University Press, 1989), pp. 152, 153. Ukuma uzinzile, ungagudluzwa lutho ngalesikhathi esibucayi, kwakuyinselele enkulu kakhulu ezimpini zasendulo.  Ekulweni komuntu nomuntu okwakulandela lapho, yilelo nalolo hlangothi lwalufuna ukududula olunye.

Ubizo lukaPawulu ethi “ayihlome” libonakalisa ukulwa lapho amasosha ayenqwabelene ndawonye, kushaywana eduze.”—Victor Davis Hanson, The Western Way of War, p.152. Lokho kuqinisekiswa yisifanekiso sikaPawulu sempi yebandla nezitha zalo ngokubambana kube ongaphansi nongaphezulu (Efesu 6:12; bheka isifundo sangolwesiHlanu) nendlela asebenzisa ngayo leligama elithi “ukuma” endimaneni 13: “ukuze nikwazi ukuma ngosuku olubi”.

`Funda kumaHeberu 12:4.  Isiza kanjani lendimana ukuthi uthole kahle ukuthi kusho ukuthini ukuma eNkosini? Futhi yinto enjani ukuthi sime njengebandla?`