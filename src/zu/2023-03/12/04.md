---
title:  Impikiswano Enkulu Ezincwadini ZikaPawulu
date:  12/09/2023
---

`Funda kumaRoma 13:11-14, 1 Thesalonika 5:6-8, naku 2 Korinte 10:3-6.  Yikuphi okufanayo kulezindimana nabase-Efesu 6:10-20? Ucabanga ukuthi kungani uPawulu esebenzisa ukubhala ngemifanekiso kanje?`

Ezincwadini zakhe, uPawulu uvame ukusebenzisa inkulumo yasempini nemifanekiso, enxusa abazalwane ukuthi balingise lokho kuziphatha kwamasosha.  Ngesikhathi kwabase-Efesu kuyilapho isetshenziswa khona ngendlela ende kakhulu, inkulumo yasempini itshengisa enye yezindlela zakhe ezinkulu zokuqonda indaba yevangeli. Esenqobe ababusi nabanamandla esiphambanweni (Kolose 2:15), uKrestu ophakanyisiwe manje ukhiqiza imiphumela yalokho kunqoba esesikhundleni saKhe eyiNkosi ephakeme phezu kwabanamandla (Filipi 2:9-11). Ngokujoyinisa abalandeli baKhe njengamasosha kulempi yasemkhathini, uKrestu uhola amabutho aKhe okukhanya ukuya kulolo suku olukhulu lokunqoba (1 Korinte 15:54-58, 2 Thesalonika 2:8, Roma 26:20). Uma siqoqa lokhu kusebenzisa kukaPawulu izifanekiso zasempini, siyabona ukuthi uyaqonda ukuthi impi ephakathi kokulunga nobubi inde: iziwombe zempi ziya ngapha nangapha phakathi kwalamabutho agqolozelene kuyo yonke iminyaka kuyoze kunqobe eyodwa ekugcineni.”—Peter W. Macky, St. Paul’s Cosmic War Myth: A Military Version of the Gospel (New York: Peter Lang Publishing, Inc., 1998), p. 1.

Isihloko sempi yasemkhathini ajwayele ukusisebenzisa uPawulu siphinde sibe yinxenye yencwadi yabase-Efesu. Uma ethi “ayihlome” (Efesu 6:10-20), uPawulu uqoqela ndawonye izigaba zalempi yasemkhathini asezisebenzisile ngaphambili: Ukuthi uNkulunkulu upha abakholwayo amandla ngendlela enomfutho (Efesu 1:18-20; Efesu 3:16, 20); ukunqoba kukaKrestu nokuphakanyiswa kwaKhe phezu kwabanamandla (Efesu 1:20, 23); abazalwane befaniswa namabutho avuswe ekufeni, kodwa manje asephiwe amandla ngokuthi azihlanganise noKrestu ophakanyisiwe nokwazi ukulwa nalowo owayekade ebabusa ngaphambili, owobumnyama (Efesu 2:1-10); iqhaza lebandla ekubonakaliseni kwabanamandla ukuthi bazobhujiswa (Efesu 3:10); ukusetshenziswa kweHubo 68:18 ukubonakalisa uKrestu eyiQhawe elingcwele nelinqobayo (Efesu 4:7-11); nobizo lokuthi abazalwane abagqoke “izingubo zevangeli (bheka abase-Efesu 4:20-24). Uma kuthiwa abagqoke “zonke izivikelo” zikaNkulunkulu, sizozwa kangcono ngobumqoka balempi yasemkhathini, kodwa futhi, asihlale siqinile phezu kwesiqiniseko esinaso sokuba nesabelo ekunqobeni kwamanqamu kukaKrestu.

`Yiziphi ezinye izindlela wena uqobo owake wezwa ngazo lempi yasemkhathini, nokunqoba esingazithathela kona kuJesu? Kungani ukuqonda ngokusinqobela kwaKhe kuyisisekelo sethemba lethu namava ethu na?`