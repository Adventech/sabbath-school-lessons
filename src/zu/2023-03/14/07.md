---
title:  Ukujula Nomcabango
date:  29/09/2023
---

Siphetha ngokuzindla ngabase-Efesu 6, lapho sithola khona ukuthi thina, ibandla, siyimpi kaNkulunkulu eqhuba ukuthula.

Kwabase-Efesu, uPawulu uveze isithombe sebandla lingumzimba kaKrestu (Efesu 2:19-22), nanjengomakoti kaKrestu (Efesu 5:21-33). Kwabase-Efesu 6:10-20, uPawulu uchaza ibandla njengempi kaNkulunkulu, enze ubizo lokuthi alihlome.  Yisicaphuno esilusizo kakhulu, kodwa kunengozi yokuthi singezwakali kahle.

Kungenzeka singawezwa kahle amazwi kaPawulu, sicabange ukuthi usho ukuthi asithathe izikhali zempi noma sibe nodlame ebudlelwaneni bethu nabanye abantu. UPawulu kodwa, ubelokhu egqamisa ubunye, inkulumo eyakhayo, nobumnene benhliziyo (bheka ngokukhethekile kuEfesu 4:25-5:2). Uchaza izindaba ezinhle zikaNkulunkulu njenge “vangeli lokuthula” (Efesu 6:15).  Ngalomfanekiso ocacile ngempi, ibandla alinxuswa ukulwa ngezikhwepha.  Kunalokho, asiqhube ukuthula empini yokulwa nobubi. UPawulu ungena enkundleni yempi yempikiswano enkulu, asinxuse ukuba sijoyine empini kaNkulunkulu.

Asikwenze lokho ngokuhlolisisa isitha njengoba kungeke kulunge ukuthatha kancane lamabutho esibhekene nawo. Asibambene nezitha zenyama, kodwa “nemibuso, namandla, nababusi bezwe balobu bumnyama, nabawomoya bobubi emkhathini” (Efesu 6:12) eholwa umkhuzi oyiqili, uSathane (Efesu 6:11).  Nokho, asidingi ukwesatshiswa yizitha zethu. UNkulunkulu unathi empini (Efesu 6:10) futhi usiphe okuyizona zikhali ezinhle kakhulu, izikhali zaKhe “izikhali zikaNkulunkulu” (Efesu 6:11; qhathanisa noIsaya 59:15-17). Usinike iqiniso, ukulunga, ukuthula, ukukholwa, usindiso, kanye noMoya (Efesu 6:13-17).  UNkulunkulu ehamba phambi kwethu, nathi sihlome kusukela ekhanda kuye ozwaneni ngezikhali asiphe zona, ngeke sehlulwe.  Ukunqoba kuqinisekile.

**Imibuzo Yokuxoxisana**

`Yize singasindiswa ngemisebenzi yethu, usho ukuthini uPawulu uma ebhala ethi “kuKrestu Jesu sidalelwe imisebenzi emihle ayilungisela ngaphambili uNkulunkulu ukuba sihambe kuyo” (Efesu 2:10)?  Pho-ke yini injongo yemisebenzi yethu emihle na?`

`UPawulu uyabhala uthi: “Kepha Yena onamandla okwenza okukhulu kakhulu kunakho konke esikucelayo nesikuqondayo ngokwamandla asebenza kithi” (Efesu 3:20). Yimaphi amandla asebenza kithi, futhi kudingeka abonakale kanjani lamandla empilweni yethu na?`