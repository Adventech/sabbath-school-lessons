---
title:  Ubunye Bokukholwa
date:  27/09/2023
---

`Kwabase-Efesu 4, uPawulu uncenga abazalwane ukuthi bayeke ukwenza izinto ezithile, baqiniseke ngokwenza ezithile.  Yiziphi lezo zinto?`

Eyabase-Efesu 4 iqala iphinde igcine ngobizo lokuthi amalunga ebandla anakekelane (Efesu 4:1-3, 32). Phakanthi kwalolubizo, uPawulu wesekela ngamandla umqondo wokuthi akukhuliswe ubunye ebandleni. Uqala ngokwenza uhla “lokuyisikhombisa”: Kukhona umzimba owodwa, uMoya owodwa, ithemba linye, iNkosi eyodwa (uJesu Krestu), ukukholwa okukodwa, umbhabhadiso owodwa, uNkulunkulu oyedwa uBaba (Efesu 4:4-6). Siboshelwe ndawonye yilamaqiniso.  Empeleni, simunye.

Nakuba ubunye kuyisifundiso seBhayibheli, kudinga umsebenzi omkhulu kithina.  Ngakhoke asilokhu “sizama ukugcina ubunye bukaMoya” (Efesu 4:3. Enye indlela sonke esingakwenza ngayo lokho, ukuba yilunga elikhuthele lomzimba kaKrestu (Efesu 4:7-16). Ilunga ngalinye liyisitho esinesipho somzimba, asibe nesabelo ekuphileni kahle kwawo (Efesu 4:7, 16). Bonke abahlomule ngomsebenzi wabaphostoli, abaprofethi, abavangeli, abefundisi, nabafundisayo (Efesu 4:11, 12).  Lokhu-ke, njengemisipha, kunomsebenzi wokuhlanganisa, ukuze sikhule ndawonye kuKrestu oyiNhloko yomzimba  (Efesu 4:13, 15).

Ngaleso sikhathi, uPawulu wayesebatshelile futhi ukuthi “singabe sisaba yizingane, sishukunyiswa okwamaza, sipheshulwa yimimoya yonke yezifundiso ngenkohliso yabantu, ngobuqili obunamandla okudukisa” (Efesu 4:14), lamazwi asho ngokusobala ukuthi ibandla langaleso sikhathi lalibhekene nezinselele zangaphakathi “zobuqili babantu.”

Uma uPawulu esezokwenza ukunxusa kwakhe kokugcina ethi “nihawukelane, niphathane ngobumnene, nithethelelane” (Efesu 4:32), uncenga abazalwane ukuthi bagweme ubulukhuni benhliziyo babo bakuqala (Efesu 4:17-24) bagweme ulaka nenkulumo ebolileyo, kunalokho, akube yinkulumo eyakhayo ezovezela abezwayo umusa (Efesu 4:25-31).

Kulula ukufunda lesahluko sobunye uma izinto zihamba ngokuthula. Kulukhuni, kodwa kubalulekile, ukusifunda uma sesiphakathi kwengxabano. Uyakhumbula yini namhlanje ukuzizwela ubunye bomzimba kaKrestu, ubunye abufela na?

`Yiziphi izindlela esingabamba ngazo iqhaza kuze kube nobunye ebandleni lethu, enkonzweni yakini nasemhlabeni jikelele? Kubaluleke ngani ukuthi senze lokho esingakwenza na?`