---
title:  Siyibandla likaNkulunkulu Ophilayo
date:  26/09/2023
---

`Kungani kubalulekile, futhi kumnandi ukuba yinxenye yebandla likaNkulunkulu? Efesu 3.`

Siyakhuthazeka uma sizwa amalunga ebandla ekhuluma kahle ngebandla.  Kodwa, nalowo onomdlandla omkhulu phakathi kwethu uyasilela kwintshisakalo kaPawulu ngebandla ekwabase-Efesu 3. UPawulu uqala ukuthandazela abazalwane base-Efesu (Efesu 3:1; qhathanisa Efesu 1:15-23), kodwa aphambuke kancane, esekhuluma ngokudala kukaNkulunkulu ibandla (Efesu 3:2-13), bese eyawuqedela umthandazo wakhe (Efesu 3:14-21).  Endleleni ufunda izinto ezibalulekile “ngecebo” likaNkulunkulu noma “imfihlakalo”:

* Ephakadeni, kulapho uNkulunkulu enza khona “imfihlakalo” noma “icebo” ngebandla (Efesu 3:3-5, 9, 11).
* Ngokuphila nokufa kukaJesu, lelo cebo elalifihlekile kusukela kudala, “seliphelelisiwe” (Efesu 3:11, qhathanisa Efesu 2:11-22).
* Ngokwembulelwa, uPawulu ufunda “ngemfihlakalo” yebandla, neqiniso elimangalisayo lokuthi abezizwe banesabelo esigcwele kulo (Efesu 3:3-6).
* UPawulu ubamba iqhaza ekumemezeleni lezindaba ezimnandi njengomvangeli kwabezizwe, “ingcebo kaKrestu engaphenyekiyo” (Efesu 3:8, 9).
* Njengoba manje sebebaningi abazuzelwe kuKrestu, ibandla lihlanganisa amaJuda nabezizwe, libonakalisa “ukuhlakanipha okuninginingi kukaNkulunkulu emibusweni nakwabanamandla emazulwini” (Efesu 3:10), limemezela ukubhujiswa kwabo okuzayo (qhathanisa Efesu 6:10-20).  Uhlelo lokuhlanganisa konke phansi kukaKrestu (Efesu 1:10), liyaqhubeka, nesikhathi salokho sifishane.

Ukuqonda ibandla ngalendlela kuqhubezela uPawulu ukuba athandazele abazalwane. Ake umbone ngamehlo engqondo enza umthandazo ophuma enhliziyweni otholakala kuEfesu 3:14-21 ngenxa yakho.

Yini ningake nimbone enithandazela ukuze “nigcwaliswe kube ngukugcwala konke kukaNkulunkulu” (Efesu 3:19) nibe nesabelo esigcwele kulemfihlakalo emangalisayo yebandla elibumbene?

`Yimiphi imigoqo ekhona phakathi kwabazalwane ebandleni lethu, okungafanele ibe khona njengoba esho uPawulu?  Yini ongayenza ukuyisusa?`