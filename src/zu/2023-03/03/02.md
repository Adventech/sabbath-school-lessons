---
title:  Ukuthandaza Nokubonga
date:  09/07/2023
---

Ngokukhuthazwa yizindaba zokuthi abazalwane base-Efesu bayakhula ekukholweni kuJesu, nokuthandana phakathi kwabo (okuyizindaba ayevumelana nazo noThikhiku, Efesu 6:21, 22), uPawulu ubabikela ukuthi ubathandazela kangakanani.

`Qhathanisa imibiko emibili kaPawulu yomthandazo kwabase-Efesu: Abase-Efesu 1:15-23 nabase-Efesu 3:14-21. Yiziphi izindikimba ezifanayo kuyo yomibili?`

Ngesinye isikhathi iphimbo lethu elejwayelekile uma sithandaza lingatshengisa ukudangala, ukukhala ngenxa yalokhu noma lokhuya okusihluphayo. Imibiko ngemithandazo kaPawulu kwabase-Efesu isitshela ukuthi ukubonga yilona-limi lwemvelo lokuthandaza. Sibutha izibusiso zikaNkulunkulu, simbonge ngazo.  Sifuna ukubona uNkulunkulu esebenza phakathi kwezimo ezilukhuni, simdumise ngobukhona baKhe obuguqula impilo. Ngokuhalalisela umusa namandla kaJesu ophakanyisiwe (Efesu 1:20-23), siyambonga ngokubusisa labo esinomthelela phezu kwabo. Nansi imfihlakalo kaPawulu ngomthandazo: umthandazo yisihluthulelo sokudumisa nokubonga.

UPawulu wabuye wathi “angiyeki ukubonga ngenxa yenu, nginikhumbula emikhulekweni yami” Efesu 1:16; bheka nakuFilipi1:3, 4; 1 Thesalonika 1:2, naku 1 Thesalonika 5:16-18).

Kusho ukuthini ngempela “ukukhuleka ungaphezi” (1 Thes. 5:17)? Ngeke kusho ukuthi asihlale sisemadolweni phambi kukaNkulunkulu sithandaza. Kusho ukuthi, njengoba sibusiswe uMoya kaNkulunkulu, siphila sinezinhliziyo ezivulekele ubukhona namandla kaNkulunkulu, sifuna izizathu zokumbonga.  Kusho ukulungela ukubhekana nezinkinga zasekuphileni ekhona uNkulunkulu, ukufuna iziyalo zasezulwini njengoba sihlangana nemiqansa namajika alethwa yimpilo. Kusho ukuphila ungehlukene noNkulunkulu, kodwa ukuxhumana naYe, nokulindela ukuholwa yizulu.

Kaningi, umthandazo siwuthatha njengesichibiyelo sokusetshenziswa uma izimo zivuma. UPawulu uveza umbono owehlukile. UPawulu uwubona ubalulekile umsebenzi wokuthandazela abazalwane base-Efesu, ekwenza lokho ngokubabongela (Efesu 1:16; qhathanisa noEfesu 3:14-21).

KuPawulu, umthandazo wawuyingqikithi yenkolo yobuKrestu. Lezindimana zisinika ubizo olunamandla lokuthi sithandaze, isimemo sokuthi ngamunye kithina sicabange ngokuvangela ngomthandazo njengoba sibona uPawulu ezinikele kulokho.

`Kubaluleke ngani ukuthi njalo ubonge uNkulunkulu ngomthandazo ngalokho ofanele ukumbonga ngakho?`