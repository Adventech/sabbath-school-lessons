---
title:  Ukwambulelwa NguMoya Ongcwele
date:  10/07/2023
---

> <p></p>
> “Angiyeki ukubonga ngenxa yenu, nginikhulekela emikhulekweni yami, ukuze uNkulunkulu weNkosi yethu uJesu Krestu, uYise wenkazimulo, aniphe umoya wokuhlakanipha nokwambuliwa ekumazini Yena” (Efesu 1:16, 17).

Ekubikeni kwakhe ngemithandazo yakhe, uPawulu ubhala isicelo esithile esigqamile asenza kuNkulunkulu. Useshilo ukuthi uMoya oNgcwele sewangena ezimpilweni zabazalwane mhla babephendukela kuKrestu (Efesu 1:13, 14). Manje uPawulu ukhulekela isibusiso esisha sokuthi “niphiwe umoya wokuhlakanipha nokwambuliwa ekumazini Yena” Efesu 1:17).

`Yiziphi izihloko ezintathu uPawulu athandazela ukuthi uMoya oNgcwele ambulele ngazo abazalwane ngokukhethekile na? Bheka kwabase-Efesu 1:17-19. `

Uma uPawulu ethandazela ukuthi “kukhanyiswe amehlo enhliziyo yabo baze bazi okuyithemba lobizo lwabo” Efesu 1:18, uthandazela ukuthi baqaphe lokho asebenzele kona vele uNkulunkulu mayelana nokusindiswa kwabo (Efesu 1:3-9, 11-13) nekusasa lenkazimulo abahlelele lona (Efesu 1:10, 14).

Uma ethandazela ukuthi bambulelwe”ngokuyingcebo yenkazimulo yefa laKhe kubo abangcwele” (Efesu 1:18), ukhumbula umqondo weTestamente eliDala lapho abakholwayo babaziwa ngefa likaNkulunkulu (Duter. 9:29, Duter. 32:9, Zakariya 2:12, qhathanisa noEfesu 1:11). Ufisa ukuthi bazi ukuthi abagcini-nje ngokuba nefa elivela kuNkulunkulu, kodwa bayifa likaNkulunkulu, nokuthi  bayigugu kuNkulunkulu.

Uma uPawulu ekhulekela ukuvulwa kwamehlo kamoya mayelana nobukhulu bamandla aKhe kithina esikholwayo (Efesu 1:19), ucabanga ngoMoya oNgcwele eletha ukuqonda okusha ngamandla amakhulu kaNkulunkulu nokusebenza kwawo phakathi kwabo.

Kuyo yonke lemithandazo, uPawulu ufuna labantu bazizwele lokho abakuphiwe kuJesu.

`Ungakuzwa kanjani ngendlela engcono ubukhulu bamandla aKhe kithina esikholwayo na?  Kusho ukuthini lokhu empilweni yansuku zonke?`