---
title:  Ukuba Nesabelo Emandleni Ovuko
date:  11/07/2023
---

Ezindimaneni ezisele zombiko kaPawulu womthandazo, Efesu 1:20-23, uPawulu uyenaba ngesihloko sesithathu sokwambulelwa anethemba lokuthi uMoya oNgcwele uzoliletha kubazalwane: ubukhulu bamandla kaNkulunkulu awasebenzisela ukusizakala kwabo. Uqala ngokusho izigameko ezimbili ngomlando wosindiso njengesibonakaliso sokuqala samandla kaNkulunkulu: (1) uvuko lukaJesu kwabafileyo; (2) ukuphakanyiselwa kukaJesu kwesobukhosi samazulu (Efesu 1:20).

`Abonakaliswa kanjani amandla kaNkulunkulu ngovuko lukaJesu na? Efesu 1:20; 1 Korinte 15:20-22; Filipi 3:8-11; Heberu 13:20, 21; 1 Petru 1:3.`

Uvuko lukaJesu akulona udaba lokuqophisana enkolweni yamaKrestu (1 Korinte 15:14, 17). Kungenxa yokuthi uKrestu wavuka, ukuthi abakholwayo abathembekile belindele uvuko oluzayo lwendumezulu, bezovukela ekuphileni kwaphakade ekubuyeni kukaKrestu (1 Korinte 15:20-23). Kungenxa yokuthi uKrestu wavuka ukuthi singabheka kuYe namhlanje ukuze sithole zonke izibusiso zevangeli, okuhlanganisa nobukhona bukaMoya oNgcwele ezimpilweni zethu.

Isifanekiso esithi “uNkulunkulu wamhlalisa [uKrestu] ngakwesokunene” (Efesu 1:20), sithathelwa kumaHubo 110:1, okuyindimana ecashunwa kakhulu eTestamenteni eliSha).  Ukuphakanyiswa kukaKrestu kuseqhulwini kwabase-Efesu.  Abazalwane “bahlaliswe kanye naYe embusweni” (Efesu 2:6). Ukwenezela lapho, uPawulu ukhuluma ngokwenyuka kukaKrestu njengesandulelo sikaKrestu egcwalisa konke, enika izipho ebandleni (bheka Efesu 4:8-11).

Kwabase-Efesu 4:8-11, uPawulu uyasixwayisa ngokucabanga ngoKrestu ethule-du esihlalweni sikaYise, kunalokho, sitshengiswa isithombe esinamandla seTestamente eliSha sikaKrestu ophakanyisiwe ehamba ngoMoya waKhe kuwo wonke umhlaba enqoba futhi esazokunqoba.”—F.F. Bruce, The Epistles to the Colosians, to Philemon, and to the Ephesians (Grand Rapids, MI: Ferdmans, 1984), p. 133.

Ngakhoke uPawulu uthi ukuphakanyiswa/ukuthweswa umqhele kukaKrestu akuwona-nje u-mfanekiso wamandla ezulu aphiwa abakholwayo, kodwa kuwumthombo walawo mandla.

`Yiziphi izindlela odinga ngazo amandla kaKrestu empilweni yakho, futhi singazitholela wona kanjani lawo mandla? Yiziphi izinto ezingasivimbela ekutholeni amandla aKhe na?`