---
title:  UJesu, Zonke Izinto, Nebandla LaKhe
date:  13/07/2023
---

AmaKrestu akuqala abona iHubo 110:1 kuyisiprofetho sokuphakanyiswa kukaJesu: “UJehova wathi eNkosini yami: ‘Hlala ngakwesokunene sami ngize ngenze izitha zakho zibe yisenabelo sezinyawo zakho.’ “ Kanjalo neHubo 8 balithatha ngaleyo ndlela, ngesiqinisekiso sokuthi uNkulunkulu “konke wakubeka phansi kwezinyawo zakhe” (iHubo 8:6), izinyawo “zendodana yomuntu” (iHubo 8:4, ESV).  Nakuba babekholwa ukuthi amandla obumnyama ezulwini alengela emakhanda abo, efuna ukubadicilela phansi, babambelela eqinisweni elithi lawomandla angaphansi kwezinyawo zikaKrestu.

Qaphela kahle ukuthi “esebeke konke phansi kwezinyawo zaKhe [uJesu] uBaba “wammisa abe yinhloko phezu kwakho konke kulo ibandla” (Efesu 1:22, ESV; qhathanisa nokuthi “wamnika ukuba abe yinhloko phezu kwakho konke ebandleni,” NKJV).  Ukuthi “konke” yigama elihlanganisa okuningi, kodwa uPawulu engqondweni yakhe ucabanga “ngababusi” okukhulunywe ngabo kwabase-Efesu 1:21.  Konke—okusemkhathini, okomoya, kuphansi kwezinyawo zikaKrestu, ungaphezu kwakho.

`Lizuzani ibandla likaKrestu ngokuphakanyiselwa kukaKrestu esihlalweni sokubusa amazulu, nokubusa kwaKhe phezu kwakho konke ezulwini nasemhlabeni na? Efesu 1:22, 23. `

UNkulunkulu wenze uKrestu wanqoba onke amandla obubi. Ibandla, uma lisondele kuKrestu, lithola kuYe zonke izidingo zalo, nalo linesiqiniseko sokunqoba lezo zitha. Amandla kaNkulunkulu abonakaliswa ngovuko nangokuphakanyiswa phezu kwawo wonke amandla asemkhathini, alungiselwe ibandla. UNkulunkulu unikeze uKrestu onguMnqobi ebandleni, elihlangene naYe ngendlela yokuthi libizwa ngokuthi umzimba waKhe.

Thina esikholwayo, singamazi kanjani uKrestu ophakanyisiwe, sizizwele amandla kaNkulunkulu ezimpilweni zethu? UPawulu akaqondi-ngqo ukusinika indlela noma isu okwenzeka ngalo lokhu. Nokho, kukodwa-nje ukuthi lesicaphuno siyinxenye “yombiko womthandazo” kusitshela okuthile.  UPawulu ukholwa ukuthi uNkulunkulu uzowuphendula umthandazo wakhe. Uyakuqinisa ukusebenza kokugubha amandla kaNkulunkulu abonakaliswe kuKrestu, nangobukhona bukaNkulunkulu nokucela ukuthi asebenze ezimpilweni zabazalwane.

`Wena uzizwele kanjani amandla omthandazo?  Hhayi kuphela umthandazo ophenduliwe, kodwa umthandazo jikelele, futhi umthandazo usidonsela kanjani eduze noNkulunkulu namandla atholakala kuJesu na?`