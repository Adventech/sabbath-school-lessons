---
title:  “Esikhundleni Salokho, Akube Khona Ukubonga”
date:  20/08/2023
---

`Iyiphi indlela uPawulu afuna ngayo ukuthi abazalwane babe “abalingisi bakaNkulunkulu”? Bheka kuEfesu 5:1, 2.`

UPawulu unxusa abazalwane base-Efesu ukuba bahambe othandweni, okulubizo olubalulekile kulesigaba (bheka abase-Efesu 5:8, 15). Lokhu “kuhamba othandweni” (bheka abase-Efesu 5:2) kufanele kuthathelwe othandweni lwaKhe uqobo uKrestu (qhathanisa noEfesu 4:32), olubonakala ngomhlatshelo waKhe. UPawulu uqinisa izinto ezine ngalowo mhlatshelo: 1.Uqhutshwa uthando lukaNkulunkulu uYise (Efesu 5:1) nolukaKrestu uqobo lwaKhe (Efesu 5:2); 2. Ludinga kube khona omela omunye, uKrestu wafa esikhundleni sethu.  Akusho ukuthi uKrestu wayethule-nje engenasabelo kokwenzekayo, kodwa wazinikela Yena ngenxa yethu; 3. Ngesifanekiso semihlatshelo yangeTestamente eliDala, ukufa kukaKrestu nakho kuwumhlatshelo, owenziwe kuNkulunkulu; 4. Umhlatshelo uyamkelwa nguNkulunkulu njengoba “uyiphunga elimnandi” (Efesu 5:2; qhathanisa noEksodusi 29:18, Levitikusi 2:9, Filipi 4:18).

Kanjalo-ke kwabase-Efesu 5:3-5 kufakwa isigaba esizwakalisa ukukhathazeka ngokuziphatha kobulili.  Ababesanda kuphenduka e-Efesu babesengozini yokuhlehlela emuva bashiye ubuKrestu, babuyele ekuziphatheni okuphikisana nobufakazi babo bobuKrestu (qhathanisa 1 Korinte 5:1-11, 1 Korinte 6:12-20, 2 Korinte 12:21).

Ohlangothini olulodwa, impilo yamaGriki/namaRoma ngonyaka-khulu wokuqala yayitshengisa inkohlakalo echazwe kwenye indawo eTestamenteni eliSha (bheka 1 Korinte 6:9, Galathiya 5:19, Efesu 4:17-19, Kolose 3:5). Isibonelo, amadili ezicebi ayevame ukuba nokuziphatha okugxekwa nguPawulu kwabase-Efesu 5:3-14: ukudakwa, inhlamba, amahlaya athinta izinkanuko, kanye nezenzo zokukhohlakala.  Ngaphezu kwalokho, amadolobha ayesiza abantu ukuba bacashe, bangaziwa, kukhona

Ukuxega kwezimilo. Ngakolunye uhlangothi, abaningi kuyo leyo miphakathi babephila impilo emsulwa, beyizibonelo zokuphakanyiswa kwezimilo. Uma iTestamente eliSha lisinika izinhla zobubi nokulunga, nemiyalo yokuphatha amakhaya (isibonelo: Efesu 5:21-6:9, Kolose 318-4:1), ababhali balo babuka izinto ngeso lamaGriki/amaRoma. Labo bantu ababekade bengenazimilo kanti futhi belungile ngasikhathi sinye, bayasiza ukuchaza ukunxusa kukaPawulu othi abagweme ukuziphatha okubi okwenziwa abezizwe, efisa ukuthi abazalwane bahambe kahle ekuziphatheni, ngaleyo ndlela bezonconywa nayilabo abangakholwayo.

`Amazwi kaPawulu ngokuziphatha kobulili awuthinta kanjani umphakathi wangakini, noma ngabe uhlalaphi?`