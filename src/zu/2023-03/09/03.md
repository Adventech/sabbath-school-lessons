---
title:  Ukuhamba Njengabantwana Bokukhanya
date:  21/08/2023
---

UPawulu uthi: “Maningakhohliswa-muntu ngamazwi ayize ngokuba ngenxa yalezo zinto ulaka lukaNkulunkulu lwehlela phezu kwabantwana bokungalaleli” (Efesu 5:6).

UPawulu usebachazile labo abenza izono ezehlukene bengenamahloni noma ukuzisola, “izifebe, abangcolileyo, noma onesangabe” (Efesu 5:5). Ukhuluma ngokungahlonizi athi: Labo abakuKrestu nababheke ukungena embusweni waKhe ozayo, akumelwe baphile njengalabo abangayi embusweni (Efesu 5:5). Manje usekhathazeka “ngamazwi ayize”; abazalwane bangase balahlekiswe yinkulumo esobala, bacabange ukuthi isono sokufeba asilona ihlazo, noma baze baholeleke kulezo zono nabo (Efesu 5:6). Aqhubeke athi ukukhohliseka kanjalo kungalethela umuntu ukwahlulela kukaNkulunkulu ekupheleni komhlaba, “ulaka lukaNkulunkulu lwehlela phezu kwabantwana bokungalaleli” (Efesu 5:6).

Amazwi athi “ulaka lukaNkulunkulu” ayinselele. Ukuthi ulaka noma intukuthelo kaNkulunkulu kuzwakala kuphikisana nokwabantu okuphenduphendukayo (qhathanisa noEfesu 4:31). Yindlela aphendula ngayo uNkulunkulu olungile nobekezelayo ekuzinikeleni kwabantu ebubini, hhayi ukuthukutheliswa yisenzo esincane sokona. Futhi igama elithi ulaka livame ukubonakala uma kukhulunywa ngezixwayiso zeBhayibheli mayelana nokwahlulela kukaNkulunkulu okuzayo (isibonelo: Sambulo 6:12-17, Sambulo 16:1-16, Sambulo 19:11-16). UNkulunkulu uxwayisa ngezahlulelo zaKhe ezizayo—isenzo somusa, njengoba abantu “ngokwemvelo bangabantwana bolaka” (Efesu 2:3) abalindelwe yizo lezahlulelo.

`Kungani uPawulu enxusa abazalwane ukuthi bangabi nesabelo nezoni na? (Efesu 5:7-10).`

UPawulu unxusa athi: “Hambani njengabantwana bokukhanya” (Efesu 5:8) anikeze nomunye umyalo othi: “Nihlole ukuthi kuyini okuthandeka eNkosini” (Efesu 5:10). Abangakholwa bafuna ukuzijabulisa “ngobufebe nakho konke ukungcola noma ukufisa kwezinkanuko” (Efesu 5:3). Umgomo womuntu okholwayo wehluke kakhulu, ukungazijabulisi yena kodwa ukujabulisa uNkulunkulu (qhathanisa namaRoma 12:1, 2, 2 Korinte 5:9, Heberu 13:21, lapho usetshenziswa lona lelogama lesiGriki elithi euarestos, “ukuthokozisa” noma “okwamukelekile”). Umuntu okholwayo ufuna ukutshengisa ukuzidela kukaKrestu (“hambani othandweni, njengoba noKrestu wasithanda waze wazinikela ngenxa yethu” Efesu 5:2).

`Yimaphi amanye “amazwi ayize” okufanele siwaqaphele kulezinsuku zethu na?`