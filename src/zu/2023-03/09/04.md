---
title:  “Phaphama, Wena Oleleyo!”
date:  22/08/2023
---

`Funda kwabase-Efesu 5:11-14.  Yisiphi isixwayiso esinamandla asinikayo lapha uPawulu, futhi sisebenza kanjani kulesimo sethu samanje?`

Ukuze siqonde abase-Efesu 5:11-14, kungasiza ukuqaphela ukuthi uPawulu uyaphindaphinda enikeza izexwayiso ezimbili, eshintshisana ngazo: (1) philani ngendlela edumisa uNkulunkulu “njengabantwana bokukhanya” (Efesu 5:8; bheka noEfesu 5:1, 2, 4, 9-10, 11, 13, 14); (2) Ningaphili ngendlela yobufebe, ephikisana noNkulunkulu, ebonakalisa “imisebenzi yobumnyama engenazithelo” (Efesu 5:11; bheka noEfesu 5:3, 4, 5-8, 12).

Singemba lezixwayiso ezifanayo kwabase-Efesu 5:8-10 ukuze siqonde abase-Efesu 5:11. Abakholwayo bamelwe ukuphila phambi kwabangakholwayo njengo “kukhanya eNkosini” babe “abantwana bokukhanya” (Efesu 4:8). Okuyisona sizathu sokwenza lokho ukuze sibonwe, sikwenze kube sobala ukuthi “isithelo sokukhanya sitholakala kukho konke okulungile nokuhle nokuyiqiniso (Efesu 5:9). Ngakhoke uPawulu ukhuthaza isu lokutshengisa ukulunga kukaNkulunkulu. Abakholwayo abadalule imisebenzi yobumnyama engenazithelo ngokuthi baveze obala ukulunga kuze kubonwe yibo bonke abantu.

Kusenjalo, singathatha inkulumo esankondlo ezindimaneni 13-14 njengesimemezelo sikaPawulu sokuthi abakholwayo, ngokutshengisa “isithelo sokukhanya” (Efesu 5:9), bangazuza izwe likholwe kuKrestu: “Kepha uma konke kudalulwa ngukukhanya, kuyabonwa, ngoba noma yini ebonakalayo ingukukhanya” (Efesu 5:13, 14, ESV). Uma ukuphila kokutamasa kudalulwa ukukhanya, abantu bezwe bangayibona njengoba injalo indlela abaphila ngayo  (“iyabonwa”), ayinalo ikusasa, izoletha ulaka (Efesu 5:5, 6),  basuswe ebumnyameni baye ekukhanyeni (“ngoba noma yini ebonwayo ingukukhanya,” ESV), kona lokho kuguqulwa okwenzeka kubafundi bencwadi yabase-Efesu (Efesu 5:8).

Siyithathe kanjani inkondlo noma iculo kwabase-Efesu 5:14, lapho kusetshenziswa khona inkulumo ethintana novuko lwabafileyo ekupheleni komhlaba (qhathanisa nabase-Efesu 2:1, 5) ukuphaphamisa abalele ubuthongo ngokwasenkolweni, ukuze bezwe ubukhona obuguqulayo bukaKrestu na?  Njengoba uIsaya 60:1-3, uPawulu acaphuna kuye, eqondiswe ebantwini bakaNkulunkulu uIsrayeli, singayibuka inkondlo ekwabase-Efesu 5:14 njengokunxusa okunamandla kubazalwane bamaKrestu ukuthi bavuke benze umsebenzi wabo wokuvangela, abantu ababonakalisa ukukhanya kukaKrestu emhlabeni osebumnyameni (qhathanisa noFilipi 2:14-16, Mathewu 5:16).

`Uyiphila kanjani impilo edalula imisebenzi yobumnyama njengoba injalo na?`