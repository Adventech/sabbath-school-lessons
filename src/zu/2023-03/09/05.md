---
title:  Ukushaqa Imititilizo
date:  23/08/2023
---

UPawulu uphetha eyabase-Efesu 5:1-20 ngezigaba ezimbili zokunxusa, Efesu 5:15-17 noEfesu 5:18-20, esevala isigaba esikhuluma kabanzi ngobumsulwa besimilo. Isigaba sokuqala siqala ngokunxusa okuthi, “Bhekisisani ukuthi nihamba kanjani, kungabi njengabangahlakaniphile, kepha njengabahlakaniphileyo”(Efesu 5:15), esiphindwa ngalamazwi: “Ningabi yiziwula, kodwa qondani okuyintando yeNkosi” (Efesu 5:17). Phakathi kwalezigaba kukhona ubizo “lokuthengisisa isikhathi” Efesu 5:16).

`Cabanga ngokunxusa kukaPawulu ukuthi kuphilwe ngendlela ezotshengisa ukuhlakanipha ekwenzeni izinqumo ezinhle nokuthandaza (Efesu 5:15-17). Yini umehluko phakathi kokuhamba hhayi njengeziwula kodwa “njengabaqondayo”?  futhi, kusho ukuthini  “ukuthengisisa isikhathi”?`

Kwabase-Efesu, uPawulu ubelokhu esebenzisa amazwi awathatha eTestamenteni eliDala athi ”ukuhamba” noma “inkambo” uma efanekisa indlela aphila ngayo (Efesu 2:2, 10; Efesu 4:1, 17; Efesu 3:2, 8). Lapha usebenzisa lesifanekiso ukukhuthaza ngokukhetha ukuba umfundi. Njengoba kufuneka ukuthi umuntu aqaphele uma ehamba endleleni engahlelembekile noma engenakho ukukhanya, ngokunjalo abazalwane badinga “ukubhekisisa ukuthi bahamba kanjani” (Efesu 5:15). Ngenxa yokuthi abase-Efesu 5:15 bafana nabase-Efesu 5:17, sizothola incazelo lapho yokuthi kusho ukuthini ukuphila njengabaqondayo. Asizibuki thina uma sifuna ukuhlakanipha. Ukuze sibe ngabaqondayo, kusho ukuthi  asikufune kwenye indawo ukuhlakanipha, “siqonde ukuthi iyini intando yeNkosi” (Efesu 5:17).

UPawulu uphinde akhuthaze ukukhetha ukuba umfundi ngomfanekiso ocacile.  Emazwini athi “nithengisise isikhathi” noma ngokwe ESV “nisebenzise isikhathi ngokuhlakanipha” (Efesu 5:16, qhathanisa nokushiwo yi NKJV ethi “nihlenge isikhathi,” uPawulu usebenzisa igama elithi exagorazo (qhathanisa noKolose 4:5).  Lithathelwa kwezokuhweba; “ukuthenga ngomdlandla” okusho “ukushaqa imititilizo” etholakalayo njengoba silindele ukubuya kukaKrestu. “Isikhathi” lapha yigama lesiGriki elithi Kairos, elichaza “ithuba”. “Isikhathi” esikhona kuze kube sekupheleni yithuba elethembisayo lokusetshenziswa ngokugcwele. Kusenjalo, kuyisikhathi senselele ngoba “izinsuku zimbi” (Efesu 5:16; qhathanisa nabase-Efesu 6:13, Galathiya 1:4) nangenxa yokuthi izindlela zalomhlaba zibuswa “ngumbusi wamandla omkhathi” (Efesu 2:2).

Njengoba abazalwane bebheke ukubuya kukaKrestu, baphila esikhathini esilukhuni, leso uPawulu asibiza ngokuthi siyindawo yokuhweba eyingozi kodwa futhi enenzuzo.  Badinga ukuqaphela  indlela abasebenzisa ngayo isikhathi esisele njengoba kwenza abafuna imititilizo uma kukhona indali yesikhashana ethengisa ngamanani aphansi kakhulu.  Yize noma singeluthenge usindiso, sihle lesifanekiso: masisheshise sithathe lokho esikunikwa nguKrestu.