---
title:  Ukukhonza Okugcwaliswe UMoya
date:  24/08/2023
---

`Kwabase-Efesu 5:18-20, uPawulu ubona amaKrestu ehlangene ukuzokhonza.  Uwabona enzani ekukhonzeni kwawo? `

Enkulumweni yakhe yokugcina kwabase-Efesu 5:1-20, uPawulu unxusa abazalwane ukuba bayeke ukusebenzisa iwayini, elifadalalisa umqondo, kunalokho bazijabulise ndawonye ngobukhona namandla kaMoya. UPawulu ugxeka ukudakwa (Mhlawumbe ngendimana etholakala kuZaga 23:31 eTestamenteni eliDala lesiGriki), okusitshela ukuthi engqondweni yakhe ucabanga ngomyalo olwisana notshwala njengoba sibona encwadini yeZaga 20:1, neZaga 23:29-35). Izinto ezimbi ezenzekayo uma umuntu esedakiwe zihlanganisa inkulumo eyihlazo, inkulumo engcolile, ukubheda, ukwehla kwezimilo, nokukhonza izithixo (Efesu 5:3-14). Indawo yalezenzo ayithathwe yimicabango ehlanzekile, nokukhonza okugcwaliswe uMoya kaNkulunkulu.  Ukunxusa kukaPawulu kokugcwaliswa uMoya kubalulekile futhi kuchazwa amagama amaningi kwabase-Efesu 5:19-21 (“ukukhuluma”; “ukucula”; “kuwukudumisa”;”ukuzithoba”).

UPawulu lapha ukhuluma nebandla jikelele, uma enxusa ukuthi ukukhonza kwabo uNkulunkulu akugcwaliswe uMoya” (Efesu 5:18), ebuka ngamehlo engqondo, abazalwane bebuthene ngokukhonza okugcwaliswe uMoya owandisa ubunye (Efesu 4) kanti lokho kuphikisana nokuzikhukhumeza, imikhuba yobuhedeni nokukhonza kwabo (Efesu 5:1-18). Kulesithombe sokukhonza kwamaKrestu asendulo, kwakuvame kakhulu ukudumisa ngomculo. Kunenkulumo ethi ibandla lazalwa ngomculo; kanti lezindimana kanye nabaseKolose 3:16, zisipha ubufakazi balokho (qhathanisa iZenzo 16;25, Jakobe 5:13).

Kukhona ukuxhumana phakathi kwabazalwane ekukhonzeni ngoba uma kuculwa; ngenye indlela amalunga ebandla “ayakhuluma elinye nelinye” (Efesu 5:19). Kodwa, okubhekiswe kuYena uma sikhonza ngomculo, uNkulunkulu, njengoba sesibonile kwabase-Efesu 5:20 kuhlonzwa khona “iNkosi uJesu Krestu” (qhathanisa Kolose 3:16). Ukubonga kwabase-Efesu 5:19, masikwenze “kuNkulunkulu uYise egameni leNkosi yethu uJesu Krestu.” Emazwini athi “izingoma zokukhonza,” igama elithi “zokukhonza” (ngesiGriki, pneumatikos) ligqamisa indima kaMoya oNgcwele ekukhonzeni njengoba leligama  lichaza amaculo aphefumulelwe uMoya oNgcwele.  Isithombe sikaPawulu ngokukhonza kwamaKrestu asendulo-ke sitshengisa ukuthi womathathu amalunga obuNkulunkulu anesabelo.

`Ungawusebenzisa kanjani umculo ukuthuthukisa okwakho ukukhonza?`