---
title:  Ukujula Nomcabango
date:  01/09/2023
---

Ellen G. White, “Responsibilities of Married Life,” Testimonies for the Church, vol. 7, pp. 45-50, ne “Mutual Obligations,” The Adventist Home, pp. 114-120.

U-Ellen G. White uyaphikelela ukunxusa abashadi ukuba bagweme ukusebenzisa impoqo: “Ungazami ukuphoqa oganene naye ukuthi avumele izifiso zakho.  Awukwazi ukwenza lokhu kodwa futhi nihlale nithandana.  Yiba nesihe, ubekezele, ubemnene, umcabangele nomunye, ube nesizotha.”—The Adventist Home, p. 118.

Uphawula ngokuqonde-ngqo ngendlela yokuhumusha nokusebenzisa abaseKolose 3:18 (nabase-Efesu 5:22-24): “Kuvame ukubuzwa umbuzo othi: ‘Owesifazane akakwazi yini ukusebenzisa eyakhe intando?’ IBhayibheli lisho ngokusobala ukuthi indoda inhloko yekhaya. ‘Bafazi, zithobeni kubayeni benu.’ Ukuba lomyalo bewugcina lapho, besingathi isimo sowesifazane silukhuni….Amadoda amaningi agcina ngamazwi athi: ‘Bafazi, zithobeni ,’ kodwa sizofunda nesiphelo salomyalo, esithi: ‘NgokwaseNkosini’ (Kolose 3:18).  UNkulunkulu ufuna ukuthi owesifazane ahlale esaba uNkulunkulu futhi emdumisa njalo-nje. Ukuzithoba okuphelele akwenziwe kuphela eNkosini uJesu Krestu, owamthenga waba umntwana waKhe ngenani elingenakulinganiswa, ukuphila kwaKhe ….Kukhona ongaphezu komyeni, Lowo uMsindisi wakhe, kanti ukuzithoba kumyeni wakhe akwenziwe njengoba kuyala uNkulunkulu—‘eNkosini.’ --The Adventist Home, pp. 115, 116.

**Imibuzo Yokuxoxisana**

`Ake ucabange umuntu ethi abase-Efesu 5:21-33 yisicaphuno esesaphelelwa yisikhathi, asisabhekisile ebudlelwaneni bobuKrestu ngoba sigxile phezu kobudlelwane obuqhakambisa igunya lendoda nokubusa kwayo.  Ungaphendula uthini? Yimaphi amaphuzu atholakala kuso lesicaphuno ongawasebenzisa empendulweni yakho?`

`Iseluleko sikaPawulu kwabase-Efesu 5:21-33 singabasiza kanjani labo abazithola bephansi kwezimo ezilukhuni ebudlelwaneni babo bomshado na?`

`Amanye amaKrestu athi umlando wokudalwa obhalwe kuGenesise 1 no 2 isifanekiso-nje, awusondeli nokusondela ekuchazeni lokho okwenzeka ngempela, abathi yizigidi ngezigidi zeminyaka yokuvela kwayo yonke into ekhona. Ukuthi uPawulu uyayisebenzisa indaba yokudalwa, kusitshelani ngokuthi uPawulu wayeyikholwa na?`

`Ake ugxile kuleliphuzu lokuba “nyamanye.” Lokho kusisiza kanjani ukuthi siqonde kangcono ngobungcwele bomshado, nokuthi kungani abashadi kufuneka benze konke okusemandleni ukuvikela lobo bungcwele?`