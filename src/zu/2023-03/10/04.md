---
title:  'Ibandla NjengoMakoti kaKrestu: Isiqephu 2'
date:  29/08/2023
---

`UPawulu ukusebenzisa kanjani okwakwenziwa emishadweni yasendulo uma enxusa abazalwane baseKorinte na? Kwenzeka nini ukunikezwa ngomakoti na?  (2 Korinte 11:1-4).`

UPawulu usesebenzisa isiko lokugcina lomshado wasendulo, kwabase-Efesu 5:25-27, udweba isithombe sikaKrestu njengaLowo onikela umakoti (kuYena uqobo!).  Endulo umakoti wayenikelwa yimpelesi yomkhwenyana, izimpelesi zomkhwenyana, noma uyise. Kwakungenzeki ukuthi kube umkhwenyana owenza lokho!  Kodwa lapha, uPawulu ubona uJesu enikela ibandla njengomakoti kuYena uqobo.

UPawulu usebenzisa amasiko nemikhuba yomshado ukugqamisa ubudlelwane bukaKrestu nebandla ngendlela yokulandelana kwezigameko: 1. Ukuthembisana.  UKrestu wazinikela ngenxa yebandla (njengentengo kamakoti) ngaleyo ndlela wathenjiswa kuye (Efesu 5:25). 2. Amalungiselelo omcimbi womshado.  Umkhwenyana uyaqhubeka nemizamo yokungcwelisa nokugeza umakoti (Efesu 5:26).  3. Umcimbi womshado. Okwenziwa nguKrestu kuqonde “ekunikelweni” kukamakoti ngosuku lomshado (Efesu 5:27). Lelisiko lokugcina libheke phambili emshadweni ekubuyeni kwaKhe lapho uKrestu, uMyeni, ezothatha ibandla njengomakoti alinikeze kuYena (Efesu 5:27, qhathanisa no 2 Korinte 11:1, 2; Kolose 1:21-23, 28).

Imishado yasendulo yayivame ukuqala ngomcimbi wakusihlwa (bheka kuMathewu 25:1-13). Umkhwenyana nabangani bakhe babebuthana kubo mkhwenyana—ikhaya elisha labashadi—bese kwenziwa udwendwe . Babekhanyisa ngamathoshi angaleso sikhathi, kuculwe ngenjabulo kuyiwa ekhweni. Babefike bathathe lapho umakoti, noma umakoti abahlangabeze, naye ehamba nabangani bakhe, kuyiwe ekhaya lakhe elisha, lapho abamenyiweyo babeqala imigubho ehlala impelasonto yonke, okuthi ekugcineni, kushadwe, umakoti anikezwe kumkhwenyana.

Uma uPawulu efanekisa uKrestu enikeza ngebandla kuYena uqobo, ukhumbula loludwendwe kanye nomzuzu wokunikelwa. Utshengisa isithombe sokubuya kukaKrestu njengomshado ozayo, lapho isithembiso eside phakathi kukaKrestu nebandla laKhe sesifezekile, nomshado wagujwa.

`Myalezo muni esingazithathela wona kuso sonke lesifanekiso esihle, sentokozo nethemba na?`