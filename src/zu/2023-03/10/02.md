---
title:  Isiyalo Kumakhosikazi AmaKrestu
date:  27/08/2023
---

UPawulu uqala ngendimana exhumanisayo, abase-Efesu 5:21, exhumanisa abase-Efesu 5:1-20 nabase-Efesu 5:22-33, lapho egqugquzela khona amalunga ebandla ukuthi athobelane (qhathanisa noMarko 10:41-45; Roma 12:10; Filipi 2:3, 4).  Abazalwane abenze lokho “ngoba behlonipha uKrestu” (Efesu 5:21), okuyisikhathi sokuqala kweziningi lapho uPawulu ekhomba khona ukuthi ubudlelwane noKrestu yibo obubaluleke kakhulu nokuluphawu lwabazalwane.

`Uhlose ukuthini uPawulu ngokunxusa abazalwane ukuthi bathobelane?  Simelwe ukuwuthatha kanjani lomqondo? Efesu 5:21.`

UPawulu uphinde ameme amakhosikazi amaKrestu ukuba azithobe “kubayeni bawo, sengathi kuseNkosini” (Efesu 5:22), ecacisa ukuthi ukhuluma ngokuzithoba kwamakhosikazi kwabawo abayeni (bheka no 1 Petru 3:1, 5). Uma uPawulu ethi amakhosikazi awenze lokho “sengathi kuseNkosini,” ngabe usho ukuthi inkosikazi ayithobele umyeni wayo sengathi unguKrestu; noma kunalokho, ngabe usho ukuthi uKrestu uYena weqiniso nophakeme unkosikazi afanele ukubheka kuYe?

Ngokubuka abase-Efesu 6:7 lapho khona izigqila kuthiwa azikhonze amakhosi azo “njengaseNkosini, hhayi ebantwini”, namaKolose 3:18, lapho amakhosikazi kuthiwa awathobele abayeni bawo “njengokufanele eNkosini”, lombono wokugcina yiwona ongcono. Okusalayo, amakhosikazi nawo angabakholwayo abazodinga ukuhlonipha uNkulunkulu ngaphezu kwabayeni bawo

KwabaseKolose nakwabase-Efesu, uKrestu---Yena yedwa—uchazwa njengeNhloko yebandla, elingumzimba waKhe (Efesu 1:22, Efesu 5:23, Kolose 1:18): “uKrestu uyiNhloko yebandla; futhi unguMsindisi womzimba” (Efesu 5:23).  Ngokwesifanekiso, indoda “iyinhloko yowesifazane” (Efesu 5:23), ngokwethembeka kwebandla kuKrestu, kube yisibonelo sokwethembeka kowesifazane kumyeni wakhe. Isicaphuno sikhuluma ngomshado onothando nokunaka, hhayi oxhugayo.  Lendimana mayingahunyushwa ngendlela ezovuna ukuhlukumezana ekhaya.

`Njengoba sesifunde lokhu, kubaluleke ngani ukuthi sikhumbule lesiyalo esilandelayo? “Uma indoda kuwumuntu “oyisidlova, onomsindo, ozicabangela yena yedwa, onolaka, ongabekezeli, mayingalingi isho ukuthi indoda iyinhloko yenkosikazi, nokuthi inkosikazi ifanele ukuzithoba kuyo kuzo zonke izinto; ngoba ayisiyo iNkosi, ayisiye umyeni wangempela okukhulunywa ngaye lapha.”—Ellen G. White, The Adventist Home, p. 117.`