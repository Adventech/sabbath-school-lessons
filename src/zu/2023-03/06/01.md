---
title:  Imfihlakalo Yevangeli
date:  29/07/2023
---

### Kuleliviki Funda ku
Efesu 3; Jobe 11:5-9; Heze. 43:13-16; Amos 7:7, 8; Sambulo 11:1, 2.

> <p>Indimana Yekhanda</p>
> “Kepha Yena onamandla okwenza okukhulu kakhulu kunakho konke esikucelayo nesikuqondayo ngokwamandla asebenza kithi, makube kuYe udumo ebandleni nakuKrestu Jesu ezizukulwaneni zonke zaphakade napakade. Amen,” Efesu 3:20, 21.

Kwabase-Efesu 3, uPawulu uvula ngephuzu aseke walithinta ngaphambili: ‘ukuze abezizwe babe yizindlalifa kanye nathi emzimbeni munye, babe nesabelo esithembisweni saKhe kuKrestu ngevangeli” (Efesu 3:6, NKJV).  Nakuba lokho kungebe yinto emangazayo ebandleni namhlanje, eligcwele abezizwe, kwakuyinto entsha ngokwethusayo kwabaningi ababefunda lencwadi kaPawulu ngaleso sikhathi.

UPawulu uyaqhubeka namazwi akhe aphefumulelwe uma ezindla ngomsebenzi wakhe wokushumayela ivangeli likaJesu kwabezizwe.

Siyezwa futhi ngobunzima bakhe ekwenzeni lowo msebenzi, ubunzima obuhlanganisa nokuboshwa ejele laseRoma.

Futhi siyezwa ngokuzibophelela kwakhe kulemfihlakalo eyindikimba, ivangeli, imfihlakalo yokuthi ebandleni, abezizwe bayalingana nabazalwane babo bamaJuda.  Sizwa ukuthakasela kwakhe ibandla nomsebenzi walo emhlabeni wonke.  Siyamuzwa ethandaza, edumisa uNkulunkulu ngokutshengisa umusa wakhe esebenzisa ibandla.

Ngamafuphi, sithola ugqozi lokuhlanganyela noPawulu emsebenzini wakhe wevangeli.

_*Funda isifundo saleliviki ukulungisela iSabatha lika uNcwaba 5._