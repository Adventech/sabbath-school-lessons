---
title:  Imfihlakalo Yevangeli Eyayicashile Kusukela Kudala
date:  31/07/2023
---

`Iyini lemfihlakalo ephathiswe uPawulu? Efesu 3:1-6.`

Uma ulokhu ufunda abase-Efesu 3:1-6, qaphela lokhu okulandelayo:

1\. UPawulu ubhala lesigaba sencwadi eqondise-ngqo kubazalwane bezizwe emabandleni ayengenela ezindlini zabantu Efesu (Efesu 3:1).

2\. UPawulu uthi wanikwa lokho akubiza ngokuthi ubunceku ngomusa kaNkulunkulu” aphiwe wona ngenxa yabo abazalwane bezizwe (Efesu 3:2).  Lobu bunceku, noma lomsebenzi womusa, yindlela kaPawulu yokuchaza ukuthunywa kwakhe ukushumayela ivangeli (umusa kaNkulunkulu) kwabezizwe (qhathanisa noEfesu 3:7, 8).

3\. UPawulu uthi wembhulelwe imfihlakalo, okuyisihloko aseke wabhala ngaso encwadini yakhe (bheka ngokukhethekile Efesu 1:9, 10; Efesu 2:11-22), “imfihlakalo kaKrestu” (Efesu 3:3, 4). UPawulu akafuni ukuthathwa njengomqambi wevangeli, kodwa ukusho ngokusobala ukuthi unikwe nguNkulunkulu umsebenzi wokulimemezela.

4\. UPawulu akayedwa ekwambulelweni ngalemfihlakalo njengoba uMoya wayembula nakubaphostoli nabaprofethi bakaKrestu abangcwele ngendlela eyedlula ukwembulwa kwecebo likaNkulunkulu ezizukulwaneni ezingaphamphili (Efesu 3:5). Igama elithi abaprofethi lapha kungase kube lisho labo abanesipho sokuprofetha, futhi abasisebenzisayo, abaphakathi kwamabandla angenela ezindlini, hhayi abaprofethi beTestamente eliDala.  Imfihlakalo, eyayikade icashile, manje singayibiza ngokuthi “seyisobala.”

5\. Elokugcina, uthi: “Lemfihlakalo ithi abezizwe bayizindlalifa kanye nathi, bamzimba munye, nabahlanganyeli besithembiso kuKrestu Jesu ngevangeli” (Efesu 3:6).

UPawulu unentshisakalo ngevangeli, kakhulukazi ngendlela elimenyezelwa ngayo ebandleni elixube amaJuda nabezizwe.  Lamaqembu womabili aseyizitini zokwakha umphakathi kaNkulunkulu, abantu baKhe abasha-sha, ibandla (bheka Efesu 2:14-16). Singathi manje abasezona izitha, sebeyizindlalifa nabo, bamzimba-munye, umzimba kaKrestu, bangabahlanganyeli evangelini lesithembiso (bheka Efesu 3:6).

`Kanjani-ke uma wena unemizwa yokucwasa, noma ngabe ayiveli obala, imizwa ephikisana nokuhlanganyela ndawonye okufundiswa yivangeli?  Ungayichitha kanjani leyo mizwa?`