---
title:  Ukujula Nomcabango
date:  04/08/2023
---

Funda ku Ellen G. White, “Modern Revivals,” encwadini I The Great Controversy, amakhasi 461-478.

“Singenza kanjani ukuthi kube khona ukuzwana phakathi kwesimo sethu esibhashile ngokwenkolo, nesicaphuno sethu (Efesu 3:14-19) esichaza ukugcwala okuyilungelo lethu ukuba nakho? Izulu lingasibuka kanjani thina ebesinawo wonke amathuba okomoya nawasenyameni okusikhulisa emseni, uma singawathuthukisi amathuba ethu na? Umphostoli akabhalanga lamazwi ukusigabisela, asikhohlise, noma ukuvusa ukulangazelela kwethu kodwa kugcine kungafezekanga ezimpilweni zethu. Wabhala lamazwi ukusitshengisa esingaba yikho futhi okufanele sibe yikho, uma sifuna ukuba yizindlalifa zombuso kaNkulunkulu.  Singaba kanjani abasebenzi kanye noNkulunkulu uma sinamava abhashile? Sinolwazi ngelungelo lomKrestu, asizamele ukuqonda okujulile kwezinto zikaNkulunkulu afuna ukuthi sibe nakho? Sikholwa yilo lonke yini izwi eliphuma emlonyeni kaNkulunkulu? Siyawakholwa yini amazwi akhulunywa ngabaprofethi nabaphostoli, nguJesu Krestu, ongumqambi wakho konke ukukhanya nesibusiso, okuhlala kuYena bonke ubucebi nokugcwala?  Siyamkholwa ngempela yini kuNkulunkulu, neNdodana yaKhe na? “—Ellen G. White, The Advent Review and Sabbath Herald, October 1, 1889.

**Imibuzo Yokuxoxisana**

`Qhathanisa ukubusisa kukaPawulu kwabase-Efesu 3:20, 21 nokunye ukubusisa eTestamenteni eliSha—Roma 11:33-36; Rom. 16:25-27; Filipi 4:20; 2 Petru 3:18b; Juda 24, 25. Yimuphi umqondo oqukethwe yilezindimana?  Singasithatha kanjani isimo sokudumisa nokukhonza okulapho?`

`Qhathanisa izindlela ezine uPawulu asebenzisa ngazo igama lesiGriki elithi plerom (“ukugcwala”) kwabase-Efesu (Efesu 1:10, 23; Efesu 3:19; Efesu 4:13).  Ucabanga ukuthi kungani lomqondo ubalulekile kuPawulu?`

`Kukho konke ukwenza kukaNkulunkulu akuncomayo uPawulu kwabase-Efesu 3, yikuphi okukunika kakhulu ugqozi?  Ngasizathu sini?`

`UPawulu uphetha isigaba sokuqala sabase-Efesu ngendlela asiqale ngayo (Efesu 1:3-21), esebenzisa inkulumo yomkhuleko nokudumisa. Uthakasela amandla kaNkulunkulu akhona ezimpilweni zabazalwane ngoKrestu nangoMoya (Efesu 3:16-21). Singenza kanjani, njengoba uEllen G. White ebhalile ngenxa, ukuthi siwezwe lamandla ezimpilweni zethu na?`