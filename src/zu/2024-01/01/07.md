---
title:  Ukucabanga Okubanzi
date:  05/01/2024
---

Funda u-Ellen G. White, “The Temple and Its Dedication,” pp. 35–50, in Prophets and Kings; “The Benefits of Music,” pp. 291, 292, in Messages to Young People.

Incwadi yamaHubo iqukethe amahubo angu-150, aqoqelwe ezincwadini ezinhlanu: Incwadi I (AmaHubo 1-41), Incwadi II (AmaHubo 42-72), Incwadi III (AmaHubo 73-89), Incwadi IV (AmaHubo 90-106), kuthi Incwadi V (AmaHubo 107-150). Ukwehlukanisa kahlanu amaHubo ngumkhuba wakuqala wamaJuda ohambisana nokwehlukanisa kahlanu izincwadi zikaMose (Pentateuch).

Incwadi yamaHubo inikeza ubufakazi bamaHubo ayesevele ekhona ngaphambilini: AmHubo ama-Korahite (AmaHubo 42-49, 8, 85, 87, 88), amaHubo ka-Asaph (AmaHubo 73-83), Izingoma Zokwenuyekela (AmaHubo 120-134), kanye namaHubo ka-Hallelujah (AmaHubo 111-118, 146-150). Ihubo 72:20 lifakaza ngamahubo ayingcosana kaDavide.

Njengoba amahubo ehlanganiswa nesikhathi seNkosi uDavide nobukhosi bokuqala (tenth century b.c.), iqoqo lamaHubo laqhubeka nokukhula kulezizikhathi ezilandelayo: ebukhosini obuhlukene, ekudingisweni, nasesikhathini esilandela ukudingiswa. Kuyasolakala ukuthi ababhali bamaHeberu ngaphansi kokuhola kuka-Ezra bahlanganisa iqoqwana lamaHubo elalikhona benza incwadi eyodwa ngenkathi besebenzela ekusunguleni izinkonzo zethempeli elisha.

Iqiniso lokuthi ababhali bahlanganisa Incwadi yamaHubo akususi ukuthi ayephefumulelwe. Ababhali, njengabaHlabeleli, babeyizinceku ezizinikele zikaNkulunkulu, futhi umsebenzi wabo wawuqondiswe nguNkulunkulu (Ezra 7:6, 10). Isimo sobunkulunkulu nobuntu bamaHubo siyaqhathaniseka nobunye bobunkulunkulu nobuntu kweNkosi uJesu. “Kepha iBhayibheli, namaqiniso alo anikezwe nguNkulunkulu athulwa ngolimi lwabantu, lethula ubunye bobunkulunkulu nobuntu. Lobu bunye babukhona esimweni sikaKristu, owayeyiNdodana kaNkulunkulu kanye neNdodana yoMuntu. Ngalokho kuyiqiniso nangeBhayibheli, njengalokho kwakunjalo ngoKristu, ukuthi ‘iZwi lenziwa inyama, futhi lahlala phakathi kwethu.’”—Ellen G. White, The Great Controversy, p. 8.

**Imibuzo Yokuxoxisana**

`Kuchaza ukuthini ukuthi amaHubo ayimikhuleko namaculo yobunkulunkulu nobuntu na? Lomqondo, nakuba kulukhuni ukuwubamba, usisiza kanjani ekuboneni ukusondelana uNkulunkulu akufuna nabantu Bakhe na? Lokhu kwembula kanjani, ngendlela yako, indlela kwisintu, nakithi ngamunye, uNkulunkulu asondele ngayo na?`

`Eklasini, khulumani ngesikhathi owathola ngaso kumaHubo ekhuluma ngokuqondene nesimo sakho. Ndunduzo nathemba lini owalithola lapho na?`