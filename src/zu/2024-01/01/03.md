---
title:  Asihlangane NabaHlabeleli
date:  01/01/2024
---

Inkosi uDavide, ogama lakhe libonakala ezihlokweni eziningi zamaHubo, waye neqhaza ekuhleleni uhlelo lokukhonza lwakwaIsrayeli. Wayebizwa “ngomhlabeleli omtoti wakwaIsrayeli” (2 Sam. 23:1). ITestamente Elisha lifakaza ngokuba ngumqambi kukaDavide kwamaHubo amaningana (Mat. 22:43-45; Zenzo 2:2529, 34, 35; Zenzo 4:25; Rom. 4:6-8). AmaHubo amaningi aqanjwa ngabaculi basethempelini ababengabaLevi nabo: ngokwesibonelo, iHubo 50 namaHubo 73-83 ngu-Asaph; iHubo 42, namaHubo 44-47, iHubo 49, iHubo 84, iHubo 85, neHubo 88 ngamadodana ka-Korah; iHubo 88 ngu-Heman um-Ezrahite; futhi iHubo 89 ngu-Ethan um-Ezrahite. Ngale kwawo, uSolomoni (Hubo 72, Hubo 127) noMose (Hubo 90) baqamba amanye amahubo.

`Funda iHubo 25:1-5; iHubo 42:1; iHubo 75:1, iHubo 77:1; iHubo 84:1, 2; iHubo 88:1-3; neHubo 89:1. LamaHubo embulani ngamava abaqambi bawo ababedlula kuwo na?`

UMoya oNgcwele waphefumulela abahlabalelei futhi wasebenzisa amathalente abo ekusebenzeleni uNkulunkulu kanye nomphakathi wabo wenkolo. Abahlabeleli babengabantu bokuzinikela kweqiniso kanye nokholo olukhulu kepha bevamile ukudumala nokulingwa, njengathi sonke. Nakuba ebhalwe esikhathini eside esedlule, ngeqiniso amaHubo abonisa okuthile esinamava ako namuhla.

“Umkhuleko wami mawufike ebusweni bakho, indlebe yakho uyibeke ekunxuseni kwami. Ngokuba umphefumulo wami ugcwele izinsizi, ukuphila kwami kusondele endaweni yabafileyo” (Hub. 88:2, 3, NKJV). Lesi yisililo somphefumulo wenyakakhulu lamashumi amabili nanye njengalokhu kwakungesothile eminyakeni engu3,000 edlule.

Amanye amahubo abalula ukuhlupheka; amanye agxile enjabulweni. Abahlabeleli bakhala kuNkulunkulu ukuba abasindise, futhi baba namava omusa Wakhe abangawufanele. Badumisa uNkulunkulu ngokwethembeka Kwakhe nothando, futhi bafunga ngokuzinikela kuye ngokuphelele. Ngalokho, amaHubo angubufakazi bokuHlenga kwezulu kanye nezimpawu zomusa nethemba likaNkulunkulu. AmaHubo adlulisa isithembiso sezulu kubo bonke abamukela, ngokholo, izipho zikaNkulunkulu zentethelelo nempilo entsha. Kepha, ngesikhathi esisodwa, awazami ukufihla noma ukubukela phansi ukuhlupheka okwandile emhlabeni wesono.

`Singalithola kanjani ithemba nenduduzo ekwazini ukuthi nabantu abathembekileyo, njengabahlabeleli, balwisana nezinto esibhekana nazo nathi na?`