---
title:  Izwe LamaHubo
date:  04/01/2024
---

`Funda iHubo 16:8; iHubo 44:8; iHubo 46:1; iHubo 47:1, 7; iHubo 57:2; iHubo 62:8; iHubo 82:8; neHubo 121:7. UNkulunkulu uthatha yiphi indawo empilweni yomhlabeleli na?`

Izwe lamaHubo ligxile ngokuphelele kuNkulunkulu; lifuna ukunikela, ngomkhuleko nangokudumisa, onke amava empilo kuNkulunkulu. UNkulunkulu nguMdali wakho konke, iNkosi noMahluleli womhlaba wonke. Uhlinzeka abantwana Bakhe ngakho konke. Ngakhoke, kumele ethenjiwe ngazo zonke izikhathi. Nezitha zabantu bakaNkulunkulu ziyabuza “ ‘Uphi uNkulunkulu wakho (wenu) na?’ ” lapho abantu bakaNkulunkulu bebukeka behluleka (Hub. 42:10, NKJV). Njengalokho uJehovah enguNkulunkulu okhona njalo nongahluleki kubantu Bakhe, ngalokho abantu bakaNkulunkulu baNaye njalo phambi kwabo. Ekugcineni, amaHubo anombono wesikhathi lapho bonke abantu kanye nendalo yonke beyokhonza uNkulunkulu (Hub. 47:1, Hub. 64:9).

Ubukhulu bukaNkulunkulu empilweni kudala ukugxila kokukhonza. Ukukhonza amaHubo ayephila kukho kwakwehluke kakhulu ekukhonzeni njengalokhu kuqondwa ngabantu abaningi namuhla, ngoba ukukhonza osikweni lwebhayibheli kwakuyingxenye yemvelo nengaphikiswa yempilo yomphakathi wonke. Ngakhoke, konke okwakwenzeka, okuhle nokubi, empilweni yabantu bakaNkulunkulu kwakwethulwa ekukhonzeni. UNkulunkulu uyamuzwa umhlabeleli, noma ngabe ekuphi, futhi amphendule ngesikhathi Sakhe esifanele

Umhlabeleli uyazi ukuthi indawo kaNkulunkulu yokuhlala isezulwini, kodwa ngesikhathi esifanayo, uNkulunkulu uhlala eZiyoni, endaweni engcwele phakathi kwabantu Bakhe. UNkulunkulu ngesikhathi esisodwa ukude futhi abe seduzane, yonke indawo, kanye nasethempelini Lakhe (Hub. 11:4), esithekile (Hub. 10:1) futhi engaziwa (Hub. 41:12). KumaHubo lezizimpawu ezihambisana ngokungahlangene zilethwa ndawonye. Abahlabeleli babeqonda ukuthi ukusondela nokuqhela kwakuhlangene ebuNkulunkulwini (Hub. 24:7-10). Abahlabeleli babewaqonda amandla aloku kudonsisana kwezikamoya. Ukuqwasha kwabo ngokulunga kukaNkulunkulu nobukhona Bakhe, phakathi kwanoma yini ababedlula kuyo, yikona okuqinisa ithemba labo ngenkathi belindele ukungenelela kukaNkulunkulu, ngendlela nangesikhathi aqoka ngaso Yena.

`AmaHubo angasisiza kanjani ukuba siqonde ukuthi ngeke sabekela uNkulunkulu umkhawulo ezigabeni ezithile zokuphila kwethu na? Kungaba yiziphi izingxeye zempilo yakho kuzo ofuna uNkulunkulu angangeni na?`