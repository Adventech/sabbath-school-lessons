---
title:  Ingoma Yezikhathi Zonke
date:  02/01/2024
---

`Funda iHubo 3, iHubo 33:1-3. neHubo 109:6-15. Yiziphi izigaba ezahlukene zamava abantu ezidluliswa yilamaHubo na?`

AmaHubo enza amakholwa aqwashe ngamava aphelele abantu, futhi abonisa ukuthi amakholwa angamkhonza uNkulunkulu kuzo zonke izikhathi zempilo. Kuwo sibona okulandelayo:

(1) Amaculo aphakamisa uNkulunkulu ngobukhosi Bakhe namandla kwindalo, ukubusa Kwakhe kobukhosi, ukwahlulela, nokwethembeka. (2) AmaHubo okubonga ethula ukubonga okukhulu ngezibusiso eziningi zikaNkulunkulu. (3) Izililo ezingukukhala okujulile zicela kuNkulunkulu ukuhlengwa ezinkingeni. (4) AmaHubo obuhlakani anikeza izeluleko zokuphila ngokulunga. (5) AmaHubo asebukhosini akhomba kuKristu, oyiNkosi yakho konke kanye noMhlengi wabantu bakaNkulunkulu. (6) AmaHubo omlando akhumbula ingemuva likaIsrayeli futhi agqamise ukwethembeka kukaNkulunkulu kanye nokungethembeki kukaIsrayeli ekufundiseni izizukulwane ezilandelayo ukuba zingaphindi amaphutha okhokho bazo kodwa zithembe uNkulunkulu futhi zithembeke esivumelwaneni Sakhe.

Ubunkondlo bamaHubo bubonisa amandla awodwa okuthathekisa abafundi. Nakuba ezinye zalezizikhali zenkondlo zilahleka ekuhumusheni, sisakwazi, nakwizilimi zethu, ukuzithakasela.

_1. Ukuhambisana_ kufaka ukuhlanganisa amagama, izisho, nemicabango efanana nxazombili. Ukuhambisana kusiza ekuqondeni incazelo yezigaba ezilandelayo. ngokwesibonelo: “Mbonge uJehova, mphefumulo wami; konke okuphakathi kwami makubonge igama lakhe elingcwele!” (Hub. 103:1, NKJV). Kulokhu kuhambisana, u“mphefumulo wami” uyikho “konke okuphakathi kwami,” okungukuthi konke okuyimina.

_2. Ukufanekisa_ kusebenzisa ulimi lwesingathekiso ukubiza imizwa yenyama yabafundi (ngokwesibonelo, ukuba yinqaba kukaNkulunkulu kuvezwa njenge“sithunzi samaphiko Akhe” (Hub. 17:8, NKJV).

_3. I-Merism_ (indlela yokukhuluma ehlanganisa izingxenye eziphikisanayo ukuchaza okuphelele) yethula ukuphelela ngokusebenzisa izingxenye eziphikisanayo. “Ngilile imini nobusuku phambi kwakho” okusho ukulila ngokungaphezi (Hub. 88:1, emphasis supplied).

_4. Ukudlala ngamagama_ kusebenzisa umsindo wamagama ukwenza ihlaya lamagama ezwakala efana futhi agqamise umbiko wezikamoya. KwiHubo 96:4, 5 amagama esiHeberu _‘elohim_,’ “onkulunkulu,” no _‘elilim_,’ “izithombe,” adala ukudlala kwamagama ukwedlulisa umbiko wokuthi onkulunkulu bezizwe babonakala benjengo-_‘elohim_,’ “onkulunkulu,” kodwa  o-_‘elilim_,’ “izithombe.”

Ekugcineni, igama u-“selah” likhomba isikhathi esiphakathi, kungaba ubizo lokuma isikhashana wetshise umbiko wesigaba esithile sehubo noma ukuguquka kwemfijoli ephelezelayo (Hub. 61:4).