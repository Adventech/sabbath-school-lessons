---
title:  Indlela Yokufunda AmaHubo
date:  30/12/2023
---

### Funda lokhu kuleliviki 1 Kron. 16:7; Neh. 12:8; Hub. 25:1–5; Hub. 33:1–3; Rom. 8:26, 27; Hub. 82:8; Hub. 121:7.

> <p>Indimana Yenkumbulo</p>
> “Wayesethi kubo: ‘Yiwo lawo mazwi ami engawakhuluma kini ngisenani okuthi, Kumelwe ukugcwaliseka konke okulotshwe ngami emthethweni kaMose, nakubaprofethi nasemaHutsheni.’ Khona wayesevula ingqondo yabo, ukuze baqonde imibhalo” (Luka 24:44, 45, NKJV).

AmaHubo abe yincwadi yomkhuleko kanye neyamaculo kumaJuda kanye namaKristu ezikhathini zonke. Futhi nakuba amaHubo engamazwi omhubi awasho kuNkulunkulu, amaHubo awaqhamukanga kubantu kepha kuNkulunkulu, owaphefumulela imicabango yabo.

Nembala, uJehova wabaphefumulela ukuba balobe abakuloba, okungako, njengakuzo zonke Izibhalo (2 Pet. 1:21), uNkulunkulu kumaHubo ukhuluma kithina ngezinceku Zakhe nangoMoya Wakhe. UJesu, abapostoli, kanye nababhali beTestamente Elisha bathatha kumaHubo futhi bakhomba kuwo njengeZibhalo (Marko 12:10; Johane 10:34, 35; Johane 13:18). Ngokuqinisekile ayiZwi likaNkulunkulu njengezincwadi zikaGenesisi nabaseRoma.

AmaHubo abhalwe ngokwezinkondlo zesiHeberu ngababhali abahlukahlukene bakwaIsrayeli wasendulo, ngalokho amaHubo abonakalisa isikhathi sabo, nakuba imibiko yawo ingesikhathi sonke. Ukwamukela amaHubo njengeZwi likaNkulunkulu futhi siqaphela isimpawu zobunkondlo zawo amaHubo, kanye nomlando wawo, imfundiso, kanye nengqikithi, kuyisisekelo ekuqondeni imibiko yawo, efinyelela ezinkulungwaneni zeminyaka kuze kube namuhla.

_*Funda isifundo saleliviki ukulungiselela iSabatha, uMasingana 6._