---
title:  Ihubo Lokuphelelwa Yithemba
date:  09/01/2024
---

Ukukhuleka amaHubo kwenza okungaphezulu kokunikeza abakhonzayo indlela yokusho imikhuleko yabo ngokukhululeka. AmaHubo alawula amava abo ngokwamazinga kaNkulunkulu futhi enze kubelula ngokungenisa ithemba nokuqiniseka ngobukhona bukaNkulunkulu.

`Funda iHubo 22. Yini esingayifunda kulelihubo mayelana nokuthembela kuNkulunkulu ekuhluphekeni okukhulu na?`

Amazwi esililo eHubo 22 angasiza abantu abahluphekile ukwethula usizi lwabo kanye nomzwangedwa: “Nkulunkulu wami, Nkulunkulu wami, ungishiyeleni na? Ukude namazwi okubububula kwami nokusindiswa kwami?” (NKJV).

Lamazwi, nembala, adumile kumaKristu ngoba ngamazwi uJesu ngoKwakhe, ngenkathi esesiphambanweni, awasho, asibonisa indlela amaHubo ayengumongo wamava kaKristu (buka uMat. 27:46).

Nakuba kunjalo, nakukho ukuhlupheka, lamazwi nawo ayashiwo: “Ngiyakushumayeza abafowethu igama lakho, ngikudumise phakathi kwebandla.” (Hub. 22:22, NKJV).

Ngamanye amazwi, nakuba lemizwa ingahambisani nokuxakeka kumbhali manje, umhlabeleli wayesabonisa ukholo lwakhe kuNkulunkulu futhi ememezela ukuthi, noma kungenzekani, uyokuqhubeka nokudumisa uNkulunkulu.

Okuyikona nakhu, ngokusinika amazwi okukhuleka, amaHubo asifundisa ukubuka ngale kwesimo sethu samanje futhi, ngokholo, sibone isikhathi lapho impilo yethu iyobuyiselwa ngomusa kaNkulunkulu.

Ukukhuleka amaHubo ngalokho Kubeka abakhonzayo emazingeni amasha kwezikamoya. AmaHubo enza abakhonzayo bethule imizwa yabo nokuqonda, kepha abashiyiwe lapho bekhona. Abakhonzayo baholelwa ekushiyeni imithwalo yabo yobuhlungu, yokudumala, yentukuthelo, nokuphelelwa yithemba phambi kukaNkulunkulu kanye nokuthembela kuYena, noma izimo zabo zinjani.

Ukusuka ekulileni kuye ekudumiseni okubonakala kumaHubo amaningi kuveza ukuguquka kwezikamoya amakholwa aba namava ako ngenkathi amukela umusa kaNkulunkulu nenduduzo emkhulekweni.

`Singafunda kanjani ukubuka ngale kwezinhlupheko zethu zamanje futhi, ngalokho, sithembele ekulungeni kukaNkulunkulu, noma ngabe sibhekene nani manje na?`