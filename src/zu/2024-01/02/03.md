---
title:  Ithemba Ngezikhathi Zokuhlupheka
date:  08/01/2024
---

Onke amaKristu ayazi, futhi abe namava, ngezikhathi zokudikibala kanye nokuhlupheka, izikhathi lapho ezibuzile ukuthi uJehovah wenzani, noma kungani uJehovah evumela lezizinto zenzeke kubona. Abahlabeleli ngokwabo badlula ezintweni ezifanayo. Futhi, ngokuphefumulelwa, baloba ngamava abo.

`Funda iHubo 44. Lithini kithina, futhi kungani lifanelekile kumakholwa ezikhathini zonke na?`

Ukukhethwa kwamaHubo ezinkonzweni kuvama ukubonisa ngokukodwa imizwa kanye namazwi esiwakhulumayo emikhulekweni yethu. Lokhu kubophezeleka kungaba wuphawu lokungakwazi kwethu noma ukungakhululeki kwethu ekubhekaneni namaqiniso abuhlungu empilo. Nakuba ngezinye izikhathi singaba nomuzwa wokuthi uNkulunkulu akasiphathi kahle lapho ukuhlupheka kufika kithina, sikuthola kungafanelekile ukwethula imicabango yethi emphakathini nakuyo imikhuleko yethu esesithe.

Lokhu kunqikaza kungabanga ukuba sigeje isizathu sokukhonza. Ukwehluleka ukusho ngokwethembeka nasobala imizwa yethu kanye nemibono phambi kukaNkulunkulu emkhulekweni kuvama ukusishiya emakhamandeleni emizwa yethu. Lokhu futhi kusincisha isibindi kanye nethemba ekuzeni kuNkulunkulu. Ukukhuleka amaHubo kusinikeza isiqiniseko sokuthi, lapho sikhuleka futhi sidumisa, asilindelekile ukuba sibeke imingcele noma sincishe amava ethu.

Ihubo 44, ngokwesibonelo, lingasiza abakhonzayo ukubeka ngokusobala amava abo okubamsulwa ekuhluphekeni futhi ngokwanele. Ukukhuleka amaHubo kusiza abantu babe namava enkululeko yokukhuluma emkhulekweni. AmaHubo asinikeza amazwi esiwaswelayo noma esesaba ukuwakhuluma. “Inhliziyo yethu ayibuyelanga emuva; izinyathelo zethu aziphambukanga endleleni yakho, uze usiphahlaze endaweni yezimpungushe, usimboze ngethunzi lokufa” (Hub. 44:18, 19, NKJV).

Qaphela, nokho, indlela iHubo 44 eliqala ngayo. Umbhali ukhuluma ngendlela, emandulo, uNkulunkulu enze ngayo izinto ezinkulu kubantu Bakhe. Yingakho, umbhali ebeka ithemba lakhe kuNkulunkulu hhayi “kumnsalo wami” (Hub. 44:6).

Ngaphandle kwaloku, izinkinga zifikile kubantu bakaNkulunkulu. Uhla losizi kanye nokulila lude futhi lubuhlungu. Nakuba kunjalo, naphakathi kwakho konke lokhu, umhlabeleli ukhala kuNkulunkulu ukuba akhulule, “usihlenge ngenxa yomusa Wakho” (Hub. 44:26, NKJV). Okungukuthi, naphakathi kwako ukuhlupheka, uyalazi iqiniso likaNkulunkulu nothando Lwakhe.

`Ukubuyekeza kwethu izikhathi ezedlule, ngenkathi ubukhona bukaNkulunkulu bezwakala buphatheka, kungakusiza kanjani ezikhathini lapho izinhlupheko zingakwenza ucabange ukuthi uNkulunkulu ukude kakhulu na?`