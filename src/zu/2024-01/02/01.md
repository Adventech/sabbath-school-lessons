---
title:  Sifundise Ukukhuleka
date:  06/01/2024
---

### Funda Lokhu Kuleliviki
Hub. 105:5, Kol. 3:16, Jakobe 5:13, iHubo 44, iHubo 22, iHubo 13, Hub. 60:1–5.

> <p>Indimana Yenkumbulo</p>
> “Kwathi ekhuleka endaweni ethile, esegcinile, omunye wabafundi bakhe wathi kuye, ‘Nkosi, sifundise ukukhuleka, njengokuba uJohane naye wabafundisa abafundi bakhe’” (Luka 11:1, NKJV).

Inkolelo yokuthi imikhuleko engahleliwe, nengahlosiwe yimikhuleko yangempela ibonakala yandile phakathi kwamakholwa athile. Kepha, abafundi bakaJesu bavuzeka kakhulu ngenkathi becela uJesu abafundise ukukhuleka. UNkulunkulu wabeka incwadi yomkhuleko, amaHubo, kumongo weBhayibheli, hhayi ukuba asibonise indlela abantu bakaNkulunkulu basendulo ababekhuleka ngayo kepha futhi ukufundisa thina indlela esingakhuleka ngayo namuhla.

Kusukela ezikhathini zakuqala, amaHubo abumbe imikhuleko yabantu bakaNkulunkulu, kanye nemikhuleko kaJesu (1 Kron. 16:7, 9; Neh. 12:8; Mat. 27:46; Efes. 5:19). Kuleliviki sizobuka indima amaHubo ayidlala ekusizeni abantu bakaNkulunkulu ohambweni lwemplo yabo nasekukhuleni ebudlelwaneni babo noNkulunkulu. Kumele sikhumbule ukuthi amaHubo ayimikhuleko futhi, ngalokho, abaluleke kakhuku, hhayi nje ngokwemfundiso kodwa nangokwezindlela anganothisa ngazo futhi aguqule ngazo imikhuleko yethu ngamunye kanye nomphakathi.

Ukukhuleka amaHubo kusize amakholwa amaningi ekusunguleni nasekugcineni izimpilo ezigcwele zomkhuleko. Kuleliviki sizoqhubeka nokubuka amaHubo, ikakhulu ngokwengqikithi yezikhathi izinto zingasihambeli kahle.

_*Funda isifundo saleliviki ukulungiselela iSabatha, uMasingana 13._