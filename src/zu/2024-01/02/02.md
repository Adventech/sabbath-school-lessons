---
title:  Ukukhuthaza Ukusetshenziswa KwamaHubo Emkhulekweni
date:  07/01/2024
---

`Funda iHubo 105:5, Kolose 3:16, no Jakobe 5:13. Iyiphi indawo yamaHubo kumava ekholwa okudumisa na?`

Indlela elula yokufaka amaHubo empilweni yakho ngeyokunikela isikhathi usuku ngalunye ekufundeni ihubo, ukusukela kwiHubo 1, futhi ulandelanise ngokuhleleka kwawo. Enye indlela ngeyokufunda amaHubo ahambisana nesimo okusona ngalesosikhathi, noma ngabe yisiphi: kukhona amaHubo okulila, amaHubo okulila ngokuhlanganyela, amaHubo okubonga, amaculo, amaHubo okuvuma izono, amaHubo enhlakanipho (okufuna ukuhlakanipha nokuhola kukaNkulunkulu), amaHubo omlando, amaHubo aqukethe intukuthelo nolaka, kanye namaHubo ohambo. Esikhathini esingangezinyanga ezintathu, sizobe sibuka iningi lawo futhi sifunda lamaHubo ngokwengqikithi aqhamuka kuyo.

Siwafunda kanjani pho amaHubo?

Qala ngokufunda iHubo, uzindle ngalo bese uyakhuleka. Ukwetshisa iHubo kufaka ukuzindla ngezigaba zehubo: indlela umhlabeleli abiza ngayo uNkulunkulu, kanye nezizathu zomkhuleko. Cabanga indlela isimo okuso esihambisana ngaso namava omhlabeleli kanye nendlela ihubo elingakusiza ngayo ekucaciseni amava akho. Uyomangala ngokuvama uzithola uhambisana nalokho oyobe ukufunda lapho.

Uma okuthile kwihubo kukufaka inselele, zindla, ngokwesibonelo, ngokuthi ngabe ihubo lilungisa amathemba akho angekho ngalokho obhekene nakho. Cabanga ngombiko wehubo ngokukaKristu kanye nomsebenzi Wakhe wosindiso kanye nethemba lesikhathi eside umsebenzi kaKristu osinika lona. Njengoba sazi, noma kumele sazi, kuyasiza njalo ukubuka konke eBhayibhelini ngokukaKristu nesiphambano.

Futhi, buka izinhloso ezintsha zomkhuleko ezihlinzekwa yiHubo, bese ucabanga ngokubaluleka kwazo kuwe, ebandleni lakho, nasezweni. Cela uNkulunkulu ukuba afake iZwi Lakhe enhliziyweni yakho nasemqondweni. Uma ihubo lihambisana nesimo sothile omaziyo, khulekela lowo muntu. Okuyikona yilokhu amaHubo abhekana nezigaba eziningi zempilo, futhi zingacetshiswa ngokufunda kanye nokumunyela ezinhliziyweni zethu lokho akusho kithina.

`Kuchaza ukuthini “ukuvumela izwi likaKristu lihlale kini ngokuvamile” (Kol. 3:16) na? Kungani ukufunda iBhayibheli kuyisinyathelo sokuqala nesisemqoka salamava na?`