---
title:  Ubusisiwe Yena Oza Egameni LeNkosi
date:  24/02/2024
---

### Funda Lokhu Kuleliviki IHubo 23; Johane 1011–15; iHubo 22; iHubo. 89:27–32; Kol. 1:16; iHubo 2; Heberu 7:20–28.

> <p>Indimana Yenkumbulo</p>
> “Itshe abalinqabayo abakhi selaba yinhloko yegumbi. Lokhu kwakungukwenza kukaJehova; kuyisimangaliso emehlweni ethu” (IHubo 118:22, 23, NKJV).

AmaHubo afakaza ngomuntu uKristu nomsebenzi Wakhe. Cishe zonke izigaba zomsebenzi Wakhe ecebeni losindiso ziyabonakala kumaHubo. Ngezindlela ezahlukene, impilo kaKristu nomsebenzi ziyabikezelwa futhi ziprofethwe kuwo, imvamisa ngokungenaphutha okumangalisayo.

Izihloko ezembulwa kumaHubo zifaka ubunkulunkulu bukaKristu, ukuba yindodana Kwakhe, ukulalela Kwakhe, ukushisekela Kwakhe ngethempeli likaNkulunkulu, ukuvezwa Kwakhe njengoMalusi Olungileyo, ukukhashelwa Kwakhe, ukuhlupheka Kwakhe, ukungaphulwa kwamathambo Akhe, ukufa Kwakhe, ukuvuka, ukukhuphuka, ubupristi, kanye nobukhosi Bakhe. Konke kulapho, njengalokhu kwaprofethwa kumakhulu-nyaka amaningi ngaphambi kokuba uJesu eze enyameni.

Akumangalisi ke, ngokwesibonelo, lapho ekhuluma ngomsebenzi Wakhe, uJesu wabhekisa kumaHubo ngenkathi ekhuluma kubafundi Bakhe endleleni eya e-Emmaus (Luka 24:44). Wayefuna bona bathole kumaHubo ubufakazi bokuthi Yena wayengubani.

Amanye amaHubo anokugcwaliseka ngokumele uKristu afaka amaHubo 24, 45, 72, no 101 (Inkosi noMahluleli okungeyena ngempela), 88, no 102 (imikhuleko yokuhlupheka kwenceku kaNkulunkulu.

Kuwo onke amaHubo, ngokulila komhlabeleli, ukubonga, ukudumisa, kanye nokukhalela ubulungiswa nokuhlengwa, singezwa izinanelo zomkhuleko kaKristu ngosindiso lwezwe.

_*Funda isifundo saleliviki ukulungiselela iSabatha, uNdasa 2._