---
title:  Inkosi Yaphakade Yamandla Angelinganiswe
date:  28/02/2024
---

`Funda iHubo 2; iHubo 110:1-3; iHubo 89:4, 13-17; neHubo 110:1, 2, 5, 6. Lemibhalo isifundisani mayelana noKristu eyiNkosi na?`

Ukufanekiswa kukaNkulunkulu njengoBaba kaMesiya kukhomba ekugcotshweni kwenkosi ngenkathi inkosi ingeniswa esivumelwaneni sikaNkulunkulu (Hub. 2:7, Hub. 89:26-28). IHubo 2:7 libona phambili ovukweni nasekuphakamisweni kukaKristu njengokusho kwesivumelwano esisha saphakade kanye nobupristi bukaKristu bobukhosi (Zenzo 13:33-39, Heb. 5:5). UMesiya uhlala kwesokudla sikaNkulunkulu njengomuntu onenhlonipho engakaze ibekhona kanye negunya (Hub. 110:1; Zenzo 7:55, 56). “Ngaphezu kwakho ukwenzisana phakathi kukaJehovah nalowo ‘ogcotshiweyo’ (Mesiya) kuze kuncome inhloso yokukhomba loMesiya wakwaDavide noJehovah ngoKwakhe. . . . Uma lowo ohlala kwesokudla enguJehovah, ngalokho, uJehovah unguMesiya, njengoba okamuva naye ebonakale kwesokudla [buka Hub. 110:1, 5.]”—Jacques Doukhan, On the Way to Emmaus (Clarksville, MD: Lederer Books, 2012), pp. 26, 27.

Ekugcineni, uKristu uyoba nokunqoba okuphelele phezu kwezitha Zakhe. Ukwenza izitha “isenabelo” ngumfanekiso obonisa umkhuba wamakhosi aseMpumalanga Eseduze (Near Eastern) wokubeka izinyawo zawo ezintanyeni zezitha zawo ezinqotshiweyo ukubonakalisa ukwengamela okuphelele phezu kwazo. Kodwa, intonga kaKristu ayilona ithuluzi lokwesabisa (Hub. 2:9, Hub. 110:2).

Intonga yayiphathwa ngabaholi besizwe njengophawu lwesizwe (Num. 17:2-10). Intonga kaKristu iqhamuka eZiyoni ngoba Yena umele abantu baseZiyoni. Intonga Yakhe iwuphawu lokwahlulela kukaNkulunkulu, okuqeda ukubusa kobubi futhi kubonise ukubusa okuphelele kukaKristu (Samb. 2:27, Samb. 12:5). Nawo amakhosi amabi anikezwa ithuba lokuphenduka futhi azinikele kuMesiya (Hub. 2:10-12).

Esinye isibonakaliso esisobala sokunqoba okuphelele kukaKristu sitholakala embonweni wokwandulela Ukuza kuDaniyeli 7, obonisa ukuthi, ngemuva kokuba ukwahlulela “ ‘kuvune abangcwele Bophezu Konke’ ” (Dan. 7:22, NKJV), umbuso Wakhe uyasungulwa, futhi “ ‘umbuso Wakhe ungumbuso waphakade’ ” (Dan. 7:27, NKJV). Ngenxa yesiphambano, isithembiso sombuso siqinisekile.

Isibusiso sithenjiswe kubo bonke abathembela Enkosini, futhi abantu bathokoza ekubuseni okuphakeme nokulungileyo kukaMesiya (Hub. 2:12, Hub. 89:15-17).

`Kumnandi ukwazi ukuthi, yebo, ekugcineni, ukulunga kuyonqoba phezu kobubi, ubulungiswa bokwenzeka, futhi ubuhlungu nokuhlupheka kuyonyamalala ingunaphakade. Leliqiniso kumele lisiduduze kanjani manje ngenkathi, ngokokubuka komuntu, ububi bubukeka buphumelela na?.`