---
title:  Umalusi Ongcwele Ozinikelayo
date:  25/02/2024
---

`Funda iHubo 23; iHubo 28:9; iHubo 80:1; iHubo 78:52, 53; iHubo 79:13; neHubo 100:3. Ubudlelwane phakathi kukaJehovah nabantu Bakhe buvezwa kanjani lapha na?`

Umfanekiso kaJehovah enguMalusi futhi nabantu bakaNkulunkulu beyizimvu zedlelo Lakhe ugqamisa ukuhola kukaNkulunkulu kanye nokunaka okusekelayo kwabantu Bakhe kanye nokuncika kwabantu kuNkulunkulu ukuba ahlangabezane nazo zonke izidingo zabo. Umfanekiso udlulisa umqondo wokusondelana phakathi kukaNkulunkulu nabantu Bakhe ngoba abelusi babehlala nemihlambi yabo futhi banake imvu ngayinye. Umfanekiso kamalusi ugqamisa futhi ubunikazi bukaNkulunkulu bomhlambi Wakhe, okuqinisekiswa ngezibopho ezimbili eziqinile: indalo (Hub. 95:6, 7; Hub. 100:3) nesivumelwano (Hub. 28:9, Heb.13:20).

Umfanekiso kaMalusi ongcwele ohola uJosefa njengomhlambi (Hub. 80:1) mhlawumbe ubhekisa isibusiso sikaJakobe kuJosefa, esifanekisa uNkulunkulu njengoMalusi kaIsrayeli, ngalokho sinxuse kulesisithembiso esikhulu kanye nesibusiso (Gen. 49:24).

Amakhosi ayethathwa njengabelusi babantu bawo (2 Sam.5:2). Kepha, nguNkulunkulu kuphela ofanelwe yilesisihloko ngoba iningi lamakhosi abantu awazange alufeze lolubizo. NguJesu kuphela owakwenza, okuyingakho ebizwa ngoMalusi Olungileyo.

`Funda uJohane 10:11-15. Uthini uJesu mayelana Naye enguMalusi Olungileyo na?`

Ukwazana kakhulu phakathi koMalusi ongcwele nomhlambi Wakhe kubonakala kwindlela umhlambi olazi ngayo izwi loMalusi (Johane 10:4, 27). Kuze kunamuhla, abelusi base-Middle East bakwazi ukuhlukanisa imihlambi yabo exubane neminye ngokubiza nje izimvu zabo, ezazi futhi zilandele izwi lomalusi wazo.

Ngezinye izikhathi, umhlambi kaNkulunkulu ubhekana nokuhlupheka okwahlukene abantu abakuqonda njengophawu lokuthi uNkulunkulu akagculisekile futhi ubalahlile. Kepha, uMalusi Olungileyo akayilahli imvu Yakhe ephambukile kodwa uyacinga ukuba ayisindise. Lokhu ngumfanekiso onamandla wobudlelwane bukaNkulunkulu nabantu Bakhe. Uzimisele ukufela izimvu Zakhe (Johane 10:11, 15) futhi ngokudidayo abe yimvu yomhlatshelo esikhundleni sabo (Johane 1:29). Futhi, uJesu waqinisa ukuthi uzozibiza izimvu Zakhe ezikwezinye izibaya futhi azihlanganise emhlambini owodwa (Johane 10:16).

`Yiziphi izindlela wenza nsuku zonke ezingeni eliphathekayo ongathatha ngazo ithuba lalokho esithenjiswe kona ngokuba noJesu njengoMalusi wethu Olungileyo na?`