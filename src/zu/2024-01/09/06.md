---
title:  Umpristi Waphakade Ngokohlelo Luka-Melchizedek
date:  29/02/2024
---

`Funda-iHubo 110:4-7. Ubupristi bukaKrsitu bubodwa kanjani, futhi yiliphi ithemba elikhulu esingalithola ebupristini bukaKristu basezulwini na?`

UNkulunkulu unikeza uMesiya ubukhosi baphakade (Hub. 110:1-3) kanye nobupristi bezinga eliphezulu, uhlelo luka-Melchizedek (Hub. 110:4-7). UJehovah uphawula izwi Lakhe ngesithembiso esinzima (Heb. 6:18). Isifungo sikaNkulunkulu sokungazisoli ngokusinikeza uMpristi ophelele siwuphawu lomusa Wakhe. Izono zabantu kanye nokuhlubuka bukhoma kuphehla uNkulunkulu ukuba ashiye abantu Bakhe, kodwa isifungo sikaNkulunkulu asiguquki futhi siqinisekisa umusa Wakhe ekuchitheni ukwahlulela Kwakhe kubantu abaphendukile (Eksod. 32:14, Hb. 106:45).

Isifungo sikaNkulunkulu singenisa isithako esisha kwisivumelwano sikaDavide ngokumemezela ukuthi uMesiya iNkosi inguMpristi futhi (Hub. 110:4). Amakhosi akwaIsrayeli ayengeke asebenze njengabapristi bakwaLevi (Num. 8:19, 2 Kron. 26:1621). Ngenkathi Izibhalo zikhuluma ngamakhosi noma abantu benikela imihlatshelo, kunomthelela wokuletha imihlatshelo kubapristi, okwakuyibona ababeyinikela. IHubo 110 libeka uMesiya iNkosi eceleni kwamanye amakhosi nabapristi bakwaIsrayeli. Ubupristi baphakade bukaKristu buqhamuka ku-Melchizedek, owayeyinkosi yase-Salem (Jerusalem) futhi abe ngumpristi “kaNkulunkulu ophezu konke” (Gen. 14:18-20). ITestamente Elidala alikaze likhulume ngeNkosi uDavide nanganoma iyiphi inkosi yakwaIsrayeli ingumpristi ngokohlelo luka-Melchizedek, ngaphandle kweHubo 110. Ngokusobala, iHubo likhuluma ngenkosi-mpristu eyehlukile emlandweni kaIsrayeli.

`Funda-amaHeberu 7:20-28. Yimiphi eminye imithelela yobupristi obukhulu bukaKristu na?`

Ukuba yiNkosi yasezulwini kanye noMpristi waphakade, uKristu unobukhulu obungakaze bubekhona phezu kwabapristi namakhosi abantu; ngalokho, singaba nalo ithemba. UKristu uphakamisa isivumelwano esikhulu esimi esifungweni sikaNkulunkulu, hhayi ezithembisweni zabantu. Ukhonza endaweni engcwele yasezulwini. Ubupristi Bakhe abuthikamezwa yisono noma ukufa, njengalobo babapristi babantu, futhi ngalokho, uyakwazi ukunxusela futhi asindise abantu ingunaphakade. Umsebenzi kaKristu wokubuyisana njengoMpristi opheleleyo nonozwelo unikeza abantu Bakhe isiqiniseko saphakade sokuba ebukhoneni bukaNkulunkulu (Heb. 6:19, 20). Ubupristi bobukhosi bukaKristu buyochitha ukubusa kobubi, hhayi kuphela ezinhliziyweni zabantu kodwa nasemhlabeni. Uyogcina isithembiso seHubo 2 sokuthi zonke izizwe nababusi bayoba ngaphansi kokwahlulela kobukhosi kukaKristu Jesu (Hub. 2:6-9; Hub. 110:1, 2, 5, 6). Ubupristi bobukhosi obumangalisayo bukaJesu benza ukubanga okuphelele ekulaleleni nasekuthembeni kwethu.