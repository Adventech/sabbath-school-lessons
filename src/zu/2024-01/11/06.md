---
title:  Ukungazamazamiswa OkweNtaba IZiyoni
date:  14/03/2024
---

`Funda iHubo 125:1, 2. Labo abathembele kuNkulunkulu babonakaliswa kanjani lapha na?`

Labo abathembele kuJehovah baqhathaniswa neNtaba iZiyoni, uphawu lokuqiniseka kanye namandla. Ubuhle obubonakalayo bezintaba ezikake idolobha laseJerusalema lenza ukuba umhlabeleli avume ukuqiniseka kokuvikela kukaNkulunkulu (Hub. 5:12, Hub. 32:7, 10). Ngokungafani nezintaba ezibuswa ngababi, eziphoswa olwandle (Hub. 46:2), ukuba yinqokonqoko kwentaba phezu kwayo okwakhiwe iJerusalema kuvusa ithemba elikhulu. Iqholo ekuvikeleni kukaNkulunkulu liba likhulu phambi kweqiniso lobuhlungu bobubi obubukeka bunqoba. Kepha, naphakathi kwabo lobobubi, abantu bakaNkulunkulu basengaba nalo ithemba.

`Funda iiHubo 125:3-5. Balingwa kanjani abalungileyo na? Yisiphi isifundo kithina na?`

Abantwana bakaNkulunkulu bangadikibaliswa ngukuphumelela kwababi futhi, mhlawumbe, balandele ezinyathelweni zabo (Hub. 73:2-13, Hub. 94:3). Ukuzinza okuphelele kweNtaba iZiyoni ngeke kwavikela labo abasuka kuJehovah. Abantu basanikeza inkululeko “yokwenza okubi” (Hub. 125:3) kanye “nokuchezukela ezindleleni zabo ezigwegwile” (Hub. 125:5). UJehovah ulungile futhi uyokwahlulela labo abahlala ekuhlubukeni kanye nezoni ezingaphendukle.

Nalu ubizo lwabantu bakaNkulunkulu lokuba baqine okholweni nasekuthembeni kuJehovah, nanjengoba Intaba iZiyoni iyinqaba yabo engezamazamiswe. Okungukuthi, nakuba singaziqondi izinto, singathembela ekulungeni kukaNkulunkulu.

“Ukungena kwesono ezweni, ukuba ngumuntu kukaKristu, ukuzalwa kabusha, uvuko, kanye nezinye izihloko eziningi ezithulwa eBhayibhelini, ziyimfihlo ejule kakhulu ukuba ingqondo yomuntu izichaze, noma iziqonde ngokugcweleyo. Kodwa asinaso isizathu sokungabaza izwi likaNkulunkulu ngoba singaqondi izimfihlo zomusa Wakhe. . . . Yonke indawo kunezimangaliso ezingaphezu kokuqonda kwethu. Kufanele yini simangaliswe ngukuthola ukuthi kwezikamoya nakhona kunezimfihlo esingeziqonde na? Ubunzima bulele kuphela ebuthakathakeni nasekufiphaleni kwengqondo yomuntu. UNkulunkulu usinikeze Ezibhalweni ubufakazi obaneleyo besimilo sazo esingcwele, futhi akumele singabaze izwi Lakhe ngoba sehluleka ukuqonda zonke izimfihlo zomusa Wakhe .”—Ellen G. White, Steps to Christ, pp. 106, 107.