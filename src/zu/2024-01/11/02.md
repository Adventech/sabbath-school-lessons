---
title:  Usuku Enkundleni Yakho Lungcono Kuneziyinkulungwane
date:  10/03/2024
---

`Funda iHubo 84:1-4. Kungani umhlabeleli elangazelela ukuhlala endaweni engcwele na?`

Umhlabeleli “ulangazelela” ukwenza indawo engcwele indawo yakhe yokuhlala njalo ukuze ezoba seduzane noNkulunkulu (Hub. 84:1, 2). Ubukhona obuphilayo bukaNkulunkulu (Hub. 84:2) benza indawo engcwele indawo eyodwa. Endaweni engcwele abakhonzayo “bangabona ubuhle bukaJehovah” (Hub. 27:4, NKJV; bheka futhi iHub. 63:2) bese “begculiseka ngokulunga kwendlu Yakho” (Hub. 65:4, NKJV). KwiHubo 84, ukujabula okungelinganiswe kuyafinyeleleka ebudlelwaneni noNkulunkulu, okuqukethe ukudumisa Yena (Hub. 84:4), ukuthola amandla kuYena (Hub. 84:5), kanye nokuthemba Yena (Hub. 84:12). Indawo engcwele yindawo lapho lobubudlelwane bondliwa khona ngokukhonza kanye nokuhlanganyela namakholwa. Ubukhona obuphilayo bukaNkulunkulu endaweni engcwele bunikeza abakhonzayo ukhasha lwenkazimulo yombuso kaNkulunkulu kanye nokunambitha ukuphila okuphakade.

`Funda iHubo 84:5-12. Ngubani ongakaze abusiswe yindawo engcwele na?`

Izibusiso zikaNkulunkulu zichazwa njengezikhazimula ziphuma endaweni engcwele, zinikwa kuqala labo abakhonza endaweni engcwele (Hub. 84:4), bese zinikezwa izihambi ezisendleleni eya endaweni engcwele (Hub. 84:5-10), kuthi ekugcineni zifinyelele emaphethelweni omhlaba. Ukulindela ukuhlangana noNkulunkulu endaweni engcwele kuqinisa ukholo lwabahambi (Hub. 84:7). Njengoba amandla omhambi nje ephela ngaphansi komthwalo wohambo olukhathazayo, ngezihambi eziya endaweni engcwele amandla azo ayanda ngokuya besondela endaweni engcwele.

Noma bengasekho eduzane nendawo engcwele, abantwana bakaNkulunkulu baqhubeka nokuba nophawu lwendawo engcwele kaNkulunkulu ngokuphila impilo efanelekile (Hub. 84:11), ekulabo abalungileyo abangena endaweni engcwele kaJehovah (Hub. 15:1, 2). UJehovah ubizwa “ngelanga,” okubonisa ukuthi izibusiso eziphuma endaweni engcwele, njengemisebe yelanga, zifinyelela ekugcineni kumhlaba (Hub. 84:11). Ngalokho, labo abahlala noNkulunkulu ngokholo bamukela umusa Wakhe, noma ngabe bakuphi.

`Funda iSambulo 21:3. Yiliphi ithemba elibonakala endaweni engcwele yasemhlabeni elembulwa kithina lapha na? Siqala kanjani ukucabanga ngokuthi ayoba njani lawamava na?`