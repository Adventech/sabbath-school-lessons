---
title:  Ukulangazelela UNkulunkulu EZiyoni
date:  09/03/2024
---

### Funda Lokhu Kuleliviki
IHubo 84; Samb. 21:3; iHubo 122; iHubo 87; Gal. 3:28, 29; Mat. 28:18–20; Ihubo 46; Ihubo 125.

> <p>Indimana Yenkumbulo</p>
> “Umphefumulo wami ulangazelela,womela amagceke kaJehova; inhliziyo yami nomzimba wami kukhalela uNkulunkulu ophilayo” (iHubo 84:2, NKJV).

Izingoma zase Ziyoni zingamaculo agqamisa ubuhle beZiyoni kanye nobukhulu bukaJehovah, obusa esentabeni Yakhe engcwele. LamaHubo avama ukudumisa ukufaneleka kwendlu kaJehovah futhi akhulume ngothando lwendawo engcwele okutholakala nakwamanye amaHubo, futhi. Iningi lalamaHubo aqanjwa ngamadodana kaKorah, owayenamava okuqala okubusiseka kwendlu kaJehovah njengabahlabeleli basethempelini (1 Kron. 6:31-38) kanye nabaqaphi bamasango ethempeli (1 Kron. 9:19).

Yini eyenza iZiyoni libe ngumthombo wethemba na? IZiyoni limele ubukhona obuphilayo bukaNkulunkulu phakathi kwabantu Bakhe. Njengalokhu abantu bakwaIsrayeli bengabantu abakhethiweyo bakaNkulunkulu (Dut. 7:6), ngalokho iZiyoni liyintaba ekhethiweyo kaNkulunkulu (Hub. 78:68, Hub. 87:2). UNkulunkulu ubusa eseZiyoni (Hub. 99:1, 2) futhi wamisa ithempeli Lakhe eZiyoni (Hub. 87:1). Ngalokho, iZiyoni liyindawo yezibusiso nokuphepha. IZiyoni ivama ukubizwa ngokuhambisana, noma ngokushintshana neJerusalema nendawo engcwele, isizinda somsebenzi kaNkulunkuli wokusindisa izwe lasemandulo.

Izibusiso zaseZiyoni ziphuphumela emaphethelweni omhlaba ngoba umuntu kaJehovah kanye nomusa weqa imingcele yanoma iyiphi indawo engcwele. IZiyoni liyinjabulo yomhlaba wonke (Hub. 48:2), okuqinisa ukuthi wonke umhlaba ungokaNkulunkulu.

_*Funda isifundo saleliviki ukulungiselela iSabatha, uNdasa 16._