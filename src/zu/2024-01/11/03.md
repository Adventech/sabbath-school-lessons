---
title:  Khulekela Ukuthula KweJerusalema
date:  11/03/2024
---

`Funda iHubo 122:1-5. Yimiphi imizwa yabakhonzayo ngenkathi befika eJerusalema na? Yini abanethemba lokuyithola eJerusalema na?`

IHubo 122 lethula injabulo yezihambi lapho zifika eJerusalema. Uhambo oluya eJerusalema lwaluba yisikhathi senjabulo ngenkathi abantu bakaNkulunkulu behlanga kathathu ngonyaka ukubungaza ukulunga kukaNkulunkulu ngakubona ngaphambilini kanye namanje (Dut. 16:16). IJerusalema laliyisizinda sempilo yesizwe ngoba laliqukethe “Ubufakazi bukaIsrayeli” (Hub. 122:4, NKJV) kanye nezihlalo zokwahlulela (Hub. 122:5). “Ubufakazi bukaIsrayeli” kubhekisa endaweni engcwele ngezinye izikhathi eyayibizwa “ngetabernekeli loBufakazi” (Num. 1:50, NKJV) futhi liqukethe “umphongolo weSivumelwano” (Eksod. 25:22, NKJV). Izihlalo ezibekelwe ukwahlulela zibonisa uhlelo lwezomthetho eJerusalema (2 Sam. 8:15). Ukuhamba ke kwakuyisikhathi lapho othile ayengafuna futhi athole ubulungiswa. Ukuthembeka kuNkulunkulu kanye nokwenza ngobulungiswa kubantu kwakungahlukaniswa.

`Funda iHubo 122:6-9. Yimuphi umkhuleko omkhulu wabantu bakaNkulunkulu na?`

Ukukhulekela ukuthula kweJerusalema kubiza izibusiso zikaNkulunkulu phezu kwedolobha kanye nabahlala kulo, futhi kwenza munye abakhonzayo, kwenze nokuthula kwande phakathi kwabo (Hub. 122:8). IJerusalema linga yidolobha lokuthula kuphela uma ukuthula kukhona phakathi kukaNkulunkulu nabantu Bakhe, kanye naphakathi kwabantwana ngokwabo. Ngalokho, ukukhulekela ukuthula kweJerusalema kudlulisa isicelo kubantu bakaNkulunkulu sokuphila ngokuthula noNkulunkulu kanye nomunye, nomunye. Ekuthuleni kweJerusalema, abantu bazophumelela (Hub. 147:12-14).

Ihubo lisifundisa ukuthi ukukhulekela ukuphumelela komphakathi wokukholwa kumele kube yisihloko esiphambili semikhuleko yabantu bakaNkulunkulu ngoba ngabantu abanamandla nabamunye bakaNkulunkulu abangamemezela izindaba ezilungileyo zokuthula kukaNkulunkulu nosindiso ezweni (Johane 13:34, 35).

Ukukhulekela ukuthula kweJerusalema kuseyilungelo kanye nomthwalo wamakholwa ngoba kugcina ithemba ekuzeni kombuso wokuthula kaNkulunkulu esikhathini sokugcina liphila, oyothi ufake hhayi kuphela idolobha laseJerusalema, kodwa umhlaba wonke (Isa. 52:7; Isa. 66:12, 13; Sambulo 21-22).

`Yiziphi izindlela eziphathekayo esingaphokophelela ngazo ukuzwana phakathi kwethu na?`