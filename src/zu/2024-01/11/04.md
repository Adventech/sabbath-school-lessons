---
title:  IZiyoni-Ikhaya Lezizwe Zonke
date:  12/03/2024
---

`Funda iHubo 87:1, 2. Yini eyenza iZiyoni indawo ekhethekileyo na?`

IHubo 87 yiculo elibungaza idolobha elikhethekile kanye nelithandiwe likaNkulunkulu. Isisekelo sethempeli likaNkulunkulu siphezu kweNtaba iZiyoni (Hub. 2:6, Hub. 15:1) ekupheleni kwesikhathi, iZiyoni liyophakama ngaphezu kwazo zonke izintaba, okuchaza ukubusa okwengamele kukaJehovah phezu komhlaba wonke (Hub. 99:2, Isa. 2:2, Mik. 4:1) IHubo 87 libhekisa kwiZiyoni njenge “zintaba” ukugqamisa ubukhulu balo (Hub. 133:3). UNkulunkulu uyawathanda amasango aseZiyoni “kakhulu kunezindawo zokuhlala zikaJakobe” (Hub. 87:2, NKJV), okuveza ubukhulu beZiyoni phezu kwezinye izindawo kwaIsrayeli ezaziyizindawo ezikhethekileyo zokuhlanganela kwabantu bakaNkulunkulu ngaphambilini, njengaseShilo nase-Bethel. Ngalokho, ihubo liqinisa ukuthi ukukhonza ngeqiniso kukaNkulunkulu kusendaweni eqokwe nguYena nangendlela emiswe nguYena.

`Funda iHubo 87:3-7. Yiziphi izinto ezimangalisayo ezikhulunywa ngeZiyoni na?`

Inkazimulo yeZiyoni idonsela zonke izizwe kuNkulunkulu, futhi ngalokho imingcele yombuso kaNkulunkulu ivulelwa ukufaka wonke umhlaba. Qaphela ukuthi uNkulunkulu akaziphathi ezinye izizwe njengabantu besigaba sesibili, noma ngabe iZiyoni libonakaliswa njengendawo yendabuko yabo bonke abantu abamukela iNkosi njengoMsindisi wabo.

Ukubhalisa abantu kwakwenziwa ngokwendawo abazalwa kuyo (Neh. 7:5, Luka 2:1-3). Izikhathi ezintathu ihubo lithi izizwe zizalwa eZiyoni, okuchaza ukuthi uJehovah ubanikeza ububona obusha futhi abanikeze bonke amalingelo abantwana abazalwa ngokomthetho baseZiyoni (Hub. 87:4-6).

IHubo 87 likhomba osindisweni lamaJuda kanye nabeZizwe, kanye nokuhlanganiswa kwabo ebandleni elilodwa ngomsebenzi kaKristu wokuhlenga (Rom. 3:22; Rom. 10:12; Gal. 3:28, 29; Kol. 3:11). Ukubonisa kwehubo impumelelo yeZiyoni kufana nokombono kaDaniyeli wombuso kaNkulunkulu uba mkhulu njengentaba egcwalisa umhlaba wonke (Dan. 2:34, 35, 44, 45) kanye nomfanekiso kaJesu omayelana nombuso kaNkulunkulu ukhula uba ngumuthi omkhulu owengamela izinyoni zezulu (Mat. 13:32).

`Ukulungela kweZiyoni ukungenisa bonke abantu kukuthola kanjani ukugcwaliseka Ekuthunyweni Okukhulu kwebandla ukuyoshumayela ivangeli ezizweni zonke (Mat. 28:18–20) na? lomqondo uhambisana kanjani nobizo lokushumayela imibiko yezingelosi ezintathu na?`