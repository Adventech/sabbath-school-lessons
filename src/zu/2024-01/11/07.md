---
title:  Ukucabanga Kabanzi
date:  15/03/2024
---

Zindla ngombiko kaIsaya 40 no Isaya 51:1–16.

Izingoma zaseZiyoni zenza ukuzinikela okuqinile kokukhumbula iZiyoni kanye nokuphila ethembeni lokubusa okuphakeme kukaNkulunkulu elikumele. Nalapho kunamava amaningi ezibusiso zikaNkulunkulu kulempilo endaweni engcwele, ithemba lokuphelela kwempilo kanye nenjabulo eZiyoni iseza. Iningi Labantwana bakaNkulunkulu balangazelela iZiyoni lasezulwini ngezinyembezi (Hub. 137:1). Ukukhumbula iZiyoni akusho umcabango wesikhathi esithile, kodwa ukucabanga ngamabomu kanye nokunquma ukuphila ngokwaleyonkumbulo ephilayo (Eksod. 13:3, Eksod. 20:8).

Ngakhoke, ukuhlabelela izingoma zaseZiyoni kuqukethe ukuzimisela ukugcina liphila ithemba lokubuyiselwa kombuso kaNkulunkulu emhlabeni omusha (Samb. 21:1-5). “Khona, izingqondo ezingasafi ziyocabanga ngenjabula engapheliyo ngezimnagaliso zamandla okudala, ngezimfihlo zothando oluhlengayo. Akusekho sitha esikhohlakele, nesikhohlisayo ukulinga ukuba kukhohlwe ngoNkulunkulu. Zonke izigaba ziyothuthukiswa, onke amakhono andiswe. Ukuzuzwa kolwazi ngeke kwayikhathalisa inqqondo noma kuqede amandla. Khona lapho imisebenzi emikhulu iyokwenziwa, imigomo ephakeme ifinyelelwe, izifiso eziphakeme zifezwe; futhi kusenjalo kuyolokhu kuqhubekile ukuphakama kwenzinto okumele zifinyelelwe, izimangaliso ezintsha zokuthakaselwa, amaqiniso amasha okuqondwa, izinto ezintsha ezifuna amandla engqondo nomphefumulo nomzimba.”—Ellen G. White, The Great Controversy, p. 677.

Ukuzinikela ekungalibalini iZiyoni yisifungo esenzizwa yizihambi zikaJehovah, ukuthi ngeke bamukela lomhlaba njengezwe labo kodwa bayolinda amazulu amasha kanye nomhlaba omusha.

Ngalokho, amaHubo eZiyoni angaculwa ngamakholwa ezizukulwaneni zonke alangazelela ukuhlala eJerusalema Elisha (Samb. 3:12). Izingoma zaseZiyoni zikhuthaza thina ukulindela izwe elizayo ngethemba, kodwa futhi zisibophela ukuba sibe yizithunywa zomusa kaNkulunkulu kulomhlaba wamanje.

**Imibuzo Yokuxoxisana**

`Sizithatha kanjani izimiso zezimfundiso zikamoya ezigxile kubantu bakaNkulunkulu eZiyoni, indawo okuyiyona eJerusalema, sizisebenzise ebandleni nasemsebenzini walo ezweni na?`

`Amakholwa angahlala kanjani endaweni engcwele kaNkulunkulu namuhla na? (Johane 1:14–18, Heb. 12:22–24).`

`IZiyoni iyoba kanjani yidolobha lezizwe zonke njengalokhu kubonwa yiHubo 87 na? (Rom. 5:10, Efes. 2:11–16, Kol. 1:19–23).`

`Umphendula kanjani umuntu okhomba eqinisweni lokuphumelela kwababi kulomhlaba ngenkathi abantu abaningi “abalungileyo” behlupheka na? Uthini na? Kungani kubalulekile ukuba sivume ukuthi asinazo izimpendulo eziphelele zakho konke manje na?`