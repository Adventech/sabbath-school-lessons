---
title:  Ukuthula Kwengane Elunyuliwe
date:  25/03/2024
---

`Funda iHubo 131. Lelihubo lisifundisani ngobudlelwane bethu noNkulunkulu na?`

Abantu bakaNkulunkulu baphila ezweni elihlukumeza abathembekileyo, izwe lezilingo nobunzima cishe kuwo wonke umuntu. Ukuvuma okuvuselelwe bokuthi uyingane kaNkulunkulu futhi uncike kuNkulunkulu ngokuphila kwakhe kududuza umhlabeleli kumfikise ekuvumeni ukuthi ukuzidla kwakhe kuyize. Ukukhohlisa kokuziqhenya yikona okubanga abazidlayo babe nomina futho bangakwazi ukubona ngalea kwabo. Abaqhoshayo abaliboni iqiniso elikhulu likaNkulunkulu.

Ngokuphikisayo, abalungileyo baphakamisela amehlo abo kuNkulunkulu (Hub. 123:1, 2). Ukuvuma kobukhulu bukaNkulunkulu kubenza bathobeke futhi bakhululwe ekuzifuneleni nasekufiseni okuyize. Umhlabeleli uyavuma ukuthi akafuni “izinto ezinkulu” kanye “nezinto eziphakeme” (Hub. 131:1). Lezizisho zichaza imisebenzi kaNkulunkulu ezweni ezingaphezulu kokuqonda kwesintu. Isayensi yesimanje ibonisile ukuthi nezinto “ezilula” zingaba yinkimbinkimbi futhi zibe ngaphezulu kokuqonda kwethu, okungenani okwamanje. Empeleni, kunokubhuqa okukhulu: ngokufunda kakhulu ngomhlaba obonakalayo, izimfihlo ezinkulu ziqhamuka phambi kwethu.

Kusenjalo, isingathekiso kwiHubo 131:1, “Njengengane elunyulwe kunina” (NKJV), ngumfanekiso onamandla walowo othola ukuzotha nalowo othuliswa ngokugonwa nguNkulunkulu. Kukhomba ebudlelwaneni bothando bengane nonina ezigabeni eziningana zempilo yengane.

Ngokulumula thina ezifisweni ezinkulu nasekuqhosheni, uNkulunkulu usingenisa emsocweni wokudla okuqinile, “okungukwenza intando yalowo ongithumile, nokufeza umsebenzi wakhe” (Johane 4:34, buka noHeb. 5:12-14). Ukuthemba okufana nokwengane kwiHubo 131 wukholo oluphusile oseluvivinye lwahlolwa ngubunzima bempilo futhi lwathola uNkulunkulu ethembekile futhi eqinisile Ezwini Lakhe.

Ukunaka komhlabeleli ekugcineni kumi ekuphepheni kwabantu bakaNkulunkulu. Ekugcineni, sibizelwe ukusebenzisa amava ethu noNkulunkulu ukuqinisa ibandla Lakhe. Okungukuthi, ukusukela kukho esikufundile thina, ngokwethu, ngokuthembeka kukaNkulunkulu nokulunga, singabelana nabanye okuthi, nganoma yiziphi izizathu, banomshikashika ngokholo lwabo. Ukufakaza kwethu ngoKristu kungaba nangaphakathi ebandleni, lapho iningi lidinga ukuzazela Yena ngokwalo.

`“ ‘Ngiqinisile ngithi kini: Uma ningaphenduki, nibe njengabantwana, anisoze nangena embusweni wezulu’ ” (Mat. 18:3, NKJV). UJesu uthini kithina lapha na? Lomqondo uqukethe ini na?`