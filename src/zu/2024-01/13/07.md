---
title:  Ukucabanga Kabanzi
date:  29/03/2024
---

Funda u-Ellen G. White, “Growing Up Into Christ,” pp. 67–75, in Steps to Christ.

AmaHubo enza ubizo olushisekayo lokulinda eNkosini. “Phumula eNkosini, futhi ulinde Yena ngokubekezela (Hub. 37:7, NKJV). Ngenkathi ukulinda kuba ngumthwalo, kungaqiniseki, kunesizungu, kumele sikhumbule abafundi nosuku lokunyuka kukaJesu eya ezulwini (Zenzo 1:4-11). UJesu wakhushulelwa phezulu phambi kwamehlo abo, besele ngemuva ukulindela Yena abuye ngosuku olungaziwa. Ngubani ongakaze abe namava okulangaselela okuqinile ukwamukela isibusiso sikaNkulunkulu manje ukwedlula abafundi ngalolosuku na? Nembala balangazelela, “Nkosi, hamba nathi manje.” Kodwa, bayalezwa ukuba balinde isithembiso sikaBaba kanye nokubuya kukaJesu. Uma sicabanga ukuthi abafundi babedikibele futhi bedangele siyomangala. Babuyela eJerusalema benza lokho uJesu ayebatshele kona—balindela isipho sikaMoya oNgcwele futhi basebeshumayela ivangeli ngamandla ezweni (Zenzo 1:12-14, Zenzo 2).

Umyalelo weNkosi yethu wokulinda Kuyo ngeke wenzeka ngaphandle kokuba Yena enze umsebenzi Wakhe kithina ngoMoya oNgcwele. Awukho umdlandla womuntu ongamelana nobunzima ukulinda okukubeka kumina obuthakathaka. Iyodwa kuphela into engathwala ubunzima, lokho ngukuhlala kuJesu Kristu, okungukuthi, ubudlelwane bakho Nanye. “Uma ke uKristu ehlala ezinhliziyweni zethu, uyosebenza kuthina ‘kokubili ukufuna kanye nokwenza ngokuthanda Kwakhe.’ Filiphi 2:13. Sizosebenza njengoba asebenza; sizobonakalisa umoya ofanayo. Futhi ngalokho, ngokuthanda Yena nokuhlala kuYena, siyothi ‘sikhule kuYena kuzo zonke izinto, oyinhloko, uKristu.’ Ephesians 4:15.”—Ellen G. White, Steps to Christ, p. 75. Sisaqhubeka nokulinda eNkosini, sizothola ukuthula nokwaneliseka kumaHubo. Imikhuleko yethu nezingoma yilapho inhliziyo kaNkulunkulu nezinhliziyo zethu zihlangana khona.

**Imibuzo Yokuxoxisana**

`Kungani ukulinda kubalulekile empilweni yethu yezikamoya na? Xoxani ngamava okulinda kwamanye amaqhawe okholo eBhayibhelini. Ukulinda kwaluhlanza futhi kwaluqinisa kanjani ukholo lwabo na? (Rom. 4:19–22, Hebrews 11).`

`Siyini isiphetho sokulinda kwethu na? (Hub. 37:34–40). Okungukuthi, yini esiyithenjisiwe ngenkathi zonke izinto, ekugcineni, zixazululwa na? Yiliphi ithemba esilithola kulemibhalo, ngokwesibonelo, mayelana nobulungiswa obungekho kulokhu kuphila na?`

`Kungani, ngokwabafileyo, nangokwamava abo (Mshum. 9:5), ukulinda kwabo uJesu sekucishe kwafezeka na? Iliphi ithemba esingalithola kwimpendulo na?`