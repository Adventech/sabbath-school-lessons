---
title:  Ukulinda Ekuphumuleni KweSabatha LikaNkulunkulu
date:  27/03/2024
---

`Funda iHubo 92. Yiziphi izinto ezimbili zosuku lweSabatha ezigqamiswe kulengoma yosuku lweSabatha na?`

Ukudumiswa kukaNkulunkulu ngemisebenzi emikhulu yezandla Zakhe (Hub. 92:4, 5) kanye nomfanekiso weEdene labalungileyo (Hub. 92:12-14) kukhomba ngokusobala Ekudalweni, into yokuqala ebungazwa yiSabatha. Ihubo futhi liphakamisa uJehovah ngokunqoba Kwakhe izitha zikaNkulunkulu wokulunga (Hub. 92:7-15) futhi liqinise indikimba yesibili yeSabatha—ukuhlengwa ebubini (Dut. 5:12-15). Ngalokho, iHubo 92 lidumisa uNkulunkulu ngokudala Kwakhe ngaphambilini kanye nokusekela namuhla uzwe, futhi likhomba ethembeni lesikhathi sokugcina lokuthula nokuhleleka kwaphakade.

Abantu bangakujabulela ukuphumula kweSabatha ngoba uNkulunkulu “Ungophakeme Kunakho Konke” (Hub. 92:1, NKJV); isikhundla Sakhe esiphakeme kunazo zonke ezindaweni eziphakeme kunikeza Yena ithuba elingelinganiswe phezu kwezitha zabo.

Kepha, nakuba Yena Engophezu Kwakho Konke, uJehovah ufinyelela kalula phansi ukuzohlenga labo abambizayo. Umsebenzi kaJehovah wokudala futhi ikakhulu nowokuhlenga leyondalo kumele ukuthaze abantu ukuba bakhonze uNkulunkulu futhi bamthande Yena. Kukho konke, siphila ezweni lesono, ngaphandle kwethemba losindisio, akukho esingajabula ngako. Siyathanda, siyahlupheka, siyafa—futhi sikwenze lokho ngaphandle kwethemba. Yingakho, sidumisa uJehovah, hhayi kuphela njengoMdali kodwa njengoMhlengi wethu, ngokunjalo.

“Amafutha amasha” kudlulisa ukuzinikela kabusha komhlabeleli ukusebenzela uNkulunkulu njengenceku Yakhe engcwalisiwe (Hub. 92:10). Ukugcotshwa ngamafutha kwakwenziwa ukungcwalisa abantu abakhethiweyo njengabapristi namakhosi (Eksod. 40:15, 1 Sam. 10:1). Kodwa, umhlabeleli ukhethe igama elingavamile lesiHeberu, balal, ukuchaza ukugcotshwa kwakhe elingavamile ukusho ukugcotshwa kwezinceku zikaNkulunkulu kodwa elichaza “ukuxuba” amafutha nezinye izingxenye zomhlatshelo (Eksod. 29:2, NKJv; Lev. 2:4, 5). Ukusebenzisa ngokukodwa kuka-balal komhlabeleli kunomthelela wokuthi umhlabeleli ufisa ukuzithula yena njengomhlatshelo ophilayo kuJehovah futhi anikele ubuyena bakhe bonke kuNkulunkulu (Rom. 12:1).

Akumangalisi ukuthola imicabango emayelana nokuzinikela kwihubo elinikelwe kwiSabatha, ngoba iSabatha liwuphawu lokuthi uJehovah ungcwalisa abantu Bakhe (Eksod. 31:13). Imifanekiso yemisundu nemisedare yaseLebanoni ibonakalisa abantu bakaNkulunkulu bekhula okholweni nasekuthakaseleni ngempela izinhloso ezimangalisayo zikaNkulunkulu nothando. ISabatha liwuphawu lwesivumelwani saphakade sikaJehovah nabantu Bakhe (Ezek. 20:20). Ngalokho, ukuphumula kweSabatha kusemqoka kubantu bakaNkulunkulu ngoba kubanikeza amandla okulinda ngethemba eNkosini ukuba ifeze zonke izithembiso Zayo zesivumelwano (Heb. 4:1–10).

`Funda futhi iHubo 92.Themba lini elikhulu esilinikezwa lapha, futhi singenza kanjani thina, nanjengamanje, ukududuzeka ngalokho elikhushoyo na?`