---
title:  Injabulo Iza Ekuseni
date:  28/03/2024
---

`FundaiHubo 5:3, iHubo 30:5, iHubo 49:14, iHubo 59:16, iHubo 92:2, iHubo 119:147, 2 Petro 1:19, neSambulo 22:16. Sikhathi sini sosuku esivezwa ngokwezimpawu njengesikhathi sokuhlenga kukaNkulunkulu, futhi kungani na?`

KumaHubo, ekuseni kuba yisikhathi ngaso okulindelwa insindiso kaNkulunkulu. Ukusa kwembula uthando lukaNkulunkulu, okuqeda ubusuku obude bokudikibala nokuhlupheka (Hub. 130:5, 6). KwiHubo 143, ukuhlenga kukaNkulunkulu kuzohlehlisa ubumnyama bamanje bokufa (Hub. 143:3) buye ekukhanyeni bokusa okusha (Hub. 143:8), kanye nokuba semgodini (Hub. 143:7) kungene “ezweni labalungileyo” (Hub. 143:10).

`Funda uMarko 16:1-8. Yini eyenzeka ekuseni okukhulunywa ngakho lapha, futhi kungani kubalulekile kithina na?`

Ukusa kokuvuka kukaJesu Kristu kwavula indlela yokusa kwaphakade kosindiso lukaNkulunkulu lwabo bonke abakholwa egameni Lakhe. Abafundi bakaJesu babanamva amandla aphelele alesisithembiso kwiHubo 30:5: “Ukukhala kungabakhona ebusuku, kodwa ukujabula kuza ekuseni,” ngenkathi behlangana neNkosi evukileyo. Kuluthando lukaNkulunkulu olwenza ukukhala kwethu kuguqulwe kuba yinjabululo.

Njengalokhu ikhwezi lokusa limemezela ukuzalwa kosuku olusha, ngalokho ukholo lubika iqiniso elisha lokuphila okuphakade kubantwana bakaNkulunkulu (2 Pet. 1:19). UJesu ubizwa ngenkanyezi ekhazimulayo yasekuseni (Samb. 22:16), esimlinde ngabomvu ukuba azomisa umbuso Wakhe kuwo okungesayikubakhona ubusuku, ububi, nokufa (Samb. 21:1-8, 25). Ekugcineni, ngaphezu kwakho konke, yilokho esikulindile lapho sikhuluma ngokulinda eNkosini. Futhi, nembala, ukulinda kufanelekile.

“Phezu kwethuna elidatshuliwe likaJosefa, uKristu wayememeze ngokunqoba, ‘Mina ngikukuvuka, nokuphila.’ Lamazwi ayengakhulunywa nguNkuunkulu kuphela. Zonke izidalwa ezidalilwe ziphila ngentando kanye namandla kaNkulunkulu. Zingabamukela ngokuncikile impilo kaNkulunkulu. Ukusukela kwiserafu eliphakeme kuye esidalweni esincane kunazo zonke, zonke zondliwa Emthonjeni wokuphila. NguYena kuphela omunye noNkulunkulu owayengasho athi, Mina nginamandla okubeka phansi ukuphila Kwami, futhi nginamandla okuyithatha futhi. Kubunkulunkulu Bakhe, uKristu wayenamandla okugqabula izibopho zokufa.”— Ellen G. White, The Desire of Ages, p. 785.

`Ukufa, kushiwo, kushiselwe kithina ekuzalweni kwethu. Nakuba kuyiqiniso, okungenani kithina zidalwa eziwileyo, yini uvuko lukaJesu olusithembise kona mayelana nokuba ngokwesikhashana kokufa na? Kungani kungamele sikhohlwe ukuthi ukufa ngokwesikhashana na?`