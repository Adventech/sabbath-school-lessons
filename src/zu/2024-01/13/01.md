---
title:  Linda ENkosini
date:  23/03/2024
---

### Funda Lokhu Kuleliviki
Hub. 27:14; Rom. 8:18–25; iHubo 131; Mat. 18:3; iHubo 126; iHubo 92; Marko 16:1–8; 2 Pet. 1:19.

> <p>Indimana Yenkumbulo</p>
> “Linda eNkosini; yiba nesibindi, futhi Yena uyakuqinisa inhliziyo yakho; linda, ngiyasho, eNkosini!” (Hub 27:14, NKJV).

Sesifike evikini lokugcina kulesisifundo salekota samaHubo. Uhambo lwezikamoya lusidlulise kumava entuthumelo phambi koMdali oyinkosi, INkosi, noMahluleli; sadlula ekujabuleni kokuhlengwa, ukuthethelelwa, nosindiso; ezikhathini zokuzinikela ngomunyu nokulila; nasezithembisweni ezimangalisayo zobukhona kwaphakade kukaNkulunkulu nokulindela ukukhonza okungapheli kukaNkulunkulu. Uhambo luyaqhubeka, nokho, lapho siphila ethembeni lokuza kweNkosi, ngenkathi ukulangazelela kwethu uNkulunkulu kuzothola ukugcwaliseka okuphelele. Uma kunezwi lokugcina esingalithola kumaHubo, kumele kube yileli, “Linda eNkosini.”

Ukulinda eNkosini akukona nje ukuchitha isikhathi. Kunalokho, ukulinda eNkosini kuyisenzo sokuthemba ngokuphelele kanye nokholo, ithemba nokholo okubonakala ngezenzo. Ukulinda eNkosini kuguqula ubusuku bethu bosizi bube ngukulindela ukusa okuqhakazile (Hub. 30:5, Hub. 143:8). Kuqinisa izinhliziyo zethu ngethemba elisha nokuthula. Kusikhuthaza ukuba sisebenze kakhulu, silethe izinyanda zesivuno esikhulu emasimini omsebenzi kaJehovah (Hub. 126:6, Mat. 9:36-38). Ukulinda eNkosini ngeke kwasithela ngehlazo, kodwa kuyovuzwa kakhulu, ngoba iNkosi ithembekile kuzo zonke izithembiso Zayo (Hub. 37:7–11, 18, 34; Hub. 71:1; Hub. 119:137, 138).

_*Funda isifundo saleliviki ukulungiselela iSabatha, uNdasa 30._