---
title:  Ukuletha Izinyanda
date:  26/03/2024
---

`Funda iHubo 126. Yini enikeza amandla nethemba kubantu bakaNkulunkulu na? Yini eshiwo lapha, kulengqikithi, esingayisebenzisa ezimpilweni zethu na?`

Ukuhlenga okumangalisayo kukaJehovah ngaphambilini kungumthombo ongomiyo wokukhuthaza abantu bakaNkulunkulu kanye nomthombo wabo wethemba ngekusasa. Ukuhlenga ngaphambilini kwakukukhulu kangangokuba kwakungachazwa njengokufezeka kwephupho (Isa. 29:7, 8). Qaphela ukuthi isizukulwane esidumisa uJehovah kwiHubo 126 ngokuhlenga Kwakhe abantu Bakhe ekuthunjweni ngaphambilini (Hub. 126:1) njengamanje sisekuthunjweni (Hub. 129:4).

Kodwa, injabulo nenkululeko edlule zikhunjulwa ngezingoma futhi zifakwe kumava amanje. Izizukulwane ezintsha zigcina umlando wezibhalo uphila ngokuzibala nazo njengabaphakathi kwalabo abazibona ngosi lezizigameko. Ngalokho, ukholo oluphilayo luthakasela izenzo ezinkulu zikaNkulunkulu kubantu Bakhe phambilini njengento uJehovah asenzele yona, hhayo nje izinto uJehovah ezenzela bona (izizukulwane ezidlulile zamakholwa).

Empeleni, inkumbulo yokwedlulile ivusa ithemba elisha ngenamuhla. Umfanekiso “wemithombo eningizimu” (Hub. 126:4) iyisingathekiso esinamandla sikaNkulunkulu enza ngokuphazima nangamandla ngakubantu Bakhe. Iningizimu lakwaJuda laliwugwadule lwehlane. Imithombo yayenzeka ngokuphazima futhi igcwale amanzi agelezayo emuva kwezimvula ezinkulu ngesikhathi semvula. Izimvula zokuqala nezakamuva zazidlala indima abalulekile ekuphumeleleni konyaka wezolimo (Dut. 1:14, Dut. 28:12). Ngokufanayo, umfanekiso wokutshala ngezinyembazi nokuvuna ngenjabulo (Hub. 126:5, 6) uyisithembiso esinamandla sokuhola kukaNkulunkulu ukusukela kwinamuhla elinzima kuye kwikusasa lenjabulo.

Ekupheleni kwesikhathi sokuvuna kwakuyisikhathi lapho izihambi zamaHeberu asendulo zaziletha izithelo zesikhathi ethempelini likaNkulunkulu eJerusalema (Eksod. 34:22, 26). Umfanekiso wesivuno wawunikeza isifundo esiqinile kubantu ngalesosikhathi. Njengokusebenza kanzima kokutshala nokunakekela amasimu, izivande, nezivimi kuvuzwa ngenjabulo yesivuno esikhulu, ngalokho izinhlupheko zamanje zabantu bakaNkulunkulu ziyophothula ngenjabulo yosindiso ekupheleni kwesikhathi. Umfanekiso wesivuno esikhulu ukhomba ekubuyiseleni kukaNkulunkulu kombuso Wakhe emhlabeni ekuzeni kwesibili kukaKristu (Amos 9:13-15, Mat. 9:37). Lapha, futhi, nokho, indikimba yokulinda iyavuka. Njengakwisivuno, kumele silinde ukubona isithelo nemiphumela yokusebenza kwethu.

`Gxila ezikhathini lapho ngokusobala nangokungaphazami wabona uJehovah esebenza empilweni yakho noma empilweni yabanye. Ungalithola kanjani ithemba kulawomava nganoma yini odlula kuyo njengamanje na?`