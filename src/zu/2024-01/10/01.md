---
title:  Izifundo Zokudlulile
date:  02/03/2024
---

### Funda Lokhu Kuleliviki
IHubo 78, iHubo 105, Gal. 3:29, iHubo 106, iHubo 80, Num. 6:22–27, iHubo 135.

> <p>Indimana Yenkumbulo</p>
> “Esikuzwileyo sakwazi, nawobaba abasitshela khona, asinakukufihla kubantwana babo,izindumiso zikaJehova zisitshele kuso isizukulwane esizayo, namandla akhe nezimangaliso zakhe azenzileyo” (IHubo 78:3, 4, NKJV).

KumaHubo amaningi, ukudumisa kuthatha isimo sokubuyekeza izenzo zikaJehovah ezinkulu zosindiso. LamaHubo avama ukubizwa “ngamaHubo omlando wosindiso” noma “amaHubo omlando.” Amanye anxusa abantu bakaNkulunkulu, ebatshela ukuba bafunde emlandweni wabo, ikakhulu kumaphutha abo nawokhokho babo. Amanye amaHubo omlando aqukethe inothi lomculo agqamisa izenzo ezidlulile ezimangalisayo zikaNkulunkulu ngakubantu Bakhe neziqinisa ithemba labo kuJehovah, okwaziyo futhi ethembekile ukubahlenga ezinkingeni zabo zamanje.

Okuhlaba umxhwele ngokukhethekile ngamaHubo omlando ngukuthi asiza thina sibone izimpilo zethu njengengxenye yomlando wabantu bakaNkulunkulu futhi sithatha lelo muva njengelethu. Njengoba singeniswe emndenini wabantu bomlando bakaNkulunkulu ngoKristu (Rom. 8:15; Rom. 9:24-26; Gal. 4:6, 7), ifa lomlando wabantu bakwaIsrayeli basendulo nembala ngumbiko wohlanga lwethu kwezikamoya. Ngakhoke, singakwazi futhi kumele sifunde emlandweni wabo, okungowethu, ngokunjalo.

Umgomo wokugcina ngowokubona ukuthi isizukulwane ngasinye sabantu bakaNkulunkulu sidlala isigaba esincane kodwa esibalulekile emlandweni omkhulu ovulekayo nezinhloso eziphakeme zikaNkulunkulu kwimpikiswano enkulu.

_*Funda isifundo saleliviki ukulungiselela iSabatha, uNdasa 9._