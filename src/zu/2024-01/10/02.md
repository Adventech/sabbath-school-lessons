---
title:  Ukuthembeka KukaJehovah Okungavimbeki
date:  03/03/2024
---

`Funda iHubo 78. Yiziphi iziqalo ezintathu ezintsha zomlando ezigqamiswa kulelihubo na? Yiziphi izifundo eziphindaphindayo u-Asaph azidonsa esikhathini ngasinye na?`

Ukubuyekezwa komlando kaIsrayeli kugqamisa ukuthembeka kukaNkulunkulu kanye nokungathembeki kukaIsrayeli. Futhi kumele kufundise izizukulwane ezilandelayo ukuba zingaphindi amaphutha okhokho bazo kodwa zithembele kuNkulunkulu futhi zihlale zikholekile esivumelwaneni Sakhe. Umhlabeleli usebenzisa umlando njengomfanekiso (Hub. 78:2), okuchaza ukuthi abantu kumele bazindle kakhulu ngombiko wehubo futhi bahlole incazelo yalo ngokwabo. IHubo 78:2 liyincazelo eyisiprofetho ngendlela kaJesu yokufundisa ngemifanekiso (Mat. 13:34, 35).

Ihubo libuye libuke isikhathi Sofuduko (Hub. 78:9-54), ukuzinza eKanana (Hub. 78:55-64), nangesikhathi sikaDavide (Hub. 78:65-72). Libonisa izenzo ezinkulu zikaJehovah kanye nemiphumela yokuphula kwabantu isivumelwano sabo noNkulunkulu. Umlando kaIsrayeli ukhumbuza izimo eziningi zokungathembeki kwabantu kuNkulunkulu, ikakhulu ukukhonza kwabo izithixo (Hub. 78:58).

Umhlabeleli, nokho, ugcizelela isisusa sokungathembeki kukaIsrayeli: bakhohlwa yilokho uNkulunkulu ayebenzele kona, bangamthemba uNkulunkulu, bavivinya uNkulunkulu (Hub. 78:18, 41, 56) futhi bahlubuka kuYena, besilela ekugcineni umthetho Wakhe, isivumelwano Sakhe, kanye nezimiso Zakhe (Hub. 78:10, 37, 56). Ngokugcizelela lezizimo zokungathembeki, umhlabeleli ugudla ekutheni ukulahlwa kukaIsrayeli emlandweni kube ngumphumela wesono esisodwa esingumongo, okungukuthi, ukusilela kwabantu ukuthembela kuJehovah (Hub. 78:7, 8).

Lapho ufunda ihubo, othile wengamelwa yinkani nobumpumputhe kwabantu okuqhubekayo, ngokumelene nokubekezela nomusa obanzi kaJehovah. Isizukulwane ngasinye kwaba kanjani singasheshi ukufunda na?

Ngaphambi kokuba sihlulele ngokweqile izizukulwane ezidlulile, kumele sizibuke thina. Asikhohlwa yini nathi ngezimangaliso zikaNkulunkulu futhi zinganaki izimfuno zesivumelwano Sakhe na? Ihubo alikhuthazi abantu ukuba bathembele ezenzweni zabo. Kunalokho, iHubo 78 libonisa ubuze bentando yomuntu ngaphandle kokuba izinze ekuqwasheni njalo ngokuthembeka kukaNkulunkulu nasekwamukeleni umusa Wakhe. Izimpi ezingaphumelelanga zabantu bakaNkulunkulu (Hub. 78:9, 62-64 zicacisa isifundo sehubo sokuthi imizamo yabantu ngaphandle kokuthembeka kuNkulunkulu igcina kukwehluleka.

`Yiziphi izifundo ozifundile, noma okumele ngabe wazifunda, kumaphutha akho adlulile na?`