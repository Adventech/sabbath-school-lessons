---
title:  Ukucabanga Kabanzi
date:  08/03/2024
---

Funda iZenzo 7 namaHeberu 11. Lithini iTestamente Elisha ngomgomo omkhulu wokuhola kukaNkulunkulu kwabantu Bakhe emlandweni na?

AmaHubo omlando angubufakazi obunamandla okwethembeka kukaNkulunkulu kubantu Bakhe. Isigameko ngasinye emlandweni wabantu bakaNkulunkulu sasiyisinyathelo somusa oholela ekugcwalisekeni kokugcina kwesithembiso soMsindisi wezwe emuntwini uJesu waseNazaretha. Nazi izinhlupheko, ezazivama ukuxakanisa abantu bakaNkulunkulu zabenza bacabanga ukuthi uNkulunkulu wayebalahlile, zazingaphansi kokulawulwa nguNkulunkulu futhi ziyingxenye yomusa Wakhe ngoba uNkulunkulu uyiNkosi ephakeme yomlando. Umhlabeleli ngobuchule wethula iqiniso lokuthi nakho ukungathembeki kwabantu ngeke kwavimbela uNkulunkulu ekugcineni ukholo kubantu Bakhe nasekugcwaliseni izithembiso Zakhe. Kepha, labo abangaphendukile babekhishwa ezibusisweni zesivumelwano, futhi nesiphetho sabo esingesihle sibe yisixwayoso saphakade sendlela impilo engayo noma emelana noNkulunkulu ebhubhisa ngayo abantu. AmaHubo akhuthaza abantwana bakaNkulunkulu kuzo zonke zizikhathi ukuba nethemba kuJehovah nokuhlala bekholekile kuYena. “Asinalutho lokwesaba ngekusasa, ngaphandle kokuba sikhohlwe indlela uJehovah asesihole ngayo, nangemfundiso Yakhe emlandweni wethu.”—Ellen G. White, Life Sketches of Ellen G. White, p. 196.

Ukuze abantu bakaNkulunkulu baye phambili ngesibindi, badinga ukwazi amaqiniso omlando wabo. U-Ellen G. White weluleka amakholwa ukuba afunde amaHubo 105 no 106 “okungenani kanye ngeviki.”—Testimonies to Ministers and Gospel Workers, p. 98.

Umlando wabantu bakaNkulunkulu ubonakalisa ukuthi asikho isithembiso esenziwe nguNkulunkulu Ezwini Lakhe esingeke sagcwaliswa. Lokhu kufaka izithembiso zokunakekela umuntu ngamunye manje kanye nezithembiso zekusasa zokuza kwesibili kukaKristu, okuyosungula umbuso kaNkulunkulu wokulunga nokuthula emhlabeni.

**Imibuzo Yokuxoxisana**

`Yiziphi izibusiso zokukhumbula ukuthembeka kukaNkulunkulu ekuhloleni abantu Bakhe emlandweni na? Yimiphi imiphumela yokukhohlwa noma ukunganaki izifundo zangaphambilini na? Singazisebenzisa kanjani lezizimiso kithina, njengebandla elibizelwe ukwenza okufanayo nalokho kukaIsrayeli wasendulo ayebizelwe kona na?`

`AmaHubo asikhuthaza kanjani ukubona ukunaka komusa kaNkulunkulu empilweni yethu kanye nokubekezela nokuthemba izindlela eziphakeme zikaNkulunkulu, nakuba kungelula ukuqonda isizathu sokwenzeka kwenzinto na?`

`Singakwenza kanjani ukufunda ngomlando wabantu bakaNkulunkulu kugqame ekukhonzeni kwethu sisodwa noma sineningi na? Singaba kanjani ngabahlosile ekutsheleni abantwana bethu ngomlando ongemdala wabantu bakaNkulunkulu na?`