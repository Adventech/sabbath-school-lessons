---
title:  Ubukhulu BukaJehovah Emlandweni
date:  07/03/2024
---

`Funda iHubo 135. Yiziphi izigameko zomlando ezigqamiswe kulelihubo na? Yiziphi izifundo umhlabeleli azitomula kuzo na?`

IHubo 135 libizela abantu bakaNkulunkulu ekudumiseni uJehovah ngokulunga Kwakhe nokuthembeka okubonakaliswa Endalweni (Hub. 135:6, 7) kanye nesemlandweni kaIsrayeli wosindiso ngesikhathi Sofuduko (Hub. 135:8, 9) nasekunqobeni Izwe leSithembiso (Hub. 135:10-12).

UJehovah wabonakalisa umusa wakhe ngokukhetha abantu bakwaIsrayeli njengegugu Lakhe elikhethekileyo (Hub. 135:4). “Igugu elikhethekileyo” kudlulisa ubudlelwane obubodwa besivumelwano phakathi kukaJehovah nabantu Bakhe (Dut. 7:6-11; 1 Pet. 2:9, 10). Ukukhethwa kukaIsrayeli kwakusekelwe entandweni kaJehovah, futhi ngalokho, uIsrayeli akanasisekelo sokuzizwa emkhulu phezu kwabanye abantu. IHubo 135:6, 7 libonakalisa ukuthi izinhloso eziphakeme zikaJehovah ngezwe aziqalanga ngoIsrayeli, kodwa ngoKudala. Ngakhoke, uIsrayeli kumele ngokuzithoba agcwalise indima ayinikiwe ezinhlosweni zikaNkulunkulu zokusindisa izwe lonke.

Ukukhumbula izenzo ezinkulu zikaNkulunkulu ngakubantu Bakhe (Hub. 135:8-13) kufinyelela esithembisweni sokuthi uNkulunkulu “uyokwahlulela” abantu Bakhe futhi abazwele (Hub. 135:14). Ukwahlulela lapha kungukuvikela kukaNkulunkulu labo abambandezelweyo nabantulileyo (Hub. 9:4, Hub. 7:8, Hub. 54:1, Dan. 7:22). Isithembiso ngesokuthi uJehovah uyogcina umgomo wabantu Bakhe futhi abalwele (Dut. 32:36). Ngalokho, iHubo 135 liqonde ukukhuthaza abantu bakaNkulunkulu ukuba bathembele kuJehovah futhi bakholeke esivumelwaneni sabo Naye.

Ukuthembeka kukaJehovah kubantu Bakhe kuholela umhlabeleli ukuba aqinise ubuze bezithixo nobukhulu obubodwa bukaJehovah ezweni (Hub. 135:15-18). Ukuncika emifanekisweni kwenza abayikhonzayo babe ngabangenalo ithemba kanye namandla njengemifanekiso yabo (Hub. 135:18). Ihubo libonakalisa ukuthi uNkulunkulu kumele adunyiswe njengoMdali kanye noMsindisi wabantu Bakhe. Lokhu kudluliswa ngokumangalisayo emithethweni ehambisanayo yowesine kweYishumi (Eksod. 20:8-11, Dut. 5:12-15). Ngoba amandla kaNkulunkulu endalweni nasemlandweni akanakulinganiswa emhlabeni, abantu bakaNkulunkulu kumele njalo bancike kuYena futhi bakhonze Yena kuphela. NjengoMdali noMhlengi wethu, nguYena kuphela omakakhonzwe, futhi ukukhonza okunye, noma omunye, kungukukhonza umfanekiso.

`Singaqinisekisa kanjani ukuthi asinazo izithixo empilweni yethu na? Kungani ukukhonza izithoxo kulula kunokuba sicabanga na?`