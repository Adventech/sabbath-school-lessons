---
title:  Umfanekiso Womvini KaJehovah
date:  06/03/2024
---

`Funda iHubo 80. Abantu bakaNkulunkulu bavezwa kanjani kulelihubo, futhi yiliphi ithemba elikhulu abalicelayo na?`

UIsrayeli ubonakaliswa njengomvini uNkulunkulu awusiphula eGibhithe, izwe lembandezelo, futhi wawuyisa Ezweni leSithembiso lenala. Umfanekiso wesivini udlulisa ukuqoka uIsrayeli kukaNkulunkulu kanye nomusa wokubanaka (funda futhi uGen. 49:11, 12, 22; Dut. 7:7-11).

Kepha, kwiHubo 80, isivini sikaNkulunkulu sibhekene nolaka Lwakhe (Hub. 80:12). Abaprofethi bamemezela ukubhujiswa kwesivini njengophawu lokwahlulela kukaNkulunkulu ngoba umvini usumubi (Isa. 5:1-7, Jer. 2:21).

Ngakhoke, iHubo 80 alibuki izizathu zalokhu kwahlulela kukaNkulunkulu. Ngenxa yokujula komusa kaNkulunkulu, umhlabeleli udidwe ngukuthi uNkulunkulu angagodla ubukhona Bakhe kubantu Bakhe isikhathi eside kangaka. Ukuqinisa phakathi kolaka lukaNkulunkulu kanye nokwahlulela, kolunye uhlangothi, kanye nomusa Wakhe nentethelelo, kolunye, kudala ukuthi umhlabeleli esabe ukuthi ulaka lukaNkulunkulu lungase lunqobe futhi lubhubhise abantu ngokuphelele (Hub. 80:16).

`Funda uNumeri 6:22-27. Lesisibusiso sisetshenziswe kanjani kwiHubo 80 na?`

Impinda yomhlabeleli Ibiza isithembiso sikaAroni sokubusisa okuqhubekayo kukaNkulunkulu kwabantu Bakhe (Num. 6:22-27) futhi igqamise ithemba lokuthi umusa kaNkulunkulu uyonqoba lokho okudala ukuhlupheka kwabantu: “Sibuyise, Nkulunkulu, ukhanyise ubuso bakho, khona siyakusindiswa!” (Hub. 80:3, NKJV; buka neHub. 80:7, 19, NKJV).

Igama lesHeberu “lokubuyisa” lapha liqhamuka egameni elichaza “ukubuyela,” futhi lisetshenziwa kaningi-ningi eBhayibhelini ngoNkulunkulu ebiza abantu Bakhe, abalahlekile, ukuba babuyele kuYena. Lisondelene kakhulu nomqondo wokuphenduka, wokuguquka esonweni ubuyele kuNkulunkulu. “ ‘ “Ngiyakubanika inhliziyo yokungazi ukuthi nginguJehova; bayakuba ngabantu bami, mina ngibe nguNkulunkulu wabo, ngokuba bayakubuyela kimi ngenhliziyo yabo yonke” ’ ” (Jer. 24:7, NKJV).

`Ube kanjani wena namava okuphenduka ubuyele kuNkulunkulu na? `