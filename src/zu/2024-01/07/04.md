---
title:  Uma Wena, Jehovah, Ubungaphawula Izono
date:  13/02/2024
---

`Funda iHubo 130. Ubunzima besono kanye nethemba kwizoni kuvezwe kanjani na?`

Ukuhlupheka okukhulu komhlabeleli kuxhumene nezono zakhe kanye nezabantu bakhe (Hub. 130:3, 8). Izono zabantu zimbi kangangokuba zibanga ingozi yokwehlukana noNkulunkulu ingunaphakade (Hub. 130:3). Izibhalo zikhuluma ngemibiko yezono egcinelwe Usuku loKwahlulela (Dan. 7:10, Samb. 20:12) kanye namagama ezoni esuswa encwadini yokuphila (Eksod. 32:32, Hub. 69:28, Samb. 13:8).

Ngolokho umhlabeleli unxusa intethelelo kaNkulunkulu, ezosusa umbiko wezono (Hub. 51:1, 9; Jer. 31:34; Mik. 7:19). Uyazi ukuthi “uNkulunkulu akathukutheli. Uthando Lwakhe luphakade. ‘intukuthelo’ Yakhe ibangwa ngukusilela komuntu ekuthakaseleni uthando Lwakhe. . . . Inhloso yentukuthelo Yakhe akukona ukulimaza, kunalokho ngeyokuphulukisa; hhayi ukubhubhisa kodwa ukusindisa abantu Bakhe besivumelwano (Hos. 6:1, 2).”—Hans K. LaRondelle, Deliverance in the Psalms (Berrien Springs, MI: First Impressions, 1983), pp. 180, 181. Okukhulu, ngukulungela kukaNkulunkulu ukuthethelela izono, hhayi ukuzijezisa, okudala ukuhlonishwa Kwakhe (Hub. 130:4, Rom. 2:4). Ukukhonza kwangempela kwakhelwe ekubabazeni isimilo sikaNkulunkulu sothando, hhayi ukwesaba ukujeziswa.

Abantwana bakaNkulunkulu babizelwa ekulindeni kuJehovah (Hub. 27:14, Hub. 37:34). Igama lesiHeberu qawah, “linda,” lichaza “ukwelulela,” futhi liyimpande yegama lesiHeberu “Themba.” Ngalokho, ukulinda kuJehovah akukona ukuzinikela kokuvumela izimo ezimbi kodwa kunalokho “ukuzilulela” okunethemba noma ukulindela okulangazayo kokungenelela kukaJehovah. Ithemba lomhlabeleli lisekelwe hhayi ekulindeleni kwakhe, kodwa Ezwini likaNkulunkulu (Hub. 130:5). Ukulinda okukholekile kuJehovah akulona ize, ngoba, ngemuva kobusuku obumnyama, ukusa kokuhlenga kukaNkulunkulu kuyeza.

Buka indlela yokuzinxusela komhlabeleli okuba yilokho komphakathi wonke (Hub. 130:7, 8). Ukuphumelela koyedwa akuhlukani nalokho kwabantu bonke. Ngalokho, othile akazikhulekeli yena kuphela kepha umphakathi. Njengamakholwa, siyingxenye yomphakathi, futhi lokho okuthinta oyedwa kuthinta wonke umphakathi.

`Zindla ngalombuzo, “Uma wena Jehova uqaphela iziphambeko, Nkosi, ngubani ongema na?” (Hub. 130:3, NKJV). Kusho ukuthini kuwena uqobo lokhu na? Ngabe ukuphi uma uJehovah ebeqaphela izono zakho na?`