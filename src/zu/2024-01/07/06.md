---
title:  Ungakhohlwa Yimisebenzi Yonke Yakhe
date:  15/02/2024
---

`Funda iHubo 103. Umhawu kaNkulunkulu uvezwa kanjani lapha na?`

IHubo 103 libala izibusiso eziningi zikaJehovah. Izibusiso zifaka “yonke imisebenzi yakhe” (Hub. 103:2) impilo echumile (Hub. 103:3-6). Lezizibusiso zisekelwe esimilweni sikaNkulunkulu sesihe nasekuthembekeni Kwakhe kwisivumelwano noIsrayeli (Hub. 103:7-18). UJehovah “ukhumbula” ubuthakathaka nokudlula kwesintu futhi azwele abantu Bakhe (Hub. 103:13-17).

Ukukhumbula kungaphezulu kokuba semqondweni nje. Kufaka ukuzibophelela okubonakala ngezenzo: uNkulunkulu uhlenga futhi asekele abantu Bakhe (Hub. 103:313). Imifanekiso enamandla kwiHubo 103:11-16 ibonisa ubukhulu okungakaleki bomusa kaNkulunkulu, ongaqhathaniswa kuphela nobubanzi bamazulu (Isa. 55:9)

Abantu kumele baphendule kanjani kuloluthando olumnene lukaNkulunkulu na?

Okokuqala, ngokubusisa uJehovah (Hub. 103:1, 2).

Ukubusisa kuqondwa njengesenzo sokunikeza inzuzo yezimpahla neyezikamoya kothile (Gen. 49:25, Hub. 5:12). Ngoba uNkulunkulu unguMthombo wazo zonke izibusiso, abantu bangambusisa kanjani uNkulunkulu na? Ongaphansi angabusisa ongaphezulu ngendlela yokubonga noma yokudumisa (1 Amakhosi 8:66, Jobe 29:13). UNkulunkulu ubusisa abantu Bakhe ngokubanikeza okuhle, kuthi abantu babusise uNkulunkulu ngodumisa okuhle kuYena; okungukuthi, ngokumhlonipha ngenxa yesimilo Sakhe sesihe.

Okwesibili, ngokukhumbula yonke imisebenzi Yakhe nesivumelwano Sakhe (Hub. 103:2, 18-22), njengalokhu uJehovah ekhumbula isimo esibuthakathaka sabantu nesivumelwano Sakhe nabantu Bakhe (Hub. 103:3-13). Ukukhumbula kuyingxenye ebalulekile yobudlelwane phakathi kukaNkulunkulu nabantu Bakhe. Njengalokhu uNkulunkulu ekhumbula izithembiso Zakhe kubantu, nabantu balindelwe ukuba bakhumbule ukuthembeka Kwakhe futhi baphendule kuNkulunkulu ngothando nangokulalela.

Ngalokhu emqondweni, lamazwi aziwayo ka-Ellen G. White afanelekile kakhulu: “Kuyoba kuhle kithina ukuba sichithe ihora nsuku zonke sizindla ngempilo kaKristu. Kumele sithathe isigaba ngesigaba, futhi sivumele umqondo ukuba ubambe isigaba ngasinye, ikakhulu lezo zokuvala. Lapho sigxila kulomhlatshelo Wakhe omkhulu, iqholo lethu kuYena liyoqhubeka, uthando luvuke, futhi sigcwaliswe kakhulu ngoMOYA Wakhe. Uma ekugcineni sizosindiswa, kumele sifunde isifundo sokuphenduka nokuzithoba phambi kwesiphambano.”—The Desire of Ages, p. 83.