---
title:  Ukucabanga Kabanzi
date:  16/02/2024
---

Funda u-Ellen G. White, “The Sinner’s Need of Christ,” pp. 17–22, in Steps to Christ.

KumaHubo, amazwi abantu bakaNkulunkulu asho ngazwi linye ephinda lempinda “umusa Wakhe umi phakade” ekugubheni uthando oluphakade lukaNkulunkulu (Hub. 106:1, NKJV; Hub. 107:1, NKJV; Hub. 118:1–4, 29, NKJV; iHubo 136, NKJV). “Ukungadumisi uNkulunkulu kungachaza ukukhohlwa yonke imisebenzi Yakhe, ukungathakaseli izipho zikaNkulunkulu. Ngabadumisayo kuphela abangakhohlwa. Ukucabanga kanye nokukhuluma ngoNkulunkulu akukabi ngukumdumisa Yena. Ukudumisa kuqala ngenkathi othile evuma ubukhosi bukaNkulunkulu kanye nemisebenzi futhi ephendula ngokbabaza ukulunga, nomhawu, nokuhlakanipha Kwakhe.”—Hans LaRondelle, Deliverance in the Psalms, p. 178.

Ukubaluleka kokuvuma okuzothile komhawu waphakade kaNkulunkulu kujula kakhulu ngenkathi sikhumbula ukuthi uthando Lwakhe olumnene nokuthembeka kumi ngokuqina nangokungaguquki phakathi kokona nokuhlubuka kwabantu ngakuNkulunkulu.

“Sonile ngakuNkulunkulu, futhi asilufanele uthando Lwakhe; kepha Yena ngoKwakhe ubeke ezindebeni zethu lokho kunxusa okumangalisayo, ‘unganengwa yithina, ngenxa yegama Lakho; ungahlazi isihlalo senkazimulo Yakho; khumbula, ungasiphuli isivumelwano Sakho nathi.’ Jer. 14:21. Ngenkathi siza Kuyena sivuma ukungafaneleki kwethu nesono, ufunga ngaYe ukulalela ukukhala kwethu. Ukuhlonishwa kwesihlalo Sakhe kubasengcupheni ngokugcwaliseka kwezwi Lakhe kithina.”—Ellen G. White, Christ’s Object Lessons, p. 148.

Ukuba namava okuthi uNkulunkulu ube nesihe ngakuye (Hub. 103:2) kukhuthaza umhlabeleli ukuba athi, “uJehovah wenza ukulunga nobulungiswa kubo bonke ababandezelweyo” (Hub. 103:6, NKJV). Ngalokho, umgomo wokugcina wobufakazi bomhlabeleli, kanye nokudumisa umhawu kaNkulunkulu empilweni yakhe, ngowokuqinisekisa abanye ngothando olumnene lukaNkulunkulu ukuze nabo, futhi, bakwazi ukuvula izinhliziyo zabo kuNkulunkulu bamukele umusa Wakhe osindisayo futhi badumise uNkulunkulu (Hub. 9:11, 12; Hub. 22:22–27; Hub. 66:16).

**Imibuzo Yokuxoxisana**

`Yimiphi imithelela ephathekayo yokuthi umhawu kaNkulunkulu uphakade ngokusindiswa kwabantu na? Kungani lokhu kungachazi ukuthi othile angaqhubeka nokona ngoba umhawu kaNkulunkulu uphakade na?`

`Sikuhlanganisa kanjani ukuthethela isono kukaNkulunkulu kanye nomqondo wokwahluleka Kwakhe isono na?`

`Izisho zomhawu kaNkulunkulu kwiTestamente Elisha zingena kanjani kulezo ezikumaHubo (Efes. 2:4, 5; 1 Tim. 1:16; Titu 3:5; Heb. 4:16) na?`