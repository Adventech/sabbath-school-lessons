---
title:  Udumo KuNkulunkulu Onobukhosi Nomusa
date:  14/02/2024
---

`FundaiHubo 113 neHubo 123.Yiziphi izinto ezahlukene zesimilo sikaNkulunkulu ezivezwa kulamaHubo na?`

AmaHubo 113 no 123 adumisa ubukhosi kanye nomhawu kaJehovah. Ubukhosi bukaJehovha bembulwa ebukhulwini begama Lakhe kanye nendawo ephakeme yesihlalo Sakhe, esingaphezu kwezizwe zonke nangaphezu kwamazulu (Hub. 113:4, 5; Hub. 123:1). “Ngubani ofana noJehovha uNkulunkulu wethu (Hub. 113:5, NKJV) yisisho sokholo sokuthi akukho mandla ngaphakathi nangaphandle komhlaba angamelana noNkulunkulu kaIsrayeli.

Ukuphakama okungafinyeleleki kwalapho uNkulunkulu ahlala khona kuvezwa ngeqiniso lokuthi uJehovah uzimisele “ukuzithoba” noma “ehlele phansi ukubuka amazulu kanye nomhlaba” (Hub. 113:6, NIV). Indawo yokuhlala kaNkulunkulu ayimvimbeli Yena ukuba abone lokho okwenzeka ngaphansi. Umhawu kaJehovah ubonakaliswa ekulungeleni Kwakhe ukuba yingxenye yomhlaba kanye nokusindisa abasweleyo nabampofu ezinkingeni zabo. Isandla Sakhe esivulelekile asisithekile ezincekwini Zakhe, nakuba indawo Yakhe yokuhlala isemazulwini akude.

Ubukhulu bukaNkulunkulu nokunaka, okungeke kwaqondwa ngokuphelele ekuphakameni okumangalisayo Kwakhe, kuba sobala ezenzweni Zakhe zomusa nozwelo. Abasweleyo, abampofu, nabacindezelweyo bangaba namava amandla kaNkulunkulu amakhulu ngendlela ekuguquleni angakwenzela bona. UNkulunkulu ubonakalisa ubukhulu Bakhe ngokusebenzisa amandla Akhe ukuphakamisa abalahliweyo. Abantu bakhululekile ukuya kuJehovah ngoba ubukhosi nokwengamela Kwakhe akuguquli iqiniso lokuthi unguMdali noMsekeli wabo nokuthi abantu bayizinceku Zakhe abantwana abathandiwe Bakhe.

Ngalokho, ukukhonza, kuqhutshwa, hhayi kuphela ngubukhulu bukaNkulunkulu kodwa futhi ngukulunga Kwakhe. Ukudumisa akunamkhawulo wesikhathi nandawo (Hub. 113:2, 3). ubukhulu bukaNkulunkulu nomhawu bubonakaliswa kangcono kuJesu Kristu, owavuma ukwehla ezulwini futhi ehliselwe ekufeni kwesiphambano ukuze aphakamise isintu esiwileyo (Fili. 2:6-8). Lapha, esiphambanweni, sinezizathu ezinkulu zokukhonza nokudumisa uNkulunkulu ngalokho asenzela kona.

`Gxila esiphambanweni nakulokho okwenzeka khona ngawe. Yini uJesu akusindise kuyo na? Kungani kubaluleke kakhulu ukukhumbula isiphambano njalo na?`