---
title:  Umusa Wakhe Umi Phakade
date:  11/02/2024
---

`Funda iHubo 136. Yimuphi umcabango ogqamile kuleliHubo na? Umhlabeleli ubuthola kuphi ubufakazi balenkulumo yakhe evamile na?`

Ihubo 136 libizela abantu bakaNkulunkulu ekudumiseni uJehovah ngokuba umusa Wakhe njengalokhu wembulwe endalweni (Hub. 136:4-9) nasemlandweni kaIsrayeli (Hub. 136:10-22). “Umusa” (Heberu khesed, “uthando oluqotho”) wedlulisa ukulunga kukaNkulunkulu nobuqotho endalweni Yakhe nakwisivumelweno Sakhe noIsrayeli. Ihubo libonisa ukuthi amandla amakhulu kaNkulunkulu kanye nobukhulu kusekelwe othandweni Lwakhe oluqotho.

UJehovah “unguNkulunkulu wonkulunkulu” ne “Nkosi yamakhosi,” okuyisisho samaHeberu esichaza “uNkulunkulu omkhulu kunabo bonke” (Hub. 136:1-3), hhayi ukuthi kukhona abanye onkulunkulu kepha ukuthi nguYena kuphela uNkulunkulu.

Izimangaliso ezinkulu zikaJehovah, ezingakwazi ukulingiswa ngomunye, ziyisibonakaliso esingephikwe sokubusa Kwakhe (Hub. 136:4). UNkulunkulu wadala amazulu, umhlaba, nakho konke okusezulwini, okukhonzwa ngabahedeni (Dut. 4:19). AmaHubo, nokho, ahlubula onkulunkulu babahedeni, futhi ngokufinyelela konke isintu esithembele kukho, kwegunya labo. Kuyimiphumela nje yendalo. Yizinto nje ezidaliweyo—hhayi uMdali, okungumehluko omkhulu.

Umfanekiso wesandla sikaJehovah esinamndla nengalo eluliwe (Hub. 136:12) ugcizelela ukusebenza kwamandla kaNkulunkulu kanye nokubabanzi kombuso Wakhe womusa.

Umusa kaNkulunkulu endalweni nasemlandweni kumele ukhuthaze abantu Bakhe ekuthembeni Yena nasekuhlaleni bekholekile esivumelwaneni Sakhe. Impinda “Ngokuba umusa Wakhe umi phakade” iphindwa izikhathi ezingu-26 kumaHubo, ngalokho kuqinisekisa abakhonzayo ngokuthi uJehovah akaguquki futhi uyophinda okuhle akwenzile ngaphambili kwisizukulwane ngasinye esisha. UNkulunkulu ukhumbula abantu Bakhe (Hub. 136:23) futhi wethembekile esivumelwaneni Sakhe somusa. Inkolelo emuseni waphakade kaJehovah ingumongo wenkolo yebhayibheli, efaka ukukhonza ngenjabulo nangeqholo, kanye nokuzotha nokuphenduka.

Ihubo 136 (vss. 23-25) livala ngokunakekela kwezwe lonke kukaNkulunkulu. Umusa kaNkulunkulu welulelwa hhayi kuphela kuIsrayeli kodwa endalweni yonke. Ihubo ngalokho likhuluma ngobubanzi bomusa kaNkulunkulu osindisayo futhi linxuse wonke umhlaba ukuba uhlanganyele noIsrayeli ekudumiseni uJehovah (buka noLuka 2:10, Johane 3:16, Zenzo 15:17).

`Umfanekiso kaJesu esiphambanweni, efa Esikhundleni sethu ngenxa yezono zethu, wembula kanjani ngamandla iqiniso elikhulu ngoNkulunkulu lokuthi “uthando Lwakhe lumi ingunaphakade” na?`