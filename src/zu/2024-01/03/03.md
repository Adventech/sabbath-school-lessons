---
title:  UJehovah Uyabusa
date:  15/01/2024
---

Ngokuxhumene kakhulu, noJehovah enguMdali nguJehovah enguSomandla, njengoMbusi. Isimemezelo “uJehovah uyabusa” simemezelwa ngesizotha kwiHubo 93:1, Hubo 96:10, Hubo 97:1 neHubo 99:1, kodwa umsindo waso uzwakala kuyo yonke Incwadi yamaHubo.

UJehovah wembethe udumo, ubukhosi, namandla (Hub.93:1, Hub. 1-4:1). Ukakwe ngamafu kanye nobumnyama (Hub. 97:2), kodwa futhi azemboze Yena “ngokukhanya njengengubo” (Hub. 104:2). Lezizingathekiso ziphakamisa amandla eNkosi nenkazimulo futhi zikhethwe ngokucophelela ukwethula ubukhulu obubodwa bukaNkulunkulu obungaphezu kokucabanga kwesintu.

`Funda  iHubo 97. Yini ephawula ukubusa kukaJehovah na? (Hub. 97:2, 10) Yisiphi isizinda sokubusa Kwakhe na? (Hub. 97:1, 5, 9)`

Ukubusa kukaJehovah kubonakaliswa emisebenzini Yakhe yokudala (Hub. 96:5), yokusindisa (Hub. 98:2), nasekwehluleleni (Hub. 96:10). UJehovah weseka ubukhosi Bakhe phezu komhlaba wonke (Hub. 47:6-9). Umbuso kaNkulunkulu ungowaphakade, awulinganiswa nalutho ngamandla nangobukhosi (Hub. 45:6; Hub. 93:1, 2; Hub. 103:19). Ukubusa kukaJehovah kusekelwe emuseni, kokulungileyo, nasekulungeni, futhi kuletha ukuhleleka nokuzinza emhlabeni odaliwe (Hub. 98:3, Hub. 99:4). Ukubusa kukaNkulunkulu kuhlanganisa abakhonzi basezulwini nabasemhlabeni ekudumiseni uNkulunkulu (Hub. 103:20-22, iHubo 148). AmaHubo amaningi abona sonke isintu sivuma ubukhosi bukaNkulunkulu (Hub. 96:10, Hub. 97:1, Hub. 99:1, Hub. 145:11-13).

Kepha akubona bonke abantu, nawo amakhosi omhlaba, awenzi, okungenani okwamanje. Ukubusa kukaJehovah kuyajivazwa njalo ngababi, abangavumi futhi behlekisa ngoJehovah futhi bacindezele abantu Bakhe (Hub. 14:1, Hub. 74:3-22). Nakuba ehlushwa ngukuphumelela kwababi futhi ekhathazwa ngukubekezela kukaNkulunkulu umhlabeleli uthembele ekubuseni kukaNkulunkulu futhi aqhubeke nokuphumelela esiqinisekweni sokwahlulela okulungile kukaNkulunkulu (Hub. 68:21, Hub. 73:17-20). Ngokholo abantu bathokoza emsebenzini kaKristu wokuhlenga futhi balindele ukupheleliswa kombuso ekuzeni kwesibili kukaKristu (Mat. 12:26−28, 1 Kor. 15:20–28).

`“Nina enithanda uJehovah, zondani ububi!” (Hub. 97:10, NKJV). Kungani ukuthanda kwethu uNkulunkulu kumele kusenze sizonde ububi na? Lemiqondo emibili ihlobene kanjani na?`