---
title:  Imithetho Yakho Iqinisekile
date:  18/01/2024
---

`Funda iHubo 19:7; iHubo 93:5; iHubo 119:165; iHubo 1:2, 6; iHubo 18:30; neHubo 25:10. Yimuphi umucu ofanayo ohamba kuwo onke na?`

Ubukhosi bukaJehovah emhlabeni njengoMdali wakho konke, Inkosi, kanye noMahluleli kunemithelela yemfundiso ekwethembekeni kwemithetho Yakhe. Imithetho (ngesiHeberu ‘edut, “isimiso,”“umthetho”) ibhekisa kwimithetho nezimiso uJehovah abusa ngayo impilo yezenkolo neyezenhlalakahle yabantu Bakhe (Eksod. 32:15). “Iqiniseke kakhulu” (Hub. 93:5), ibonisa ukuzinza kanye nokungaguquki kwesihlalo sikaNkulunkulu kanye nomhlaba uNkulunkulu awudalile futhi nawusekelayo (Hub. 93:1, 2). Igama lesiHeberu elihumushwe njengo“kuqinisekile” (igama lesiNgisi u-Amen liqhamuka kuleligama) lidlulisa umqondo wobuqotho, ukuthembeka, kanye nokuqina (2 Sam. 7:16, 1 Kron. 17:23). Imithetho kaNkulunkulu ayiguquki futhi ayinakuchithwa.

UNkulunkulu umela ubuqotho bezithembiso Zakhe nemiyalezo. Ukwethembeka kukaNkulunkulu kuyathembisa ekuqinisekiseni ngesimo esingaguquki sokubusa Kwakhe, futhi sifune ngokuphelele ukuba abantu baphendule ngokwethemba kanye nokulalela uNkulunkulu.

Ngesikhathi esifanayo, ukuntula kokulunga ezweni kuchazwa njengokuzamazamisa isisekelo somhlaba (Hub. 18:7, Isa. 24:18-21). Umthetho kaNkulunkulu ufundisa abantu ngendlela yempilo yokulunga engamelana nokwahlulela kukaNkulunkulu. Abalungileyo, ngalokho, abayikuzamazamiswa, ngoba bagxile emthethweni kaNkulunkulu, onikeza ukuzinza nokuphepha, futhi izinhliziyo zabo ziqotho (ngesiHeberu “kun” ochaza futhi “ukuqina,” “ukuzinza”) eNkosini (Hub. 112:1, 6, 7). Akukho okubanga ukuba labo abagcina umthetho kaNkulunkulu bakhubeke (Hub. 119:165), okubonakalisa ukuvikela nokuhola kukaNkulunkulu empilweni (Hub. 1:2, 3, 6).

Izwi likaNkulunkulu libonakaliswa njengesibani ezinyaweni zomhlabeleli, ngalokho limvikela ogibeni lwezitha (Hub. 119:105, 110). Ukuthula okukhulu, okulabo abathanda umthetho kaNkulunkulu (Hub. 119:165), nembala akuwona umphumela wokungabikho kwezinhlupheko (Hub. 119:161). Kunalokho, kuqhamuka ekuhlaleni ebukhoneni bukaNkulunkulu nasekubeni nobudlelwano obuhle Naye.

`Yiziphi izindlela eziphathekayo ukugcina umthetho kaNkulunkulu nezimiso ezikusize ngazo empilweni yakho na? Ngakolunye uhlangothi, yini ekwehlele ngokungayigcini na?`