---
title:  UJehovah Usidalile
date:  14/01/2024
---

`Funda iHubo 8 neHubo 100. UNkulunkulu nabantu Bakhe bavezwa kanjani kulamaHubo na? LamaHubo embulani ngesimilo sikaNkulunkulu na?`

Ukudala kudlala indima ebalulekile kumaHubo, ekuphakamiseni ubukhosi bukaNkulunkulu. Amazulu “angumsebenzi Wakhe,” amemezela ubukhosi namandla Akhe (Hub. 19:1−4, Hub. 97:6). Igama likaNkulunkulu linobukhosi emhlabeni wonke (Hub. 8:1, 9). UJehovha wadala konke; Yena akanasiqalo (Hub. 93:2) nasiphetho (Hub. 102:25−27). Ungowaphakade futhi ungaphezu kwabo bonke onkululunkulu bezizwe, “abiyimisebenzi yezandla zabantu” nje kuphela (Hub. 115:4). Izithombe “zinezandla, kepha azibambi lutho” (Hub. 115:7); kepha ngoJehovah, “esandlelani sakhe kunezindawo ezijulile zomhlaba. . . . futhi izandla zakhe zabumba umhlaba owomileyo” (Hub. 95:4, 5).

AmaHubo amaningana aveza amandla kaNkulunkulu phezu kwamandla endalo ezinye izizwe ezazikholwa ukuthi inobunkulunkulu (ngokwesibonelo, iHubo 29, iHubo 93, iHubo 104). LamaHubo aqinisa kabusha ukuthi uJehovah wengamele yonke indalo futhi uphekeme ngamandla nangesithunzi. Ihubo 100 lithinta uhlobo oliyisinyenyela lwesithixo—ukuzithemba, ligcizelela ukuthi uNkulunkulu wasenza, “futhi asizidalanga ngokwethu.”

Ukudala kufakaza futhi ngothando lukaNkulunkulu. Konke okukhona kusuka kuNkulunkulu, okunguyena futhi ophasa ukuphila (Hub. 95:7, Hub. 147:4-9). Qaphela ukuthi uNkuunkulu akadalanga nje abantu, wenza uIsrayeli wasendulo “abantu Bakhe nezimvu zedlelo Lakhe” (Hub. 100:3, NKJV). Umqondo “wabantu Bakhe” kanye “nezimvu Zakhe” wembula isifiso sikaNkulunkulu sobudlelwane obusondelene nabantu Bakhe.

NguMdali kuphela onamandla okubusisa kanye nokwenza abantu Bakhe bande, futhi ngalokho, nguYena kuphela ofanele ukukhonzwa nokuthenjwa yibona. Amahubo amaningi abiza konke okuphefumulayo, wonke umhlaba, ulwandle, nakho konke okukuwo ukuba kumemeze ngenjabulo phambi kukaNkulunkulu.

Inkazimulo kaNkulunkulu ibonakala endalweni, nakuyo indalo ewileyo, futhi amaHubo asikhomba kuNkulunkulu kuphela njengofanele ukukhonzwa.

`“Umuntu uyini ukuba umkhumbule, nendodana yomuntu ukuba uyinake na?” (Hub. 8:4, NKJV). Ithini impendulo yakho kuNkulunkulu njengoMdali wakho na? Njengoba uNkulunkulu ebiza izinkanyezi ngamagama (Hub. 147:4), ucabanga ukuthi uNkulunkulu ukunakekele kanganani na? `