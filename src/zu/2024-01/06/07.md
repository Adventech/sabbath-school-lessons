---
title:  Umcabango Obanzi
date:  09/02/2024
---

Funda u-Ellen G. White, “The Beatitudes,” pp. 6–13, 29–35, in Thoughts From the Mount of Blessing.

AmaHubo ayisikhalo ngakubantu ngokunganaki ukulunga; angukwenqaba ukwamukela ububi. Akhuthazwa, hhayi yisifiso sokuphindisela kodwa yintshisekelo yokuphakamisa igama likaNkulunkulu. Yingakho, kufanelekile ukuba abalungileyo bajabule lapho bezobona impindiselo kaNkulunkulu ebubini, ngoba ngalendlela igama likaNkulunkulu nobulungiswa Bakhe buyabuyiselwa ezweni (Hub. 58:10, 11). AmaHubo asiza abantu ukuba baphakamise amazwi abo ngokumelene nobubi futhi bafune ukuza kombuso kaNkulunkulu ngokugcwala kwawo. KumaHubo, sinikezwa isiqiniseko senduduzo engcwele nokuhlengwa. UJehovah uyakuphakama!

“ ‘Ngenkathi abantu benithuka, futhi benishushisa,’ kusho uJesu, ‘thokozani, futhi nijabule kakhulu.’ Futhi wakhomba abalaleli Bakhe kubaprofethi ababekhulume egameni likaJehovah, ‘njengesibonelo sokuhlupheka, kanye nokubekezela.’ Jakobe

5:10. U-Abel, umKristu wokuqala kubantwana baka-Adamu, wafa eyifelankolo. U-Enoch wahamba noNkulunkulu futhi izwe langamazi. U-Noah wagconwa njengohlanya kanye nomuntu Oshawa wuvalo ngeze. ‘Abanye bavivinywa ngokuklolodelwa okubi nangokubhaxabulwa, yebo, nangezibopho nokuboshwa.’ ‘Abanye bazwiswa ubuhlungu, bengakwamukeli ukukhululwa; ukuze bazuze uvuko olungcono.’ Heberu 11:36, 35.”—Ellen G. White, Thoughts From the Mount of Blessing, p. 33.

**Imibuzo Yokuxoxisana**

`Ngenxa yobuhlungu bokubona lokho ububi obukwenza ezweni kungenza othile azibuze ukuthi iNkosi iyabusa ngempela, singaba kanjani nokholo oluqinile olungamelana nokulingwa na? Okungukuthi, yini okumele sigxile kuyo ukuze sigcine ukholo lwethu othandweni lukaNkulunkulu nokulunga namandla na? Isiphambano kumele sithini kithina ngamandla nesimilo sikaNkulunkulu na?`

`Kungani kusemqoka ukuba singanciki ezinsizeni zabantu (abaholi, izinhlangano, nezinhlelo zomphakathi) njengobuhlakani obukhulu nesisombululo sokulunga ezweni kepha sithembele kuphela Ezwini nasekwehluleleni kukaNkulunkulu na?`

`Iyiphi imithelela ephathekayo yeqiniso lokuthi indawo engcwele yindawo yokwahlulela okungcwele na?`

`Singaluqonda kanjani ulimi lwendluzula lwamanye amaHubo na? Lololimi lusisiza kanjani ukuba siqonde ubuntu balabo abalubhala na?`