---
title:  Uyokwahlulela Ngokungalungile Kuze Kube Nini Na?
date:  06/02/2024
---

UJehovah unikeza abaholi bakwaIsrayeli ngegunya lokugcina ukulunga kwaIsrayeli (Hub. 72:1-7, 12-14). Amakhosi akwaIsrayeli kwakumele asebenzise igunya lawo ngokuhambisana nentando kaNkulunkulu. Umongo wokunaka kwabaholi kumele ube sekuqinisekiseni uxolo nokulunga ezweni kanye nasekunakekeleni abasengcupheni emphakathini. Kungalendlela kuphela izwe kanye nabo bonke abantu bengaphumelela ngayo. Isigodlo senkosi siqiniswa ngokuthembeka kuNkulunkulu, hhayi ngamandla abantu.

`Funda iHubo 82. Yini eyenzekayo lapho abaholi bephambukisa ukulunga futhi bacindezela abantu okumele ngabe bayabavikela na?`

KwiHubo 82, uNkulunkulu umemezela izahlulelo Zakhe phezu kwabahluleli abakhohlakele bakwaIsrayeli. “Onkulunkulu” (Hub. 82:1, 6) ngokusobala akubona abezizwe noma izingelosi, ngoba babengakaze banikezwe umsebenzi wokuletha ukulunga kubantu bakaNkulunkulu ngalokho babengehlulelwe ngokungakwenzi lokho. Izimangalo ezibaluliwe kwiHubo 82:2-4 zikhumbuza imithetho ye-Torah, zikhombe “onkulunkulu’ njengabaholi bakaIsrayeli (Dut. 1:16-18, Dut. 16:1820, Johane 10:33-35). UNkulunkulu ubuza “amadoda abantu” ukuthi bahlulela ngokulunga, bese isijezizo sabo simenyezelwa, ngoba batholakale bengalungile. Abaholi bahamba ebumnyameni ngaphandle kolwazi (Hub. 82:5), ngoba balahle umthetho kaNkulunkulu, ukukhanya (Hub. 119:105).

Ngokungaphambuki Izibhalo ziphakamisa umbono wokuthi uJehovah nguyena kuphela uNkulunkulu. UNkulunkulu wabelana ngokubusa Kwakhe izwe nabaholi abaqokiweyo njengabameli Bakhe (Rom. 13:1). Kuvame kangakanani, nokho, ukuthi lababameli, emlandweni kanye namanje, baphendukezele umthwalo abawunikiwe na?

Ihubo 82 ngokubhinqa libeka obala ukuhlubuka kwabanye abaholi ababekholwa ukuthi “bangonkulunkulu” phezu kwabanye abantu. Nakuba uNkulunkulu anikeza igunya nelungelo kubaholi bakwaIsrayeli, lokuthi babizwe “ngabantwana Bophezu Konke” kanye nokumela Yena, uNkulunkulu uyabalahla abaholi abakhohlakeleyo. UNkulunkulu ubakhumbuza ukuthi bayafa futhi bangaphansi kwemithetho njengabo bonke abantu. Akekho ongaphezu koMthetho kaNkulunkulu (Hub. 82:6-8).

UNkulunkulu uyokwahlulela lonke izwe; abantu bakaNkulunkulu, nabo, bazophendula kuNkulunkulu. Abaholi nabantu kumele balingise isibonelo soMahluleli ongcwele babeke ithemba labo lonke kuYena.

`Gunya lini onalo phezu kwabantu na? Ulisebenzisa kanjani ngokulunga lelogunya na? Qaphela.`