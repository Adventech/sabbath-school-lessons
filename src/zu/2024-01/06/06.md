---
title:  Ukwahlulela KukaJehovah Nendawo Engcwele
date:  08/02/2024
---

`Funda iHubo 96:6-10; iHubo 99:1-4; neHubo 132:7-9, 13-18. Ukwahlulela kukaNkulunkulu kwenzeka kuphi, futhi iyini imithelela yempendulo kithina na? Indawo engcwele isisiza kanjani ekuqondeni indlela uNkulunkulu ayobhekana nayo nobubi na?`

Ukwahlulela kukaJehovah kuncikene kakhulu nendawo engcwele. Indawo engcwele kwakuyindawo lapho ukuqonda komhlabeleli kwenkinga yobubi kwaguquka khona (Hub. 73:17-20). Indawo engcwele kwakuyindawo eqokiwe yokwahlulela okungcwele njengalokhu kuboniswa ngukwahlulela kwe-Urim (Num. 27:21) kanye nesihlangu sesifuba sokwahlulela sompristi omkhulu (Eksod. 28:15, 28-30). Kanjalo, amaHubo amaningi abonisa uNkulunkulu esihlalweni Sakhe endaweni engcwele elungele ukwahlulela izwe ngesono nobubi balo.

Endaweni engcwele icebo losindiso lambulwa. Ebuhedenini, isono sasiqondwa kakhulu njengesici esibonakalayo, okumele sisuswe ngosiko mlingo. Ngokuphikisayo, iBhayibhele lethula isono njengokuphambuka emthethweni kaNkulunkulu. Ubungcwele bukaNkulunkulu buchaza ukuthi Yena uthanda ubulungiswa kanye nokulunga. Ngokufanayo, abantu bakaNkulunkulu kumele bafune ubulungiswa kanye nokulunga futhi bakhonze uNkulunkulu ebungcweleni Bakhe. Ukwenza lokho, kumele bagcine umthetho kaNkulunkulu oyisibonakaliso sobungcwele Bakhe.

Ngalokho, indawo engcwele yindawo yokuthethelela isono nokubuyiselwa kokulunga njengalokhu kuvezwa yisihlalo somusa sikaNkulunnkulu kanye “nemihlatshelo yokulunga” (Dut. 33:19, Hub. 4:5).

Kepha, “uNkulunkulu oxolelayo” uphindisela izenzo zobubi zalabo abangaguqukile (Hub. 99:8, NKJV). Imithelela ephathekayo yendawo engcwele iyindawo yokwahlulela okungcwele ibonakala ekuqwasheni obuqhubekayo bobungcwele bukaNkulunkulu kanye nezimfuno zokuphila ngokulunga ngokwezimfuno zesivumelwano sikaNkulunkulu.

Ukwahlulela kukaJehovah okuphuma eZiyoni kuletha impilo kwabalungileyo nokunqotshwa kwababi (Hub. 132:13-18). Indawo engcwele yayidala ukulindela ngenjabulo kokuza kukaJehovah njengoMahluleli, ikakhulu Ngosuku Lokubuyisana. Ngokufanayo, amaHubo aqinisa ukuqiniseka kokufika koMahluleli ongcwele (Hub. 96:13, Hub. 98:9), uJesu Kristu endaweini engcwele yasezulwini (Samb. 11:15–19).

`Funda abaseRoma 8:34. Lendimana isibonisa kanjani ukuthi lokho uKristu akwenzayo endaweni engcwele yasezulwini kuyizindaba ezinhle kubantu Bakhe na?`