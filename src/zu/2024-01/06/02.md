---
title:  Ibutho Lobukhosi
date:  04/02/2024
---

`Funda iHubo 18:3-18; iHubo 76:3-9, 12; neHubo 144:5-7. UJehovah ubonakaliswa kanjani kulemibhalo na? Lemifanekiso idlulisa ngokulungela kukaNkulunkulu ukuhlenga abantu Bakhe na?`

Lamahubo adumisa uJehovah ngamandla Akhe amangalisayo phezu kwezitha ezesabisa abantu Bakhe. Ziveza uNkulunkulu ebukhosini Bakhe njengeButho kanye noMahluleli. Umfanekiso kaNkulunkulu njengeButho uvamile kumaHubo futhi ugqamisa amandla nokuphuthuma kwempendulo kaNkulunkulu ekukhaleni nasekuhluphekeni kwabantu Bakhe.

“UJehova waduma ezulwini,/ oPhezukonke walizwakalisa izwi lakhe,/ isichotho namalahle avuthayo./ Wathuma imicibisholo yakhe wabasabalalisa,/ Imibani eminingi, wabanqoba./ Kwase kubonakala imisinga yamanzi,/ izisekelo zomhlaba zambulwa/ ngesijeziso sakho, Jehova,/ ngokufutha komoya wamakhala akho” (Hub. 18:13–15, NKJV).

Uqobo lokuzimisela kanye nobukhulu besenzo sikaNkulunkulu kumele kususe konke ukungabaza ngokunaka okukhulu kukaNkulunkulu kanye nozwelo kwabahluphekayo noma ngekhono Lakhe lokunqoba ububi. Sidinga nje ukulinda ukuba Yena akwenze lokho.

Ekugcineni, nangesikhathi abantu bakaNkulunkulu, njengoDavide, besempini— ukuhlengwa akuqhamukanga ngendlela yesintu. Ezimpini zakhe eziningi nezitha zabantu bakaNkulunkulu, Inkosi uDavide yadumisa uNkulunkulu njengokuphela Kwakhe owayenqobe njalo. Kwakuyobalula ukuba uDavide athathe udumo lwalokho okwenzekile, konke ukuphumelela kwakhe nokunqoba, kodwa umqondo wakhe wawungekho lapho. Wayewazi Umthombo wamandla akhe.

Nakuba uDavide esho ukuthi uJehovah uqeqeshela izandla zakhe impi (Hub. 18:34), akukho kumaHubo lapho athembele emakhonweni akhe empi. Kunalokho, uJehovah ulwela uDavide futhi amhlenge (Hub. 18:47, 48).

KumaHubo, Inkosi uDavide, owayaziwa njengebutho elinempumelelo, uthatha indima yakhe njengomculi onekhono futhi adumise uJehovah njengokuphela koMhlengi noMsekeli wabantu Bakhe (Hub. 144:10-15). Ukudumisa nokukhuleka kuJehovah yimithombo yamandla kuDavide, okunamandla kunanoma yisiphi isikhali sempi. NguNkulunkulu kuphela okumele athenjwe futhi akhonzwe.

`Noma ngabe yiziphi izipho namakhono nempumelelo obe nazo empilweni, kungani kumele ukhumbule njalo umthombo wakho konke na? Iyiphi ingozi obhekana nayo uma ukhohlwa lowomthombo na?`