---
title:  Thela Ukunengwa Kwakho
date:  07/02/2024
---

`Funda iHubo 58:6-8; iHubo 69:22-28; iHubo 83:9-17; iHubo 94:1, 2; neHubo 137:7-9. Iyiphi imizwa edluliswa yilamaHubo na? Ngubani umenzi wokwahlulela kulamaHubo na?`

Amanye amaHubo anxusa ukuba uNkulunkulu aphindisele kubantu noma izizwe ezihlose ukubalimaza, noma esezibalimazile, abahlabeleli noma abantu babo. LamaHubo angezwakala edida ngenxa yolimi lwawo olunesihluku kanye nokuzwakala kungahambisani nezimiso zebhayibheli zokuthanda isitha.

Kepha, ukunengwa komhlabeleli kwimbandezelo ingefanelekile. Isho ukuthi abahlabeleli babethatha okuhle nokungekuhle ngokuqinile kunabantu abaningi. Uyanaka Yena, kakhulu, ngobubi obenziwa ezweni, hhayi nje kuyena kepha nakwabanye, ngokufanayo.

Nakuba kunjalo, akukho lapho umhlabeleli ezincoma njengomdidiyeli wempindiselo. Kunalokho, ushiya ukujezisa ezandleni zikaNkulunkulu kuphela. AmaHubo avusa iziqalekiso zesivumelwano esingcwele (Dut. 27:9-16) futhi ancenge uNkulunkulu ukuba enze ngokwesithembiso Sakhe.

AmaHubo ayizimemezelo zesiprofetho ngokwahlulela okuzayo kukaNkulunkulu; awayona nje imikhuleko yomhlabeleli kuphela. Ihubo 137 libonisa izimemezelo zokwahlulela okungcwele kwiBabiloni, njengalokhu kubonakala kubaprofethi. Incithakalo iBabiloni elayiletha kwezinye izizwe yayiyobuyela kuyo. AmaHubo adlulisa izixwayiso ezingcwele zokuthi ububi ngeke bungajeziswa ingunaphakade.

Ukujezisa kukaNkulunkulu kuhambisana nokulunga nomusa. Abantwana bakaNkulunkulu babizelwa ukuba bakhulekele labo ababaphatha kabi nokuthemba ukuba baguquke (Hub. 83:18, Jer. 29:7).

Kepha, sisafuna ukufaka lamaHubo nezinkambiso zebhayibheli zokuthanda izitha, kumele siqaphele ukuba singanciphisi amava abuhlungu ethulwa kuwo. UNkulunkulu uyakubona ukuhlupheka kwabantwana Bakhe futhi abaqinisekise bona ngokuthi “kuyigugu emehlweni kaJehovah ukufa kwabangcwele Bakhe” (Hub. 116:15, NKJV). Ukwahlulela okungcwele kuphoqa ukuba abantu bakaNkulunkulu bamemeze ngokumelana nobubi futhi bafune ukuza kombuso kaNkulunkulu ngokugcwala kwawo. AmaHubo futhi anikeza izwi kulabo abahluphekayo, ebazisa ngokuthi uNkulunkulu uyakubona ukuhlupheka kwabo nokuthi ngelinye ilanga ubulungiswa buyofika.

`Ngubani, ngezinye izikhathi, ongabi nayo imicabango nemizindlo yokuphindisela kulabo abenze okubi kubona noma kwabathandiwe babo na? LamaHubo angakusiza kanjani ukubeka lemizwa endaweni efanele na?`