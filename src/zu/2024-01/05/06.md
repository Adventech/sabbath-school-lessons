---
title:  Hleze Abalungileyo Balingeke
date:  01/02/2024
---

`Funda iHubo 37:1, 8; iHubo 49:5-7; iHubo 94:3-7; neHubo 125:3. Umhlabeleli ubhekene namuphi umshikashika na?`

Laba bahlabeleli bakhala ngokuphumelela njengamanje kwababi kanye nenselelo lokhu okuyibeka kwabalungileyo. Abaphumeleli nje kuphela ababi, kodwa ngezinye izikhathi bajivaza uNkulunkulu obala futhi bacindezele abanye. Udaba olukhathazayo ngolokuthi ngenkathi “intonga yababi” (Hub. 125:3, NJKV) ibusa izwe, “intonga yabalungileyo” (Hub. 45:6, NKJV) ibukeka ihluleka. Kungani, pho, singaphosi ithawula futhi samukele ububi njengoba kwenza abanye na?

`Funda iHubo 73:1-20, 27.Yini eletha umhlabeleli kulenkinga na? Siyini isiphetho salabo abathembela ezintweni eziyize na? (buka futhi u-1 Pet. 1:17.)`

Njengalokhu umhlabeleli kwiHubo 73 egxile ebubini bamanje ezweni, wayengakwazi ukubona kabanzi ngokukaNkulunkulu. Inkinga yokuthi ababi bayaphumelela yengamela ukholo lwakhe; wakholwa, futhi, ukuthi inkulumo yakhe ngobuze bokholo yayincike eqinisweni.

Kepha, iHubo 73 libonisa ukuthi “lezizinto zigcona labo abangashayi ndiva indimana yokuqala yalelihubo, efinqa lonke ihubo: ‘Muhle kakhulu uNkulunkulu kaIsrayeli ngakulabo onhliziyo zabo ziqotho!’ ”—Johannes Bugenhagen, Reformation Commentary on Scripture (Downers Grove, IL: InterVarsity Press, 2018), p. 11.

Umhlabeleli uholelwa endaweni engcwele, indawo yokubusa kukaNkulunkulu, futhi wakhunjuzwa khona ukuthi “namuhla” wucezu nje lwesikhathi, nokuthi kumele acabange “ngesiphetho,” lapho ababi beyobhekana nokwahlulela kukaNkulunkulu. Iqiniso umhlabeleli waliqonda leliqiniso endaweni engcwele futhi wavuma iphutha lakhe kubonisa ukuthi okwangempela kungaqondwa kuphela ngokubona ngokwezikamoya hhayi ngokucabanga kwabantu.

`Isithembsio sokwahlulela kukaNkulunkulu phezu kwezwe naphezu kobubi bonke, sikududuza kanjani ngenkathi ububi obuningi manje bungajeziswa na?`