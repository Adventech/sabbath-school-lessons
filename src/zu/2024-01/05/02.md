---
title:  Izinsuku Zobubi
date:  28/01/2024
---

`Funda iHubo 74:18-22 neHubo 79:5-13. Yini esengcupheni lapha na?`

Umhlabeleli ufuna ukuqonda impikiswano enkulu ephakathi kukaNkulunkulu namandla obubi, bese ekhomba ekubekezeleni okukhulu kukaNkulunkulu, kanye nakubuhlakani Bakhe obungenamkhawulo namandla.

Inkinga yobubi kumaHubo ingemfundiso kakhulu; imayelana nemibuzo ngoNkulunkulu. Nhalokho, ukubhujiswa kweJerusalema kanye nethempeli kubonakala njengehlazo lezulu ngoba kwanikeza ithuba kubahedeni lokuba bahlambalaze uNkulunkulu. Ifa likaNkulunkulu (abantu bakaIsrayeli) liwuphawu lokuqoka Kwakhe kanye nesivumelwano (Dut. 4:32-38, Dut. 32:8, 9) okungeke kwaphela. Umqondo wefa likaNkulunkulu futhi uqukethe isigaba sesikhathi sokugcina, njengalokhu ngelinye ilanga zonke izizwe ziyokuba yifa likaNkulunkulu futhi zikhonze Yena. Umqondo wokuthi izizwe zahlasela ifa likaNkulunkulu ubeka engozini lezizithembiso ezingcwele.

Akubuzwa, umhlabeleli uyavuma ukuthi izono zabantu zangcolisa ubudlelwano babo besivumelwano noNkulunkulu futhi lokho kwaletha phezu kwabantu yonke imiphumela (Hub. 79:8, 9). Ukusinda kwabantu kuncike kuphele ekungeneleleni ngomusa kukaNkulunkulu ngokunxephezela isono. UJehovah “unguNkulunkulu wosindiso lwethu,” okudlulisa ukwethembeka kukaNkulunkulu ezithembisweni Zakhe zesivumelwano (Hub. 79:9).

Nakuba kunjalo, okusemqoka kakhulu kunokubuyiselwa kwamafa kaIsrayeli ngukuvikeleka kwesimilo sikaNkulunkuku ezweni (Hub. 79:9). Uma izenzo zobubi zamazwe zingajeziswa, kuyobonakala ukuthi uNkulunkulu uphelelwe ngamandla Akhe (Hub. 74:18-23, Hub. 83:16-18, Hub. 106:47). Ngenkathi uNkulunkulu esindisa abantu Bakhe kuphela lapho igama Lakhe liyotuswa futhi liphakamiswe.

Njenganamuhla, isimiso esifanayo sisekhona. Izono zethu, ukuhlubuka kwethu, ububi bethu, kungaletha ihlazo hhayi kithina kuphela, kodwa okubi kakhulu, kuNkulunkulu ogama Lakhe sizibiza ngalo. Izenzo zethu ezingalungile zingaba nemithelela emibi kwezikamoya ekufakazeni kwethu nasekusebenzeni kwethu, ngokunjalo. Bangaki abantu abangalamukelanga ukholo lwethu ngenxa yezenzo zalabo abazibiza ngegama likaKristu na?

`“Ukuhloniskwa kukaNkulunkulu, ukuhlonishwa kukaKristu, kuyingxenye ekupheleliseni isimilo sabantu Bakhe.”—Ellen G. White, The Desire of Ages, p.671. Uliqonda kanjani leliqiniso elibalulekile, futhi kumele lisho ukuthini empilweni yakho yobuKristu na?`