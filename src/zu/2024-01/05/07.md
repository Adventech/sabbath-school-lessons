---
title:  Ukucabanga Kabanzi
date:  02/02/2024
---

Funda iHubo 56; Ellen G. White, “Rejoicing in the Lord,” pp. 115–126, in Steps to Christ.

Njengabahlabeleli, abantu bakaNkulunkulu bezikhathi zonke bazibuza njalo ngendlela yokucula amaculo eNkosi “ezweni lokuhamba.” Ukholo lwethu ekubuseni kukaJehovah luphoselwa inselelo, ngezinye izikhathi ngesihluku, futhi singaze sizibuze ukuthi ngabe uNkulunkulu uyalawula noma unamandla ngempela futhi elungile ngokokusho kweZibhalo.

Ukholo lwezibhalo lusho ukungaqiniseki kanye nokulenga njengalokhu lisho isibindo neqholo. Ngezinye izikhathi ukungaqiniseki kanye nokulenga, ikakhulu phambi kobubi nokubonakala sengathi uNkulunkulu akekho, kungebekezeleleke. Kodwa, ukungaqiniseki akumele kube ngoNkulunkulu, ngesimilo Sakhe sothando nokulunga nokwethembeka. Abahlabeleli bangeqiniseke ngekusasa, kodwa bavama ukunxusa othandweni nasekwethembekeni kukaNkulunkulu okungahluleki (Hub. 36:5–10; Hub. 89:2, 8).

Ngokufanayo, kumele silandele isibonelo esifanayo. “Biza onke amandla akho okubheka phezulu, hhayi phansi ebunzimeni bakho; ngalokho ngeke wadikibala endleleni. Ngokushesha uyobona uJesu ngemuva kwefu, elula isandla Sakhe ukukusiza; futhi konke nje okumele ukwenze ngukumnika isandla sakho ngokholo olulula futhi umvumele Yena akuhole. Lapho uba ngothembayo uyokwazi, ngokholo kuJesu, ukuba nethemba.”—Ellen G. White, Testimonies for the Church, vol. 5, pp. 578, 579.

Izikhathi lapho uNkulunkulu “efihla ubuso Bakhe” azijivazi ukuqiniseka komkhuleko. Kunalokho, lezizikhathi zenza abahlabeleli bazihlole, bekhumbula izenzo ezedlule zikaNkulunkulu zosindiso, futhi bafune uNkulunkulu ngokuvuma kanye nokunxusa okuthobekile (Hub. 77:10–12, Hub. 89:46−52). “Ukholo luba namandla ngokubhekana nokulwa nokungabaza kanye namathonya aphikisayo. Amava azuziwe kulezizivivinyo ayigugu kakhulu kunengcebo ebizayo.”—Ellen G. White, Testimonies for the Church, vol. 3, p. 555.

**Imibuzo Yokuxoxisana**

`Yibuphi ubunzima abahlabeleli ababanamava abo ekubhekaneni nobubi na? Yibuphi ubunzima obufanayo osubhekane nabo, futhi wenzeni ngabo na? Ulugcina kanjani ukholo lwakho ngalezizikhathi na?`

`Kumele sibheke kuphi ukuthola izimpendulo ngenkathi ukholo lwethu kuNkulunkulu luvivinywa yizinhlupheko noma ngabantu okuhlupheka kwabo kubenza bangabaze ukulunga kanye namandla kaNkulunkulu na?`

`Uwuphendula kanjani umbuzo ovamile omayelana nobubi ezweni elidalwe futhi lasekelwa nguNkulunkulu onamandla onke nothando na? Umfanekiso wempikswano enkulu usiza kanjani ekuphenduleni, ngendlela ethile, lenselelo na?`