---
title:  Zehluleke Ingunaphakade Izithembiso Zakhe na?
date:  31/01/2024
---

`Funda iHubo 77. Yimaphi amava umbhali adlula kuwo na?`

Ihubo 77 liqala ngokunxusa usizo kuNkulunkulu okugcwele isililo kanye nenkumbulo ebuhlungu ngokudlule (Hub. 77:1-6). Bonke ubuyena bomhlabeleli buguqukela ngomunyu kuNkulunkulu. Akavumi ukududuzwa nganoma yini ngaphandle kwalokho okusuka kuNkulunkulu.

Kepha, ukukhumbula uNkulunkulu kubonakala kuqinisa usizi lwakhe. “Lapho ngikhumbula uNkulunkulu, ngiyaquma” (Hub. 77:3, ESV). IsiHeberu hamah, “ukububula,” kuvama ukubonisa ukuhlokoma kwamanzi adlangile (Hub. 46:3). Ngokufanayo, isimo sonke somhlabeleli sikhathazeke ngokuqinile.

Ukukhumbula uNkulunkulu kungayivusa kanjani imizwa eqine kangaka yokuhlupheka na? Imibuzo eminingi ikhaphela isizathu sosizi lwakhe (Hub. 77:79): Ngabe uNkulunkulu uguqukile na? UNkulunkulu angasilahla isivumelwano Sakhe na?

Umehluko ogqamile phakathi kwezenzo zikaNkulunkulu zokuhlenga ngokudlulile kanye nokubonakala sengathi akekho manje kubanga umhlabeleli azizwe elahliwe nguNkulunkulu. Uma uNkulunkulu eguqukile, ngalokho umhlabaleli akanalo ithemba, isiphetho anenkinga yokusichitha.

Kusenjalo, umhlabeleli akakwazi ukulala ngoba uJehovah umenza angalali (Hub. 77:4). Lokhu kukhumbuza ngabanye abalingiswa bebhayibheli okuqwasha kwabo kwasetshenziswa nguNkulunkulu ukuqhuba izinhloso Zakhe (Gen. 41:1-8, Esteri 6:1, Dan. 2:1-3). Ubusuku obude bokuqwasha kwenza umhlabeleli acabange ngezenzo ezedlule zikaJehovha zokuhlenga kepha ngesinqumo esisha (Hub. 77:5, 10).

Isiqiniseko umhlabeleli asithola kuNkulunkulu asiqukethe zincazelo ngesimo akusona, kunalokho yisiqiniseko sokuthembeka nokukholeka kukaNkulunkulu (njengoJobe). Umhlabeleli uyakhuthazeka ukulindela uJehovah ngokholo, azi ukuthi Yena usenguNkulunkulu owenza izimangaliso emlandweni kaIsrayeli (Hub. 77:1118). Umhlabeleli futhi uyabona ukuthi “izinyathelo Zakho zazingaziwa” (Hub. 77:19, NKJV), evuma ukuhola kukaNkulunkulu, nasezimweni lapho ubukhona Bakhe bungekho obala emehlweni abantu. Umhlabeleli uvuma ukuthi uNkulunkulu wembulekile futhi usithekile ngesikhathi esisodwa, futhi unikeza indumiso ezindleleni zikaJehovha eziyimfihlo neziphakeme.

`Cabanga ngezikhathi ezidlulile lapho uJehovah esebenzile empilweni yakho. Leloqiniso lingakusiza kanjani ekumelaneni nalokho obhekene nakho manje na?`