---
title:  Memezela Udumo Lwake Ezizweni
date:  20/03/2024
---

`Funda iHubo 96. Yiziphi izigaba eziningana zokukhonza ezibalulwe kuleliHubo na?`

Ukukhonza kufaka ukuculela uJehovah (Hub. 96:1, 2), ukudumisa igama Lakhe (Hub. 96:2). Ukumemezela ukulunga Kwakhe nobukhulu (Hub. 96:3, 4), nokuletha izipho ethempelini Lakhe (Hub. 96:8). Ngaphezulu kwalezizimpawu ezijwayelekile zokukhonza, iHubo 96 ligqamisa uphawu olulodwa lokukhonza olungavamile, i.e., isigaba sezovangelo ekumemezeleni umbuso kaJehovah kwabanye abantu (Hub. 96:2, 3, 10).

Kepha ukucula, ukudumisa, ukuletha izipho, nokumemezela ivangeli akuzona izenzo ezehlukene kodwa yizigaba ezahlukene zokukhonza. Ukumemezela usindiso lukaNkulunkulu kuzo zonke izizwe kunikeza uhlonze ekudumiseni kanye nengqikithi ekukhonzeni. Qaphela indlela izizathu zokukhonza ezihlangana ngayo nombiko omemezelwe kwabanye abantu: “ngokuba uJehovah mkhulu” (Hub. 96:4), “ngokuba bonke onkulunkulu babantu bayimifanekiso, kodwa uJehovah wenze amazulu” (Hub. 96:5, NKJV), “ ‘uJehovah uyabusa’ ” (Hub. 96:10, NKJV), futhi “ngokuba uyeza Yena ukuzokwahlulela umhlaba” (Hub. 96:13, NKJV). Ngalokho, umgomo wokuvangela ngowokuhlanganisa abanye abantu nabantu bakaNkulunkulu, futhi ekugcineni yonke indalo ekukhonzeni uJehovah (Hub. 96:11-13).

Ukukhonza kuqubuka ekuboneni ukuthi uJehovah ungubani, okungukuthi, uMdali, iNkosi, noMahluleli (Hub. 96:5, 10, 13). Ukukhonza ngalokho kufaka ukukhumbula izenzo zangaphambilini zikaNkulunkulu (ukudala), ukubungaza izimangalisa Zakhe manje (ukusekela kukaNkulunkulu izwe kanye nokubusa Kwakhe manje), nokulindela izenzo Zakhe kusasa (ukwahlulela kwesikhathi sokugcina kanye nokuphila okusha emazulwini amasha nomhlaba).

Ukwahlulela kumaHubo kuchaza ukubuyiselwa kohlelo lukaNkulunkulu lokuthula, ubulungiswa, nokuphila ezweni njengamanje elinomthwalo wobubi nokuhlupheka. Ngalokho, wonke umhlaba uthokoza ekulindeleni ukwahlulela kukaNkulunkulu (Hub. 96:10-13, Hub. 98:4-9). Iqiniso lokuthi uJehovah unguMahluleli olungileyo kumele likhuthaze abantu ukuba bakhonze Yena ngobungcwele “nokuthuthumela,” futhi kubaxwayise ngokuthatha kalula ukukhonza (Hub. 96:9). Ukukhonza kufaka injabulo enkulu kanye neqholo (Hub. 96:1, 2, 11-13) nokwesaba okungcwele nokuhlonipha (Hub. 96:4, 9).

Ubizo jikelele lweHubo 96 lokukhonza uMdali noMahluleli lubonakala ekumemezeleni ivangeli kokugcina kukaNkulunkulu ezweni lonke, imibiko yezingelosi ezintathu zeSambulo 14:6-12. Ngezindlela eziningi lelihubo libukeka lifaka lombiko wesikhathi sokugcina: ukudala, usindiso (“ivangeli laphakade”), ukukhonza, nokwahlulela. Konke kulapho.

`Qhathanisa lelihubo nemibiko yezingelosi ezintathu (Samb. 14:6–12). Kungaziphi izindlela elifundisa ngazo amaqiniso afanayo ayisisekelo njengoba kwenza umbiko wesikhathi sokugcina okumele siwumemezele ezweni na?`