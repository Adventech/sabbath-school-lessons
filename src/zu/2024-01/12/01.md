---
title:  Ukukhonza Okungapheliyo
date:  16/03/2024
---

### Funda Lokhu Kuleliviki
IHubo 134; Isa. 42:10–12; Samb. 14:3; iHubo 15; iHubo. 101:1–3; iHubo 96; Samb. 14:6–12; John 4:23, 24.

> <p>Indimana Yenkumbulo</p>
> “Ngiyakumhubela uJehova kukho konke ukuphila kwami; ngiyakuhlabelela kuNkulunkulu wami ngisekhona” (IHubo 104:33, NKJV).

Lapho amava ethu omusa naamndla kaNkulunkulu ekhula, sifunzelelwa ekubuzeni nomhlabeleli: “Yini engiyakuyinikela kuJehovha ngakho konke angenzele kona na?” (Hub. 116:12, NKJV). Impendulo engenakuvinjelwa ngeyokunikela impilo yakho ekuthembekeni kuNkulunkulu.

KumaHubo, uIsrayeli akasona nje isizwe, kodwa “yibandla elikhulu” (Hub. 22:22, 25, NKJV; Hub. 35:18). Lokhu kwembula ubizo oluphambili lukaIsrayeli lokudumisa uNkulunkulu nokufakaza ngaYe kwezinye izizwe, ngoba uJehovah ufuna lonke izwe lihlanganyele nabantu Bakhe ekukhonzeni. Abantu bakaJehovah bavezwa nabalungileyo, abakhonza uJehovah nothemba labo likuYena nothando Lwakhe.

Ukudumisa uJehovah ebandleni kubonakala kuyiyona ndlela yokukhonza. Lokhu akuchazi ukuthi ukukhuleka nokudumisa komuntu ngamunye kwaIsrayeli kuthatha indawo esibili. Kunalokho, ukukhonza uNkulunkulu komuntu kondla ukukhonza komphakathi nokudumisa okuvuselelwe (Hub. 22:22, 25), ngenkathi ukukhonza komuntu kufinyelela ezingeni eliphakeme ngokuhlangene nomphakathi. Umphakathi okhonzayo ubizwa futhi “ngebandla labaqotho” (Hub. 111:1). Abaqotho bayamazi uNkulunkulu (Hub. 36:10) futhi bayaziwa nguNkulunkulu (Hub. 37:18), futhi lamava adlulela ezigabeni zonke zokuphila kwabo.

_*Funda isifundo saleliviki ukulungiselela iSabatha, uNdasa 23._