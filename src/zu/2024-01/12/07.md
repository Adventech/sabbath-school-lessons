---
title:  Ukucabanga Kabanzi
date:  22/03/2024
---

Funda u-Ellen G. White, “How to Pray,” pp. 39–42, kwi-A Call to Stand Apart.

Kumongo wokukhonza kwakunesidingo sokuphenduka, ukuphenduka ngeqiniso: Ukuphenduka kufaka ukuzisola ngesono nokuguquka kuso. Ngeke sasilahla isono ngaphandle kokuba sibone ububi baso; size siphenduke kuso enhliziyweni, ngeke kwabakhona inguquko yangempela empilweni.

“Baningi abasilela ukuqonda isimo sangempela sokuphenduka. Abaningi badabuka ngokuthi bonile futhi baze babonakalise ngaphandle ukuguquka ngoba besaba ukuthi ukwenza kwabo okungalungile kuzoletha ukuhlupheka phezu kwabo. Kodwa akukona ukuphenduka ngokweBhayibheli. Balilela ukuhlupheka kunokuba balilele isono. Wawunjalo umunyu kaEsawu ngenkathi ebona ukuthi ubuzibulo bakhe babulahleke ingunaphakade. U-Balaam, esaba ingelosi emi endleleni yakhe iphethe inkemba, wavuma isono sakhe hleze alahlekelwe yimpilo yakhe; kodwa kwakungekho ukuphenduka kweqiniso ngesono, kungekho nguquko kwinhloso, kungekho ukunengwa ububi. UJudasi Iscariot, emuva kokukhaphela iNkosi yakhe, wabubula, ‘Mina ngonile ngokuthi ngikhaphele igazi elimsulwa.’ Mathewu 27:4.”— Ellen G. White, Steps to Christ, pp. 22, 23.

“Nakuba uNkulunkulu engahlali kumathempeli enziwe ngezandla, kodwa uhlonipha ngobukhona Bakhe ukuhlangana kwabantu akhe. Uthembisile ukuthi lapho behlangana ndawonye ukuzofuna Yena, ukuzovuma izono zabo, nokukhulekelana omunye nomunye, Yena uyohlangana nabo ngoMoya Wakhe. Kodwa labo abahlanganela ukukhonza Yena kumele bahlukane nakho konke okubi. Ngaphandle kokukhonza Yena ngomoya nangeqiniso nasebuhleni bobungcwele, ukuhlangana kwabo kuyoba yize. Ngalabo uJehovah uthi, ‘Lababantu basondela Kimi ngemilomo yabo, futhi bangihloniphe Mina ngezindebe zabo, kepha inhliziyo yabo ikude Nami.’ Mathewu 15:8, 9. Labo abakhonza uNkulunkulu kumele bamkhonze Yena ‘ngomoya nangeqiniso: ngokuba uBaba ufuna abanjalo ukuba bakhonze Yena.’ Johane 4:23.”— Ellen G. White, Prophets and Kings, p. 50.

**Imibuzo Yokuxoxisana**

`Yimuphi umhlatshelo wokhonzayo omkhulu kunayo yonke kuNkulunkulu (Hub. 40:6–10; Rom. 12:1, 2) na?`

`Ukukhonza komuntu eyedwa nokukhonza ngokuhlanganela kuhlobene kanjani na? Kungani sikudinga kokubili na? Okunye kukuthuthukisa kanjani okunye na?`

`Abantu abaningi baqonda ukukhonza kumayelana kuphela nokukhuleka, ukucula izingoma, nokufunda iBhayibheli nemibhalo yezikamoya. Nakuba lezizenzo sibalulekile ekukhonzeni, ngabe ukukhonza kuphelele kuzona na? Nikeza ezinye izibonelo zezinhlobo zokukhonza.`

`U-Ellen G. White wabhala: “Inkonzo Yakhe akumele ibonwe njengedabukisa inhliziyo, nekhathazayo. Kumele ibe yinjabulo ukukhonza uJehova nokuba yingxenye yomsebenzi Wakhe.”—Steps to Christ, p. 103. Ukukhonza uJehovah kungaba kanjani yontokozo na?`