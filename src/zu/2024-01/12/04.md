---
title:  Nkosi, Ngubani Obengahlala KwiTabarnekeli Lakho na?
date:  19/03/2024
---

`Funda iHubo 15. Yibaphi abantu abafanelekile ukukhonza ebukhoneni bukaNkulunkulu na?`

Impendulo enikezwa kulelihubo iyisifinqo sezimfuno esezinikeziwe emthethweni kaNkulunkulu nakubaprofethi: labo ozenzo zabo (“imisebenzi yokulunga” nesimilo (“enhliziyweni yakhe”) (buka uDut. 6:5, Mik. 6:6-8) bangababonakalisa uNkulunkulu. Indawo engcwele, nakho konke okukuyo, kanye nabapristi, kwakungcwalisiwe. Ngalokho, ubungcwele yimfuno engaguquki yokungena ebukhoneni bukaNkulunkulu. Ubungcwele bukaIsrayeli kwakumele kuphelele, kuhlanganise ukukhonza kanye nokuziphatha kahle futhi kwenziwe kuzo zonke izigaba zokuphila. Umthetho owawunikezwe abantu bakaNkulunklu ukubenza bakwazi ukugcwalisa konke abangaba yiko, i.e., ukuphila njengombuso wabapristi. Ubupristi bobukhosi bufaka impilo yobungcwele ebukhoneni bukaNkulunkulu nokuletha izibusiso zesivumelwano kwezinye izizwe.

`Funda iHubo 24:3-6 neHubo 101:1-3. Kuchaza ukuthini ukuba ngcwele na?`

“Inhliziyo engenasici” ingukufaneleka okukhulu kokhonzayo phambi kukaNkulunkulu. IsiHeberu tamim, “ukungabi nasici,” kudlulisa umqondo “wokuphelela” “nokupheleliswa.” Umvini “ongenasici” uphelele, awonakele, futhi uphilile (Ezek. 15:5). Izilwane ezazinikelwa njengemihlatshelo kwakufuneka zibetamim, noma zingabi nasici (Lev. 22:21-24). Inkulumo “engenasici” ineqiniso ngokuphelele (Jobe 36:4). “Inhliziyo engenasici” ngalokho “yinhliziyo emsulwa” (Hub. 24:4) noma yinhliziyo eqotho (Hub. 15:2). Ifuna uNkulunkulu (Hub. 24:6) futhi ibuyiselwa yintethelelo kaNkulunkulu i(Hub. 51:2-10). Impilo engenaso isici iqubuka ekuvumeni umusa kaNkulunkulu nokulunga Kwakhe. Umusa kaNkulunkulu uqhuba futhi wenza izinceku zikaNkulinkulu ziphile ngokwesaba uJehovah, okuchaza ukuphila ebudlelwaneni obungaphazamisekile noNkulunkulu nasekuzinikeleni Ezwini Lakhe. Ubufakazi bempilo ezinikele nemnene buletha udumo kuNkulunkulu hhayi kumina. Qaphela ukuthi izimfuno eziningi kwiHubo 15 zinikeza ngendlela enqabayo (Hub. 15:3-5). Lokhu akukho mayelana nokuzuza uthando lukaNkulunkulu kodwa kusekugwemeni izinto ezingasehlukanisa noNkulunkulu.

`Singazenza kanjani izinqumo eziqwashile ukugwema izinto ezisisusa kuNkulunkulu na? Yiziphi ezinye zalezozinto, futhi singazigwema kanjani na?`