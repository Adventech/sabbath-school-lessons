---
title:  Ngenkathi UNkulunkulu Ethokoza NgeMihlatshelo
date:  21/03/2024
---

`Funda iHubo 40:6-8, iHubo 50:7-23, neHubo 51:16-19. Yiluphi udaba olubalulekile lemibhalo ekhuluma ngalo na? Kungani uNkulunkulu engathokozi ngemihlatshelo ebalulwe nguYena Ezwini Lakhe na (Eksod. 20:24)?`

Njengabaprofethi, abahlabeleli basola izinto ezahlukahlukene zokukhonza. Iphuzu labo elikhulu kulezizindimana akukona ukungafuni kukaJehovah imihlatshelo namadili kaIsrayeli kodwa kungenxa yezizathu zokunengwa: ukuqhelelana okubucayi ophakathi kokukhonza nezikamoya.

UNkulunkulu akakhuzi abantu Bakhe ngemihlatshelo neminikelo eshisiwe kodwa ngokukhohlakala kwabo nezenzo zokungalungi abazenzile ezimpilweni zabo (Hub. 50:8, 17-21) AmaHubo awashumayeli ngokumelene nemihlatshelo nokukhonza kodwa ngemihlatshelo yeze nokukhonza okungenalutho, okubonakaliswa ekungalungini kwabakhonzayo.

Lapho ubunye phakathi kokubonakalisa ngaphandle ukukhonza kanye nengaphakathi elilungile kwehlukana, amasiko aba ngabaluleke kakhulu ngokwawo kunamava okusondelana noNkulunkulu. Okungukuthi, izimo zokukhonza ziba yisiphetho ngokwazo ngokumelene noNkulunkulu amasiko okumele ngabe akhomba kuYe futhi amembule.

`Funda uJohane 4:23, 24.Yiliphi iphuzu uJesu alenza lapha elihambisana nalokho amaHubo anamuhla axwayisa ngakho na?`

Imihlatshelo kuphela ayanele. Mihle ngani lemihlatshelo uma inhliziyo yalabo abanikelayo ingagcwele ukuphenduka, ukholo, kanye nokuzisola ngesono na? Kusekuphelezeleni ngokuphenduka nokubonga okuqotho lemihlatshelo yezinkunzi ingathokozisa uNkulunkulu “njengemihlatshelo yokulunga” (Hub. 51:19, buka futhi iHub. 50:14). UJesu, ephinda amazwi kaIsaya, wathi: “Lababantu basondela Kimi ngemilomo yabo, futhi bangihlonipha Mina ngezindebe zabo, kepha inhliziyo yabo ikude Nami” (Mat. 15:8, NKJV). Izinkinga ezazibonwa ngabahlabeleli zazifana nalezo uJesu anqwamana nazo kwabanye abantu, ikakhulu abaholi, ngesikhathi sokusebenza Kwakhe emhlabeni.

`Singaqinisekisa kanjani ukuthi thina, njengama-Adventist, nakho konke ukukhanya nolwazi, asiweli ogibeni olufanayo lokucabanga ukuthi ukwazi nje iqiniso nokwenza amasiko eqiniso kwanele na?`