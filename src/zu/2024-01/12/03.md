---
title:  Culelani UJehovah Ingoma Entsha
date:  18/03/2024
---

`Funda iHubo 33:3, iHubo 40:3, iHubo 96:1, iHubo 98:1; iHubo 144:9; neHubo 149:1. Yimuphi umfanekiso ofanayo kulezizindimana na?`

AmaHubo abiza abantu ukuba bacule “ingoma entsha.”Yini “ingoma entsha” lapha na? Isizathu “sengoma entsha” ngukubona kabusha ubukhosi bukaJehovah nokubusa Kwakhe phezu kwalo lonke izwe kanye nokubonga ngokunaka Kwakhe nosindiso Lwake njengoMdali noMahluleli womhlaba. Ukuhlengwa ezitheni nasekufeni, kanye nothando olukhethekile lukaNkulunkulu kuIsrayeli, ngezinye izinhloso zomuntu zokucula “ingoma entsha.” Nakuba nezinye izingoma zidumisa uJehovah ngombumnene bothando Lwake nezimangaliso, “ingoma entsha” ingekhethekileyo, yethula injabulo nesithembiso sokuzinikela kabusha kuNkulunkulu. Lamava amasha okukhululwa nguNkulunkulu aqhuba abantu ukuba bavume uJehovah njengoMdali neNkosi yabo. Izindikimba ezivamile kumaHubo ezibika “ngengoma entsha” ngukwethembela kuNkulunkulu, udumise imisebenzi Yakhe emangalisayo, nokuhlengwa ekuhluphekeni, phakathi kwezinye izinto.

`Funda uIsaya 42:10-12, Sambulo 5:9, NeSambulo 14:3. Yini esingayikhomba mayelana “nengoma entsha” kulezizindimana na?`

Abantu bakaNkulunkulu uIsrayeli uvezwa ngamatemu othando nje “ngabantu abasondele kuYena [uNkulunkulu]” (Hub. 148:14, NKJV), okugudla ukuthi kuyo yonke Indalo, uIsrayeli unezinga elikhethekile, ngalokho ulindeleke kakhulu futhi unelungelo lokudumisa uNkulunkulu. IBhayibheli ngalokho likhuthaza amakholwa ezizukulwane zonke ukuba acule ingoma entsha yokudumisa uMhlengi wabo, equkethe ubufakazi obubodwa obumayelana nosindiso egazini leWundlu. “Ingoma entsha” ingaveza ingoma engakaze izwakale ndawo, ingoma ebungaza amava athile omusa kaNkulunkulu empilweni yothile. “Ingoma entsha” ingakhuluma ngethemba okungasho ukuthi ukuba kusha kwengoma kubonakaliswa ekulindeleni okukodwa, amava angaziwa obukhosi bukaNkulunkulu kusasa. Ukukhonza kweqiniso kwedlulela ngale kwemihlatshelo neminikelo futhi kubonisa ubudlelwane obuphilayo noNkulunkulu obusha ngasosonke isikhathi nobukhulayo. Ngomqondo othile, othile angasho kalula ukuthi “ingoma entsha” iyisisho esisha, nangosuku ngalunye, lothando lwethu nokuthakasela kwethu lokho uNkulunkulu asenzele kona.

`Gxila ezibusiseni zikaNkulunkulu empilweni Yakho. Uma ubungacula ingoma entsha, bekuyoba iyiphi na?`