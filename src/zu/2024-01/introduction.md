### AmaHubo: Lapho UNkulunkulu Nabantu Bevulelana Isifuba

Amahubo ayimikhuleko kanye namaculo aqavile eBhayibheli. Ashiwo ngendumiso, ngenjabulo, ngosizi, kanye nokudikibala, ekhulunywa noma eculwa ngasese noma emphakathini, ngabantu nje, amakhosi, izimbongi, kanye nabapristi, ephuma kwizoni ezilungileyo kanye neziguqukile, amaHubo asebenze njengencwadi yomkhuleko kanye neyamaculo kwizizukulwane zabakholwayo.

AmaHubo athatha indima yawo eqinisweni lokuthi nakuba iBhayibheli likhuluma kithina, amaHubo akhulumela thina futhi ekhulumisana nathi. AmaHubo angumthombo wesibusiso, ithemba, kanye nemvuselelo, umkhombandlela wokuzindla kanye nokucabanga ngobukhulu bukaNkulunkulu, ekhulula lapho othile ekhala, futhi ebizela ekuzinikeleni kuNkulunkulu. Ngalokho akumangalisi ukuthi abantu abaningi bathola amaHubo ehambisana nemizwa yabo kanye namava futhi bawathathe njengemikhuleko yabo. U-Luther ukhuluma ngokuthintayo ngamaHubo: “Yikuphi lapho othile engathola khona amazwi aphakeme okwethula injabulo ngaphandle kwamaHubo endumiso noma okubonga na? Kuwo sibona ezinhliziyweni zabangcwele bonke sengathi ubuka ensimini enhle yentokozo, noma ugqolozele ezulwini. . . . Noma ungawathola kuphi amazwi amakhulu, afanelekile, adabukisa kakhulu ngawo ongethula usizi ngale kwamaHubo esililo na? Kuwo, ubona ezinhliziyweni zabangcwele bonke sengathi ubuke ukufa noma ugqolozele esihogweni, umbono omnyama osithwe yizithunzi eziguqukayo zolaka lukaNkulunkulu. . . . ngalokho, kulula ukuqonda isizathu sokuthi Incwadi yamaHubo ibe yintandokazi yabo bonke abangcwele. Ngoba wonke umuntu kuzozonke izimo angathola kuwo amaHubo ahambisana nezidingo zakhe, ezwa efanelekile sengathi ebebekelwe yena nje kuphela. Ayikho enye incwadi angathola kuwo amazwi alingana nawo, nangcono kunawo.”— Martin Luther, Martin Luther: Selections From His Writings, ed. John Dillenberger (New York: Anchor Books, 1962), pp. 39, 40.

Ukuba namava amandla aguqula impilo amaHubo, sibizelwa ekuwaculeni nasekuwathandazeni njengalokhu kwenza izizukulwane zamakholwa asebenzise amaHubo ukudumisa, ukunxusa, ukuvuma, ukulila, kanye nokubonga kuNkulunkulu wakho konke womusa nokulunga.

Kufanele yini siwafunde amaHubo, na? Njengazo zonke Izibhalo, amaHubo abhalwe ngokwendikimba yawo yomlando, yemfundiso, nezibhalo.

Umsebenzi wokufunda amaHubo ngowokuletha isikhathi seHubo elithile kubantu banamuhla. Kumele siqaphele ukuthi nakuba amaHubo eyimikhuleko yabantu bakaNkulunkulu futhi nemikhuleko uJesu ayikhuleka elapha emhlabeni, amaHubo ayimikhuleko ngaye uJesu. Ayisambulo sikaNkulunkulu kubantu. Omunye umsebenzi wokufunda amaHubo, ngakhoke, ngowokuthola kuwo amaHubo konke akwenza, nakwenzayo, nazokwenzela izwe uNkulunkulu ngoJesu Kristu. Nakuba amaHubo eyiqoqo lezinkondlo ezingu-150, leliqoqo lingelihlelekile kunokuba libonakala. AmaHubo afakaza ngohambo lwezikamoya oluvamile kwabaningi abantwana bakaNkulunkulu. Loluhambo luqala ngokholo olusekelwe futhi lwaqiniswa ngukubusa okwengamele konke kukaNkulunkulu, futhi lapho ukulunga kuvuzwa futhi ububi bujeza. Lapho siqhubeka nokufunda kwethu, sizobona okwenzekayo ngenkathi ukholo oluhlelekile luhlaselwa futhi lwesatshiswa ububi. Ngabe uNkulunkulu usabusa na? Abakholwayo bangayicula kanjani ingoma kaJehovah ezweni lokuhamba na? Isifiso nomkhuleko wethu ngowokuthi amaHubo asiqinise ohambweni lwethu lwempilo, futhi ngawo sikwazi ukuhlangana noNkulunkulu nsuku zonke, sivulelane izifuba, kuze kube yilolo suku esiyobona ngalo uJesu ubuso nobuso.

_U-Dragoslava Santrac, PhD kwi-Old Testament, ungumhleli we-Encyclopedia of Seventh- day Adventists kwi-General Conference of Seventh-day Adventists World Headquarters. Ubhale incwadi ngamaHubo 76-150 ebhalela i-Seventh-day Adventist International Bible Commentary._