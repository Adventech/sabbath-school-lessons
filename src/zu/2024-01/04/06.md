---
title:  Usizo LwaseNdaweni Engcwele
date:  25/01/2024
---

`Funda iHubo 3:4; iHubo 14:7; iHubo 20:1-3; iHubo 27:5; iHubo 36:8; iHubo 61:4; neHubo 68:5, 35. Usizo luqhamuka kuphi kulezizindimana na?`

Indikimba yesiphephelo nosizo kwezikamoya nasenyameni iqhamuka ngokugqamile ngokwengqikithi yendawo engcwele. Indawo engcwele yindawo yosizo, yokuphepha, kanye nosindiso. Indawo engcwele inikeza isivikelo kwabahluphekileyo. UNkulunkulu uvikela izintandane nabafelokazi futhi anake amandla kubantu Bakhe endaweni engcwele. Ngenkathi “kuphuma eSiyoni, ukuphelela kobuhle, uNkulunkulu uyokhazimula” (Hub. 50:2, NKJV), ukwahlulela okulungileyo kukaNkulunkulu kuyamenyezelwa, futhi isibusiso sikaJehovah siqhame (Hub. 84:4, Hub. 128:5, Hub. 134:3).

Ukuphepha endaweni engcwele kwedlula kakhulu ukuphepha okunikezwa kwezinye izindawo emhlabeni ngoba endaweni engcwele uNkulunkulu uhlala uqobo. Ubukhona bukaNkulunkulu, hhayi nje ithempeli njengesakhiwo esiqinileyo, kunikeza ukuphepha. Ngokufanayo, ukuba sentabeni la kuhlala kuyo uJehovah, Intaba iSiyoni kwedlula ezinye izintaba nakuba yona yayiyigquma nje (Hub. 68:15, 16; Isa. 2:2).

> <p></p>
> “Ngokuba asinaye umPristi Omkhulu ongenakuzwelana nobuthakathaka bethu, kepha kuzo zonke izigaba walingwa njengathi, kepha engenasono. Ngalokhoke masize ngeqholo esihlalweni somusa, ukuba samukeliswe isihawu sifumane umusa wokusisiza ngesikhathi esifaneleyo” (Heb. 4:15, 16, NKJV).

`Lezizindimana zihamabisana kanjani nalokho umhlabeleli akusho ngendawo engcwele na?`

Ubungcwele bendawo engcwele kaNkulunkulu kwenza umhlabeleli avume ukuthi bonke abantu bayizoni futhi abalufanele uthando lukaNkulunkulu, futhi abange ngelithi ukuhlengwa kumi ekuthembekeni kukaNkulunkulu nomusa kuphela (Hub. 143:2, 9-12). Akukho kithina okusenza sifaneleke phambi kukaNkulunkulu. Kuphela uma abantu benobudlelwane obulungile noNkulunkulu ngokuphenduka kanye nokwamukela umusa kaNkulunkulu nentethelelo lapho bekwazi ukunxusa isiqiniseko sikaNkulunkulu sokuhlengwa. Inkonzo yendawo engcwele yayimele insindiso etholakala kuJesu.