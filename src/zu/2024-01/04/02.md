---
title:  Isimo Sami Sasingacashile Kuwe
date:  21/01/2024
---

`Funda iHubo 139:1-18. Liwabonisa kanjani amandla kaNkulunkulu (Hub. 139:1−6), ubukhona (Hub. 139:7−12), nokulunga (Hub. 139:13−18) na? Ubukhulu bukaNkulunkulu buthini ngezithembiso Zakhe na?`

Ngabe usuke wafuna ukusiza othile kodwa ungenawo amandla na? kanjalo, abanye abantu bazamile ukukusiza kodwa bangaziqonda izidingo zakho. Ngokungafani nalabo abanezinhloso ezinhle nabathandayo, uNkulunkulu unolwazi oluphelele ngathi kanye nezimozethu, kanye namandla okusisiza. Ngalokho, izithembiso Zakhe zokusiza nokuhlenga azizona nje izisho kepha yiziqinisekiso.

Ulwazi lukaNkulunkulu lomhlabeleli lukhulu futhi lulodwa kangangokuba nesisu sikanina asikwazanga ukumfihla kuNkulunkulu (Hub. 139:13, 15). Ulwazi lukaNkulunkulu lumayelana nesikhathi (Hub. 139:2), ingaphakathi lomuntu (Hub. 139:2, 4), kanye nesikhala (Hub. 139:3)—ubukhona bonke bomhlabeleli. Ulwazi olumangalisayo lukaNkulunkulu lungumphumela wokuba nguMdali Kwakhe kanye nokwazana Kwakhe nabantu futhi lubonakala ekubanekekeleni.

Leliqiniso elimangalisayo mayelana ngoNkulunkulu esazi ngokusondele akumele lisisabise kunalokho kumele lisiqhubele ezandleni zikaJesu kanye nalokho asifezele kona esiphambanweni. Ngokuba ngokholo kuJesu, sinikezwe ukulunga Kwakhe, “ukulunga kukaNkulunkulu” ngoKwakhe (Rom. 3:5, 21).

Ubukhona bukaNkulunkulu bugqamiswa ngokubonisa uNkulunkulu efinyelela nase “sihogweni” (sheol, “ithuna”) “nasebumnyameni” (Hub. 139:8, 11, 12), izindawo okungavamile ukuba zibonakaliswe njengezindawo uNkulunkulu ahlala kuzo (Hub. 56:13). Ubukhona Bakhe bubonakaliswa futhi njengokuthatha “amaphiko ekuseni” (impumalanga) ukufinyelela “emaphethelweni olwandle (ntshonalanga) (Hub. 139:9). Into edluliswa yilemifanekiso yiqiniso lokuthi ayikho indawo ezweni lonke jikelele la uNkulunkulu engefinyeleleke khona. Nakuba uNkulunkulu engeyona ingxenye yezwe, njengalokhu abanye bekholwa, usondelene nalo lonke, engalidalanga nje kuphela kepha elisekela, ngokunjalo. (buka uHeb. 1:3).

NjengaLowo owazi konke ngathi, uNkulunkulu angasisiza futhi asivuselele. Ukubona kabusha ubukhulu Bakhe buqhubukusha ukumemeza kwendumiso kanye nokuthemba kabusha kumhlabeleli. Uyakwamukela ukuhlolwa nguNkulunkulu njengendlela engasusa empilweni yakhe konke okuhlupha ubudlelwane bakhe noNkulunkulu.

`Abanye bangathola iqiniso lokuthi uNkulunkulu wazi konke ngabo, nazo izimfihlo zabo, kungumcabango osabisayo. Kngani ivangeli, ke, liyithemba lethu okungukuphela kwalo na?`