---
title:  Isiqiniseko Sokunaka KukaNkulunkulu
date:  22/01/2024
---

`Funda iHubo 40:1-3, iHubo 50:15, iHubo 55:22, neHubo 121. UNkulunkulu uyingxenye kanjani yezimpilo zethu na?`

UJehovah uyazembula Ezibhalweni njengoNkulunkulu owenzela labo ababiza Yena. Kumhlabeleli, “uJehovah uphambi kwami njalo” (Hub. 16:8). Ngakhoke, wethemba uNkulunkulu futhi abize Yena (Hub. 7:1, Hub. 9:10). UJehovah uyakumuzwa noma ekhala “ekujuleni” (Hub. 130:1, 2), okudlulisa ukuthi asikho isimo sempilo esehlula ukubusa kwamandla kaNkulunkulu phezu kwaso. Ngelokho, ukukhala komhlabeleli, noma kuphuthuma kangakanani, kuhlala kunethemba njalo.

Ihubo 121, kusenjalo, ligubha amandla oMdali empilo yalowo othembekileyo. Lamandla afaka:

(1) “Akayikuvuma ukuba unyawo lwakho lushelele” (Hub. 121:3, NKJV). Umfanekiso “wonyawo” uvama ukuchaza uhambo lwempilo yothile (Hub. 66:9, Hub. 119:105, Zaga. 3:23). Igama lesiHeberu lika “shelela” lichaza ukuphepha uNkulunkulu akunikeza ezweni (Hub. 93:1) nakwiZiyoni (Hub. 125:1).

(2) Umfanekiso kaJehovah enguMgcini kaIsrayeli ongozeli futhi ongalali ugqamisa ukuqwasha nokulungela njalo kukaJehovah ukwenzela abantwana Bakhe (Hub. 121:3, 4).

(3) UJehovah “ngumthunzi wakho” (Hub. 121:5, 6, NKJV) ukhumbuzisa ngensika yefu ngesikhathi Sofuduko (Eksod. 13:21, 22). Ngokufanayo, uJehovah unikeza abantu Bakhe isikhoselo enyameni nakwezikamoya.

(4) UNkulunkulu ungakwesokunene sabo (Hub. 121:5). Isandla sasekunene sikhomba isandla esinamandla somuntu, isandla sokwenza (Hub. 74:11, Hub. 89:13). Lapha sidlulisa ukusondela nokuthanda kukaNkulunkulu (Hub. 16:8, Hub. 109:31, Hub. 110:5).

(5) Ukuvikela kukaNkulunkulu kwabantu Bakhe kuqiniseka ngokusobala kwiHubo 121:6-8. UNkulunkulu uyakulonda abantwana Bakhe ebubini. Akukho “langa” “nanyanga” eyakubashaya. UNkulunkulu uyakulonda “ukuphuma” “nokungena”kwabo. Lemifanekiso ngezinkondlo igqamisa ukunaka okuphelele, nokungapheli kukaNkulunkulu.

Kusho ukuthini konke lokhu na? Umhlabeleli wathemba ukunaka kothando kukaNkulunkulu. Nathi, nembala, kumele senze ngokufanayo.

`Yiziphi ezinye izindlela eziphathekayo ongaba namava kangcono nobukhona nokunaka kukaNkulunkulu na? Ungabambisana kangcono kanjani noNkulunkulu ukuze Yena akwazi ukusebenza phakathu kwakho kanye nokukusebenzela na?`