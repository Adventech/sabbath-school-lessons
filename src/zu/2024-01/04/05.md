---
title:  Umvikeli no Mhlengi
date:  24/01/2024
---

`Funda u-1 Korinte 10:1-4. UPawule uyichaza kanjani indaba Yofuduko na? Yiziphi izifundo zikamoya afuna ukuzifundisa ngayo na?`

`FundaiHubo 114. Ukuhlenga kukaNkulunkulu kwabantu bakaIsrayeli eGibhithe kuchazwa kanjani lapha na?`

Indlela yobunkondlo ekuvezeni inkululo emangalisayo kaNkulunkulu yabantwana Bakhe ebugqilini baseGibhithe inikezwa kwiHubo 114. Kulo lonke iTestamente Elidala, nakulo Elisha, ukukhululwa eGibhithe kwakubonakala njengophawu lwamandla kaNkulunkulu okusindisa abantu Bakhe. UPawule kulezizindimana kwabaseKorinte wenza lokho, ebona yonke lendaba njengomfanekiso, uphawu losindiso kuJesu Kristu.

Ihubo 114 futhi liveza ukuhlenga kukaNkulunkulu ngokwengamela Kwakhe njengoMadali phezu kwamandla endalo, okuyindlela asindisa ngayo abantu Bakhe Ofudukweni. Ulwandle, umfula iJordani, kanye nezintaba namagquma kumele amandla emvelo nawabantu amelene noIsrayeli endlelni eya Ezweni leSithembiso (Dut. 1:44, Josh. 3:14-17). UNkulunkulu, nokho, wengamele phezu kwazo zonke.

Empeleni, kwabaningi abantwana bakaNkulunkulu ezikhathini zonke nasezindaweni zonke, indlela eya eJerusalema lasezulwini inezingozi eziningi. AmaHubo asikhuthaza ukuba sibuke ngale kwezintaba sibheke kuMdali wezulu nomhlaba (Hub. 121:1).

Umoya weHubo 114 ubanjwa nguJesu ethulisa isiphepho solwandle kanye nokumemezela Kwakhe ukuthi ibandla alinalutho lokwesaba ngoba Yena ulinqobile izwe (Mat. 8:23-27, Johane 16:33).

Izenzo zikaJehovah ngakubantu Bakhe kumele zikhuthaze wonke umhlaba ukuba uthuthumele phambi Kwakhe (Hub. 114:7). Ukuthuthumela kumele kuqondwe njengokuvuma kanye nokukhonza kunokuba kwesatshwe (Hub. 96:9, Hub. 99:1). NoNkulunkulu ohlangothini lwawo, amakholwa awanalutho lokwesaba.

`Yiziphi ezinye izingozi kwezikamoya esibhekana nazo njengamakholwa, futhi singafunda kanjani ukuncika emandleni kaJehovha ukusivikela ekwehlulweni yilezizingozi eziyiqiniso kithina manje njengalokhu zazinjalo kumhlabeleli na?`