---
title:  UJehovah UyiSiphephelo Ekuhluphekeni
date:  23/01/2024
---

`Funda iHubo 17:7-9, iHubo 31:1-3, neHubo 91:2-7. Wenzani umhlabeleli ngezikhathi zokuhlupheka na?`

Umhlabeleli unqwamana nezinkinga ezahlukahlukene futhi, kuzo, aphendukele kuJehovah, oyisiphephelo kukho konke ukuhlupheka. Ithemba lingukukhetha ngamabomu ukuvuma ukubusa kukaNkulunkulu phezu kwempilo yothile kuzo zonke izimo. Uma ithemba lingasebenzi ekuhluphekeni, ngeke lasebenza noma yikuphi.

Ubufakazi bomhlabeleli, “Ngiyokuthi ngoJehovah, ‘Uyisiphephelo sami nenqaba yami noNkulunkulu wami engimethembayo’ ” (Hub. 91:2, NKJV), buqubuka kumava akhe adlulile noNkulunkulu futhi manje asebenza ngokuqinisa ukholo lwakhe ngekusasa. Umhlabeleli ubiza uNkulunkulu ngoPhakeme Kunakho Konke kanye noSomandla (Hub. 91:1, 2), ekhumbula ubukhulu obungelinganiswe bukaNkulunkulu wakhe.

Umhlabeleli ukhuluma futhi ngokuphepha othile angakuthola kuNkulunkulu: “indawo efihlakele” (“isikhuselo” noma “indawo yokucasha”), “ithunzi” (Hub. 91:1), “isiphephelo,” “inqaba” (Hub. 91:2), “amaphiko,” “ihawu,” “isihlangu” (Hub. 91:4), kanye “nendawo yokuhlala” (Hub. 91:9, NKJV). Lemifanekiso imele izindawo zokuphepha osikweni lomhlabeleli. Othile udinga nje ukuba akhumbule ukushisa okungabekezeleki kuleyangxenye yomhlaba ukuze athakasele umthunzi noma akhumbule izikhathi zezimpi emlandweni kaIsrayeli ukuze axabise ukuphepha okunikezwa yisihlangu noma yinqaba.

`Funda iHubo 17:8 noMathewu 23:37. Yimuphi umfanekiso osetshenziswe lapha, futhi wembulani na?`

Esinye sezingathekiso ezisondelene yileso esibhekisa ekubeni “ngaphansi kwethunzi lamaphiko Akho” (Hub. 17:8, Hub. 57:1, Hub. 63:7, NKJV). Lesisingathekiso siveza ukuthokomala nokuqiniseka ngokugudlisa ukuvikela kwenyoni enamaphuphu. UJehovah uqhathaniswa nokhozi oluqapha amaphuphu alo ngamaphiko alo (Eksod. 19:4, Dut. 32:11) nangesikhukukazi esiqoqela amachwane aso ngaphansi kwamaphiko aso (Mat. 23:37).

`Sibhekana kanjani, pho, nezikhathi zenhlekelele, futhi sibe singakuboni ukuvikela kukaJehovah na? Kungani lezizingozi zingachazi ukuthi uJehovah ekekho kuzo nathi na?`