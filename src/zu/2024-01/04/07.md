---
title:  Umcabango Obanzi
date:  26/01/2024
---

Funda u-Ellen G. White, “The Night of Wrestling,” pp. 195–203, in Patriarchs and Prophets. Yini esingayifunda kumava kaJakobe mayelana namandla omkhuleko obeleselayo kanye nethemba eliphelele kuNkulunkulu na?

AmaHubo aqinisa ukholo lwethu kuNkulunkulu oyiSiphephele esingehluleki kulabo ababeka izimpilo zabo ezandleni Zakhe ezinamandla. “UNkulunkulu uyokwenza izinto ezinkulu kulabo abathembele Kuye. Isizathu sokuthi abantu abazibiza ngaBakhe bangabi nawo amandla amakhulu ngukuthi bathembele kakhulu ekuhlakanipheni kwabo, futhi abanikezi uJehovah ithuba lokwembula amandla Akhe ngabo. Yena uyosiza abantwana Bakhe abakholwayo kukho konke okuphuthumayo uma bengabeka lonke ithemba labo kuYena futhi bamlalele Yena ngokwethembeka.”—Ellen G. White, Patriarchs and Prophets, p. 493.

Keph, amanye amaHubo angaba nenselele enkulu uma lokho akuthembisayo, kanye nesimo sethu manje, kungahambisani. Kulezozikhathi, kumele sifunde nje ukuthemba ukulunga kukaNkulunkulu, okwembulwe ngokunamandla esiphambanweni.

Futhi, ngezinye izikhathi amaHubo angasetshenziswa ekukhuthazeni ithemba lamanga. Impendulo kaJesu ekuphendukezeleni kukaSathane kweHubo 119:11, 12 kubonisa ukuthi ukuthembela kuNkulunkulu akumele kudidaniswe nokulinga uNkulunkulu (Mat. 4:5-7) noma ngokugabadelayo sicele uNkulunkulu enze okuthile okungaphikisana nentando Yakhe.

“Ukunqoba okukhulu kunakho konke ebandleni likaKristu noma kumKristu ngamunye akukona lokho okwenzeka ngamathalente noma ngemfundo, ngengcebo noma ngokuthandwa nagabantu. Ngukunqoba okutholaka egumbini noNkulunkulu, ngenkathi ukholo oluqinisekileyo, olulilayo lubamba ingalo enamandla kasomandla.”—Ellen G. White, Patriarchs and Prophets, p. 203.

**Imibuzo Yokuxoxisana**

`Eklasini, xoxisanani ngempendulo yombuzo wokugcina esifundweni sangoLwesibili omayelana nokuthembela kuNkulunkulu phakathi kobunzima lapho izinto zonakele kakhulu. Othile uziqonda kanjani lezizinto nokuthi zingenzeka kanjani kubantu, ngisho kukhona zonke lezizithembiso ezimangalisayo kumaHubo ezimayelana nokuvikela kukaNkulunkulu na? Cabanga ngalokhu futhi: abahlabeleli, ababhala lezizithembiso ezimangalisayo, abazange yini babhekane nobunzima noma bazi abantu abathembekileyo ababhekana nabo, na?`

`Singalithuthukisa kanjani ithemba eliphelele kuNkulunkulu kuzo zonke izimo (ngokwesibonelo, Hub. 91:14; Hub. 143:8, 10; Hub. 145:18–20) na? Yini engasenza silahlekelwe yilelithemba na? Kungani ukuthembela kuNkulunkulu ezikhathi ezinhle kubalulekile ekufundeni ukuthembela kuYena nasezikhathini ezimbi na?`