---
title:  Ukucabanga Kabanzi
date:  23/02/2024
---

Kulezizikhathi zamanje, ukuthola ukuhlakanipha kubonakala kungathandeki njengokuthola injabulo. Abantu bangamane bajabule kunokuba bahlakaniphe. Kodwa, singajabula ngempela futhi siphile impilo egcwele ngaphandle kokuhlakanipha kobunkulunkulu na? AmaHubo asho ngokusobala ukuthi akunjalo. Izindaba ezinhle ngezokuthi asicelwa ukuba sikhethe phakathi kokuhlakanipha nenjabulo. Ukuhlakanipha kukaNkulunkulu kuletha injabulo yeqiniso.

Isibonelo esilula olimini lwesiHeberu singaveza leliphuzu. KwisiHeberu, igama “nyathela” ebuningini (‘ashurey) lizwakala kakhulu njengegama “injabulo” (‘ashrey). Nakuba silahlekelwa yilokhu kuhlobana kwisihumusho sesiNgisi, sidlulisa umbiko onamandla: “izinyathelo” ezibambelele endleleni kaNkulunkulu ziholela empilweni “yenjabulo” (Hub. 1:1, Hub. 17:5, Hub. 37:31, Hub. 44:18, Hub. 89:15, Hub. 119:1). EBhayibhelini, ukuhlakanipha nokujabula akuyona imiqondo engaphatheki, kodwa ngamava angempela.

Atholakala ebudlelwaneni noNkulunkulu, obuqukethe ukuhlonipha, ukudumisa, ekutholeni amandla nasekuthembeleni kuNkulunkulu. Ihubo 25:14 lithi, “imfihlo kaJehovah ikulabo abamesabayo Yena, futhi uyakubabonisa isivumelwano Sakhe” (NKJV).

“Sibonga uNkulunkulu ngemifanekiso egqamile ayethulele kithina. Masiqoqele ndawonye iziqinisekiso ezibusisekile zothando Lwakhe, ukuze sizibuke ngasosonke isikhathi: Indodana kaNkulunkulu ophilayo ishiya isihlalo sobukhosi sikaYise, igqokisa ubunkulunkulu ngobuntu, ukuze ikwazi ukuhlenga umuntu emandleni kaSathane; ukunqoba Kwakhe ngathi, ivulela umuntu izulu, yambula embonweni womuntu igumbi lobukhona bukaNkulunkulu; isizwe esiwileyo siphakamiswa sisuswa emgodini esangena kuwo ngenxa yesono, futhi silethwa ekuxhumaneni noNkulunkulu waphakade, kuthe lapho siphumelele isivivinyo sezulu ngokholo kuMhlengi wethu, sambathiswa ngokulunga kukaKristu, saphakamiselwa esihlaweni Sakhe—lena yimifanekiso uNkulunkulu afuna sizindle ngayo.”—Ellen G. White, Steps to Christ, p. 118.

**Imibuzo Yokuxoxisana**

`Izwi likaNkulunkulu lingaba kanjani ngumthombo wenjabulo yothile hhayi nje umyalezo na? Ukuzondla ngeZwi likaNkulunkulu kuhlobene kanjani nokuhlala kuJesu Kristu, uliZwi (Johane 1:1; Johane 15:5, 7) na?`

`Yini eyenzekayo ngenkathi abantu belahla njalo nangamabomu izimfundiso zikaNkulunkulu (iHubo 81, iHubo 95) na? Ucabanga ukuthi kungani lokhu kwenzeka na?`

`Kungani ngezinye izikhathi indlela yababbi ibukeka ithandeka kunokuhlanganyela nabalungileyo na? (iHubo 141)? Okungukuthi, sibhekana kanjani nokuthi ababi bavama ukubonkala bephumelela na?`