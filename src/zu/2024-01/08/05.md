---
title:  Ukukhohlisa Kwendlela Yobubi
date:  21/02/2024
---

`Funda iHubo 141. Yini ekhulekelwa ngumhlabeleli na?`

Ihubo 141 lingumkhuleko wokuvikelwa ezilingweni ezingaphakathu nezingaphandle. Umhlabeleli akhekho kuphela engozini yamaqhinga ababi (Hub. 141:9, 10) kodwa ulingeka ukuba enze njengababi. Indawo yokuqala yobuthakathaka ngukuzithiba ekukhulumeni, futhi umhlabeleli ukhulekela ukuba uJehovah aqaphe umnyango wezindebe zakhe (Hub. 141:3). Lomfanekiso ubhekise ekuqapheni amasango edolobha, ngezikhathi zebhayibheli, ayevikela idolobha.

Isilingo futhi ngesokuthi ngabe umntwana kaNkulunkulu uzowela esilulekweni sokulunga noma uzohehwa yizibiliboco zababi (Hub. 141:4, 5). Umhlabeleli ufanisa inhliziyo yakhe njengengozi enkulu ngoba kulapho impi yangempela yenzeka khona. Ngumkhuleko ongaphezi kuphela wokuthembela nokuzinikela kuNkulunkulu ongasindisa umntwana kaNkulunkulu esilingweni (Hub. 141:2).

`Funda iHubo 1:1 neHubo 141:4. Isimo esiqhubekayo nesobuqili besimilo sesilingo siboniswa kanjani lapha na?`

Ihubo 141 libonisa isimo esiqhubekayo sesilingo. Okokuqala, inhliziyo itshekela ebubini. Okwesibili, yenza izenzo zobubi (incazelo ngesiHeberu igqamisa isimo sokuphindaphinda isenzo). Okwesithathu, inhliziyo idla izibiliboco zababi, okungukuthi, yamukela imikhuba yabo emibi njengalokho okuthandekayo.

Ngokufanayo, kwiHubo 1:1 isilingo siza ukuzovimbela umntwana kaNkulunkulu ekuhambeni endlelni kaJehovah ngokumenza ahambe nababi, ame endleleni yababi, futhi ekugcineni, ahlale nabaklolodayo. Izoni, ababi, kanye nabaklolodayo: akumele sifane nabo noma sibavumele basihole sisuke kuJehovah.

AmaHubo achaza isimi esiqhubekayo, esihehayo, nesiqilayo sesilingo, okugqamisa iqiniso lokuthi ngukuncika ngokuphelele kuJehovha okungaqinisekisa ukunqoba. AmaHubo agcizelela ukubaluleka kwamazwi esiwakhulumayo, esiwalalelayo, phakathi kwesilingo. Isiphetho sababi kanye nesabalungileyo kumele sifundise abantu ukufuna ukuhlakanipha kuNkulunkulu (Hub. 1:4-6, Hub. 141:8-10). Kodwa kuwo omabili amaHubo, ukuphendulela kokugcina kwabantwana bakaNkulunkulu kukwikusasa. Lokhu kuchaza ukuthi amakholwa abizelwe ukuthemba uNkulunkulu ngokubekezela kanye nokulinda kuYena.