---
title:  Izwi Lakho Ngilifihle Enhliziyweni Yami
date:  18/02/2024
---

`Funda iHubo 119:1-16, 161-168. Kumele siyigcine kanjani imithetho kaNkulunkulu, futhi yiziphi izibusiso eziza ngokwenza lokho na?`

IBhayibheli libonisa impilo yokholo yansuku zonke njengohambo noNkulunkulu endleleni Yakhe yokulunga. Impilo yokholo ingcinwa ngokuhamba “emthethweni kaJehovah” (Hub. 119:1, NKJV) kanye nokuhamba “ekukhanyeni kobuso Bakho” (Hub. 89:15, NKJV). Lokhu akukona ukuhamba okwehlukene. Ukuhamba ekukhanyeni kobuso bukaNkulunkulu kusho ukugcina umthetho Wakhe. Ngokulinganayo, ukuhamba “emthethweni kaJehovah” kufaka ukufuna uNkulunkulu ngayo yonke inhliziyo (Hub. 119:1, 2, 10).

“Ukungangcoli endleleni” ngenye indlela amaHubo achaza ngayo impilo yokulunga (Hub. 119:1). “Ukungabi nasici” kuchaza umhlatshelo “ongenasici” owamukelekile kuNkulunkulu (Eksod. 12:5). Ngokufanayo, impilo yomuntu olungileyo, engumhlatshelo ophilayo (Rom. 12:1), kumele ingangcoliswa ngokuthanda isono. Impilo enikelwe kuNkulunkulu “iyindlela epheleleyo,” futhi, okuchaza ukuthi umuntu uthatha inkomba efanele empilweni ethokozisayo kuNkulunkulu (Hub. 101:1, 2, 6; neHubo 18:32).

Ukugcina imithetho kaNkulunkulu akunalutho enokwenza nokuba ngusomthetho ekugcineni imithetho engcwele. Kunalokho, kuqukethe “ukuqonda okuhle” ngomehluko phakathi kokulungile nokungalungile kanye nokuhle nokubi (Hub. 111:10, buka futhi u 1 Kron. 22:12), kufake futhi umuntu ngokuphelele, hhayi nje izenzo zangaphandle. “Ukungabi nasici,” ekugcineni imithetho kaNkulunkulu nasekufuneni uNkulunkulu ngenhliziyo yonke, yizinto ezingahlukaniseki empilweni (Hub. 119:1, 2).

Imithetho kaNkulunkulu iyisambulo sentando Yakhe ezweni. Iyaleza abantu ngendlela yokuhlakanipha kanye nokuphila ngenkululeko nokuthula (Hub. 119:711, 133). Umhlabeleli uyathokoza emthethweni ngoba umthetho umqinisekisa ngokuthembeka kukaNkulunkulu (Hub. 119:77, 174).

“Kukhulu ukuthula kulabo abathanda umthetho Wakho, futhi akukho okubakhubayo” (Hub. 119:165, NKJV). Umfanekiso wokukhubeka uveza ukwehluleka ekuziphatheni kahle. Njengesibani ezinyaweni zomhlabeleli (Hub. 119:105), Izwi likaNkulunkulu lisivikela ezilingweni (Hub. 119:110).

`UKristu wawabonakalisa kanjani amandla Ezwi likaNkulunkulu empilweni Yakhe (Matt. 4:1–11) na? Lokhu kumele kusitsheleni mayelana namandla aqhamuka enhliziyweni emi ekulaleleni umthetho kaNkulunkulu na?`