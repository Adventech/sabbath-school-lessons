---
title:  Sifundise Ukubala Izinsuku Zethu
date:  19/02/2024
---

`Funda iHubo 90, iHubo 102:11, neHubo 103:14-16. Yini ingxaki yesintu na?`

Ukuphila kwesintu esiwileyo kungumusi nje ngokuqhathaniswa nephakade. Iminyaka eyinkulungwane phambi kukaNkulunkulu “ifana nokuqapha ebusuku,” okuthathe amahora amathathu noma amane (Hub. 90:4, NKJV). Ngokuqhathaniswa nesikhathi sikaNkulunkulu, impilo yomuntu iba yize (Hub. 90:10). Okuyena onamandla kunabantu bonke ulingana nezitshalo ezibuthakathaka (Hub. 90:5, 6; Hub. 103:15, 16). Kepha, nayo leyompilo emfushane igcwele ukukhandleka nosizi (Hub. 90:10). Nabantu abangakholwa, abangenandaba noNkulunkulu, bakhala futhi balilele ubufushane bempilo, ikakhulu ngokuqhathaniswa nephakade elikhona, futhi abaziyo ukuthi, likhona ngaphandle kwabo.

Ihubo 90 libeka ingxaki yesintu ngokwengqikithi yokunaka kukaNkulunkulu abantu Bakhe njengoMdali wabo. UJehovah ube yindawo yokuhlala yabantu Bakhe kuzo zonke izizukulwane (Hub. 90:1, 2). Igama lesiHeberu ma‘on, “indawo yokuhlala,” ibonisa uJehovah engumpheme noma inqaba yabantu Bakhe (Hub. 91:9).

UNkulunkulu ukhuza ulaka Lwakhe lokulunga futhi alule kabusha umusa Wakhe. Umhlabeleli uyababaza, “Ngubani owazi amandla entukuthelo Yakho na?” (Hub. 90:11, NKJV), okunomthelela wokuthi akekho oseke waba namava entukuthelo ephelele kaNkulunkulu ngesono, ngalokho likhona ithemba kubantu lokuphenduka futhi bazuze ukuhlakanipha kokuphila ngokulunga.

Ukuhlakanipha eBhayibheli kuveza hhayi nje ukuphusa kodwa ukuhlonipha uNkulunkulu. Ukuhlakanipha esikudingayo ngobokwazi “ukubala izinsuku zethu” (Hub. 90:12). Uma singakwazi ukubala izinsuku zethu, kusho ukuthi izinsuku zethu zinomkhawulo futhi siyazi ukuthi zinesiphetho. Ukuphila ngokuhlakanipha kusho ukuphila ngolwazi lokudlula kwempilo okuholela okholweni nasekulaleleni. Lokhu kuhlakanipha kutholakala kuphela ngokuphenduka (Hub. 90:8, 12) nangezipho zikaNkulunkulu zentethelelo, uzwelo, nomhawu (Hub. 90:13, 14).

Isisekelo senkinga yethu siqhamuka hhayi ekutheni sidalwe singabantu, kepha esonweni nakulokho isono esikulethe emhlabeni wethu. Imiphumela emibi yaso ibonakala yonke indawo nakumuntu wonke.

Sibonge kuJesu, nokho, indlela yenziwe yokuthi thina siphume kulengxaki (Johane 1:29, Johane 3:14-21). Kungenjalo, ngabe asinalo ithemba.

`Noma ngabe impilo idlula ngokushesha okungakanani, yisiphi isithembiso esinaso kuJesu na? (bheka uJohane 3:16.) Yiliphi ithemba ebesiyoba nalo ngaphandle Kwakhe na?`