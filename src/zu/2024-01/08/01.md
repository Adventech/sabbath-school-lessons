---
title:  Ubuhlakani Bokuphila Impilo Elungileyo
date:  17/02/2024
---

### Funda Lokhu Kuleliviki
Hub. 119:1–16, iHubo 90, Johane 3:16, Hub. 95:7–11, iHubo 141, iHubo 128.

> <p>Indimana Yenkumbulo</p>
> “Sifundise ukubala izinsuku zethu, ukuze sizuze inhliziyo yokuhlakanipha” (iHubo 90:12, NKJV).

Njengoba sesibonile, umusa kaNkulunkulu uhlinzekela ukuthethelelwa kwesono, futhi udale inhliziyo entsha kwisoni esiphendukile, esesiphila ngokholo.

Izwi likaNkulunkulu nalo linikeza imiyalelo yokuphila ngokulunga (Hub. 119:916). Ukugcina umthetho kaNkulunkulu akukona nje ukwenza ngokomthetho kodwa kuyimpilo ebudlelwaneni obumunye noNkulunkulu, impilo egcwele izibusiso (Hub. 119:1, 2; Hub. 128).

Kepha, impilo yomuntu olungileyo akuyona engenazo izilingo. Ngezinye izikhathi abalungileyo bangalingwa ngubuqili besono (Hub. 141:2-4) baze bawele ekulingweni. UNkulunkulu uvumele izikhathi zokuvivinywa ukwenza ukuthembeka kwabantwana Bakhe (noma ukungathembeki) kubonakale obala. Uma abantwana bakaNkulunkulu belalela ukuyalwa nokukhuzwa, ukholo lwabo luyohlanzwa futhi nokuthembela kwabo kuJehovah kuqiniswe. Ngalokho, umkhuleko wokuthi uNkulunkulu asifundise ukubala izinsuku zethu ukuze sizuze inhliziyo yokuhlakanipha (Hub. 90:12), ubonisa ukuzinikela okuqhubekayo ekuhambeni ngokuthembeka ukuya kuJehovah.

_*Funda isifundo saleliviki ukulungiselela iSabatha, uNhlolanja 24._