---
title:  Izibusiso Zokuphila Ngokulunga
date:  22/02/2024
---

`Funda iHubo 1:1-3, iHubo 112:1-9, neHubo 128. Yiziphi izithembiso ezinikezwa labo abahlonipha uJehovah na?`

Kwizibusiso eziningi eizthenjiswe kulabo abahlonipha uJehovah, ukuthula mhlawumbe kungesinye sezinkulu kunazo zonke. Ihubo 1 libonisa abalungileyo ngomfanekiso wesihlahla esitshalwe ngasemithonjeni yamanzi, esithela izithelo saso ngesikhathi futhi omaqabunga aso engabuni (Hub. 1:3; Jer. 17:7, 8; Ezek. 47:12). Lomfanekiso ukhomba umthombo wazo zonke izibusiso, okungukuthi, ngukuhlala ebukhoneni bukaNkulunkulu endaweni Yakhe engcwele nasekuthakaseleni ubudlelwane obungaphazamiswa nobunothando noNkulunkulu. Ngokungafani nababi, abafanekiswa namakhoba, bengazinzile, benganandawo, nekusasa, abalungileyo bafana nesihlahla esinezithelo nezimpande, indawo eseduzane noNkulunkulu kanye nokuphila okuphakade.

Ihubo 128:2, 3 libiza izibusiso zombuso kaMesiya, khona ukuhlala ngaphansi komvini wakho kanye nesihlahla samakhiwane kuluphawu lokuthula nokunotha (Mik. 4:4). Isibusiso sokuthula phezu kweJerusalema (Hub. 122:6-8; Hub. 128:5, 6) kudlulisa ithemba kuMesiya oyophelisa ububi futhi abuyise ukuthula ezweni.

“EBhayibhelini ifa labasindisiweyo libizwa ‘ngezwe.’ Heberu 11:14-16. Khona uMalusi wasezulwini uholela imfuyo Yakhe emithonjeni yamanzi aphilisayo. Umuthi wokuphila uthela izithelo zawo zonke izinyanga, futhi amaqabunga awo ngawokusebenzela izizwe. Kunemithombo egeleza njalo, icwebile, futhi eceleni kwayo kunemithi ephosa amathunzi ezindleleni ezilungiselelwe abahlengiwe bakaJehovah. Kunamathafa avulekile aphumele emagqumeni Amahle, futhi izintaba zikaNkulunkulu zibonakalisa izicongo eziphakeme. Kulawomathafa okuthula, eceleni kwemithombo ephilayo, abantu bakaNkulunkulu, ekukudala bezihambi, bayakufumana ikhaya.”— Ellen G. White, The Great Controversy, p. 675.

ITestamente Elisha lichaza ukugcwaliseka kwalelothemba ekuzeni kwesibili kukaKristu nasekudalweni komhlaba omusha (Mat. 26:29, Sambulo 21). Ngakhoke, ngenkathi abalungileyo bamukela izibusiso eziningi kulempilo, ukuphelela kothando lukaNkulunkulu kubalindele ngenkathi umbuso kaNkulunkulu ubuyiselwa ngokuphelele ekupheleni kwesikhathi.

`Kungani isiphambano, kanye nalokho okwenzeka kuso, siyisiqiniseko sezithembiso ezitholakala kwiTestamente Elisha zalokho uNkulunkulu asibekele kona na? Singaduduzeka kanjani ngalezizithembiso na?`