---
title:  Isivivinyo SikaJehovah
date:  20/02/2024
---

`Funda iHubo 81:7, 8; iHubo 95:7-11; neHubo 105:17-22. Ukuvivinya kukaNkulunkulu kufakani kulezizindimana na?`

I-Meribah yindawo lapho uIsrayeli avivinya khona uNkulunkulu ngokuphosa inselelo ekuthembekeni Kwakhe nakumandla Akhe okuhlinzeka izidingo zabo (Eksod. 17:1-7; Hub. 95:8, 9). Ihubo 81 liphendukezela ngokuhlaba umxhwele futhi lihumushe lesisigameko njengesikhathi uNkulunkulu avivinya ngaso uIsrayeli (Hub. 81:7). Futhi, ngokungalaleli kwabo nokungathembi (Hub. 81:11), abantu bahlulwa yisivivinyo sikaNkulunkulu.

Kubhekisa kwi-Meribah kudlulisa umbiko ombaxa-mbili. Okokuqala, abantu bakaNkulunkulu akumele baphinde amaphutha ezizukulwane ezidlulile. Kunalokho, kumele bathembe uNkulunkulu futhi bahambe endleleni Yakhe (Hub. 81:13). Okwesibili, nakuba abantu bahluleka kwisivivinyo, uNkulunkulu wabahlangula ngenkathi besenkingeni i(Hub. 81:7). Umusa kaNkulunkulu osindisayo ngaphambilini unikeza isiqiniseko somusa kaNkulunkulu kwizizukulwane ezintsha.

Ihubo 105 libonisa ukuthi izinhlupheko zazingamathuluzi kaNkulunkulu okuhlola ithemba likaJosefa Ezwini likaNkulunkulu ngekusasa lakhe (Gen. 37:5-10, Hub. 105:19). IsiHeberu Tsarap, “ukuhlolwa,” kwindimana 19 lidlulisa umuzwa “wokuhlanza,” “ukucolisisa,” noma “hlambulula.” Ngalokho, umgomo kaNkulunkulu wokuvivinya ukholo lukaJosefa wawungowokususa konke ukungabaza isithembiso sikaNkulunkulu kanye nokuqinisa ithemba likaJosefa ekuholeni kukaNkulunkulu.

Umgomo wokuhlwaya kukaNkulunkulu ngowokuqinisa abantu Bakhe nokubalungiselela ukugcwaliseka kwesithembiso, njengalokhu kuboniswe kwisibonelo sikaJosefa (Hub. 105:20-22).

Kepha, ukulahla ukuyaleza kukaNkulunkulu kubanomphumela wenkani nokuba lukhuni kwenhliziyo yomuntu.

“UNkulunkulu ufuna ukulalela okusheshayo nokungangabazi komthetho Wakhe; kodwa abantu balele noma bakhubazekile yizinkohliso zikaSathane, oncoma izaba namacebo, futhi anqobe amathizethize abo, ethi njengakuEva ensimini: ‘Ngeke nife nakufa.’ Ukungalaleli akuqinisi nje kuphela inhliziyo nonembeza walowo onecala, kodwa kuvama ukugcolisa ukholo lwabanye. Lokho obekubukeka kukubi kakhulu kubona ekuqaleni, kuya ngokuphelelwa yilokhu kubonakala ngokuba phambi kwabo njalo, kuze kuthi ekugcineni bangabaze ukuthi bekuyisono ngempela futhi ngokunganaki bawele kwisono esifanayo.”—Ellen G. White, Testimonies for the Church, vol. 4, p. 146.

`Abe yini amava akho ngendlela isono esenza lukhuni gayo inhliziyo na? Kungani lomcabango kumele usise esiphambanweni, lapho singathola khona amandla okulalela na?`