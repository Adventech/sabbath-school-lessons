---
title:  Cabanga Kabanzi
date:  16/10/2020
---

“Uthando, isisekelo sendalo kanye nokuhlengwa, yisisekelo semfundo yeqiniso. Lokhu kwenziwe kwaba sobala emthethweni uNkulunkulu awunikeze njengomholi wempilo. Umthetho wokuqala nomkhulu yilo, ‘Woyithanda iNkosi uNkulunkulu wakho ngayo yonke inhliziyo yakho, nangawo wonke umphefumulo wakho, nangawo onke amandla akho, nangayo yonke ingqondo yakho.’ Luka 10:27. Ukumthanda Yena, owaphakade owazi konke, ngamandla onke, nangengqondo, nangenhliziyo, Kuchaza ukuthuthuka okuphezulu kunakho konke kwamandla onke. Kusho ukuthi kuso sonke isiqu—umzimba, ingqondo, kanye nomphefumulo—umfanekiso kaNkulunkulu kumele uvuselelwe. “Njengowokuqala unjalo umthetho wesibili—“Uyakuthanda umakhelwane njengalokhu uzithanda wena.’ Mathewu 22:39. Umthetho wothando ubizela ekunikeleni umzimba, ingqondo, nomphefumulo ekusebenzeleni uNkulunkulu nabantu. Futhi lokhu kusebenza, ngenkathi kusenza isibusiso kwabanye, kuletha isibusiso esikhulu kunazo zonke kithina. Ukungabi nabugovu kuyisisekelo sakho konke ukuthuthuka kwangempela. Ngokusebenza okungesibo ubugovu samukela impucuko ephakeme yazo zonke izigaba. Siya ngokuba nesabelo sesimo esingcwele. Senziwa sifanele Izulu, ngokuba samukele Izulu ezinhliziyweni zethu.”—Ellen

G. White, Education, p. 16.

**Imibuzo YokuXoxisana**

`1. NjengoIsrayeli wasendulo, simelwe Ukuthanda nokwesaba uNkulunkulu ngesikhathi esisodwa (Mat. 22:37, Samb. 14:7). Eklasini, xoxani ngokuthi singakwenza kanjani kokubili. Futhi, phendulani umbuzo: Kungani lemithetho emibili ingaphikisani na?`

`2. Yimuphi umehluko phakathi kokubeka isilinganiso nokubeka umthetho na? Kumava akho, ngabe ubu-Adventist buqinisa kakhulu ekubekeni amazinga aphezulu kumalungu noma ekubekeni imithetho eyenza umphakathi wawo ube munye na? Ithini Imibhalo mayelana nokuzibekela amazinga aphakeme na? Ukubekela Umndeni? Nokubekela ibandla na?`

`3.Sifinyelela kanjani ekulinganiseni okufanele ekuboniseni ukubaluleka kokulalela` umthetho kaNkuliunkulu futhi, ngokufanayo, sibonise ukuthi ukulalela akuwona umthombo wosindiso na?

`4. Funda Amahubo 119 futhi uqaphele izikhathi eziningi umqondo wokulalela, wenkululeko, wemiyalo, wemithetho, ovezwa ngazo. Umlobi waMahubo 119 ufuna ukwedlulisani ngalezizindikimba na?`