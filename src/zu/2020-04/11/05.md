---
title:  Umsebenzi NokwezikaMoya
date:  09/12/2020
---

“Uma siphila ngoMoya, masihambe futhi ngoMoya” (Gal. 5:25, NKJV). Umsebenzi wothile kanye nezikamoya akwehlukene. UbuKristu abuyona ingubo egqokwayo noma ikhunyulwe ngokuguquka kwesimo somuntu noma ngokwezigaba ezahlukene adlula kuzo empilweni. Kunalokho, ubuKristu budala isidalwa esisha esizibonakalisa kuyo yonke imikhakha yempilo, kuhlangene nomsebenzi.

`Funda abaseGalathiya 5:22-25. Yiziphi izipho uPawule azichaza lapha futhi ezichaza wena nomsebenzi wakho na?`

I-Expository Dictionary of New Testament Words ichaza umuntu “wezikamoya” njengalowo “obonakalisa izithelo zikaMoya ngendlela yakhe.” Kulokhu, singaphetha ngokuthi ngokuxhumana kwethu noKristu, thina sintu singasebenza njengamakholwa kuyo yonke imikhakha yezimpilo zethu.

Othile wayelele efa e-Florida Hospital ngenkathi umngani wakhe omkhulu Ehlezi eduzane kombhede wakhe. Abahlengikazi babengena bephuma egumbini, benakekela izindingo zesiguli. Efuna ukuqhubeka nenkulumo, umngani wabuza abahlengikazi ukuthi babeqeqeshwe kuphi. Iningi lathi laliqeqeshwe kwiFlorida Hospital College. Lokhu kwamthinta kakhulu umngani. Wayesevakasha izikhathi eziningana ekolishi lesibhedlela ukuyobona ukuthi kwakunjani. Kwakungani na? Ngoba wayetshele abantu ukuthi abahlengikazi bakulesisikole babebonakala kuye sengathi banakekela kakhulu umngani wakhe owayefa kunalaba bahlengikazi ababe qeqeshwe kwezinye izindawo. Okungukuthi, wakwazi ukubona umehluko phakathi kwabo kanye nabanye ngendlela ababeyiyo ngakumngani wakhe owayefa.

Yingakho, abuza Imibuzo eminingi mayelana nekolishi kanye ne-mission yalo, futhi ekugcineni washiya isipho sika-$100,000 sokufundisa abanye abahlengikazi njengalabo ayebabone besebenza. Yebo, ezikamoya yindlela yokuphila.

`Ukubonakalisa kanjani okwezikamoya kwakho emisebenzini yansuku zonke yempilo yakho na? Sithombe sini ocabanga ukuthi uyasenza (ngoba, ekugcineni, kukhona isithombe ngawe osakhayo) na?`