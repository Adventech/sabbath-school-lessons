---
title:  Cabanga Kabanzi
date:  27/11/2020
---

“UKristu walijabhisa ithemba lobukhulu ezweni. Entshumayelweni Esentabeni wafuna ukuqaqa umsebenzi owawenziwe yimfundo yamanga, futhi anikeze abalaleli Bakhe umqondo olungile ngombuso Wakhe kanye nangesimilo Sakhe. Kepha akazange ahlasele bukhoma amaphutha abantu. Wabona usizi lomhlaba ngenxa yesono, kepha akazange ethule phambi kwabo isimo sabo esinyantisayo. Wabafundisa ngokuthile okungcono kakhulu kunalokho ababekwazi. Ngaphandle kokulwa nemicabango yabo ngombuso kaNkulunkulu, wabatshela bona imiqathango yokungena kuwo, ebashiya ukuba bazenzele esabo isiphetho ngohlobo lwawo. Amaqiniso awafundisa abalukekile kakhulu nakithina njengoba ayenjalo kwisixuku esasimlandela. Thina njengabo siyadinga Ukufunda izimiso eziyisisekelo zombuso kaNkulunkulu.”—Ellen G. White, The Desire of Ages, p. 299.

**Imibuzo Yokuxoxisana**

`1. U-Robert Louis Stevenson wazalelwa e-Edinburgh, Scotland, ngo-1850. uStevenson ukhumbula indlela ngobunye ubusuku, lapho umqaphi wakhe emlungiselela ukulala, waqonda efasiteleni futhi wabona umbono othathekisayo. Kwakungumuntu okhanyisa izibani, esuka kwisibani ngasinye eya kwesilandelayo. Ngenjabulo yomntwana, wabiza umqaphi wakhe wathi kuye, “Buka leyandoda! Ubhola izimbobo Ebumnyameni!” Iyiphi indima uNkulunkulu akunikeze yona ekuletheni ukukhanya kanye nothando emphakathini wakho na? Uma ungaqinisekile, mema amalungu ebandla athile ukuba ahlale nawe futhi nixoxe ngalokho eningakufeza ndawonye.`

`2. Uma ibandla kumele libambisane noNkulunkulu ekufinyeleleni ezweni,` kumele samukele amazwi kaJesu nokusebenza Kwakhe. Lona kanye iqiniso lukuguquka kwesimo—sikaNkulunkulu eza kithina, ezophila emhlabeni wethu, abe nomshikashika futhi ahleke futhi akhale kanye nathi—kusikhumbuza ukuthi sibizelwe ukunakekela labo abasizungezile. Uzokwenza kanjani lokhu na? Ungabasebenzisa kanjani abantu abasha Ebandleni okulo ukulekelela kulomsebenzi na?

`3. Cabanga ngomthwalo thina njengama-Seventh-day Adventist esinawo wokufundisa abanye amaqiniso amangalisayo esiwanikeziwe. Ibandla elisendaweni lingakwenza kanjani futhi kumele liyidlale kanjani indima ephambili yokufundisa lamaqiniso kwabanye na? Kusenjalo, ibandla lingaba kanjani yindawo ephephile yokuxoxa ngalamaqiniso nalabo ababuza Imibuzo elukhuni ngayo na? Yini ongayenza ukudala indawo kuyo okungabhekanwa nemibuzo eqinile na?`

`4. Eklasini, khulumani ngobandlululo ngokwamasiko omphakathi enihlala kuwo. Yiziphi izindlela ibandla lakho elingafundisa ngalo abanye ukuba ngaphezulu kwalolobandlululo futhi kunalokho, kulandelwe izimfundiso zeMibhalo na?`