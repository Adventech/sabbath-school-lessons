---
title:  Ukufa Kuza Ngaphambi Kokwazi Intando KaNkulunkulu
date:  12/09/2022
---

AmaKrestu amaningi aqinisekile ekufuneni ukwazi intando kaNkulunkulu ngempilo yawo. “Uma-nje bengingayazi intando kaNkulunkulu ngempilo yami, ngingadela konke ngenxa yaKhe.” Kodwa noma sithembisa uNkulunkulu kanjalo, sisengadideka mayelana nokuthi iyini intando yaKhe. Isizathu salokhu kudideka singatholakala kumaRoma 12:1, 2. UPawulu uchaza ukuthi singayazi kanjani intando kaNkulunkulu, enze iphuzu elibalulekile: uma ufuna ukwazi intando kaNkulunkulu, udinga ukwenza umhlatshelo kuqala!

Funda kumaRoma 12:1, 2. UPawulu ubhala uthi sizokwazi “ukuhlolisisa okuyintando kaNkulunkulu” (Rom. 12:2, NIV) uma:

1. Siqondisisa kahle “ububele bukaNkulunkulu” kithina (Rom. 12:1, NIV).

2. Sizinikela njengomhlatshelo ophilayo kuNkulunkulu (Rom. 12:1).

3. Yenziwe-ntsha ingqondo yethu (Rom. 12:2).

Yingqondo eyenziwe yabayintsha kuphela engaqonda intando kaNkulunkulu. Kodwa lokhu kwenziwa kabusha kwencike ekuthini kufe u”mina” kuqala. Kwakungenele ukuthi uKrestu ahlupheke ngenxa yethu—kwadingeka ukuthi afe.

`Cela uMoya oNgcwele akutshengise zonke izindawo lapho “ungafanga” ngokuphelele. Yiziphi izinto oMoya oNgcwele adinga ukuthi wehlukane nazo ukuze ube “umnikelo ophilayo” kaNkulunkulu?`

Uma izinxenye zempilo yethu zingafile ngokuphelele “kumina,” uNkulunkulu uvumela amaziko ukuba asitshengise lezo zinto. Kodwa, ukuhlupheka kwethu akusisizinje ukuthi sinqwamane nesono sethu—kusinika nokubona uJesu ezinikela ngenxa yethu. U-Elisabeth Elliot wabhala wathi, “Ukunikela izifiso ezijulile zenhliziyo yethu yikho ukusondela okwenza siqonde ngesiphambano….Awethu amava ngokubethelwa, nakuba emancane kakhulu kunawoMsindisi wethu, kodwa asinika ithuba lokuthi siqale ukumazi Yena ngokuhlanganyela ekuhluphekeni kwaKhe.  Kuzo zonke izinhlobo zokuhlupheka kwethu, usibizela kulokho kuhlanganyela.”—Ellisabeth Elliot, Quest for Love (Grand Rapids, MI: Fleming H. Revell, 1996), p. 182.

`Funda, uthandazele phezu kwabaseRoma 12:1, 2. Cabanga ngezinto odinga ukwehlukana nazo ukuze ube umhlatshelo. Lokho kukusiza kanjani ukuthi uqonde ukuhlupheka uJesu abhekana nakho ngenxa yakho esiphambanweni? Lolu lwazi lungakusiza kanjani ukuthi ungene ebudlelwaneni noJesu nokuhlupheka kwaKhe?`