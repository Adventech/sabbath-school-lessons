---
title:  Ukuvuma Ukulalela
date:  13/09/2022
---

> <p></p>
> “UJehova wafika, wema, wambiza njengakwezinye izikhathi: Samuweli, Samuweli! USamuweli wathi: Khuluma ngokuba inceku yaKho iyezwa” (1 Sam. 3:10, NIV).

Wake walizwa lelo lizwi elincane likaMoya oNgcwele kodwa waliziba?  Okulandela lapho, zonke izinto zabheda, kamuva, wazindla ngaphakathi kwakho uthi: Kodwa bengingalaleli ngani?

USamuweli wokuqala uchaza indaba yomuntu omdala namadodana akhe amabili akhohlakele,a yengamlaleli uNkulunkulu, kanye nomfana omncane owalalela. Nakuba kwakukhona izixwayiso ezivela kuNkulunkulu, labo ababedinga ukushintsha izindlela zabo, abazange.

`Funda indaba yabo ku 1 Samuweli 2:12-3:18. Yimuphi umehluko ovela obala lapha phakathi kwalabo abalalela uNkulunkulu nalabo abangalaleli?`

Amadodana kaEli ayenezinye izinto emqondweni wawo, hhayi ezikaNkulunkulu. Nangemuva kokuthi uEli esezwile ukuthi uNkulunkulu ufunani, esekhulumile nawo, kubonakala engenzanga lutho olunye. Ngokusobala, amadodana akhe ayengazimisele ukunikela izimpilo zawo entandweni kaNkulunkulu.  Umehluko ongako kuSamuweli!!

Umshumayeli uCharles Stanley uchaza isidingo sokuthi sivulelekele izwi likaNkulunkulu ngalokho akubiza ngokuthi ukufaka igiya u-neutral (ukuba maphakathi nendawo). Uthi: “uMoya oNgcwele …..akakhulumi ngenjongo yokudlulisa umlayezo-nje. Ukhuluma ukuze kube khona impendulo.  Uyazi futhi uma sinake kakhulu izimfuno zethu.  Uma kunjalo, uvame ukuthula……Uyalinda size sibe ku-neutral ngokwenele ukuze sizokuzwa, silalele ekugcineni.”—Charles Stanley, The Wonderful Spirit-Filled Life, (Nashville, TN: Thomas Nelson Publishers, 1992), pp. 179, 180.

`Ucabanga ukuthi usho ukuthini uStanley mayekhuluma ngokuba “neutral ngokwaneleyo”?  Uma ucabanga ngokuvuleleka kwakho kuNkulunkulu, yiziphi izinto ezivame ukuvimba ukuba ungabi “neutral ngokwaneleyo ukuze uzwe, futhi ulalele ekugcineni”? Yini odinga ukuyenza empilweni yakho ukuze kukhule ukuvuleleka izwi likaNkulunkulu nokuzimisela ukulalela ukuhola kwaKhe?`