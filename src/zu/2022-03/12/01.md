---
title:  Ukufa Njengembewu
date:  10/09/2022
---

### Kuleliviki Funda ku
Filipi 2:5-9; Roma 12:1, 2; 1 Sam. 2:12-3:18; 1 Sam. 13:1-14; Zakariya 4:1-14.

> <p>Indimana Yekhanda</p>
> “Ngiqinisile, ngiqinisile ngithi kini: Uma inhlamvu kakolweni iwela emhlabathini ingafi, ihlala yodwa, kepha uma ifa, ithela izithelo eziningi” (Johane 12:24, NKJV).

Umfanekiso kaJesu wohlamvu lukakolweni olufayo, yisifanekiso esihle sokuzithoba kwethu entandweni kaNkulunkulu. Okokuqala, kukhona ukuwa. Uhlamvu oluwa esiqwini sikakolweni alunalizwi ngomhlabathi oluzungezile nolugqibayo.

Okwesibili, kukhona ukulinda. Njengoba uhlamvu luhlala emhlabathini, alwazi ukuthi kuzokwenzekani kulona. Alukwazi “ukucabanga” ukuthi ukuphila kuzoba njani esikhathini esizayo, ngoba kuwuhlamvu lukakolweni-nje.

Okwesithathu, kukhona ukufa. Uhlamvu alukwazi ukuba yisiqu sikakolweni ngaphandle kokuthi luhlukane nesimo salo sokuthokomala nesiphephile njengohlamvu. Kudingeka ukuthi “lufe”; okusho ukuthi kufuneka luhlukane nalokho obelukade luyikho ngaphambili ukuze luguquke ekubeni yimbewu, lube yisitshalo esithela izithelo.

**Ukubuka Isifundo Seviki**: Uma sazi ukuthi intando kaNkulunkulu iyona esifanele, kungani kulukhuni kangaka ukuyamukela? UKrestu wasishiyela siphi isibonelo sokuzithoba? Uyibona kanjani indaba yohlamvu lukakolweni uma isetshenziswa kweyakho impilo?

_Funda isifundo saleliviki ukulungisela iSabatha likaMandulo 17._