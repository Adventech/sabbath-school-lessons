---
title:  Ukujula Nomcabango
date:  16/09/2022
---

Funda uEllen G. White, “Eli and His Sons,” pp. 575-580; “The Presumption of Saul,” pp. 616-626, ku Patriarchs and Prophets.

Ukuzinikela phansi kwentando kaNkulunkulu kuzofika uma sifa kwezethu izifiso nokufuna izikhundla.  Lokho kuvula indlela yokukhonza abanye ngeqiniso. Asikwazi ukuphilela uNkulunkulu ngaphandle kokuba umhlatshelo, futhi siphile njalo sivulelekele izwi likaNkulunkulu.  Ukuze thina sinikele ngokweqiniso intando yethu kwekaBaba, kufuneka sizibone izingozi zokuzethemba nemifakela ethatha indawo yeZwi likaNkulunkulu namandla aKhe.  Uma ukuzinikela entandwweni kaNkulunkulu kusenhliziyweni yempilo yoMKrestu, uNkulunkulu angavumela iziko ukuba lisifundise ukuncika kuYena.

“Ubudedengu buka Eli bubekwe obala kuye wonke ubaba nomama emhlabeni. Njengomphumela wothando lwakhe olungekho ngcwele noma ukungafuni kwakhe ukwenza umsebenzi ongathandeki, wavuna isivuno sobubi emadodaneni akhe aphume endleleni. Umzali owavumela inkohlakalo, nezingane ezayenza, babanecala phambi kukaNkulunkulu, futhi akukho mnikelo noma umhlatshelo ayowamukela ngalokho ngecala labo.”—Ellen G. White, Child Guidance, p. 276.

**Imibuzo Yokuxoxisana**

`➊ Njengeklasi, xoxani ngokuzehlisa okumangalisayo kweNdodana kaNkulunkulu ukuthi ize emhlabeni njengomuntu ukuze ifele izono zethu. Kusitshelani thina ngokuthi kuyini ngempela ukuzidela nokungazicabangeli ukuze kusizakale abanye? Nakuba singeke sakwazi ukwenza okufana nalokho akwenza uJesu, isibonelo sikhona, futhi kufuneka sihlale siphambi kwethu. Singenza kanjani thina lapho sikhona, ukulingisa ukuzithoba okunjalo nokuzinikela okwatshengiswa nguJesu esiphambanweni?`

`➋ Ebantwini abaningi, ukuzithoba kuNkulunkulu ngaphandle kokwazi ukuthi kuzolandelani, kungaba yinto eyesabekayo. Ungabacebisa uthini abantu abazethemba bona kunoNkulunkulu? Yini ongayisho ukususa ukwesaba kwabo kokungazi—noma ukungakwazi ukulawula ikusasa?`

`➌ Njengeklasi, sebenzisani isikhathi nithandazele abantu enibaziyo abanenkinga ngokuzithoba entandweni kaNkulunkulu, ukuthi babone ukuthi ukwethemba intando kaNkulunkulu iyona ndlela kuphela eya ekuthuleni kwaphakade. Kusenjalo, yiziphi izinto eziphathekayo eningazenzela labo bantu ukubasiza babone ukuthi bangazinikela kuNkulunkulu nokuthi indlela yaKhe iyona elungile? Ngamanye amazwi, uNkulunkulu angakusebenzisa kanjani ukusiza abanye bazi ngothando lwaKhe nokuzimisela kwaKhe ukubabonelela?`