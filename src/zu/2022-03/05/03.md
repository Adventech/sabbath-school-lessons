---
title:  U-Israyeli Ophume Endleleni
date:  25/07/2022
---

Indaba kaHoseya ingasifundisa izifundo ezibalulekile. Isimo sikaHoseya siyamangalisa. Unkosikazi wakhe, uGomera, uyamshiya, waze wathola izingane kwamanye amadoda. UNkulunkulu uthuma uHoseya ukuthi abuyise umkakhe, amtshengise lonke uthando futhi yize wayengathembekanga emshadweni. Lendaba iwumfuziselo ngoNkulunkulu noIsrayeli. UIsrayeli wayeshiye uNkulunkulu waphinga nezithixo, kodwa uNkulunkulu wayelokhu emthanda, efuna ukumtshengisa uthando lwaKhe.  Kodwa ake ubuke indlela uNkulunkulu asebenza ngayo!

**Funda uHoseya 2:1-12. UNkulunkulu uthi uzosebenzisa ziphi izindlela zokudonsela uIsrayeli kuYe?  Kwakuzwakala kanjani lokho?**

`Hoseya 2:2, 3`

`Hoseya 2:5-7`

`Hoseya 2:8, 9`

`Hoseya 2:10`

Lendaba igqamisa amaphuzu amabili abalulekile ngendlela esimuzwa ngayo uNkulunkulu uma esiholela ekuguqukeni. Elokuqala, sisengozini yokungaboni ukuthi uNkulunkulu usemsebenzini. Ngesikhathi uIsrayeli edlula phansi kwezikhathi ezibuhlungu nezilukhuni kufanele ukuthi kwakungelula ukubona ukuthi uNkulunkulu wabo wayesebenzela usindiso lwabo. Uma indlela yethu inameva, noma sivaleleke ngaphakathi kodonga kangangoba singazi lapho siya khona (Hos. 2:6)—uNkulunkulu lowo?  Uma izidingo zethu zokuphila zincipha noma sijabhiswa(Hos. 2:9, 10)—uBaba ukhona yini kukho konke lokho na?  iqiniso ukuthi noma ngabe sizizwa kanjani, uNkulunkulu ulokhu esebenzela ukusibuyisela enguqukweni ngoba usithanda kangaka.

Elesibili, sisengozini yokungamqondisisi uNkulunkulu uma esebenza.  Kungenzeka sibone ukuthi usemsebenzini, kodwa singakuthandi lokho akwenzayo. Ngesikhathi sisebuhlungwini noma sijabhile, kulula ukusola uNkulunkulu sithi unesihluku, akangeneleli, noma sithi akasinakile. Kodwa uNkulunkulu ulokhu esebenzela ukusivuselela ngesivumelwano saKhe sothando.

`Funda uHoseya 2:14-23.  Lezindimana zembulani ngoNkulunkulu?  Cela uMoya oNgcwele akutshengise uma bewubalekela uNkulunkulu kunoma yimuphi umkhakha wempilo yakho.  Uma uqinisekile ukuthi bewumbalekela, ulindeni ungangeni eziko lokuvivinywa? Yini ekuvimba ukuthi unikele konke kuNkulunkulu khona manje?`