---
title:  U-Abrahama Eziko Lokuvivinywa
date:  24/07/2022
---

Funda uGenesise 22. Esikhaleni-nje, futhi ngaphandle kwencazelo, uNkulunkulu uvele ubiza uAbrahama ukuba anikele ngendodana yakhe ibe umhlatshelo wokushiswa. Ucabanga ukuthi uAbrahama wazizwa kanjani? Kwakuwumqondo oshaqisayo ukuthi uNkulunkulu ongcwele afune ukuthi unikele ngengane yakho.  Noma ngabe uAbrahama wayekwamukela lokho, kanjani-ke ngezithembiso zikaNkulunkulu zefa? Ngaphandle kwendodana yakhe, kwakuzuphela ngesithembiso.

`UNkulunkulu wamthumelani uAbrahama ukuthi enze lomhlatshelo?  Uma uNkulunkulu wazi yonke into, wayefunelani ukuvivinya uAbrahama?`

Isicelo sikaNkulunkulu nesikhathi esafika ngaso akuzenzekelanga. Empeleni, kwakuhlelelwe ukuthi kulethe ukukhathazeka okujulile, ngoba “uNkulunkulu wayegodlele uAbrahama okuyisona sivivinyo saKhe sokugcina nesisindayo aze akhule ngeminyaka, alangazelele ukuphumula.”—Ellen G. White, Patriarchs and Prophets, p. 147. Kwakuyisivivinyo esivela kuNkulunkulu ohlanyayo yini lesi? Cha, nakanye, ngoba “ukukhathazeka akuthwala ngalezo zinsuku ezimnyama zokuvivinywa kwavunyelwa ukuze afunde ngamava akhe okuthile ngohlatshelo omkhulu owenziwa uNkulunkulu ukuze kusindiswe abantu.”—Patriarchs and Prophets, p. 154.

Kwakuyisivivinyo-nje lesi—uNkulunkulu wayengahlosile ukuthi uAbrahama abulale indodana yakhe. Lokhu kugqamisa indlela asebenza ngayo ngesinye isikhathi uNkulunkulu. UNkulunkulu angasicela ukuthi senze into ethile angahlosile ukuthi siyiqedele. Angasicela ukuthi siye endaweni angahlosile ukuthi sifike kuyo. Okubalulekile kuNkulunkulu, akusona isiphetho, kodwa yilokho esikufundayo ngokulolongwa ekwenzeni akushoyo.

Kungenzeka ukuthi uJesu wayecabanga ngokwenzeka kuAbrahama ngesikhathi etshela amaJuda ukuthi: “U-Abrahama uyihlo wathokozela ukubona usuku lwami, walubona, wajabula” (Johane 8:56, NIV). Kwakunokwenzeka uAbrahama alahlekelwe yilombono, athi lowo myalelo uvela kuSathane.  Ingqikithi yempumelelo ka-Abrahama, nokufunda kukho konke lokhu, ukwazi iphimbo likaNkulunkulu.

`Ulazi kanjani iphimbo likaNkulunkulu? Wazi kanjani uma uNkulunkulu ekhuluma nawe?  Yiziphi izindlela akutshela ngazo intando yaKhe?`