---
title:  Ukushisa Okwedlulele
date:  23/07/2022
---

### Kuleliviki Funda ku
Genesise 22, Hoseya 2:1-12, Jobe 1:6-2:10, 2 Korinte 11:23-29, Isaya 43:1-7.

> <p>Indimana Yekhanda</p>
> “Nokho uJehova wathanda ukuyishaya ngezifo; lapho wenza umphefumulo wayo ubengumnikelo wecala, iyakubona inzalo yayo, yenze izinsuku zayo zibe-ziningi” (Isaya 53:10, NKJV).

Kwathi lapho unkosikazi wakhe elele ocansini lokufa, uC.S. Lewis umbhali wodumo woMKrestu wabhala wathi: “Hhayi ukuthi ngisengozini enkulu yokulahla ukukholwa kuNkulunkulu. Okuyiyona-ngozi yangempela ukukholwa yizinto ezishaqisayo ngaYe.  Isiphelo engisesabayo akusikho ukuthi ‘Vele akekho uNkulunkulu,’ kodwa ukuthi ’Unjena-ke uNkulunkulu.’ “—A Grief Observed (New York: Harpercollins Publishers, Inc., 1961), pp. 6, 7.

Uma izinto seziba buhlungu ngempela, abanye bethu bayamshiya uNkulunkulu. Kwabanye, abafana noLewis, kufika isilingo sokushintsha indlela esibuka ngayo uNkulunkulu, sicabange zonke izinto ezimbi lezi ngaYe. Umbuzo uthi: Lingakhuphuka lifikephi izinga lokushisa na? UNkulunkulu uzovumela abantu baKhe ukuba badlule phakathi kokushisa okungakanani ukufeza injongo yaKhe yokubabumba ngokomfanekiso weNdodana yaKhe na?” (Roma 8:29, NIV).

**Ukubuka Isifundo Seviki**: Ucabanga ukuthi kungani uNkulunkulu ezibeka engozini yokungaqondwa yilabo afuna ukuba bamazi futhi bamthande? Ucabanga ukuthi uNkulunkulu uzimisele kangakanani ukungaqondwa ukuze akubumbe “ngokomfanekiso weNdodana yaKhe na”?

_Funda isifundo saleliviki ukulungisela iSabatha likaNtulikazi 30._