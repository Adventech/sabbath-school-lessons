---
title:  Ukuqhubeka Nempilo Ngethemba
date:  27/07/2022
---

> <p></p>
> “Sasiphansi kwengcindezi enkulu, engaphezu kwamandla ethu okubekezela, saze salahlekelwa yithemba lokuphila. Sasicabanga ukuthi sigwetshwe intambo. Kodwa lokhu kwenzeka ukuze singazethembi thina, kodwa sethembe uNkulunkulu, Yena ovusa abafileyo” (2 Korinte 1:8, 9, NIV).

Njengomphostoli okhethekile kaNkulunkulu, uPawulu wayesebekezele okungaphezu kwabanye abantu. Kepha uPawulu akaphelanga amandla. Kunalokho, wakhula ekudumiseni uNkulunkulu.  Funda uhlu lokuhlupheka kwakhe ku 2 Korinte 1:3-11.

`Ku 2 Korinte 1:4, uPawulu uthi isizathu sokwamukela umusa kaNkulunkulu nenduduzo, ukuthi azokwazi ukududuza labo abasezinkingeni ngenduduzo nathi esiduduzwe ngayo ivela kuNkulunkulu “(NIV). Kungenzeka kanjani ukuthi ukuhlupheka kube lubizo lokuhambisa ivangeli? Yini esingayenza ukuze sikuqikelele lokho?`

UNkulunkulu ufuna ukusebenza ngathi ebantwini abezwa ubuhlungu. Lokhu kusho ukuthi angavuma ukuthi sizwe lobo buhlungu kuqala. Emva kwalokho, sesizonika induduzo, hhayi eyomlomo-nje, kodwa evela kwawethu amava ngesihe nenduduzo kaNkulunkulu. Yayinjalo impilo kaJesu (bheka amaHeberu 4:15).

Indlela ecacile kaPawulu yokuchaza ubunzima bakhe akuhlosiwe ngayo ukusenza simdabukele. Kuhloswe ukuthi thina sazi ukuthi noma sesicwile kanjani, uBaba usengangenelela ukuletha isihe saKhe nenduduzo.  Singaphelelwa yithemba ngisho nangokuphila kwethu, size sibulawe, kodwa asingesabi. UNkulunkulu usifundisa ukwethemba Yena. Singamethemba ngoba uNkulunkulu wethu “uvusa nabafileyo” (2 Korinte 1:9, NIV).

Njengoba uPawulu eqhubeka nenjongo yakhe yokushumayela ivangeli, (2 Korinte 1:11, NIV).

`Yini ongayifunda kuPawulu engakusiza ukuthi ungaweli ogibeni lokuzidabukela uma ubambene nezinhlupho?`