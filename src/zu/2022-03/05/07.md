---
title:  Ukujula Nomcabango
date:  29/07/2022
---

Funda uEllen G. White, “The rest of Faith,” pp. 145-155 ku Patriarchs and Prophets; “Praise Ye the Lord,” pp. 315-319 ku Testimonies for the Church, vol. 5.

“UNkulunkulu ulokhu evivinya abantu baKhe eziko lokuhlupheka.  Kusekushiseni kweziko lapho imfucuza yehlukaniswa khona negolide elimsulwa eliyisimilo sobuKrestu. UJesu ukubhekile ukuvivinywa; uyakwazi okudingekayo ukuze kucwengeke igolide eliyigugu, libonakalise ukukhazimula kothando lwaKhe. UNkulunkulu uyala izinceku zaKhe ngezivivinyo ezibukhali. Uyabona ukuthi ezinye zinamandla angasetshenziselwa ukuqhubela phambili umsebenzi waKhe, abavivinye labo bantu; ekuhlakanipheni kwaKhe ubabeka endaweni lapho izimilo zabo zizovivinywa khona….abatshengise ubuthakathaka babo, abafundise ukuncika kuYena….Ngaleyo ndlela, inhloso yaKhe iyafezeka. Bafundile, baqeqesheka, bayalwa, sebelungele ukugcwalisa injongo enkulu yokuphiwa kwabo amandla.”— Ellen G. White, Patriarchs and Prophets, pp. 129, 130.

“Uma ekuhlakanipheni kukaNkulunkulu, kufuneka sibhekane nezilingo, asisamukele isiphambano, siphuze indebe ebabayo, sikhumbule ukuthi isandla sikaBaba esisiphuzisayo. Asimethembe ebumnyameni njengasemini.  Asikholwa yini ukuthi uzosinika konke okusifanele?

Nasebusuku bokuhlupheka singala kanjani ukuphakamisa inhliziyo nephimbo, sidumise ngokubonga, uma sikhumbula uthando olwabonakaliswa kithina esiphambanweni saseKhalvari?”—Ellen G. White, Testimonies for the Church, vol. 5, p. 316.

**Imibuzo Yokuxoxisana**

`➊ Eklasini, akube khona omunye ozokhuluma ngokuvivinywa kokukholwa kwakhe okwakunzima yize kungafananga nokuka-Abrahama. Ungafundani kulokho okwehlela lowo muntu, ukuphumelela noma ukwehluleka kwakhe?`

`➋ Bukeza amahora angu 24 okugcina empilo kaKrestu ngaphambi kokubethelwa kwaKhe. Wayebhekene naziphi izimo ezilukhuni?  Wabekezela kanjani? Singathathani kuleso sibonelo saKhe, sikusebenzise empilweni yethu uma nathi siseziko?`

`➌ Xoxani ngalomqondo esike sawuthinta kuleliviki, othi ngokuhlupheka kwethu, singakwazi ukududuza abanye abahluphekayo. Noma kuyiqinisonje, yiziphi ezinye zezinkinga esingahlangabezana nazo?`

`➍ U-Ellen G. White wabhala wathi: “Asimethembe ebumnyameni njengasemini.” Kulula ukusho ngomlomo. Singasizana kanjani ukwakha uhlobo lokukholwa okuzosisiza sikwazi ukwenza lokho? Kubaluke ngani ukwethemba uNkulunkulu ezikhathini ezilukhuni?`