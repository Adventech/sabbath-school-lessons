---
title:  Isithembiso Esiqinisekile Sohambo
date:  30/06/2022
---

> <p></p>
> “Impela okuhle nomusa kuyakungilandela imihla yonke yokuphila kwami; ngiyakuhlala endlini kaJehova kuze kube-phakade” (iHubo 23:6, NKJV).

Uma sisesigodini noma sizungezwe yizitha, sifikelwa yisilingo sokucabanga ukuthi sishiyiwe. Akubonakali sengathi uNkulunkulu kukhona akwenzayo; sicabanga ukuthi uma ubesisiza, besingeke sibe kulezinkinga. Kodwa uDavide ubona ngenye indlela.

`Phezu kwezilingo zakhe, yiziphi izinto ezimbili uDavide athi uqinisekile ngazo kwiHubo 23:6? (Bheka nabaseRfesu 1:4; 2 Petru 1:10; Heb. 11:13-15).`

Ezinye izihumusho zithi okuhle kanye nothando olungehluleki (ukuzibophezela kukaNkulunkulu esivumelwaneni) kuyongilandela imihla yonke yami. Kodwa, kuzwakala kangcono ngolimi lwendabuko lapho kuthiwa: okuhle nothando olungehluleki kuyongi “sukela” yonke imihla yami. (Empeleni, yilelo gama lesiHeberu elisetshenziswe ezindimaneni ezinjengo Genesise 14:14, Joshuwa 10:19, no 1 Samuweli 25:29, lapho uvela khona kangcono umqondo wokusukela noma ukuxosha.)

`Yimiphi imifanekiso oyitholayo emqondweni wakho uma ucabanga ngokulunga nothando olungehluleki “kukusukela”? Ucabanga ukuthi uDavide wayefuna ukusitshelani ngoNkulunkulu uma echaza ukunaka kwaKhe ngalendlela?`

Akukhathalekile ukuthi sishona kangakanani isigodi, noma izitha ziphikelela kanjani, isiqiniseko ngokulunga kukaNkulunkulu nothando olungehluleki, nokuqiniseka kokuhola kwaKhe kuze kube sekugcineni kohambo, akungatshazwa. Uma lemicabango yakwazi ukusiza uJesu eKhalvari, nathi asime isibindi.

Kunezikhathi kodwa, lapho labo esibathandayo benemibuzo eminingi. NjengoDavide, indlela engcono yokuphendula lemibuzo akusikho ukunikeza isifundo seBhayibheli ngalokho uNkulunkulu akwazi ukukwenza. Kunalokho, njengoba uDavide esitshengisa kwiHubo 23:6, sebenzisa ubufakazi bakho beqiniso ngoNkulunkulu wethu.

`Yibuphi ubufakazi ngolwazi lwakho ngoNkulunkulu obungatshengisa ukuqiniseka bokuthi ukulunga kwaKhe nothando olungehluleki kuyasisukela? Yibuphi ubufakazi ongabenezela obuvela eBhayibhelini?  Ungabelana kanjani ngalokhu nalabo abanemibuzo ngesiqiniseko sokunakekela kukaNkulunkulu? Sibonakala kanjani isiphambano siyisibonelo esikhulu kunazo zonke salokhu “kusukelwa”?`