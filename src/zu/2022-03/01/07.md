---
title:  Ukujula Nomcabango
date:  01/07/2022
---

Funda uEllen G. White, “Missionaries in the Home,” p. 143, ku Testimonies for the Church, vol. 4; “The Divine Shepherd,” pp. 476-484, ku The Desire of Ages.

“Labo abayonqoba ekugcineni bayokuba nezikhathi zokuhlupheka okukhulu nokuvivinywa empilweni yabo yokukholwa; kodwa abangalilahli ithemba labo ngoba lokho kuseyinxenye yokuqeqeshwa kwabo esikoleni sikaKrestu, kanti kuyadingeka ukuze yonke insila igezwe, isuke. Inceku kaNkulunkulu idinga ukubekezelela ngesibindi ukuhlasela kwesitha, ukugcona kwaso okubuhlungu, inqobe izikhubekiso uSathane azozibeka endleleni…….

“Kodwa uma uqhubeka nokubheka phezulu, hhayi phansi ezinkingeni zakho, ngeke uphele amandla endleleni, uzobona uJesu elula isandla saKhe ukukusiza, kanti wena uzodinga ukumnika isandla sakho ngesibindi, umvumele akuhole. Uma umkholwa, uzokuba nethemba….

“Uzothola usizo kuKrestu lokwakha isimilo esiqotho, nesihle. USathane akakwazi ukukushaya indiva ukukhanya okukhazimula kuvela kuleso similo esinjalo….UNkulunkulu usiphe okuyisona sipho saKhe esihle kakhulu—iNdodana yaKhe ezelwe yodwa, ukuze isiphakamise, isenze sifaneleke, ngokusembathisa ukuphelela kwesimilo saYo ukusilungisela ikhaya embusweni.”—Ellen G. White, Messages to Young People, pp. 63, 64.

**Imibuzo Yokuxoxisana**

`➊ Ukubone kangakanani ukuthi “ukuhlupheka okubuhlungu nezivivinyo” ezifika empilweni yakho kungenzeka kube yindlela “yokukuqeqesha esikoleni sikaKrestu”?`

`➋ Kungenzeka kanjani ukuthi usizo lwethu, induduzo, kanye nenkuthazo kulabo abasesigodini, kube yindlela yoMalusi yokubaweza ezinkingeni zabo? Zinto zini nina njengebandla eningazenza ukuze uNkulunkulu akwazi ukunisebenzisa ukusiza abasweleyo na?`

`➌ Eklasini, jikelezani, nizwe ukuthi umuntu ngamunye ukhuluma uthini ngendlela ukulunga nomusa “okwamsukela” ngayo. Yini eningayifunda ngamava enu nonke?`

`➍ Cabanga ngamahora okugcina empilo kaKrestu, njengoba wayengena ekuvivinyweni.  Kulokho ongakuthola eBhayibhelini noma kuEllen G. White (I-Desire of Ages umthombo omuhle), uJesu wakwazi kanjani ukubekezela embethe isimo somuntu?  Yini esingazithathela yona kuleso sibonelo saKhe uma sizithola sivivinywa noma kungayiphi indlela na?`