---
title:  'Ukuchezuka Okungalindelekile 2: ItafulaElizungeziwe'
date:  29/06/2022
---

> <p></p>
> “Ulungisa itafula phambi kwami, ebusweni bezitha zami; ugcoba ikhanda lami ngamafutha; indebe yami iyachichima” (iHubo 23:5, NKJV).

Kuyo yonke impilo yethu, kuzokwenzeka sishayisane nezitha. Ubhekana kanjani nesimo esinjalo? Wake waqwasha ebusuku, ulokhu uphenduka embhedeni, ufuna amasu okuziphindisela kulabo bantu abazama ukukulimaza noma ukwenzela phansi umsebenzi wakho? Kungaba lukhuni kuMKrestu ukwazi indlela yokubhekana nezitha.

`Yiziphi izinhlobo zezitha osuke waba nazo empilweni yakho? Wabhekana kanjani nalezo ezazizama ukukwenzela phansi wena noma abathandiweyo bakho? Wawalandela ngokucophelela okungakanani amazwi kaKrestu akuMathewu 5:44, noma akaPawulu kumaRoma 12:18-21?`

KwiHubo 23:5 uDavide usitshengisa indlela ebalulekile yokubhekana nezitha. Ugqiba ubukhona bazo ngokuthi agxile kulokho akwenzelwa uNkulunkulu. Nangempela, uNkulunkulu ulapho, umlungisela idili.

Ngokwesiko lezikhathi zikaDavide, kwakuthi uma kufika edilini isimenywa esihloniphekile, umninimuzi wayesigcoba ikhanda ngamafutha uma silungisela ukungena ekudleni. Lamafutha aye yinhlanganisela yamafutha omnqumo kanye namakha. Ngemuva kwalokho, isitatanyiswa bese sihlala phansi maqondana nokudla esingeke sakuqeda.

`Lokhu okuthathu (itafula, amafutha, indebe) eutsheni 23:5, kusikhumbuza kanjani indlela uNkulunkulu ahlinzeka ngayo ngisho noma sisesigodini?`

Njengoba esikhumbuza uPawulu, “asibambene nezitha zegazi nenyama, kodwa sibambene nemibuso, namandla, nababusi bezwe balobubumnyama, nabawomoya bobubi emkhathini” (Efesu 6:12, NRSV). Izitha zethu zihlanganisa lezo esizibonayo, nalezo esingaziboniyo. Noma siyathanda noma asithandi, sizungeziwe. Kodwa, uma sinoMalusi, akukho nesisodwa isitha, esibonwayo noma esingabonwa, esingantshontsha lokho asilungisele kona uMalusi.

`Ake uzindle ngendlela uMalusi akuphatha ngayo ngesikhathi uzungezwe yizitha. Yini ongayibona kulezo zikhathi, engakwenza ubonge naphakathi kobunzima obunjalo?`