---
title:  'Umqondisi Ohambweni: UMalusi'
date:  26/06/2022
---

> <p></p>
> “UJehova unguMalusi wami; angiyikuswela” (iHubo 23:1, NKJV).

Kwake kwathiwa izingane ezithile azidwebe isithombe sikaNkulunkulu. Zonke zadweba isithombe esinenhliziyo kusona. Uma zibuzwa ngalokho, zaphendula ngazwi linye ukuthi uNkulunkulu uluthando. Kwakulula kanjalo.

Kulula ukuba nombono othile ngoNkulunkulu nezinhloso zaKhe uma konke kuhamba kahle. Kodwa njengoba sikhula, nempilo iba lukhuni, iba nezinkinga, umbono wethu ngoNkulunkulu uyashintsha. UNkulunkulu akashintshi, kodwa (Heb. 13:8, Jakobe 1:17); kushintsha thina.

Ngenxa yempilo yabelusi ngesikhathi seTestamente eliDala, iHubo 23 lisebenzisa isithombe somalusi ukuchaza indlela uNkulunkulu asinakekela ngayo.  Umfuziselo womalusi usetshenziselwa kuNkulunkulu—eTestamenteni eliDala neliSha. Yisithombe esimangalisayo, futhi esingaguquki.  Ngaphambi kokuthi sihlole iHubo 23, ake sicwaninge ukuthi ababhali abehlukene beBhayibheli bawubona kanjani umsebenzi kaMalusi nesimilo saKhe kulo lonke iBhayibheli.

**Ufundani ngoMalusi kulezindimana ezilandelayo?**

`Isaya 40:11`

`Jer. 23:3, 4`

`Hezekeli 34:12`

`Johane 10:14-16`

`1 Petru 2:25`

**Manje-ke bheka iHubo 23. Wenzani uMalusi ngendlela yokunakekela izimvu zaKhe na?**

`iHubo 23:2`

`iHubo 23:3`

`iHubo 23:4`

`iHubo 23:5`

`iHubo 23:6`

`Kusho ukuthini kuwena ukwazi ukuthi kukhona othile okunakekela ngalendlela?  Ungawusebenzisa kanjani lomfanekiso ukukhuthaza omunye umuntu onesithombe sikaNkulunkulu esihlanekezeliwe ngenxa yezinkinga zakhe na?`