---
title:  Amaziko Okuhlambulula
date:  06/07/2022
---

> <p></p>
> “Ngalokho uJehova-Sebawoti usho kanje, uthi: Ngiyakubancibilikisa, ngibavivinye, ngokuba ngingenze-njani ngenxa yendodakazi yabantu bami na?” (Jere. 9:7, NKJV).

“Uma uMoya kaNkulunkulu uletha emqondweni wakho izwi likaJehova elikulimazayo, ungaqiniseka ukuthi kukhona okuthile kuwena afuna ukukulimaza kuze kufe.”—Oswald Chambers, My Utmost for His Highest (Uhrichsville, OH: Barbour & Company, Inc., 1963), p. 271.

`Usizwa kanjani lesicaphuno esingenhla, kanye nendimana yeBhayibheli?  Athini awakho amava ngobuhlungu obuhambisana nomsebenzi wokuhlanjululwa?`

`Funda uJeremiya 9:7-16. UNkulunkulu uthi “ngiyakuncibilikisa, ngivivinye” uJuda neJerusalema (Jere. 9:7). Yiziphi izizathu ezimbili azishoyo ngalokhu uNkulunkulu? (Jere. 9:13, 14).  Kuyokwenzeka kanjani lokhu kuncibilikiswa? (Jere. 9:15, 16).`

Ukuncibilikisa nokuvivinya kukaNkulunkulu kwakusho izinyathelo ezilukhuni. Kunezizathu ezintathu ezenza ukuncibilikiswa nokuvivinywa kuzwakale njengeziko. Esokuqala, kuba buhlungu ngesikhathi uNkulunkulu esitshengisa isono sethu. Ngaphambidlana, uJeremiya ubhala edangele, uthi: “Izifutho zifutha ngamandla ukuze kushiswe umthofi ngomlilo, kodwa ukuncibilikiswa kuyaqhubeka ngeze; ababi abakhishiwe” (Jere. 6:29, NIV). Kanjalo-ke, ngesinye isikhathi kudingeka izinyathelo ezilukhuni ukuze kuvulwe amehlo ethu. Esesibili, sizwa ukukhathazeka uma sesizisola ngenxa yesono esesisobala manje. Esesithathu, siyadideka uma sesizama ukuphila ngendlela eyehlukile.  Kungaba lukhuni, futhi kungabi mnandi ukulokhu ukhetha ukwehlukana nezinto ebeziyinxenye yempilo yakho.

`Cabanga ngezono oshikashikana nazo. Ukuba uNkulunkulu ubezokuncibilikisa akuvivinye namhlanje, ubezokwenza kanjani lokho?  Yini ongayenza manje ukulunngisa lokho ngaphambi kokuthi uNkulunkulu athathe izinyathelo ezilukhuni njengoba enza kuIsrayeli?`