---
title:  Izivivinyo Ezifikayo
date:  02/07/2022
---

### Kuleliviki Funda ku
1 Petru 4:12-19, 1 Petru 5:8-11, Rom. 1:21-32, Jer. 9:7-16, 2 Kor. 12:7-10.

> <p>Indimana Yekhanda</p>
> “Bathandekayo, ningamangali ngomlilo ophakathi kwenu enifikelwa yiwo ukuba nilingwe ngokungathi nehlelwa yinto engaziwayo, kodwa njengalokhu ningabahlanganyeli bezinhlupheko zikaKristu, thokozani, ukuze kuthi nasekwambulweni kwenkazimulo yakhe nithokoze, nethabe nokwethaba” (1 Petru 4:12, 13, NKJV).

Ezikhungweni zokucwaninga ngezobukhemesi (laboratories) kuvame ukufakwa izinto ezithile esitsheni esincane, bese kukhushulwa izinga lokushisa liphakame kakhulu. Njengoba isitsha siya ngokushisa, okuphakathi kwaso kungancibilika, kunyamalale, noma kukhazimule, kuye ngokuthi kwekhiwe ngani. Leso sitsha sibizwa ngokuthi i-crucible.

I-crucible ichazwa yisichazimazwi ngokuthi (1) isitsha esisetshenziselwa ukuncibilikisa okuthile okudinga izinga eliphakeme lokushisa, (2) ukuvivinywa okukhulukazi, (3) indawo noma isimo lapho kuhlangana khona amandla aletha inguquko.

Lezincazelo zisinika ulwazi lokuthi kwenzekani ekukholweni kwethu. Kuleliviki sizogqamisa ezinye zezizathu esizithola siphansi kwengcindezi, sivivinywa phansi kwezimo ezenza inguquko, ukukhula kwesimilo. Lokhu kuzosisiza ukuthi sibone ukuthi uNkulunkulu wenzani ezimpilweni zethu ukuze uma singena ekuvivinyweni, siyokwazi ukuthi sisabele kanjani.

**Ukubuka Isifundo Seviki**: Yini imbangela yezikhathi zobunzima ezisifikelayo empilweni?

_Funda isifundo saleliviki ukulungisela iSabatha lika Ntulikazi 9._