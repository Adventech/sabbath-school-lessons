---
title:  Ukujula Nomcabango
date:  08/07/2022
---

Funda u Ellen G. White, “Effectual Prayer,” ku Signs of the Times, Nov. 18, 1903; Ellen G. White Comments, p. 1182, ku The SDA Bible Commentary, vol. 4; “God Permits Trial and Affliction to Purify Me,” p. 92, ku My Life Today.

“Lowo ofunda izinhliziyo zabantu uzazi kangcono izimilo zabo ukwedlula bona. Ubona ukuthi abanye banamandla okungathi uma esetshenziswe kahle aqhubele phambili umsebenzi waKhe. Ekuhlakanipheni kwaKhe ubeka labo ezikhundleni ezehlukene naphansi kwezimo ezehlukene, ukuze babone ezimilweni zabo ukwesilela obekufihlakele kubona. Ubanika ithuba lokulungisa lokho kwesilela, nokubalungisela umsebenzi waKhe. Izikhathi eziningi uvumela imililo yezinhlupho ukuba ibahlasele ukuze bahlambululeke.”—Ellen G. White, The Ministry of Healing, p. 471.

**Imibuzo Yokuxoxisana**

`➊ Kuba lukhuni ngempela uma sesivuna imiphumela yezono zethu. Siyazibuza: “Kungenzeka yini ukuthi ngiphinde ngibe nobudlelwane noNkulunkulu futhi?” Yiziphi izithembiso ezenziwa uNkulunkulu ezisikhuthaza ukuthi sibekezele ezikhathini ezinje, singalahli ithemba? (Bheka okushiwo uPawulu kumaRoma 5:1-11.) Ungathini kumuntu obuza wona lombuzo?`

`➋ Usho ukuthini uEllen G. White uma ethi ”ekuhlakanipheni kwaKhe”? Kusebenza kanjani lokho?  Wazi kanjani uma into yenzeka ngokuhlakanipha kukaNkulunkulu? Yiziphi izenzo “zokuhlakanipha” kukaNkulunkulu ezike zakuholela ekuvivinyweni empilweni yakho? NjengeKlasi, xoxani ngalokho enikufundile ngalesikhathi. Ungamsiza kanjani umuntu ozibuzayo ukuthi ngabe ngempela isigameko esithile “ukuhlakanipha kwaKhe”?`

`➌ Uma kukhona omaziyo ophakathi kweziko lokuvivinywa njengamanje, kubalulekile yini ukuthi lokho kubangelwe yini? Ufanele ukuphendula kanjani kulomuntu nokuhlupheka kwakhe, kungakhathalekile ukuthi kubangelwe yini?`

`➍ Insizwa yoMKrestu eyayihlala eSouth America yadlula ekuvivinyweni okunzima. Kuthe sekudlulile, yaya eYurophu, yatshela omunye ukuthi: “Ngashiya isidumbu sami eSouth America.”  Kusho ukuthini lokho?  Kungani sonke ngandlela thizeni, kudingeka sishiye izidumbu zethu ndaweni thizeni? Izivivinyo zinaliphi iqhaza kulokho?`

`➎ Njengeklasi, hlelani uhambo oluya esibhedlela noma enye indawo lapho ningaba lusizo khona, niduduze, nikhuthaze labo abaseziko noma kungaziphi izizathu.`