---
title:  Izivivinyo ZikaSathane
date:  04/07/2022
---

> <p></p>
> “Qondani, nilinde.  Isitha senu, uSathane, siyahamba njengebhubesi elibhodlayo sifuna esingamgwinya” (1 Petru 5:8, NKJV).

`Funda lendimana engenhla. Isiphathele siphi isigijimi thina? Zibuze: “Ngiwathatha ngokuqiniseka okungakanani lamazwi?”Yiziphi izinto ozenzayo empilweni yakho ezitshengisa ukuthi uwathatha ngokuqiniseka?`

Wake walibuka ibhubesi elilambile? Lingabamba futhi lidle cishe noma yini eliyifunayo. UPetru uthi uSathane uzulazula ngendlela efanayo. Uma siqalaza, singayibona imiphumela yesifiso sakhe sokubulala. Ukufa, ukuhlupheka, ukuhlanekezela izimilo kugcwele yonke indawo.  Ngeke isiphunyuke imisebenzi kaSathane.

`Funda u 1 Petru 5:8-11. AmaKrestu afanele ukusabela kanjani kulokuzulazula kukaSathane?`

`UNkulunkulu wethembisa ukubenzelani labo abahlushwayo? 1 Petru 5:10.`

UPetru ubhala lamazwi njengempendulo ekuhlaselweni nguSathane ukukholwa kwamaKrestu. Kodwa njengoba sesishilo, uSathane usebenza ngezindlela ezehlukene, eziningi.  Nakuba kudingeka-nje ukuthi siwazi amandla esitha sethu, asingaxegi amadolo, ngoba sidinga ukukhumbula njalo ukuthi uJesu wamehlula uSathane, uSathane yisitha esinqotshiwe, nokuthi uma-nje sihlezi sixhumene noJesu, uma sibambelele kuYena ngokukholwa, nathi ngeke sinqotshwe. Ngenxa yesiphambano, ukunqoba kukaKrestu ukunqoba kwethu.

`Cabanga ngezinye izindlela uSathane aletha ngazo ubuhlungu. Ukufunda u Petru 5:8-11 kungasisiza kanjani ukubhekana nomthwalo wokuphila emhlabeni wesono lapho uSathane enza khona umonakalo?`