---
title:  Ukujula Nomcabango
date:  05/08/2022
---

Funda uEllen G. White, “The Night of Wrestling,” pp. 195-203, ku Patriarchs and Prophets; “Consecration,” pp. 43-48, ku Steps to Christ.

“Lentando, edlala indima ebaluleke kangaka ekwakhiweni kwesimilo somuntu, yanikwa ukuthi ilawulwe nguSathane ngesikhathi sokungena kwesono emhlabeni; kusukela lapho, uSathane usebenza ebantwini ngokuthanda kwakhe, ukuze kubhubhe umuntu.”—Ellen G. White, Testimonies for the Church, vol. 5, p. 515.

Ukuze athole usizo lukaNkulunkulu, umuntu kufuneka avume ubuthakathaka bakhe nokweswela kwakhe; akacabange ngenguquko enkulu ezokwenzeka kuyena; kufuneka akhuthalele umthandazo ngokuqiniseka nokubekezela. Akahlukane nemikhuba emibi; kanti kungokuzimisela okukhulu kuphela lapho engalungisa khona amaphutha akhe, ahambe ngokwezimiso okuyizona-zona ukuze athole ukunqoba. Abaningi abafinyeleli endaweni abebengafinyelela kuyona, ngoba balindela ukuthi uNkulunkulu abenzele lokho akubeke ezandleni zabo ukuthi bazenzele kona.  Bonke abalungiselwe ukuba lusizo badinga ukufunda ukuzithiba komqondo nesimilo.  UNkulunkulu uzobasiza-ke ngokuhlanganisa amandla ezulu nawomuntu.”—Ellen G. White, Patriarchs and Prophets, p. 248.

**Imibuzo Yokuxoxisana**

`➊ Ucabanga ukuthi sikubona kangakanani ukuthi intando yethu yanikezwa “esandleni sikaSathane mhla kungena isono emhlabeni”?  Singenza kanjani ukuthi ngokugxilisa amehlo ethu esimilweni sikaJesu sizibone kangcono ukuthi siwe kangakanani, nokuthi mkhulu kangakanani umusa kaNkulunkulu ngakithina?`

`➋ Funda indaba kaJesu eseGethsemane (Math. 26:36-42). Yayithini imizwa nezifiso zikaJesu uma kuqhathaniswa nentando kaNkulunkulu? Singafundani kulesibonelo?`

`➌ Njengeklasi, xoxani ngezinto ezithile esizweni sakini, ezingase zixegise ukuzivikela kwethu, uSathane asihlasele kalula. Yini esingayenza ukusiza amanye amalungu ebandla ukuthi aqaphele lezingozi, futhi sisize labo abazizwa bedinga usizo?`

`➍ Ukhona yini omaziyo ebandleni lakho osekuyisikhathi eside engabonakali, osesengcupheni yokulahla noma oselahlile vele?  Yini eningayenza njengeklasi ukukhuthaza lowo muntu, ukumsiza ukuze angafulatheli uJesu? Zinto zini eziphathekayo eningazenza ukumsiza?`