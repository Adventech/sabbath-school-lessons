---
title:  Isidingo Sokuqinisela
date:  04/08/2022
---

`Funda indaba kaJakobe ebambene noNkulunkulu (Genesise 32). Isitshelani lendaba mayelana nokuqinisela, ngisho phakathi kokuphelelwa yithemba okukhulu? (Gcina engqondweni sonke isimo sikaJakobe ngaphambi kokuthi uphendule.)`

Sinakho ukwazi okuyiyona-nto elungile, sisebenzise intando yethu ukwenza okulungile; kodwa uma siphansi kwengcindezi, kungaba lukhuni kakhulu ukuqhubeka nokubambelela kuNkulunkulu nezithembiso zaKhe. Lokho kungenxa yokuthi sibuthakathaka futhi sinovalo.  Ngakhoke, olunye uphawu olunamandla loMKrestu ukuqinisela, ukuqhubeka noma uzizwa sewufuna ukulahla.

Esinye isibonelo esikhulu sokuqinisela eBhayibhelini, uJakobe.  Iminyaka eminingi ngaphambi kwalokhu, uJakobe wakhohlisa umfowabo uEsawu, noyise, ukuba bamnike ubuzibulo (Genesise 27), kusukela lapho, wayelokhu ebaleka, esaba ukuthi uEsawu uzombulala. Nakuba wayenikwe izithembiso ezimangalisayo zokuhola kukaNkulunkulu nezibusiso ephusheni lakhe lesitebhisi esifinyelela ezulwini (Genesise 28), wayesesaba. UJakobe wayesifuna kabi isiqiniseko sikaNkulunkulu sokuthi wamukelekile, nokuthi izithembiso ezenziwa kuyena eminyakeni eminingi eyedlule zisenjalo.  Ngesikhathi ebambene nomuntu othile, okwakunguJesu empeleni, uJakobe wabhinyilika inqulu.  Kusukela lapho, wayengeke esakwazi ukulwa ngenxa yobuhlungu obukhulu enqulwini. Zajika izinto. Wayeka ukulwa, wabambelela. UJakobe ubambelele kuJesu esezinhlungwini ezingabekezeleki, waze wathola isiqinisekiso sesibusiso sakhe.  UJesu wathi kuye: “Ngidedele ngihambe, sekuyasa” (Gen. 32:26, NIV).

UJakobe wathola isibusiso sakhe ngoba wabambelela noma wayesezihlungwini. Kunjalo nakithina. UNkulunkulu angabhinyilikisa “inqulu” yethu bese ethi asibambelele kuYe ebuhlungwini bethu. Yebo, uNkulunkulu wavumela izibazi ezibuhlungu ukuthi ziqhubeke—uJakobe wayesaxhuga ngesikhathi ehlangana nomfowabo. Ngokubuka ngelihlo lomuntu, kungathiwa ubuthakathaka, kodwa kuJakobe kwakuluphawu lwamandla akhe.

`Yiziphi ezinye zezinqumo eziphathekayo ongazenza (abangani, indlela ophila ngayo, okufundayo, ezempilo, nempilo yokukhonza) ezingakusiza ukwazi ukuqinisela kangcono eNkosini phakathi kwezilingo nalokho okuxegisa amadolo?`