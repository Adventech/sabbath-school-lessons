---
title:  Ukuzinikela Okungandile
date:  03/08/2022
---

> <p></p>
> “Uma iso lakho lokunene likukhubekisa, lilahle; ngokuba kungcono kuwe ukuba kubhubhe sibe sinye ezithweni zakho kunokuba wonke umzimba wakho uphonswe esihogweni” (Math. 5:29, NIV).

`Gxila emazwini kaJesu kulendimana engenhla. Ungawachaza yini ngokuthi awandile?  Uma kunjalo, ngasizathu sini?`

Ukwenza izinto ngendlela engandile kuyadingeka, hhayi ngoba uNkulunkulu wenza impilo yobuKrestu yabalukhuni, kodwa ngoba thina nendlela yethu yokuphila sisukile saya kude namacebo uNkulunkulu asibekele wona. Abantu bavame ukuphaphama, bazibuze bathi: “Kwenzeke kanjani ukuthi ngidede kangaka kuNkulunkulu?” Impendulo iyefana njalo-nje: ukuthatha isinyathelo esisodwa esidedayo kancane kancane.

Funda uMathewu 5:29, 30. UJesu ukhuluma mayelana nezono zocansi.  Kodwa, kubandakanywa nezinye izono. Izimiso ezilapho zingasebenza ekukhuleni kwethu kuKrestu.

`Yiliphi iphuzu elimqoka asitshela lona uJesu ngamazwi aKhe kuMathewu 5:29, 30? Kuthiwa asikhubaze imizimba yethu ngempela na?`

UJesu akasho ukuthi asikhubaze imizimba yethu—nakancane! Kunalokho, uthi asilawule izingqondo zethu, ngaleyo ndlela-ke, nemizimba yethu, noma ngabe kubizani. Qaphela ukuthi lezindimana azisho ukuthi asithandaze ukuze uNkulunkulu asuse ngaleso sikhathi imikhuba emibi empilweni yethu. Ngesinye isikhathi uNkulunkulu, ngomusa waKhe, angasenzela lokho, kodwa uvame ukuthi asizimisele kakhulu ukwehlukana nento ethile, noma athi asiqale ukwenza okuthile esingenamdlandla wokukwenza. Kungaba yiziko lokuvivinywa ngempela lokho! Ngokwejwayela kwethu ukwenza izinqumo ezinhle, nentando izoba namandla, izilingo empilweni yethu zingabi namandla.

UNkulunkulu ngesinye isikhathi usebenzisa iziko lokuvivinya ukubuyisa imiqondo yethu ngesikhathi sizungezwe okuningi okufuna sikunake. Kuseziko lokuvivinywa lapho sibona khona ukuthi sisuke kangakanani kuNkulunkulu. Iziko lokuvivinywa lingaba ubizo lukaNkulunkulu kithina ukuba senze izinqumo ezingandile, sibuyele kulelo cebo asihlelele lona uBaba.