---
title:  Intando Efundisekile
date:  02/08/2022
---

Esinye sezitha ezinkulu zentando yethu, imizwa yethu.  Siphila emphakathini lapho sizwa njalo umculo, sibona nezithombe ezingena ngqo emizweni yethu, okuvusa imizwa yokwesaba, intukuthelo, noma inkanuko, thina singanakile. Kukangaki sisho okufana nalokhu: “Ngizizwa ngifuna ukudlani namhlanje?” “Ngizwa ngifuna ukwenzani namhlanje?” “Ngizizwa kamnandi ngokuthenga lento?” Ngaleyo ndlela, imizwa ingene-shi ekwenzeni izinqumo. Imizwa ngokwayo, ayimibi, kodwa ukuthi ngizizwa kanjani ngento ethile kungenzeka kungasho lutho mayelana nokuthi inhle noma imbi. Empeleni, imizwa ingasikhohlisa (“Inhliziyo iyakhohlisa kunakho konke” (Jer. 17:9) futhi ingenza isithombe esihlanelezekile, okwenza senze izinqumo ezimbi, kusiholele eziko esizenzele lona.

`Yiziphi iziibonelo ongazithola eBhayibhelini lapho abantu benza khona izinqumo ngokuqhutshwa yimizwa esikhundleni seZwi likaNkulunkulu? Kwaba yini imiphumela? Bheka uGenesise 3:6; 2 Sam. 11:2-4; Gal. 2:11, 12.`

`Funda u 1 Petru 1:13. Ukhathazeke ngani uPetru, futhi ufuna ukuthi benzeni abafundi bencwadi yakhe na?`

UPetru wayazi ukuthi ingqondo yisona isiqondiso somzimba esiwulawulayo. Uma-nje uke wasusa isiqondiso sengqondo, uzozithola sewulawulwa iyo yonke imizwa ekufikelayo.

Ake uzicabange uhamba endleleni eminyene uya ekhaya loMalusi. Endleleni kukhona imizila eminingi eholela ezindaweni ezehlukene. Eminye yalemizila iya ezindaweni ebesingeke sithande ukuya kuzo. Eminye iyasilinga; ithinta imizwa yethu nezifiso zethu. Kodwa uma sithatha omunye wayo, siyaphuma endleleni elungile singene endleleni okungelula ukuyishiya.

`Yiziphi izinqumo ezibalulekile obhekene nazo? Zibuze ngokuqinisekile: “Ngizokwazi kanjani ukuthi izinqumo zami zakhelwe phezu kwemizwa nezifiso, esikhundleni seZwi likaNkulunkulu na?”`