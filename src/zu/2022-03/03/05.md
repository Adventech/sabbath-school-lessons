---
title:  Ifa Laphakade
date:  13/07/2022
---

`Funda u 1 Petru 1:6, 7.  Uthini uPetru?`

UPetru ubhalela abantu ababehlushwa, bezizwa bebodwa. Wayebhalela “abakhethiweyo bakaNkulunkulu, ababaleki abahlakazeke kuso sonke isifunda sasePontu, eGalathiya, eKhaphadosiya, eAsiya naseBithiniya” (1 Petru 1:1, NIV). Leyo ndawo namhlanje yaziwa ngokuthi iWestern Turkey. Ezindimaneni ezimbalwa ezilandelayo, uPetru uthi uyazi ukuthi badlula phansi kosizi ngenxa yezilingo ezinhlobonhlobo (1 Petru 1:6, NIV).

`Usho ukuthini uPetru uma ethi “bayizihambi” noma “ababaleki,” nokuthi “bahlakazekile”? Lokho kwakungenezela kanjani ekuvivinyweni kwabo?`

Ukuba uMKrestu ngalezo zikhathi kwakuyinto entsha; abazalwane babembalwa, kanti ezindaweni eziningi lapho babeyingcosana emphakathini babevame ukuhlushwa.  UPetru uyabaqinisekisa kodwa ukuthi lezi zilingo aziyona ingqayizivele engahlelekile (1 Petru 1:6, 7). Ukukholwa kweqiniso umgomo walabo ababekezelayo phakathi “kwezilingo ezinhlobonhlobo.”

`Funda u 1 Peter 1:6-9. Yisiphi isiqinisekiso uPetru afuna ukusinika labantu phakathi kwezivivinyo zabo? Lelo themba lisho ukuthini kithina?`

`Noma ngabe zaziyini izilingo zabo, noma ngabe babehlushwa yini, lokho kungaqhathaniswa kanjani nephakade elibalindele ekubuyeni kukaKrestu? Amazwi akhulunywa nguPetru kubona, amazwi kaNkulunkulu abhekiswe kithina, kungakhathalekile ukuthi sibhekene nani. Noma zilukhuni kangakanani noma zibuhlungu kanjani izilingo zethu, asingalokothi silahlekelwe umbono wasekugcineni, ukuphila kwaphakade ezulwini Elisha nomhlaba omusha, lapho kungekho ubuhlungu, ukuhlupheka, nokufa. Njengoba sinesithembiso esinje ngaphambi kwethu, isithembiso esinesiqiniseko saso ngokufa kukaJesu, kubalulekile ukuthi singalahlekelwa ukukholwa, kodwa kunalokho, phakathi kwezivivinyo, sicele uNkulunkulu ukuthi asihlanze kukho konke okusendleleni yokukholwa kwethu.`