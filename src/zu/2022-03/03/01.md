---
title:  Ikheji Lenyoni
date:  09/07/2022
---

### Kuleliviki Funda ku
Eksodusi 14, Eks. 15:22-27, Eks. 17:1-7, Izaga 3, Luka 4:1-13, 1 Petru 1:6-9.

> <p>Indimana Yekhanda</p>
> Enithokoza ngakho, nokuba manje ngesikhashana, uma kudingeka, nidabukiswa ngezilingo eziyizinhlobonhlobo” (1 Petru 1:6, NKJV).

Emini ka bha, futhi nangesikhathi kukhona omunye umculo, inyoni evalelwe ekhejini ngeke ilicule iculo umnikazi afuna ukuyifundisa lona. Ifunda ingcosana lapha, nengcosana laphaya, kodwa hhayi iculo lonke. Kodwa umnikazi umboza ikheji, alibeke lapho inyoni izolalela khona iculo elilodwa okufuneka ilucule. Ebumnyameni, izama iphindelela ukucula lelo culo ize ilifunde ilazi, bese iyatshiyoza icule kamnandi. Kusukela lapho, isiyacula ekukhanyeni. UNkulunkulu wenza okufanayo ngabantwana baKhe. Uneculo afuna ukusifundisa lona, kanti uma sesilifundile phakathi kwamathunzi okuvivinywa, singalicula noma kunini ngemuva kwalokho.”—Ellen G. White, The Ministry of Healing, p. 472.

Qaphela ukuthi lowo oyisa inyoni ebumnyameni, umnikazi uqobo lwakhe.

Kulula ukwazi ukuthi uSathane uletha ubuhlungu, kodwa uNkulunkulu angayenza leyonto yokusiyisa eziko lapho sithola khona ukudideka nobuhlungu?

**Ukubuka Isifundo Seviki**: Yiziphi izibonelo ongazicabanga zaseBhayibhelini lapho uNkulunkulu uqobo lwaKhe eholela abantu kwizimo aziyo ukuthi zizobalethela nobuhlungu? Ucabanga ukuthi wayefuna bahlabelele maphi amaculo amasha?

_Funda isifundo saleliviki ukulungisela iSabatha likaNtulikazi 16._