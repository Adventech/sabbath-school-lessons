---
title:  Amanzi Ababayo
date:  11/07/2022
---

> <p></p>
> “Ibandla lonke lakwaIsrayeli lasuka ehlane lase Zin, lihamba limisa izindawo ngezindawo njengokuyala kukaNkulunkulu. Bamisa eRefidimu, kodwa kwakungekho-manzi okuba baphuze (Eks. 17:1, NIV).

Kungenzeka singatholi konke esikufunayo kuNkulunkulu, kodwa akufanele yini silindele ukuthola esikudingayo? Hhayi esicabanga ukuthi siyakudinga, kodwa esikudinga ngempela?

Kwakukhona into eyodwa amaIsrayeli ayeyidinga ngempela—amanzi.  Ngemuvanje kokuba uNkulunkulu ebahole ngefu banqamula uLwandle Olubomvu, bamlandela kulelo hlane elishisayo, nelingenamanzi, izinsuku ezintathu.  Kakhulukazi ehlane, lapho kungelula ukuthola amanzi, singakuzwa kangcono ukukhathazeka kwabo. Babezowathola nini amanzi abawadingayo na?

Pho, wabaholelaphi uNkulunkulu?  Insika yaya eMara, lapho, ekugcineni kwakukhona amanzi.  Kufanele ukuthi bathokoza kakhulu.  Kodwa kuthe lapho sebewanambitha amanzi, bawaphimisela ngaso leso sikhathi ngoba ayebaba. “Abantu bakhonona ngoMose, bathi: Siyakuphuzani na” Eks. 15:24, NIV).

Kwase kuthi ngemuva kwezinsuku ezimbalwa ezilandelayo, uNkulunkulu waphinda futhi. Ngalesikhathi kodwa, insika yema lapho kungekho manzi khona— lutho (Eks. 17:1).

`Funda uEksoduse 15:22-27 noEksoduse 17:1-7. UNkulunkulu wazembula kanjani kuIsrayeli eMara naseRefidimu? Zifundo zini okwakufuneka bezifundile?`

`ERefidimu, abantwana bakwaIsrayeli babuza mbuzo muni? Eks. 17:7. Wake wawubuza lowo mbuzo? Uma kunjalo, ngasizathu sini? Wazizwa kanjani, futhi wafunda ziphi izifundo ngemuva kokuphendulwa kwawo? Kudingeka ukuthi uphendulwe kangaki ngaphambi kokuthi siyeke ukuwubuza?`