---
title:  Ukujula Nomcabango
date:  15/07/2022
---

Funda uEllen G. White, “The Exodus,” pp. 281-290; “From the Red Sea to Sinai,” pp. 291-302, kuPatriarchs and Prophets; “The Temptation,” pp. 114-123, ku The Desire of Ages.

“Kodwa kudala uNkulunkulu waholela abantu baKhe eRefidimu, futhi angakhetha ukusiholela khona nathi, ukuvivinya ukwethembeka kwethu.  Akasiyisi ezindaweni ezimnandi sonke isikhathi.  Ukuba ubenza lokho, besizozethemba, sikhohlwe ukuthi ungumsizi wethu.  Ufuna ukuzibonakalisa kithina, nokwembula okuningi okuhle asiphathele kona, avume ukuthi izilingo nokujabhiswa kusifikele ukuze sizibone ukuthi asikwazi ukuzenzela lutho, sifunde ukubheka kuYe ukuze sithole usizo. Uyakwazi ukwenza amanzi apholile ageleze ephuma edwaleni. Ngeke sazi, size sibonane ubuso nobuso noNkulunkulu, lapho siyobona njengoba sibonwa, sazi njengoba saziwa, ukuthi mingaki imithwalo asithwalele yona, nokuthi mingaki imithwalo abezojabulela ukuyithwala, uma besiyilethe kuYena ngokukholwa okufana nokwengane.”—Ellen G. White, “Rephidim,” Advent Review and Sabbath Herald, April 7, 1903..

**Imibuzo Yokuxoxisana**

`➊ Sivame ukukhuluma ngesilingo njengento yomuntu ngamunye, futhi yebo kunjalo. Kanti futhi, zikhona yini izilingo thina njengebandla esidinga ukuziqaphela siyibandla? Uma zikhona, yiziphi?`

`➋ Cela labo abavumayo ukukhuluma “ngezindawo ezingemnandi” abake baholelwa kuzo. Zazenziwa yini zingabi mnandi? Ukuba bebengaphinda baye lapho futhi namhlanje bebengazibuka ngenye indlela yini?`

`➌ Sonke siyawazi umthetho kaNkulunkulu wokusivumela ukuthi sihlanjululwe sicolisiswe yizivivinyo. Kodwa sisibona kanjani isimo lapho izivivinyo zibonakala zingenalusizo—njengomuntu obulawa ujuqu yimoto? Njengeklasi, ake nizame ukuqhamuka nezimpendulo.`

`➍ Njengeklasi, ake nithathe isikhathi nithandazelane, ukuthi omunye nomunye aqine, akwazi ukumelana nokuvivinywa, ahlale ethembekile.`

`➎ Iklasi kukhona yini elimaziyo owathi ngokuhlangabezana nezivivinyo, walahlekelwa yindlela? Uma kunjalo, yini ephathekayo eningayenza njengeklasi ukusiza lowo muntu abuye?`