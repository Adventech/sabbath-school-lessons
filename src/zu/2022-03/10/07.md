---
title:  Ukujula Nomcabango
date:  02/09/2022
---

Funda uEllen G. White, “The Importance of Seeking True Knowledge,” pp. 453, 454, ku The Ministry of Healing; “The Sermon on the Mount,” pp. 298-314, ku The Desire of Ages; “The Worker and His Qualifications, p. 630, ku Evangelism.

“Izinkinga esingase sihlangane nazo zingancishiswa kakhulu yilobo bumnene obutholakala kuKrestu. Uma sinokuzithoba kweNkosi yethu, sizophakama ngaphezu kobuqili, ukucwaswa, okucasulayo, esihlangana nakho nsuku zonke. Konke lokhu kuzoyeka ukuba yithunzi emphefumulweni. Okuyibona bufakazi obuphakeme bobuqotho kumuntu onguMKrestu ukulawula umoya wakhe. Lowo okuthi uma ephathwa kabi noma ngesihluku ahluleke ukwehlisa umoya nokwethemba uNkulunkulu, uphanga uNkulunkulu ilungelo laKhe lokubonakalisa ngaye ukuphelela kwesimilo saKhe. Ukuthobeka kwenhliziyo yiwoma amandla anikeza ukunqoba kubalandeli bakaKrestu; uphawu lokuxhumana kwabo nezulu.”— Ellen G. White, The Desire of Ages, p. 301.

**Imibuzo Yokuxoxisana**

`➊ Ukuzithoba kusisiza kanjani ukuthi “senyuke ngaphezu” kwalokho okucasulayo nokusihluphayo? Ucabanga ukuthi yiluphi uphawu olubaluleke kakhulu lokuzithoba olusisiza ukuthi senze lokhu?`

`➋ Emphakathini wakini, kubukwa kanjani ukuzithoba nobumnene? Kuyahlonishwa, noma kubukelwa phansi, yini?  Yiziphi izingcindezi obhekana nazo emphakathini wakini ezishayisana nokwakheka kwalezimpawu?`

`➌ Zikhona yini izibonelo zobumnene nokuzithoba zabantu abaphilayo namhlanje? Uma zikhona, obani labo, bazibonakalisa kanjani lezimpawu, ungafundani kubona?`

`➍ Kwenziwa yini ukuthi izikhathi eziningi sithatha ubumnene nokuzithoba njengobugwala?`

`➎ Sibonile indlela uDavide afuna ngayo uNkulunkulu njengesiphephelo. Kodwa kusebenza kanjani lokho? Leso siphephelo sibonakala kanjani? Ngamanye amazwi, thina njengebandla, singaba kanjani yisiphephelo kulabo abadinga isiphephelo?  Ibandla lakho linesiphephelo esinjani? Yini ongayenza ukusiza ukwenza indawo eyisiphephelo salabo abasidingayo?`