---
title:  Umlomo Ovaliwe
date:  31/08/2022
---

Okuyisona sibonelo esinamandla kakhulu sobumnene eziko lokuvivinywa, esikaJesu. Ngesikhathi ethi: “fundani kiMi ngokuba ngimnene, ngithobile ngenhliziyo” (Math. 11:29), wayekusho lokho ngendlela esingeyiqonde.

`Funda u 1 Petru 2:18-15. UPetru unika iziyalo ezigqilini. Uchaza indlela uJesu asabela ngayo ephethwe kabi ngokungenabulungiswa, utshela izigqila ukuthi “wanishiyela isibonelo sokuba nilandele ezinyaweni zaKhe” (1 Petru 2:21, NKJV). Yiziphi izifundo zobumnene nokuzithoba eziko lokuvivinywa esingazithola ngesibonelo sikaJesu njengoba kuchaza uPetru lapha?`

Kuyashaqisa ukubona umuntu ephatha omunye ngendlela engenabulungiswa. Kanti kubuhlungu kakhulu uma kuyithina esiphathwa kanjalo. Ngenxa yokuthi ngokwendalo sithanda ubulungiswa, uma kwenzeka okungenabulungiswa sifikelwa umuzwa wokuthi “silungise izinto” siqhutshwa esikubiza ngokuthi “intukuthelo efanelekile.”

Akulula ukuphila ngalendlela. Asithi akunakwenzeka, ngaphandle kokuthi samukele iqiniso eliyingqikithi—ukuthi kuzo zonke izimo ezingenabulungiswa, asikholwe ukuthi uBaba osezulwini ubambe amatomu, nokuthi uzosiphendulela ngokwentando yaKhe. Lokhu kusho ukuthi, njengoJesu, asizuphunyuka sonke isikhathi ezintweni ezingenabulungiswa.  Kodwa sidinga ukukhumbula njalo ukuthi uBaba wethu ezulwini unathi, nokuthi uYena obusayo.

Isiyalo sikaPetru, esithathelwa empilweni kaJesu, siyamangaza ngoba kubonakala sengathi ukuthula uma uhlushwa ngendlela engenabulungiswa ubufakazi obukhulu bodumo lukaNkulunkulu “kunokuqondisa abantu.” Ngesikhathi ephonswa imibuzo nguKhayifase noPilatu, uJesu wayenakho ukusho okuningi ukuze alungise isimo nokuzibeka endaweni enhle, kodwa akazange. Ukuthula kwaKhe kwaba ubufakazi bobumnene baKhe.

`Wenze njani ngaphansi kwezimo lapho uphatheke ngendlela engenabulungiswa? Ungazisebenzisa kanjani ezinye zaleziyalo esifunde ngazo namhlanje kweyakho impilo?`