---
title:  Ubumnene Eziko Lokuvivinywa
date:  27/08/2022
---

### Kuleliviki Funda ku
Hezekeli 24:15-27, Eks. 32:1-14, Math. 5:43-48, 1 P3tru 2:18-25, iHubo 62:1-8.

> <p>Indimana Yekhanda</p>
> “Babusisiwe abamnene, ngokuba bayakudla ifa lomhlaba” (Mathewu 5:5, NKJV).

Akuvamile ukuzwa kukhulunywa ngegama elithi “ubumnene,” ngaphandle mhlawumbe uma kufundwa ngoMose noma kufundwa ngeNtshumayelo Yasentabeni. Akuyona into elukhuni ukuthola ukuthi yini isizathu. Ubumnene buchazwa ngokuthi “ukuthwala ukugconwa ngokubekezela nangaphandle kwentukuthelo.” Akumangalisi-ke ukuthi asivamile ukulizwa leligama; uphawu lwesimilo olungahlonishwa emphakathini namhlanje. Ngezinye izikhathi iBhayibheli lihumusha leligama ngokuthi “ukuzithoba.” Futhi ukuzithoba nakho akuthathwa njengophawu lwesimilo abalufisayo abantu.

Kodwa ubumnene, ukuthwala ukugconwa ngokubekezela, ngaphandle kwentukuthelo, olunye lwezimpawu ezinamandla amakhulu zikaJesu nabalandeli baKhe. Kodwa, akuwona umgomo lowo: ubumnene bomphefumulo kungaba isikhali esinamandla ezandleni zalabo abasebuhlungwini nokuhlupheka. Yebo, iziko yindawo enhle yokufunda ngobumnene benhliziyo, ngoba ngobumnene bethu nokwephuka kwezinhliziyo, singaba ofakazi abanamandla bakaNkulunkulu.

**Ukubuka Isifundo Seviki**: Buyini ubudlelwane phakathi kokuhlupheka nobumnene? Singenza kanjani ukuthi ngobumnene bethu nokwephuka kwenhliziyo, sibe ofakazi kwabanye abantu? Ubumnene bungaba kanjani uphawu lwamandla, hhayi ubuthakathaka, kumuntu onguMKrestu?

_Funda isifundo saleliviki ukulungisela iSabatha likaMandulo 3._