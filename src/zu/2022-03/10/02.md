---
title:  Isinkwa Esihleshuliwe Newayini Elichithiwe
date:  28/08/2022
---

`U-Oswald Chambers wathi sidinga ukuba “yisinkwa esihleshuliwe newayini elichithiwe” ngenxa yabanye abantu. Ucabanga ukuthi wayesho ukuthini ngalokho?`

Kulo lonke iBhayibheli kukhona izibonelo zabantu “abachotshozwa” ukuze basebenzele abanye. UMose kwadingeka ebekezelele ukuhletshwa nokugxekwa okungapheli ngesikhathi ehola abantu ukuya eZweni Lesithembiso. UJosefa wabizelwa ohambweni olubandakanya ukuthengiswa nokuboshwa ngesikhathi eholelwa esikhundleni sokusebenzela isizwe saseGibithe. Kuzo zombili lezigameko, uNkulunkulu wavumela lezo zimo ukuze izimpilo zabantu baKhe zibe yishashalazi lomusa waKhe nokunaka kwaKhe, hhayi kuphela ngenxa yabo, kodwa nangenxa yokusizakala kwabanye. UNkulunkulu angasisebenzisa ngaleyo ndlela nathi. Kulula ukufikelwa ukuthukuthela noma ubuhlungu phansi kwezimo ezinje. Kodwa njengoba siphawulile izolo, ubumnene yikhono elivela kuNkulunkulu lokubekezelela izinto ezinjalo “ngesineke nangaphandle kwentukuthelo.”

`Funda uHezekeli 24:15-27. Kwenzekani la? Kungani uHezekeli wafakwa kuleliziko lokuvivinywa?`

KuHezekeli 24:24 uNkulunkulu uthi: “UHezekeli uyakuba yisibonakaliso kini; niyakwenza njengakho konke ukwenza kwakhe; uma sekwenzeka lokhu, niyakwazi ukuthi ngiyiNkosi uJehova” (NIV). Ngesibonelo sikaHezekeli, abantu bakwaIsrayeli babezokhanyelwa yiqiniso lokuthi ungubani uNkulunkulu, iNkosi uJehova—futhi babezolibona leliqiniso ngokuzibonela ukugcwaliseka kwesiprofetho esasikhonjwa yimpilo kaHezekeli, nokuhlupheka ayebhekene nakho. Ubani owaziyo ukuthi bangaki abantu abayobona “iNkosi uJehova” ngathi ekuchotshozweni kwethu?

`Kungekudala, ukuphila kuzosihlephula sonke. Wena sewukuzwe kanjani ukuchotshozwa?  Ufunde ziphi izifundo? Umphefumulo wakho ochotshoziwe ungasetshenziswa kanjani uNkulunkulu ukusiza abanye abantu?`