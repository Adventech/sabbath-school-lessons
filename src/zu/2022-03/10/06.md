---
title:  IDwala Nesiphephelo Sethu
date:  01/09/2022
---

Izikhathi eziningi okuyibona bantu abaziqhenyayo, abaqhoshayo, nabafuna kwenziwe intando yabo, yilabo abangenakho ukuzethemba. Ukuziqhenya nokuzikhukhumeza kwabo—ukungabi nokuncane ukuzithoba nobumnene— indlela yokuzama ukuvala isikhala salokho abangenakho ngaphakathi, noma bona bayakwazi lokho noma cha.  Abakudingayo yilokho sonke esikudingayo: ukuzizwa uphephile, uzizwe iyinto ethile, wamukelekile, kakhulukazi ngezikhathi zengcindezi nokuhlupheka. Lokho singakuthola kuphela kuNkulunkulu. Ngamafishane, ubumnene nokuzithoba, kunokuba kube yizimpawu zobugwala, kuvame ukuba yikhona kubonakaliswa okunamandla komphefumulo onesisekelo esiqinile phezu kweDwala.

`FundaiHubo 62:1-8. Kubonakala kuyini isizathu salelihubo? Wenza maphi amaphuzu uDavide? Yiziphi izifundo ongazithola kulokho akushoyo?  Okubaluleke kakhuluke, ungazisebenzisa kanjani lezo zifundo empilweni yakho?`

“Abantu bayokuba yizitha zethu ngaphandle kwesizathu.  Izinhloso zabantwana bakaNkulunkulu ziyohlanekezelwa, hhayi-nje yizwe kuphela, kodwa nabazalwane uqobo. Izinceku zikaNkulunkulu zibekwa ezindaweni ezilukhuni. Into encane iyokhuliswa ibe yintaba ukuze kutholakale izaba zokubabheca ngezinsolo…. Ngokuhlanekezelwa kweqiniso, laba bantu bayogqokiswa izambatho zobumnyama, kuthiwe abathembekile, ngoba izimo abangakwazi ukuzilawula zenza umsebenzi wabo wabadida. Kuyothiwa abanalo iqiniso. Lokhu kuyokwenziwa amalungu ebandla. Izinceku zikaNkulunkulu azihlome ngomqondo kaKrestu. Azingalindeli ukuthi ngeke zihlanjalazwe, ziphathwe ngendlela engenabulungiswa. Ziyobizwa ngokuthi zinehaba, zinentshisakalo eyedlulele.  Kodwa azingapheli amandla.  Izandla zikaNkulunkulu ziphethe amatomu, ziqondisa umsebenzi waKhe ukuze kudunyiswe igama laKhe.—Ellen G. White, The Upward Look, p. 177.

`Ukwazi kangakanani ukumelana nezinsolo ezihlabayo ezenziwa abanye abantu? Kungenzeka ukuthi awukwazi kahle ukumelana nazo, akunjalo? Ungabambelela kanjani kuNkulunkulu, uqinise ukuzethemba kwakho kuLowo okuthanda kangaka waze wafela izono zakho, uzivikele kuwo amacebo amabi abanye abantu?`