---
title:  Amazwi kaJesu Okugcina
date:  19/07/2022
---

UJesu wayeseJerusalema, esezokufa. Ngokubhala kukaMathewu, ukufundisa kokugcina kukaJesu ngaphambi kwePhasika kwaku ukutshela abafundi baKhe imifanekiso, okuhlanganisa nalowo wezintombi eziyishumi nowezimvu nezimbuzi. Lezindaba ziqondene nendlela esifanele ukuphila ngayo njengoba silindele ukubuya kukaJesu. Ngaleyo ndlela-ke, zibaluleke kakhulu manje njengoba sibona izibonakaliso zokubuya kukaJesu yonke indawo.

Emfanekisweni wezintombi eziyishumi (Math. 25:1-12), abacwaningi abaningi bathi amafutha amele uMoya oNgcwele. U-Ellen G. White uyavuma, kodwa aphinde athi lamafutha aluphawu lwesimilo, okuyinto okungekho muntu ongasitholela sona.

**Wufunde lomfanekiso.  Kuguquka kanjani okushiwo yindaba, kuya ngokuthi ubuka amafutha njengoMoya oNgcwele noma ukuba nesimilo?  Isho ukuthini kuwena lendaba uma amafutha emele uMoya oNgcwele, noma isimilo esifana nesikaKrestu na?**

`UMoya oNgcwele`

`Isimilo`

`Funda umfanekiso wezimvu nezimbuzi kuMathewu 25:31-46.  Kusetshenziswa miphi imigomo ukwehlukanisa izimvu nezimbuzi?`

Qaphela ukuthi inkosi yehlukanisa izimvu nezimbuzi ngokwemisebenzi yazo, izimilo zazo. Nakuba uJesu lapha engafundisi ukuthi sisindiswa ngemisebenzi, singabona ukubaluleka kokwakha isimilo ecebweni losindiso, nokuthi labo abasindiswe nguKrestu ngempela bazobonakalisa lolo sindiso empilweni yabo nasezimilweni.

`Kuthiwa isimilo yilokho oyikho ebumnyameni. Ungumuntu onjani uma kungekho okubonayo? Impendulo ikutshelani ngezinguquko odinga ukuzenza  na?`