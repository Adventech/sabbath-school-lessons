---
title:  Ukubona Ubuso Bomkhandi Wegolide
date:  16/07/2022
---

### Kuleliviki Funda ku
Math. 5:16, 1 Korinte 4:9, Efesu 3:10, Jobe 23:110, Math. 25:1-12, Dan. 12:1-10, Efesu 4:11-16.

> <p>Indimana Yekhanda</p>
> “Kepha thina sonke esibuka ngobuso obambuliwe inkazimulo yeNkosi njengasesibukweni siyaguqulwa, sibenjengalowo mfanekiso ngokuya enkazimulweni, njengalokhu kumi ngeNkosi enguMoya” (2 Korinte 3:18, NKJV).

U-Amy Carmichael wahamba nethimba lezingane beya kumkhandi wegolide eNdiya. Phakathi komlilo wamalahle kwakukhona ithayela lophahla eligobile. Kulelo thayela kwakukhona inhlanganisela kasawoti, itamarind fruit, nothuli lwesitini.  Phakathi kwalenhlanganisela kwakukhona igolide.  Njengoba umlilo wawushisa inhlanganisela, igolide lalicwengeka. Umkhandi wegolide walikhipha ngodlawu igolide. Uma lingacwengekile ngokwanele, aliphindisele emlilweni nenhlanganisela entsha.  Kodwa ngaso sonke isikhathi igolide libuyiselwa, kwakukhuliswa izinga lokushisa komlilo. Izingane zabuza: “Wazi kanjani uma igolide selicwengekile?” Waphendula wathi: “Uma sengibona ubuso bami kulo.”— Amy Carmichael, Learning of God (Fort Washington, PA: Christian Literature Crusade, 1989), p. 50.

UNkulunkulu ufuna ukusihlambulula, asicwenge njengegolide, asiguqule sibe njengaYe. Umgomo omangalisayo lowo, futhi okumangalisa kakhulu ukwakheka kwesimilo sobuKrestu kithina uma kuphela-nje sidlula ekuvivinyweni.

**Ukubuka Isifundo Seviki**: Kunaliphi iqhaza ukuhlushwa ekuhlanjululweni kwethu? Sikuqonda kanjani konke lokhu uma sikubuka ngeso lempikiswano enkulu?

_Funda isifundo saleliviki ukulungisela iSabatha likaNtulikazi 23._