---
title:  Isimilo Nomphakathi
date:  21/07/2022
---

Kukhona iculo elithi: “I am a rock, I am an island.” Wake wazizwa kanjalo—ufuna ukuma wedwa?  Kungenzeka ukuthi wake wezwa abantu bethi: “Uhambo lwami noNkulunkulu into yami naYe kuphela.  Akusiyo into engifuna ukukhuluma ngayo.”

`FundakwabaseEfesu 4:11-16. Uthini lapha uPawulu? Uthi umphakathi unaqhaza lini?`

Ngesikhathi uPawulu ebhalela abaseEfesu, wachaza ibandla njengomzimba.  UJesu uyinhloko, abantu baKhe amalunga. Uma ubheka kwabaseEfesu 4:13, uzoqaphela inhloso yokuphila emphakathini onjalo—ukufinyelela “esilinganisweni sobukhulu sokugcwala kukaKristu” (NIV). Ukuze kwenzeke lokho, siyadingana!

Yebo, kungenzeka ukuthi ube uMKrestu uwedwa. Njengakubantu abaningi emakhulwini eminyaka edlule, okwakuhlekiswa ngabo noma behlushwa, ukuma wedwa akugwemeki.  Ubufakazi obukhulu bamandla kaNkulunkulu ukuthi abesilisa nabesifazane bangagobi uphondo uma bephansi kwezingcindezi ezibazungezile. Nokho, yize kuyiqiniso lokhu, uPawulu ufuna ukugcizelela iqiniso elimqoka: okusalayo, sizwa futhi sibonakalisa ukugcwala kukaKrestu uma sisebenza ndawonye ngokubambisana omunye nomunye.

`KwabaseEfesu 4:11-16, uPawulu uthi yini okufuneka yenzeke kuqala ngaphambi kokubonakaliswa kokugcwala kukaKrestu emphakathini wethu wamaKrestu na?`

`Behluke ngaziphi izindlela ubufakazi bomphakathi obonakalisa ukugcwala kukaKrestu kulobo bomuntu oyedwa obonakalisa ukugcwala kukaKrestu na? Kunamthelela muni lokhu maqondana nempikiswano enkulu na?  Bheka kwabaseEfesu 3:10.`

`Kulula ukuba olungile uma uwedwa noma uphakathi kwezihambi, kodwa kulukhuni ukuba olungile ebantwini obazi kahle kakhulu noma ongabathandi. Lokhu kusho ukuthi uma sisabatshengisa isihe nomusa labantu, sifakazela uNkulunkulu ngendlela engenakuphikiswa.`