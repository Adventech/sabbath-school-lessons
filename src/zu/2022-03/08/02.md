---
title:  Ukuphana kukaBaba Wethu
date:  14/08/2022
---

Uma uNkulunkulu ubengithanda ngempela, ubezongenzela lokhu _________ __________!” Ingabe kukangaki lomcabango ufika ezingqondweni zethu.  Sibuka isimo sethu, bese siyazibuza ukuthi ngabe uNkulunkulu uyangithanda ngempela na? Ngoba ukuba uyangithanda, izinto ngabe azifani.

Kukhona imiqondo emibili evame ukusenza singabaze ukulunga kukaNkulunkulu. Owokuqala, Uma ezinhliziyweni nasezingqondweni zethu sinesifiso esikhulu sento ethile thina esicabanga ukuthi isifanele, umqondo wokuthi uNkulunkulu angasifunela okwehlukile kunaleyonto, uba yihlaya. Owesibili, singangabaza ukulunga kukaNkulunkulu ngoba esikwenzayo kuphikisana nalokho esikholwa yikho. Uma into ibukeka iyinhle, noma izwakala imnandi, sithatha ngokuthi ilungile. Kanjaloke bese sithukuthelela uNkulunkulu uma singayitholi.

Kungena lapho-ke ukukholwa. Ukukholwa kuqala ukusebenza ngalezo zikhathi lapho silingeka ukungabaza uNkulunkulu nokulunga kwaKhe.

`AmaRoma 8:28-39 izindimana ezinamandla ezichaza ukulunga kukaNkulunkulu kithina. Ungatholani kulezindimana engasiza izingqondo zethu ukuba zingangabazi ukulunga kukaNkulunkulu na?`

KumaRoma 8:32, kukhona amazwi okuhlakanipha abalulekile angasisiza siqaphele ukuthi singacwiliswa yizimo zethu. “Uma uNkulunkulu engangabazanga ukudela konke ngenxa yethu, amukele isimo sethu, azibeke engcupheni ngokuthumela iNdodana yaKhe, ikhona yini into angeke asenzele yona ethokoza nangokukhululeka?” (Message). Singacabanga kanjani kodwa ukuthi uNkulunkulu angathumela uJesu ukuzosifela, kodwa asigodlele okunye?

Lokhu kusho ukuthi ukuphana kukaNkulunkulu okubonakala ngokufa kukaKrestu, kufanele kube nomthelela omkhulu ezingqondweni zethu ukwedlula konke ukungabaza okungalethwa yiziko lokuvivinywa ngaphakathi kwethu.

`Kungenzeka kanjani ukuthi iqiniso (lokulunga kukaNkulunkulu) libe nomthelela onamandla kuwena ukwedlula ukungabaza kwakho? Ziphe isikhathi uzindla ngeqiniso lokuthi uNkulunkulu wanikela ngoJesu ukuthi afe esikhundleni sakho, nokuthi lokhu kuphana okumangalisa kangaka kuyaqhubeka ngezindlela eziyinkulungwane ngenxa yakho namhlanje. Kwenzani ekukholweni kwakho lokho?`