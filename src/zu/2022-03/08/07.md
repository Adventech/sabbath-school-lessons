---
title:  Ukujula Nomcabango
date:  19/08/2022
---

Funda uEllen G. White, “In the Days of Queen Esther,” pp. 598-606, ku Prophets and Kings.

“Akashongo yini uNkulunkulu ukuthi uyonika uMoya oNgcwele kulabo abamcelayo?  Lowo Moyo akasiye yini umqondisi ocacile noweqiniso? Abanye abantu bayesaba ukwamukela okushiwo nguNkulunkulu njengoba ekhulumile., sengathi kungaba ukumejwayela. Bayathandaza ukuthi uNkulunkulu abafundise, kodwa bayesaba ukunika izwi likaNkulunkulu udumo, bakholwe ukuthi bafundisiwe nguYe. Uma-nje siza kuBaba wethu wasezulwini ngokuzithoba nangomoya wokufundiseka, sizimisele futhi sikhuthalele ukufunda, sikungabazelani ukugcwaliseka kwezithembiso zaKhe? Ungalokothi umngabaze nangomzuzu owodwa, umhlazise ngokwenza lokho. Uma sewuzimisela ngokwenza intando yaKhe, okwakho kulomsebenzi obambisene kuwo noNkulunkulu ukuthi ukholwe ukuthi uzokuhola akuqondise, ubusiseke ekwenzeni intando yaKhe. Singangezethembi thina hleze sichaze ngokungafanele izimfundiso zaKhe, kodwa nakho lokho kuthandazele, umethembe Yena ngokugcwele, ukuthi uMoya waKhe oNgcwele uzokuhola ukwazi ukuchaza kahle amacebo aKhe nokusebenza kwaKhe.”—Ellen G. White, Manuscript Releases, vol. 6, p. 225.

“Ukukholwa kukhula ngokuthi kushayane nokungabaza nokuphikiswa. Isifundo esitholakala kulezo zilingo siyigugu ngaphezu kobucwebe obubiza kakhulu.”—

Ellen G. White, Testimonies for the Church, vol. 3, p. 555.

**Imibuzo Yokuxoxisana**

`➊ Njengeklasi, xoxani ngezinto esikholelwa kuzo, esingaziboni, izinto esaziyo ukuthi ezangempela, kodwa asiziboni.  Lokho kungasisiza kanjani ukuqonda ukuthi kusho ukuthini ukubona “Lowo Ongabonwayo”?`

`➋ Xoxani ngombuzo wokugcina otholakala ekugcineni kwesifundo sangolwesiNe.  Kukangaki sizithola sikuleso simo?  Yini esingayenza engasisiza ukuthi sethembe ukuthi indlela kaNkulunkulu iyona engcono kakhulu, noma singafuni yona?`

`➌ Uma “ukukholwa kukhuliswa ukungqubuzana nokungabaza nokuphikiswa” lokho kuholele kulokho okuyigugu kakhulu, “ukwedlula ubucwebe obubiza kakhulu,” lokho kufanele kusenze sikubuke kanjani ukuphikiswa na?`

`➍ Abaningi bethu bake babona abantu, namaKrestu imbala, bekusimo esisibona sizokuba nomphumela ongemuhle. Nangempela, lokho esasikucabanga, kwenzeka, yize kwakuthandazwa, kwenziwa imizamo. Sikuzwa kanjani lokhu uma sibheka lokho ebesifunda ngakho?`