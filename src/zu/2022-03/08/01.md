---
title:  Ukubona Ongabonwayo
date:  13/08/2022
---

### Kuleliviki Funda ku
Roma 8:28-39, Johane 14:1-14, Efesu 1:18-23, Isaya 40:27-31.

> <p>Indimana Yekhanda</p>
> “Ngokukholwa washiya iGibithe engesabi ulaka lwenkosi; ngokuba wakhuthazela sengathi uyambona ongabonwayo” (Heberu 11:27, NKJV).

Ukuchazwa kokukholwa encwadini yamaHeberu kuyinselele. “Kepha ukukholwa kungukuqiniseka ngezinto ezithenjwayo, kuyiqiniso ngezinto ezingabonwayo” (Heb. 11:1, NIV). Singaqiniseka kanjani ngalokho esingakuboni?  Kodwa, yikho lokhu uMose akubonakalisayo endimaneni yethu yekhanda: “Wakhuthazela ngoba wabona Lowo ongabonwayo” (Heb. 11:27, NIV). Kuyinsele enkulu ngokwedlulele uma kuthiwa asimbone “Yena ongabonwayo,” hhayi kuphela-nje uma izinto zihamba kahle, kodwa kakhulukazi uma konke kubheda. Ukuze senze lokho, sidinga ukukholwa, ukukholwa okufana nokukaKrestu, okwakhiwe yiqiniso ngoNkulunkulu nombuso kaNkulunkulu. Iqiniso ngokulunga kukaBaba wethu, amandla asegameni likaJesu, amandla ovuko, nesihe sikaNkulunkulu, amaqiniso adingekayo azokwenza ukuthi sikwazi ukuma uma siseziko lokuvivinywa, silingeka ukuthi singabaze yonke into.

**Ukubuka Isifundo Seviki**: Yimaphi amaqiniso ngoNkulunkulu angasiphasa naphakathi kwezimo ezimbi kakhulu?

_Funda isifundo saleliviki ukulungisela iSabatha likaNcwaba 20._