---
title:  Ukujula Nomcabango
date:  09/09/2022
---

Funda uEllen G. White, “The Anointing of David,” pp. 637-642, ku Patriarchs and Prophets.

Icebo likaNkulunkulu ngathi lingase lidinge ukuthi silinde kakhulu, kanti lokho kungezwakala njengeziko langempela. Ukufunda ukubekezela ngalesikhathi kungenzeka uma sigxilise amehlo kuNkulunkulu, sethembe ukuthi wenzela thina. Kunezizathu eziningi zokulinda, kodwa zonke ziphathelene nokugcwaliseka kwamacebo kaNkulunkulu ngathi nombuso waKhe.  Singalahlekelwa okuningi uma sixhamazela sihamba ngaphambi kukaNkulunkulu, kodwa singazuza okukhulu ngokuba nomqondo wokumethemba, sithokoze kuYe.

UNkulunkulu ukala aphinde alinganise zonke izilingo. “Angikwazi ukufunda inhloso kaNkulunkulu ekuhluphekeni kwami, kodwa uyakwazi okungifanele, futhi ngizonikela umphefumulo wami, nomzimba, nenhliziyo kuYena njengoMdali wami othembekile. ‘Ngokuba ngiyamazi engikholwa nguYe, futhi ngiyazi ukuthi unamandla okulondoloza lokho engikubeke kuYe kuze kube yilolo suku’ (2 Thim. 1:12). Ukuba besifundise futhi saqeqesha imiphefumulo yethu ukuthi ibe nokukholwa okukhulu, uthando olukhudlwana, ukubekezela okukhudlwana, nokwethemba okuphelele kuBaba wethu wasezulwini, ngiyazi besizokuba nokuthula okukhulu nenjabulo usuku ngosuku uma sidlula phakathi kodweshu lwalokhu kuphila.

“UNkulunkulu akathokozi ngokuthi silokhu sikhononda, sikhathazeka size sisuke ezingalweni zikaJesu. Kudingeka ukulinda nokuqaphela okukhulu. Sicabanga ukuthi ngaphandle kokuba nomuzwa asikho endleleni okuyiyona-yona, silokhu sifuna isibonakaliso ngaphakathi kwethu esifanele isimo, kodwa akuyi ngemizwa, kodwa ngokukholwa.”—Ellen G. White, Selected Messages, book 2, p. 242.

**Imibuzo Yokuxoxisana**

`➊ Kusho ukuthini ukuthi uJesu “ukala, aphinde alinganise” zonke izilingo? Kungasisiza kanjani ukwazi lokho ngesikhathi sisalindile?`

`➋ Cela abantu eklasini benze ubufakazi babo ngokuthi kuyini ukulinda ngokubekezela. Yini ababeyesaba, yini eyayibajabulisa? Bahlangabezana kanjani nalokho? Bafundani? Babambelela kuziphi izithembiso?`

`➌ Yini eningayenza njengebandla noma iklasi, ukusiza abanye abaseziko lokuvivinywa njengoba belinde isikhathi sikaNkulunkulu sokwenza okuthile?`

`➍ Liyini iqhaza lomthandazo ekukhuliseni ukubekezela? Bakhona yini abanye ongabakhulekela ukuze uMoya ukhulise ukubekezela empilweni yabo?`