---
title:  'U-Eliya: Inkinga Yokuxhamazela'
date:  07/09/2022
---

Kwase kwedlule ukunqwamana entabeni yaseKarmeli (1 AmaKhosi 18). Umlilo wawehlile uvela ezulwini, bonke abantu bamvuma uNkulunkulu weqiniso, abaprofethi bamanga babulawa. UNkulunkulu watholakala emsulwa. Bewungacabanga ukuthi uEliya wayekhula emphefumulweni ngokuhamba kosuku, kodwa wezwa into eyamethusa kakhulu kangoba wafisa ukufa.  Funda lendaba ku 1 amaKhosi 19:1-9. Amazwi okugcina kulezindimana ayakhathaza: “Izwi likaJehova lafika kuye: ‘Wenzani lapha Eliya?’ “ (1 amaKhosi 19:9, NIV). (1 amaKhosi 19:9, NIV). Ngokusobala, uvalo lukaEliya lwamenza wabaleka waze wazithola esendaweni engafanelekile.

`Ngemuva kwendlela enamandla kangaka yokusebenza kukaNkulunkulu entabeni yaseKarmeli,uEliya wayemelwe ukugcwala ukukholwa nokwethemba; kodwa kunalokho, uyabaleka esabela impilo yakhe.  Singafunda sifundo sini kulesibonelo esingesihle na?`

Lendaba ifundisa into ebalulekile: uma sixhamazela, singazithola kalula sisendaweni engafanelekile. Ku-Eliya, ukwesaba kwakhe okwamenza axhamazele aye ehlane, efisa nokuthi sengathi wayengazange azalwe. Kodwa kukhona ezinye izinto ezenza sixhamazele, sishiye icebo uNkulunkulu analo ngathi.

`Funda lezindimana ezilandelayo. Gen. 16:1-3; Num. 20:10-12; AbaHluleli 14:13; Math. 20:20, 21; Luka 9:52-56; iZenzo 9:1.  Zinto zini ezabangela labantu esifunda ngabo ukuthi baxhamazele ngaphandle kwentando kaNkulunkulu?`

Kulula ukuvumela izinto ezifana nokuthanda izikhundla, intukuthelo, imizwa, ukungakholwa, noma okubizwa ngokuthi “ukushisekela”umsebenzi kaNkulunkulu, kusenze sixhamazele siye lapho singafanele khona. Akekho umuntu ophephile kulengozi. Ikhambi ukwakha ukukholwa nokwethemba ukulunga nomusa kaNkulunkulu esaziyo ukuthi uyasithanda, futhi ufuna sithole izinto ezinhle.  Lokhu akuzenzekeli. Ukukholwa kuyisipho, kodwa kuyisipho esidinga ukuthuthukiswa, sikhuliswe, sivikelwe sengathi kungesikhwele.