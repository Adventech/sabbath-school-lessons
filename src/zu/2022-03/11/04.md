---
title:  'UDavide: Isibonelo Sokulinda'
date:  06/09/2022
---

Ku 1 Samuweli 16:1-13, sibona insizwa esencane uDavide egcotshwa nguSamuweli ukuba yinkosi.  Kodwa kwakuluhambo olude ukusuka emasimini kayise uJesayi, kuye esihlalweni sobukhosi eJerusalema. Akungatshazwa, ngezinye izikhathi wayezizwa ephakathi kweziko.

Okokuqala, uDavide ubizwa ukuthi adlale umculo wokupholisa umoya omubi  ((1 Samuweli). Kamuva, uba yiqhawe lakwaIsrayeli ngokubulala uGoliyathi (1 Samuweli 17). Kwase kuba khona iminyaka eminingi lapho uDavide wayebalekela ukusindisa impilo yakhe. Bobabili, uSawule nendodana yakhe uJonathani bayazi ukuthi uDavide uzokuba yinkosi elandelayo (1 Sam. 23:17, 1 Sam. 24:20). Kodwa uDavide akenzi lutho ukuthatha umbuso awuphiwe nguNkulunkulu. Empeleni, ubonakala enza okuphikisana nalokho. Nangesikhathi uSawule ezama ukumbulala, uDavide esika ingubo kaSawule, wafisa sengathi wayengakwenzanga lokho (1 Sam. 24:57). Kwaphinda futhi uSawule ezama ukubulala uDavide, uDavide akazange azame ukumbulala kodwa enalo ithuba (1 Sam. 26:7-11).

`Funda u 1 Samuweli 26:1-11. Akavumanga ngani uDavide ukubulala uSawule na? Lokho kusinika ziphi izifundo ngendlela uNkulunkulu afeza ngayo amacebo aKhe ngathi?`

`Manje-ke funda u 1 Samuweli 26:12-25. Ukungavumi kukaDavide ukubulala uSawule kwaba nomthelela onjani kuSawule? Lokho kusifundisani ngokuhlakanipha kokulindela uNkulunkulu?`

Uma sibuka yonke indlela kaDavide eya esihlalweni sobukhosi singayifingqa ngomusho omfishane sithiâ€”ungazithatheli lokho ongakanikwa kona. Izipho zikaNkulunkulu zinhle uma zivela esandleni saKhe, ngesikhathi saKhe. Lokho kungasho isikhathi eside sokulinda.  Imbewu kabhontshisi ingamila ngamahora ambalwa-nje, kodwa isihlahla se-oki sithatha iminyaka eminingi. Kodwa uma sekufika isivunguvungu, isihlahla ngeke sisiphuleke.

`Ake ucabange-nje ukuthi uDavide wayengazikhulumela kalula kanjani ngokubulala uSawule. (Angithi phela uDavide wayesetsheliwe ukuthi uyena ozobusa, kanti uSawule wayemubi kangaka.) Kodwa, izenzo zakhe zitshengisa ukukholwa kuNkulunkulu kweqiniso. Ungazitholelani wena kulesibonelo noma ngabe yini oyilindele?`