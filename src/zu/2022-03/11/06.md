---
title:  Ukufunda Ukuzithokozisa NgoNkulunkulu
date:  08/09/2022
---

> <p></p>
> “Zithokozise ngoJehova, yikhona ezakukunika okufiswa yinhliziyo yakho” (iHubo 37:4, NRSV).

IHubo 37:4 yisithembiso esimangalisayo.  Cabanga-nje uthola leyonto owawukade uyifuna. Kodwa ukuthola izifiso zenhliziyo yakho kwencike ekubeni nenhliziyo ethokoza ngoJehova.  Ngakhoke, kusho ukuthini “ukuzithokozisa ngoJehova”?

Funda iHubo 37:1-11. Ingqikithi yendaba yeHubo 37:4 iyamangaza kancane. UDavide ubhala ngokuzungezwa ngabantu abaphikisana noNkulunkulu naye uDavide.  Uma abantu benza okuphikisana nathi, umuzwa ozifikelayo ukuthukuthela, noma ukuzivikela.  Kodwa uDavide ucebisa okwehlukile.

**Kulezindimana ezilandelayo, sithini isiyalo sikaDavide ebantwini bakaNkulunkulu kulesimo?**

`iHubo 37:1`

`iHubo 37:5`

`iHubo 37:7`

`iHubo 37:8`

`Funda iHubo 37:4 futhi. Ngokushiwo yilezindimana osanda kuphawula ngazo, kusho ukuthini “ukuzithokozisa ngoJehova”?`

UDavide uyaphindaphinda, ngezindlela ezehlukene, uthi: “Themba uNkulunkulu.” Methembe ukuthi uzokwenza okuthile. Ungathukutheli ngoba uNkulunkulu unguNkulunkulu wakho, futhi usebenzela ukusiza wena—khona manje. Awudingi ukuzama ukulungisa izinto ngokwakho.  UYihlo osezulwini uYena ophethe.  Methembe. Methembe ngokuphelele.

UDavide ubhala ngaphansi kwalesimo ngokuzithokozisa ngoJehova.  Ukuzithokozisa ngoJehova kusho ukuthi siphila phansi kwesimo sokwethemba okuphelele. Akukho lutho olungaphazamisa ukuthula kwethu ngoba uNkulunkulu ukhona, uyasebenza. Singamdumisa, singamomotheka, ngoba akukho muntu ongahlula amacebo kaNkulunkulu wethu! Uma singafunda ukwenza lokhu, ngempela sizokuthola okufiswa yizinhliziyo zethu, ngoba sizothola lokho uBaba wethu wasezulwini afuna ukusinika kona ngesikhathi esizosiza thina kanye nombuso waKhe.

`Ungafunda kanjani “ukuzithokozisa kuJehova”? Ziphe isikhathi uthandaze, ufune isiqondiso sikaNkulunkulu sokuthi kungafezeka kanjani lokhu empilweni yakho.`