---
title:  Uhlaka Lokudumisa
date:  21/08/2022
---

Umbhali wodumo waseRashiya, uFyodor Dostoyevski wayegwetshwe intambo, kodwa isigwebo sahoxiwa ngomzuzu wokugcina. Kunalokho, wachitha iminyaka ejele. Wabhala ngempilo yakhe yasejele wathi: “Kholwa kuze kube sekugcineni, noma bonke abanye bephambuka, kusale wena wedwa wethembekile; letha umnikelo wakho noma kunjalo, udumise uNkulunkulu noma uwejwana.”

Kulezifundo sesibonile indlela uPawulu abekezelela ngayo ukuphikiswa okukhulu nezinhlupho. Kodwa manje usehlezi ejele lamaRoma. Kodwa umoya wakhe awudikibele; kunalokho, ubhala ngomdlandla ekhuthaza abazalwane baseFilipi.

`Funda kwabaseFilipi 4:4-7. Ucabanga ukuthi wakubhala kanjani lokhu uPawulu njengoba naye wayesejele nje? Kulezindimana, yiziphi izinto ezibalulekile zokuzuza “ukuthula kukaNkulunkulu”?`

Kulula ukuthokoza uma konke kuhamba kahle. Kodwa uPawulu usikhuthaza ukuthi sithokoze njalo-nje. Kungezwakala kulukhuni lokho. Uma siwathatha njengoba enjalo amazwi kaPawulu, kunemithelela emibili emqoka kithina.

Owokuqala, uma sizothokoza njalo, kusho ukuthi asithokoze noma singabonakali isizathu sokuthokoza. Owesibili, uma sizothokoza njalo, kusho ukuthi sizodinga ukufunda ukuthokoza ngezikhathi lapho singakuzwa egazini.

UPawulu uthi asidumise uNkulunkulu noma izikhathi eziningi kuyinto eyenzeka kalukhuni kithina.  Futhi ngesinye isikhathi kungabukeka kungenamqondo.  Ngamanye amazwi, ukudumisa yisenzo sokukholwa. Njengoba ukukholwa kungencikile ezimweni zethu, kodwa phezu kweqiniso ngoNkulunkulu, kanjalo nokudumisa kuyinto esingayenzi ngoba sizwa sijabulile, kodwa ngenxa yeqiniso lokuthi ungubani uNkulunkulu, nokuthi usithembiseni. Kuyamangalisa ukuthi ukukholwa okunjalo yikho okwakha imicabango yethu, imizwa yethu, nezimo zethu.

`Yiliphi iqiniso ngoNkulunkulu elivezwa uPawulu kulezindimana zanamhlanje—iqiniso elimenza athokoze ngisho noma esejele? Bhala uhlu olufishane lwalokho okwaziyo ukuthi kuyiqiniso ngoNkulunkulu. Funda lolo luhlu, udumise uNkulunkulu ngephuzu ngalinye. Lokhu kuyiguqula kanjani indlela obuka nozizwa ngayo izimo zakho?`