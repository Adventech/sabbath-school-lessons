---
title:  Isikhali Esinqobayo
date:  25/08/2022
---

Funda ku 2 IziKronike 20:1-30. Njengoba wabona uJehoshafathi, ukudumisa kuyisikhali esinamandla. Esethole umbiko othi kuza “impi enkulu” ukuzomhlasela, uJehoshafathi akasheshanga ngokuvivisa eyakhe, kodwa “wabuza  kuNkulunkulu” (2 IziKronike 20:3, NIV). Ngokufika kwabantu bakwaJuda eJerusalema enkonzweni yokuzila ukudla, uJehoshafathi wavuma ukuthi izinto zimbi, wathi: “asinawo amandla okubhekana nalempi engaka esihlaselayo. Asazi ukuthi senzeni, kodwa amehlo ethu abheke kuWe” (2 IziKronike 20:12, NIV).

`Uma ubona “impi enkulu” ihlasela, kufikani engqondweni yakho? Ungafundani empendulweni kaJehoshafathi eku 2 IziKronike 20:3-12 mayelana nokubhekana nokuphikiswa okukhulu na?`

Ngesikhathi uMoya kaNkulunkulu wafikela uJahaziyeli, wamemezela ngesibindi ethi: “Akusikho okwenu ukulwa kulempi; zihleleni nime, nibone ukusindisa kukaJehova, nina-Juda neJerusalema; ningesabi, ningapheli amandla; phumelani kubo kusasa, ngokuba uJehova unani” (2 IziKronike 20:29, NIV). Yize noma uNkulunkulu wayezobalwela, kwakudingeka ukuthi baphume bayobhekana nesitha.

Kodwa lokhu kwakungesikho ukumasha okwejwayelekile kuyiwa empini. UJehoshafathi waqoka abaculi abazocula bedumisa uNkulunkulu bemasha. “Lapho sebeqala ukuhalalisa nokudumisa, uJehova wabeka abaqamekeli abamelene nabantwana bakwa-Amoni, nabakwaMowabi, nabaseSeyiri, ababehlasele uJuda, banqontshwa” (2 IziKronike 20:22,NIV). Ngokusho kombhali, uNkulunkulu wangenelela ngalowo mzuzu impela, abasebenzisa ngawo ukukholwa kwabo isithembiso saKhe, njengoba baqala “ukudumisa inkazimulo yobungcwele baKhe” (2 IziKronike 20:21, NIV).

`Phinda ufunde ku 2 IziKronike 20:1-30. Yiziphi izimiso ongazithola ezingasebenza kolwakho uhambo noNkulunkulu, kakhulukazi ngezikhathi zezilingo nengcindezi?`