---
title:  Ukujula Nomcabango
date:  26/08/2022
---

Funda uEllen G. White, “Jehoshaphat,” pp. 190-203, kuProphets and Kings; “The Fall of Jericho,” pp. 487-498, ku Patriarchs and Prophets.

“Ngakhoke asifundiseni izinhliziyo zethu nezindebe zethu ukusho udumo kuNkulunkulu ngothando lwaKhe olungelinganiswe. Asifundiseni imiphefumulo yethu ukuhlala ethembeni nasekukhanyeni okukhazimula kuvela esiphambanweni saseKhalvari. Asingalokothi sikhohlwe  ukuthi singabantwana beNkosi yezulu, amadodana namadodakazi eNkosi yamabandla. Kuyilungelo lethu ukuthi siphumule ngokuthula kuNkulunkulu.”—Ellen G. White, The Ministry of Healing, p. 253.

“Ngesikhathi ngimthanda, ngimdumisa, ngifuna ukuthi nimdumise kanye nami. Dumisa uNkulunkulu noma ungena ebumnyameni.  Dumisa uNkulunkulu noma usekulingweni. ‘Thokozani eNkosini njalonjalo,’ kusho umphostoli; ‘ngiyaphinda ngithi, Thokozani.’  Lokho kuzoletha ukudangala nobumnyama yini emindenini yenu? Cha, nakanye; kuzoletha umsebe welanga. Ngaleyo ndlela uzokuba nemisebe yokukhanya kwaphakade okuvela esihlalweni sobukhosi senkazimulo, uyisakaze kulabo abakuzungezile. Ake ngininxuse ukuthi niwenze lomsebenzi, sakazani lokhu kukhanya nempilo kwabanizungezile, hhayi kuphela endleleni yenu, kodwa nasezindleleni zalabo enihlangana nabo. Akube injongo yakho ukwenza abakuzungezile babe ngcono, ubaphakamise, ubakhombe ezulwini nasenkazimulweni, ubaholele ekuthini bafune okwaphakade, ifa elingapheli, ubucebi obungagqwali, ngaphezu kwezinto zasezweni.”—Ellen G. White, Testimonies for the Church, vol. 2, pp. 593, 594.

**Imibuzo Yokuxoxisana**

`➊ Kunaqhaza lini ukudumisa kwebandla empilweni yoMKrestu? Ungakuchaza kanjani ukudumisa ngeSabatha enkonzweni yakho? Kuyaphakamisa? Kuyawakhuthaza yini amalungu ukuba athembeke phakathi kwezilingo nokuhlupheka?  Uma kungenjalo, yini engenziwa?`

`➋ Kusho ukuthini “ukudumisa uNkulunkulu noma ungena ebumnyameni” noma “ukumdumisa nasekulingweni”? Ukudumisa kungasisiza kanjani kulezo zimo?`

`➌ Amalungu awake afakaze ngokuthi ukudumisa kube nomthelela onjani empilweni yawo.  Ungafundani ngamava omunye nomunye?`

`➍ Njengeklasi, khethani ihubo lokudumisa, niziphe isikhathi nilifunda. Linifundisani ngokudumisa?  Kunamthelela muni ukudumisa ekukholweni kwakho?`