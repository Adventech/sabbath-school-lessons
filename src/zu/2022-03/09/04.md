---
title:  Impilo Yokudumisa
date:  23/08/2022
---

Ukudumisa uNkulunkulu kungenzeka kungabi into ezifikelayo kithina, ngisho noma izinto zihamba kahle. Ngakhoke, kulukhuni kangakanani ukudumisa ngaphansi kwezimo ezilukhuni? Kodwa, kuthiwa asenze lokho. Ukudumisa into okufuneka sizejwayeze yona kuze kufike ekuthini kungabi into eyenziwa ngesikhathi esithile, phansi kwesimo esikusona. Ukudumisa akungabi yisenzo esikhethekile, kodwa akube yindlela yokuphila.

`Funda iHubo 145. UDavide unika zizathu zini zokudumisa uNkulunkulu? Amazwi aleliHubo angaba kanjani awakho na?`

Umshumayeli wodumo waseBrithani, uCharles Haddon Spurgeon, wabhala incwadi okuthiwa The Practice of Praise. Ithathelwe kundimana 7 yeHubo lanamhlanje. Kulendimana emfishane, uSpurgeon uthi asibuke izinto ezintathu ezibalulekile ezingasisiza ukujwayela ukudumisa ezimpilweni zethu.

1. Ukudumisa kuyenzeka uma sibuka okusizungezile. Uma singabhekabheki ukuze sibone ubukhulu bukaNkulunkulu, ngeke sibe nesizathu sokumdumisa.  Yini oyibonayo endalweni efanele ukuthi sidumise, njengobuhle bendalo kaNkulunkulu? Yini oyibonayo kwezenkolo efanele ukuthi sidumise, njengokukhula kokukholwa kuMKrestu osemusha?

2. Ukudumisa kuyenzeka uma sikhumbula lokho esikubonile. Uma sifuna ukuphila ngaphansi kwesimo sokudumisa, sidinga ukukhumbula isizathu salokho. Singazikhumbula kanjani izinto ezinkulu ngoNkulunkulu (njengokusungula izinhlelo ezintsha nemifuziselo esikhumbuza ngokulunga kwaKhe, ukuze ukulunga kwaKhe neqiniso laKhe kungaphunyuki emiqondweni yethu?

3. Ukudumisa kuyenzeka uma sikhuluma ngakho. Ukudumisa akusiyo into esiyenza ngaphakathi kwamakhanda ethu. Kufanele kuphume ngemilomo yethu, kuzwiwe yilabo abasizungezile. Ungacabanga ngaziphi izizathu zokudumisa uNkulunkulu ngomlomo wakho? Kuyoba yini umthelela walokho kudumisa, futhi kubani?

Thatha ipeni nephepha, uzinike isikhathi usebenze kulamaphuzu amathathu.

`Yini ongayenza ukwakha umkhuba wokudumisa empilweni yakho?`