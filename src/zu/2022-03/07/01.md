---
title:  Ithemba Elingenakuphela
date:  06/08/2022
---

### Kuleliviki Funda ku
Hab. 1:1-4, Job 38-41, Isaya 41:8-14, Jer. 29:1-10, Heb. 12:1-13.

> <p>Indimana Yekhanda</p>
> “Ithemba alijabhisi, ngokuba uthando lukaNkulunkulu lutheliwe ezinhliziyweni zethu ngoMoya oNgcwele esimphiweyo” (Roma 5:5, NKJV).

Kulula kangakanani uma usenkonzweni, uzungezwe abantu abamomothekayo, ukukhuluma futhi ucule ngethemba. Kodwa uma sizithola siphakathi neziko lokuvivinywa, ithemba alifiki kalula. Ngokucindezelwa yizimo, siqale singabaze yonke into, kakhulukazi okushiwo uNkulunkulu.

Kwenye yezincwadi zakhe, uC.S. Lewis wabhala ngebhubesi lasenganekwaneni. Umuntu othile wayefuna ukulibona lelibhubesi, wabuza ukuthi kuphephile yini. Impendulo yathi akuphephile, kodwa lilungile lelibhubesi.”

Nakuba singaqondi konke ngoNkulunkulu, futhi ubonakala enza izinto ezingalindelekile, lokho akusho ukuthi uphambene nathi. Into okuyishoyo ukuthi asikabi naso sonke isithombe esiphelele. Kodwa silwa nomcabango wokuthi ukuze sibe nokuthula, ukwethemba, nethemba, uNkulunkulu akabe oqondakalayo nowenza izinto ezilindelekile. Ngokucabanga kwethu, ufanele abe “ophephile.”  Kanjaloke, sithola ukudumala.

**Ukubuka Isifundo Seviki**: Indlela esiqonda ngayo isimilo sikaNkulunkulu isisiza ukuthi sihlale sinethemba eziko lokuvivinywa na?

_Funda isifundo saleliviki ukulungisela iSabatha lika Ncwaba 13._