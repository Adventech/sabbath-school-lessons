---
title:  Izinhlelo zikaBaba Ngathi
date:  10/08/2022
---

`Wonke umuntu ufuna ithemba. Kodwa litholakalaphi? Kwabanye abantu ithemba litholakala ngokumomotheka komngani. Kwabanye, ithemba litholakala ngokuba nemali noma umshado ozinzile. Uvame ukulifunaphi ithemba nenkuthazo?`

Encwadini kaJeremiya, umprofethi ubhalela abantu abase belahle ithemba ekudingisweni kwabo. “Ngasemifuleni yaseBhabhiloni sahlala phansi sakhala uma sikhumbula iSiyoni” (iHubo 137:1, NIV). Kodwa nakuba bedabukile-nje, uJeremiya ubanika izizathu zokuthi bangalahli ithemba.

`Yiziphi izizathu zethemba ezinikwe kuJeremiya 29:1-10 yethemba esidinga ukuyigqamisa.`

Okokuqala, uNkulunkulu utshela abantu baKhe ukuthi abangalilahli ithemba, ngoba isimo sabo asenzekanga ngephutha, noma ububi obekungalindelekile. UNkulunkulu uqobo uthi: “Ngenze ukuba bathunjwe (abakwaJuda) eJerusalema bayiswe eBhabhiloni” “Jer. 29:4, NIV). Yize noma ububi bubonakala kubazungezile, uJuda akazange asuke entendeni yesandla sikaNkulunkulu.

Okwesibili, uNkulunkulu utshela abantu baKhe ukuthi abangalilahli ithemba, ngoba uyakwazi ukusebenza naphansi kwalesimo sabo esilukhuni. “Funani ukuthula komuzi lapho nginithumbele khona, niwukhulekele kuJehova, ngokuba ekuthuleni kwawo niyakuba nokuthula” (Jer. 29:7, NIV).

Okwesithathu, uNkulunkulu utshela abantu baKhe ukuthi bangalilahli ithemba, ngoba uzokuphelisa ukuthunjwa kwabo ngesikhathi esifanelekile: “Ngokuba usho kanje uJehova uthi: ‘Lapho iminyaka engamashumi ayisikhombisa isiphelile eBabele, ngiyakunihambela, ngiqinise phezu kwenu izwi laMi ngokunibuyisela kulendawo’ “ (Jer. 29:10, NIV).

Esechazile uNkulunkulu ukuthi uYena ophethe okwenzeke kubo izolo, nokwanamhlanje, nokwakusasa, usebanika amazwi obumnene namahle (Jer. 29: 11-14).

`Funda uJeremiya 29:11-14, ubize igama lakho lapho kuthiwa khona “ni” sengathi uNkulunkulu uzenza kuwena uqobo lezithembiso. Sebenzisa lezithembiso empilweni yakho noma ngabe ushikashikana nani manje.`