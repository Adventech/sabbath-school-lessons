---
title:  Ukujula Nomcabango
date:  12/08/2022
---

Funda ku Ellen G. Whilte, “The School of the Hereafter,” pp. 301-309, ku Education; “Help in Daily Living, pp. 470, 471, ku The Ministry of Healing.

“Empilweni yabo bonke abantu, ziyafika izikhathi zokudumala okukhulu nokuphelelwa yithemba—izinsuku lapho usizi lufikela abantu, futhi kulukhuni ukukholwa ukuthi uNkulunkulu kusewuYe umboneleli onesihe wabantwana baKhe basemhlabeni; izinsuku lapho izinkathazo zifikela imiphefumulo, umuntu aze afise ukufa kunokuphila. Kulapho-ke lapho abaningi bededela uNkulunkulu, bafikelwe ubugqila bokungabaza nokungakholwa. Ukuba-nje ngezikhathi ezinjalo besingabona ngamehlo kaMoya ukuthi kusho ukuthini ukubonelela kukaNkulunkulu, besizobona izingelosi zizama ukusisindisa kuleyo micabango, zifuna ukubeka izinyawo zethu phezu kwesisekelo esiqine ngaphezu kwezintaba, ukuze kuvele ukukholwa okusha, nempilo entsha.”—Ellen G. White, Prophets and Kings, p. 162.

**Imibuzo Yokuxoxisana**

`➊ U-Ellen G. White uthi “sonke” sike sifikelwe yizikhathi zokudumala nokuphelelwa yithemba.” Sinakana kanjani uma sidlula kulezo zikhathi? Singenze njani ukuze sibe abanikana ithemba uma sifikelwa ukudangala okunjalo?`

`➋ Njengeklasi, bukezani izimpendulo zenu embuzweni wokugcina wesigaba sangolwesiThathu. Kwenza mehluko muni empilweni yakho ukugcina iqiniso lobukhona bukaNkulunkulu phambi kwakho njalo-nje?`

`➌ Eklasini, fundani niphimisele, izigaba kuJobe 38-41. Kwenza isithombe esinjani ngoNkulunkulu? Ufundani olukunika ithemba nenkuthalo? ISabatha lihlangana kanjani nalesithombe? Kusisiza kanjani ukuthi silokhu sibeke phambi kwethu isimilo nobunjalo bukaNkulunkulu?`

`➍ Ithemba eliguqulayo livela ezulwini. Kusho ukuthi singalithandazela ithemba lokuthi sinakane.  Ziphe isikhathi uthandazele labo abake baphelelwa yithemba kamuva-nje, ukuthi ithemba labo livuseleleke.  Ngaphezu kwalokho, yini ongayenzela abanye abahlulekayo ukuthola ithemba?`

`➎ Uma kukhona ovumayo, mcele alande ngezilingo ezenza ukuthi alahlekelwe yithemba nokukholwa. Wabuyiswa yini lowo muntu? Yini esingabelana ngayo engasisiza uma sifikelwa ukungabaza nokulahlekelwa yithemba?`