---
title:  Isiyalo sikaBaba
date:  11/08/2022
---

`Funda kumaHeberu 12:5-11-13. Yimuphi umlayezo obhekiswe kithina lapha, futhi uhlangana kanjani nalokho ebesifunda ngakho kulekota?`

KumaHeberu 12:5-13, uPawulu ubiza izilingo njengesiyalo. EBhayibhelini okuthiwa yi New International Version lezindimana zichaza leligama elithi isiyalo ngezindlela eziyishumi ezehlukene. Empilweni yamaGriki, leligama yilona elaliwumsuka wegama elisho “imfundo.” Ngakhoke ukuqonda “isiyalo” ukuqonda indlela uNkulunkulu asifundisa ngayo esikoleni sokukholwa leso uPawulu akade esichaza ngaphambili kumaHeberu 11.

Kuyo yonke eyamaHeberu 11, uPawulu ubedweba izithombe zabesilisa nabesifazane bokukholwa. Ukukholwa kwabo yikho okwabanika ugqozi lapho bebhekene nezimo ezilukhuni. Uma sesingena kusahluko 12, uPawulu uphendukela kithina abafundayo, athi njengoba abaningi kangaka ababengaphambi kwethu babekezelela ubunzima obukhulu, nathi singaligijima siliqede ibanga lokukholwa. Okubalulekile ukubhekisa amehlo ethu kuJesu (Heb. 12:2), ukuze abe yisibonelo uma izimo zilukhuni (Heb. 12:3). Ukufunda isahluko 12 kufana nokuphiwa izibuko zokufunda. Ngaphandle kwazo lezibuko, ukubona kwethu noma ukuqonda izilingo kuzofiphala. Kodwa ukufunda ngalezibuko kuzolungisa iphutha umphakathi ochaza ngayo ukuhlupheka. Kanjaloke sizoqonda kahle sikwazi nokubhekana nezilingo ngokuhlakanipha.

**Funda “ngezibuko” zamaHeberu 12:1-13. Manje-ke gxila ezindimaneni 5-13, bese uphendula lemibuzo:**

`Yini imbangela yesiyalo?`

`Sisabela kanjani uma siyalwa?`

`Uyini umgomo wokuyalwa?`

`Funda kumaHeberu 12:1-13 futhi.  Enza uhlu lwawo onke amaphuzu obona ukuthi yizizathu zethemba.`