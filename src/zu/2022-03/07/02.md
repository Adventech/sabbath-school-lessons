---
title:  Isithombe Esikhulu
date:  07/08/2022
---

> <p></p>
> Uma sidabukile, kulula kakhulu ukucabanga ukuthi lokho okusehlele, iyonanto kuphela ebalulekile. Kodwa kukhona isithombe esikhudlwana kunami (bheka iSambulo 12:7, Roma 8:22).

`Funda kuHabakuki 1:1-4. Wayebhekene nani uHabakuki?`

Bewungalindela ukuthi uNkulunkulu asho okufana nalokhu, “Kwaze kwakubi Habakuki; ngiyeza ngizokusiza njengamanje.” Kodwa impendulo kaNkulunkulu isho okuphikisana nalokho. Utshela uHabakuki ukuthi kusazokuba kubi kunalokho. Funda kuHabakuki 1:5-11.

UIsrayeli wayekade ethunjwe ngabase-Asiriya, kodwa uNkulunkulu wethembisa ukuthi kuza okubi kunalokho: abaseBhabhiloni bazothumba abakwaJuda. UHabakuki uphinda uyakhala ezindimaneni 12-17, walindela ukuthi uzothini uNkulunkulu.

`Isingeniso sikaNkulunkulu ngokuchithwa kweBhabhiloni kuHabakuki 2:2, 3 sililetha kanjani ithemba?`

UHabakuki 2 isithembiso sikaNkulunkulu sokuchithwa kweBhabhiloni. AmaHeberu 10:37 acaphuna uHabakuki 2:3, enika umqondo wokungenelela kukaMesiya kulesithembiso esikhathini esizayo. Ngesiqiniseko esifanayo nesokuchithwa kweBhabhiloni, nathi sinesiqiniseko sokuchithwa “Bhabhiloni Elikhulu” (Isambulo 18:2, NIV).

UHabakuki wayebhajwe phakathi kobubi obukhulu obabumzungezile, nezithembiso zikaNkulunkulu zobubi obabuzofika obungaphezu kwalokho. Okwenza ukuthi uHabakuki akwazi ukusinda, ukuthi watshengiswa sonke isithombe. Ngakhoke esahlukweni 3 uyakwazi ukuthandaza umthandazo omuhle kakhulu wokudumisa ngenxa yalokho uNkulunkulu azokwenza esikhathini esizayo.

`Funda uHabakuki 3:16-19.  UHabakuki uthi yini isizathu sethemba lakhe na? Liyini ithemba labantu bakaNkulunkulu njengoba belindele ukugcwaliseka kweziprofetho zokugcina? Ungakwenza kanjani lokhu kube ithemba lakho?`