---
title:  Eseyingane
date:  18/09/2022
---

IBhayibheli lisitshela okuncane ngeminyaka yokukhula kukaJesu. Izindimana ezimbalwa, nokho, ziyasitshela okuthile ngalezo zimo nohlobo lomhlaba uMsindisi afikela kuwona.

`Funda kuLuka 2:7, 22-24 (bheka noLevi. 12:6-8) noMathewu 2:1-18. Sibonani kulezindimana olusinika ufifana ngempilo uJesu ayebhekene nayo kusukela ekuqaleni?`

Yebo phela, uJesu wayengesiye umuntu wokuqala ukuphila phansi kwesimo sobumpofu noma ukubhekana nalabo ababefuna ukumbulala, ngisho esemncane. Kodwa kukhona okunye okusisiza siqonde ukwehluka kokuhlupheka kukaKrestu kusukela ebuncaneni baKhe.

`Funda uJohane 1:46.Yini esiyikhanyiselwa yilendimana ukusisiza siqonde ukuthi uJesu omncane wabhekana nokuhlupheka okunjani?`

Ngaphandle kuka-Adamu no-Eva bengakaweli esonweni, uJesu uYena yedwa umuntu owake waphila ngaphandle kwesono emhlabeni. Ebumsulweni baKhe, engenasono, wayephakathi emhlabeni wesono. Kumelwe ukuthi kwakumzwisa ubuhlungu obukhulu lokho, noma eseyingane, ukuthi umphefumulo waKhe ohlanzekile uthintane nesono. Noma-nje izinhliziyo zethu zilukhuni ngenxa yesono, nathi siyazibalekela izono nobubi esibubona bushaqisa. Cabangake ukuthi kwakunjani kuKrestu, owayenomphefumulo omsulwa, engachaphazekelanga nakancane yisono. Cabanga ngomehluko ogqamile phakathi kwaKhe nababemzungezile. Kumelwe ukuthi kwakubuhlungu ngokweqile kuYena.

`Zibuze lokhu: â€œNginamuzwa muni ngezono ezikhona nxazonke nathi? Ziyangikhathaza, noma sengaqina inhliziyo, azisangithinti? Uma sewaqina inhliziyo, kungenzeka yini ukuthi lokho kwenziwa okufundayo, okubukayo, noma okwenzayo?  Cabanga ngalokhu.`