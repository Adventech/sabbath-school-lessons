---
title:  Ukujula Nomcabango
date:  23/09/2022
---

Funda uEllen G. White, “Gethsemane,” pp. 685-687, ne “Calvary,” pp. 741-757, ku The Desire of Ages.

“Izikhathi ezintathu, esho lowo mthandazo.  Kathathu imvelo yobuntu yaba manqikanqika ngalomhlatshelo wokugcina, okuyisona isicoco.  Kodwa manje uMsindisi ubona umlando wabantu. Uyabona ukuthi labo abeqe umthetho, uma beyekwa bodwa, bazobhubha. Ubona ukungakwazi ukuzisiza komuntu. Ubona amandla esono. Usizi nesikhalo somhlaba obhubhayo kuvela phambi kwaKhe. Ubona isiphelo sawo esizayo, wenza isinqumo. Uzosindisa abantu noma kumbizani. Uyawamukela umbhabhadiso waKhe wegazi, ukuze ngaYe, izigidi zababhubhayo zikwazi ukuthola ukuphila okuphakade. Ushiye ubukhosi basezulwini, lapho yonke into ihlanzekile, kunenjabulo, nenkazimulo, weza ukusindisa lemvu eyodwa edukile, lomhlaba owodwa owile ngenxa yesono. Ngeke awufulathele umsebenzi awuthunyiwe. Uzokuba umnikelo wokuthula wesizwe esikhethe ukwenza isono. Umthandazo waKhe manje ukuzinikela kuphela: ‘Uma lendebe ingeke idlule kiMi ngingayiphuzanga, akwenziwe intando yaKho.’”—Ellen G. White, The Desire of Ages, pp. 690, 691.

**Imibuzo Yokuxoxisana**

`➊ Kusisiza kanjani kokwethu ukuhlukumezeka,ukwazi ukuthi uNkulunkulu uqobo, ngesimo sikaKrestu, wahlukumezeka ngaphezu kwalokho esiyoke sihlukunyezwe ngakho? Kufanele kusitsheleni ukuhlukumezeka kukaKrestu ngenxa yethu na?`

`➋ Singathola kuphi ukududuzeka kuleliqiniso elimangazayo?  Ngesikhathi usacabanga ngempendulo yakho, gcina engqondweni lamazwi athathwe kuEllen G. White: “konke ukuhlupheka okuwumphumela wesono kwathululelwa esifubeni seNdodana kaNkulunkulu engenasono.” Selected Messages, book 3, p. 129.`

`➌ Njengeklasi, bukezani konke ukuhlukumezeka kukaKrestu esikubonile kulesifundo saleliviki. Yimaphi amaziko uKrestu abhekana nawo?  Afana kanjani nawethu, futhi ehluke kanjani? Singafundani ngendlela abhekana ngayo nalezinselele olungasisiza kwawethu amaziko?`

`➍ Yiziphi ezinye izithembiso zeBhayibheli ozithanda kakhulu, izithembiso ongabambelela kuzo phakathi kosizi nobuhlungu? Zibhale phansi, uzifune kuNkulunkulu, wabelane ngazo neklasi.`

`➎ Bhala isiqephu esifingqiwe, ugqamise noma yimaphi amaphuzu abalulekile owathole ezifundweni zalekota.Yimiphi imibuzo owathola izisombululo zayo? Singasizana kanjani ukusombululo lezo zinto ezisakuhlupha nezikudidayo?`