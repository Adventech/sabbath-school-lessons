---
title:  UKrestu Eziko Lokuvivinywa
date:  17/09/2022
---

### Kuleliviki Funda ku
Luka 2:7, 22-24; Math. 2:1-18, Johane 8:58, 59; Luka 22:41-44; Math. 27:51, 52; Rom. 6:23; Titu 1:2.

> <p>Indimana Yekhanda</p>
> “Kepha ngehora lesishiyagalolunye uJesu wamemeza ngezwi elikhulu, wathi: Eli, Eli, lama sabktani? Okungukuthi: Nkulunkulu waMi, Nkulunkulu waMi, ungishiyeleni na?  (Mathewu 27:46).

Sonke isikhathi uma sibuka udaba lokuhlupheka, kufika lombuzo: Isono nokuhlupheka kwaqala kanjani?  Ngokwembulelwa yizulu, sinezimpendulo ezinhle: kwaqala ngenxa yokuthi abantu abakhululekile basebenzisa kabi inkululeko abayinikwe nguNkulunkulu. Lokhu kuholela komunye umbuzo: Ngabe uNkulunkulu wayazi ngaphambili yini ukuthi labantu bazokuwa? Yebo, kodwa wacabanga ukuthi, njengoba ebhala uC.S. Lewis, “Ukuzibeka engcupheni okufanelekile.”

Ingcuphe efanelekile? Kubani? Kithina, ngesikhathi uNkulunkulu ehlezi esihlalweni saKhe ezulwini? Cha. Inkululeko yabo bonke abantu baKhe yayiligugu ngendlela yokuthi kunokuba asincishe inkululeko, uNkulunkulu wakhetha ukuthwala emzimbeni waKhe umphumela wokuhlupheka okubangelwa ukusebenzisa kabi inkululeko. Kanti siyakubona lokho kuhlupheka empilweni nokufa kukaJesu, owathi ngokuhlupheka enyameni yethu, wadala izibopho phakathi kwezulu nomhlaba eziyohlala kuze kube phakade.

**Ukubuka Isifundo Seviki**: Wahlupheka kanjani uKrestu ngenxa yethu na?  Singafundani ngokuhlupheka kwaKhe?

_Funda isifundo saleliviki ukulungisela iSabatha likaMandulo 24._