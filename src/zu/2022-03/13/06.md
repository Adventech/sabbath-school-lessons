---
title:  UNkulunkulu Ohlukumezekayo
date:  22/09/2022
---

Asivele sizejwayeze: uma-nje siselapha kulomhlaba, sizohlukumezeka. Njengezidalwa eziwileyo, yinto esibhekene nayo leyo.  Akukho lutho eBhayibhelini olusethembisa okwehlukile.  Kunalokho……..

`Zithini lezindimana ezilandelayo ngalesihloko okukhulunywa ngaso? IZenzo 14:22, Filipi 1:29, 2 Thim. 3:12.`

Okokuqala, uKrestu, iNkosi yethu, wahlukumezeka ngaphezu kwalokho thina esiyoke sikuzwe.  Esiphambanweni, “wazithwala izifo zethu, wabetshatha ubuhlungu bethu” (Isaya 53:4, NKJV); ubuhlungu obuqondene nomuntu ngamunye, Yena wakuthwala obomhlaba wonke.  Yena owayengenasono “waba yisono ngenxa yethu” (2 Korinte. 5:21), ehlukumezeka ngendlela thina zidalwa ezinesono, esengeke sikwazi nokuyicabanga.

Kodwa okwesibili, uma sihlukumezeka, asikhumbule umphumela wokuhlukumezeka kukaJesu, lokho esikuthenjisiwe ngenxa yalokho asenzele kona uKrestu.

`Funda uJohane 10:28, amaRoma 6:23, Titu 1:2, no 1 Johane 2:25. Yini esiyethenjisiwe?`

Noma kuyini okusihlukumezayo lapha, sibonga uJesu, sibonga ukuthi wathwala isijeziso sezono zethu, sibonga umhlinzeko omkhulu wevangeli—ukuthi ngokukholwa singama sibe ngabapheleleyo kuJesu khona manje—sinesithembiso sokuphila okuphakade. Sinesithembiso sokuthi ngenxa yalokho okwenziwa nguKrestu, ngenxa yokugcwala nokuphelela komhlatshelo waKhe, ukuba khona kwethu la, okugcwele ubuhlungu, ukujabha, nokulahlekelwa, kufana nomzuzwana-nje, bese kuyaphela uma kuqhathaniswa nephakade elisilindele, iphakade ezulwini elisha nomhlaba omusha ongenasono, ukuhlupheka, nokufa.  Konke lokhu sikwethenjisiwe futhi saqinisekiswa kuphela ngenxa kaKrestu neziko adlula ukulo ukuze ngelinye ilanga esebuya masinyane, abone “ukuhlupheka komphefumulo waKhe, aneliswe” (Isaya 53:11).