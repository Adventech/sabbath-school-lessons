---
title:  Iphasika
date:   10/11/2025
---

`Kungani kwakubalulekile ukuba uJoshuwa akhethe ukugubha iPhasika yize kwakunento eyayibacindezela futhi kungumsebenzi omkhulu wokuthatha Izwe Lesithembiso na? Josh. 5:10; Eksod. 12:6; Lev. 23:5; Num. 28:16; Dut. 16:4, 6.`

Umsebenzi wesibili owabe ubalulekile nokuyinto eyenzeka ngaphambi kokunqoba kwabe kungukugubha iPhasika. Lokhu kwakuyinto eyenzeka ebusuku osukwini lweshumi nane enyangeni, nokwabe kuyinto eyenziwa ngokucophelela kulandelwa imiyalelo eyayikhishwe nguNkulunkulu. Ukubaluleka kwalokhu okwakumelwe ngukugcinwa kwePhasika kwathola ukunakwa ngokukhethekile: Izigameko ezenzeka kuJoshuwa zabe ziyisibuko sezinto ezenzeka ngesikhathi sofuduko. IPhasika liveza isigameko esenzeka ngobusuku bokwehla kokuhlupheka kweshumi (Eksodusi 12), ngesikhathi ingelosi kaNkulunkulu ibulala wonke amazibulo aseGibhithe kodwa yangawabulala amazibulo ama-Israyeli. Lokhu kwalandelwa wufuduko lokuhamba kusukwa eGibhithe, bawela uLwandle Olubomvu, kufaka phakathi nokuhamba kunqanyulwa ogwadule.

Okuphambanayo nalokhu, indaba yesizukulwane sesibili iqala lapho besogwadule, baqhubeka njalo baze bedlula iJordani, nokuwuhambo olwabandakanya ukwaluka nokusoka kanye nokugubha iPhasika, nokuyinto eyaholela esikhathini esibucayi lapho okwenzeka ukungenelela kukaJehova nokwaba yisimangaliso okwakulindeleke senzeke ukulwisana nezitha zakwa-israyeli, okwabe kungukungena eKhenani. Uma kuhlanganiswa konke lokhu ndawonye nalokhu okwenzeka ngaphambili, ukugubha iPhasika kwakukhomba ukuqala kokwenzeka kohlelo olusha emlandweni wakwa-Israyeli.

Okunye futhi, ngokwenziwa kophawu olumele imvana yomhlatshelo, uMkhosi wePhasika wawukhomba emuva lapho kwahlengwa khona u-Israyeli, ukhululwa ebugqilini baseGibhithe. Futhi lokhu kwakukhomba isimo sangaphambili lapho kuyogcwaliseka isimo salokhu okwakumele Imvana kaNkulunkulu (Johane 1:29, 36; 1 korinte 5;7; 1 Petro 1 ;18, 19), eyasithenga ekuboshweni yisono. Uma kwenziwa Isidlo SeNkosi, ngaphambi kokuba azinikele ukuba abe ngumhlatshelo okuyiwona wona, uJesu waguqula iPhasika laba yisikhumbuzo sokufa kwaKhe (Mathewu 26:26-29; 1 Korinte 11:23-26).

Noma kunjalo, iPhasika kanye neSidlo senkosi kumele isigameko esiyinkazimulo enkulu yangempela: lapho izindimbane zabasindisiweyo sebedlula bephikelele eKhenani lasezulwini. UJohani umembuli usivezela lomfanekiso walokhu okumelweyo “kudlula” nokuyisigameko lapho abantu abazinkulungwane ezilikhulu namashumi amane nane (144 000) behamba phezu kolwandle lwesibuko, okumelwe wuLwandle Olubomvu kanye nomfula iJordani, bemi ngaphambi kwesihlalo sikaNkulunkulu (Isambulo 4:6; Isambulo 7:9, 10) bese kubakhona umbungazo lapho okumelwe yiPhasika kanye neSidlo SeNkosi kuyokwenzeka esidlweni somshado weWundlu (Mathewu 26:29; Isambulo 19:9).

`Yiziphi izindlela esingazenza, noma ngabe akukho ukubungaza iSidlo seNkosi, kodwa sikwazi ukulondoloza ubunjalo besigameko sesiphambano kuhlale kukhona phambi kwethu na?`