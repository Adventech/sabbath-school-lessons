---
title:  "Ukuthembeka Okuqinisekileyo: Ukukhonza Esimweni Sempi"
date:   08/11/2025
---

### Funda Lokhu Kulelivik: Josh. 5:1–7; Eksod. 12:6; 1 Cor. 5:7; Josh. 8:30–35; Dut. 8:11, 14; Heb. 9:11, 12.

> <p>Indimana Yenkumbulo</p>
> “Kodwa funani kuqala umbuso kaNkulunkulu nokulunga kwakhe, khona konke lokhu kuyakwenezelwa nina” (Matthew 6:33, ESV).

Kuleliviki sizobheka okubalulekile ngesikhathi u-Israyeli esefikile Ezweni Lesithembiso, lapho u-Israyeli ezinikela kabusha kuJehova, kwesinye isikhathi lapho babebhekene nesimo esiyingozi esingahle sibehlele. UJoshuwa kubonakala engazathi uthatha isinqumo esingalungile sokusoka ama-Israyeli endaweni lapho kuhlala khona izitha zawo (Joshuwa 5:1-9); bejabulela umkhosi wePhasika yize babebhekene nesimo esiyingozi (Joshuwa 5: 10-12); bakha i-altari baphinde badumisa uJehova yize ukunqoba kwase kuzofika esiphethweni (Joshuwa 8:30-35); baphinde bakha i-tabernakele likaJehova ngesikhathi izizwe eziyisikhombisa zakwa-Israyeli zazingakabelwa ifa lazo (Joshuwa 18:1, 2).

Ekuphileni kwethu okuxakekile ngenxa yemisebenzi esiyenzayo, sivame ukunikela isikhathi esiningi esinaso ezintweni esixakeke ngazo nezibangelwa yisimo esiphila ngaphansi kwaso. Izikhathi eziningi asinaki ukuzibekela eceleni isikhathi esibalulekile sokuvuselela ukuzinikela kuNkulunkulu bese sima kancane ukuthola ithuba lokubonga ngalokhu athe wasenzela khona kanye nalokhu asaqhubeka nokusenzela khona nsuku zonke. Ngokumdumisa ekuseni kanye nantambama, nangesikhathi sokuhlangana komndeni lapho senza umthandazo, kubonakala sekuyinto esingasayinakile ngenxa yokuba matasa ngenxa yokuxakeka, siqhutshwa yilokhu esikukhonzile, nalokhu esifuna ukukuzuza ekuphileni. Yize kunalesi simo, kodwa ekujuleni kwezinhliziyo zethu, sinalo ulwazi olubalulekile lokuba nesikhathi esisichitha ndawonye noNkulunkulu kanye nabahlobo bethu esibathandayo ukuthi leso sikhathi sibalulekile yize singenaso isikhathi esanele.

_*Funda isifundo saleliviki ukulungisela iSabatha lika uLwezi 15._