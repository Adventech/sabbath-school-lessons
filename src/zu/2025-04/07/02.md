---
title:  Isivumelwano Kuqala
date:   09/11/2025
---

`Funda ku- Joshuwa 5:1-7. Kungani uNkulunkulu atshela uJoshuwa ukuba asoke isizukulwane sesibili sakwa-Israyeli ngalesi sikhathi esibaluleke kangaka sokuba banqobe na?`

Emuva kokuba sebelihlolile izwe, umbiko ogqugquzelayo owenziwa izimpimpi, kanye nendlela emangalisayo yokudlula eJordani, besingalindela ukuthi kubekhona ukulwisana kwabo nesitha. Noma kunjalo, kukhona into ebalulekile ukwedlula ukunqoba kwempi: Isivumelwano sika-Israyeli noNkulunkulu.

Ngaphambi kokuba isizukulwane esisha sikwazi ukubandakanyeka ekuthatheni indawo, kwadingeka ukuba babenolwazi olugcwele mayelana nobudlelwano obukhethekile noMnikazi wendawo. Ukuvuselelwa kwesivumelwano kwabe kuluphawu olwenzeka nolwalukhombisa ukwamukela umusa kaNkulunkulu kanye nokwenza kwakhe okumangalisayo kokuletha u-Israyeli ngokuphepha ukuba ukwazi ukudlula ufinyelele eJordani.

Isivumelwano sethu noNkulunkulu kudingeka ngaso sonke isikhathi kube yimpendulo yokumbonga ngalokhu asenzele khona thina, kungesona isenzo sokuba kubekhona akuzuzayo ngokuthi sikwazi ukugcina umthetho nokuyinto ehambisana nalokhu okufunwa nguYe. (Into efana nalena, akungabazeki ukuthi, kwakuyinto eyabe ibalulekile emzabalazweni kaPawule kanye nalabo ababegcizelela ukuthi abantu bezizwe abangabesilisa abaphendukile kudingeka basokwe, nokuyinto eyayicace kahle encwadini eyayibhalelwe abaseGalathiya.)

U-Israyeli wabe esengcupheni yokwenza umlando obalulekile nowawumayelana nokuphuma kwempi, futhi besingalindela ukuthi abantu bonke ababesenkambini babematasa belungiselela ukuya empini. Lokhu kwenza, nokuyinto engukucabanga okungajwayelekile. Esikhundleni sokubophela amahhashi kuphinde kulolwe imikhonto, babonakala benza isiko elenza iningi labantu ababeyokulwa empini babesesimweni esibucayi nokuyinto eyayingaba yisikhathi sezinsuku ezintathu.

Bakwenza lokhu ukuze bakwazi ukujabulela ubudlelwano babo noNkulunkulu wabo, nokunguye owabakhulula eGibhithe. Kwenzeka kanjani lokhu na? Ngenxa yokuthi babazi ukuthi izimpi ababhekana nazo bazozilwelwa nguJehova. Nguyena ozokwenza bakwazi ukunqoba nokuphumelela. UJesu wafaka inkambiso efanayo kodwa wayibeka ngendlela eyehlukile kancane wathi: “Kodwa funani kuqala umbuso kaNkulunkulu nokulunga kwakhe, khona konke lokhu kuyakunezelwa nina” (Mathewu 6:33). Izikhathi eziningi, ukuba matasa kwansuku zonke kusifaka ingcindezi yokunaka ezinye izinto ezibalulekile nezisenza silibale ukubona ukubaluleka kwento esemqoka kakhulu ekuphileni kwethu: ukuvuselela kwansuku zonke kokuxhumana noKristu.

`Awucabange ngezikhathi ongazange uzinake zokuxhumana noNkulunkulu ngoba kuyinto “ebalulekile.” Kungani ukwenza lokhu kuyinto elula kakhulu ukuyenza, nokuthi singenza kanjani ukulwisana nakho na?`