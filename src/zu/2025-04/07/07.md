---
title:  Ukucabanga Kabanzi
date:   14/11/2025
---

Funda ku-Ellen G. White, “The Blessings and the Curses,” pp. 499–503, in Patriarchs and Prophets.

“Ngokwemiyalelo eyabe inikezwe nguMozisi, isikhumbuzo samatshe abalulekile sakhiwa eNtabeni yase-Ebali. Kulamatshe, phambilini kwakungamatshe ayembozwe ngokhonkolo, umthetho walotshwa – akubhalwanga kuphela imithetho elishumi eyashiwo eSinayi yaphinde yaqoshwa kwizibhebhe zamatshe, kodwa nemithetho eyayinikezwe uMozisi, yaphinde yabhalwa nguye ebhukwini. Ngaphandle kokwakhiwa kwalesi sikhumbuzo, kwakhiwa i-altare lakhiwa ngamatshe ayengalungiswanga kahle, nokuyilapho kwakwenzelwa imihlatshelo yokunikela kuNkulunkulu. Ngenxa yokuthi i-altare labekwa eNtabeni i-Ebala, nokuyintaba okwabekwa kuyo isiqalekiso, nokuyinto eyayibalulekile, ngoba lokho kwakusho ukuthi ukwephula kwabo umthetho kaNkulunkulu, u-Israyeli kwakufanele ubhekane nentukuthelo kaNkulunkulu, nokwenza ufanele ukuvakashelwa, kodwa bathola ukusinda ngenxa yokuhlanjululwa nguKristu, nokwakumelwe ngukubakhona kwealtare lomhlatshelo.”—Ellen G. White, Patriarchs and Prophets, p. 500.

“Kodwa inkonzo yeSidlo seNkosi kwakungafanele kube yinto eyenziwa ngesikhathi sokudabuka. Lokhu kwakungeyona inhloso yalenkonzo. Njengoba abafundi bakaKristu bahlangana ndawonye etafuleni lesidlo kunye naYe, kwakungadingeki bakhumbule noma babalise ngobuthakathaka babo. Kwakungafuneki bagxile kumava okukholwa kwabo okudlule, noma ngabe amava abanawo ayebakhuphula noma ebacindezela. Kwakungafanele bazikhumbuze ngemibono eyahlukene phakathi kwabo kanye nabanye abazalwane. Inkonzo yokulungiselela yayibandakanya konke lokhu osekushiwo. Ukuzihlola komuntu ngamunye, nokuvunywa kwezono, bathola nokubuyisana lapho benokungezwani khona, konke lokhu kwase kwenzekile. Manje sebezokwazi ukuhlangana noKristu. Akudingeki beme ethunzini lesiphambano, kodwa kufuneka beme ngaphansi kokukhanya okusindisayo. Kudingeka bavule imiphefumulo yabo bavulele imisebe yokukhanya okugqamile kweLanga Elingcwelisayo.”—Ellen G. White, The Desire of Ages, p. 659.

**Imibuzo Yokuxoxisana:**

`Kusho ukuthini ukufuna kuqala umbuso kaNkulunkulu na? Kungabe lenkambiso iyiguqula kanjani impilo yakho yansuku zonke na?`

`Ake ubheke impendulo oyenzile embuzweni wokugcina wesifundo sango-Lwesithathu mayelana nokuthi kulula kangakanani ukukhohlwa uNkulunkulu ngenxa yokuxakeka ngokuphithizela empilweni. Nindawonye ekilasini, ake nixoxisane ngokuthi kungani kulula ukwenza lokhu. Kungaba yiziphi izisombululo kulokhu na?`

`Njengabalindi, siyakholwa ukuthi uJesu uyasincengela esendlini engcwele kaNkulunkulu yasezulwini. Kungabe lokhu kukholwa onakho ngalokhu kuncengelwa kungakunika kanjani ithemba namandla na? Kungani ulwazi lokuthi nguJesu olaphaya phezulu osenzela “ukusincengela” (Hebheru 7:25) kungasiza ukwazi ukuthi lokhu kuzindaba ezimnandi zokusebenza kwakhe endlini engcwele kaNkulunkulu yasezulwini, ekakhulu esikhathini samanje esingumfuziselo woSuku Lokubuyisana na?`