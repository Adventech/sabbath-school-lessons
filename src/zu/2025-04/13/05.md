---
title:  Ubungozi Bokukhonza Izithombe
date:   24/12/2025
---

`Funda ku-Joshuwa 24:22-24. Kungani kwadingeka ukuba uJoshuwa aphinde enze ubizo lwakhe kuma-Israyeli lokuba basuse izithixo zabo na?`

Ingozi yokukhonza izithombe akuyona into egcina ngokucatshangwa kuphela. Esikhathini sangaphambili, besemathafeni akwa-Mowabi, uMozisi ngendlela efanayo, wenza ubizo olufanayo lokuthathwa kwesinqumo (Duteronomi 30:19, 20). Onkulunkulu okukhulunywa ngabo manje akusebona labo ababekhona eGibhithe noma ababetholakala ngaphesheya komfula, kodwa sekungonkulunkulu abatholakala “ngaphakathi kubona.” Ngakho-ke, uJoshuwa usencenga abantu bakhe ukuthi banamathelise izinhliziyo zabo kuNkulunkulu. Igama lesiHebheru elisetshenzisiwe lapha elithi(natah) lisho “ukulula,” “ukugobisa.” Lokhu kuchaza ukuthi uNkulunkulu okulindeleke ukuba agobele phansi bese elalela imithandazo (2 AmaKhosi 19:16; Ihubo 31:2, 3; Daniyeli 9:18), futhi lokhu kuyisimo okuyodingeka senziwe ngu-Israyeli esikhathini esizayo nokwashiwo ngabaprofethi (Isaya 55:3; Jeremiya 7:24). Lokhu kwasetshenziswa ukukhombisa ukuhlubuka okwenziwa ngu-Solomoni ngesikhathi inhliziyo yakhe isinamathele ekukhonzeni onkulunkulu bezizwe (1 AmaKhosi 11:2, 4, 9). Inhliziyo yomuntu egcwele ukona ayinakho ngokwemvelo ukwazi ukugoba bese ikwazi ukulalela izwi likaNkulunkulu. Lokhu kuthatha ukusebenza kukanembeza ukuba ukwazi ukwenza isinqumo ngasohlangothini lwethu ukuba sinamathele kulokhu okufuneka kwenziwe ukugcwalisa intando kaNkulunkulu.

Impendulo ka-Israyeli yayifundeka kanjena: “Sizolalela izwi likaNkulunkulu.” Lokhu kukhuluma kugcizelela isimo esihlobene nokulalela. U-Israyeli akacelwa ukuba enze ngokujwayelekile ukuthi alandele imithetho engenakho ukuphila. Isivumelwano simayelana nobudlelwano obuphilayo noNkulunkulu, nokuyinto engeke ichazeke ngokuthi kubekhona isimiso esingasho lutho. Ukukholwa kuka-Israyeli kwakungaqondile ukuba yisimo sokwenza ngokomthetho, okunalokho, kwakudingeka kube yisimo sokuhlala kuxoxiswana ngokukholwa kanye nangothando kukhulunywa noMsindisi oNgcwele nonomusa.

Nangemuva kokuthola izithembiso ezizinhlobo ezintathu zokukhonza uJehova, nokuyinto efanayo nokuyala kukaJoshuwa, ukususwa konkulunkulu bezizwe ngaphakathi kwabo, awukho umbiko ochazayo ngempela ukuthi lokhu kwenzeka. Kuyona yonke incwadi kaJoshuwa, bekulokhu kuyinto evamile ukubika ngokugcwaliseka kokuyalela kukaJoshuwa (noma lokho okwashiwo nguMozisi) njengento eyisibonelo sokulalela. Ukungaveli kwalombiko nasekugcineni kwencwadi kaJoshuwa kugcina ngokuthi kushiye ukuncenga kukaJoshuwa kuyinto elokhu ikhona. Ubizo olubalulekile olesencwadini lokuba bakhonze uJehova akusilona ubizo olubhekiswe esizukulwaneni esasiphila noJoshuwa kuphela kodwa kuwubizo olubhekiswe nakwezinye izizukulwane ezintsha ezisazoqhamuka zabantwana bakaNkulunkulu abazokwazi ukufunda noma bezwe lomyalezo.

`Kukangaki ulokhu uthembisa uNkulunkulu ukuthi uzomenzela okuthile kodwa awuzange ukwenze lokho na? Kungani ungakwenzanga na? Kungabe impendulo yakho ikutshela ukuthini ngomusa na?`