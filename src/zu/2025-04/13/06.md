---
title:  Ukuphetha Kahle
date:   25/12/2025
---

`Funda ngamazwi okuvala encwadini kaJoshuwa eyabhalwa ngumbhali ophefumulelwe (Josh. 24:29–33). Kungabe lamazwi awabheki emuva ngesikhathi sokuphila kukaJoshuwa kuphela kodwa ikhuluma ibhekise nasesikhathini esizayo na?`

Esiphethweni sengxoxo eyabe ibika ngokufa kukaJoshuwa kanye no- Eliyaze, umpristi omkhulu uletha incwadi kaJoshuwa enesiphetho esithusayo. Ngokuthi afake kulombiko nokungcwatshwa kukaJoshuwa, nomngcwabo ka-Eliyazare, kanye nomngcwabo wamathambo kaJosefa, umbhali uqala ngesimo esishayisanayo phakathi kokuphila bengaphandle kwelizwe kanye nokuqala kwempilo bengaphakathi elizweni. Asisekho Isidingo sokuzulazula manje. Imizimba yabaholi balapha emhlabeni asisekho isidingo sokuba kuhanjwe nayo. Okhokho bokukholwa bangcwaba izihlobo zabo emihhumeni (Genesise 23:13, 19; Genesise 25:9, 10), lemigede yabe isesiqeshini sendawo eyathengwa eShekemi (Genesise 33:19). Manje isizwe sesingcwaba abaholi baso endaweni abayizuza njengefa labo, nokuyinto eyabenza bazizwe sebeyizakhamuzi ezingasayi-ndawo. Izithembiso ezanikwa okhokho bokukholwa sezigcwalisekile. Ukuthembeka kukaJehova kukhuluma ngezigameko ezisemlandweni ezihlanganisa ukuphumelela kuka-Israyeli kuze kufike esikhathi abakuso kanye nesikhathini esisazofika.

Njengoba izigaba zokugcina zencwadi zixhumanisa konke okukhulunyiwe nazo zonke izinto ezenzekile esikhathini esedlule, bayakwazi ukuvula indlela eya esikhathini esisazolandela. Umbhishobhi omkhululu wase-Canterbury ongasekho u-Lord George Cary, engxoxweni yakhe ayethula emhlanganweni we-Holy Trinity Church yase Shrewsbury, wakhuluma ukuthi iBandla laseSheshi “labe liyisizukulwane esiqhelile ekushabalaleni.”

Ngamanye amazwi, ibandla lihlala njalo liyisizukulwane esiqhelile ekubeni sishabalale, ngokufanayo kwakunjalo nakubantu be-Thestamente elidala bakaNkulunkulu. Isahluko esikhulu emlandweni ka-Israyeli sesifika ekugcineni. Ikusasa lalencwadi lincike kuzimpendulo eliyozinika emibuzweni eminingi ephathelene nekusasa. Kungabe u-Israyeli uzothembeka yini kuNkulunkulu na? Kungabe bazokwazi ukuqhubeka nomsebenzi ongaqedwanga wokuzuza izwe lonke na? Kungabe bazokwazi ukunamathela kuJehova baphinde bangatholakali bezibandakanya nokukhonza izithombe na? Isizukulwane esasingaphansi kukaJoshuwa sasithembekile kuNkulunkulu, kodwa kungabe isizukulwane esizolandela sizokwazi yini ukulandela isimo sezikamoya esatholakala kubaholi abagqamile bangaphambili na? Isizukulwane ngasinye esilandelayo sabantwana bakaNkulunkulu, uma sifunda incwadi kaJoshuwa, kudingeka sibhekane nemibuzo efanayo. Ukuphumelela kwabo kuxhomekeke ekutheni izimpendulo ezinikiwe ekuphileni kwabo kwansuku zonke kuhlangana kanjani namaqiniso abawazuzile.

`UJoshuwa, njengoPawula, “walwa ukulwa okuhle” (2 Tim. 4:7, NKJV). Kungabe yini ebalulekile empumelelweni kaJoshuwa na? Yisiphi isinqumo osidingayo okudingeka usenze namuhla ukuze ukwazi ukufinyelela esiphethweni unesiqiniseko sokuzuza ukusindiswa na?`