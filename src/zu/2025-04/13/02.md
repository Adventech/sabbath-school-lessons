---
title:  Nanikhona!
date:   21/12/2025
---

“UJoshuwa wabutha zonke izizwe zakwa-Israyeli eShekemi, wabiza amalunga akwa-Israyeli, nezinhloko zakhe, nabahluleli bakhe, nezinduna zakhe, bema phambi kukaNkulunkulu” (Joshuwa 24:1).

IShekemi kwabe kuyindawo lapho uAbrahama akha khona i-altari emva kokufika kwakhe ezweni, nokuyilapho uNkulunkulu amnika okokuqala isithembiso sokuzuza izwe (Genesise 12:7). Njengamanje, njengoba izithembiso ezanikwa u-Abrahama zase zigcwalisekile, u-Israyeli waqala ukuvuselela isivumelwano noNkulunkulu kuyona lendawo lapho isithembiso sokuqala sanikezwa khona. Ukuncenga kukaJoshuwa kukhumbuza amazwi ashiwo ngu-Jakobe athi ‘susani manje onkulunkulu babezizwe abaphakathi kwenu” (Joshuwa 24:23; uqhathanise no-Genesise 35:2-4). Umumo wokwehla kwezigameko ngaphakathi kanye nangendlela eyiyona kuletha ubizo lokukhombisa ukuthembeka okuqondile kukaNkulunkulu nokuzokwenza sikhohlwe ngabanye “onkulunkulu.”

`Funda ku-Joshuwa 24:2-13. Kungabe yikuphi ukuthemba okukhulu kumyalezo kaNkulunkulu awubhekise ku-Israyeli na?`

UNkulunkulu nguyena isihloko esigqamile uma kubukezwa ngesikhathi esidlulile: “Ngithathile,” “ngiphile,” “ngithumile,” “ngihluphile,” “ngenzile,” “nginikhiphele ngaphandle,” “nginikhululile,” nokunye okuningi. U-Israyeli akasiyena umlingiswa oyinhloko kulendaba kodwa okunalokho, uyilokhu okukhulunywa ngakho. NguNkulunkulu owadala u-Israyeli. Ukuba uNkulunkulu akazange angenelele empilweni ka-Abrahama, nabo babezozithola bedumisa zona lezithixo. Ukubakhona kuka-Israyeli njengesizwe kwakungesiyona into eyenziwa ngokhokho kodwa kwaba ngumsebenzi okhethekile owenzeka ngomusa kaNkulunkulu. Isizathu sokuba u-Israyeli akwazi ukuhlala ezweni kwakungesikhona ukuba azikhukhumeze ngalokho, kodwa kwabe kuyisizathu sokuba badumise uNkulunkulu.

Inkulumo kaNkulunkulu ikhombisa ukuhluka kulokhu okwavela kwaze kwaba kahlanu phakathi “kwakho” kanye “nabo” (obaba). Obaba kanye nalesi sizukulwane sase-Shekemi bonke baphathwa njengomuntu oyedwa. UJoshuwa uzama ukukhombisa lokhu okwavunywa nguMozisi okutholakala ku-Duteronomi 5:3, kokuthi uNkulunkulu kazange asenze isivumelwano noyise kuphela kodwa nabo bonke ababekhona ngesikhathi senkulumo kaJoshuwa. Iningi labantu ababekhona lapho babengazange babe namava okuba sohambweni lwasehlane. Akusibona “bonke” ababekhona eHoribu. Noma kunjalo, uJoshuwa ukhuluma engazathi bonke babekhona lapho. Ngamanye amazwi, izifundo ezatholakala ngaphambili kudingeka kube yinto efanelekile nasesizukulwaneni esisha. UNkulunkulu owasebenza kobabamkhulu esikhathini esedlule uzimisele ukwenza okuthile enzela isizukulwane esikhona njengamanje.

`Yiziphi izindlela esingenza ngazo njengebandla, ukuze sibe nomuzwa wokubambisana ngokuyikho; ngamanye amazwi, sibe nokuqonda kokuthi kudingeka sibe nomthelela kubona bonke abantu abakhona ebandleni na?`