---
title:  Ngobuqotho Nangeqiniso
date:   22/12/2025
---

`Kungabe uJoshuwa wenza ubizo lokuthi enzeni ama-Israyeli na? (Josh. 24:14, 15). Kusho ukuthini ukukhonza uNkulunkulu ngobuqotho nangeqiniso na?`

Ubizo olwenziwa ngu-Joshuwa lubeka ngokusobala ukuthi u-Israyeli kufuneka athathe isinqumo sokuthi, bazothembeka kuMdali wabo, bazophila impilo eyehlukile bese behlala ezweni, noma babuyele emuva empilweni yokuba mdibi ndawonye nabantu abaningi abakhonza izithombe, bengenakho ukuzibonakalisa, bengenayo inhloso, noma bengenamsebenzi abazowenza. Sekukubo ukuzikhethela.

Ubizo olwenziwa nguJoshuwa luzinhlobo ezimbili: U-Israyeli kufuneka esabe uJehova bese emdumisa yeNa “ngobuqotho nangeqiniso.” Ukusaba uJehova akusho ukuphila impilo yokuhlala uqhaqhazela uphinde uzizwe unokwesaba. Lokhu kuchaza ukuthi kudingeka sikhombise ukuhlonipha bese sizizwa sinokuzithoba ngenxa yokubona ubukhulu obesabekayo, nobungcwele, kanye nokubakhona ingunaphakade kukaNkulunkulu kanti ngakolunye uhlangothi, sizibone sibancane, siyizoni, futhi singelutho nakwabanye abantu. Ukwesaba uNkulunkulu kuyisimo sokuhlala uqaphele ukubaluleka kwezinto azidingayo uNkulunkulu, bese uqaphela ukuthi akagcini ngokuthi abe nguBaba osezulwini nje kuphela, kodwa uphinde abe yiNkosi yethu enguNkulunkulu. Ukuqaphela okufana nalokhu kungasenza sikwazi ukuphila impilo yokulalela uNkulunkulu (Levitikusi 19:14; Levitikusi 25:17; Duteronomi 17:19; 2 AmaKhosi 17:34). Ngesinye isikhathi “Ukwesaba” kuchaza umuzwa ongaphakathi okudingeka udale isimilo esithile kumuntu ongum-Israyeli, into ephathekayo yokuthobeka nokufuneka igcine ivelile ngukwazi ukusebenzela uNkulunkulu.

Umsebenzi okudingeka wenziwe ngu-Israyeli uchazwe yilamagama amabili esiHebheru: “ukuba qotho” kanye “nokuba neqiniso.” Igama lokuqala lesiHebheru elithi (tamim) livame ukusetshenziswa njengesiphawulo ukuchaza ukuphelela kwesilwane esingumhlatshelo. Igama lesibili elichaza ukusebenza kuka-Israyeli “ngokweqiniso,” noma “ngokuthembeka” (emet ngesiHebheru). Leligama ngokujwayelekile lisho uNkulunkulu, osimilo sakhe sichazwe ngokuthi ngaphakathi kuso kugcwele ukuthembeka, nokuyinto ekhonjisiwe kubantu bakwa-Israyeli.

Umuntu othembekile kusuke kungumuntu ongancika kuyena. Ngokuseqinisweni, uJoshuwa wenza isicelo sokuba u-Israyeli akhombise ukuthembeka okufanayo nalokhu uNkulunkulu akukhombisile kubantu baKhe kuwona wonke umlando wokuba khona kwabo. Akusikhona nje kuphela ukuveza lokhu ngokuthi kubonwe ngabantu ukuthi kuyenziwa okufunwa nguNkulunkulu kodwa kudingeka kube yinto esuka ngaphakathi enhliziyweni nengenakho ukungabaza. Impilo abayiphilayo kufuneka ikhombise ukuba mkhulu kukaNkulunkulu ngalokhu athe wabenzela khona. Ngamanye amazwi, esikhathini esiphila kuso kudingeka sikuveze lokhu nakuJesu.

`Ngabe kusho ukuthini ukusebenzela uNkulunkulu “ngobuqotho” kanye “nangeqiniso” na? Kungaba yiziphi izinto ezingaphazamisa ekuphileni kwakho nezingakuvimba ukuba uzinikele ngokuphelele kuNkulunkulu na?`