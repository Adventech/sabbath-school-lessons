---
title:  Khethani Namuhla!
date:   20/12/2025
---

### Funda Lokhu Kulelivi: Joshuwa 24; Gen. 12:7; Dut. 17:19; Dut. 5:6; 1 Amakhosi 11:2, 4, 9; 2 Tim. 4:7, 8.

> <p>Indimana Yenkumbulo</p>
> “Uma kukubi emehlweni enu ukumkhonza uJehova, khethani namuhla ukuthi ngubani eniyakumkhonza . . . kepha mina nendlu yami siyakumkhonza uJehova” (Joshuwa 24:15, NKJV).

Isahluko sokugcina sencwadi kaJoshuwa sibekwe emqondweni womcimbi wokuvuselelwa kwesivumelwano, kodwa kulokhu kwenziwa ngumholi osegugile wakwa-Israyeli. Yize lokhu kwakungesona isivumelwano uqobo kodwa lokhu kwabe kungumbiko wokuvuselelwa kwesivumelwano. Lesisahluko sinezakhiwo zezivumelwano zokuphatha kwaseMpumalanga Eseduzane : (1) Isandulelo lapho umbuso omkhulu, okuyiwo ongumsunguli wesivumelwano, sesitholakala; (2) Umlando oyisandulelo esasichaza ngobudlelwano obukhona phakathi kombusi kanye nezikhulu ukhombisa ukuthembeka ngokuphelele kumbuso omkhulu okusekelwe kuwo, nowawugqugquzelwa ngokubonga; (4) izibusiso zokulalela kanye neziqalekiso zokwephula isivumelwano; (5) ubufakazi bezifungo zezikhulu zokuthembeka; (6) ukubekwa komqulu ukuze ufundwe ngangomuso; kanye (7) nokulungiswa kwesivumelwano.

Impilo kaJoshuwa isiya ngasekupheleni; akukho umuntu obonakala ezongena ezicathulweni zakhe. Ukuvuselelwa kwesivumelwano kuyisikhumbuzo ku-Israyeli sokuthi inkosi yabo nguJehova uqobo lwaKhe nokuthi futhi, uma behlala bethembekile kuYe, bazojabulela ukuvikelwa nguYe. U-Israyeli akayidingi inkosi engumuntu. Njengombuso wasezulwini, kudingeka bahlale becabanga ukuthi inkosi okungukuphela kwayo nguJehova.

_*Funda isifundo saleliviki ukulungisela iSabatha lika uZibandlela 27._