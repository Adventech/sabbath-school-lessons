---
title:  Ukukhonza Ngokukhululeka
date:   23/12/2025
---

Njengomholi oneqiniso nothembekile, uJoshuwa uyalihlonipha ilungelo lokuzikhethela labantu bakhe futhi efisa engazathi u-Israyeli angamkhonza uNkulunkulu ngoba ekhetha ukwenza lokhu ngozithandela kunokuba aphoqwe. Lokhu kwakuyilona phuzu elamenyezelwa enkulumweni eyayisebenzisa igama eliyisenzo elithi “nizikhethele” (bheka ku-Joshuwa 24:22), kanti kwamanye amavesi kusetshenziswe igama “ukukhethile,” okuchaza ngokukhethwa kuka-Israyeli nguJehova (Duteronomi 7:6, 7; Duteronomi 10:15; Duteronomi 14:2). U-Israyeli ukhululekile ukuba athi “cha” kuJehova emuva kokukhethwa nguNkulunkulu, kodwa lokhu kwakuzokuba yinto engenamqondo nedabukisayo. U-Israyeli angakwazi ukuthi “yebo” kuNkulunkulu bese eqhubeka nokuphila, noma akhethe ukumfulathela uNkulunkulu bese kuyaphela ngaye.

`Ngabe u-Israyeli waphendula kanjani kulolubizo lukaJoshuwa na? (Josh. 24:16– 18). Kungani ucabange ukuthi kukhona akwenzayo uJoshuwa ngempendulo abamnika yona nangendlela abamnika ngayo na? (Josh. 24:19–21).`

Ekuphenduleni kwabo okwabe kungenakho ukungabaza, u-Israyeli waveza ukuthi uNkulunkulu wawokhokho kanye nowawoyise namanje “usenguNkulunkulu wabo” (Joshuwa 24:17, 18), nokuthi unguNkulunkulu abazimisele ukumkhonza ngokuzinikela okungenakho ukungabaza. Emuva kokuvuma okungenakho ukungabaza kokuthembeka kwabo, silindele ukuzwa amazwi aqinisekisayo futhi agqugquzelayo evela kuJoshuwa. Ngeshwa, akuzange kube yinto enjalo. Ukuxoxisana phakathi kukaJoshuwa kanye nabantu sekuphenduke kwaba ngesinye isimo lapho uJoshuwa ebonakala edlala indima yokuba ngummeli kaSathane. Useyaguquka ekukhulumeni ngomusa wokuzinikela kukaNkulunkulu esikhathini esedlule kodwa usethusa u-Israyeli ngomfanekiso kaNkulunkulu okungelula ukumkhonza.

UJoshuwa uyazana nokungazinzi kwesizukulwane sokuqala, esathembisa ukulalela uNkulunkulu ngendlela efanayo (Eksodusi 19:8; Eksodusi 24:3; Duteronomi 5:27), kodwa sebekhohliwe yizithembiso zabo ibe elokhu ekhona amazwi ezindebeni zomlomo wabo (Eksodusi 32). Ngakho-ke, ngendlela uJoshuwa asebenzisa ngayo ubuciko bokukhuluma, wayefuna ukuvula amehlo ama-Israyeli ukuthi akwazi ukubona izinto ezithile. Okukuqala, isinqumo sokukhonza uNkulunkulu kuyisinqumo esibalulekile. Lesi sinqumo sizokuba nomthelela wokukhombisa isizwe sonke indlela yokwenza lokho okuvezwe nguNkulunkulu. Izibusiso zokwenza lokhu okudingekayo kuyokuba yinto esobala, kodwa futhi nemiphumela yokungalaleli kuyodingeka bayiqonde kahle nayo. Intethelelo yezono akusiyona into elilungelo lokuxolelwa kwabantu kodwa kuyisimanga esenziwa ngumusa kaNkulunkulu. 

Okwesibili, Isinqumo esenziwe ngu-Israyeli sokuba bazakumkhonza uNkulunkulu kufuneka kube yisinqumo abazithathele sona, kungabi yinto ephoqelelwe kubona ngabaholi, okufaka phakathi noJoshuwa.

Okwesithathu, U-Israyeli kufuneka wazi ukuthi abantu angeke bakhonze uNkulunkulu ngokusebenzisa amandla abo. Ukudumisa uNkulunkulu akusiyona into etholakala ngokuthi kukhona okuthile okwenziwe ngendlela ethile ebekiwe yesivumelwano kodwa kwenzeka ngenxa yobudlelwano bomuntu kanye noNkulunkulu osindisayo (qhathanisa lokhu no Eksod. 20:1, 2; Dut. 5:6, 7).