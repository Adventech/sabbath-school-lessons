---
title:  Ukucabanga Kabanzi
date:   26/12/2025
---

Funda ku-Ellen G. White, “The Last Words of Joshua,” pp. 522–524, in Patriarchs and Prophets.

“Phakathi kwezindimbane ezaphuma eGibhithe baningi abantu ababekhonza izithombe; lokhu kungamandla okujwayela ukwenza umkhuba nokwabangela ukuthi lomkhuba ulokhu uqhubeka ngasese wenzeka, ngalendlela yokuthi kwaqhubeka nangesikhathi sebefikile eKhenani. UJoshuwa wayekhathazekile ngokwenzeka kwalomkhuba phakathi kwama-Israyeli, futhi wabubona kahle ubungozi obabuzogcina benzekile. Wayefisa ukubona isimo sokuphenduka ngobuqotho kubantu bamaHebheru. Wayazi ukuthi ngaphandle kokuba bathathe isinqumo esiqinile sokukhonza uNkulunkulu ngezinhliziyo zabo zonke, bazoqhubeka beya ngokuya beziqhelelanisa kakhulu naYe. Ngesikhathi esifanayo, kwakukhona idlanzana lamaHebheru elalidumisa ngokukamoya, iningi labo lalinokuzotha okungasho lutho; wawungekho umfutho noma isimo sokuthembeka ekudumiseni kwabo. Abanye babekhonza izithombe ezinhliziyweni zabo, nokungabantu abangaba namahloni ngalokhu ababeyikho uma bengakwazi ukuzibona.”—Ellen G. White, Signs of the Times, May 19, 1881.

“Lesi sivumelwano esikholekile sabhalwa encwadini yomthetho, ukuze ilondolozeke ngokukaNkulunkulu. UJoshuwa wase ebeka itshe elikhulu ngaphansi komphongolo owabe usendlini engcwele kaNkulunkulu. ‘UJoshuwa wakhuluma kubona bonke abantu wathi: Bhekani lelitshe liyokuba ngubufakazi kithina; ngokuba lizwile wonke amazwi uNkulunkulu awakhulumile kithi: ngakhoke liyokuba ngufakazi kini, ngaphandle kokuthi niyamphika uNkulunkulu.’ Kulenkulumo, uJoshuwa wakubeka kwaba sobala ukuthi iziyalelo kanye nezixwayiso ezibhekiswe kubantu kwabe kungesiwo amazwi akhe, kodwa kwabe kungamazwi kaNkulunkulu. Lelitshe elikhulukazi lizohlala limile lingufakazi nasezizukulwaneni ezisazolandela ngezigameko ezamiswa ukuba zikhunjulwe, neziyophinde zibe ngubufakazi ukulwisana nabantu, uma kwenzeka behlisa izinga bebuyela ekukhonzeni izithombe.”—Ellen G. White, Signs of the Times, May 26, 1881.

**Imibuzo Yokuxoxisana:**

`Chaza ngalokhu okushiwo ngukukhuluma okuthi: “unguNkulunkulu ongcwele. UnguNkulunkulu onomhawu” (Josh. 24:19, NKJV). Kungabe uNkulunkulu unomhawu ngayiphi indlela na?`

`Kungabe uthando esinalo ngoNkulunkulu luyaxhumana yini nelungelo lethu lokuzikhethela asinika lona na? Ngamanye amazwi, singakwazi yini ngempela ukuthanda uma kungukuthi besingenayo okwangempela inkululeko na?`

`Yiziphi izindlela eziphathekayo ezingasetshenziswa ngabaholi bebandla esikhathini samanje abangakwenza ukudlulisa umyalezo esizukulwaneni esilandelayo na?`

`Ake ucabange ngempilo kaJoshuwa kanye nesiphetho sokuthi empilweni yakhe yonke ama-Israyeli akwazi ukumkhonza uNkulunkulu. Ngabe yikuphi ongafisa ukuba abantu bakuzuze ngokuphila kwakho na?`