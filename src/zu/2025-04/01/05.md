---
title:  Qina!
date:   01/10/2025
---

`Funda uJoshuwa 1:7-9. Kungani uJehovah adinga ukugcizelela kabili kuJoshuwa ukuba aqine abenesibindi na?`

Umsebenzi owawubekwe phambi kukaJoshuwa wawubonakala ufaka izinselele eziqeda amandla. Izindonga zamadolobha abaseKanana zazibukeka zingedilizeke, futhi nezakhamizi zezwe zaziqeqeshelwe impi. Ngokuqhathanisa, abakwaIsrayeli, abantu abazulazulayo, babengenazo ngisho nezikhali ezindala zokudiliza izindonga eziqinisiweyo. Umlando usitshela ukuthi neGibhithe, isikhondlakhondla sangalezozikhathi, sasingakwazi ukuhlasela kahle iKanana.

Kepha ubizo lokuqina ube nesibindi aluhambisani kuphela nokulwa noma amaqhinga okulwa. Isibindi kanye namandla kuyadingeka ukuhlala wethembekile kwi-Torah kanye nakwizimfuno zayo, ezazichaza isivumelwano sikaIsrayeli kanye no-Yahweh.

`Funda uEfesu 6:10-18. Nakuba singalindelekile namuhla ukuba sibe yingxenye yempi, singawasebenzisa kanjani amazwi okukhuthaza uJoshuwa ezinkingeni zethu zansuku zonke na?`

Namuhla, ekufezeni umsebenzi othweswe kubo nguKristu, amaKristu abhekana nezinselele ezifanayo nalezo zikaJoshuwa; okungukuthi, alindelwe ukuba alwe nemikhuba yawo yesono, amelane namandla, kanye nababusi bobumnyama balesisikhathi, bamelane nemikhosi yobubi. NjengoJoshuwa, nawo anesithembiso esiqinisekisayo sobukhona bukaKristu: “Mina nginani sonke isikhathi, kuze kube sekupheleni kwesikhathi” (Mat. 28:20, NKJV). Njengalokhu ubukhona bukaJehovah obuphasayo babanele ukuxosha ukwesaba kukaJoshuwa, kumele nakanjalo kwanele ukuxosha ukungabaza nexhala lethu namuhla.

Inselele kithina ngeyokwazi uJehovah ngokwanele ukuba sithembele kuYena nakwizithembiso Zakhe kithina. Futhi yingakho, ngaphezu kwakho konke, sidinga lobo budlelwane obunye kanye Naye.

`Umbuzo osemqoka kithina namuhla awehlukile kunalowo uJoshuwa abhekana nawo. Singahlala kanjani siqinisekile kulokho iZwi likaNkulunkulu elikushoyo nakuba kungadumile noma kungemnandi ukwenza lokho na?`