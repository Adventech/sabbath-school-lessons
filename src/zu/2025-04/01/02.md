---
title:  Umose Omusha
date:   28/09/2025
---

`Funda uDuteronomi 18:15-22 no Joshuwa 1:1-9. Kungani kusemqoka ukuthi incwadi kaJoshuwa iqale ngokuphinda isithembiso esihambisana nalokho okwakuzokwenzeka emuva kokufa kukaMose na?`

Nakuba uMose wayesefile futhi umholi omusha, uJoshuwa, eqokiwe nguNkulunkulu, kukhona ukuhambisana phakathi kwabo. Omabili lamadoda ayetsheliwe nguNkulunkulu ukuthi ayezohola abantu bawo bangene ezweni elalithenjiswe okhokho babo. Njengalokhu uJehovah asho kuJoshuwa: “Yonke indawo unyawo lwakho oluyohamba kuyo ngikunikile yona, njengalokhu ngasho kuMose” (Josh. 1:3, NKJV). UJoshuwa wayezoqedela umsebenzi owawukade unikezwe uMose ekuqaleni. Yena, empeleni, wayenguMose omusha.

`Funda uEksodusi 33:11; Numeri 14:6, 30, 38; Numeri 27:18; Numeri 32:12; Duteronomi 1:38; Duteronomi 31:23; no Duteronomi 34:9. Lezizahluko zisitshelani mayelana noJoshuwa na?`

Kulesisigaba, isithembiso sokuthi uNkulunkulu “wayezovusa” umprofethi ofana noMose (Dut. 18:15) siyinto engenzeka kunokuba sibeyinto efezekile. Amazwi okuvula encwadi kaJoshuwa akhumbuza umfundi ngalesisithembiso futhi, ngesikhathi esisodwa, adale ukulindela ukusibona sigcwaliseka.

Nakuba efile, uMose usagqamile esahlukweni sokuqala. Igama lakhe libalulwa izikhathi eziyishumi, elikaJoshuwa ezine kuphela. Umose ubizwa “ngenceku kaJehovah” ngenkathi uJoshuwa ebizwa “ngomsizi kaMose” (Josh. 1:1, NKJV). Kuzothatha impilo yonke yokusebenza ngokwethembeka nokulalela ukuba uJoshuwa amukele isihloko sokuba “yinceku kaJehovah” (Josh. 24:29, NKJV).

Naso isahluko sokuqala sikaJoshuwa siveza ushintsho phakathi kwabaholi ababili abakhulu bakaIsrayeli, okusemqoka kukho nguJehovah ngoKwakhe, omazwi Akhe evula incwadi futhi nokuhola Kwakhe kugqama kakhulu. Ayikho imibuzo yokuthi ngubani ungumholi weqiniso kaIsrayeli.

`Kuzozonke izikhathi, uNkulunkulu ubize amadoda nabesifazane ukuhola abantu Bakhe. Kungani kusemqoka ukukhumbula okunguyena mholi weqiniso, nongabonakali webandla ukuthi ngubani na?`