---
title:  Ukucabanga Kabanzi
date:   03/10/2025
---

Funda u-Ellen G. White, “Crossing the Jordan,” pp. 481, 482, in Patriarchs and Prophets; “Entering the Promised Land,”

p. 175, in The Story of Redemption.

“Ezithembisweni nasezixwayisweni Zakhe, uJesu uchaza mina. UNkulunkulu walithanda kakhulu izwe, waze wanikela ngeNdodana Yakhe ezelwe yodwa, ukuze mina ngokukholwa kuYona, ngingabhubhi, kepha ngibe nokuphila okuphakade. Amava abalulwe eZwini likaNkulunkulu kumele kube ngamava ami. Umkhuleko kanye nesithembiso, isimiso kanye nesixwayiso, ngokwami. . . . njengalokho ukholo lwamukela futhi lumimilita izimiso zeqiniso, ziba yingxenye yomuntu kanye namandla aqhuba ukuphila. Izwi likaNkulunkulu, lamukeliwe emphefumulweni, libumba imicabango, futhi lingene ekwakheni isimilo.”—Ellen G. White, The Desire of Ages, pp. 390, 391.

“Alikho elinye iphuzu okudinga kugxilwe kulo kakhulu, ngokuphindaphundiwe, noma lisekelwe ngokuqinile emiqondweni yabo bonke njengokwehlulela komuntu owile ekufaneleni noma yini ngokwenza kwakhe imisebenzi emihle kunayo yonke. Usindiso lungokukholwa kuJesu Kristu kuphela.”—Ellen G. White, Faith and Works, p. 19.

**Imibuzo Yokuxoxisana:**

`Nakuba izimo zempilo kaJoshuwa kanye namava akhe zehlukile kunezethu, yiziphi izimiso zikamoya esingazithatha empilweni yakhe esingazisebenzisa kweyethu na? Kungani, nokho, kumele sigcine ingqikithi emqondweni uma sifuna ukutomula izilinganiso na?`

`Xoxisanani ngobudlelwane phakathi kwezithembiso zikaNkulunkul kanye nokumlalela kwethu. Kuhambisana kanjani na? Yiziphi izingozi zokugcizelela ngokweqile okunye ngaphezu kokunye na? Okungukuthi, iyiphi ingozi eza ngokuphakamisa umthetho ukwedlula umusa na? Noma okuphakamisa umusa ngaphezu komthetho na?`

`Ngokwesifundo saleliviki, ukuchaza kanjani ukuphumelela ngokweBhayibheli na? Iyiphi indawo ukuchuma okunayo ekuchazeni impumelelo ngokomKristu na?`

`Cabanga indlela uJoshuwa ayezizwa ngayo, elandela uMose. Yisiphi isithembiso uNkulunkulu amnikeza sona ngempela esamnikeza amandla (buka uJosh. 1:5) kwimithwalo yakhe emikhulu na?`