---
title:  Indlela Yokuphumelela
date:   27/09/2025
---

### Funda Lokhu Kuleliviki

Dut. 18:15–22; Joshuwa 1; Heb. 6:17, 18; Efes. 6:10–18; Hub. 1:1–3; Rom. 3:31.

> <p>Indimana Yenkumbulo</p>
> “Qina kuphela, ume isibindi kakhulu, uqaphele ukwenza ngokomthetho wonke akuyala ngawo uMose inceku yami, ungaphambuki kuwo ngakwesokunene noma ngakwesokhohlo ukuba ube nempumelelo nomaphi lapho uya khona” (Joshuwa 1:7, NKJV).

U-Benjamin Zander, umqondisi wezomculo we-Boston Philharmonic Orchestra, wafundisa iklasi lokuhumusha umculo. Waqaphela itwetwe labafundi ngenkathi bebhekana nokuhlolwa kwabo. Ukuze abenze abafundi bakhululeke futhi bavuleleke eqophelweni abangafinyelela kulo, wamemezela ngosuku lokuqala lweklasi ukuthi wonke umuntu wayezothola u-“A.” Lo-“A” wawungeyona into okumele uphilele yona “kodwa kube yinto ophilela kuyona.” Okwakulindelelike kuphela ngukuthi umfundi abhale incwadi emavikini okuqala amabili e-semester kodwa ibe ne-date yokuphela kweklasi. Incwadi yayichaza ukuthi kungani befanelwe yizinga eliphezulu.

Incwadi kaJoshuwa imayelana nokunokwenzeka okusha. Umose, owayegqame iminyaka engu-40 emlandweni kaIsrayeli, wayengowangaphambilini. Ufuduko olusuka eGibhithe kanye nokudwanguza ehlane, ngeshwa okwaphawulwa ngukuhlubuka kanye nenkani, kwasekuphelile. Isizukulwane esisha, esasizimisele ngokulalela uNkulunkulu, sasesilungele ukungena Ezweni Lesithembiso, hhayi ngokulindela ukuphilela kodwa ngokunokwenzeka ukuphilela kukho.

Asifunde indlela uNkulunkulu avule ngayo isahluko esisha empilweni kaIsrayeli, nangendlela angenza okufanayo nakweyethu ngokunjalo.

_*Funda isifundo saleliviki ukulungiselela iSabatha, uMfumfu 4._