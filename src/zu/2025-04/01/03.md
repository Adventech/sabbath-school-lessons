---
title:  Welani! Thathani! Abelani! Khonzani!
date:   29/09/2025
---

`Funda uJoshuwa 1. Yini esingayifunda mayelana nesakhiwo sencwadi kulesisahluko esivulayo na?`

Isahluko sokuqala sikaJoshuwa siba yisingeniso sencwadi yonke. Siqukethe izinkulumo ezine ezihambisana nezigaba ezine eziphambili zencwadi: ukuwela (Josh. 1:2-9); ukunqoba (Josh. 1:10, 11); ukwaba izwe (Josh. 1:12-15); kanye nokukhonza ngokulalela umthetho (Josh. 1:16-18).

Incwadi kaJoshuwa ingabukwa njengohla lokuziqalisela kukaNkulunkulu. ekuziqaliseleni ngakunye, uNkulunkulu unikeza umsebenzi oqondile kuJoshuwa ohambisana nokunqoba iKanana, futhi isinyathelo ngasinye siyavunywa kamuva encwadini emuva kokufezwa kwaso okuyimpumelelo.

Ekugcineni, izithembiso zikaNkulunkulu mayelana nokuhlala ezweni zazizogcwaliseka. Ukusukela lapho kuye phambili, umthwalo wokugcina izwe wawulele ezandleni zabakwaIsrayeli futhi wawungafezeka kuphela ngokholo lweqiniso nangokulalela okuzalwa yilolokholo.

Ukuziqalisela kukaNkulunkulu, okwethulwa ngezenzo ezintathu—“welani,” “thathani,” futhi “nabelane”—kuthola impendulo efaneleyo ekulaleleni kwabantu, okusuka ekuziqaliseleni kokugcina: ukukhonza.

Futhi, incwadi kaJoshuwa inezigaba ezine ezinkulu, ngasinye sinomqondo oqondile owethulwa ngubukhona obugqamile begama lesiHeberu:

1. Welani (Josh. 1:1–5:12)
2. Thathani (Josh. 5:13–12:24)
3. Yabani (Josh. 13:1–21:45)
4. Khonzani (Josh. 22:1–24:33).

Ngalokho, isakhiwo sencwadi ngokwaso sedlulisa umbiko wayo omkhulu: ukuzisusela kukaNkulunkulu akumane kufezeke. Kunalokho, kudinga impendulo ethembekile yabantu Bakhe. Okungukuthi, ngakho konke uNkulunkulu asenzele kona—kufaka konke asenzele kona thina esingakwazi ukuzenzela kona—thina ke sibizelwa ukuba senze lokho esingazenzela kona, okungukulalela lokho uNkulunkulu asiyaleza ukuba sikwenze. Bekulokhu kunjalo nje kuwo wonke umlando ongcwele, futhi kusenjalo nanamuhla. Ngokwesibonelo, ukubonakaliswa kwabantu bakaNkulunkulu besikhathi sokugcina kwiSambulo 14:12 kwedlulisa umqondo ofanayo: ukholo kulokho uNkulunkulu asenzele kona, okuholela ekulaleleni.

`Cabanga ngezinye izithembiso zeZwi likaNkulunkulu eziyigugu kakhulu kuwena. Hlobo luni lwempendulo eziyidingayo kuwena ukuze zibeyiqiniso na?`