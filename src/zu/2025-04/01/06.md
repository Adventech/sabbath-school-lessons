---
title:  Ukuchuma kanye Nokuphumelela
date:   02/10/2025
---

`Funda uJoshuwa 1:7-9 kanye no Genesisi 24:40, Isaya 53:10, neHubo 1:1-3. Ngokwalezizindimana, kuchaza ini ukuchuma kanye nokuphumelela na?`

Itemu lesiHeberu u-tsalakh, “ukuchuma”(Josh. 1:8), ligudla ukufeza okugculisayo kwalokho obekuhleliwe, noma isimo sezimo ezithandekayo.

Itemu sakal, “ukuba ngohlakaniphileyo” (Josh. 1:8), lingahumushwa njengo“kuchuma” noma “ukuphumelela.” Kodwa futhi lingachaza “ukuba ngohlakaniphele,” noma “ukwenza ngokuphusileyo.” Livamile ezincwadini zikaJobe, Izaga, nakumaHubo, lapho umqondo wokuphumelela uncikene kakhulu nokwenza ngokuhlakanipha ngokwesaba uNkulunkulu nangokulalela iZwi Lakhe.

Ngokwalokhu kubona, ukuphumelela akuchazi nje ukuchuma ngokwempahla, nakuba kungakukhipheli phandle. Ukuphumelela kumele kubonwe njengesimo sokuvumelana nobungakho kwezikamoya kanye nezimiso ezilele kwisisekelo somhlaba kaNkulunkulu odaliweyo futhi ezibonakala emthethweni Wakhe.

Nembala, ukuthembela ezithembisweni zikaNkulunkulu, ikakhulu isithembiso sosindiso ngokukholwa kuphela nasekulaleleni umthetho Wakhe, akumelene. Kumele izinhlangothi ezimbili zohlamvu lwemali eyodwa.

`Funda uRoma 3:31. Lendimana ithini mayelana nobudlelwane phakathi komthetho nokholo na?`

Ukuqhatha ukukholwa ekufeni kukaJesu okuhlanzayo nokungumhlatshelo ngathi kanye nomthetho kaNkulunkulu kunguqamba amanga kanye nokwenza ingozi yokuqhathanisa okungeyikho. Umthetho nomusa kuyahambisana njalo. Ngukuqonda okungajulile kwendima yomthetho okungaholela ekucabangeni ukuthi “umthetho” no “musa” kuyaphikisana.

Ababhali beTestamente Elidala babewuthathela phezulu umthetho futhi bewubuka njengomthombo wenjabulo (Hub. 1:2; Hub. 119:70, 77, 174). Uthathwe kahle futhi wasetshenziswa ngokufanenle, umthetho uzoholela ekuqondeni okujulile ngokubayisoni kothile (Rom. 7:7) kanye nokudinga ukulunga kukaKristu (Gal. 3:24).

`Nakuba ufuna kangakanani ngomusa kaNkulunkulu ukugcina umthetho Wakhe, amava akho akubonise kanjani ukudinga kwakho ukulunga kukaKristu okumbozayo na?`