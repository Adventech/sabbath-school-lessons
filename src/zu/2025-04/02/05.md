---
title:  Ubumqoka Obungqubuzanayo
date:   08/10/2025
---

`Funda uJoshuwa 9:1-20. Yikuphi okufanayo nokwehlukile phakathi kwendaba kaRahabi naleyo yabakwaGibhiyoni na? kungani kubalulekile na?`

Lesisahluko sikaJoshuwa siqala ngokusitshela ukuthi amakhosi amahlanu aseKanana ayevama ukubusa izifunda zamadolobha amancane akhetha ukwenza ubumbano lokulwa nabakwaIsrayeli. Ngokuphikisayo, izakhamuzi zakwaGibhiyoni zanquma ukusungula ubudlelwane noIsrayeli.

Ukuze baqile uIsrayeli ekwenzeni isivumelwano kanye nabo, abakwaGibhiyoni babhenela eqhingeni lokuba ngabamele izwe elingaziwa. NgokukaDuteronomi 20:10-18, uNkulunkulu wenza umehluko phakathi kwabaseKanana kanye nabantu abahlala ngaphandle kweZwe Lesithembiso.

Igama elihumushwe “ngobuqili” noma “ngobuhlakani” lingasetshenziswa ngencazelo elungileyo, ekhombisa ubuhlakani (Zaga 1:4; Zaga 8:5, 12), ngendlela embi, egudla inhloso yobugebengu (Eksod. 21:14, 1 Sam. 23:22, Hub. 83:3). Odabeni lwabakwaGibhiyoni, ngemuva kwesenzo sabo senkohlakalo kulele inhloso engahlaphazi yokuzivikela.

Inkulumo yabakwaGibhiyoni iyafana nekaRahabi. Bonke bavuma amandla kaNkulunkulu kaIsrayeli, futho bonke bavuma ukuthi impumelelo kaIsrayeli akuyona nje eyabantu. Ngokuphikisana nabanye baseKanana, abavukeli izinhlelo zika-Yahweh zokunikeza izwe kwabakwaIsrayeli, futhi bayavuma ukuthi uJehovah ngoKwakhe unqoba lezizizwe phambi kukaIsrayeli. Izindaba zokukhululwa eGibhithe, ukunqotshwa kuka-Sihon no-Og, kuqhuba uRahabi kanye nabakwaGibhiyoni ukuba bafune ukuzihlanganisa noIsrayeli. Kepha, kunokuba bavume ngokugcwele ukuzimisela kwabo ukuzinikela kuNkulunkulu kaIsrayeli, njengoRahabi, abakwaGibhiyoni babhenela ebuqilini.

Umthetho kaMose wawenze imihlinzeko yokuthola intando kaNkulunkulu ezimweni ezinjengalesi (Num.27:16-21). Kwakumele uJoshuwa abuze intando kaJehovah futhi agweme inkohliso yabakwaGibhiyoni.

Umsebenzi oyisisekelo womholi ongaphansi kukaNkulunkulu, kanye nalowo ongumKristu, ngowokufuna intando kaNkulunkulu (1 Kron. 28:9, 2 Kron. 15:2, 2 Kron. 18:4, 2 Kron. 20:4). Ngokungakunaki lokho, abakwaIsrayeli baphoqeleka ukuphambana nezimiso eziyisisekelo sokunqoba izwe noma baphule isifungo esenziwe egameni likaJehovah, nakho okwakubophezela ngokulinganayo.

`Kuvame kangakani ukuba uzithole ulwa phakathi kwalokho okubukeka kungukubaluleka okuphikisanayo ebhayibhelini na?`