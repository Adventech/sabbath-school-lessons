---
title:  Igugu Ezindaweni Ezingalindelekile
date:   06/10/2025
---

`Funda uJoshuwa 2:2-11, Heberu 11:31, no Jakobe 2:25. Lezizindimana zisitshelani ngoRahabi na?`

Kumongo wendaba kaRahabi ngamanga awasho ukuvikela izinhloi. Ekubukeni amanga akhe, kumele siqikelele ukuthi wayesemphakathini owawonakele kakhulu, owagcina uholele uNkulunkulu ukuba anqume ukuwahlulela lowo mphakathi (Gen. 15:16, Dut. 9:5, Lev. 18:25-28). Nakuba kuyiqiniso ukuthi iTestamente Elisha lincoma ukholo lwakhe, ukuhlaziya okucopheleleyo kweTestamente Elisha okubhekise esenzweni sikaRahabi kwembula ukuthi akukho okuvumelana naye, futhi akukho okuvumelana namanga akhe.

AmaHeberu 11:31 aqinisa ukholo lwakhe ngokuhambisana nezinhloli kunokuba akhethe ukubambelela kwisikompilo elikhohlakeleyo. UJakobe 2:25 umncoma ngokunikeza indawo yokuhlala izinhloli ezimbili zakwaIsrayeli kanye nokuzinikeza umkhombandlela wokubuyela emuva ngokuphepha. Phakathi kwesikompilo elingcolile, nelikhohlakele kanye nempilo yesono kaRahabi, uNkulunkulu, ngomusa Wakhe, wabona inhlansi yokholo ngalo ayengamsindisa. UNkulunkulu wasebenzisa okuhle kuRahabi—okwakungubonakalisa ukholo kuYena kanye nokukhetha kwakhe ukuba yingxenye yabantu Bakhe—kodwa akazange ancome konke akwenza. UNkulunkulu wambona eyigugu uRahabi ngesibindi sakhe esimangalisayo, ngokholo lwakhe olungesabi, ngokuba ngumgudu wosindiso, kanye nokukhetha uNkulunkulu kaIsrayeli.

Emuva kokubona okwakwenzeka, wamemezela “ngokuba uJehovha uNkulunkulu wenu, Yena unguNkulunkulu ezulwini phezulu kanye nasemhalbeni phansi (Josh. 2:11, NKJV). Kuyaphawuleka ukuzwa owesifazane waseKanana evuma ukuthi u-Yahweh nguyena kuphela uNkulunkulu, ikakhulu ophahleni lapho, ngokwenkolo yakhe yobuhedeni, imikhuleko yayenziwa kulokho ababekholelwa ukuthi ngonkulunkulu basemkhathini.

Isisho sikaRahabi sitholakala ngaphambilini kuphela kwingqikithi yelungelo okungelikaNkulunkulu kuphela lokwamukela ukukhonzwa (Eksod. 20:4, Dut. 4:39, Dut. 5:8). Amazwi akhe afakaza ngokukhetha okucatshangiwe, kokuvuma ukuthi uNkulunkulu kaIsrayeli nguYena kuphela unkulunkulu weqiniso. Ukuvuma kwakhe kubonakalisa ukuqonda kwakhe ubudlelwane obusondelene phakathi kobukhosi bukaNkulunkulu kanye nokwahlulelwa okwengamele iJerikho.

Isinqumo sakhe samukela ukuthi, ngokwahlulela kuka-Yahweh, kukhona izinto ezimbili kuphela ezingenzeka: ukuqhubeka nokuhlubuka kuYena bese nibhubha, noma ukukhetha ukuzinikela ngokholo. Ngokukhetha uNkulunkulu kaIsrayeli, uRahabi waba yisibonelo salokho okwakungaba yisiphetho sazozonke izakhamuzi zaseJerikho ukube zaguqukela kuNkulunkulu kaIsrayeli zafuna umhawu.

`Lendaba isifundisani mayelana nendlela uNkulunkulu okumele akhonzwe ngayo yithina na?`