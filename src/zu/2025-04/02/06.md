---
title:  Umusa Omangalisayo
date:   09/10/2025
---

`Funda uJoshuwa 9:21-27. Isisombululo sikaJoshuwa sabuhlanganisa kanjani ubulungiswa kanye nomusa na?`

Noma ngabe abakwaIsrayeli babefunile ukuhlasela abakwaGibhiyoni, babengeke bavunyelwe ukukwenza lokho ngenxa yesifungo sababusi bebandla. Abaholi bakwaIsrayeli benza ngokwesimiso salesosifungo, uma nje kungafaki ukwenza okungalungile noma inhloso yobugebengu (Abahlu. 11:29-40), kuyabopha, noma kungaholela ekulimaleni kothile.

KwiTestamente Elidala, ukuqikelela ngaphambi kokuba ufunge, kanye nokugcina isifungo sakho, kubukwa njengokulunga kwabamnene (Hub. 15:4; Hub. 24:4; Mshum. 5:2, 6). Ngenxa yokuthi isifungo sasenziwe egameni likaJehovah, uNkulunkulu kaIsrayeli, abaholi babengeke basiguqule.

Ngesifungo esinzima esithathwe ngabaholi bakaIsrayeli, ikusasa likaIsrayeli laselixhumene ngokungehlukaniswe nalelo labakwaGibhiyoni. Empeleni, ngokuqokwa kwabo njengabathezi bezinkuni kanye nabakha amanzi endlu kaNkulunkulu (Josh. 9:23), abakwaGibhiyoni babayingxenye yomphakathi wokukhonza kwaIsrayeli. Impendulo kaJoshuwa, ngokumelene nesigwebo sabaholi, esasinquma ukuba yizigqila “zalo lonke ibandla” (Josh.9:21, NKJV), saguqula isiqalekiso saba ngokungaba yisibusiso kwabakwaGibhiyoni (qhathanisa no 2 Sam. 6:11).

Umlando wakamuva wabakwaGibhiyoni ufakaza ngamalungelo aphakeme ezenkolo athokozelwa yidolobha. Kanye nokuthembeka kwabo kubantu bakaNkulunkulu. Isifungo esathathwa nguIsrayeli sahlala kuzo zonke izizukulwane, kangangokuba ngenkathi abakwaIsrayeli bebuya ekuthunjweni kwaseBhabhiloni, abakwaGibhiyoni babephakathi kwalabo abalekelela ekwakheni kabusha iJerusalema i(Neh. 7:25). Izenzo zabo ziyoba nemiphumela yaphakade ngenxa yomusa kaNkulunkulu kuphela.

Kwakungenzekani ukube abakwaGibhiyoni babezivezile ukuthi bangobani futhi bacele umhawu njengoRahabi na? Asazi, kodwa ngeke sakuchitha ukuthi nakho ukuthola intando kaNkulunkulu kwakungahlenga abakwaGibhiyoni ekubhujisweni. Inhloso enkulu kaNkulunkulu akuyona eyokujezisisa izoni kokdwa ukuzibona ziphenduka kanye nokuzinikeza ububele (qhathanisa no Hezek. 18:23 no Hezek. 33:11). Ubuqili bakwaGibhiyoni kumele bubukwe njengokunxenxa ububele bukaNkulunkulu, isimilo Sakhe esimnene nesobulungiswa. Kwakungukunqaba kwabaseKanana ukuphenduka kanye nokudelela kwabo izinhloso zikaNkulunkulu okwaholela esinqumweni sokubhujiswa kwabo (Gen. 15:16). UNkulunkulu wakuhlonipha ukubonwa kobukhosi Bakhe ngabakwaGibhiyoni, kanye nesifiso sabo sokuthula kunokuhlubuka, kanye nokuvuma kwabo ukuyeka izithixo futhi bakhonze uNkulunkulu weqiniso kuphela.