---
title:  Ithuba Lesibili
date:   05/10/2025
---

`Funda uJoshuwa 2:1, kanye noNumeri 13:1, 2, 25-28, 33; Numeri 14:1-12. Kungani uJoshuwa aqale umsebenzi wokunqoba Izwe Lesithembiso ngokuthumela izinhloli na?`

Indawo okuthunyelwa kuyo izinhloli, i-Acacia Grove (NKJV), ibizwa nge-“Shittim” ngesiHeberu, futhi isikhumbuza ngezigaba ezimbili ezimbi zomlando kaIsrayeli.

Esokuqala ngenye indaba yezinhloli (buka uNumeri 13) enezithako ezifanayo ezisemqoka: ukuthunywa kwezinhloli; ukungena isinyenyela kwezinhloli esifundeni sesitha; ukubuya kwenzinhloli; umbiko wezinhloli ngezikutholile; kanye nesinqumo sokwenza esigxile embikweni.

Esinye isigameko e-Shittim simele esinye sendelelo enkulu, ukukhonza izithixo ngokuphambuke esivumelwaneni ngabakwaIsrayeli, ngenkathi, beqhutshwa ngu-Balaam, benza isinengiso nabesifazane bakwaMowabi futhi bakhonza onkulunkulu babo (Num. 25:1-3, Num. 31:16). Kulengqikithi, igama i-Shittim lidala ukuqina ngokomphumela wayo yonke indaba. Ngabe kuzoba khona okunye ukwehluleka emngceleni Wezwe Lesithembiso na? Noma ngabe kuzoholela ekugcwalisekeni okukade kulindelwe kwezithembiso zasendulo na?

`Funda uJohane 18:16-18, 25-27, no Johane 21:15-19. Yikuphi ukuhambisana okuthola phakathi kwethuba lesibili elinikezwa kuIsrayeli njengesizwe kanye nakuPetro njengomuntu na?`

UNkulunkulu nguNkulunkulu wamathuba esibili (nangaphezulu!). Ibhayibheli liwabiza amathuba esibili (nangaphezulu!) “umusa.” Umusa ungukwamukela lokho esingakufanele. Imfundiso yeBhayibheli igcwele imiqondo yomusa (qhathanisa no Rom. 5:2, Efes. 2:8, Rom. 11:6). UNkulunkulu ngesihle unikeza wonke umuntu ithuba lokuqala kabusha (Titu 2:11-14). UPetro uqobo waba namava alomusa futhi wagqugquzela ibandla ukuba likhule emuseni (2 Pet. 3:18). Futhi izindaba zibangcono: sithola okungaphezulu kwethuba lesibili, akunjalo na? (Besiyoba kuphi uma bekungenjalo na?)

`Cabanga ngamava abakwaIsrayeli, ngenkathi benikezwa ithuba lesibili lokungena eKanana, nangomusa owalulelwa kuPetro emuva kokuphika iNkosi. Lezizigameko kumele zisifundiseni mayelana nendlela okumele selule ngayo umusa kulabo abawudingayo na?`