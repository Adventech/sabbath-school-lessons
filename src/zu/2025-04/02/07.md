---
title:  Ukucabanga Kabanzi
date:   10/10/2025
---

Funda u-Ellen G. White, “Crossing the Jordan,” pp. 482, 483, in Patriarchs and Prophets.

Emuva kwalendaba kaRahabi nezinhloli, iTestamente Elidala libe selithula ngaye aze aqhamuke esizukulwaneni sikaJesu. Kuyabalulwa ukuthi waba ngunkosikazi ka-Salmon, wesizwe sakwaJuda, ukhokho ka-Boaz, kanye nomamezala womunye wesifazane oqhamile obalulwa kuloluzalo, u-Ruth (Mat. 1:5; qhathanisa no-Ruth 4:13, 21). Ngokokholo lwakhe kuNkulunkulu, isifebe saseJerikho, esasigwetshelwe ukubhujiswa ngokuphelele, siba ngumxhumanisi obalulekile ozalweni lobukhosi bukaDavide kanye nokhokho kaMesiya. Yilokhu uNkulunkulu akwazi ukukufeza ngokholo, nakuba lungangohlamvu lwesinaphu (Mat. 17:20, Luka 17:6).

“Futhi inguquko yakhe [Rahabi] yayingelona udaba olumi lodwa lomhawu kaNkulunkulu ngakulabo abakhonza izithixo ababevuma igunya Lakhe lobunkulunkulu. Phakathi kwezwe labantu abaningi—abakwaGibhiyoni— balahla ubuhedeni futhi bazihlanganisa noIsrayeli, babanesabelo ezibusisweni zesivumelwano.

“Akukho ukwahlukanisa ngokobuzwe, uhlanga, noma izinga, okuvunywa nguNkulunkulu. Yena unguMenzi wabo bonke abantu. Bonke abantu bangumndeni owodwa ngokwendalo, futhi bonke bamunye ngokosindiso. UKristu weza ukuzodiliza udonga lokwehlukanisa, ukuvula onke amagumbi ezinkundla zethempeli, ukuze wonke umphefumulo ufinyelele kalula kuNkulunkulu. Uthando Lwakhe lubanzi, lujulile, lugcwele kakhulu, kangangokuba lungena yonke indawo. Luphakamisa lukhiphe ethonyeni likaSathane labo abaluthwe yizinkohliso zakhe, futhi lubabeke lapho bengafinyelela khona esihlalweni sobukhosi sikaNkulunkulu, isihlalo sobukhosi esizungelezwe wuthingo lwesithembiso. KuKristu akukho mJuda namGriki, isiboshwa nokhululekile.”—Ellen G. White, Prophets and Kings, pp. 369, 370.

**Imibuzo Yokuxoxisana:**

`Xoxani ngalo lonke udaba “lwamathuba esibili (nangaphezulu) nokuthi singawalulela kanjani kwabanye. Kusenjalo, singaqikelela kanjani ukuba singawuphathi budlabha lomqondo na? Cabanga ngokwesibonelo, ngowesifazane osebudlelwaneni obunesihluku, olulekwa njalo ukuba abuyele emuva (“umusa”), ukuba kwezinye izikhathi ukuhlukumezwa kuqhubeke na? Sisithola kanjani isilinganiso esifanele na?`

`Xoxani ngoRahabi njengomfanekiso wokholo. Singakuthakasela kanjani ukuvuleleka kwabantu kuNkulunkulu nakuba indlela abaphila ngayo ikude nomgomo weBhayibheli na? Kwenzeka kanjani ukuthakasela ukholo lwabo kube kungavunywa eminye imikhuba yabo na?`

`UJoshuwa wakwazi ukuhlanganisa ubulungiswa kanye nomusa ngendlela ephathekayo ukuze axazulule inkinga eyabangwa ngamanga abakwaGibhiyoni, nangobudedengu bakhe bokungabuzi kuJehovah. Cabanga ngesimo empilweni yakho esidinga ubulungiswa nomusa. Yiziphi izindlela eziphathekayo zokuhlanganisa kokubili na?`