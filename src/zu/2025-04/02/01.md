---
title:  Ukumangaliswa Umusa
date:   04/10/2025
---

### Funda Lokhu Kuleliviki

Josh. 2:1–21, Num. 14:1–12, Heb. 11:31, Eksod. 12:13, Joshua 9, Neh. 7:25.

> <p>Indimana Yenkumbulo</p>
> “Ngokukholwa, uRahabi isifebe, akabhubhanga kanye nabangalalelanga, esezamukele izinhloli ngokuthula” (Heberu 11:31, NKJV).

Kungani ngikwenzile lokhu futhi na?” Mhlawumbe sonke siwaphimisele lamazwi. Nembala, umlando awuziphindi nje kuphela, kepha sinjalo nesintu ngokubanzi, futhi nathi ikakhulu. Kukangaki siphinda amaphutha awodwa!

UIsrayeli unethuba lesibili lokungena Ezweni Lesithembiso, futhi uJoshuwa uwuthathela phezulu lomshikashika. Isinyathelo sokuqala ngesokuba nokuqonda okucacile kwalokho ababhekene nako. Uthumela izinhloli ezimbili ukuba zimlethele ulwazi olubalulekile ngesimo sezwe: izinhlelo zalo zokuzivikela, ukulungela kwalo impi, imithombo yamanzi, kanye nesimo sabantu njengoba bezobhekana nomkhosi ohlaselayo.

Othile ubengacabanga ukuthi isithembiso sikaNkulunkulu sokunikeza uIsrayeli izwe sasingadinge mizamo ngakubona. Kepha isiqiniseko sokuphaswa nguNkulunkulu aseqi umthwalo womuntu. UIsrayeli umi emngceleni weKanana okwesibili. Ukulindela kuphakeme, kodwa ngenkathi uIsrayeli elapha emngceleni ngaphambilini futhi enomsebenzi ofanayo, kwaba ngukwehluleka okukhulu.

Kuleliviki, sizohlola izindaba ezimbili ezithathekisa kakhulu encwadini kaJoshuwa

futhi sithole ukufaneleka kwazo okholweni lwethu namuhla. Umusa kaNkulunkulu

unamathuba amaningi okumangaza thina.

_*Funda isifundo saleliviki ukulungiselela iSabatha, uMfumfu 11._