---
title:  Ukukhohlwa
date:   15/10/2025
---

`Funda uJoshuwa 4:20-24 ngokwezindimana ezilandelayo: Abahl. 3:7; Abahl. 8:34; Hub. 78:11; Dut. 8:2, 18; Hub. 45:17. Kungani kubalulekile ukukhumbula izenzo zamandla zikaJehovah na?`

Qaphela inguquko emntwini kuJoshuwa 4:23. Amanzi aseJordani abhekiswa njengome phambi “kwenu,” okungukuthi, phambi kwawo wonke uIsrayeli owele iJordani. Ngokumelene, Ulwandle Olubomvu kuthiwa loma phambi “kwethu,” labo ababekhona kusukela esizukulwaneni sokuqala futhi esaba namava Ofuduko. Izigameko ezimbili ezingamava ezizukulwane ezimbili ezahlukene zazifana ngokubaluleka, okwenza isizukulwane sesibili, ngobufakazi babazali baso, sithole kabusha incazelo efanayo yokuwela iJordani ngokwaso

Ngokuvamile, sibuka ukukhohlwa njengento ejwayelekile yawo wonke umuntu. Kepha, ukukhohlwa ngokwezikamoya kungaholela emiphumeleni emibi.

Nanamuhla, uma sifuna ukugcina ubuthina njengabantu abanobizo olukhethekileyo kanye nomsebenzi, kuzomele sidale izigameko zokusikhumbuza ngokuthi singobani sisonke futhi njengebandla ukuze sigcine inkumbulo yokuthi siphuma kuphi, singobani, nesizathi sokuba lapha.

`Funda u-1 Korinte 11:24, 25 no Johane 14;26. Kungani kumele sikukhumbule njalo lokho uKristu asenzela kona na? Yikuphi ngempela okunye okusemqoka na?`

U-Ellen G. White wayekuqonda kahle ukuthi ngaphandle kokuba siholeke ngokwezenzo zikaNkulunkulu nesambulo Sakhe sangaphambilini, nembala siyophelelwa wugqozi lokuqhubeka nomsebenzi wethu kusasa: “Akukho okumele sikwesabe ngekusasa, ngaphandle kokuba silibele indlela uJehovah asihole ngayo, kanye nezimfundiso Zakhe emlandweni wethu odlule.”—Ellen G. White, Life Sketches, p. 196.

`Nakuba kubalulekile ukukhumbula okwedlule kanye nendlela uJehovah asebenze ngayo empilweni yakho, kungani nsuku zonke kumele ube namava kanye Naye kanye neqiniso lothando Lwakhe nobukhona Bakhe manje na?`