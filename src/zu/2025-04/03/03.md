---
title:  UNkulunkulu Ophilayo Wezimangaliso
date:   13/10/2025
---

`Funda uJoshuwa 3:6-17. Ukuwelwa okumangalisayo kweJordani kusitshelani mayelana nesimo sikaNkulunkulu esimkhonzayo na?`

Ukuwela Umfula iJordani kuchazwa kuJoshuwa 3:5 ngegama lesiHeberu u-niphla’ot, “izimangaliso,” elivama ukubhekisa ezenzweni ezinkulu ezingale kwemvelo zikaNkulunkulu futhi ezibonakaliso ububodwa Bakhe (Hub. 72:18, Hub. 86:10). Kamuva, abakwaIsrayeli babezindla ngalezizenzo, futhi, ngalokho, badumise uJehovah (Hub. 9:1) futhi bamemezele ngaYe phakathi kwezizwe (Hub. 96:3). Izishayo zaseGibhithe (Eksod. 3:20, Mik. 7:15), ukuwela Ulwandle Olubomvu, kanye nokuhola kukaNkulunkulu ehlane (Hub. 78:12-16) kwakukhunjulwa njengalezozimangaliso.

Ababhali beBhayibheli babazi futhi befakaza ngokuthi uNkulunkulu odale umhlaba wayengenayo imikhawulo noma engavinjiwe yindalo Yakhe. Akukho okungeke kwenzeke (Heb. “okumangalisa kakhulu”) ukuba Yena akugcwalise (Jer. 32:17). Igama Lakhe kanye nesimo Sakhe kuyamangalisa (Abahlu. 13:18), futhi Yena ungale kokuqonda.

Ngokumelene nonkulunkulu bezinye izizwe, abangakwazi ukusindisa (Hub. 96:5, Isa. 44:8), uNkulunkulu weBhayibheli “nguNkulunkulu ophilayo,” owenzayo futhi ophilayo, obalandeli Bakhe bengamethemba ngokulindela ukungenelela Kwakhe ngakubona.

Umprofethi uZakariya wasebenzisa itemu elifanayo elisuka kwimpande efana neka-niphla’ot) lapho enombono wekusasa likaIsrayeli emuva kokuthunjwa kwaseBhabhiloni. Wabona ukuthi iJerusalema lizokwakhiwa kabusha nabantu abadala behlezi ezitaladini zedolobha, futhi abafana namantombazane bedlala khona. Kwizakhamuzi zenhloko dolobha ezazibukeka zingakukholwa zibuka izimpawu zokubhujiswa kwalo, uZakariya wamemezela: “Usho kanje uJehova Sebawoti: Uma kuyisimangaliso emehlweni ensali yalaba bantu ngalezo zinsuku, kuyakuba yisimangaliso emehlweni ami na? usho uJehova Sebawoti. Usho kanje uJehova Sebawoti, uthi: Bhekani, ngiyakusindisa abantu bami ezweni lasempumalanga nasezweni lasentshonalanga, ngibahambise, bakhe phakathi kweJerusalema, babe ngabantu bami, mina ngibe nguNkulunkulu wabo ngeqiniso nangokulunga” (Zak. 8:6–8, ESV).

`Funda uLuka 18:18-27. Impendulo kaJesu kubafundi Bakhe ikukhuthaza kanjani wena ukuba uthembe uNkulunkulu ngalokho okubukeka kungenzeke na?`