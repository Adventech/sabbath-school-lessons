---
title:  Izikhumbuzo ZoMusa
date:   11/10/2025
---

### Funda Lokhu Kuleliviki

Joshuwa 3, Num. 14:44, Luka 18:18–27, Joshuwa 4, Johane 14:26, Heb. 4:8–11.

> <p>Indimana Yenkumbulo</p>
> “Ngokuba uJehova uNkulunkulu wenu wawamisa amanzi aseJordani phambi kwenu, naze nawela, njengalokho uJehova uNkulunkulu wenu wenza eLwandle Olubomvu, alomisa phambi kwethu, saze sawela, 24ukuba abantu bonke bomhlaba bazi isandla sikaJehova ukuthi sinamandla, nesabe uJehova uNkulunkulu wenu kuze kube phakade” (Joshuwa 4:23, 24, ESV).

IPhoyisa laphawula. UJohane wabuyela eceleni. Iphoyisa lacela incwadi yokushayela, kwathi ngalowomzuzu, kwasa kuJohane ukuthi wayeshiye iwalethi yakhe kanye nencwadi yakhe yokushayela, ehhovisi. UJohane wachaza okwakwenzekile, iphoyisa lesilibuza ngomsebenzi wakhe. UJohane waphendula ngokuthi unguprofesa. Ngenkathi iphoyisa linikeza uJohane ithikithi, lathi angalicabangi njengesijeziso.

“Yimali yokufunda,” kusho lona. “Uma abantu befuna ukufunda okuthile, bakhokha imali yokufunda. Lena yimali yokufunda ukungakhohlwa ilayisensi yakho uma ushayela. Yiba nosuku oluhle profesa!”

Njengabantu, siyavama ukukhohlwa izinto ezingekho phambi kwethu ngasosonke isikhathi. Siyakhohlwa ukubuyisela izingcingo, ukuphendula ama-email, ukuchelela izitshalo, ukuthumela izilokotho zosuku lokuzalwa, njalo, njalo. Uhla luyaqhubeka. Ukukhohlwa ngezidingo zethu zikamoya, nokho, kungaba nemiphumela emibi kakhulu kunokuthola ithikithi, ikakhulu ngoba sibhekene nalokho, ngempela, okuyisiphetho sethu saphakade.

Masifunde ngamaHeberu ewela iJordani futhi sibone esingakufunda kumava awo.

_*Funda isifundo saleliviki ukulungiselela iSabatha, uMfumfu 18._