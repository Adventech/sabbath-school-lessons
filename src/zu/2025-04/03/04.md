---
title:  Khumbula
date:   14/10/2025
---

`Funda uJoshuwa 4. Kungani uNkulunkulu acela abakwaIsrayeli ukuba bakhe isikhumbuzo na?`

Inhloso yalamatshe ngeyokuba “uphawu.” Itemu lesiHeberu ‘ot livama ukuhambisana negama “isimanga” futhi lingabhekisa ezenzweni zikaNkulunkulu ezimangalisayo (buka isifundo sayizolo), njengezishayo zaseGibhithe (Eksod. 73, G=Dut. 4:34). Lingaphatha futhi incazelo “yophawu” noma “isibonakaliso,” njengophawu olubonakalayo lweqiniso elijulile noma eliphakeme. Ngokwesibonelo, uthingo “luwuphawu” lwesivumelwano (Gen. 9:12, 13); igazi ezintsikeni zezindlu zakwaIsrayeli nalo libizwa “ngophawu” (Eksod. 12:13); futhi okubaluleke kunakho konke iSabatha “liwuphawu” lweNdalo kanye nobukhona bukaNkulunkulu obungcwalisayo (Eksod. 31:13, 17; Hezek. 21;12).

Lapha, uphawu lusebenza njengesikhumbuzo, esikhumbuza isizukulwane ngasinye esilandelayo ngesimangaliso sokuwela. Itemu isikhumbuzo (zikkaron) liqhamuka egameni zakar, “ukukhumbula,” eliveza okungaphezulu kwesenzo sokukhumbula ungenzi lutho. Ligudla ukukhumbula okulandelwa yisenzo esifanele (Dut. 5;15, Dut. 8:2). Ukumiswa kwamatshe esikhumbuzo (Gen. 28:18-22) kanye nezinkambiso ezidala imibuzo (Eksod. 12:26, 27; Dut. 6:20-25) kwakuvamile kwiTestamente Elidala. Kunokuphindaphinda izimangaliso, uNkulunkulu usungula izikhumbuzo zezenzo Zakhe ezinkulu futhi efunzela izimpendulo ezibalulekile. Ngakhoke, uphawu kumele lubekhona “ingunaphakade,” okugudla isidingo sokugcina lesisimangaliso sikaJehovah enkumbulweni yawo wonke umuntu njalo.

Okungase kube ngumbuzo wezizukulwane ezilandelayo kubalulekile ngoba kudaleka ngendlela ethinta umuntu: Áyini lamatshe kuwena na?” Isizukulwane ngasinye esisha kumele sikufake ngaphakathi futhi siqonde incazelo yalamatshe ngokwaso. Ukukholwa kuNkulunkulu owenza izimangaliso kungagcinwa kuphila kuphela uma isizukulwane ngasinye sizitholela ngokwaso ukubaluleka kwezenzo ezinamandla zika-Yahweh. Ukholo olunjalo luzokwenza umehluko omkhulu phakathi kokuphila ngokwethembeka izinkambiso, nezimfundiso zeBhayibheli, izinkolo ezifileyo zezizukulwane eziphilayo ezintulayo ekubalulekeni nasekuqineni kwalo. Ekugcineni, sidinga ukuzenzela olwethu ukholo olugxile eBhayibhelini. Akekho, ikakhulu kokhokho bethu, abangasikholelwa.

`Yiziphi ezinye izikhumbuzo, nezakho, ohambeni lwakho noJehovah ezikusiza ukhumbule lokho Yena akwenzele kona na?`