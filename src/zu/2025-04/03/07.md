---
title:  Ukucabanga Kabanzi
date:   17/10/2025
---

Funda u-Ellen G. White, “Crossing the Jordan,” pp. 483, 484, in Patriarchs and Prophets.

“Funda ngokuqikelela amava kaIsrayeli ekuhambeni kwabo beya eKanana. Funda izahluko zesithathu nesesine kaJoshuwa, ezibalula amalungiselelo kanye nokuwela kwabo iJordani bengena kwizwe lesithembiso. Siyadinga ukugcina inhliziyo kanye nengqondo ziqeqeshekile, ngokukhumbuzisa ngezifundo uJehovah azifundisa abantu Bakhe basendulo. Kuthi kithina, njengalokhu Yena ayekuhlele kube njalo kubona, izimfundiso zeZwi Lakhe ziyohlala zithathekisa.”—Ellen G. White Comments, The SDA Bible Commentary, vol. 2, p. 994.

“UIsrayeli wamanje usengozini enkulu yokukhohlwa uNkulunkulu neyokuholeleka ekukhonzeni izithixo ukwedlula abantu Bakhe basendulo. Ziningi izithixo ezikhonzwayo, nangabo labo abathi bagcina iSabatha. Ngokukhethekile uNkulunkulu wayaleza abantu Bakhe basendulo ukuba bazivikele ekukhonzeni izithixo, ngokuba uma bengaholeleka basuke ekukhonzeni uNkulunkulu ophilayo, isiqalekiso Sakhe siyoba phezu kwabo, kuthi uma bengamthanda Yena ngenhliziyo yabo yonke, nangomphefumulo wabo wonke, nangamandla abo onke, wayezobabusisa ngokweqile kubhasikidi nasekugcineni, futhi Yena wayezosusa ukugula phakathi kwabo.”—Ellen G. White, Testimonies for the Church, vol. 1, p. 609.

**Imibuzo Yokuxoxisana:**

`Xoxani njengeklasi isimangaliso sokuwela iJordani. Ungazichaza kanjani izimangaliso na? Kungani kubukeka sengathi uNkulunkulu akasazenzi izimangaliso ezifanayo namuhla na?`

`Yiziphi izindlela eziphathekayo ongazincoma eklasini lakho zokugwema ukukhohlwa kwezikamoya, kumuntu ngamunye noma njengebandla na? Nakuba kubalulekile ukuba nobudlelwane obukhulayo noNkulunkulu, futhi nokuthi singakhi onke amava ethu obuKristu kumava adlule anamandla, singaqhubeka kanjani ukusebenzisa amava adlule njengezikhumbuzo zendlela uNkulunkulu asebenze ngazo ezimpilweni zethu?`

`Ucabanga ukuthi iSabatha lingasisiza kanjani ukuba sikhumbule ukungenelela kukaNkulunkulu ezimpilweni zethu, futhi, ngokunye, lisinikeze ukunambitha ukuphumula okuthenjisiwe embusweni Wakhe? ISabatha likhomba kanjani hhayi kuphela kokumele sikukhumbule kodwa kulokho esingaba nethemba lako kusasa?`