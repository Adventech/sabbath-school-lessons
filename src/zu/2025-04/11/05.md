---
title:  Ukuphendula Okuthambileyo
date:   10/12/2025
---

`Funda ku-Joshuwa 22:21-29 ngokukhanyiseleka kwi-Izaga 15:1. Yikuphi esingakufunda ngokuphendula kwezizwe ezingasempumalanga na?`

Ukuphendula kwabantu abathweswa icala, kwaba ngukuphendula okuqondile nokunamandla njengoba icala ababekwa lona laliphathelene nalokhu okukhulunywa ngakho kanye nangendlela okwenziwe ngayo nokuyinto engumnyombo walesi sahluko. Empeleni, izizwe kazizange ziphendule ngecala abathweswe lona kodwa okunalokho bazinika isikhathi sokulalela izinsolo ezibhekiswe kubona. Ngokubona ubunzima balakho abagxekwa ngakho, ukubekezela abakukhombisa buyisibonelo sokwenza lokhu okushiwo yincwadi yezaga kokuthi: “Impendulo ethambileyo iyabuyisa ukufutheka, kepha izwi elilukhuni livusa ulaka” (Izaga 15:1).

Umusho wokuqala wempendulo yokuzivikela ugcwele izinto eziningi ezikhuluma ngamagama obuNkulunkulu abizwa ngawo uNkulunkulu ka-Israyeli: “UNkulunkulu, uJehova uNkulunkulu, yebo, uNkulunkulu, uJehova uNkulunkulu” (Joshuwa 22:22). Kunokuphindaphinda kuze kube Kabili kushiwo ngomfutho okhulayo, njengoba sekuvela njengesifungo esingcwele ukuze bakwazi ukuqeda ukungabaza kanye nokubekwa amacala angekho acishe aholela ekubhedukeni kwempi yombango kwa-Israyeli. Bakholelwa kakhulu ekutheni uNkulunkulu wazi kahle futhi uyasiqonda isimo abakuso,futhi banethemba lokuthi lezithunywa ezikhona zizokwazi ukuphumelela ukuthatha isinqumo esithile. Izizwe ezimbili nengxenye nazo ziyabona ukuthi kudingeka ziziphendulele phambi kukaNkulunkulu ngalokhu abakwenzile ngokuthi bamcele ukuba aphindisele (qhathanisa lokhu no- Duteronomi 18:19; 1 Samuweli 20:16) uma kungukuthi ngempela banecala.

Baqala ukuveza ubufakazi obethusayo, lobufakazi ngakolunye uhlangothi babeka izizathu ezikhombisa ukuthi icala abathweswa lona kalikho (i-altari kalikwazi ukwenziwa indawo yomhlatsheloa kuphela) futhi, ngakolunye uhlangothi, baveza ukuthi babekwenzelani lokhu abakwenzile. Njengoba babenokwesaba ukuthi bazokhishwa inyumbazane esizweni sakwa-Israyeli, ngaphandle kokuhlubuka, kungakho benza ukuba kubekhona isizathu sokwenza kwabo. Ngakho-ke ukuzakhela i-altari akusibona ubufakazi bokuthi sebehlubukile, njengoba bekucatshangwa. Okuseqinisweni, ukwenza okuphikisana nokucabanga okunjalo yikhona okuliqiniso: lokhu abakwenzile bakwenze ngenxa yokwesaba uNkulunkulu, nokuyinto efanayo neyenziwa yizizwe ezingasentshonalanga kweJordani. Isizathu esiyiqiniso sokubumbana kuka-Israyeli akusiyo indawo abakuyo noma ubungako bendawo eyaba yifa labo, kodwa ngukuthembeka kwabo kwezikamoya kulokhu okufunwa nguNkulunkulu.

Into ngempela eyayiphethe kabi izizwe ezingasentshonalanga komfula iyavela ngesikhathi kunokujabula kwangempela okwenziwa yizizwe ezisempumalanga yeJordani ukuthi bamsulwa kumacala ababekwa wona. Esikhundleni sokukhombisa ukungaphatheki kahle ngokwehlulwa ukukhuluma kwabafowabo, bakhombisa ukujabula kwangempela njengoba lokhu ababebasola ngakho abafowabo sekutholakala kuliphutha. Impi yombango eyacishe yaqubuka bakwazi ukuyivimba kwase kubakhona ubumbano esizweni.

`Kungabe uziphendula kanjani izinsolo ezingamanga na? Yabelana ngenkambiso oyenzayo ukuze uphumelele ukubamba ukuhluthuka. Iziyalo zikamoya ungazithola ku- Ihubo 37: 3-6, 34,37.`