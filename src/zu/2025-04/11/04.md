---
title:  Bethuswa Ngosekwadlula
date:   09/12/2025
---

`Funda futhi ku-Joshuwa 22:13-15, kodwa manje usukhanyiselekile ngokubhalwe ku-Numeri 25. Kungani ama-Israyeli akhetha uFinehase njengenhloko yabathunywa ukuya kuzizwe ezimbili nengxenye na?`

Ngaphambi kokuthola ukwamukeleka ngokuphelele kumahemuhemu ayebonakala okusengathi kukhombisa ukuzimela, izizwe eziyisishiyagalolunye nengxenye, esezibizwe kwaze kwaba kabili kuthiwa “abantwana bakwa-Israyeli,” bathumela isithunywa ukuzochaza ngalokhu abakuhlosile kanye nencazelo yokuba khona kwe-altari. Izithunywa zafaka phakathi noFinehase, indodana kaEleyazare umpristi omkhulu, nokunguye ozongena esikhundleni sika-Eleyazare uma esefile (Joshuwa 24:33). UFinehase kwase kungumuntu owaziwayo kubapristi nowaqeda ubuxhwanguxhwangu buka-Israyeli bokuzihlanganisa noBali Peroyi (Numeri 25).

“Esekubona uFinehasi ka-Eliyazare ka-Aroni umpristi wavuka ephakathi kwenhlangano, wathatha umkhonto ngesandla sakhe; wamlandela umuntu wakwa-Israyeli, wangena etendeni, wabagwaza bobabili indoda yakwa-Israyeli nowesifazane esiswini sakhe. Sanqamuka-ke kanjalo isifo kubantwana bakwa-Israyeli” (Numeri 25:7, 8).

UFinehase ngempela wayenomthelela othile. Ezinye izithunywa zazimele izizwe eziyisishiyagalolunye nengxenye ezazihlala entshonalanga yeJordani, isithunywa ngasinye sasiyinhloko yomndeni wesizwe (okwangempela, “wabe eyinhloko yomuzi kayise”), ngaphakathi kwemindeni yakwa-Israyeli.

Umhlangano wezithunywa wathwesa icala lokuhlambalaza kanye nokuhlubuka, ngokuthi baveze isifungo sesiprofetho esisemthethweni sokuthi “yasho yathi”. Umehluko lapha ngukuthi kwabe kungesiye uNkulunkulu owayekhuluma kodwa “Isho kanje yonke inhlangano kaJehova, ithi” (Joshuwa 22:16). Baqalisa icala lokuthi u-Israyeli usephule umthetho weqa, wakhohlisa, waphinde wahlubuka. Igama elithi “weqa” yigama elifanayo naleli lesiHebheru elivame ukusetshenziswa uma kuchazwa isono sika-Akani (Joshuwa 7:1) futhi lokhu kuvela izikhathi eziningana ezincwadini zokuqala zikaMozisi (Isibonelo, Levitikusi 5:15; Levitikusi 6:2; Numeri 5:6, 12). Isibonelo sika-Akani kanye noBhali Poreyi kusentshenziswa njengento eyisanduleliso: Enye kwabe kungeyokukhohlisa bese kuthi enye kube ngeyokuhlubuka. Lokhu kuyasetshenziswa ukuveza ukusaba kwezizwe eziyisishiyagalolunye nengxenye ngesenzo sokwakha isakhiwo esingavunyelwe se-altari nesabaholela ekuhlubukeni, nasekukhonzeni izithombe, nokuyinto eyabenza bathola intukuthelo enkulu kaJehova eyawela esizweni sonke sakwa-Israyeli.

`Sonke sinamava okungahambisi kahle izinto esikhathini esedlule nokuyinto ezokwenza sibhekane nalesisimo ngendlela efanayo nasesikhathini esizayo. Umusa kaNkulunkulu ungasisiza kanjani ukwenza isiqiniseko sokuthi ukuhluleka esibenakho esikhathini esedlule kungaphindi kusiphazamise kusenze siphathe kabi omakhelwane esinabo njengamanje na?`