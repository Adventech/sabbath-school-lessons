---
title:  Isixazululo Sokuxabana
date:   11/12/2025
---

`Funda ku-Joshuwa 22:30-34. Kungabe yonke lenkinga esiyizwile isinikeza kuphi ukukhanyiseleka okumayelana nokuxazulula inkinga kuphinde kusenze siqiniseke ngokwenza ubumbano ebandleni na? (Qhathanisa ne Hub 133; Johane 17:20â€“23; 1 Pet. 3:8, 9.)`

Indaba kaJoshuwa esahlukweni esiku-Joshuwa 22 kunezimiso ezimbalwa zokuxhumana ezingasetshenziswa nsuku zonke ukwenza ubudlelwano babantu bubebuhle emndenini, nasebandleni kanye nasemphakathini.

1. Uma izinto zingahambi kahle, noma zibonakala zingalungile, into engcono ukuyenza ngukwazi ukuxhumana kunokuba sihlale sibukele kuze kufike isikhathi lapho konakala kakhulu. Kungaba yinto enhle kubantu bakaNkulunkulu ukuthi bangahlali bengenzi lutho ngesikhathi izinkinga zibonakala ziqhamuka. Kuliqiniso ukuthi, ukube izizwe ezazingapha nangapha kweJordani zakwazi ukuxhumana ngalokhu ababehlose ukukwenza kokwakha i-altari, inkinga eyaqhamuka ngabe ayizange ivele.
2. Noma ngabe umuntu uyaneliseka ngesinqumo abasenza, kakulungile ukushesha ufike esixazululweni. Izizwe ezazihlala ngesentshonalanga yeJordani zashesha ukukholwa ngamahebezi afinyelela ezindlebeni zabo base bethatha isinqumo ngamahebezi angelona iqiniso ayethi izizwe ezihlala ngaseMpumalanga yeJordani sezihlubukile.
3. Khuluma ngento ephathekayo noma into ebonakala izokuba yinkinga ngaphambi kokuba wenze okuthile ngezinqumo osenzile.
4. Zimisele ukwenza ukubonelela ukuze kuzobakhona ukubumbana. Izizwe ezingasentshonalanga zazizimisele ngokunikezela ngengxenye ethile kulokhu ababekade babelwe khona ukuze bezokwazi ukubonelela nezinye izizwe, ukuba ngakolunye uhlangothi lomfula iJordani kwakuyikhona okudala inkinga yalokhu okwakusolwa ngokuthi kungukuhlubuka.
5. Uma ubekwa icala ngokuyikho noma ngokungeyikho, kungakuhle uphendule ngokuthobeka nokuyikho okudambisa ukuthukuthela. Ukuphendula ngalokhu ogxekwa ngakho ngokuthi uphindisele ngokugxeka nawe, lokhu angeke kudale isimo esinokuthula. Kufuneka uzame ukulalela omunye umuntu kunokufuna ukuba kulalelwe wena.
6. Jabula bese ubonga uNkulunkulu uma kuphinde kwaba nokuthula futhi. Kuyamangaza ukubona ukuthi isizwe sonke sakwa-Israyeli saba nokujabula kweqiniso ngesikhathi sebebona ngempela lokhu okwakuhloswe yilezizwe ezimbili nengxenye. Lezizwe azizigabisanga ngesinqumo abasithatha sokuthi kabavumanga ukuthi benze okungalungile ngalokhu abakwenzileyo.

Ukube izizwe ezazihlala empumalanga yeJordani zakhetha ukuhlubuka, abantu bakwa-Israyeli babezokwenza njengokuba kwakusho imiyalelo yesivumelwano. Ubumbano akusoze kwaba yinto yokuphikisana ngayo ukuze kunganakwa lokhu okuliqiniso noma kulitshalwe yizimiso ezifunwa yiBhayibheli ukuba zenziwe. Noma kunjalo, ukujezisa ebandleni kufuneka kube yisinyathelo sokugcina (akufuneki kuqalwe ngakho), emuva kokuzama ukubuyisana kanye nokusiza ngokukhombisa ngokuyikho ngokuthi kusetshenziswe Izwi likaNkulunkulu sekungathathwa izinyathelo uma konke lokhu sekuhlulekile. Bekungaba nomehluko omkhulu emabandleni ethu uma kungukuthi zonke lezimiso ezisobala bezingalokhu zisetshenziswa!