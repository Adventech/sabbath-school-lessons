---
title:  Ukugxekana...
date:   08/12/2025
---

`Funda indaba ngokubuya kwezizwe ku-Joshuwa 22:9-11. Kungabe yikuphi ukugxeka okwenziwa yizizwe ezihlala ngasentshonalanga yeJordani begxeka izizwe ezingasempumalanga yeJordani na? Kungabe lokhu kugxekana kwahamba ibanga elingakanani na?`

Ukuphambana nokushiwo evesini lokuqala, lapho izizwe zasempumalanga zazibizwa ngendlela ejwayelekile (AmaRubeni kanye namaGadi) lapha kusetshenziswa indlela ehlukile yokubabiza: “Abantwana bakwaRubeni,” “nabantwana bakwaGadi,” “nengxenye yesizwe sakwaManase” okwabe kuyinto ephambene neyokubiza “abantwana bakwa-Israyeli” (Joshuwa 22:11), lokhu kwakubonakala engazathi kukhomba uhlanga olwehlukile. Kulengxoxo, ukukhuluma okuthi “ibandla lonke lakwa-Israyeli” lokhu kwakubhekiswe ezizweni eziyisishiyagalolunye kanye nengxenye ethile kuzizwe ezitholakala entshonalanga neJordani, nokuyinto eyabe iveza uqhekeko olwase luqubuka phakathi kwamaqembu amabili. Ngokweqiniso, umbuzo oqubukayo kuloludaba oseluqalile ngukuthi izizwe ezazihlala ngasempumalanga yomfula kungabe zazisabonakala njengama-Israyeli na?

Singalindela isiphetho esihle kulendaba; noma kunjalo, ukushuba kwesimo kwabakhona njengoba izizwe ezabe zingasempumalanga kubikwa ukuthi zase zizakhele i-altari labo eJordani. Ivesi kalisiniki isizathu sokwenza lokhu, futhi alisichazeli ukuthi ngabe yini umsebenzi waleli-altari noma inqubo ethile ephathelene nalo. Ukungaqondakali mayelana nokwakhiwa kwaleli-altari kubonakala kwanda kakhulu uma sibheka emuva kuzigameko ezenzeka ngesikhathi bewela iJordani okokuqala, okutholakala ezahlukweni 3 nesika-4 ku-Joshuwa, lapho wonke ama-Israyeli angena emngceleni womfula iJordani ukuze awelele ezweni laseKhenani. Kulendawo ingxenye ka-Israyeli yafikela esifundeni saseJordani, kodwa manje sebewela umfula ngakolunye uhlangothi olwehlukile.

Kuzona zombili lezigameko, kukhona umthangala wamatshe owamiswayo. Umthangala wokuqala wawubukwa njengesikhumbuzo, kanti umthangala wesibili wabukeka njenge-altari elihle. Umbuzo ogcina ufika emqondweni ngowokuthi: “Ayini lawa matshe kini na?” (qhathanisa lokhu no-Joshuwa 4:6, 22). Kungabe lelialtari lakhelwe ukwenza iminikelo, noma lakhelwe ukuba libe yisikhumbuzo na? Kungabe ezinye izizwe zaseziqala ukuwela ekuhlubukeni na?

Ukungabi bikho kokuxhumana noJoshuwa, no Eliyazi, noma nabaholi beziwe kwadala ukungezwani nokwaholela ekubeni kuqubuke ukungezwani okubi kakhulu.

`UJesu kanye noPawula basuke bethini uma besixwayisa ngokuthi sixwaye ukwahlulela abanye abantu na? Funda uLuka 6:37, Johane 7:24, 1 Kor. 4:5. Kungani kuyinto elula ukwenza isinqumo esingalungile mayelana nalokhu okuqondwe ukwenziwa ngabanye abantu na?`