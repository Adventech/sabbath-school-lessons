---
title:  Ukuzibophezela
date:   07/12/2025
---

`Funda ku-Joshuwa 22:1-8. Kungabe lamavesi asitshela ukuthini ngokuzimisela kwezizwe zakwa Rubeni, nakwaGadi, kanye nengxenye yesizwe sakwaManase na?`

UJoshuwa waqinisekisa ukuthi izizwe ezivela ngaphesheya kweJordani zenze zonke izidingo ezibekwe nguMozisi kunye Naye, lokho okwachazwa njengokugcotshwa okubalulekile kwalabantu, kwase kwenziwa umnikelo owenzelwa ukusebenza okujwayelekile kuka-Israyeli. Balwa ndawonye nabafowabo isikhathi esingaba “zinsuku eziningi,” empeleni lesi sikhathi silinganiselwa eminyakeni eyisithupha kuya eminyakeni eyisikhombisa (qhathanisa no- Joshuwa 11:18; Joshuwa 14:10; Duteronomi 2:14). Amakhosikazi kanye nezingane zabo babeshiywe emakhaya, okwabe kuyindawo engasempumalanga yeJordani, yize isimo sabe sinjena, banquma ukuqhubeka nokulwa ngokuthembeka bebambisene nabafowabo, bebhekene nesimo esiyingozi sokulimala kanye nokubulawa empini.

Lamavesi ngamanye amazwi asitshela ngokubaluleka kokuba yimbumba kwesizwe kanye nabanye abantu bendawo. Baphinde balungisa indlela yokwakheka kobumbano. Kungabe u-Israyeli uyokwazi ukuhlala ubumbene, yize kunemingcele eqinile yemvelo lapho iJordani libehlukanisa phakathi na? Kungabe bazovumela ukuma kwendawo kubahlukanise ngokobuzwe babo, noma kungabe bazovumela ukuhlangana kwabo ekukholweni bedumisa uNkulunkulu yedwa obagcinile njengesizwe esikhethiwe, bazobumbana baphinde babe namandla ngaphansi kobuholi bobupristi bakaNkulunkulu na?

UJoshuwa wachaza indlela okuyiyona kuphela eyenza ukuthembeka okungaka kwenzeke: kabazange basebenzele abantu bakwa-Israyeli kodwa basebenzela uJehova uqobo lwaKhe, nokunguye owabanika umsebenzi ababewenza.

Sithola inkambiso efanayo nase-Thestamenteni Elisha. Umpostoli uPawula waxwayisa amaKrestu ukuba asebenze umsebenzi wawo okungathi basebenzela uNkulunkulu nokuthi kabasebenzeli abantu (funda ku- Efesu 6:7; Kolose 3:23; 1 Thesalonika 2:4). Kungabe yiluphi ubizo oluphakeme olungaba khona ekugcineni ngaphandle kokusebenzela uMdali wezwe lonke na?

Ekuphileni kwansuku zonke, sivame ukuhlangabezana nezinselelo kanye nobunzima okulula ukuba kusithene amandla bese kusenza sifise ukungaqhubeki nokulwa. Ngesinye isikhathi kulula ukukwenza lokhu. Singakwazi ukucela amandla kaNkulunkulu, othembisile ukuthi uzokuba nathi aphinde asenze sikwazi ukwenza lokho asitshele ukuba sikwenze. Uma sikwazi ukugcina ukubizwa kwethu kwaphezulu ngaphambi kwethu, singathola ukuvuseleleka siphikelele phambili, yize kunezinselelo esingeke sikwazi ukuzigwema kanye nokudangala nokuyinto eyingxenye yesimo esikuso sokuwa lapha emhlabeni.

`UJoshuwa 22:5, 6 kubikwa ukuthi uJoshuwa wazincenga izizwe ezase zihamba ukuba sigcine ukuthembeka kwabo kuNkulunkulu, wagcina ngokuthi ababusise. Kungabe ubudlelwano esinabo nebandla bungaguquka kanjani uma sithandazelana omunye nomunye ngaphezulu kokuba senza na?`