---
title:  Ukucabanga Kabanzi
date:   12/12/2025
---

Funda u-Ellen G. White, “The Division of Canaan,” pp. 517–520, in Patriarchs and Prophets.

“Yize kubalulekile ngakolunye uhlangothi ukuthi ukunganaki uma kukhuzwa ukona kufuneka sikubalekele, kubalulekile futhi ngakolunye uhlangothi ukuxwaya ukwenza izahlulelo ezinzima kanye nokusola okungenaso isisekelo. . . .

“Ukuhlakanipha okwakhonjiswa ngabantu bakwa-Rubeni ndawonye nababaphelezelayo kubalulekile ukukulingisa. Ngesikhathi kuzanywa ukuqhakambisa ukulandelwa kwenkolo eliqiniso, batholana nokungabukwa kahle base bethola ukumiswa kanzima; noma kunjalo kabazange bokhombise ukulwisana nalokhu. Balalela ngokuzithoba nokubekezela ngesikhathi belalele ukugxekwa kwabo ngabafowabo bekwenza lokhu ngaphambi kokuba benze izethulo zokuzivikela, base beqala ukuchaza inhloso yalokhu abakwenzile baphinde bakhombisa ukuba msulwa. Ngalokho-ke isimo esinzima ebesikhombisa ukwenzeka okungaba nomphumela omubi kakhulu, sathola ukuxazululeka.

“Noma ngabe bayakusukela ngamacala abakuthwesa wona umuntu owenza okulungile angakwazi ukwehlisa umoya akwazi nokucabanga kahle. UNkulunkulu ukujwayele ukubona zonke izimo zokungaqondi kahle izinto nokubangela ukuthi abantu bangahlaziyi izinto ngendlela efanele, ngenxa yalokhu, kungasiza ukushiyela konke ukukhathazeka kwethu ezandleni zikaNkulunkulu. Noma yikanjani, uzokwazi ukuvikela ukwenza kwalabo ababeka ukuthemba kwabo kuNkulunkulu njengoba enza ukuthola ukungalungi kuka-Akani. Labo abaqhutshwa ngumoya kaKristu bazothola uthando olukwazi ukubekezela nolugcwele umusa.

“Kuyintando kaNkulunkulu eyenza kubekhona kubantu baKhe ubumbano kanye nokuthandana kwabazalwane. Umthandazo kaKristu ngaphambi kokubethelwa kwaKhe kwabe kungukuthi abafundi baKhe babe munye njengalokhu naYe emunye noBaba, nokuthi engazathi umhlaba ungakholwa ukuthi uNkulunkulu umthumile. Lomthandazo omuhle kangaka okungumthandazo omangalisayo okwazi ukufinyelela kuzizukulwane ezisazofika, kuze kube esikhathini esiphila kuso; ngoba amaZwi aKhe ayethi, “Angiceleli laba bodwa kepha nalabo abakholwa yimi ngezwi labo” (Johane 17:20). Yize kungafanele siyeke ukwenza nokukodwa kuzimiso zeqiniso, kudingeka kube yinto esihlala njalo siyilangazelela ukufinyelela esimweni sokuba munye.”—Ellen G. White, Patriarchs and Prophets, pp. 519, 520.

**Imibuzo Yokuxoxisana:**

`Kungabe isixwayiso sikaPawula sokuba “nishaye sengathi abanye bakhulu kunani” (Fil. 2:3, ESV) kusisiza kanjani ukungacabangi okubi ngabafowethu nodadewethu na?`

`Sivame ukwenza kanjani ukuthatha ngamawala isimo esithile ngenxa yezigameko zokuhluleka kwethu esikhathini esedlule noma kumaphutha enzeka na? Singakuvika kanjani lokhu na?`

`Chaza ngokubaluleka kokulalela imibona yabanye abantu. Singenza kanjani ukwenza sikwazi ukukhulisa isiko lokulalela emabandleni ethu na? (Qhathanisa no Jakobe 1:19.)`

`Siphila emphakathini odinga amakhono esinawo ekuphileni, nomsebenzi okufanele siwenze emndenini, nezinto eziphathelene nokwasenkonzweni, kanye neminye imisebenzi ebonakala imikhulu kakhulu. Kungabe isimo sokwenza konke sisebenzela uNkulunkulu angeke yini lokhu kusenze sithwale kakhulu kodwa siphinde sikwazi ukuba nokuthula ekucabangeni kwethu na?`