---
title:  Ukucabanga Kabanzi
date:   31/10/2025
---

Funda u-Ellen G. White, “The Fall of Jericho,” pp. 491–493, in Patriarchs and Prophets.

Njengakho konke eBhayibhelini, ukwazi ingqikithi kanye nomlando kusemqoka. Njengoba sibonile, impi kazwelonke kanye nomfanekiso kaNkulunkulu njengoMahluleli kusemqoka ekuqondeni lezizimpi ngakwabaseKanana.

“UNkulunkulu akasheshi ukuthukuthela. Wanikeza izizwe ezikhohlakele isikhathi somusa ukuze zazane naYe nanesimilo Sakhe. Ngokokukhanya ezazikunikezizwe kanjalo nokulahlwa kwazo ngokwala ukwamukela ukukhanya kanye nokukhetha izindlela zazo kunezindlela zikaNkulunkulu. UNkulunkulu wanikeza isizathu sokungawaphuci izwe ngesikhathi esisodwa amaKanana. Ukungcola kwama-Amori kwakungakagcwali. Ngobubi bawo babezisondeza isinyenyela endaweni la ukubekezela kukaNkulunkulu kwakungeke kuseqa futhi babezobhubha. Kuze kube yilesosikhathi futhi nobubi bawo bugcwele, impindiselo kaNkulunkulu yayizolibala. Zonke izizwe zazinesikhathi somusa. Labo abawushaya indiva umthetho kaNkulunkulu babedlulela ezingeni elingaphezulu lobubi. Abantwana babeyozuza umoya wokuvukela wabazali babo futhi benze okubi kakhulu kunoyise ngaphambi kwabo luze ulaka lukaNkulunkulu luwele phezu kwabo. Izijeziso asinciphanga ngenxa yokulibala.”—Ellen G. White Comments, The SDA Bible Commentary, vol. 2, p. 1005.

**Imibuzo Yokuxoxisana:**

`Xoxisanani ngemithelela yokuthi uNkulunkulu ungumahluleli wethu futhi abenguMahluleli Owengamele wezwe lonke. Kungani ucabanga ukuthi iqiniso lokuthi uNkulunkulu nguMahluleli kuyisisekelo sevangeli kanye nosindiso lwethu na?`

`Udaba lwabaseKanana lusinikeza kanjani intuba yokubona ukubekezela kukaNkulunkulu nobulungiswa na? Singasibonakalisa kanjani isimilo sikaNkulunkulu ngendlela esibhekana nayo nabantu esiphila nabo na?`

`Cabanga ngokuba yisisekelo ukuzikhethela. Ucabanga ukuthi kungani uNkulunkulu eyihlonipha inkululeko yokuzikhethela kwethu na? Uthando nenkululeko yokukhetha kuhlobene kanjani na?`

`ITestamente Elidala liqukethe izindaba eziningi zezimpi nokungquzulana, kodwa ekugcineni, libikezela ngombono wokuthula. Iyiphi indima amaKristu ayidlalayo ekusunguleni ukuthula ezindaweni zawo na?`