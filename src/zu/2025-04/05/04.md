---
title:  Ukwephucwa noma Ukubhujiswa na?
date:   28/10/2025
---

`Qhathanisa uEksodusi 23:28-30; Eksodusi 33:2; Eksodusi 34:11; Numeri 33:52; no Duteronomi 7:20 no Eksodusi 34:13; Duteronomi 7:5; Duteronomi 9:3; Duteronomi 12:2, 3; no Duteronomi 31:3, 4. Lezizindimana zembulani mayelana nenhloso yokunqotshwa kanye nomgamu wokubhubhisa na?`

Inhloso kaNkulunkulu yasekuqaleni ngabaseKanana kwakungeyona eyokubabhubhisa kodwa, kunalokho, ukubaphuca. Ukuhlola imibhalo echaza indlela uIsrayeli ayezoba yingxenye ngayo ezimpini zokunqoba isebenzisa amatemu akhuluma ngokuphuca, ukuxosha, kanye nodingisa okwakuzokwenziwa kwizakhamuzi Zezwe Lesithembiso. Iqoqo lesibili lamatemu aveza ukubhubhisa futhi afaka uIsrayeli njengesihloko sesenzo libhekisa kakhulu ezintweni ezingaphili, njengezinto zokukhonza kobuhedeni nezinto ezinikelwe ekubhujisweni. Ngokusobala izindawo zokukhonza kanye nama-altare abahedeni zaziyizizinda ezingumongo enkolweni yabaseKanana.

Impi engcwele igxile kakhulu ngakwisikompilo elikhohlakele laseKanana nomphakathi. Ukuze bagweme ukungcoliseka, uIsrayeli kwakumele ubhubhise zonke izinto ezazigqugquzela ukungcola. Kepha, zonke izakhamuzi zaseKanana, nalezo, ngamunye ezazivuma ukubusa kukaNkulunkulu ngaphambi kokunqotshwa, noma ngesikhathi sokunqotshwa, zakwazi ukusinda ngokushiya ezweni (Josh. 2:914; qhathanisa no Abahl. 1:24-26). Okuyiyona kuphela ingxenye yabaseKanana eyabhekana nokubhujiswa yileyo eyabalekela emadolobheni ayizinqaba, futhi ngenkani yaqhubeka nokuvukela uhlelo lukaNkulunkulu ngabakwaIsrayeli, futhi yaqinisa izinhliziyo zayo (Josh. 11:19, 20).

Kepha, lokhu kuvusa umbuzo: uma inhloso yasekuqaleni yokuthatha iKanana kwakungeyokuxosha izakhamuzi ezweni futhi bangazibhubhisi, kungani abakwaIsrayeli kumele babulale abantu abaningi kangaka na?

Ukuhlaziya imibhalo ehambisana nokuthathwa kweKanana kwembula ukuthi inhloso yokuqala yokuthatha yayisho ukuchitha izakhamizi zazeKanana. Kepha, iningi labaseKanana, njengoFaro waseGibhithe, laqinisa izinhlizo zabo futhi, ngalokho, laba munye nesikompilo kangangokuba ukubhujiswa kwesikompilo labo kwasho ukuthi nabo kumele babhujiswe.

`Yiziphi izinto zempilo yakho nemikhuba okumele isiphulwe futhi ibhujiswe na?`