---
title:  Inkosi Yokuthula
date:   30/10/2025
---

`Izindimana ezilandelayo zilichaza kanjani ikusasa uNkulunkulu alibonela abantu Bakhe na? Isa. 9:6, Isa. 11:1–5, Isa. 60:17, Hos. 2:18, Mik. 4:3.`

Nakuba ukugxila okukhulu kwesifundo saleliviki bekuqukethe kakhulu izimpi eziyalezwe futhi zalekelelwa nguJehovah zeTestamente Elidala, siyadinga ukubalula ubukhona kwenye indikimba ebalulekile yemibhalo yeziprofetho zeTestamente Elidala: umbono wekusasa lesikhathi sikaMesiya sokuthula. UMesiya ubonakaliswa njenge-“Nkosi yokuthula” (Isa. 9:6). Yena uzongenisa umbuso owengamelwe ngukuthula, lapho ingonyama kanye newundlu ziyodla ndawonye (Isa. 11:1-8), lapho kungeke kubekhona kubhubha nakulimala (Isa. 11:9), futhi lapho ukuthula kuyobusa khona (Isa. 60:17) futhi kugeleze njengimfula (Isa. 66:12).

`Funda u-2 Amakhosi 6:16-23. Yimiphi imiqondo lendaba esinikeza yona ekujuleni kwezinhloso zikaNkulunkulu ngabantu Bakhe nangesintu na?`

Buka indaba yokondliwa komkhosi wamaSiriya ngokususela kukaElisha. Kunokuba awabulale (2 Amakhosi 6:22), wawabonisa inhloso ephakeme, ukuthula, okulokhu njalo kuyisifiso sikaNkulunkulu ngabantu Bakhe. Kuyathathekisa ukubona ukuthi uElisha uqonda ngokugcwele ngobukhulu bomkhosi ongabonakaliyo ozungeleze isitha (2 Amakhosi 6:17). Njengoba noNkulunkulu eyingxenye yempi kazwelonke ethinta nomhlaba wethu, umgomo wokugcina wosindiso akuwona wempi engapheli noma ukunqotshwa kwaphakade kwesitha esimweni sobugqila baphakade, kepha kunalokho, ngukuthula kwaphakade. Njengoba udlame luzala udlame (Mat. 26:52), ukuthula kuzala ukuthula. Indaba iphetha ngokusho ukuthi “abaseSiriya abazange baphinde babuye ukuzohlasela izwe lakwaIsrayeli” (2 Amakhosi 6:23, ESV).

`Cabanga ngezindlela thina esingathi, ngokufuna ukulinganisa uJesu, sibe yizithunywa zokuthula. Kanjani ngempilo yakho njengamanje na? Kungaziphi izindlela, kunoma yikuphi ukuxabana obhekene nako, ongaba yisithunywa sokuthula kunesokulwa na?`