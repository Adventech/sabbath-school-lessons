---
title:  Ukuzikhethela
date:   29/10/2025
---

`Funda uDuteronomi 20:10, 15-18; Duteronomi 13:12-18; no Joshuwa 10:40. Umthetho wezempi kanye nohlelo ngakwidolobha elikhonza izithixo kwaIsrayeli, owethulwe kuDuteronomi, usisiza kanjani ekuqondeni imikhawulo yokubhubhisa ngokuphelele empini abakwaIsrayeli ababekuyona na?`

Umbhalo wesiHeberu usebenzisa itemu elilodwa ukuchaza ukubhujiswa kwabantu empini: cherem. Lelitemu libhekisa kulokho “okwaliwe,” “okulahliwe,” noma “okunikelwe ekubhujisweni.” Isikhathi esiningi, lisho ukususwa ngokuphelele okungeguquke kwabantu, izilwane, noma izinto ezingaphili endaweni okungekaNkulunkulu kuphela, okuthi kwenzeke empini, ezikhathini eziningi, ukubhujiswa kwazo. Lomqondo nomkhuba we-cherem njengokuchithwa ngokuphelele kwabantu empini udinga ukuqondwa ngokwempi ka-Yahweh nemikhosi yobubi, lapho isimilo Sakhe nedumela kusengcupheni.

Futhi, selokhu kwabakhona isono emhlabeni, akukho ukuba phakathi nendawo: othile usohlangothini lukaNkulunkulu noma umelene naYe. Olunye uhlangothi luholela ekuphileni, ukuphila okuphakade, futhi olinye ekufeni, ukufa kwaphakade.

Umkhuba wokubhubhisa ngokuphelele uchaza ukwahlulela okulungileyo kukaNkulunkulu kwesono nobubi. UNkulunkulu ngokukodwa wanikeza igunya lokwenza lengxenye yokwahlulela Kwakhe esizweni Sakhe esikhethiweyo, uIsrayeli wasendulo. Ukunikela ekubhujisweni kwakungaphansi kolawulo lwakhe oluqinileyo, kunomkhawulo wesikhathi esithile emlandweni, nokunqoba, futhi nasendaweni echazwe kahle, iKanana lasendulo. Njengalokhu sibonile esifundweni sayizolo, labo abangena ngaphansi kokulahlwa kokubhujiswa babeqhubeke nokuvukela izinhloso zikaNkulunkulu futhi bazidelela, bangaguquka. Ngalokho, isinqumo sikaNkulunkulu sokubabhubhisa asihlifuzile futhi akusona esobuzwe.

Futhi, uIsrayeli wayengalindela okufanayo uma ekhetha ukuthatha indlela yokuphila kwabaseKanana (qhathanisa no Duteronomi 13). Nakuba kubonakala sengathi amaqembu asezihlangothini ezingafani zempi engcwele aqokiwe (abakwaIsrayeli kumele bazuze izwe futhi abaseKanana kumele babhujiswe), kusenokwenzeka ukusuka kolunye uye kolunye uhlangothi, njengoba sizobona odabeni lukaRahabi, Akhani, nabakwaGibhiyoni.

Abantu babengamane bavikeleke noma balahlwe. Labo ababezuza ngobudlelwane babo no-Yahweh babengaphunyukwa yilungelo labo ngokuhlubuka, futhi labo abangaphansi kokulahlwa babengazinikela egunyeni lika-Yahweh futhi baphile.

`Yimiphi imithelela yokudelela kwabaseKanana uNkulunkulu kwindikimba yethu namuhla na? Okungukuthi, yimiphi imiphumela yokuzikhethela kithina ngamunye na?`