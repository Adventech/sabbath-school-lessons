---
title:  Umahluleli Omkhulu
date:   27/10/2025
---

`Funda uGenesisi 18:25; iHubo 7:11; iHubo 50:6; iHubo 82:1; iHubo 96:10; no 2 Timothewu 4:1, 8. Zithini lezizindimana ngesimilo sikaNkulunkulu na? Indima kaNkulunkulu njengomahluleli wezwe isisiza kanjani ukuba siqonde umbuzo wempi engcwele na?`

Ubungcwele besimilo sikaNkulunkulu buchaza ukuthi akwakwazi ukubekezelela isono. Yena uyabekezela. Kepha, isono kumele sivune imiphumela yaso yokugcina, engukufa (Rom. 6:23). U-Yahweh wamemezela impi ngakwisono, noma ngabe sitholakala kuphi, noma yikwaIsrayeli noma phakathi kwabaseKanana. UIsrayeli akangcwaliswanga ngokuba yingxenye yezimpi ezingcwele ngaphezu kwezinye izizwe (Dut. 9:4, 5; Dut. 12:29, 30) noma zaziyindlela yokwahlulela kuka-Yahweh isizwe Sakhe esikhethiweyo. Ngokwehlukile kwabanye abantu baseMpumalanga Eseduzane, abakwaIsrayeli babanamva okuphenduka kwempi engcwele, ngenkathi uNkulunkulu engazange abalwele kodwa elwa nabo, evumela izitha zabo zibahlukumeze (qhathanisa noJoshuwa 7).

Wonke umqondo wempi engcwele ungaqondwa kuphela uma ubukwa ngokwezenzo zikaNkulunkulu njengomahluleli. Uma ibukwa ngalendlela, izimpi zikaIsrayeli zokunqoba ziba nesinye isimo. Ngokumelene nezimpi zemibuso yokuzenelisa, ezazivamile emhlabeni wasendulo (nakowethu namuhla), izimpi zikaIsrayeli zazingaqonde kuletha udumo kubona kodwa ukusekela ubulungiswa bukaNkulunkulu nokuthula ezweni. Ngalokho ke, kumongo wokuqonda umqondo wempi engcwele kumi umqondo wokubusa nobukhulu bukaNkulunkulu, okusengcupheni ekumfanekiso kaNkulunkulu eyiqhawe, njengalokhu kunjalo kumfanekiso kaNkulunkulu eyinkosi nomahluleli.

U-Yahweh njengeqhawe nguYena othi, njengomahluleli, azinikele ekwenzeni, ekusunguleni, nasekugcineni ukubusa komthetho, okuyisibonakaliso sesimilo Sakhe. Umfanekiso kaNkulunkulu njengeqhawe, ofana nalowo kamahluleli nenkosi, uqinisa ukuthi u-Yahweh ngeke akubekezelele ukuhlubuka ohlelweni Lwakhe olusekiwe ingunaphakade. Ngalokho ke, othile angaqinisa ukuthi umgomo wezenzo zika-Yahweh akuyona impi ngokwayo, noma ukunqoba ngokwako, kodwa ukusungula kabusha ubulungiswa kanye nokuthula. Ekugcineni, ukwahlulela kanye nokulwa, noma ukwethula ubulungiswa, kuyinto efanayo uma uNkulunkulu eyisihloko sesenzo.

`Zindla ngoNkulunkulu engumahluleli olungileyo ongenakuthengwa noma aluthwe ngokuvuna. UNkulunkulu ongeke abekezelele isono, ukuhlukumeza, ukuhlupheka kwabangenacala, kanye nokuxhaphazwa kwabahluphekile ingunaphakade uba kanjani yingxenye yevangeli na?`