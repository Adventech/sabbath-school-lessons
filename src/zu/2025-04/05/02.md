---
title:  Ububi KwabaseKanana
date:   26/10/2025
---

`Funda uGensisi 15:16, Levitikusi 18:24-30, Duteronomi 18:9-14, no Ezra 9:11. Lezizindimana zisitshelani ngohlelo olubanzi lukaNkulunkulu ngokunikeza izwe laseKanana kwabakwaIsrayeli na?`

Kumele sibuke ngale kwencwadi kaJoshuwa ukuqonda ngokuphelele ukuthi kwakuchazwa ini ngobubi bezizwe ezazihlala eKanana. Imikhuba enengisayo yalezizizwe yokwenza umhlatshelo ngezingane, ukubhula, ukuthakatha, ubungoma, kanye nokukhuluma nemimoya kusinikeza iselulekwana (Dut. 18:9-12).

Ukutholwa kwemibhalo yasendulo ye-Ugaritic (ephuma ku-Ras Shamra) kusinikeza ukubona kabanzi enkolweni yaseKanana kanye nomphakathi, futhi iveza ukuthi ukugwetshwa kwalelisikompilo akuqondakali nje kuphela—kodwa ngokwezimiso zeTestamente Elidala—kufanelekile.

Inkolo yaseKanana yayigxile ekukholweni kokuthi izenzeko zemvelo, eziqinisekisa ukuvunda, zazilawulwa ngubudlelwane bocansi phakathi konkulunkulu. Ngalokho, babenombono wezocansi phakathi konkulunkulu ngendlela ababeziphatha ngayo kwezocansi futhi benza imikhuba yocansi ukuze bakhuthaze onkulunkulu ukuba benze okufanayo. Lomqondo waba nomphumela wokuseka izinkonzo “ezingcwele” zobufebe, ezihlanganisa izifebe zesilisa nezesifazane zenza imikhuba yocansi, konke njengengxenye yenkolo yabo!

Isizwe asikwazi ukuphakama ngokuziphatha sifike ezingeni elingaphezulu konkulunkulu esibakhonzayo. Ngenxa yalokho kuqonda onkulunkulu babo, akumangalisi ukuthi imikhuba yenkolo yabaseKanana yayifaka nokwenza imihlatshelo ngezingane, lokho iBhayibheli elalikukhuze ngokuqondile.

Ubufakazi bezokumbiwa buqinisa ukuthi abahlali baseKanana babevama ukunikela amazibulo abo ezithixweni, empeleni kumadimoni, ababewakhonza. Amathambo amancane atholakala ehlafazwe kojeke abakhulu nemibhalo yemikhuleko afakaza ngenkolo yabo eyehlisa isithunzi nokuthi yayisho ukuthini kwiningi lezingane zabo.

Ukubhujiswa kwabaseKanana, ke, kwakungeyona into ecatshangwe kamuva, into emane yaqubuka ilandela isinqumo sikaNkulunkulu sokunikeza izwe laseKanana kwabakwaIsrayeli. Abantu baseKanana babenikezwe isikhathi somusa, isikhathi esengeziwe sesihawu ngaso ababenethuba lokuthola uNkulunkulu kanye nesimilo Sakhe ngobufakazi bezinzalamizi ezazihlala phakathi kwabo. Babenethuba, kodwa ngokusobala, abalisebenzisanga, futhi baqhubeka emikhutsheni yabo esabisayo kwaze kwathi ekugcineni uJehovah wababhubhisa.