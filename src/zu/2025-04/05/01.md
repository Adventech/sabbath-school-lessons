---
title:  UNkulunkulu Ulwela Nina
date:   25/10/2025
---

### Funda Lokhu Kuleliviki

Gen. 15:16; Lev. 18:24–30; 2 Tim. 4:1, 8; Eksod. 23:28–30; Dut. 20:10, 15–18; Isa. 9:6.

> <p>Indimana Yenkumbulo</p>
> “Onke lawo makhosi nezwe lawo uJoshuwa wakuthatha ngasikhathi sinye, ngokuba uJehova uNkulunkulu ka-Israyeli walwela u-Israyeli” (Joshuwa 10:42, ESV).

Incwadi kaJoshuwa iqukethe imibono ephazamisayo. Imibuzo eqinile ivezwa ngumqondo wempi engcwele ebonisa iqembu labantu elinegunya elinikezwe nguNkulunkulu ukubhubhisa elinye iqembu.

Udaba lwempi engcwele kwiTestamente Elidala ilukhuni. UNkulunkulu ubonakala kwiTestamente Elidala njengeNkosi enkulu yezwe lonke; ngalokho, konke okwenzekayo kumele, ngendlela ethile, kuhambisane ngokuqondile noma ngokungaqondile nentando Yakhe. Ngakhoke, umbuzo “Angazivumela kanjani lezizinto uNkulunkulu na?” awugwemeki. Ngeviki elidlule, sibone ukuthi uNkulunkulu ngoKwakhe uyingxenye yempi enkulu kakhulu kunanoma iyiphi eyake yaliwa emlandweni wesintu, impi engena kuzo zonke izigaba zempilo yethu. Sibonile, futhi, ukuthi izigameko zomlando webhayibheli nowezwe zingaqondwa ngokuphelele ngokwalempi.

Kuleliviki, siqhubeka nokuhlola ubunkimbinkimbi bezimpi ezithunywe yizulu, imikhawulo namibandela yezimpi ezingcwele, kanye nombono wokugcina wokuthula onikezwa ngabaprofethi beTestamente Elidala, kanye nemithelela kwezikamoya yalezizimpi.

_*Funda isifundo saleliviki ukulungiselela iSabatha, uLwezi 1._