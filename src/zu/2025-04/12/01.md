---
title:  UNkulunkulu Wethembekile!
date:   13/12/2025
---

### Funda Lokhu Kuleliviki

Josh. 21:43–45; 2 Tim. 2:11–13; Joshua 23; Samb. 14:10, 19; Dut. 6:5.

> <p>Indimana Yenkumbulo</p>
> “Akuphuthanga lutho kukho konke okuhle uJehova akukhuluma khona kuyo indlu ka-Israyeli; kwenziwa konke” (Joshuwa 21:45, ESV).

Ngesikhathi uJohn F. Kennedy ethula inkulumo kubantu baseMelika mhlazane egcotshwa esengena esikhundleni sobungameli, mhlaka- 20 ku-Januwari 1961, inkulumo yakhe yayinamagama angu- 1366 kuphela, kodwa yashiya umaka ongacimeki emiqondweni yabantu baseMelika. Njengoba wayegqugquzela izwe lakhe ukuba linake lokhu okudingeka bakwenze kunokunaka amathuba abanawo, wakubeka kanjena lokhu: “Ngonembeza omuhle into esinesiqiniseko sokuthi sizoyizuza, ngukuba nomlando ongumahluleli wokugcina ngalokhu esikwenzile, kudingeka siphikelele phambili sihole izwe ngothando, silokhu sicela izibusiso kanye nokusizwa nguYe, kodwa sibe sazi ukuthi lapha emhlabeni ukwenza umsebenzi kaNkulunkulu kudingeka ngempela kube ngumsebenzi wethu.”

Njengoba uJoshuwa owabe engumholi wama-Israyeli osegugile, waba nomuzwa wokuthi impilo yakhe isifinyelela ekupheleni, wanquma ukuthi akhulume nabaholi besizwe sakwa-Israyeli (Joshuwa 23 naku- 24). UJoshuwa 23 ugxile kakhulu ezintweni ezisazokwenzeka nokuthi uNkulunkulu bazomkhonza kanjani: ngokukhethekile, incwadi ka-Joshuwa 24 ibukeza ngezenzo zokuthembeka kukaNkulunkulu esikhathini esedlule, ngenhloso yokuthi kusheshe kwenziwe isinqumo mayelana nokuthi ngabe ngubani okungukuphela kwakhe okufanele adunyiswe: uJehova.

Kuleliviki, sizofunda ndawonye inkulumo yokuqala ka-Joshuwa, lapho athi ukubheka emuva kancane ekhumbula ukunqoba kuka-Israyeli, kodwa ngesikhathi esifanayo ephendla indlela azophumelela ngayo u-Israyeli.

_*Funda isifundo saleliviki ukulungisela iSabatha lika uZibandlela 20._