---
title:  Bambelela KuNkulunkulu
date:   18/12/2025
---

Indlela okungukuphela kwayo yokuba u-Israyeli akwazi ukuvimbela isilingo sokukhonza izithombe nokuthola ulaka lukaNkulunkulu kwakungesikhona ukuhlala bekhumbula igama elithi “ungakwenzi” nokuqondene nesivumelwano, kodwa kwakufuneka baphoqe unembeza bese behlala njalo bezihlanganisa noNkulunkulu. Igama eliyisenzo elithi, “ukubambelela, ukunamathela” kuNkulunkulu (bheka ku-Duteronomi 4:4), leligama lalisetshenziswa ukuchaza isivumelwano somshado esikhona phakathi kwenkosikazi kanye nomyeni (Genesise 2:24) noma kusho ukuthembeka kuka-Ruthe no-Nawomi (Ruthe 1:14). Kubalulekile ukuphawula ukuthi, ngesilinganiso esasetshenziswa nguJoshuwa, ukuthembeka okungaka kwakuchaza u-Israyeli njengesizwe “kuze kube namuhla.” Ngeshwa, ukukhuluma okunjena ngeke kube yiqiniso ngesizwe esabakhona kamuva uma kubhekwa umlando wakwa-Israyeli, ngeshwa nencwadi yaBahluleli iyakukhombisa lokhu (Abahluleli 2:2, 7 11; Abahluleli 3:7, 12; Abahluleli 4:1 nokunye okuningi.)

`UJoshua wancenga u-Israyeli ukuba uthande uJehova njengoNkulunkulu wabo (Josh. 23:11; qhathanisa no Dut. 6:5). Uthando ngeke luphoqelelwe; uma kungaba kanjalo, angeke lukwazi ukuqhubeka lubekhona njengoba kwakuhlosiwe ekuqaleni. Ngakho-ke, kungenzeka kanjani ukuthi uthando luqhamuke selingumthetho na?`

Ukuze u-Israyeli ezokwazi ukuqhubeka nokujabulela izibusiso zesivumelwano, kwadingeka bahlale bethembekile kuNkulunkulu. AmaHebheru akugcizelela kakhulu lokhu: “Qaphelani kakhulu nenzele imiphefumulo yenu.” Igama elithi “Thanda,” lingasho izinto eziningi zokuthanda kwabantu, okungasho ukuthandana kobungani, ukuthandana kobulili, ukunakekela kukamame, ukuthandana kwezithandani, kanye nokuthembeka kuNkulunkulu. Uma siqonda kahle ngothando lukaNkulunkulu olufana nokuzinikela kukanembeza bese uba yinkonzo enhle kuNkulunkulu, loluthando luyathokozelwa ngaphandle kokwephula ubunjalo bothando ngokwemvelo (qhathanisa lokhu no- Johane 13:34). UNkulunkulu ubelokhu ehlose ukukhombisa ukuthi ukulalela imithetho yaKhe kufuneka kusuke ebudlelwaneni obukhona phakathi komuntu kanye naYe (Eksodusi 19:4 [nganithwala ngamaphiko okhozi, nganisondeza kimi]; Duteronomi 6:5; uqhathanise no-Mathewu 22:37) konke kuxhomekeke kulokhu uNkulunkulu abenzela khona ekhombisa ukuba nomusa kanye nothando olukhulu.

Umthetho wokuthi sithande uNkulunkulu, lomthetho uphinde uveze ukuthandana kwabantu ababili, kodwa kungenzeki ngokufana ngenxa yesimo sothando lukaNkulunkulu. UNkulunkulu ufisa ukungena ebudlelwaneni bokuzwana nawo wonke umuntu okwaziyo ukubuyisela uthando lwaKhe. Ngakho-ke uthando lwakhe olubanzi nolutholakala kuyona yonke indawo lungumgogodla wokuthi sikhombise ngokuzithandela, uthando lokuthandana.

`UJesu wanika umthetho omusha abafundi baKhe. Lomthetho omusha uphinde ube mdala ngesikhathi esisodwa, kungabe lokhu kwakuqonde ukuthini na? Funda uJohane 13:34, Johane 15:17, no 1 Johane 3:11; qhathanisa no Lev. 19:18.`