---
title:  Imingcele Ecacileyo
date:   16/12/2025
---

Esebenzisa amagama afanayo nasetshenziswa kuyena ekuqaleni kwencwadi (Joshuwa 1:7, 8), uJoshuwa wakhuluma ukuthi umsebenzi obahlalele wokuba wenziwe ngu-Israyeli akusiyo into ephathelene nempi. Kuyisimo sikaMoya. Lokhu kuyisimo esiqondene nokulalela izinto ezifunwa nguNkulunkulu ezitholakala eMithethweni Elishumi.

`Kungani ucabanga ukuthi uJoshuwa wasenzelani isinqumo esinzima mayelana nobudlelwano buka-Israyeli kanye nezizwe ezibazungezile na? (Josh. 23:6–8, 12, 13).`

Ingozi eyabe ibhekene no-Israyeli kwabe kungeyona ingozi yobutha nezizwe ezisele, kodwa ingozi kwabe kungubungani kunye nabo. Izikhali abanazo angeke zibe yinto ethusa u-Israyeli; yize kunjalo, izithixo kanye nalokhu okubalulekile (noma okungabalulekile) yikhona okwavela njengento engaba yingozi kunokuba nempi enamandla. UJoshuwa uvula amehlo abaholi ukuba banake lesisimo esibucayi sokuthi izimpi ebebekade bethinteka kuzo kwabe kungezokuqala, kodwa okusemqoka manje, yimpi kamoya. Ngakho-ke, u-Israyeli kufuneka ulondoloze isimo sokuziphawula nokuyiso esingumehluko.

Ukuvinjelwa kokusetshenziswa kwegama lezithixo, ufunge ngalo, uphinde wethuke noma usikhothamele lesi sithixo, konke lokhu kuhlangene nokukhonzwa kwezithombe. Endaweni eseduzane neMpumalanga, igama lesithixo esingunkulunkulu lisuke limele ubukhona kanye namandla aso isithixo. Ukucela noma ukusebenzisa amagama alezithixo zangaphandle uma kubingelelwana nsuku zonke noma kwenziwa ukuhwebelana kushintshaniswa ngemali, lokho kwakusho ukwamukela amandla alezithixo nokwazisa ukuthi lezithixo zizokwenza ama-Israyeli afune amandla kuzo uma sebewadinga (qhathanisa no-Abahluleli 2:1-3,11-13).

Inkinga yokuvumela ukushadiselana nabantu abasala eKhenani kwakusho ukulahlekelwa kuka-Israyeli ngukuhlanzeka kukamoya. Inhloso yesixwayiso sikaJoshuwa kwabe kungekhona ukuqhakambisa ubuzwe noma ukwenza msulwa uhlanga oluthile, kodwa lokhu kwakuhlose ukuvimbela ukukhonza izithixo, nokuyinto engaholela ekulahlekeni kokukholwa kuka-Israyeli. Indaba ka-Solomoni iyisibonelo esethusayo okungumphumela wokuganiselana (1 AmaKhosi 3:1; 1 AmaKhosi 11:1-8); eThestamenteni Elisha, amaKrestu ayaxwayiswa ngokufuna ubudlelwano bokuganiselana nabantu abangakholwa (2 Korinte 6:14), yize kunjalo, mayelana nomshado osuvele ukhona, uPawula akanikezi iseluleko sokuba kunqanyulwe umshado osuvele ukhona nomlingani ongakholwayo kodwa ubamema ukuthi baphile impilo eyisibonelo nephilwa ngumuntu ongumKrestu ngethemba lokuthi uzokwazi ukuzuza ukuthandwa ngumlingani wakhe eNkosini (1 Kor. 7:12–16).

`Isixwayiso sikaJoshuwa sokungahambisani nokuhlangana okuyingozi nokungaholela embuzweni wokuba khona kobudlelwano bokuthanda “izwe” komuntu onguMkrestu. Singenza kanjani ukuba nobuhlobo obufanele nomphakathi osizungezile na?`