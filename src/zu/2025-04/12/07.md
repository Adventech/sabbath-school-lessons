---
title:  Ukucabanga Kabanzi
date:   19/12/2025
---

Funda u-Ellen G. White, “The Last Words of Joshua,” pp. 521, 522, in Patriarchs and Prophets.

“U-Sathane udukise abantu abaningi ngombono olokhu uzwakala wokuthi uthando lukaNkulunkulu kubantu bakhe lukhulu ngalendlela yokuthi angaze athalalise isono esikubona; uSathane uveza umbono ofana nalona elokhu esongela izwi likaNkulunkulu ukuze abantu benze okunye okwehlukile ekuziphatheni okufunwa ngumbuso kaNkulunkulu, angeke bakwazi ukukugcwalisekisa ngempela. Kodwa kukho konke ukusebenza kukaNkulunkulu ngezidalwa zaKhe ulokhu ebambelele kwinkambiso yokulunga ngokuthi aveze isono njengoba sinjalo – elokhu ekhombisa umphumela ozokuba khona noma kanjani wosizi kanye nokufa. Intethelelo engenawo umbandela wokwenza isono akukaze futhi ngeke kubekhona. Intethelelo efana naleyo ingakhombisa ukunganakwa kwenkambiso yokulunga, nokuyinto eyisisekelo sombuso kaNkulunkulu. Lokhu kungagcwalisa ukudideka kumhlaba ongakaweli esonweni. UNkulunkulu ngokuthembeka okukhulu ukwazile ukuveza obala umphumela wokwenza isono, futhi uma lezixwayiso bezingelona iqiniso, besingaqiniseka kanjani ngokuthi izithembiso azenzile ziyogcwaliseka na? Lokhu okubizwa ngokuthi ngumusa okwazi ukubeka eceleni ubulungiswa akusiwona umusa lowo kodwa yisimo sokuba buthakathaka.

“UNkulunkulu ungumniki wokuphila. Kusukela ekuqaleni, yonke imithetho yakhe yayimiselwe ukuphilisa. Isono sangena ngaphakathi kuloluhlelo uNkulunkulu alubekile, nokwabangela ukuba kulandele ukungezwani. Inqobo nje uma isono sisekhona, ukuhlupheka kanye nokufa kuzokuba khona noma yikanjani. Ngenxa yesizathu esisodwa sokuthi uMhlengi ukwazile ukuthwala isono esenziwe yithina bantu singakwazi ukuba nethemba lokuphunyuka, ngaye singathola umphumela walokhu esikufisayo.”—Ellen G. White, Patriarchs and Prophets, p. 522.

**Imibuzo Yokuxoxisana:**

`Ake ucabange ngobufakazi bokuthembeka kukaNkulunkulu ekuphileni kwakho. Yini ongakwazi ukuyikhomba na? Ngesikhathi esifanayo, wenza kanjani uma izinto zingakuhambelanga ngendlela obufisa noma obuthandaza ukuba zihambe ngayo, noma izithembiso obufuna zifezeke ubone kungenzeki lutho na?`

`Xoxisanani ngokufundisa kweBhayibheli mayelana nentukuthelo kaNkulunkulu. Ungaluveza kanjani ulaka lukaJehova lubonakale luyingxenye yezindaba ezinhle na?`

`Yiziphi izimiso ozitholile kulokhu okufundile esifundweni salelivi mayelana nokuhlangana kwakho nabantu abangakholwayo na? Ungakwenza kanjani ukubonakalisa izinto ongazithandiyo ngenxa yezimiso kanye nokwenza ngokuyikho ube ukwazi ukuqhubeka nokuba ndawonye nabantu abehlukile ulokhu uqhubeka nokubanakekela futhi wenza isiqiniseko sokuthi baphatheka kahle na?`

`Kungabe yiziphi izithiyo ezingakuvimbela ukuba ukwazi ukubambelela kuNkulunkulu ngenhliziyo yakho yonke na?`