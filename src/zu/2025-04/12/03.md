---
title:  Uphawu Lokukhathazeka
date:   15/12/2025
---

Isiphetho esiyinkazimulo kusahluko sonke (Joshuwa 21:43-45) kulesahluko kuqukethwe isimo sokugcwaliseka kokulalela. Impumelelo akusiyona into ethathwa lula; Ihlala njalo iyamaniswa nokulalela Izwi likaNkulunkulu. Ngakho-ke, ukwabiwa kwezwe, ngaphandle kokuthi liyisipho sokuthembeka kukaNkulunkulu ku-Israyeli (Nehemiya 9:8), lokhu kudala indawo yentuthuko yongomuso exhomekeke kusimo sokwenza kuka-Israyeli. Kungabe u-Israyeli uzokwazi yini ukugcina kahle lokhu asekuzuzile na?

`Funda ku-Joshuwa 23:1-5. Kungabe yiziphi izinto ezibalulekile kusingeniso sikaJoshuwa na?`

Inkulumo kaJoshuwa yayisuka kokudala futhi kukhuluma umuntu osegugile (egcizelela kuze kube kabili) ekhuluma kubantu okudingeka baqhubekele phambili nalomshikashika abawunikwe nguNkulunkulu. Wayechaza ngokuthi balinqoba kanjani izwe: uNkulunkulu wabalwela. Yize kunjalo, ngenxa yokungathembeki kwabo kanye nokungakholwa, ama-Israyeli ayelokhu ethinteka ukulwa izimpi emuva kokuqala uhambo lwasehlane, kwakungesiwo amandla empi yabo kodwa ngenxa yokungenelela kukaNkulunkulu, kungakho bakwazi ukulithatha izwe.

UNkulunkulu wawuphumuza u-Israyeli ekuhlaselweni yizitha zawo, kodwa kukhona ezinye izizwe ezazisele okwakufuneka ziphucwe izwe. Ukunqoba akusho ukuthi sekuphelile, isimo singaguquka noma ngabe kunini ku-Israyeli sokuba azithole esenkingeni, kodwa isimo esohlala sikhona njalo, ngesokuhlala bencike ekuthembeni uNkulunkulu ohlala ekhona ngaso sonke isikhathi ukubasiza.

`Yiziphi izinto ezifanayo phakathi kokuthi u-Israyeli walinqoba kanjani iKhenani ngaphansi kobuholi bukaJoshuwa nokuthi amaKrestu akhona namuhla angaphila kanjani impilo yokunqoba kwezikamoya na? Funda ku-Joshuwa 23:10; Kolose 2:15; 2 korinte 10:3-5; Efesu 6:11-18.`

Impumelelo ka-Israyeli ayizange itholakale ngenxa yamandla kanye namasu abawasebenzisa. Ngokufanayo, ukunqoba ezonweni kanye nasekulingweni ezimpini zikamoya sekuyinto eseyenzekile ngenxa yomhlatshelo nokuvuswa kukaKristu Jesu, kodwa namuhla abantu bakaNkulunkulu kudingeka bahlale njalo bencikile kuziphiwo zikamoya esiziphiwa nguMoya oyiNgcwele ukuze sikwazi ukuphila impilo yokunqoba.

`Njengoba kumi phambi kwethu izithembiso ezinhle kangaka, kungani sithola kulula ukuqhubeka nokwenza izono na?`