---
title:  Intukuthelo kaNkulunkulu
date:   17/12/2025
---

`Singakuchaza kanjani lokhu okuchazwe njengokuthukuthela kukaNkulunkulu kanye nempindiselo yobulungiswa okusencwadini kaJoshuwa (Josh. 23:15, 16) nakwezinye izindawo eMbhalweni na? (Buka futhi Num. 11:33; 2 Kron. 36:16; Samb. 14:10, 19; Samb. 15:1.)`

U-Israyeli onamava okuzwa intukuthelo kaJehova ngesikhathi ezulazula ehlane logwadule (Numeri 11:33; Numeri 12:9), nangesikhathi eseZweni Lesithembiso (Joshuwa 7:1), futhi wabe azi kahle ngomphumela wokuchukuluza intukuthelo kaJehova ngento esobala yokwephula isivumelwano. Lamavesi aveza uvuthondaba lwalokhu abalisa ngakho uJoshuwa. Kuyethusa ukuzwa ukuthi uNkulunkulu uyakubhubhisa u-Israyeli, njengoba ukukhuluma okufana nalokhu kuke kwasetshenziswa uma kuchazwa ngokubhujiswa kwamaKhenani. Njengoba kuqinisekile ngendlela efanayo nezithembiso zikaNkulunkulu esezigcwalisekile nezimayelana nokubusiswa kuka-Israyeli, neziqalekiso zesivumelwano (Levitikusi 26, Duteronomi 28) nazo zizokuba liqiniso uma ama-Israyeli esichitha isivumelwano. Ngokukhanyiseleka ngokuthathwa kwezwe kanye nobhujiswa kwamaKhenani, lamavesi ayaphinda aveza ukuthi uJehova nguyena oyokuba ngumahluleli wokugcina. Wenza kubekhona ukulwisana nesono, noma ngabe sitholakala kuphi. U-Israyeli wayenganelisekile, futhi awuzange ufune ukubonelelwa kangcono, ngokuthi abandakanyeke empini engcwele nokwakufana nokwenza kwezizwe zabahedeni okwathi emva kwesikhathi bazithola sebebhekana nokwahlulela kukaJehova elwisana nesizwe esikhethiwe.

Konke kusemandleni okuzikhethela kuka-Israyeli ukuba bakhethe ukuqinisekisa ukwenza imuva elikhazimulayo ukuze babe nekusasa elihle.

Uma uqala ubheka ukufundisa kweBhayibheli mayelana nentukuthelo kaNkulunkulu, kubonakala kungahambisani nesiqiniseko sokuthi uNkulunkulu uluthando (Johane 3:16; 1 Johane 4:8). Nokho, lokhu kuyahambisana nokukhanyiseleka ngentukuthelo kaNkulunkulu okuyimfundiso yeBhayibheli yokuba wuthando kukaNkulunkulu nokuyisimo esidingeka kakhulu. Okokuqala, iBhayibheli liveza uNkulunkulu njengomuntu oluthando, nobekezelayo, nowephuzayo ukuthukuthela, nohlala ekulungele ukuthethelela (Eksodusi 34:6; Mica 7:18). Noma kunjalo, ngenxa yokuthi umhlaba ungcoliswe yisono, intukuthelo kaNkulunkulu iyisimilo sakhe sokuba ngcwele aphinde abe nokulunga uma ebhekana nesono kanye nobubi. Ulaka lwaKhe akusiyona intukuthelo engenalo uzwelo, ayinakho ukuziphindiselela, aluqondakali ukwenza kwalo ngokweqile. IThestamente Elisha lifundisa ukuthi uKristu wenziwa isono ngenxa yokona kwethu (2 korinte 5:21), okunye futhi, ngokufa kwaKhe, sithole ukubuyisana noNkulunkulu (Roma 5:10). Noma ngubani okholwa kuYe ngeke abhekane nentukuthelo kaNkulunkulu (Johane 3:36; Efesu 2:3; 1 Thesalonika 1:10). Ukukhuluma ngolaka lukaNkulunkulu kuveza uNkulunkulu njengomahluleli olungileyo womhlaba wonke nophinde abe nguYe ophethe indlela yokwenza ubulungiswa (Ihubo 7:11; Ihubo 50:6; 2 Thimothewu 4:8).