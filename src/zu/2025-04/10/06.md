---
title:  UJoshuwa kanye Nathi
date:   04/12/2025
---

`UJoshuwa njengomfuziselo, ukhomba isikhathi esingale kokusebenza kukaJesu Kristu kuze kuyofika esikhathini sokugcwaliseka komzimba kaKristu ngokuphila kwebandla. Kungabe izimpi ezaliwa ngu-Israyeli ngaphansi kobuholi bukaJoshuwa zifaniswa kanjani ezimpini zikamoya zasebandleni na? Kungabe zihluke kanjani na? 1 Tim. 1:18; 2 Tim. 4:7; Efes. 6:10–12; 2 Kor. 10:3–5; ne Zenzo 20:32.`

Ababhali beThestamente Elisha bayahambisana nokugcwaliseka ngokufunda ngokwakheka kwebandla likaJoshuwa ongowoqobo. Amalunga omzimba kaKristu, okulibandla, ayingxenye yokulwa empini kamoya belwisana namandla omoya ababi; noma kunjalo, amalunga ebandla ayakuthokozela ukuphumula emseni kaNkulunkulu (Hebheru 4:9-11) baphinde bajabulele izibusiso zefa likamoya.

`Kungabe lamavesi asitshela ukuthini mayelana nokugcwaliseka kokugcina komfuziselo kaJoshuwa na? 1 Pet. 1:4, Kol. 3:24, Samb. 20:9, Samb. 21:3.`

Ukwenzeka kokugcina nokuphelele kokugcwaliseka kokubakhona kukaJoshuwa woqobo kuyofezeka ngokubuya kwesibili kukaJesu Kristu (isimo sokuphela komhlaba).

Impilo kaJoshuwa kwakuyimpilo eyembula kabanzi isimilo sikaNkulunkulu nokuyilapho sithola khona enye ingxenye yokuphila kwakhe ekhombisa isimilo esiprofethiwe sokwenza njengomuntu oyisithunzi kanye nokuba ngumuntu onguMesiya.

Okungokwethu namuhla, ukuthi uMesiya useke wafika phakathi kwethu. Ukusebenza kwakhe akudingi ukuba kube yinto engacatshangwa ngaphambi kokuba yenzeke, kodwa sisenalo ithuba lokuveza isimilo saKhe- inkazimulo uKristu abelangazelela ukuyenza ndawonye nabafundi baKhe (Johane 17:22) futhi lokhu kungaba yinto esingayenza nathi ngokuthi sibhekisise isimilo sikaKristu (2 Korinte 3:18). Njalo nje uma siya ngokubheka kuJesu, sizokuya ngokwazi ukuveza ubuhle bokuba nesimilo saKhe. Lokhu kuyisisekelo sokuphila kwethu kwansuku zonke okuzosenza sihambe ngokuhleleka kuKristu. Kungakho isikhathi esikhona emhlabeni, sansuku zonke, kuyinto ebaluleke kangaka. Kungakho, futhi kufuneka sichithe isikhathi sethu siphila impilo yokuhlala kuJesu samukele isimilo kanye nezimfundiso zaKhe. Ngokuthi sibheke kuJesu, yebo, siyakwazi ukuguqulwa.

`UJoshuwa, ongumfuziselo, wabuza ama-Israyeli: “Kuyokuba yisikhathi esingakanani ninganaki ukuya kohlala ezweni iNkosi uNkulunkulu wawoyihlo aninika lona na?" (Josh. 18:3, NKJV). Kungabe uJesu, oluqobo lukaJoshuwa, angawusho umbuzo ofanayo nalona namuhla na?`