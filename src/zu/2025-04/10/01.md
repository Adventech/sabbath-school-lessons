---
title:  UJoshuwa Wangempela
date:   29/11/2025
---

### Funda Lokhu Kuleliviki

1 Kor. 10:1–13; Mat. 2:15; Josh. 1:1–3; Izenzo 3:22–26; Heb. 3:7—4:11; 2 Kor. 10:3–5.

> <p>Indimana Yenkumbulo</p>
> “Kepha lezo zinto zabehlela bona kube yisibonelo; kulotshelwe ukusiyala thina, osekufikile kithi ukugcina kwesikhathi” (1 Korinte 10:11, ESV).

Encwadini kaJoshuwa, kunomuzwa wokuthi impilo yomuntu ogqamile ikhomba isikhathi esingale kokubhalwa kwayo ize ifike esimweni esikhulu kakhulu kunokuphila kukaJoshuwa. Lenqubo iyabonakala kulona lonke iBhayibheli, njengoba kuyinto efanayo ngezwe laseKhenani, elingumfanekiso wethemba lethu laphakade okuyoba khona emhlabeni omusha. Okunye futhi ngukubakhona kwendlu engcwele kaNkulunkulu yasemhlabeni elokhu ikhomba okukhulu okwangempela: “Kepha lokhu uKristu esefikile, engumpristi omkhulu wezinto ezinhle ezizayo, wadabula itabernakele elikhulu neliphelele kunalelo, elingenziwanga ngezandla, okungukuthi elingesilo lalokhu kudalwa” (Hebheru 9:11).

Kodwa kunombuzo obakhona: Kungayiphi indlela lapho uJoshuwa ekhomba ukugcwaliseka kwesithembiso esikhathini esizayo na? Singaqiniseka kanjani ukuthi lokhu kuhunyushwa kwencwadi yikhona okuhambisana nomthetho na? Ngabe yiziphi izimiso ezikhona eBhayibhelini nokuyizo ezilawula indlela okusetshenziswa ngayo incwadi kaJoshuwa kuze kube seTestamenteni Elisha nezigameko zokuphela kwesikhathi na?

Kuleliviki, sizobheka izinkambiso zokuhunyshwa kweBhayibheli okuphathelene nokuchazwa kwemifanekiso. Sizofunda ukuthi iBhayibheli ngabe liphethe ziphi izinto ezikhomba incazelo yemifanekiso nokuthi impilo kaJoshuwa yabe iyisithunzi sakuphi ukusebenza kukaMesiya kuphinde kukhombe nemifanekiso egcwalisekile ebandleni, nokugcwaliseka komlando wabantu.

_*Funda isifundo saleliviki ukulungisela iSabatha lika uZibandlela 6._