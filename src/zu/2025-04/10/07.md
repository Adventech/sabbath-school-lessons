---
title:  Ukucabanga Kabanzi
date:   05/12/2025
---

“Ukusebenza kukaKristu akuzange kuqondwe ngabantu ababephila ngesikhathi saKhe. Amasiko, nemithetho yokuziphatha, kanye nendlela okwenziwa ngayo imithetho kwabantu kwenza bacasha ekutholeni izifundo uNkulunkulu ayefisa ukuzidlulisa kubona. Lemithetho yokuziphatha kanye nokulandela amasiko yikhona okwaba yisithiyo ekubeni bakwazi ukuqonda baphinde bahambisane nokukholwa kweqiniso. Ngesikhathi sokufika kwesimo sangempela, sifika ngobuntu bukaKristu, behluleka ukubona ukugcwaliseka kwayo yonke imifuziselo, okwabe kuyinto ephathekayo yazo zonke izithunzi. Bakuphika ukubakhona kwalokhu okwangempela, babambelela kulokhu okuyisithunzi kanye nokwenza amasiko angenawo umsebenzi. INdodana kaNkulunkulu yafika, kodwa baqhubeka belokhu befuna ukubona izibonakaliso. Umyalezo othi, ‘phendukani, ngokuba umbuso wasezulwini usufikile,’ baphendula ngokufuna ukubona imimangaliso. Ivangeli likaKristu laba yisikhubekiso kubona ngoba babefuna ukubona izibonakaliso esikhundleni sokufuna uMsindisi. Babelindele ukuthi uMesiya alethe ubufakazi ngalokhu ayethi uyikho ngokuthi enze izimangaliso ezinkulu zokunqoba, aphhinde abeke umbuso waKhe phezu kwemibuso yasemhlabeni ebolileyo. Kulokhu ababekulindele, uKristu wabaphendula ngokuthi abatshele ngomfanekiso womhlwanyeli. Akazange asebenzise amandla empi, akasebenzisanga udlame ukuzibeka esikhundleni, ukuze akwazi ukumisa umbuso kaNkulunkulu, kodwa watshala indlela entsha yokuphila ezinhliziyweni zabantu.”—Ellen G. White, Christ’s Object Lessons, pp. 34, 35. “Ibandla lidinga oKalebu noJoshuwa abathembekile, abazimisele ukwamukela ukuphila okuphakade ngokulandela izimiso ezisobala zikaNkulunkulu zokulalela. Amabandla ethu aswele izisebenzi. Umhlaba yiyona nsimu yethu okufuneka siyilime. Izithunywa zevangeli ziyadingeka emadolobheni kanye nasemakhaya, nokuzindawo ezikhungethwe ngukukhonza izithixo ukwedlula abahedeni abatholakala eMpumalanga nezwe, nokungabantu abangakaze bakubone ukukhanya kweqiniso. Umoya weqiniso wokuba ngabasebenzi bevangeli usuwashiyile amabandla njengoba esebeke phambili ukuba ngabefundisi; izinhliziyo zabo azisenalo uthando lokuzuza imiphefumulo bafise nokuholela abantu kuKristu. Sidinga izisebenzi ezizimisele. Kungabe kabekho abafisa ukwamukela ukukhala okuzwakala kuyona yonke indawo: ‘Welelani ngaphesheya nisisize”—Ellen G. White, Testimonies for the Church, vol. 4, p. 156.

**Imibuzo Yokuxoxisana:**

`Ngabe kukusiza kanjani ukusebenzisa umfuziselo wesithunzi seBhayibheli ukuze ukwazi ukuqonda ngenkonzo kaJesu Kristu eyenzela mina na?`

`Kungabe siyilwa kanjani impi kamoya nokuyinto efanayo nokunqotshwa kweKhenani, nokuthi ngabe lokhu kuhluke kanjani na?`

`Ake uzindle ngokugcwaliseka kokugcina komfuziselo kaJoshuwa. Isithombe esingaba naso somhlaba ongenabo ubuhlungu, nokuhlupheka kanye nokufa kungasinika kanjani ithemba eliqinisekileyo ekukhathazekeni esibhekana nakho nsuku zonke zokuphila na?`

`UJoshuwa utshengisa ngesimilo sikaNkulunkulu ngalendlela yokuthi waba yisithunzi kungakenzeki inkonzo kaKristu. Kungabe yiziphi izimo eziphathekayo ongavumela uJesu akhombise isimilo saKhe ngokupheleleyo ngawe na?`