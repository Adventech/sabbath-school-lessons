---
title:  UJoshuwa Wangempela, Wangoqobo
date:   03/12/2025
---

Indaba kaJoshuwa kudingeka siyibheke ngeso lokufunda ngokufanekisa. Izimpi ezaliwa nguJoshuwa kuyizigameko ezingumlando, nezigcwele izinto ezibalulekile zomlando ka-Israyeli. Inhloso yalezimpi kwabe kungukwenza u-Israyeli agcine akhile Ezweni Lesithembiso, lapho beyojabulela ukwamukela ifa benokuthula baphinde bakwazi ukusungula umphakathi omusha owakhiwe ngaphansi kwenkambiso yomthetho kaNkulunkulu.

Kamuva, ababhali beThestamente Elidala abafana no-Isaya, baletha umsebenzi kaMesiya owawuhambisana nokwabiwa “kwamafa achithekileyo [kubantu baKhe]” (Isaya 49:8), basebenzisa ukukhuluma okufanayo nalokhu okusetshenziswa encwadini kaJoshuwa. Njengoba umsebenzi kaJoshuwa kwabe kungukwabiwa kwezwe kuma-Israyeli, ngakho-ke uMesiya, ofaniswa noJoshuwa omusha, osinika umsebenzi wokwaba ifa likamoya ku-Israyeli omusha.

`Funda ku-Hebheru 3:7-4:11. Kungabe iThestamente Elisha livemelana kanjani nokuthi uJoshuwa, noMozisi omusha, ngobunjalo babo bawumfuziselwa kaJesu Kristu na?`

Ababhali beThestamente Elisha baveze izinto eziningi zokusebenza kukaJesu Kristu ngokuthi baveze ngokusebenza kukaJoshuwa. Njengoba uJoshuwa wangena eKhenani emuva kweminyaka engamashumi amane esehlane, ngokufanayo “uJoshuwa wangoqobo,” uJesu, weza ukuzokwenza umsebenzi wakhe emhlabeni emuva kokuba sehlane izinsuku ezingamashumi amane (Mathewu 4:1-11, Luka 4:1-13) kanti futhi waqala ukusebenza kwakhe ezulwini emuva kwezinsuku ezingamashumi amane esehlane lalapha emhlabeni (Izenzo 1:3, 9-11; Hebheru 1:2).

Emuva kokuBhapathizwa kukaJesu emfuleni iJordani (“ngokunqamula kwakhe eJordani” [Mathewu 3:13-17; Marko 1:9-11]), ababhali bevangeli bacaphuna encwadini yaMahubo 2:7 naku-Isaya 42:1, nakuMahubo kaMesiya kanye namahubo aphathelene nokuhlushwa kwesisebenzi sikaJehova (Mathewu 3:17, Marko 1:11; Luka 3:22). Ngakho-ke, ngokubhapathizwa kwaKhe, uJesu usevezwa njengoNkulunkulu ongumqobi ozokwazi ukuthi – ngokuphila kokulalela ngokuthembeka, kwaze kwaba sekufeni- wenza kwaba nokulwa kukaJehova elwisana namandla obubi. Ukuphila kanye nokufa kwakhe esiphambanweni kwaletha ukuba uSathane aphoselwe ngaphandle, wasungula ukunqoba phezu kwezitha zethu zikamoya, waletha ukuphumula kubantwana baKhe, wakwazi ukwaba ifa kwabasindisiweyo (Efes. 4:8, Heb. 1:4, Heb. 9:15).

`Kusho ukuthini ukwazi “ukuphumula” kulokhu uKristu athe wasenzela khona na? Lokhu kusho ukuthi, singasithola kanjani isiqiniseko sokuthi uJesu usemnqobile uSathane ngokulwela thina na?`