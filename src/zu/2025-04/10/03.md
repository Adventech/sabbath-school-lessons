---
title:  Isithunzi kanye Nokoqobo
date:   01/12/2025
---

Abahumushi beBhayibheli ngeke bamane bazikhethele ukuthi bazokuthi yini eyenza uhlobo oluthile lwesithunzi ngokweBhayibheli, noma ukuthi uhlobo oluthile lwesithunzi lugcwalisekile eThestamenteni Elisha kanye nangemuva kwalokho. IBhayibheli uqobo liyaveza izindlela zokulawula kanye nezinkambiso ezingasetshenziswa ukuveza ukuqonda ngokufanekisa ngokweBhayibheli.

Ngokufanayo, iThestamente Elisha liyembula ukugcwaliseka ngokuveza okwangoqobo nokuqhamuka kufaniswa nezithunzi kungezigaba ezintathu ezahlukene: (1) Liyembula ukufaniswa kwempilo kaKristu (ukugcwaliseka ngobunjalo bukaKristu), (2) Liyembula ngokufaniswa kwamava ibandla elidlule kuwo (ukugcwaliseka ngokusunguleka kwebandla nobudlelwano balo noKristu), (3) Liyembula ngokufanisa nokuphela kwesikhathi (kugcwaliseka ngokufa nokuvuka kukaKristu, nokwahlulela kanye nokuphela kwesikhathi).

Siyakwazi ukuthola loluhlobo oluyisithunzi kanye nalokhu okoqobo esikuthola ezindaweni eziningi eBhayibhelini, futhi lokhu kuyasiza kakhulu ukukhombisa abantu abafundayo ukuthi bakwazi ukuqonda iBhayibheli kanye namaqiniso Ezwi likaNkulunkulu elisindisa ngoJesu, nangokusindiswa, kanye nangethemba lokugcina esinalo.

**Ake ufunde ngaloluhlobo lwezithunzi ezitholakala Ethestamenteni Elidala: u-Israyeli, uhambo lwasogwadule, kanye nesakhiwo sendlu engcwele kaNkulunkulu. Kungabe kwangcwaliseka kanjani okunye ngakunye nalokhu okwangoqobo: ngokuphila kukaKristu, ngokusunguleka kwebandla likaKristu, nangokufa nokuvuka kukaKristu, nokwahlulela na?**

1. Israyeli
	- a. Isagaba esikhuluma ngoJesu (Mat. 2:15)
	- b. Isigaba esikhuluma ngebandla (Gal. 6:16)
	- c. Isigaba sesikhathi sokuphela (Samb. 7:4-8, 14)
2. Ufuduko
	- a. Isagaba esikhuluma ngoJesu (Mat. 2:19–21)
	- b. Isigaba esikhuluma ngebandla (2 Kor. 6:17)
	- c. Isigaba sesikhathi sokuphela (Samb. 18:4)
3. Indawo Engcwele
	- a. Isagaba esikhuluma ngoJesu (Johane 1:14, Johane 2:21, Matt. 26:61)
	- b. Isigaba esikhuluma ngebandla (1 Kor. 3:16, 17; 2 Kor. 6:16)
	- c. Isigaba sesikhathi sokuphela (Samb. 3:12, Samb. 11:19, Samb. 21:3, Samb. 21:22)

“Njengoba imiBhalo inombhali oqhutshwa ngumoya kaNkulunkulu oyedwa, izindawo ezahlukene zemiBhalo ziyavumela, omunye umbhalo uvumelana nomunye. . . . Zonke izimfundiso zeBhayibheli zizokwazi ukuhlangana zisho into eyodwa. Ukuhunyushwa kwemibhalo ebhalwe ngumuntu oyedwa izokwazi ukuvumelana neminye imibhalo efundiswa yiBhayibheli kuleso sihloko okukhulunywa ngaso.”— Handbook of Seventh-day Adventist Theology, p. 65.

`Kungabe uzokwenzani, ngesinye isikhathi, uma kungukuthi uthola kulukhuni ukuqonda okuthile okushiwo ngamavesi athile na?`