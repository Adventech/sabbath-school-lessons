---
title:  Iqhawe Elizithobile
date:   19/11/2025
---

Uhla olude lwamagama ezindawo, nokuyinto eyabe inezikhumbuzo ezibekwe emingceleni yalezondawo ukukhomba lapho kuhlala khona isizwe esithile sakwa-Israyeli, lokhu kuyafundwa emibikweni yokwabiwa kwezindawo kwabelwa amaqhawe amabili uKalebu noJoshuwa, ababe ngabantu bokuqala ababelwa empini. UKalebu wathola umhlomulo wakhe kuqala, kwase kuthi uJoshuwa waba ngowokugcina ukuthola. Kulomzuzu wokwabiwa kwezindawo, uJoshuwa wabela izwe kuzizwe zonke zakwa-Israyeli; manje sekuyisikhathi sokuba abantu bakwa-Israyeli banike uJoshuwa umhlomulo wakhe.

`Funda kuJoshuwa 19:49-51. Ngabe kwakusho ukuthini lokhu kokuthi umholi omkhulu kangaka wakwa-Israyeli nokunguye owayaba izindawo bese kuba nguye othola umhlomulo wakhe ekugcineni na?`

Idolobha elatholwa nguJoshuwa kwakuyi- Thimnati-Sera, ibizo elinamagama amabili. Igama lokuqala, Thimnati, elisuselwa egameni (manah) elisho ukubala noma ukwabela, futhi kusho indawo ethile noma umhlaba othile. Igama lesibili lisuselwa egameni lesiHebheru elithi (serah), okusho into eningi noma okusalile (qhathanisa lokhu nalelivesi- Eksodusi 26:12) Igama ledolobha likaJoshuwa lingachazwa ngokuthi yingxenye esalile noma yindawo eseleyo.

Igama ledolobha elakhethwa nguJoshuwa elethiwe ngalokhu okusalile, lifakazela isimilo somholi wesibili wakwa-Israyeli. Okokuqala, walinda kwaze kwafika isikhathi sokuthi bonke abantu bathole umhlomulo wabo. UJoshuwa akazange akhethe umhlomulo wakhe endaweni egcwele abantu, kodwa wakhetha indawo engekho ezingeni eliphezulu, noma indawo ekhahlamezekile ukuze ezokwazi ukwakha kabusha esebenza kanzima (qhathanisa lokhu noJosh. 19:50).

Ngaphezu kwalokhu, i-Thimnati-Sera kwakuyindawo eyayiseduzane ne-Shiloh, okwabe kuyindawo lapho kwakukhona indlu engcwele kaNkulunkulu, nokuyinto ekhomba ukuthi yini eyabe ibalulekile kuJoshuwa nokuyilapho inhliziyo yakhe igxile khona. Ngokungangabazi, emuva kokuzalwa kwesizwe esisha sakwa-Israyeli esaholelwa Ezweni Lesithembiso, ngenxa yokusizwa nguNkulunkulu, bakwazi ukuthola umhlomulo wesizwe ngasinye kanye nemindeni. Babengeke bakuphike okwakuzofunwa nguJoshuwa ukuthi athole umhlomulo obukekayo. Noma kunjalo, uJoshuwa wakhombisa ukwaneliseka ngokuthi athole ukuphila impilo engelutho elokhu egxile ezintweni azibona zibalulekile, wazihlanganisa nomthandazo owenziwa nguDavide kamuva othi: “Kunye engikucele kuJehova, ngiyakufuna khona: ukuba ngihlale endlini kaJehova izinsuku zonke zokuphila kwami ukubona ubuhle bukaJehova, ngibuke ithempeli lakhe” (Ihubo 27:4, NKJV).

`Yiziphi izifundo ongazitholela zona eziphathelene nokuziphatha kukaJoshuwa na? Ungakusebenzisa kanjani kuwena lokhu na?`