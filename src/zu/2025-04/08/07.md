---
title:  Ukucabanga Kabanzi
date:   21/11/2025
---

“Ukukholwa kukaKhalebhu anakho kulesisikhathi kusefana nokukholwa ayenakho ngesikhathi eletha ubufakazi obabuphikisana nobufakazi obubi obenziwa ngezinye izinhloli. Wasikholwa isithembiso sikaNkulunkulu sokuthi uzokwenza abantu baKhe ukuba balithathe iKhenani, ngenxa yalokhu wakhetha ukulandela uNkulunkulu ngokugcwele. Ukwazile ukubekezela nabantu bakhe ohambweni olude lokuzulazula ehlane, elokhu enokujabha nabanye abantu, futhi benomthwalo wokuba necala; noma kunjalo, akazange abe nokukhalaza ngalokhu, kodwa waphakamisa ukuba nomusa kukaNkulunkulu owazile ukumgcina ehlane kanti abanye abafowabo kabasindanga ngoba bafa. Yize kwakukhona ubunzima, nobungozi, kanye nezinhlupho zasogwadule lapho babezulazula khona, kanti neminyaka abayicitha belokhu belwa seloku bengenile eKhenani, uNkulunkulu wakwazi ukumvikela; njengamanje sekuyenyukela ngoba eseneminyaka eyisishiyagalombili umfutho ayenawo wawungakaguquki. Akazange azicelele ukunikwa indawo ezweni eselinqotshiwe, kodwa wazifunela indawo lapho zonke ezinye izinhloli zazicabanga ukuthi kwakuyinto engeke yenzeka balinqobe. Ngokusizwa nguNkulunkulu wayezohlwitha indawo ebalulekile eyithatha kuzidlakela ezazinamandla nezadala ukungabaza kokukholwa kwabantwana bakwa-Israyeli. Kwakungesikhona ukujaha ukuhlonishwa noma ukuzinothisa okwabe kuhamba phambili kulokhu okwakufunwa ngu-Khalebhu. Iqhawe elidala nelinesibindi lalifisa ukunika abantu isibonelo sokuhlonipha uNkulunkulu, kuphinde kwenze izizwe zinikele ngokuphelele izwe lapho obaba babebona kuyinto engeke yenzeke.”—Ellen G. White, Patriarchs and Prophets, pp. 512, 513.

“Ukukholwa kuka-Khalebhu ku-Nkulunkulu okwamnika isibindi sokuba angamsabi umuntu, kodwa kwamenza ukuba akwazi ukuma ngesibindi enganqikazi, aphinde akwazi ukuvikela ilungelo lakhe. Ngenxa yokuba nethemba emandleni afanayo, lo-Jenene onamandla webutho lasezulwini, nawo wonke amabutho eqiniso esiphambano angakwazi ukuthola amandla kanye nokuvuseleleka akwazi ukunqoba izithiyo ezibonakala kulikhuni ukuzinqoba.”—Ellen G. White, The Advent Review and Sabbath Herald, May 30, 1912.

**Imibuzo Yokuxoxisana:**

`Xoxisanani ngokuba namandla kwingcindezi eqhamuka kontanga bethu nokuba nesibindi sokwazi ukukhuluma ngesikhathi abanye bengakwazi ukukwenza lokho. Kungabe liyini iqhaza lokuba nesibindi sokuvuselela ukukholwa na? Singenza kanjani ukuvimbela ukuba luhlaza ibe silokhu simile kulokhu esikholelwa ukuthi kulungile na?`

`Yabelana namalunga ekilasi okulo nibonisane ngezibonelo zokukholwa ezikhona ebandleni lakho noma emphakathini okwazile ukuguqula impilo kanye nesimilo sakho. Kungabe ngabantu abanjani okufanele sibalandele na?`

`Cabanga ngalokhu uphinde uxoxisane nabanye ngomthelela wezokuxhumana empilweni yakho. Singakuvimba kanjani ukuthola umthelela ongemuhle ibe sikwazi ukuzuza lokhu okuhle okutholakala kuzo na?`

`Cabanga kabanzi ngokuzithoba kukaJashuwa njengomholi kanye nesifiso sakhe sokuhlala eduzane nendlu engcwele kaNkulunkulu. Kungabe lesi sibonelo sisho ukuthini kuwe na?`