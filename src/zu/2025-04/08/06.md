---
title:  Ukuguqulwa Ngukuzindla
date:   20/11/2025
---

`Ukuzindla ngempilo yamaqhawe amakhulu ekukholweni abeyisibonelo, kuyinto enhle engasenza sikhule kwezikamoya. Ngesikhathi esifanayo, isibonelo sokugcina okufuneka sizindle ngaso nguJesu Kristu- Ukuphila kanye nezimfundiso zakhe. Ngabe ukunaka izinto eziphathelene noJesu kusiguqula kanjani thina na? Funda ku-Heb. 12:1, 2; 2 Cor. 3:18.`

UMarco Lacoboni, oyisazi semizwa, nosebenza e-Yunivesithi yase California, Los Angeles, wenza uphenyo mayelana nokusebenza kwemizwa yesibuko. Lezinhlayiya ezincane ezizungeza ndawonye ziba nokuthinteka uma kukhona okuthile esikwenzayo- njengokuhleka noma ukwanga omunye umuntu- noma sibukela omunye umuntu enza into ethile. Ukusebenza kwalemizwa kunciphisa umehluko phakathi kokubuka kanye nokwenza.

U-Ellen G. White ukhuluma ngokubaluleka kokubuka isimilo sikaJesu: “Ngokubheka kuJesu sithola ukukhanyiseleka kanye nokwazi kabanzi ngoNkulunkulu, kanti futhi ngokubheka, sithola ukuguqulwa. Ukuba ngumuntu olungile, nokuthanda abanye abantu, lokhu yizinto ezenzeka ngokwemvelo. Singakwazi ukwakha isimilo esingaba yinto ephikisana nesimilo sikaNkulunkulu. Ukukhula ngokuthi sifane naYe, sisuke sandisa amathuba okumazi kangcono uNkulunkulu. Njalo-nje uma silokhu sisondela ngokudumisa emhlabeni ogcwele okwasezulwini, sandisa amandla okwamukela ubucebi bokwazi nokuhlakanipha kwaphakade.”—Ellen G. White, Christ’s Object Lessons, p. 355.

`Funda KwabaseRoma 12:1, 2. Kungabe yiziphi izindlela ongazisebenzisa uma kukhona izinhloso ezingqubuzanayo ezenzeka ekuphileni kwakho na? Ungaqinisekisa kanjani ukuthi unika indawo lokho okulungileyo na?`

Uma kugoqwa isahluko sabaPostoli bakhe ngesikhathi beseRoma, umpostoli uPawule wakhuluma ngamandla amabili aphikisanayo nazama ukulawula ukuphila kwethu. Ngakolunye uhlangothi, kunomhlaba osizungezileyo, oletha izinto ezahlukene ezithathekisayo, nozama ukuphoqa ukwenza kwethu kwansuku zonke kuhambisane nelizwe, kuzama ukwenza ukuvumelana kwezinto ezenzeka ngaphandle kwenze zenzeke ngaphakathi kithina.

Ukubhekana nalesisimo, uMoya oyiNgcwele ungakwazi ukusiguqula ingaphakathi lethu ngendlela efanayo neyokusebenza kwesibungu esigcina silumvemvane oluhle ngokumangalisayo. Ukuze kwenzeke lokhu, sidinga ukugxila kuNkulunkulu siphinde simcele ukuba aqhubeke nokwenza imisebenzi emihle aseqalile ukuyenza ngaphakathi kithina (Filiphu 1:6). Ekugcineni, kudingeka sisebenzise unembeza wethu ukuba sikwazi ukuzikhethela, usuku nosuku, sihlale njalo sihamba ngokukaMoya.