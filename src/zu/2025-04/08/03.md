---
title:  Nginike lelizwe Elikulentaba
date:   17/11/2025
---

`Funda ku-Joshuwa 14:6-14; Numeri 14:24; Numeri 32:12; Duteronomi 1:36; naku Luka 6:45. Ungakuchaza kanjani ukwenza kuka-Khalebu no Joshuwa na? Kusho ukuthini ukulandela uNkulunkulu ngokugcwele na?`

UKalebu akazange asikhohlwe isithembiso asinikwa nguNkulunkulu ngoMozisi: esokuthi uzokwazi ukungena ezweni lapho izinyawo zakhe zinyathele khona (Numeri 14:24). Sekudlule iminyaka engamashumi amane, uzwakala ekhumbula akusho embikweni ngalendawo lapho asho lamagama, “njengokusenhliziyweni yami” (Joshuwa 14:7). Umbiko wakhe wawusekelwe kulokhu ayekholelwa kukho kokuthi, ngokukholwa kanye nokusizwa nguNkulunkulu, u-Israyeli uzokwazi ukuyinqoba lendawo.

Okwakuphikisana nombiko wezinye izinhloli ezilishumi, nokungumbiko owafaka umoya wokwesaba kuma-Israyeli, uKalebu wakhombisa ukuthemba ngenhliziyo yakhe yonke futhi wazinikela kuzithembiso ezenziwa nguNkulunkulu. Isisho sesiHebheru, esichaza ukuthi “Mina ngamlandela ngokupheleleyo uNkulunkulu” (Joshuwa 14:8), okungenzeka ukuthi lena yindlela enqamulelayo yesisho eside: “Inhliziyo yami ilandela uNkulunkulu ngokuphelele” noma “Ngagcwalisa inhliziyo yami ukuba ngihambe ezinyathelweni/ngilandele uNkulunkulu.” Ukwenza okuphambene nokwakwenziwa ngababye abantu ababelandela onkulunkulu bezizwe futhi bengalandeli uNkulunkulu ngokugcwele, nokwenza inhliziyo kaKhalebu izinikele ngokuphelele kuNkulunkulu.

Kamuva, inkulumo efanayo iyaphinda ukukhulunywa okwesibili, lapho yayigcizelela ukuthembeka kukaKalebu (Joshuwa 14:9, 14). Isimilo sakhe siyavumelana nalokhu uNkulunkulu uqobo lwaKhe akubiza ngokuthi “wayenomunye umoya” (Numeri 14:24) nokuyinto eyamenza wehluka uKalebu kwezinye izinhloli ezilishumi. Kwala ngisho eseneminyaka engu-85, waqhubeka nokuba yisibonelo salokhu uNkulunkulu afuna ukukwenza ngabantu abanenhliziyo ezinikele ngokuphelele kuYena nangalokhu afuna kwenzeke.

UKhalebu wayazi ukuthi indawo ngayinye eyogcina itholwe yisizwe ngasinye kwabe kuyindawo elingene ngalendlela yokuthi babengeke babe nokukhalaza befuna lokhu abathenjiswa nguNkulunkulu futhi bezilinganisela ukuthi badinga indawo engakanani abazohamba kuyo ngokukholwa. Izithembiso zikaNkulunkulu azisiyona into yokuzanelisa komuntu, ngalendlela yokuthi zigcina ziliqiniso yize zingesikhona lokhu esikufisayo. Okunalokho, zidinga sibe nokukholwa okuhambisana nokwenza okuqinisekile. Igama LesiHebheru elithi “mhlawumbe” (Joshuwa 14:12), lokhu kungasho ukwesaba kanye nokungabaza, kodwa imvamisa kuvame ukuveza ithemba kanye nokulindela ukuthi kukhona okuthile okuhle okungahle kwenzeke (Gen. 16:2; Num. 22:6, 11; Num. 23:3).

`Ngukubonelela okungakanani okuthiwa ngukubonelela “okuncane,”na? Kungabe lezozinto ezincane zingasenza singakwazi ukulandeka uNkulunkulu ngokugcwele na?`