---
title:  "Iziqhwaga Zokholo: Joshuwa no-Caleb"
date:   15/11/2025
---

### Funda Lokhu Kuleliviki

Num. 13:6, 30–32; Josh. 14:6–14; Luka 18:1–5; Josh. 19:49–51; 2 Cor. 3:18; Rom: 12:1, 2.

> <p>Indimana Yenkumbulo</p>
> “Bakhumbuleni ababenihola bekhuluma izwi likaNkulunkulu kini, niqonda ukuphela kokuhamba kwabo, nilingise ukukholwa kwabo” (Heberu 13:7, ESV).

Wonke abazali bayazi ukuthi izingane zifunda ngokubonela, kungabe akwenzeki lokhu na? Bangaki abazali ababe nokukhathazeka uma bebona izingane zabo zilandela imikhuba yabo emibi esikhundleni sokulandela imikhuba emihle na? Noma ngabe sesikhule kangakanani, sikuthola kulula ukwenza okungalungile kunokwenza okulungileyo. Lokhu ngenye yezindlela yokukhombisa ukuba ngumuntu owileyo. “Ngokuba engikwenzayo angikuqondi, ngokuba engikwenzayo akusikho lokho engikuthandayo, kodwa lokho engikuzondayo, yikho engikwenzayo” (Roma 7:15). Ngubani ongelandise ngalokhu na?

Kusuka ekuzalweni, abantu bafuza lokhu ababona kwenziwa. Sifunda ukwenza izinto eziningi esithola zenziwa ekuphileni, ukwenza okufana nokuhamba, ukukhuluma, nendlela esikhombisa ngayo imizwa yethu, ngokuthi silingise abantu abaseduze nathi. Njengabantu abadala, siyadinga ukuba ngabantu abazokuba yisibonelo, noma ngabe ngabantu abanobuthakathaka obuthile, singakujabulela ukulingisa lokhu abayikhona nokwabenza baba ngabantu abakhulu ekukholweni.

Kuleliviki, sizozama ukubhekisisa izibonelo ezithile zabantu ababebakhulu ekukholweni esibathola encwadini kaJoshuwa: uKhalebhu kanye noJoshuwa. Yini lena eyenza bagqame kangaka kusizukulwane ababephila naso, nendima abayidlala ekuphileni kwabantu bakaNkulunkulu ngesikhathi esibalulekile somlando wesizwe sakwa-Israyeli na?

_*Funda isifundo saleliviki ukulungisela iSabatha lika uLwezi 22._