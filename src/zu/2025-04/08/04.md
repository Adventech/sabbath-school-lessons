---
title:  Amandla Esibonelo
date:   18/11/2025
---

`Funda ku-Joshuwa 15:16-19; Abahluleli 1:13; naku-Abahluleli 3:7-11. Kungabe lendaba isitshela ukuthini mayelana namandla okuba yisibonelo na? Kungabe indlela enza ngayo uKalebu isenziwa yini esizukulwaneni sabantu abasha na?`

Kulendaba efundwe ngenhla, uKalebu wanikela ngendodakazi yakhe, u-Akasi, ukuba ishade umuntu ozokwazi ukunqoba iDebiri. U-Otheniyeli walinqoba idolobha ngokwenza njalo wazuza ukubamba isandla sika-Akasi. Lendaba ibalulekile ngoba sekuyaphinda futhi, uKalebi ukhombisa ukuba nesibindi, kanye nokukholwa, nokuba ngumuntu osekulungele ukwamukela izinselelo.

Lokhu kuyakhombisa futhi ukuthi isizukulwane esilandelayo sama-Israyeli salandela ukwenza kwalezikhulu zokukholwa, uKalebu kanye noJoshuwa. Njengoba isizukulwane esikhulile sesivala umsebenzi ebesiwenza, manje sekukhona isizukulwane esisha esesikulungele ukwamukela izinselelo bese siqhubekela phambili ukufeza uhlelo lukaNkulunkulu alwenzela u-Israyeli.

Ngamanye amazwi, lokhu akuyona into engafani nesicelo sika-Kalebu asenza kuJoshuwa sokuthi, “nginike izwe elikulentaba,” u-Akasi, egqugquzelwa ngumyeni wakhe, wakhombisa ukukholwa okufanayo waba ngumuntu owesekela ngokungangabazi lokhu ubaba wakhe akwenzile kwaba yisibonelo. Ngenxa yokuphikelela kwakhe futhi ekhombisa ukuba nesibindi, u-Akasi waqhubeka nokwenza lokhu okwakwenziwa ngu-Kalebu okokufeza isithembiso sokuba alithathe izwe.

Ngokuseqinisweni, izwe kwabe kuyisipho sikaJehova esinika u-Israyeli, kodwa u-Israyeli kwakudingeka enze okufanele kokuthi afune isithembiso sikaNkulunkulu ekwenza lokhu enokukholwa kanye nesibindi. Ukuphokophela kuka-Akasi kwaba ngumfanekiso wokubekezela kwabesifazane okubhalwe ngabo eBhayibhelini abangazange bavume ukubuyela emuva ngoba behebezwa yizixuku noma behebezwa ngabafundi futhi babengazimisele ukuphela amandla kuze kube bayazithola izibusiso zikaJesu bezitholela bona kanye nemindeni yabo.

`Funda ku-Luka 18:1-5. Kungabe yisiphi isifundo esingasifunda kulokhu na?`

`Ukudlulisa isibani sokukholwa kusizukulwane esilandelayo kuyinto ebalulekile ukuze kugcwaliseke lokhu uNkulunkulu afuna sikwenze. Ake ucabange ngezinselelo zokudlulisa ukukholwa kuyiswa esizukulwaneni esilandelayo, kanti ngakolunye uhlangothi, ucabange ngamathuba atholwe ngabantu abasha okuba bathathe umthwalo wokuba benze umsebenzi kaNkulunkulu.Yini esingayenza ukuqhuba umsebenzi kanye nokufundisa abantu abasha ukuba baqale ukwenza umsebenzi wobuholi kumsebenzi kaNkulunkulu na? Kubaluleke kangakanani ukukhombisa ukuba yisibonelo kulokhu kwenza na?`