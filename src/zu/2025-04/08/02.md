---
title:  Ukwethembeka
date:   16/11/2025
---

`Funda ku-Genesise 36:15; Numeri 13:6, 30-32; naku Joshuwa 14:6, 14. Kwakungubani uKalebu na? Kungabe kwakuyini indawo yakhe phakathi kwabantwana bakwa-Israyeli na?`

Igama lika-Kalebu livela egameni lesiHebheru elithi (Keleb) okusho “inja,” nokuyigama elikhona eTestamenteni Elidala nokuyigama okwakukhulunywa kabi ngalo. Noma kunjalo, igama ‘uKeleb’ liyasetshenziswa nasezincwadini kanye nakumahubo abhaliwe naphathelene nokukhuluma okuseBhayibheli nokuyinto eyayiphawula ngokuba nesibindi, nokuqina kanye nokuthembeka kwesisebenzi kumnikazi waso. Kulokhu esifunda ngakho, uKalebu wayethembekile ekulandeleni igama lakhe, elokhu ekhombisa ukuthembeka okungaguquki kuNkulunkulu wakhe impilo yakhe yonke.

`Kungabe kwakusho ukuthini ukukhuluma ngoKhalebu ukuthi wayezimisele ukukhuluma lokhu ayekucabanga yize iningi lezinhloli lalinomunye umbono owehlukile kunalokhu ayekucabanga yena, nokwenza abantu bakwa-Israyeli bamsabise ngokumbulala na? Buka uNum. 14:6–10, 21–25; Num. 26:65; Num. 32:12.`

Ake ubheke labaholi ababalulekile bakwa-Israyeli, nokungabantu ababephila noJoshuwa kanye noKhalebu: Shummua, Shaphat, Igal, Palti, Gaddiel, Gaddi, Ammiel, Sethur, Nahbi, kanye no-Geuel. Kungabe lamagama ezwakala ejwayelekile na?

Kungenzeka ukuthi awajwayelekile.

Ngabe yini isizathu na? Yingoba lawa ngamagama ezinye izinhloli ezathunywa nguMozisi ukuba ziyohlola izwe lase-Khenani. Sekungabantu abalitshelwe ngoba amagama abo awafanele ukukhunjulwa. Umbiko ababuya nawo waveza ukuthi ngeke bakwazi ukulinqoba Izwe Lesithembiso. Bazibona befana nezintethe uma beziqhathaniswa nabantu abahlala kwezinye izindawo zalelizwe, nezinhliziyo zabo zagcwala ukwesaba uma bebona izindonga “ezingangeneki” ezabe zikakelezele umuzi waseKhenani.

UKalebu njengomuntu omdala kulezinhloli ezimbili ezaletha umbiko ohambisana nokungena eKhenani, nguyena owaqala ukwethula umbiko owawuqukethe umbono ohlukile: Lokhu kwakuyindlela yokukhombisa ukukholwa. Wayezimisele ukukhuluma ngalokhu ayecabanga ukuthi kulungile, yize wayebhekene nokuphikiswa, kokunye waze wabhekana nesimo sokubulawa: “Kepha inhlangano yonke yathi makakhandwe ngamatshe” (Num. 14:10, NKJV).

`Wenzenjani uma abantu abakuzungezile bebonakala benokucabanga okuhlukile, becabanga into ephambene nalokhu okholwa ukuthi yikhona okufanele kwenzeke na?`