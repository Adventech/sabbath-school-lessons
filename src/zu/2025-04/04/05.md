---
title:  UJehovah Uzakunilwela
date:   22/10/2025
---

`NgokukaEksodusi14;13, 14, 25, laliyini icebo likaNkulunkulu lokuqala neliphakeme mayelana nokuthi abakwaIsrayeli babesempini na?`

Ngesikhathi samanqamu, ngenkathi abantu bakwaIsrayeli bephoqeka ukuba balwe, “uMose waphendula abantu, ‘Ningesabi; qinani, nibone ukusindisa kukaJehova azakunenzela khona namuhla. AbaseGibithe enibabonile namuhla anisayikubuye nibabone naphakade. UJehova uzakunilwela, nothula nina’ ” (Eksod. 14:13, 14, NIV). Ngokwenkulumo yezibhalo, nabaseGibhithe baliqonda leloqiniso: “asibaleke ebusweni buka-Israyeli, ngokuba uJehova uyabalwela emelene nabaseGibithe” (Eksod. 14:25, NKJV).

Ukungenelela kukaNkulunkulu ngakuIsrayeli ongenamandla, ongaqeqeshiwe kwezempi, kuba ngumkhuba. Ufuduko llwaluqukethe umfanekiso, umkhuba wokungenelela kukaNkulunkulu ngakuIsrayeli. Lapha impi ayiliwa nje ngu-Yahweh, kodwa uIsrayeli ulindelwe ukuba angalwi (Eksod. 14:14). UNkulunkulu yiqhawe; umsuka ngoWakhe. Yena usungula icebo, asho ukuthi ngani, futhi ahole umkhankaso. Uma u-Yahweh engalweli uIsrayeli, ayikho indlela yokuba baphumelele.

U-Ellen G. White uhumusha lokhu njengesibonakaliso sokuthi uNkulunkulu “akazange ahlele ukuthi bazuze izwe lesithembiso ngokulwa, kepha ngokuzinikela nangokulalela imithetho yakhe okungenamibandela.”—Ellen G. White, The Signs of the Times, September 2, 1880. Njengasekukhululweni kwabo eGibhithe, uNkulunkulu wayezobalwela izimpi zabo. Konke okwakumele bakwenze ngukuma bathule babone ukungenelela Kwakhe kwamandla.

Umlando ubonakalisa ukuthi noma yini uIsrayeli ethembe ngokwanele uNkulunkulu, wayengadinge kulwa (buka u 2 Amakhosi 19, 2 Kronike 32, Isaya 37).

Ohlelweni lukaNkulunkulu oluphakeme, uIsrayeli wayengadingekile ukuba azilwele. Lokhu kwaba ngumphumela wokungakholwa kwabo, okwabonakala emuva koFuduko, ukuthi uNkulunkulu abavumele babeneqhaza ekulweni nabaseKanana. Ngendlela efanayo, abadinganga ukuphakamisa inkemba kwabaseGibhithe ngesikhathi soFuduko; sasingeke sibekhona isidingo sokulwa ukunqoba iKanana (Dut. 7:17–19).

`“Ukuba abantwana bakwaIsrayeli abazange bakhononde ngakuJehovah, Yena wayengeke avumele izitha zabo zilwisane nabo.”—Ellen G. White, The Story of Redemption, p. 134. Ukukhononda kungayithinta kanjani impilo yethu namuhla na?`