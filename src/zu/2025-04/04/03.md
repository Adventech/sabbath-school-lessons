---
title:  Impi Ezulwini
date:   20/10/2025
---

`UJoshuwa wayeqonda ukuthi impi yayiyingxenye yokungquzulana okukhulu. Yini esiyaziyo ngegquzulwano uNkulunkulu ngoKwakhe ayeyingxenye yayo na? Funda Samb. 12:7–9, Isa. 14:12–14, Ezek. 28:11–19, no Dan. 10:12–14`

UNkulunkulu wagcwalisa izwekazi ngezidalwa ezinemthwalo kuzo wanikeza ukuzikhethela, into yokuqala edingekayo ukuze zikwazi ukuthanda. Zingakwazi ukukhetha ngokuhambisana noma ngokungahambisani nentando kaNkulunkulu. Enye yezingelozi ezinamandla ukwedlula zonke, uLusifa, wahlubuka kuNkulunkulu, futhi wathatha izingelosi eziningana kanye naye.

UIsaya noHezekeli babhekisa kulempi, nakuba abanye abaphawuli befinyeza incazelo kaIsaya 14 noHezekeli 28 iphele enkosini yaseBhabhiloni nakwinkosi yaseTire. Kepha, kunezimpawu ezisobala embhalweni ezikhomba eqinisweni elikhulu. Inkosi yaseBhabhiloni yethulwa sengathi yayisezulwini esihlalweni sikaNkulunkulu sobukhosi (Isa. 14:12, 13), futhi inkosi yaseTire kuthiwa yayihlala eEdene njengekherubi elivikelayo entabeni engcwele kaNkulunkulu (Hezek. 28:1215). Akukho kulokho okuyiqiniso mayelana namakhosi aseBhabhiloni neTire.

Akukho kulokho okungashiwo ngamakhosi asemhlabeni ukuthi ayengenasici futhi “ewuphawu lokuphelela.” Empeleni, lezizimpawu zikhomba ngale kweBhabhiloni neTire yangempela.

UIsaya wethula “isingathekiso” (Heb. Mashal), esidlulisa incazelo engaphezulu kwendikimba yamanje. Kulokhu, inkosi yaseBhabhiloni iba yisibonelo sokuhlubuka, sokuzimela, kanye nokuzidla. Ngokufanayo, uHezekeli wenza umehluko phakathi kwenkosana yaseTire (Hezek. 28:2) kanye nenkosi yaseTire (Hezek. 28:11, 12), lapho inkosana, esebenza emhlabeni, iba wuphawu lwenkosi esebenza ezulwini.

NgokukaDaniyeli 10:12-14, lezizidalwa ezihlubukayo zasezulwini zivimba ukugcwaliseka kwezinhloso zikaNkulunkulu emhlabeni. Kukulokhu kuxhumana phakathi kwezulu nomhlaba lapho kumele siqonde izimpi ezazigcotshwe nguNkulunkulu zakwaIsrayeli. Kumele sizibone ngokubonakaliswa emhlabeni kwempi enkulu phakathi kukaNkulunkulu noSathane, phakathi kokulunga nobubi— konke ekugcineni ngenhloso yokubuyisela ubulungiswa bukaNkulunkulu nothando emhlabeni owileyo.

`Yiziphi izindlela esibona ngazo, emhlabeni osizungezile nasezimpilweni zethu, iqiniso lempi yezulu nomhlaba phakathi kokulunga kanye nobubi na?`