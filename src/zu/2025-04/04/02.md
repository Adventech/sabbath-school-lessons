---
title:  Umkhuzi Wempi KaJehovah
date:   19/10/2025
---

`Funda uJoshuwa 5:13-15. Lendimana ithini mayelana nomlando wokunqotshwa kweKanana na?`

UIsrayeli usanda kuwela iJordani futhi wanyathela emhlabeni wesitha. Inqaba yaseJerikho imi phambi kwabo, amasango ayo avalwe thanqa (Josh. 6:1). Ngalesisikahthi abantu abazi ukuthi impi izoliwa kanjani. Okubanga ixhala kakhulu, uIsrayeli unezihlilingi, imikhonto, nemicibisholo yokuhlasela idolobha eliqiniselwe ukumelena nokuhlaselwa kwesikhathi eside.

Umbuzo kaJoshuwa mayelana nokuthi isivakashi esingaziwa singubani uthola impendulo ecashile: “Cha.” Impendulo yesivakashi yembula ukuthi Sona asizimisele ukungena ezigabeni ezichazwa nguJoshuwa. Ngamanye amazwi, okuyowona mbuzo omkhulu akuwona wokuthi Sona singasohlangothini lukaJoshuwa; kunalokho, ngabe uJoshuwa usohlangothini lwaso na?

`Qhathanisa uJoshuwa 5:14, 15 no 2 Amakhosi 6:8-17, Nehemiya 9:6, no Isaya 37:16.Yini oyifundayo ngoqobo lomkhuzi wempi kaJehovah na?`

Njengoba isisho “umkhuzi wempi kaJehovah” sisodwa eBhayibhelini lesiHeberu, ukuhlanganisa amatemu “umkhuzi” kanye “nomkhosi” njalo kubhekisa kumabutho empi, ezingelosini, noma izidalwa zezulu.

Ukristu wangaphambi kokuba kumuntu ubonakala kuJoshuwa hhayi kuphela njengomlekeleli, nanoma nguMkhuzi wempi kaIsrayeli, kepha njengoMkhuzi wempi yangempela engabonakali yezingelosi ezisempini enkulu kunaleyo kaJoshuwa nabaseKanana. Impendulo kaJoshuwa iveza ngokusobala ukuthi uyazI ukuthi ngubani loMkhuzi. Yena uyalingana noNkulunkulu, futhi uJoshuwa uwa ngokukhothama phambi Kwakhe njengophawu lwenhlonipho enkulu nokukhonza (Josh. 5:14, Gen. 17:3, 2 Sam. 9:6, 2 Kron. 20:18). UJoshuwa ukulungele ukwamukela iqhinga lomkhankaso wempi elinyingxenye yempi enkulu kakhulu kuyo uNkulunkulu weMikhosi ayingxenye yayo.

`Iyiphi induduzo esingayi, futhi nekumele, siyithole, ekwazini ukuthi “uMkhuzi wempi kaJehovah” usebenza ukulwela abantu Bakhe na?`