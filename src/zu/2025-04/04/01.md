---
title:  Impi Eyengamele Zonke Izimpi
date:   18/10/2025
---

### Funda Lokhu Kulelviki

Josh. 5:13–15; Isa. 37:16; Samb. 12:7–9; Dut. 32:17; Eksod. 14:13, 14; Josh. 6:15–20.

> <p>Indimana Yenkumbulo</p>
> “Aluzange lube khona usuku olunjengalo ngaphambi kwalo noma ngasemva kwalo lokuba uJehova alilalele izwi lomuntu, ngokuba uJehova wamlwela u-Israyeli” (Joshuwa 10:14, ESV).

Ekufundeni amakhasi kaJoshuwa, sinqwamana nemikhankaso yezimpi eyenzeka ngokuyaleza kukaNkulunkulu, egameni likaNkulunkulu, nangokusizwa nguNkulunkulu. Umqondo wokuthi uNkulunkulu wayengemuva kokunqotshwa kweKanana ugcwele encwadini kaJoshuwa, futhi wethulwa ngokugomela kwalowo oxoxayo (Josh, 10:10, 11) ngamazwi kaNkulunkulu (Josh. 6:2; Josh. 8:1), enkulumeni kaJoshuwa (Josh. 4:23, 24; Josh. 8:7), nguRahabi (Josh. 2:10), yizinhloli (Josh. 2:24), nangabantu (Josh. 24:18). UNkulunkulu ubanga ngokuthi nguyena umqambi walezizimpi ezinesihluku.

Leliqiniso livusa imibuzo engagwemeki. Singakuqonda kanjani ukuthi abantu akakhethiweyo bakaNkulunkulu benza lezizinto ngezikhathi zeTestamente Elidala na? Kwenzeka kanjani ukuhlanganisa umfanekiso kaNkulunkulu “onempi” kanye nesimilo Sakhe sothando (ngokwesibonelo, Eksod. 34:6, Hub. 86:15, Hub. 103:8, Hub. 108:4) ngaphandle kokungxenga ubuqiniso, igunya, kanye nomlando weTestamente Elidala na?

Kuleliviki nakwelizayo, sizohlola umbuzo olukhuni wezimpi eziyalezwe nguNkulunkulu encwadini kaJoshuwa nakwezinye.

_*Funda isifundo saleliviki ukulungiselela iSabatha, uMfumfu 25._