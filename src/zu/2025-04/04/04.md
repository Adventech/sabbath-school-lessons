---
title:  UJehovah YiQhawe
date:   21/10/2025
---

`Funda uEksodusi 2:23-25; Eksodusi 12:12, 13; no Eksodusi 15:3-11. Kuchaza ukuthi ukuthi uNkulunkulu yiqhawe na?`

Ngesikhathi sokuhlala eGibhithe isikhathi eside, abakwaIsrayeli sebekhohliwe nguNkulunkulu weqiniso wokhokho babo. Njengalokho izigaba eziningi ekuhambeni kwabo ehlane zabonakalisa, ulwazi lwabo ngoNkulunkulu kaAbrahama, Isaka, noJakobe lwafiphala, futhi babexube izinto zobuhedeni emikhubeni yabo yezenkolo (qhathanisa no Eksod. 32:1-4). Ngaphansi kokucindezelwa ngabaseGibhithe, bakhala kuJehovah (Eksod. 2:23-25), futhi ngesikhathi esifanele, uJehovah wangenelela ngekubona.

Kepha, ukungquzulana okuchazwa ezahlukweni ezingu-12 zokuqala zikaEksodusi kwakukukhulu ngaphezu kokubanga amandla phakathi kukaMose noFaro. Ngokwemfundiso yaseMpumalanga Eseduze yasemandulo, ukungquzulana phakathi kwbantu ekugcineni kwakuthathwa njengokungquzulana phakathi konkulunkulu babo. UEksodusi 12:12 umemezela ukuthi uJehovah wehlisa ukwahlulela, hhayi kuphela phezu kukaFaro, kodwa naphezu konkulunkulu baseGibhithe futhi, lawomadimoni anamandla (Lev. 17:7, Dut. 32:17) ayemi ngemuva kombuso ohlukumezayo nohlelo olungalungile lwaseGibhithe.

Ekugcineni, uNkulunkulu usempini nesono futhi ngeke ayibekezelele lempi ingunaphakade (Hub. 24:8, Samb. 19:11, Samb. 20:1-4, 14). Zonke izingelosi ezawa, kanye nabantu ngokuqinisekileyo futhi ngokungaguqukiyo abazimatanise nesono, bayobhujiswa. Ngalokhu ke, izimpi ngakubantu bezwe kumele zibonwe njengesigaba sokuqala salempi, ezifike kuvuthondaba esiphambanweni, futhi iphelele ekwahluleleni kokugcina, ngenkathi ubulungiswa bukaNkulunkulu nesimilo sothando kuyophendulelwa.

Umqondo wokubhubhisa ngokuphelela abaseKanana kumele uqondwe ngokokubuka kwebhayibheli kwezwe lonke, lapho uNkulunkulu eyingxenye yempi yezulu nabaphehli bobubi ezwenilonke. Ekugcineni okusengcupheni lapha ngukwaziwa kukaNkulunkulu kanye nesimilo Sakhe (Rom. 3:4, Samb. 15:3).

Njengoba isono singene ekuphileni kwabantu, akekho ongama phakathi nendawo. Othile kumele abe ngakuNkulunkulu noma ngasohlangothini lobubi. Yingakho, ngalomlando emqondweni, ukuqedwa kwabaseKanana kumele kubukwe njengendlalela yokwahlulela kokugcina.

`Iqiniso lempikiswano enkulu lisivumela olulodwa lwezinhlangothi ezimbili. Wazi kanjani ukuthi ukweliphi uhlangothi ngempela na?`