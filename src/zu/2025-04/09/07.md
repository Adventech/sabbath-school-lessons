---
title:  Ukucabanga Kabanzi
date:   28/11/2025
---

Funda u-Ellen G. White, “The Controversy Ended,” pp. 672-678 in The Great Controversy.

“Sizothola ukusindiswa uma sesingena ngamasanga emzini wasezulwini. Ngakho-ke singaqala ukujabula ngokuthi sesisindisiwe, sisindiswe ingunaphakade. Kodwa kuze kufike leso sikhathi sidingeka ukuba silalele ukuyala kwabapostoli kokuthi, ‘ngakho-ke masesabe ukuba, kuthi kusekhona isithembiso sokungena ekuphumuleni kwakhe, kungabikho noyedwa kini obonakala esele emuva’ (Hebheru 4:1). Ukuba nolwazi ngeKhenani, sicule izingoma zaseKhenani, sijabulela ukubona singena eKhenani, lokhu kakuzange kulethe abantwana bakwa-Israyeli ensimini yomvini kanye nasesihlahleni somnqumo kwelizwe lesithembiso. Babengakwazi ukwenza lokhu kube ngokwabo ngokweqiniso uma kuphela sebekwazile ukungena bahlala, behambisana nemibandela yokuhlala, ngokuthi baqhubeke nokuphila ngokukholwa kuNkulunkulu, baphinde bamukele izithembiso zaKhe kube ngezabo.”—Ellen G. White, The Youth’s Instructor, February 17, 1898.

“EBhayibhelini ifa labasindisiwe libizwa ngokuthi ‘yizwe’ Hebheru 11:15-16. Lapho uMelusi wasezulwini uholelela izimvu zaKhe emthonjeni wamanzi okuphila. Isihlahla sokuphila sithela izithelo nyanga zonke, kanti amacembe alomuthi abekelwe ukusiza izizwe. Kuhlala njalo kunomthombo ogobhoza amanzi ahlanzekile, bese kuthi eduzane kwezihlahla kubekhona umthunzi owela endleleni elungiselwe abasindisiwe bakaNkulunkulu. Kulendawo kunezinkalo ezivulekile ezihlotshiswe ngubuhle bamagquma, bese kuthi intaba kaJehova imise ngemuva kokuphakama kwalamagquma. Kulezinkalo ezinokuthula, eduzane kwemithombo yokuphila, abantwana bakaNkulunkulu, ababekade bezihambi bezulazula, sebezothola ikhaya lokuphumula.”—Ellen G. White, The Great Controversy, p. 675.

**Imibuzo Yokuxoxisana:**

`Ake ucabange Ngezwe Lesithembiso elifaniswa nokuphila okuchichimayo okuthenjiswe nguKristu kubalandeli bakhe ku-Johane 10:10. Yini esiyizuzayo ezweni elinokuphila okuchichimayo okukhombisa izibusiso zokusindiswa na?`

`Kunabuhlobo buni ubudlelwano phakathi kokuba yisakhamuzi sezwe kanye nokuba nendlela yokuphila ethile na? Kungabe lokhu kuthintana kanjani na? Kungabe kusho ukuthini ukuba yisakhamuzi sombuso kaNkulunkulu na?`

`Njengabantu, sihlala siphatheka kabi ngokuba nezithembiso zabanye abantu kanti kwesinye isikhathi siphatheka kabi ngezithembiso esizibhekise kithina. Kungani kufuneka sizithembe izithembiso zikaNkulunkulu na?`

`Singenza kanjani ukuthi isithembiso somhlaba omusha kube yingxenye yekusasa langempela futhi kube yinto ephathekayo nasesikhathi samanje na?`