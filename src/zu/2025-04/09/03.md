---
title:  Izwe NjengeSipho
date:   24/11/2025
---

`Funda ku-Eksodusi 3:8; Levitikusi 20:22; Levitikusi 25:23; Numeri 13:27; Duteronomi 4:1, 25, 26; Duteronomi 6:3 kanye NeHubo 24:1. Kungabe kwakuyibuphi ubudlelwano obukhethekile phakathi kukaNkulunkulu no-Israyeli, kanye Nezwe Lesithembiso na?`

Ngokwazi okujwayelekile, izwe liyinto enikeza isizwe ukuzazisa okuphathekayo. Uma wazi ukuthi isizwe sikuphi, lokho kukwenza ukwazi ukubona abantu abahlala kulo kanye nendlela abaphila ngayo. Izigqila zazingenayo imvelaphi futhi zingaziwa nokuthi ngezakuphi. Omunye wayejabulela umphumela womsebenzi wazo. Ukuba nomhlaba kwakusho inkululeko. Ukwazi ngabantu abakhethiweyo kwakuyinto enhlanganiswa kakhulu nokuhlala kulelozwe.

Kwake kwabakhona ubudlelwano obukhethekile phakathi kukaNkulunkulu, no-Israyeli, kanye nelizwe. U-Israyeli wazuza izwe ayelinikwa nguNkulunkulu njengesipho, bengalitholi njengento eyilungelo elingenakuphikiswa. Abantu abakhethiweyo babengalizuza izwe uma beqhubeka nokuhlala ebudlelwaneni besivumelwano noNkulunkulu baphinde bakwazi ukuhlonipha imithetho yesivumelwano. Ngamanye amazwi, babengeke bathole izwe nezibusiso ezihambisana nalokhu ngaphandle kokubusiswa nguNkulunkulu.

Ngesikhathi esifanayo, kuliqiniso ukuthi izwe kwabe kuyindlela u-Israyeli ayekwazi ngayo ukuqonda kangcono uNkulunkulu. Ngokuhlala ezweni, lokhu kwakubakhumbuza ngokuthembeka, nokugcinwa kwesithembiso, nokuba noNkulunkulu othembekile. Kwakungeke kukwazi ukubakhona kwelizwe noma u-Israyeli ngaphandle kokuthi uNkulunkulu uyathanda kwenzeke lokho, ngoba nguyena oyisiqalo nesisekelo sokuba khona kwabo. Ngesikhathi u-Israyeli eseGibhithe, umfula i-Nile kanye nohlelo lokunisela, kuhlangene nokusebenza kanzima, kwakwazi ukwenza bathole izitshalo ababezidinga ukuze baphile. Ikhanani lalihlukile. Babethembele emvuleni ukuze bathole kakhulu ekuvuneni kwabo, futhi kwakunguNkulunkulu kuphela olawula isimo sezulu. Ngakho-ke, izwe lalikhumbuza u-Israyeli ukuthi ukuphila kwabo kuxhomeke kuNkulunkulu.

Noma ngabe u-Israyeli wayengalithola izwe njengesipho esivela kuJehova, kodwa okuseqinisweni ngukuthi, nguNkulunkulu uqobo lwaKhe ohlala engumnikazi. Njengoba engumnikazi womhlaba wonke (Ihubo 24:1) uJehova unelungelo lokwabela u-Israyeli umhlaba noma aphinde awususe kubo. Uma uNkulunkulu engumnikazi welizwe, engumnikazi ka-Israyeli, futhi uma sibheka ngokubanzi, bonke abantu bazivakashi kanye nezihambi, noma, ngendlela yokuxhumana ekhona emhlabeni njengamanje, sonke sizihambi eziyizivakashi zesikhathi eside ezweni/ emhlabeni waKhe.

`Kulokhu okushiwo ku-1 Petro 2:11 nakumaHebheru 11:9-13, kusho ukuthini kuwena wedwa ukuphila njengesivakashi kanye nesihambi esilokhu sibheke umuzi omakhi kanye nomhleli walomuzi kunguNkulunkulu uqobo lwaKhe na?`