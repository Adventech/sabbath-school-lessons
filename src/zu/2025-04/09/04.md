---
title:  Inselelo YaseZweni
date:   25/11/2025
---

`Funda ku-Joshuwa 13:1-7. Yize indawo yaseKhanani kwabe kuyisipho esivela kuNkulunkulu, kungabe yiziphi izinselelo ezafika ngokuba ngumnikazi walendawo na?`

Njengoba sesazi ukuthi u-Israyeli waphila njengezigqila isikhathi esingamakhulu eminyaka, amava olwazi lwasempini ababenawo lwalungeke lubenze bakwazi ukunqoba izwe. Babengakwazi ngisho nokubhekana nabaphathi babo, amaGibhithe, ayenolwazi futhi enempi ehlome ngokuphelele, kungakho akwazi ukuhlala endaweni yawo unomphelo. AmaGibhithe awakwazanga ukunqoba iKhanani ngokugcwele ngoba lomuzi wawubiyelwe ngezindonga eziqinile. Manje isizwe ebesikade sizigqila sesitshelwa ukuthi kufuneka sinqobe indawo okwehluleke abaphathi babo ukuthi balinqobe libe ngaphansi kwabo. Uma kungukuthi bayoke bayithole lendawo, lokho kuyobe kungukusebenza komusa kaNkulunkulu kuphela, kuyobe kungesiwona amandla abo.

Encwadini ka-Joshuwa 13 kuya ku-Joshuwa 21 lapha kukhulunywa ngokuhlukaniswa kwelizwe lihlukaniselwa izizwe ezahlukene zakwa-Israyeli. Lokhu kwahlukanisa kutshela u-Israyeli ukuthi angagcini ngokuhlukanisa lokhu abelwe khona kodwa kufuneka bahlukanise nalokhu okusadingeka kufakwe ngaphansi kwendawo yabo. Ama-Israyeli angaphila ngokuphepha ezweni uNkulunkulu abanike lona njengelifa labo. Bangabanikazi ngokusemthethweni futhi bangabaqashi abavumelekile kulendawo omnikazi wayo kunguNkulunkulu. Noma kunjalo, konke okufiswa uNkunkulunkulu ukuba kwenzeka kudingeka kuhlangabezane nendlela abantu abazokwamukela ngayo. Ingxeye yokuqala yalencwadi ikhombisa ukuthi uNkulunkulu wabanika kanjani izwe ngokuthi ephuce abantu base-Khenani; ingxenye yesibili ibika ukuthi ama-Israyeli alithatha izwe ngokuthi alizungeze.

Lobu bukimbikimbi bokunqoba buveza indlela enamandla yokusindiswa kwethu. Ngendlela efanayo nokwenzeka ku-Israyeli, angeke sikwazi ukuzenzela utho ukuze sizuze ukusindiswa ngokwethu (Efesu 2:8, 9). Lokhu kuyisipho, njengoba nokuzuza izwe kwabe kuyisipho sikaNkulunkulu asinika ama-Israyeli inqobonje uma beqhubeka nokuhlala esivumelwaneni sobudlelwane kunye naYe. Lokhu kwakungancikile ekuthini kukhona abakwenzile (funda ku- Duteronomi 9:5). Noma kunjalo, ukuze u-Israyeli ajabulele isipho esivela kuNkulunkulu, kudingela aqale ukwenza konke okufanele kwenziwe okuhambisana nokuhlala kulendawo, njengoba nathi kudingeka sedlule esimweni sokungcweliswa ngokuthi sithande ukulalela izidingo ezifunekayo zokuba ngamalunga ombuso kaNkulunkulu. Yize kuyinto engafani, ukuhambisana phakathi kokunikwa izwe ngomusa kanye nesimo sethu sokuphiwa ukusindiswa ngomusa kuyinto esondelene ngokwanele. Sinikwe isipho esimangalisayo, kodwa lokhu kuyinto okungenzeka isilahlekele uma singanakile.

`Kungabe amaKrestu akhona namuhla ahlangabezana kanjani nezinselelo ezifanayo nalezo eziphathelene nokungena Ezweni Lesithembiso na? Filip. 2:12, Heb. 12:28.`