---
title:  Ijubili
date:   26/11/2025
---

Izwe kwakuyinto ebalulekile ekubeni khona kuka-Israyeli njengabantu bakaNkulunkulu ngalendlela yokuthi kwakungeke kubelula ukuyaba yonke. Kwakudingeka yabiwe ngokuthi kuhlukaniselwe izizwe, nezinhlanga, kanye nemindeni eyahlukene (Numeri 34:13-18) ukuze kuvinjwe ukuthi izindawo zigcine zithathwe zonke ngabantu abambalwa abangabaholi abagqamile.

`Funda ku-Levitikusi 25:1-5, 8-15. Kwakuyini inhloso yokuba nonyaka weSabatha kanye Nonyaka weJubili na?`

Okuphambana kakhulu nokwenza kwaseGibhithe, lapho izakhamuzi zazilokhu zilahlekelwa yindawo yabo baphenduke babe yizichaka zikaFaro, inhloso kaNkulunkulu ngo-Israyeli kwakungukuthi bangalokothi bagcine bengabantu abangavunyelwe ukuba notho unomphelo. Akukho noyedwa, owayengesiyena owendawo futhi owayengenawo nomndeni owathola ukwabelwa ngesikhathi kwabiwa ekuqaleni, owawukwazi ukugcina unendawo. Okuseqinisweni, indawo bekungafanele ithengiswe; bekufanele ibolekise ngokwenani lokubaluleka kwayo, umuntu anikwe iminyaka ethile ebolekiwe ngaphambi kokufika kwesikhathi seJubili elandelayo. Ngakho-ke, izihlobo zomuntu osekuphoqekile ukuba “athengise” indawo yawokhokho bakhe, kwase kufuneka ayidlulise nangaphambi kokuba kufike isikhathi se-Jubili (Lev. 25:25).

Ukwabiwa kwezwe kwaba yinto ephenduka ibe yifasitela lenhliziyo kaNkulunkulu. Njengoba uBaba osezulwini, efisa ukuba izingane zakhe zibe ngabantu abaphanayo, behlephulela labo abangathathi ntweni bese bebavumela ukuba bayozondla emasimini abanikwe wona onyakeni wesikhombisa. Unyaka weSabatha kwakuyinqubo eyabe ilandela umthetho wokugcinwa kweSabatha uma ubheka lenqubo ngokuvulelekile. Ngaphandle kokuthi lokhu kwakuthathela phezulu futhi kugqugquzela ukusebenza kanzima, ubunikazi bendawo nakho kwakufuna abantu bafunde ukuhlonipha kanye nokuba nomusa kubantu ababhekene nesimo esingesihle sezomnotho.

Umthetho wokuba nendawo wawenzelwe ukuba wonke ama-Israyeli athole ithuba lokuba bakhululeke ezimweni zokucindezeleka abazalwe kukho noma isimo sokucindezeleka abazifake kusona bese bethola ithuba lokuqala phansi ngempilo yabo.

Ngamanye amazwi, lokhu yiyona nhloso enkulu yokuba nevangeli: ukuqeda ukuhlukana phakathi kwabantu abemi kahle kanye nalabo abahluphekayo, abaqashi kanye nabaqashiweyo, abasethubeni kanye nabangenalo ithuba, kusenze sonke ukuba sihambe ngokulingana ngokuthi sibone izidingo zethu zokuzuza umusa kaNkulunkulu.

Ngeshwa, u-Israyeli akazange akunake ukugcina izinga elalibekwe nguNkulunkulu okwathi, emuva kwamakhulu eminyaka, isixwayiso sokulahlekelwa yizwe sagcwaliseka (2 Kron. 36:20, 21).

`Singenza kanjani ukuthi inqubo yakwa-Israyeli yokwabelana izwe kanye neSabatha kusikhumbuze ukuthi emehlweni kaNkulunkulu sonke siyalingana na? Ukugcinwa kweSabatha kungasisiza kanjani ukuba sithi “cha’ ekuxhashazweni, nomjikelezo ononya wokuthenga nokuthengisa osubambe imiphakathi eminingi na?`