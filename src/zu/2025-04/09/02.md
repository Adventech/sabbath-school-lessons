---
title:  E-Edene kanye NaseKhenani
date:   23/11/2025
---

`Funda ku-Genesise 2:15 naku Genesise 3:17-24. Kwaba yini umphumela woKuwa, ekakhulu into ephathelene nendawo yokuhlala kwabantu bomndeni wokuqala na?`

Ngesikhathi sokudala, uNkulunkulu wabeka uAdamu no-Eva esimweni semvelo esasisihle kakhulu nesasigcwele inala kanye nobuhle. Abantu ababili bokuqala bahlangana noMdali endaweni eyabe ithandeka inkulu neyayikwazi ukwanelisa konke okudingwa ngumzimba. Ngaphezu kokuba khona kwezwi likaNkulunkulu, iNsimu yase-Edene yasebenza njengesikole sokufunda lapho u-Adamu no-Eva bathola ukwazi kabanzi ngesimilo sikaNkulunkulu kanye nempilo abafisela ukuba bayiphile. Ngakho-ke, kuthe lapho benqamula ubudlelwano bokuthembana noMdali wabo, ubudlelwano ababenabo nensimu yase-Edene baguquka nabo, kwase kuqala ukunqamuka kobudlelwano, nokwenza ukuthi kudingeke bayishiye lensimu. Balahlekelwa yindawo uNkulunkulu ayebanike yona. Ngaleyondlela, iNsimu yese-Edene yagcina isiwuphawu lokuphila impilo yenala, futhi sizokwazi ukuphinde sikuthole inhloso kulesisihloko Sezwe Lesithembiso.

`Kungabe abantu abangokhokho basibona kanjani isithembiso sokuthola indawo na? (Gen. 13:14, 15; Gen. 26:3, 24; Gen. 28:13.) Ngokucabanga kwakho ngabe lokhu kusho ukuthini kithina, njengaBalindi, ukuphila impilo efana neyezindlalifa zesithembiso (Heb. 6:11–15) na?`

Ngesikhathi u-Abrahama engena ezweni uNkulunkulu ayemkhombise lona, ngokukholwa lendawo yaphenduka Izwe Lesithembiso kuyena kanye nasesizalweni sakhe. Kwahlala kulokhu kuYizwe Lesithembiso isikhathi esiyiminyaka engamakhulu amane. Labokhokho abakwazanga ukuba ngabanikazi balendawo okwangempela; Lendawa kwakungesiyona indawo yabo ngalendlela yokuthi babengakwazi ukuyinika izingane zabo njengefa. Okunalokho, lelizwe kwakungelikaNkulunkulu, njengoba iNsimu yase-Edene kwabe kungeyaKhe. Akukho okwenziwa ngu-Adamu no-Eva okwakubagunyaza ukuba babe ngabanikazi beNsimu yase-Edeni, ngokufanayo, no-Israyeli akukho akwenzayo okwakumgunyaza ukuthola indawo. Izwe Lesithembiso laliyisipho sikaNkulunkulu esisuselwa kulokhu ayekuthembisile. U-Israyeli wayengenalo igunya noma imvume yokuba athi indawo ingeyakhe (Duteronomi 9:46); Kwakungumusa kaNkulunkulu kuphela owawuzobenza balithole ilizwe.

Okhokho babeyizindlalifa zezithembiso zaze zagcwaliseka. Thina njengabalandeli bakaKristu, sikwazile ukuzuza izithembiso ezingcono kakhulu kunalezi (Hebheru 8:6) eziyogcwaliseka uma “sibalingisa labo abadla ifa lesithembiso ngokukholwa nangokubekezela” (Heb. 6:12, RSV).