---
title:  Intuba Yethemba
date:   05/11/2025
---

`Funda uJoshuwa 8:1-29. Lendaba isitshelani mayelana nendlela uNkulunkulu angaguqula ngayo ukwehluleka kwethu okukhulu akwenze amathuba na?`

Icebo lika-Yahweh liguqula ukwehlulwa kukaIsrayeli kokuqala likwenze kube yithuba elihle, ngalokho aguqula Isigodi sase-Achor (igama lesiHeberu “lenhlupheko”) sibe yintuba yethemba (qhathanisa no Hos. 2:15). Ekubeni kade bezithembe kakhulu ngenxa yokunqoba kwabo uIsrayeli okokuqala, abase-Ai baphinda icebo labo lokuhlasela uIsrayeli owenza sengathi uyabaleka ngokwehluleka. Kuthi lapho abase-Ai sebehehelwe ngaphandle kwenqaba yabo, abakwaIsrayeli abangu-30,000, abalinde eduze ngemuva kwedolobha (Josh. 8:4), bazothumba idolobha elingenamuntu ngokulithungela ngomlilo. UJoshuwa 8:7 ukuveza obala ukuthi akulona icebo eliletha ukunqoba, kepha nguJehovah ngoKwakhe ozobanikeza ukunqoba futhi anikeze idolobha lase-Ai kuIsrayeli. Nakuso isahluko lapho kugqame kuso ezempi ngaphezu kwazo zonke ezinye ezahluko zencwadi, umbhalo ugqamisa iqiniso eliyisisekelo lokuthi ukunqoba yisipho sika-Yahweh.

Umzuzu wamanqamu kulempi wenzeka ngenkathi amadoda ase-Ai eshiya idolobha futhi ejaha abakwaIsrayeli. Lokhu kungokwesibili uNkulunkulu ekhuluma kusosonke isahluko emuva kokunikeza icebo kuJoshuwa 8:2, okubonisa ukuthi nguYena olawula impi. Kuze kube manje, asiwazi umphumela wempi. Ukusukela lapho kuye phambili, kuba sobala ukuthi umkhosi wakwaIsrayeli uyanqoba.

Isikhali esandleni sikaJoshuwa kwakuyinkemba yesikela, kunokuba kube yinkemba noma umkhonto. Ngesikhathi sikaJoshuwa, yayingesetshenziswe njengesikhali, kodwa yayiphenduke yaba wuphawu lobukhosi. Futhi, ngaphandle kokunikeza uphawu lokuhlasela, lethula ubukhosi bukaNkulunkulu ekunqobeni i-Ai. Ngokwelula inkemba yesikela kuze kunqotshwe ngokuphelele, uJoshuwa ubonakaliswa ethathe ubuholi bukaMose ngokuphelele ngenkathi kuwelwa Ulwandle Olubomvu (Eksod. 14:16) kanye nakwimpi nama-Amaleki (Eksod. 17:11-13), lapho uJoshuwa uqobo ahola khona ukulwa.

Kulesisikhathi akukho kungenelela okubonakalyo nokuyisimangaliso kukaNkulunkulu, kepha ukunqoba i-Ai kulethwe ngoNkulunkulu njangelokhu kwenzeka kwabaseGibhithe esizukulwaneni sokuqala noma njengaseJerikho. Ukhiye wokuphumelela usekukholweni kukaJoshuwa ezwini likaJehovah kanye nokulalela kwakhe okuphelele. Isimiso esibonwa kulendaba kuseyisona nakubantu bakaNkulunkulu namuhla, noma yikuphi lapho behlala khona futhi nanoma yiziphi izinselelo zabo.