---
title:  Ufakazi Wamandla KaNkulunkulu
date:   06/11/2025
---

Nanjengoba sifundile (buka isifundo sesihlanu), uNkulunkulu wayenikeze izizwe zabahedeni ithuba lokwazi ngaYe kanye nokuguquka ezindleleni zazo zobubi. Zona, nokho, zanqaba futhi ekugcineni zabhekana nokwahlulela kukaNkulunkulu.

`Funda uJoshuwa 7:6-9, obhekana nendlela uJoshuwa enza ngayo ekuqaleni enhlekeleleni eyabehlela. Gxila kakhulu kuJoshuwa 7:9. Yisiphi isimiso esibalulekile semfundiso esitholakala emazwini akhe na?`

Ekuqaleni, uJoshuwa uzwakala njengabantwana bakwaIsrayeli phakathi kobunzima emuva kokushiya eGibhithe, kanje: “ ‘Sengathi nga safa ngesandla sikaJehova ezweni laseGibithe, lapho sasihlezi ngasemakhanzini enyama, sidla isinkwa sisutha, ngokuba nisiphumisele kuleli hlane ukuyobulala lonke leli bandla ngendlala’ ” (Eksod. 16:3, NKJV).

Nangu uJoshuwa: “Maye, Nkosi Nkulunkulu! Ubaweliseleni iJordani nakanye laba bantu ukuba usinikele esandleni sama-Amori, usibhubhise, na? Sengathi nga saneliswa ukuhlala ngaphesheya kweJordani!” (Josh. 7:7, NKJV).

Ngokushesha emuva kwalokho, ubonisa ukukhathazeka okukhulu ngomonakalo okuzoba segameni nasekwaziweni kukaNkulunkulu ngenxa yalokhu kwehlulwa. “Ngokuba amaKhanani nabo bonke abakhileyo ezweni bayakukuzwa, basihaqe, banqume igama lethu emhlabeni; uyakwenzela ntoni igama lakho elikhulu na?” (Josh. 7:9, NKJV).

Lokhu kwembula indikimba kanye nesimiso esasingumongo wezinhloso zikaNkulunkulu ngoIsrayeli. Nakuba Yena wayefuna izizwe zabahedeni zibone izinto ezinkulu uNkulunkulu ayezozenzela abantu Bakhe abalalelayo, nazo futhi, njengoRahabi enza, zazingafunda ngoNkulunkulu kaIsrayeli ngamandla okunqoba kwabantu Bakhe. Ngakwesinye isandla, uma izinto zihambe kabi, njengoba kwenzeka lapha, izizwe zazizobona uNkulunkulu kaIsryaeli engenamandla futhi engelutho (buka uNum. 14:16, Dut. 9:28), okwakungaqinisa ukulwa kwabaseKanana.

Ngamanye amazwi, nakuyo ingqikithi yamaHeberu ethatha izwe, izinto ezinkulu nezimiso zazikhona, okwakufaka ukuletha udumo nenkazimulo kuNkulunkulu, owayithemba labo abahedeni, kanye naye uIsrayeli.

`Funda uDuteronomi 4:5-9. Kungaziphi izindlela esibona ngazo ukuhambisana phakathi kukaIsrayeli kanye nokufakaza kwabo ezweni kanye nokufakaza kwethu njengama-Seventh-day Adventist namuhla na?`