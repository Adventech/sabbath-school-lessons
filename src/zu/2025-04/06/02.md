---
title:  Ukwephula Isivumelwano
date:   02/11/2025
---

`Funda uJoshuwa 7. Yiziphi izimbangela ezimbili ezinkulu ezidala ukwehlulwa kukaIsrayeli ngabase-Ai na?`

Kuyathathekisa ukuqaphela ukuthi ofundayo useyasazi, ukusuka phansi, isizathu sentukuthelo ka-Yahweh, kanye negama lowonile. Ngalokho, ukulindela ngokwesaba indaba yokwembuleka kwesono sikaAkhani kwenziwa ngukudonsisana phakathi kombono womfundi kanye nalowo kaJoshuwa nabakwaIsrayeli. Njengezinye izahluko eziningi zeTestamente Elidala, uJoshuwa 7 unesakhiwo sendlela yokubhala ephinda amazwi ngendlela ephendukezelwe. Isigaba esingumono, esinguvuthondaba kuso siphendula umbuzo wokwehluleka kukaIsrayeli ukunqoba i-Ai ekuzameni kokuqala.

Kunezizathu ezimbili zokunqotshwa kukaIsrayeli ngabase-Ai: isono sikaAkhani kanye neqholo likaIsrayeli emandleni abo. Esakamuva sabangela ukuthi bangabuzi intando kaJehovah ngaphambi kokuhlasela -Ai kanye nokuthatha kancane amandla esitha.

NgokukaJoshuwa 7:1, 11-13, siyabona ukuthi, nakuba uAkhani wayenecala lesenzo esibi sokuphula ukulahla, sonke isizwe siba necala futhi sihlupheke ngalokho akwenzile. UNkulunkulu uchaza isono sikaAkhan ngokubonisa kancane, kancane ububi baso ngokusebenzisa okunezezekile, kwindimana 11, kwesandiso “noma kunjalo,” noma “futhi” (Heb. Gam). Okokuqala, okuyilona temu elivamile lesono liyasetshenziswa: “khata’.” Bese isenzo sokweqa umthetho sichazwa ngezono ezinhlanu eziqondile ezethulwa ngesandiso gam: (1) ‘abar, futhi “ukuwela, ukwephula,” (2) nokuthatha (laqakh) ezintweni ezinikelwe ekubhubheni (kherem), (3) nokweba (ganab), (4) nokukhohlisa (kakhash), futhi (5) nokubeka (sim) okwebiwe kherem phakathi kwezinto zabo.

Isivumelwano phakathi kuka-Yahweh noIsrayeli sasifaka abantu ngamunye futhi bebonke. Ngokwesivumelwano, uIsrayeli uthathwa njengobunye obungahlukaniseki besizwe esikhethekile sikaNkulunkulu; ngalokho, isono soyedwa, noma sabathile, kumalungu abo sibeka icala phezu kwawo wonke umphakathi wesivumelwano. Njengalokhu uJehovah asho, “U-Israyeli wonile, yebo, beqile isivumelwano sami engabayala ngaso” (Josh. 7:11, NKJV).

`Yiziphi izindlela umphakathi wonke ongahlupheka ngazo, futhi ohlupheke ngazo, ngenxa yezenzo ezimbi zabathile emphakathini na? Yiziphi izibonelo ongazicabanga, futhi umphakathi wathinteka kanjani na?`