---
title:  Ukucabanga Kabanzi
date:   07/11/2025
---

Funda u-Ellen G. White, “The Fall of Jericho,” pp. 493–498, in Patriarchs and Prophets.

“Isono esibulalayo esaholela ekubhubheni kukaAkhani sasinomsuka ekukhanukeni, kuzozonke izono okuyisona esivame kakhulu futhi nesithathwa kancane. . . .

“UAkhani walivuma icala lakhe, kodwa lapho sekuphele isikhathi sokuba ukuvuma kube yinzuzo kuyena. Wayezibonile izimpi zakwaIsrayeli zibuya ekunqotshweni e-Ai zidangele; kepha akaze avele futhi avume isono sakhe. Wayembonile uJoshuwa kanye nabadala bakwaIsrayeli bekhotheme benomunyu ongachazeki. Ukube ngalesosikhathi wayevumile, wayezonikeza ubufakazi bokuphenduka kweqiniso; kodwa wathula nya. Wayekuzwile ukumemezelwa kokuthi kunobugebengu obukhulu obenziwe, futhi ezwile ukuthi luhlobo luni lububugebengu. Kodwa izindebe zakhe zathula. Kwase kuza uphando olwesabekayo. Indlela umphefumulo wakhe owathuthumela ngayo ngenkathi isizwe sakhe sikhonjwa, kwase kuba ngumndeni wakhe kanye nendlu yakhe! Kodwa nalapho akazange avume, waze umunwe kaNkulunkulu wabekwa phezu kwakhe. Lapho, isono sakhe sasingasakwazi ukufihleka, walivuma iqiniso. Ukuvuma okunje kuvamile. Kukhona umehluko omkhulu phakathi kokuvuma okwenzekile emuva kokuba kuqinisekisiwe kanye nokuvuma izono ezaziwa kuphela yithini kanye noNkulunkulu. UAkhani wayengeke avume ukube wayengenalo ithemba lokuthi ngokwenza lokho angagwema imiphumela yesono sakhe. Kepha ukuvuma kwakhe kwenza nje ukubonakalisa ukuthi isijeziso sakhe sasifanelekile. kwakengekho ukuphenduka kweqiniso kwesono, kungeko nokuzisola, kungekho nenguquko yenhloso, kungeko nokuzonda ububi.”—Ellen G. White, Patriarchs and Prophets, pp. 496–498.

**Imibuzo Yokuxoxisana:**

`Xoxani ngomthelela womthetho weshumi (Exod. 20:17) ezweni elibuswa ngukukhangisa nokuthenga. Singahlukanisa kanjani phakathi kwezimfuno nezidingo, futhi kungani lokho kwehlukanisa kusemqoka na?`

`Funda umkhuleko kaDaniyeli kuDaniyeli 9:4-19. Kungani kuphawuleka ukuthi uDaniyeli, ekuvumeni izono zikaIsrayeli, wayelokhu ethi “thina” senze zonke lezizinto ezimbi, nakuba kungekho mlando wokuthi yena uqobo wenza okubi na?`

`Cabanga ngombuzo osekugcineni kwesifundo sangoLwesine. Kungani ukulalela kukaIsrayeli yonke “imiyalelo nokwahlulela” kubaluleke kangaka ekufakazeni kwabo na? Lesisimiso sisebenza kanjani ebandleni lethu namuhla na? Okungukuthi, ukufakaza kwethu bekungaphumelela kangakanani ukuba besilandela ngempela konke esikunikezwe nguNkulunkulu na?`