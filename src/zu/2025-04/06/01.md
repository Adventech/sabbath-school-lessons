---
title:  Isitha Ngaphakathi
date:   01/11/2025
---

### Funda Lokhu Kuleliviki

1 Pet. 1:4, Joshuwa 7, Hub. 139:1–16, Ezra 10:11, Lukea 12:15, Josh. 8:1–29.

> <p>Indimana Yenkumbulo</p>
> “Mina Jehova ngivivinya inhliziyo, ngihlola ingqondo ukuba nginike, kube yilowo nalowo njengezindlela zakhe, njengezithelo zezenzo zakhe” (Jeremiya 17:10, ESV).

UJoshuwa 7 yisikhathi sokuqala lapho, ngamava abahlungu, abantu bakwaIsrayeli bafunda khona imiphumela emikhulu yesivumelwano kanye nencazelo yaso ejulile. Nakuba ukulalela izimiselo zesivumelwano kwakuqinisekisa ukunqoba, ukungazinaki izimiso zesivumelwano kwakuletha ukunqotshwa. Ukuphumelela kwempi kaIsrayeli kwakuncika hhayi emananini, kumacebo empi, noma amaqhinga ahlakaniphile kodwa ebukhoneni beQhawe leZulu phakathi kwabo.

Ngesikhathi sokuthatha Izwe Lesithembiso, uIsrayeli kwakumele afunde isifundo esilukhuni sokuthi isitha sabo esiyingozi kunazo zonke sasingekho ngaphandle kwenkambu yabo kepha ngaphakhathi kwabo. Inselele enkulu kunazo zonke eyayimi phambi kwabo kwakungezona izindonga eziqinileyo zamadolobha aseKanana noma ubungcweti bezimpi zawo, kodwa yinkani yabathile phakathi kwabo yokudelela imiyalelo kaNkulunkulu.

Ukulindela ifa lethu lasezulwini (1 Pet. 1:4, Kol. 3:24), sibhekana nezinselelo ezifanayo. Ngenkathi sisemngceleni weZwe Lesithembiso, ukuthembeka kwethu kuyavivinywa, futhi singanqoba kuphela ngokuzinikela kuJesu Krsitu

_*Funda isifundo saleliviki ukulungiselela iSabatha, uLwezi 8._