---
title:  Isono SikaAkhani
date:   03/11/2025
---

`Funda uJoshuwa 7:16-19. Lonke loluhlelo lusitshelani ngoNkulunkulu nangoAkhani na?`

Kunokuba embule ukuthi ngubani owonile, uNkulunkulu usungula uhlelo olwembula ubulungiswa Bakhe kanye nomusa. Emuva kokuchaza isizathu sokwehlulwa kukaIsrayeli futhi afune nokungcwaliswa kwabantu (Josh. 7:13, uNkulunkulu uvumela isikhathi sidlule phakathi kokumemezela uhlelo kanye nokusetshenziswa kwalo, okunikeza uAkhani isikhathi sokucabanga, aphenduke, futhi avume isono sakhe. Ngokufanayo,umndeni wakhe (uma wawazi ngokwenzekile) unethuba lokukhetha uma ufuna ukuba yingxenye ekufihleni noma wale ukuba yingxenye, njengamadodana kaKorah, agwema ukubhujiswa ngokwala ukuhambisana noyise (qhathanisa no Num. 16:23-33, Num. 26:11).

Isisombululo senkinga silandela indlela ephambene naleyo yokungena futhi yahlupha uIsrayeli: icala labobonke liyasuswa futhi lehle kuIsrayeli liye esizweni esisodwa; lisuke esizweni liye emndenini; lisuke emndenini liye endlini; lidlule endlini liye kwabathile. Ngaphandle kokwembula onecala, uhlelo lokuphanda lubeka eceleni abamsulwa. Lokhu yingxenye ebaluleke ngokulinganayo yohlelo olucolisisekile lwezomthetho, lapho uNkulunkulu ngoKwakhe eba ngufakazi wesenzo esingabonwa sikaAkhani.

Ofundayo ucishe akuzwe ukushisa lapho uNkulunkulu esondela kuAkhani. Ngubani ongemangale ngenkani yalendoda enethemba lokuthi ngeke ibanjwe na? Akukho okufihlakele emehlweni ahlabayo kaJehovah (Hub. 139:1-16, 2 Kron. 16:9) owazi lokho okufihlakele ehliziyweni yomuntu (1 Sam. 16:7, Jer. 17:10, Zag. 5:21).

Kubalulekile ukuqaphela indlela uJoshuwa abiza ngayo uAkhani: “Ndodana yami.” Lesisisho sibonisa hhayi kuphela ubudala kanye nendima yobuholi bukaJoshuwa, kodwa futhi sembula umoya leliqhawe elalibhekana ngawo nobulungiswa. Inhliziyo yakhe igcwele uzwelo ngakuAkhani, nakuba ebizelwe ekwenzeni ukwahlulela onecala. Ngomoya wakhe, uJoshuwa futhi wayebikezela uzwelo, ubumnene, nothando lwaLowo “owayengakaze abe luhlaza, engakazae akhulume amazwi ahlabayo kungenasidingo, ongakaze azwise ubuhlungu kumuntu ozwelayo. . . . Yena [uJesu] ngokungesabi wakhuza ukuzenzisa, ukungakholwa, kanye nobubi, kepha izinyembezi zazisezwini Lakhe lapho ephimisa ukukhuza okuhlabayo.”—Ellen G. White, The Desire of Ages, p. 353.

`Sasingalazi kanjani iqiniso lokuthi uJesu ungumhlatshelo wezono zethu Ukwazi ukuthi uNkulunkulu wazi konke okwenzayo, nalokho okusithekile, kuyithinta kanjani indlela ophila ngayo na? Kumele kuyithinte kanjani indlela ophila ngayo na?`