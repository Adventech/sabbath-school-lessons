---
title:  Ingxenye Yomndeni kaNkulunkulu
date:  31/12/2022
---

### Kuleliviki Funda ku
Gal. 3:26, 29; iHubo 50:10-12; 1 Izikronike 9:13, 14; Filipi 4:19; 1 Johane 5:3; Mathewu 6:19-21.

> <p>Indimana Yekhanda</p>
> “Bhekani uthando olungaka asinike lona uBaba lokuba sithiwe singabantwana bakaNkulunkulu” (1 Johane 3:1).

NjengamaKrestu, uphawu olumangalisayo mayelana nobudlelwane bethu noNkulunkulu ukuthi uyasethemba ukuthi simphathele izindaba zaKhe kulomhlaba. Kusukela ekuqaleni komlando walomhlaba, uNkulunkulu wayekela ezandleni zika Adamu noEva ukuthi banakekele indalo eyayingenasici. (Bheka uGen. 2:7-9, 15.)  Kusukela ekuqambeni izilwane, kuye ekugcineni insimu,nokugcwalisa umhlaba ngezingane, uNkulunkulu wakwenza kwaba sobala ukuthi sidinga ukumsebenzela lapha.

Futhi usibusisa ngezipho, kodwa yithina asibeke ukuba simphathele zona, njengokuqoqa imali, ukubhala amasheke, ukuthumela izimali nge EFT, ukuhlela izimali, noma ukubuyisa okweshumi neminikelo enkonzweni ngeSabatha ekuseni.

UNkulunkulu usikhuthaza ukuthi sisebenzise izipho asinike zona ukufeza izidingo zethu, izidingo zabanye, nokuqhubekisela phambili umsebenzi waKhe.  Yize noma kungakholakali, yithina esikhethwe nguNkulunkulu ukukhulisa abantwana baKhe, ukwakha izakhiwo zaKhe, nokufundisa izizukulwane ezilandelayo.

Esifundweni saleliviki sizohlola amalungelo nokuziphendulela kokuba yingxenye yomndeni kaNkulunkulu.

_*Funda isifundo saleliviki ukulungisela iSabatha lika Masingana 7._