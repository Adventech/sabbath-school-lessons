---
title:  Ingcebo Ezulwini
date:  05/01/2023
---

> <p></p>
> “Ningazibekeleli ingcebo emhlabeni, lapho kona inundu nokugqwala, nalapho amasela efohla khona, ebe.  Kepha zibekeleleni ingcebo ezulwini, lapho kungoni inundu nokugqwala, nalapho amasela engafohli khona, ebe. Ngokuba lapho kukhona ingcebo yakho, nenhliziyo yakho iyakuba khona lapho” (Math. 6:1921).

`Maqiniso maphi amqoka awashoyo lapha uJesu? `

Ubani ongakaze afunde izindaba ngabantu abazizuzela ingcebo eningi, kodwa ngandlela thile, ibuye ibalahlekele yonke?  Lomhlaba wethu awunalo nakancane uzinzo: izimpi, ubugebengu, udlame, izinhlekelele, konke kungafika ngomzuzwananje, kusiphuce konke esakusebenzela, mhlawumbe nesakuthola ngokuzikhandla kokwethembeka. Kanti futhi, ngomzuzwana-nje, kuyafika nokufa, bese zonke lezinto zingasisizi ngalutho.

Kodwa-ke, iBhayibheli alikaze lisitshele ukuthi kuyisono ukuba yisiqumama noma ukuba usozimali; kunalokho, kulezindimana uJesu usixwayisa ngokuthi singaniki ingcebo indawo engayifanele.

Pho, kusho ukuthini ukuzibekelela ingcebo ezulwini?  Kusho ukubeka uNkulunkulu nomsebenzi waKhe kuqala empilweni yakho, esikhundleni sokubeka imali phambili. Phakathi kwezinye izinto, kusho ukusebenzisa lokho esinakho emsebenzini kaNkulunkulu, ukuqhubela phambili umbuso waKhe, ukukhonza abanye, nokuba yisibusiso kwabanye.

Isibonelo-nje, ngesikhathi uNkulunkulu ebiza uAbrama wayehlose ukusebenzisa uAbrama nomndeni wakubo ukuba babusise yonke imindeni yasemhlabeni. UNkulunkulu wathi kuAbrahama, “owayebizwa ngokuthi umhlobo kaNkulunkulu,” (Jakobe 2:23), “Ngiyokwenza ube yisizwe esikhulu; ngiyokubusisa, ngenze igama lakho libe likhulu; futhi uyokuba yisibusiso.  Ngiyombusisa okubusisayo; ngimqalekise okuqalekisayo; ngenxa yakho yonke imindeni yasemhlabeni iyobusiswa” (Gen. 12:2, 3, NKJV).

“Njalo-ke abokukholwa bayabusiswa kanye no-Abrahama okholwayo” (Galathiya 3:9). Sinaleyo nselele eyaphonselwa uAbrahama. “Imali ilusizo olukhulu, ngoba ingenza okuhle okuningi. Ezandleni zomntwana kaNkulunkulu iwukudla kwabalambile, isiphuzo kwabomile, isambatho kohambaze.  Iyisivikelo kocindezelwe, nosizo kogulayo. Kodwa imali ayehlukile esihlabathini, uma ingasetshenziselwa ukuhlinzekela izidingo zasekuphileni, ukubusisa abanye, nokuqhubekisela phambili umsebenzi kaKrestu.”—Ellen G. White, Christ’s Object Lessons, p. 351.

`“Ngokuba lapho kukhona ingcebo yakho, nenhliziyo yakho iyakuba khona lapho” (Math. 6:21).  Inhliziyo yakho ithi iphi ingcebo yakho?`