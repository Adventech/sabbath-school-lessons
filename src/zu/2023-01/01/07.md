---
title:  Ukujula Nomcabango
date:  06/01/2023
---

“Inhliziyo kaNkulunkulu ilangazelela abantwana baKhe basemhlabeni ngothando olunamandla ukwedlula ukufa. Ngokunikela ngeNdodana yaKhe, uqongqothe lonke izulu ngesipho esisodwa. Impilo nokufa koMsindisi nokusincengela kukaMoya, uBaba esebenza ngaphezulu, nezingelosi zisebenza zingaphezi, bonke basebenzela ukusindiswa komuntu.”— Ellen G. White, Steps to Christ, p. 21.

“Uma udele umina, wazinikela kuKrestu, uyilungu lomndeni kaNkulunkulu, kanti konke okusendlini kaBaba okwakho.  Yonke ingcebo kaNkulunkulu iyafinyeleleka kuwena: kokubili—lomhlaba wamanje, nalowo ozayo. Umsebenzi wezingelosi, isipho sikaMoya waKhe, ukukhandleka kwezinceku zaKhe—konke kwenzelwa wena. Umhlaba, nakho konke okukuwo, ungowakho uma ungasizakala ngawo.”— Ellen G. White, Thoughts From the Mount of Blessing, p. 110.

**Imibuzo Yokuxoxisana**

`Njengoba kukhona zonke lezi zipho ezinhle uNkulunkulu azipha abantwana baKhe, sicindezelekile ukubuza, njengoba kwabuza umhlabeleli, sithi “Ngizakubuyiselani kuJehova ngakho konke okuhle angenzela kona na?”(iHubo 116:1).  Enza uhlu lwezibusiso nezipho zikaNkulunkulu kuwena, ezasenkolweni nezasenyameni, ulungele ukwabelana ngazo neklasi lakho. Lokho kukufundisani ngendlela ofanele ukubonga ngayo uNkulunkulu?`

`Nakuba-nje sicabanga ngoNkulunkulu njengoMdali wethu, futhi kufanelekile, iBhayibheli lisifundisa njalo nokuthi siphila ngaYe. Bheka amaHeberu 1:3; Jobe 38:33-37; iHubo 135:6, 7; Kolose 1:17; iZenzo 17:28; 2 Petru 3:7.) Kusukela ezinkanyezini ezisemkhathini, kuye ekushayeni kwezinhliziyo zethu, kuye kulawo mandla aphasa konke okumiyo, amandla kaNkulunkulu kuphela agcina konke lokhu kukhona.  Leli qiniso leBhayibheli kufanele lisisize kanjani ukuqonda ukuthi sinokuziphendulela okungakanani kuNkulunkulu ngokuthi sikusebenzisa kanjani lokho asinike kona na? Leliqiniso lisisiza kanjani ukuthi sibuke ukuphila kwethu nenjongo yokuphila ngendlela efanele na?`

`Isifundo sikhulume ngokuthi kungani, kukho konke esikuphiwe nguNkulunkulu uJesu necebo losindiso kuyisona sipho esikhulu kunazo zonke.  Kungani kuyiqiniso lokho?  Besizokuba nani ukuba asinakho lokho kanye nethemba elikhulu esiliphiweyo?  Umbhali othile ongakholwa ukuthi ukhona uNkulunkulu, wafanisa abantu “njengezigaxa zenyama ebolayo ephezu kwamathambo akhehlezelayo.”  Kungani lokhu bekungaba yiqiniso ukuba asikho isipho sevangeli?`