---
title:  Ukuziphendulela Kwamalungu Omndeni kaNkulunkulu
date:  04/01/2023
---

Sonke siyazithakasela izipho zikaMoya nezasenyameni asipha zona uNkulunkulu. Kumnandi futhi ukwazi ukuthi “siyingxenye yomndeni.”

`Funda kuDuteronomi 6:5 noMathewu 22:37. Kusho ukuthini lokhu, futhi sikwenza kanjani?`

Ungamthanda kanjani uNkulunkulu ngenhliziyo yakho yonke, ngomphefumulo wakho wonke, nangengqondo yakho yonke” (Math. 22:37)? Ngokumangalisayo, iBhayibheli ngokwalo liyasinika impendulo, kanti akusiyo leyo abantu abaningi abayilindele.

`Funda kuDuteronomi 10:12, 13 no 1 Johane 5:3. Ngokwe Bhayibheli, sifanele sisabele kanjani kulobu budlelwane bethu bothando noBaba osezulwii na?`

Ukugcina umthetho? Ukulalela imiyalo? Ngeshwa, kumaKrestu amaningi, ukulalela umthetho, kakhulukazi umyalo wesine, kuthathwa njengokuzama ukusindiswa ngemisebenzi, bathi sibizelwe kuphela ukuthanda uNkulunkulu nokuthanda omakhelwane bethu njengoba sizithanda thina.  Kodwa uNkulunkulu usho ngokusobala: sibonakalisa uthando lwethu kuNkulunkulu nakomakhelwane bethu, yebo, ngokuthobela imiyalo.

“Ngokuba ukuthanda uNkulunkulu yilokhu: ukuba sigcine imiyalo yaKhe” (1 Johane 5:3). Sijwayele ukubuka lendimana sithi siyamthanda uNkulunkulu, ngakhoke, sigcina imiyalo yaKhe.  Kulungile lokho.  Kodwa mhlawumbe singabuye siyifunde kanje: “Yilolu uthando lukaNkulunkulu,” okungukuthi uthando lukaNkulunkulu silwazi futhi siluzwe ngokugcina imiyalo yaKhe.

KuMathewu 7:21-27, uJesu wathi labo abezwa, benze amazwi kaNkulunkulu bafaniswa nomakhi ohlakaniphile, owakha indlu yakhe phezu kwedwala. Labo abezwayo kodwa bengenzi, bafaniswa nomakhi oyisiwula owakha indlu yakhe esihlabathini—okwaba nomphumela omubi.  Bobabili balizwa izwi; oyedwa walalela, omunye akazange. Imiphumela yenza umehluko phakathi kokuphila nokufa.

`Cabanga ngokuxhumana phakathi kokuthanda uNkulunkulu nokulalela umthetho waKhe. Kungani ukuthanda uNkulunkulu kudinga ukubonakaliswa ngaleyo ndlela? Yini ngempela leyo esekugcinweni kwemiyalo ebonakalisa lolo thando? (Asikusize: cabanga ukuthi ukungalaleli umthetho waKhe kunayiphi imiphumela.) `