---
title:  Xwayani Ukuhaha
date:  25/02/2023
---

### Kuleliviki Funda ku
Isaya 14:12-14, Efesu 5:5, Joshuwa 7, Johane 12:1-8, iZenzo 5:1-11, 1 Korinte 10:13.

> <p>Indimana Yekhanda</p>
> “Bhekani, nixwaye ukuhaha konke, ngokuba ukuphila komuntu akumi ngobuningi bempahla yakhe” (Luka 12:15).

UUkuhaha kuchazwa njengokufisa ngokweqile ingcebo noma impahla okungeyona eyakho. Ukufisa yisono esikhulu, kangangoba sibalwa nokuqamba amanga, ukweba, ukubulala; kuyingozi kangangoba uNkulunkulu wakhetha ukuxwayisa abantu ngaso emiyalweni eyishumi. “Ungafisi indlu kamakhelwane wakho, nenceku yakhe, nencekukazi yakhe, nenkabi yakhe, nembongolo yakhe, nokunye okomakhelwane wakho (Eks. 20:17).

Ukufisa kuvame ukubalwa nezono ezimbi kakhulu eziyovalela umuntu angangeni embusweni kaNkulunkulu. “Kepha anazi yini ukuthi abangalungile abayikulidla ifa lombuso kaNkulunkulu na? Ningadukiswa. Nazifebe, nabakhonza isithombe, naziphingi, nazihlobongi, nabesilisa abalalanayo, namasela, nabahahayo,  nazidakwa, nazithuki, nabaphangi, abayikulidla ifa lombuso kaNkulunkulu” (1 Korinte 6:9, 10).

Ukuhaha, kuqhwakele laphaya phezulu kanye nokuphanga, ukukhonza izithombe, ukuhlobonga, nokuphinga? Isho njalo indimana. Kuleliviki sizobuka izibonelo zokuthi kubi kangakanani ukuhaha, nokuthi singenzani ukukunqoba.

_*Funda isifundo saleliviki ukulungisela iSabatha likaNdasa 4._