---
title:  Ukunqoba Ukuhaha
date:  02/03/2023
---

Ukuhaha udaba lwenhliziyo, futhi njengokuzazisa nobugovu, kuvame ukungabonakali, okwenza kube yingozi engaka futhi kukhohlise. Kulukhuni kumanje ukunqoba izono ezisobala: amanga, ukuphinga, ukweba, izithixo, ukwephula iSabatha. kodwa lezi yizenzo zangaphandle, izinto esicabangayo ngaphambi kokuzenza. Kodwa ukunqoba izizindlo ezimbi? Kulukhuni lokho.

`Funda ku 1 Korinte 10:13.Yisiiphi isithembiso esinikiwe lapha, futhi kubaluleke ngani ukuthi sisiqonde ngokuphathelene nobunceku? `

Manje-ke, singavikeleka kanjani ngamandla kaNkulunkulu kulesono esikhohlisa kangaka?

1\. Thatha isinqumo sokukhonza uNkulunkulu, wencike kuYe, futhi ube yilungu lomndeni waKhe.  “Khethani namhlanje enizakumkhonza; …kodwa mina nendlu yami, sizakukhonza uJehova” (Josh. 24:15).

2\. Thandaza zonke izinsuku, ufunde noMathewu 6:13, “Ungasingenisi ekulingweni, kodwa usikhulule kokubi: Ngokuba umbuso ungowaKho, namandla, nobukhosi, kuze kube phakade.” Uma uzizwa uhahela okuthile owaziyo ukuthi awukudingi, thandaza, ubambelele ezithembisweni zeBhayibheli ukuze unqobe, ezifana no 1 Korinte 10:13.

3\. Lifunde njalo ngokwethembeka iBhayibheli.  “Enhliziyweni yami ngiyalonda izwi laKho ukuze ngingoni kuWe” (iHubo 119:11).

UJesu wabhekana nenkinga yesono.  Walingwa kukho konke njengathi.  Ukuze athole lamandla okukumela, wayechitha ubusuku bonke ethandaza, exhumene noBaba. Futhi uJesu akawushiyanga lomhlaba waze wavula indlela kube yisibonelo kuwo wonke umuntu, sokuphila impilo yokukholwa nokulalela–ukwakha isimilo sobuKrestu.

“Mfuneni uJehova esenokutholwa, nimbize eseseduze. Omubi makashiye indlela yakhe, nomuntu owenza okubi imicabango yakhe, abuyele kuJehova, uyakuba nomusa kuye, yebo, abuyele kuNkulunkulu wethu, ngokuba uyakwenza ukuthethelela kube kukhulu” (Isaya 55:6, 7).

`Yimiphi imiphumela yokuhaha empilweni yakho, uma ikhona? Yini osadinga ukuyifunda kuyona?`