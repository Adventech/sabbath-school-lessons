---
title:  Okuyisona-sono Sokuqala
date:  26/02/2023
---

Kuvame ukubuzwa umbuzo mayelana nokuthi isono saqala kanjani endalweni kaNkulunkulu; futhi kuyezwakala.  Sinalo ufifana. Ingqikithi yaso, ukuhaha noma ukufisa.  Mhlawumbe singathi ukuhaha kungathiwa yisona sono sokuqala.

`Funda kuIsaya 14:12-14. Yikuphi esikutholayo lapho ngokuwa kukaLusifa? Ukuhaha kwadlala indima ebaluleke kangakanani kulokho kuwa?`

“Ngokungeneliswa yisikhundla sakhe yize wasingaphezu kwezidalwa zasezulwini, wafuna udumo olufanele uMdali kuphela. Esikhundleni sokufuna ukuphakamisa uNkulunkulu kuzo zonke izidalwa ezikhona, kwakuyinhloso yakhe ukuzama ukuthi zikhonze yena, zethembeke kuyena. Futhi ngokufisa inkazimulo uBaba ayeyinike iNdodana yaKhe, lomholi wezingelosi wafisa amandla ayilungelo likaKrestu kuphela.”—Ellen G. White, Patriarchs and Prophets, p. 35.

`Funda kwabase Efesu 5:5 nabaseKolose 3:5. UPawulu ukulinganisa nani ukuhaha, ngasizathu sini na?`

Kubalulekile ukuthi iziwombe ezimbili, uPawulu ulinganisa ukuhaha nokukhonza izithixo. Uma abantu bekhonza izithixo banikela impilo yabo kuzo esikhundleni sikaNkulunkulu, kokudaliweyo esikhundleni soMdali (Rom. 1:25). Kungenzeka-ke yini ukuthi ukuhaha ukufuna into esingafanele ukuba nayo, futhi siyifune ngendlela yokuthi ukuyifisa kwethu kulapho kugxile khona inhliziyo esikhundleni sokuthi igxile kuNkulunkulu?

Ngaphandle kokungabaza, ekuqaleni uLusifa wayengazi ukuthi izifiso zakhe ezimbi zizomholelaphi.

Kungaba njalo nakithina. Umyalo ovimbela ukuhaha, okuyiwona wodwa umyalo ophathelene nemicabango, ungasivimba singenzi izenzo ezizosiholela ekwephuleni neminye imiyalo. (Njengesibonelo, bheka ku 2 Samuweli 1:11.)

`Funda ku 1 Thimothewu 6:6, 7. Kungasisiza kanjani ukugxila kulokho akushoyo lapha uPawulu sivikeleke ekuhaheni?`