---
title:  Imivuzo Yokwethembeka
date:  18/03/2023
---

### Kuleliviki Funda ku
Heb. 11:6, Isaya 62:11, Roma 6:23, Johane 14:1-3, iSamb. 21, Math. 25:20-23, Roma 8:16-18.

> <p>Indimana Yekhanda</p>
> “Inkosi yakhe yathi kuye: ‘Kuhle, nceku enhle nethembekileyo, uthembekile ezintweni eziyingcosana; ngizakukubeka phezu kokuningi; ngena ekuthokozeni kwenkosi yakho’ “ (Mathewu 25:21).

Yize noma singeke sazitholela ukusindiswa, iBhayibheli lisebenzisa ithemba lomvuzo ukukhuthaza labo abathembekile abaphilayo ukuthi bayokwamukela umusa kaNkulunkulu abangawufanele, ngoba ekupheleni, noma yini esiyamukelayo kungenxa yomusa kaNkulunkulu kuphela.

Njengoba wabhala uDavide ethi: “Umthetho kaJehova uphelele, uvusa umphefumulo; ukufakaza kukaJehova kuqinisile, kuhlakaniphisa oyisiwula. Imiyalo kaJehova ilungile, ijabulisa inhliziyo; umyalezo kaJehova uhlanzekile, ukhanyisa amehlo. Ukumesaba uJehova kuhlanzekile, kumi kuze kube phakade; imithetho kaJehova iyiqiniso, ilungile yonke. Inxanelekile kunegolide, kunegolide elihlanzekileyo eliningi; imnandi kunezinyosi, kunoju lwamakhekheba. Nenceku yakho iyayalwa ngayo; oyigcinayo uyakuba nomvuzo omkhulu” (iHubo 7-11).

Ezindaweni ezihlukene iBhayibheli likhuluma ngemivuzo yethu, esithenjiswe yona kuKrestu ngemuva kokubuya kwaKhe, nalomhlaba wesono sewudlule unomphelo.

Yini esiyithenjisiwe, futhi sinasiqiniseko sini sokuthola lokho esikuthenjisiwe?

_*Funda isifundo saleliviki ukulungisela iSabatha likaNdasa 25._