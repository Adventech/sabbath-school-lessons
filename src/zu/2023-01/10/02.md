---
title:  Isiwula Esinothile
date:  05/03/2023
---

`Funda kuLuka 12:16-21. Uthini umlayezo oqondene nathi lapha? UJesu wasebenzisa maphi amazwi aqosheme ukukhuza lendoda eyisiwula, futhi kusitshelani lokho mayelana nendlela esibuka ngayo izinto esinazo?`

Nakuba umlayezo ubanzi kunalokho, umuntu angathi ngalendaba, uJesu wayekhuluma ngalokho okungafuneki ukwenze uma sewuthathe umhlalaphansi. Ngokunjalo, uma umuntu eshiya umsebenzi ukuze adle yedwa imali akade eyisebenza, akaqaphele, avule indlebe.

Inkinga akusikho ukusebenza ngokuzikhandla noma ukuzuza ingcebo, kakhulukazi uma umuntu esekhulile noma esenezimali. Inkinga yindlela abuka ngayo ingcebo.  Amazwi alendoda athi: “phumula, udle, uphuze, ujabule” (Luka 12:19)—ashaya khona impela emhloleni.

Izinhloso zalendoda zazingaphakeme kunezezilwane. Yayiphila sengathi akekho uNkulunkulu, noma izulu, noma ukuphila kusasa; sengathi yonke into enayo eyayo, ayikweleti lutho kuNkulunkulu noma komunye umuntu.”—Ellen G. White, Christ’s Object Lessons, pp. 257, 258.

Uma sesifike kulelizinga lokuphila, lapho sizicabangela thina sodwa, singanaki izidingo zabanye nomsebenzi kaNkulunkulu, silandela isibonelo salesicebi esiyisiwula.

Ayikho into eshoyo endabeni kaJesu ukuthi lesicebi sasivilapha noma ukuthi sasingathembekile. Inkinga yindlela esasisebenzisa ngayo lokho esasikuphathiswe nguNkulunkulu. Njengoba singalwazi usuku lokufa kwethu, kufanele sihlale silulindele ngokuthi siphilele ukwenza intando kaNkulunkulu esikhundleni sokuphila impilo yokuzicabangela.

Umfanekiso esiwunikwa yiBhayibheli ukuthi umuntu uyasebenza uma-nje esakwazi.  Empeleni, kubalulekile ukuthi ababhali bezincwadi zesiprofetho u-Daniel and Revelation, kukholakala ukuthi bobabili base bedlulile eminyakeni engu 80 ngesikhthi beqeda lomsebenzi. Kwakuyisikhathi lapho abantu babephila bafike ku 50 weminyaka.  U-Ellen G. White wabhala ezinye zezincwadi zakhe ezaziwayo nezithandwayo njenge-Desire of Ages, esengaphezu kuka 70. Ubudala-ke, umanje sisaphila kahle, abusho ukuthi asingabe sisaphila impilo elusizo, futhi uma kwenzeka, asenze okuhle.

UJesu wayala labo abalindele ukubuya kwaKhe ukuthi bangalindi-nje kuphela, kodwa baqhubeke nokusebenza (Math. 24:44-46).

`Noma umdala kangakanani, noma unemali engakanani, ungagwema kanjani ukuwela ogibeni okwangena kulo lendoda?  Zibuze lokhu: “Yini engiyiphilelayo?”`