---
title:  Ukuphana Sewusocansini Lokufa
date:  08/03/2023
---

**Singathola ziphi izimiso kulezindimana ezilandelayo mayelana nendlela yokuphatha imali?**

`1 Thim. 6:17`

`2 Korinte 4:18`

`IZaga 30:8`

`UMshu. 5:10`

Imali ingathumba izinhliziyo zabantu ngendlela enamandla, ukuthumba okuholele ekubhujisweni kwabaningi.  Ubani ongakaze ezwe ngabantu abenze izinto ezishaqisayo ngenxa yemali—noma sebenayo iningi vele?

Asikho isidingo salokho kodwa. Ngamandla kaNkulunkulu, singayinqoba imizamo yesitha yokuthatha okufanele kube yisibusiso (ingcebo) kuguqulwe kube yisiqalekiso.

Mayelana nomqondo wokuba yinceku" enhle ekulungiseleni ukufa, ingozi abantu ababhekana nayo isilingo sokugodla impahla manje, bethethelela lokho ngokuthi: “Uma sengifa, ngiyoyinikela yonke into enginayo.” Nakuba kungcono kunokuyidla yonke manje (omunye usozigidi wake wathi uyazi ukuthi kuyobe ubephila ntofontofo uma ingasekho nemali yokukhokhela umngcwabo wakhe, isheke lakhe libuya lilambatha). Thina kufuneka senze kangcono kunalokho.

“Ngabona ukuthi abaningi bayagodla besaphila, bethulisa onembeza ngokuthi bayonikela ngokukhululeka uma sebefa; abakusebenzisi ukukholwa nokwethemba uNkulunkulu ngokuthi banikele besaphila.  Kodwa lokhu kuphana sewusocansini lokufa akusikho okufunwa nguKrestu kubalandeli baKhe; akuzona izaba ezamukelekayo.  Labo ababambelele empahleni yabo kuze kube umzuzu wokugcina, bayinikela ekufeni kunasemsebenzini kaNkulunkulu.  Ukulahlekelwa kwenzeka sonke isikhathi.  Amabhange ayawa, impahla idliwe ngezindlela eziningi. Abaningi bathi bazokwenza okuthile, kodwa bayalibala, uSathane enze ukuthi leyo mali ingalokothi ingene endlini yengcebo. Iphela ingakabuyiselwa kuNkulunkulu, uSathane ajabule athi “ngcingci.”—Ellen G. White, Testimonies for the Church, vol. 5, p. 154.

`Kungani sidinga ukuqaphela ngendlela esizithethelela ngayo uma sisebenzisa noma yiziphi izibusiso zasenyameni esinazo?`