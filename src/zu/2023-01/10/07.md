---
title:  Ukujula Nomcabango
date:  10/03/2023
---

U-Ellen G. White wabhala izahluko ezimbili ngalesihloko esibalulekile sokwaba impahla yethu.  Bheka isahluko “To (Aged and) wealthy Parents,” ku-Testimonies for the Church, vol. 3, pp. 116-130,  naku “Wills and Legacies,” ku-Testimonies for the Church, vol. 4, pp. 476-485.

Kukhona futhi isigatshana esikhuluma ngokuhlelwa kwamafa ku-Counsels on Stewardship, pp. 323-335. U-Ellen G. White uphinde abhale athi: “Lokho abaningi abalibalayo ukukwenza kuze kufike isikhathi sokufa, ukuba bebengamaKrestu ngempela, bebezokwenza besaphila kahle.

Bebezozinikela bona nempahla yabo kuNkulunkulu, ngokuba yizinceku zaKhe, bathole intokozo yokwenza okungumsebenzi wabo.  Ngokunquma bona ngokwabiwa kwamafa abo, bangahlangabezana nezimfuno zikaNkulunkulu kunokuba bawubalekisele kwabanye lowo msebenzi.”—Testimonies for the Church, vol. 4, p. 480.

Usho ukuthini “ngokunquma bona ngokwabiwa kwamafa abo”? Umbhali we-will ukhetha ozokwaba amafa ngemuva kokufa kwakhe ngokwezifiso zakhe ezibhalwe kuyo incwadi yamafa.  Ngokuba umabi wamafa akho, waba amafa akho usaphila. Ngokwenza lokho, uzothola intokozo yokubona imiphumela, nokwazi ukuthi uwaphethe kahle amathalente owanikwe nguNkulunkulu.

Kumuntu ongumKrestu, ukubuya kukaKrestu kuyi “Themba Elibusisiwe.”  Sonke sike sicabange ukuthi kuyoba mnandi kangakanani ukubona uJesu eza ngamafu ezulu. Silangazelele ukuzwa amazwi athi: “Wenze kahle.”  Kodwa kuyokwenzekani uma singangena emathuneni engakafiki uJesu? Uma siyilandela intando yaKhe esiyembulelwe, singaba nokugculiseka khona manje, kokubona umsebenzi uya phambili ngenxa yemizamo yethu, sazi ukuthi ngenxa yokuhlela amafa, umsebenzi uyoqhubeka sesingekho thina.

**Imibuzo Yokuxoxisana**

`Nakuba singazibekelela ingcebo ezulwini manje, kungani lokho kungeyona into efanayo nokuzama “ukuzitholela”, noma “ukuthenga” ukusindiswa?`

`Njengoba kudingeka ukuthi siphane ngalokho esinakho manje, sidinga nokuhlakanipha.  Kukangaki sizwa abantu, kakhulukazi abanquma usuku lokuphela komhlaba, benza ubizo lwemali ngoba bethi kuzokwenzeka isigameko esithile nesithile ngosuku oluthile, ngakhoke ngenxa yokuthi imali yethu iyobe ingasasebenzi ngaleso sikhathi, kungcono siyinikele kubona manje? Singehlukanisa kanjani phakathi kwalobo buqili nezindlela zangempela esingasebenzisela ngazo imali yethu kuNkulunkulu kumanjenje?`