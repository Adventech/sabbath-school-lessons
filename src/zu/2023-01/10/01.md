---
title:  Ukubuyisa
date:  04/03/2023
---

### Kuleliviki Funda ku
Luka 12:16-21, uMshumayeli 2:18-22, iZaga 27:23-27, 2 Korinte 4:18, uMshumayeli 5:10, Kolose 1:15-17.

> <p>Indimana Yekhanda</p>
> “Ngase ngizwa izwi livela ezulwini, lithi: “Loba ukuthi: Babusisiwe abafileyo abafele eNkosini kusukela kulesi sikhathi, “Yebo” usho uMoya, “ukuze baphumule ekukhandlekeni kwabo; ngokuba imisebenzi yabo iyabalandela” (iSambulo 14:13).

Uma sisondela ekugcineni kweminyaka yethu yokusebenza nokuhola, imicabango yethu ngezimali igxila ekulondolozeni esinakho, sesibheke ekugcineni kwempilo. Ukuyeka ukusebenza, uthathe umhlalaphansi, kungaba yinto ehlukumezayo. Maqondana nezimali zethu, iyiphi indlela engcono eya phambili?

Uma abantu beguga kuyazenzekela ukuthi baqale ukukhathazeka ngekusasa. Okwejwayelekile ukwesaba ukufa ungakawuhlinzekeli umndeni; ukuphila iminyaka emide (uphile kuze kuphele imali owawuyongile); ukukhathazeka ngenhlekelele engase ifike iqede konke onakho; ukugula okukhubaza umqondo noma umzimba (ngiyonakekelwa ngubani?).

Ephawula ngalokwesaba, uEllen G. White wathi: “Konke lokhu kwesaba kuvela kuSathane …Ukuba abantu bebengenza lokho uNkulunkulu athi akwenziwe, izinsuku zabo zokugcina kungaba yizona zenjabulo nezimnandi kakhulu ….Mababeke eceleni ukukhathazeka nemithwalo, basebenzise isikhathi sabo ngokuthokoza okusemandleni abo, balungisele izulu.”—Testimonies for the Church, vol. 1, p. 424.

Kuleliviki sizobukeza iziyalo zikaNkulunkulu eziqondene neminyaka yethu yokugcina. Yiziphi izinto esingazenza, yiziphi esingazigwema, futhi yiziphi izimiso esidinga ukuzilandela?

_*Funda isifundo saleliviki ukungisela iSabatha likaNdasa 11._