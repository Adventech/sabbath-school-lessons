---
title:  Funani Kuqala
date:  12/01/2023
---

NgoJesu kuthiwa: “isixuku esikhulu sasimuzwa ngokujabula” (Marko 12:37). Iningi labantu esixukwini ababelalela futhi belandela uJesu kwakungabantukazana. Yibo abaphiwa isinkwa nezinhlanzi entabeni, nabezwa intshumayelo yasentabeni. UJesu wayethi kubo: Ngiyazi ukuthi nikhathazekile ngokondla imindeni yenu. Nikhathazeke ngokudla nesiphuzo kwemihla ngemihla, nezambatho zokunifudumeza. Kodwa nakhu engikushoyo…..

`Funda uMathewu 6:25-33. Yini ethenjisiwe lapho, futhi kwakufuneka benzeni abantu ukuze bathole lezo zithembiso?`

Izithembiso zikaNkulunkulu eziningi ziqukethe isivumelwano esimbaxambili. Okusho ukuthi, ukuze sithole isibusiso, nathi sidinga ukwenza eyethu indima.

`Funda kuIsaya 26:3.  Kuthiwa asenzeni ukuze sithole ukuthula kukaNkulunkulu na? `

`Funda ku 1 Johane 1:9.  Uzokwenzani uJesu uma sivuma izono zethu na?`

`Funda ku 2 IziKronike 7:14. Yimiphi imibandela kokushiwo nguNkulunkulu lapha?`

Zonke lezindimana, nezinye futhi eziningi, ziphathelene neqiniso elibalulekile lokuthi nakuba uNkulunkulu enawo wonke amandla-nje, nakuba enguMdali wethu osiphilisayo, futhi nakuba usindiso siluthola ngomusa esingawufanele, ikhona indima esifanele ukuyidlala kulempikiswano enkulu lapha emhlabeni. Ngokusebenzisa isipho esiyigugu sokuzikhethela, asikhethe ukulandela ukuqhutshwa nguMoya oNgcwele, silalele lokho uNkulunkulu athi asikwenze.  Nakuba uNkulunkulu esithembisa izibusiso nokuphila, singakhetha iziqalekiso nokufa esikhundleni salokho. Akumangalisi ukuthi uthi: “Ngalokho khethani ukuphila ukuba niphile, wena nenzalo yakho” (Duter. 30:19).