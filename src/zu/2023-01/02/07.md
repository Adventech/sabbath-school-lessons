---
title:  Ukujula Nomcabango
date:  13/01/2023
---

“Ngaso sonke isikhathi, uma abantwana bakaNkulunkulu benza ngokwecebo likaNkulunkulu bethokoza, bezithandela ngendlela ehlelekile yokuphana (ukubuyisa okweshumi) nangezipho neminikelo, siyafezeka kubona isithembiso esimiyo sokuthi impumelelo izokuba umvuzo wabo ngokulingana nokulalela imiyalo kaNkulunkulu. Uma bevuma izimfuno zikaNkulunkulu, behambisana nemiyalo yaKhe, bemdumisa ngempahla yabo, izinqolobane zabo zizogcwala zichichime. Kodwa uma bemphanga ngokweshumi neminikelo bazothola ukuthi bebengaphangi-nje uNkulunkulu, kodwa bebeziphanga bona ngoba unciphisa izibusiso zaKhe kubona ngokufanayo nokunciphisa kwabo iminikeloo yabo.”—Ellen G. White, Testimonies for the Church, vol. 3, p. 395.

IBhayibheli lisobala ngokuthi sisindiswa ngokukholwa kuphela, isipho somusa kaNkulunkulu. Ukulalela kwethu imiyalo kaNkulunkulu ukusabela kulowo musa waKhe; akuyona indlela yokuwuzuza (phela ukuba besikwazi ukuzizuzela wona, bekungeke kuthiwe umusa: bheka amaRoma 4:1-4).

Uma sibuka isivumelwano sikaNkulunkulu esimbaxambili nathi , singabona izibusiso zethu nokuziphendulela kwethu. Ngendlela esisabela ngayo kulokho uNkulunkulu asipha kona, siqinisa ubudlelwane naYe, futhi sicaba ikusasa lethu. Ukulalela—ukusebenza nokwethembeka ngothando—uphawu lwangempela lomfundi. Esikhundleni sokusikhulula ekulaleleni, ukukholwa, ukukholwa kodwa, okusinika isabelo emseni kaKrestu, osinika amandla okulalela, okuyinto efunwa nguNkulunkulu kithina.

**Imibuzo Yokuxoxisana**

`Kuthiwa ukube wonke umAdventist ubengathembeka ekubuyiseni okweshumi, ibandla lethu belingaba nemali engaphezu kwesiyidingayo ukwenza lokho elidinga ukukwenza ukusabalalisa ivangeli. Wena wenzani ngokuphathelene nokweshumi neminikelo ukusiza ibandla lenze lokho elikubizelwe?`

`Gxila kulomqondo wokuthi kubaluleke kangakanani ukukhetha kwethu nemisebenzi yethu ebudlelwaneni bethu noNkulunkulu. Siyigcina kanjani phambi kwethu imibuzo mayelana nemisebenzi nokulalela, okuhlanganisa ukubuyisa okweshumi nobunceku obuhle, ngaphandle kokuthi siwele esihibeni sokuzama ukusindiswa ngemisebenzi?`

`Eklasini, xoxani ngombuzo osekugcineni kwesigaba sangolwesiThathu, mayelana nezikhathi zobunzima ezifikayo yize noma kade sithembekile. Sikuzwa kanjani lokhu uma sekwenzeka, futhi sizigcina kanjani ukuthi singalahlekelwa yithemba uma zifika?`