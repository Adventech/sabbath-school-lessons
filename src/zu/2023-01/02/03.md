---
title:  Ukulalelisisa
date:  09/01/2023
---

Incwadi kaDuteronomi yizigijimi zikaMose ezibhaliwe zokuvalelisa kulabo besizukulwane sesibili sakwaIsrayeli kulandela iminyaka engamashumi amane bezula ehlane. Lezigijimi zanikezwa emathafeni akwaMowabi, empumalanga neJerikho. UDuteronomi ubizwa ngokuthi “Incwadi Yenkumbulo” futhi kufanelekile.

Kulencwadi, uMose ulanda ngokwethembeka kukaNkulunkulu ehola uIsrayeli. Ukhuluma ngohambo olusuka eSinayi luya eKhadeshi-Baniya emngceleni weZwe Lesithembiso, kanye nohlubuko neminyaka engu 40 bezula ehlane. Waphinda imiyalo eyishumi, nomyalo wokweshumi , kanye nenqolobane yokweshumi.  Kodwa lapho egxile khona ngempela uDuteronomi kusekuthini kulalelwe uNkulunkulu ukuze kutholakale izibusiso. UMose uveza isithombe sikaNkulunkulu njengaLowo onamandla okunakekela abantu baKhe, nofunayo ukukwenza lokho.

`Funda kuDuteronomi 28:1-14. Zibusiso ziphi ezinkulu ezethenjiswe abantu? Kodwa badinga ukwenzani ukuze bazamukeliswe?  `

UMose wayenentshisekelo yokuthi abantu babone ukuthi uNkulunkulu ubaphathele izibusiso ezimangalisayo neziyisimanga. Amazwi akhe athi: “Uma nilalela nokulalela,” bawezwa kahle ukuthi aqonde ukuthi ikusasa labo laphakade lisengcupheni. Lokho ukubonakala okunamandla kwelungelo lokuzikhethela. Babeyisizwe saKhe esikhethiweyo, esizothola izibusiso ezinkulu nezithembiso ezinkulu, kodwa lezo zibusiso nezithembiso zazihamba nemigomo ethile. Zazidinga ukwamukelwa, zithathwe, kwenziwe utho ngazo.

Kanti akukho nokukodwa ababekuyalwe nguNkulunkulu okwakulukhuni ukuba bakwenze. “Ngokuba lomyalo engikuyala ngawo namuhla awulukhuni kuwe, awukude. Awusezulwini ukuba uthi: ‘Ngubani oyakusikhuphukelela ezulwini, asilethele wona, siwuzwe, siwenze , na?  Futhi awuphesheya kolwandle ukuba uthi: ‘Ngubani oyakusiwelela ulwandle, asilethele wona, siwuzwe, siwenze, na? Cha, izwi liseduze kakhulu nawe, lisemlonyeni wakho nasenhliziyweni yakho ukuba ulenze.” (Duter. 30:11-14).

Ngaphandle kwezibusiso, kwakukhona izexwayiso ngeziqalekiso, ezazizobafikela uma bengalaleli (Duter. 28:15-68), okusho imiphumela eyayizolethwa yisono sabo nokungalaleli.

`Kusho ukuthini kithina namhlanje ukulalelisisa lokho uNkulunkulu athi asikwenze?`