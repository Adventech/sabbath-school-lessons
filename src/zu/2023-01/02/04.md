---
title:  Nika uNkulunkulu Udumo
date:  10/01/2023
---

Incwadi yeZaga ayiphathelene kakhulu nokwenza okufanele nokugwema okungafanele, kodwa ikhuluma ngokuhlakanipha nobuwula.  Uma ufunda kulencwadi, uzobona ubuhle bokuhlakanipha nezihibe zobuwula.

`Funda iZaga 3:1-10. Yiziphi izethembiso ezimangalisayo ezilapho? Futhi, kusho ukuthini ukuthi “ulibo lwazo zonke izithelo zakho”? `

UNkulunkulu uthi asibeke Yena kuqala ekuphatheni impahla yethu, ukutshengisa ukuthi siyavuma ukuthi ungumnikazi wazo zonke izinto, nokubonakalisa ukukholwa ukuthi uzosibonelela. Kodwa nangaphezu kwalokhu, uthi uma sibeka Yena kuqala, uzobusisa okusalayo. Ukwenza lokhu—ukubeka Yena kuqala—kuyisenzo sokukholwa, isenzo sokwethemba, ukubonakaliswa kokwethemba uNkulunkulu ngenhliziyo yonke, yebo, ungenciki kokwakho ukuhlakanipha (okuyinto ebaluleke kakhulu, ngoba kuvame ukwenzeka izinto esingaziqondi, singazi nokuthi zisho ukuthini).

Kodwa okuyiyona into okufanele isiqhubezele kunazo zonke ekwethembeni uNkulunkulu nothando lwaKhe akube yisiphambano. Uma ubona esikuphiwe ngamunye, ngamunye, kungesikho-nje njengoMdali wethu (1 Johane 1:1-4) nesiphila ngaYe (Heb. 1:3), kodwa futhi njengoMhlengi wethu (Sambulo 5:9) ukubuyisela kuNkulunkulu ulibo lwanoma yini esinayo, iyona-nto encane esingayenza. “UNkulunkulu akabizi kuphela okweshumi njengokwaKhe, kodwa usitshela nokuthi simlondolozele kona kanjani. Uthi: ‘Dumisa uJehova ngempahla yakho, nangolibo lwayo yonke inzuzo yakho.’ Lokhu akufundisi ukuthi asizisebenzisele yonke imali yethu, bese siletha kuNkulunkulu okusalayo, yize kungaba okweshumi okwethembekile. Ingxenye kaNkulunkulu ayibekelwe eceleni kuqala.” –Ellen G. White, Counsels on Stewardship, p. 81.

UNkulunkulu uthi uma simbeka kuqala, izinqolobane zethu zizochichima”. Kodwa lento ngeke yenzeke ngomlingo; okusho ukuthi ngeke uvuke ekuseni ngelinye ilanga uthole ukuthi izinqolobane zakho seziyachichima.

Kunalokho, iBhayibheli ligcwele izimfundiso ngobunceku bokwethembeka, ukuhlela ngokuqikelela, nokuphatha izimali ngendlela enokuziphendulela, kanti ukwethembeka kulokho uNkulunkulu athi asikwenze yikho ukuziphendulela kwethu okuhamba phambili.

`Kodwa-ke, siyamethemba yini uNkulunkulu nezithembiso zaKhe ngezikhathi zobunzima kwezezimali, lapho yize sizama ukwethembeka, izinqolobane zingachichimi?`