---
title:  Isivumelwano Sosindiso
date:  08/01/2023
---

Ukufa kukaKrestu eKhalvari kwavula indlela yokusindiswa ebantwini bonke abake baphila noma abayoke baphile. Ngokungefani nesithembiso sezinkathi zonyaka, usindiso alubophezeli oyedwa kuphela—alunikwa wonke umuntu kungakhathalekile ukuthi wenzani.  Inkolelo ethi wonke umuntu uyosindiswa ibizwa ngokuthi yi universalism.

Esikhundleni salokho, uJesu wafundisa ngokusobala ukuthi nakuba wafela wonke umuntu-nje, abantu abaningi bahamba endleleni ebanzi eya ekubhujisweni nokufa kwaphakade (Math. 13, 14).

**Zithini lezindimana ezilandelayo ngendlela abantu abathola ngayo isipho sosindiso kuJesu?**

`1 Johane 5:13`

`Math. 10:22`

`Johane 6:29`

`2 Petru 1:10, 11`

UPawulu wayekuqonda kahle ukuba mbaxambili kwesivumelwano sosindiso. Njengoba wayazi ukuthi kungekudala wayezonqunywa, futhi yize ukuthi abaningi bozakwabo base bemhlamukile, uPawulu watshela umhlobo wakhe amthandayo uThimothewu ngesibindi ukuthi ulugcinile olwakhe uhlangothi lwesivumelwano. “Ngokuba mina sengiyanikelwa, nesikhathi sokumuka kwami sesifikile. Ngikulwile ukulwa okuhle, ngiqedile ibanga, ngigcinile ukukholwa: sengibekelwe umqhele wokulunga eyakungipha wona ngalolo suku iNkosi, umahluleli olungileyo, kungeyimi ngedwa, kepha bonke abathandile ukubonakala kwaYo” (2 Thim. 4:6-8).

UPawulu uthi: “Ngikulungele ngoba ngikugcinile ukukholwa, ngiliqedile ibanga lami, ngikugcinile ukukholwa.” UPawulu nokho, wayazi kahle kamhlophe ukuthi usindiso lutholakala ngokukholwa kuphela, hhayi ngemisebenzi yomthetho, ngaleyo ndlela-ke lapha akabhekile emisebenzini yakhe ukuthi imzuzele ukwamukelwa nguNkulunkulu. “Umqhele wokulunga” omlindele ukulunga kukaJesu, lokho uPawulu azithathele kona ngokukholwa, wabambelela kukho impilo yakhe yonke.

`Nakuba ukusindiswa kuyisipho sesihle, yini umehluko phakathi kwalabo abasamukelayo leso sipho nalabo abangasamukeli? Ukwamukela lesi sipho kudinga ukuthi senzeni thina na?`