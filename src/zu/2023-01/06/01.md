---
title:  Ukuzibekelela Ingcebo Ezulwini
date:  04/02/2023
---

### Kuleliviki Funda ku
Gen. 6:5-14, Heb. 11:8-13, 2 Kor. 4:18, Gen. 13:10-12, Gen. 32:22-31, Heb. 11:24-29.

> <p>Indimana Yekhanda</p>
> “ ‘Ngokuba kuyakumsizani umuntu ukuzuza izwe lonke, alahlekelwe ngukuphila kwakhe na? Yingabe angakhiphani umuntu, kube yisihlengo sokuphila kwakhe na?’ “ (Marko 8:36, 37).

UJesu wasinika okuyilona cebo elihle kakhulu lokuzibekelela ngesikhathi ethi: “Ningazibekeleli ingcebo emhlabeni, lapho kona inundu nokugqwala, nalapho amasela efohla khona, ebe. Kepha zibekeleleni ingcebo ezulwini, lapho kungoni inundu nokugqwala, nalapho amasela engafohli khona, ebe” (Math. 6:19, 20). UJesu uphetha icebo laKhe lokuzibekelela ngokuthi: “Ngokuba lapho kukhona ingcebo yakho nenhliziyo yakho iyakuba khona lapho” (Math. 6:21). Ngamanye amazwi: ngitshengise izinto ochitha kuzo imali yakho, ngizokutshengisa lapho ikhona inhliziyo yakho ngoba lapho ufaka khona imali yakho, inhliziyo izolandela nakanjani, uma ingakafiki lapho vele.

Uyayifuna yini inhliziyo yombuso kaNkulunkulu? Uma kunjalo, faka imali yakho lapho iyozuza khona umvuzo waphakade. Faka isikhathi sakho nemali yakho nomthandazo emsebenzini kaNkulunkulu. Uma wenza lokho, kungekudala, uzokuba nomdlandla ongaphezulu kulowo msebenzi, nenhliziyo yakho izolandela. Kuleliviki sizobuka izindimana nemifanekiso esitshengisa indlela yokuzibekelela ingcebo ezulwini, ekugcineni, sivune umvuzo waphakade.

_*Funda isifundo saleliviki ukulungisela isifundo sikaNhlolanja 11._