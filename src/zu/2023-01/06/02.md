---
title:  UNowa Wathola Umusa
date:  05/02/2023
---

Kubalulekile ukuqaphela ukuthi labo abafuna ingcebo yasezulwini bavame ukutshelwa nguNkulunkulu ukuthi benze izinguquko ezinkulu empilweni yabo lapha emhlabeni. Hlala ulungele ukubhekana nesimo esinjalo, uma kungase kudingeke.

`Funda kuGenesise 6:5-14. Yiziphi izinguquko ezinkulu ezafika kuNowa njengomphumela wokulalela uNkulunkulu? Singazitholela ziphi izifundo lapha kulomhlaba odinga ukwexwayiswa ngokubhujiswa okuzayo?`

UNowa wayenakho ukusebenzisa isikhathi sakhe nemali yakhe ezakhela ikhaya, kodwa wakhetha ukwenza inguquko enkulu empilweni yakhe, achithe iminyaka engu 120 kuleyo mpilo elandela okushiwo nguNkulunkulu ukuthi akhe umkhumbi.

Abantu abaningi abangabazayo namhlanje bayayiphika indaba kaNowa, bethi yinganekwane eyakhelwe phezu kokuqagela kweSayensi okusebenza ngemithetho eyaziwayo yemvelo. Akuyona into entsha leyo. “Umhlaba wangaphambi kukazamcolo wawuthi imithetho yemvelo imi njengoba yayilokhu injalo emakhulwini eminyaka. Izinkathi zonyaka zilandelana ngohlelo lwazo. Kuze kube yileso sikhathi, imvula yayingakaze ine; umhlaba wawuniselwa yinkungu noma amazolo.  Imifula yayingakaze igcwale idle izindwane, kodwa yayigeleza kahle iye olwandle.  Imithetho ebekiweyo yayivimbela amanzi ekweqeni imingcele yawo.”—Ellen G. White, Patriarchs and Prophets, p. 96. Ngaphambi kukazamcolo, abantu babethi ngeke kuze kube khona uzamcolo, beshiso ukungaqondisisi iqiniso; ngemuva kukazamcolo, nalapho bengaliqondisisi iqiniso, bathi akuzange kube khona uzamcolo.

Njengoba lisho iBhayibheli: “Ayikho into entsha phansi komthunzi welanga” (uMshumayeli 1:9, NKJV).

Kusenjalo, iBhayibheli lithi abantu ngeke bazikholwe izigameko zesikhathi sokugcina, njengoba babengakholwa nguzamcolo (bheka u 2 Petru 3:3-7). Kanjalo-ke, singakulungisela kanjani ukubhubha okuzayo? Kukhona isinqumo esincane esidinga ukwenziwa ngokucabangisisa, okuthiwa “ukungajahi ukuzenelisa/ delayed gratification.” Lokhu kusho ukuthi asenze ngokubekezela umsesbenzi uNkulunkulu asibizele wona, ngethemba lokuthola umvuzo omuhle kakhulu.  Asazi ukuthi uyobuya nini uKrestu.  Ngenye indlela, akusho lutho lokho. Okubalulekile ukuthi, njengoNowa, asenze lokho okushiwo nguNkulunkulu manje, yize noma kungadingeka izinguquko ezinkulu empilweni, njengakuNowa.

`Ungakulungela kanjani ukwenzela uNkulunkulu inguquko empilweni yakho uma njengakuNowa, kuthiwa yenze?  (Asikusize: Bheka uLuka (16:10.)`