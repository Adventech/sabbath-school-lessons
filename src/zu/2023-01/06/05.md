---
title:  Umkhohlisi Uba Yinkosana
date:  08/02/2023
---

UJakobe, wayethanda uNkulunkulu futhi emesaba, kodwa wenza iqhinga nonina uRebeka, wakhohlisa uyise ukuze athole isibusiso sakhe. Umphumela kwaba ukuthi waqala impilo yakhe yobudoda ngendlela embi, kwafuneka ukuthi abaleke, noma kungenjalo, afe ngaphambi kwesikhathi. URebeka watshela uJakobe ukuthi akabalekele koninalume, kwaLabani….; ahlale lapho izinsukwana kuze kubohle ulaka lomfowabo; ….”Ngiyothumela ngikulande” (Genesise 27:43-45). UJakobe wemuka iminyaka engamashumi amabili, kanti akaphindange abone ubuso bukanina futhi.

`Funda kuGenesise 32:22-31. Kwenzekani lapha kuJakobe, futhi singathola ziphi izifundo kulendaba mayelana nomusa kaNkulunkulu, yize noma senze izinqumo ezimbi?`

“Ngokuzithoba, ukuzisola, nokuzinikela, lomuntu oyisoni nogcwele amaphutha wanqoba iNkosi yezulu. Wayenamathele phezu kwezithembiso zikaNkulunkulu. Inhliziyo yaLowo onothando olungenakulinganiswa yayingeke isiflathele isoni esicela umusa. Isiphosiso esaholela esonweni sikaJakobe aze athole ubuzibulo ngenkohliso manje sasisobala phambi kwakhe. Wayengazange ethembe izithembiso zikaNkulunkulu, kodwa wafuna lokho uNkulunkulu ayezokufeza ngesaKhe isikhathi nangendlela yaKhe….UJakobe wasithola isibusiso esasifiswa umphefumulo wakhe. Isono sakhe njengomkhohlisi sase sithethelelwe.”—Ellen G. White, Patriarchs and Prophets, pp. 197, 198.

`Funda kuGenesise 49:29-33.  Nakuba uJakobe wayengesenalutho olumhlanganisa nelaseKhanani, wanika ziphi iziyalo kumadodana akhe mayelana nomgcwabo wakhe na? Obani abanye abangcwatsha kulowo mhume? Ucabanga ukuthi wasenzelani lesicelo uJakobe?`

IBhayibheli lisitshela ukuthi bobathathu ovulindlela (Abrahama, Isaka, Jakobe) namakhosikazi abo, bangcwatshwe kulomhume. Ukwethembela kukaJakobe kuNkulunkulu kwakuqinile, wazibona engumhambi emhlabeni (bheka kuHeb. 11:13). Yize noma wayenamaphutha, washiya ikhaya engenalutho, kodwa wabuyela eKhanani eseyisicebi.

`Yize sinamaphutha, uNkulunkulu usengasibusisa. Kodwa kungcono kangakanani ukugwema amaphutha kwasekuqaleni!  Kumanje-nje, ubhekene naziphi izinqumo, futhi ungagwema kanjani ukwenza izinqumo ezimbi?`