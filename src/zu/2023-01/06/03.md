---
title:  U-Abrama, uYise Wabathembekile
date:  06/02/2023
---

UNkulunkulu wabiza uAbrama ukuba ashiye izwe lakubo nabantu bakubo, aye ezweni ayezolitshengiswa nguNkulunkulu. Ngaleyondlela, kwaqala uzalo lukaMesiya. Nakuba singanikiwe imininingwane, uAbrama kwadingeka eshiye izwe lokuzalwa kwakhe, akhulela kulo. Yebo, kwakungesona isinqumo esilula, futhi ngokungangabazeki, wadela injabulo ethile yasemhlabeni, nempilo entofontofo ukuze enze lokho.

`Funda kuGenesise 12:1-3. Zabusiseka kanjani zonke izizwe zomhlaba ngenxa yalesi sithembiso nokwamukelwa kwaso?`

Lesigameko saguqula impilo kaAbrama kakhulu. “Ngokukholwa uAbrahama walalela ebizwa ukuba aphume aye endaweni abezakuyamukeliswa ibe yifa lakhe; waphuma engazi lapho eya khona” (Heb. 11:8). “Ukulalela okungenamibuzo kukaAbrahama kungobunye ubufakazi obunamandla bokukholwa esibuthola kulo lonke iBhayibheli.”—Ellen G. White, Patriarchs and Prophets, p. 126.

Abaningi bethu ngeke babe nomdlandla wokushiya indawo yakubo nabangani nomndeni. Kodwa uAbrama wakwenza lokho. UAbrama weneliswa ukuba sendaweni lapho uNkulunkulu emfuna khona. Noma kungezwakala kungejwayelekile, uAbrama, uIsaka, noJakobe abazange balamukeliswe lelozwe besaphila—kodwa babelokhu bethembekile kuNkulunkulu noma kunjalo.

`Funda kumaHeberu 11:8-13.  Uthini umlayezo oqondene nathi lapha?`

UAbrama wayaziwa njengenkosana yilabo ababemzungezile. Wayaziwa ngokuphana, ubuqhawe, isisa, nokuba yinceku kaNkulunkulu oPhezukonke. Ukufakaza kwakhe ngoNkulunkulu kwakuyisibonelo esihle.  Ngomusa kaNkulunkulu, siyizindlalifa kanye noAbrahama.  “Njengoba uAbrahama ‘wakholwa nguNkulunkulu, kwabalelwa kuye kwaba ukulunga.’ Ngakhoke yazini ukuthi ilabo abokukholwa kuphela abangamadodana kaAbrahama” (Gal. 3:6, 7). Kepha uma ningabakaKristu, seniyinzalo ka-Abrahama, niyizindlalifa ngokwesithembiso. (Gal. 3:29).

KuAbrahama, njengakuNowa, sibona umuntu owenza isinqumo esaguqula impilo yakhe ngoba elalela uNkulunkulu.

`Funda ku 2 Korinte 4:18. Umlayezo walendimana umele ube nomthelela onjani endleleni esenza ngayo izinqumo? UMose noAbrahama bawulandela kanjani lowo mthetho na?`