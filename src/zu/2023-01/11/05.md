---
title:  Izinto Ezimqoka
date:  15/03/2023
---

Imifanekiso kaJesu nezimfundiso zaKhe, izindaba zabantu baseBhayibhelini, neziyalo zikaEllen G. White, konke kutshengisa ngokusobala ukuthi akukho ukuzinikela ingxenye kuKrestu. Sisohlangothini lukaNkulunkulu noma asikho khona.

Ebuzwa nguMbhali ukuthi yimuphi umyalo omkhulu kunayo yonke, uJesu waphendula wathi: “Uyothanda iNkosi uNkulunkulu wakho ngayo yonke inhliziyo yakho, ngawo wonke umphefumulo wakho, ngayo yonke ingqondo yakho, nangawo wonke amandla akho” (Marko 12:30). Uma sinikela konke kuKrestu, akusali lutho olungatholwa enye inkosi. Kunjalo-nje. Kufanele kube njalo..

`Funda kuMathewu 6:24. Wena uwezwa kanjani lamazwi?`

Qaphela ukuthi uJesu akashongo ukuthi kulukhuni ukukhonza uNkulunkulu nemali, noma athi udinga ukuqaphela indlela omkhonza ngayo uNkulunkulu kanye nemali. Kunalokho, wathi akunakwenzeka. Kuphela ngetswayi. Lomcabango kufanele ufake ukwesaba okuthile nokuthuthumela kithina (Filipi 2:12).

`Funda ku 1 Johane 2:15-17. Lezinto ezintathu zibonakala kanjani emhlabeni, futhi kungani ingozi yazo ngesinye isikhathi icashile kunalokho esikulindele?`

Akumangalisi ukuthi uPawulu wabhala wathi: “Nakani okwaphezulu, ninganaki okusemhlabeni” (Kolose 3:2). Kulula ukusho lokhu kunokukwenza, ngoba izinto zasezweni zilapha phambi kwethu zonke izinsuku. Ukuheha kwezinto zasemhlabeni kunamandla; isifiso sokuzithokozisa khona manje silokhu sikhona, sinyenyeza ezindlebeni zethu, noma sisidonsa ngengalo, noma kokubili. Akwenzeki yini ukuthi nomKrestu othembeke ngempela ezwe uthando lwezinto zasezweni?  Noma sinolwazi-nje lokuthi ngelinye ilanga kuyophela konke, ngeke sisakuzwa ukuheha kwezinto zezwe. Izindaba ezinhle kodwa ukuthi akudingekile ukuthi sivume kusidonsele kude noNkulunkulu.

`Funda ku 2 Petru 3:10-14.  Kufanele lokho akushoyo kube namthelela muni endleleni esiphila ngayo, kuhlanganisa nesikwenza ngempahla yethu na?`