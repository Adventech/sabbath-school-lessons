---
title:  Ubunceku Ngezikhathi Ezilukhuni
date:  11/03/2023
---

### Kuleliviki Funda ku
2 IziKronike 20:1-22, 1 IziKronike 21:1-14, 2 Petru 3:3-12, 1 Johane 2:15-17, iSamb. 13:11-17.

> <p>Indimana Yekhanda</p>
> “Nikela kuNkulunkulu umnikelo wokubonga, uzigcwalise izithembiso zakho koPhezukonke; ngibize ngosuku lwenhlupheko; ngiyakukukhulula, wena uyakungidumisa” (iHubo 50:14, 15).

Ngesinye isikhathi lomhlaba ubonakala sengathi ujikeleza ngokungalawuleki: izimpi, ukuchitheka kwegazi, ubugebengu, imikhuba, izinhlekelele, izifo, ukungaqiniseki ngomnotho, inkohlakalo kwezombusazwe, nokunye okuningi. Kukhona ingcindezi enkulu ebantwini eyenza bacabange ngokuphila kwabo kuqala. Kanjalo-ke, kucatshangwa kakhulu ngokufuna ukuphepha kulezikhathi zokungaqiniseki ngalutho, kanti kuyezwakala nalokho.

Izinkathazo zasekuphileni zithatha isikhathi sethu esiningi. Izikweleti, ukukhulisa izingane, ukugcina izindlu esimweni esihle, konke kuthatha isikhathi nomcabango.

Kanti futhi sidinga nokokugqoka, ukudla, nezindlu. Entshumayelweni yasentabeni, uJesu wakhuluma ngalezidingo –ngqangi, wathi: “Ngokuba uYihlo wasezulwini uyazi ukuthi niyakudinga konke lokhu. Kodwa funani kuqala umbuso kaNkulunkulu nokulunga kwaKhe, khona konke lokhu kuyakwenezelwa nina” (Math. 6:32, 33).

Phakathi kwezikhathi ezilukhuni, lapho sidinga ukuncika eNkosini ngaphezu kwakuqala, kukhona izinyathelo eziphathekayo ezesekelwe phezu kwezimiso zeBhayibheli, okufuneka sizilandele.

_*Funda isifundo saleliviki ukulungisela iSabatha likaNdasa 18._