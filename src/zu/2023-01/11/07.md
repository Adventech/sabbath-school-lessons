---
title:  Ukujula Nomcabango
date:  17/03/2023
---

Nakuba kungekho lutho eBhayibhelini oluxwayisa ngengcebo, akukho lutho futhi eBhayibhelini olukhuluma ngokuthi ingcebo ikhulisa ukuzinikela komuntu ekukholweni.  Empeleni, okuyingozi yilokho okuphikisana nalokhu. “Ukuthanda imali, ukufisa ukuceba, yiketanga legolide elibophela abantu kuSathane.”—Ellen G. White, Steps to Christ, p. 44.

Kusukela ekuqaleni kobuKrestu, alikho isonto elake lahlanganyela emnothweni ongaka nokunye kokuthokomala njengesonto emazweni amaningi emhlabeni namhlanje. Nanku umbuzo: Bawuthola ngayiphi intengo? Noma kanjani, ukuceba okunjalo kunomthelela enkolweni yethu—hhayi umthelela omuthle, futhi. Kanjani? Kusukela nini umcebo uyisikhuthazi sesimilo sobuKrestu sokuzidela nokuzinikela? Cabanga ngomndeni onekhaya eligcwele ukudla emafrijini, okungaphezu kwalokho abangakudla, benemoto noma ezimbili, bethatha amaholide okuvakasha njalo ngonyaka, bethenga online, benama-computer esimanjemanje, omakhalekhukhwini bodumo. Konke lokhu kungenza yini kube lula ukungathandi izwe nezinto ezisezweni? Yize noma amalungu amaningi ebandla lethu engenakho konke lokhu, amaningi anakho—kanti imiphefumulo yawo isengcupheni. Asikhulume ngezicebi lapha, ezifana nalabo abango sozigidi. Labo bayazazi ukuthi bacebile futhi bangakwenza okushiwo yiBhayibheli uma befuna, balandele izixwayiso abanikwa zona. Kodwa sikhuluma ngabaningi abaphakathi nendawo, labo okuthi benamasmartphones, iMacs, air-conditioning, nama-SUV, balutheke ngokucabanga ukuthi ngoba-nje bephakathi nendawo, abekho engcupheni yokulahlekiswa yimpumelelo yabo. Kungakho-nje ukubuyisa okweshumi kuyikhambi elinamandla lobungozi bengcebo, nakulabo abangezona iziqumama.

**Imibuzo Yokuxoxisana**

`Noma singezona izicebi ngesilinganiso swalomhlaba, kudingeke ngani ukuthi sonke siqaphele indlela esibuka ngayo imali nomcebo?`

`Yiziphi ezinye zezinto esingazenza, ngaphandle kubuyisa okweshumi, ezingasisiza siqiniseke ngokuthi asibanjiwe ezintweni zasezweni?`

`Kungenzekani kuwena kusasa uma, uthola ukuthi awusakwazi ukuthenga nokuthengisa ngoba ungomunye walabo “abagcina imiyalo kaNkulunkulu nokukholwa kuJesu” (iSamb. 14:12)? Ukukholwa kwakho kungabambelela kangakanani?`