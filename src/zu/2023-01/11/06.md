---
title:  Uma Kungasekho Ongathenga noma Athengise
date:  16/03/2023
---

IBhayibheli lidweba isithombe esibuhlungu somhlaba ngaphambi kokubuya kukaJesu. UDaniyeli ukhuluma “ngesikhathi sokuhlupheka okungakaze kubonwe selokhu kwaba khona abantu” (Dan. 12:1). Uma sicabanga ngezinye zezikhathi zenhlupheko ezedlule, kusho ukuthi lokho akhuluma ngakho lapha kuyobe kukubi ngempela.

Incwadi yeSambulo nayo ikhomba izikhathi zokuhlupheka ngaphambi kokubuya kukaKrestu.

`Funda iSambulo 13:11-17.  Izindaba zezimali zihlangana kanjani nokushushiswa kwangesikhathi sokugcina?`

Ukungakwazi ukuthenga nokuthengisa? YIngxenye engakanani yempilo yethu namhlanje eyencike ekuthengeni nokuthengisa? Ngenye indlela emsebenzini lapho siqashwe khona, sithengisa ngesikhathi sethu namakhono ethu kulabo abafuna ukuwathenga. Ukungakwazi ukuthenga nokuthengisa kusho ukungabi nesabelo emphakathini. Kanjalo-ke labo abayokhetha ukwethembeka bayokuba phansi kwengcindezi enkulu. Phezu kwalokho, uma imali yakho iningikuningi okukuhlanganisa nalomhlaba, ngakhoke iyoba nkulu ingcindezi yokuthi uhambisane nemithetho eyoshaywa.

Pho, sizilungisela kanjani? Silungisela manje, ngokuqiseka, ngomusa kaNkulunkulu ukuthi asizona izigqila zemali yethu, nezinto zasezweni. Uma singabophelekile kuzona manje, ngeke sibopheleke uma sekudingeka ukuthi sihlukane nazo ukuze sihlale sithembekile.

`Funda kuDuteronomi 14:22 nesigaba sokugcina sendimana 23. Kwakufuneka benzeni abantu bakaNkulunkulu ngenzuzo yabo noma isivuno yonke iminyaka na? Kungani abayala kanjalo uNkulunkulu na?`

God het deur Moses verduidelik dat een van die redes waarom Hy die tieUNkulunkulu wachaza ngoMose ukuthi esinye isizathu sokuqamba kwaKhe uhlelo lokweshumi ukuze “nifunde ukwesaba uJehova uNkulunkulu wenu njalo” (Duter. 14:23). Ngokusetshenziswa kokubhala okusankondlo kwiHubo 31:19, sibona ukuthi ukwesaba kusho okufanayo nokwethemba.

“Yeka ubukhulu bomusa waKho obagodlele wona abakwesabayo, owenzele bona abakwethembayo” (NKJV).

Lendimana isitshengisa ukuthi ukwesaba uNkulunkulu ukumethemba. Ngakhoke, siyabona ukuthi uNkulunkulu waqamba uhlelo lokweshumi ukuze avikele thina singabi amagovu nokusikhuthaza ukuthi simethembe ukuthi uzosibonelela. Nakuba ukwethembeka kokweshumi kungesona nakancane isiqiniseko sokuthi abantu bayohlala bekholekile ekugcineni, labo abangathembekile kokweshumi bazibeka engcupheni.