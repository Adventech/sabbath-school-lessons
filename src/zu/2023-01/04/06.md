---
title:  'Iminikelo Ekhethekile: Ukunikela Esitsheni Esikhulu'
date:  26/01/2023
---

Ucwaningo lutshengisa ukuthi yimpahla yabantu engamaphesenti angu 9 kuphela engaguquleka ngokushesha ibe yimali okunganikelwa ngayo ngomzuzwananje. Imali, amasheke, imali elondolozwe ebhange, njalonjalo, ithathwa ngokuthi iguquleka masinyane ibe ngu-cash kulabo abanazo lezo zinto. Amafa ethu amaningi, alinganiselwa ku 91 wamaphesenti, ibekelelwe ekuthengeni umhlaba, izindlu, imfuyo (uma sisemaphandleni), noma ezinye izindlela ezingasheshi ukuguquleka.

Umehluko wamaphesenti phakathi kokusheshe kuguquleke kube yimali nalokho okungasheshi, ungatshengiswa ngokufaka izindibilishi ezingu 1 000 ezitsheni ezimbili zengilazi, izindibilishi eziyishumi zimele iphesenti elilodwa. Ngakhoke uzokuba nezindibilishi ezingu 90 esitsheni esincane, zimele amaphesenti angu 9 empahla engaguqulwa ngokushesha ibe yimali, izindibilishi ezingu 910 esitsheni esikhulu esimele amaphesenti angu 91 empahla engasheshi ukuguquleka ibe yimali.

Abantu abaningi bakhipha iminikelo yabo esitsheni esincane—kulokho okusheshe kuguquleke kube yimali.  Yilokho abanakho emashekeni abo. Kodwa uma umuntu enomdlandla ngempela ngento ethile, uzokhipha esitsheni esikhulu. IBhayibheli liphethe izindaba eziningi ngalokho.

`Funda kuMarko 14:3-9 noJohane 12:2-8. Obani ababegqamile edilini endlini kaSimoni? Kwakuyini intengo yesipho sikaMariya?  Kungani agcoba uJesu ngaleso sikhathi na?`

Isipho sikaMariya sasinentengo yodanariyo abangu 300—umholo wonyaka wonke.  Cishe kwakuyisipho esithathwe “esitsheni esikhulu.” Ngemuva kwalesigameko, uJudasi wathengisa uJesu ngemali engaphezudlwana kwaleyo mali—“isipho sesitsha esincane” izinhlamvu ezingamashumi amathathu esiliva (Math. 26:15). Kuthatha uthando lwangempela nokuzinikela ukwenza izipho zesitsha esikhulu— eziphuma kuma-investment ethu.  Kodwa uma sifikelwa ubugovu, njengoJudas, singathengisa ngemiphefumulo yethu ngeze-nje.

Umsebenzi nokukhandleka kukaBarnaba kubalwe izikhathi ezingu 28 eTestamenteni eliSha.  Simazi kangcono njengalowo owayesebenzisana noPawulu, futhi engumvangeli omkhulu. Kodwa isisekelo sakho konke lokhu sitholakala lapho livela khona okokuqala igama lakhe. KuZenzo 4:36, 37, sifunda ngokunikela kwakhe, umnikelo “wesitsha esikhulu” ngempela.

Leso yisibonelo esinamandla samazwi kaKrestu: “Ngokuba lapho umcebo wakho ukhona, iyokuba lapho nenhliziyo yakho” (Math. 6:21).

`Kungani ukupha ngokuzidela kubalulekile kophayo njengoba kunjalo nakowamukelayo na?`