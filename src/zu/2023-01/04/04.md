---
title:  Iminikelo Nokukhonza
date:  24/01/2023
---

IBhayibheli alisiniki uhlelo okukhonzwa ngalo ezinkonzweni zethu. Kodwa kuyabonakala ukuthi kukhona okune okuvelayo ekukhonzeni kwethu.  ETestamenteni eliSha loluhlu luhlanganisa ukufunda/ukushumayela, umthandazo, umculo, nokweshumi neminikelo.

Kathathu ngonyaka, abesilisa (nemindeni) bakwaIsrayeli kwakufuneka bayovela phambi kukaNkulunkulu eJerusalema.  “Bangezi bengaphethe lutho” (Duter. 16:16, NKJV). Ngamanye amazwi, enye indlela yokukhonza kwaku ukubuyisa okweshumi nokukhipha iminikelo.  Abantwana bakaNkulunkulu babeletha okweshumi kwabo neminikelo ngomkhosi wePhasika, iPentekoste, nowamaDokodo. Kulukhuni ukucabanga ngomuntu oya kulezo zinkonzo engaphethe lutho.

Ngamanye amazwi, kwabakwaIsrayeli wasendulo, ukuletha okweshumi kwabo neminikelo kwakuyingqikithi yokukhonza kwabo.  Ukukhonza, ukukhonza kweqiniso, akusikho-nje ukuzwakalisa ngamazwi, ngomculo, nangomthandazo ukubonga kwethu kuNkulunkulu, kodwa futhi lokho kubonga kuNkulunkulu akubonakale ngokulethwa kweminikelo endlini kaNkulunkulu.  Babeyiletha ethempelini; thina siyiletha endlini yenkonzo ngeSabatha (njengenye yezindlela zokubuyisa okweshumi kwethu neminikelo), okuyindlela yokukhonza.

`Funda ku 1 IziKronike 16:29; iHubo 96:8, 9; neHubo 116:16-18. Sizisebenzisa kanjani ekukhonzeni kwethu izifundo ezitholakala lapha?`

Njengabantwana bakaNkulunkulu, abanikwe umsesbenzi wokuphatha umsebenzi waKhe emhlabeni, kuyithuba nelungelo lokuletha iminikelo yethu.  Uma uNkulunkulu esiphe izingane ukuthi simkhulisele zona, asabelane nazo ngentokozo yokuletha okweshumi neminikelo esikoleni seSabatha nasenkonzweni. Kwezinye izindawo abantu babuyisa okweshumi kwabo nge EFT noma ngezinye izindlela. Kodwa noma sikubuyisa kanjani, ukubuyisa okweshumi neminikelo kuyingxenye yokukhonza uNkulunkulu.

`Athini awakho amava mayelana nokubuyisa okweshumi neminikelo njengokukhonza? Lomkhuba ubuthinta kanjani ubudlelwane bakho noNkulunkulu?`