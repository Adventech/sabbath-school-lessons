---
title:  Ukujula Nomcabango
date:  27/01/2023
---

Incwadi yenkumbulo yasezulwini iphinde iphawule ukwethembeka ngezimali kwamalungu omndeni kaNkulunkulu. Ingelosi eqophayo ibhala ngokwethembeka yonke iminikelo enikelwa kuNkulunkulu, ifakwe endlini yengcebo, futhi nangomphumela  wokusetshenziswa kwaleyo mali.  Ihlo likaNkulunkulu libona nencane imali enikelelwa umsebenzi waKhe, nokuvuma noma ukungavumi kwalowo ophayo.  Isisusa sokunikela futhi naso siyabhalwa.  Labo abazidelayo, abazinikelayo, ababuyisela kuNkulunkulu okungokwaKhe, njengoba esho, bayothola umvuzo ngokwemisebenzi yabo. Noma imali enikelwe ngalendlela ingasetshenziswa kabi, ingafezi injongo yalowo onikelayo, okuludumo lukaNkulunkulu nokusindiswa kwemiphefumulo— labo abenze umhlatshelo ngokuqiniseka komphefumulo, bebheke inkazimulo kaNkulunkulu, ngeke balahlekelwe umvuzo wabo.”—Ellen G. White, Testimonies for the Church, vol. 2, p. 518.

“UNkulunkulu ufuna ukuthi abantu bathandaze, bahlelele nokuthuthukisa umsebenzi waKhe. Kodwa, njengoKorneliyu, asihlanganise umthandazo nokuphana.  Imithandazo yethu nezipho zethu iyofika phambi kukaNkulunkulu njengesikhumbuzo. Ukukholwa okungenamisebenzi kufile; kanti ngaphandle kokukholwa okuphilayo akwenzeki ukuthokozisa uNkulunkulu. Ngesikhathi sithandaza, asiphane ngalokho esingase siphane ngakho, ukusebenza kwethu kanye nemali yethu ukuze kufezeke imithandazo yethu. Uma sikuphila ukukholwa kwethu, ngeke asikhohlwe uNkulunkulu. Uqaphela sonke isenzo sothando nokuzidela. Uzovula izindlela esizobonakalisa ngazo ukukholwa kwethu ngemisebenzi emihle.”—Ellen G. White, Atlantic Union Gleaner, June 17, 1903.

**Imibuzo Yokuxoxisana**

`Kuhambisana kanjani ukuthandaza nokunikela? Ukuthandaza kungakusiza kanjani ukukutshela ukuthi unikelele ini, nini, okungakanani?`

`Iphepha-bhuku elidumile eMelika lalikhuluma ngabantu abasebasha eWall Street (Stock Exchange), abenza izizumbulu zemali, kodwa bengenakho ukujabula, benamaxhala nokukhathazeka. Omunye wabo wathi:“Kuyongisiza ngani uma sengifile ukuthi ngake ngenza imali engaka?” Singafunda ziphi izifundo kulendaba mayelana nokuthi, ukupha ngokuzidela kuyamsiza emphefumulweni ophayo ngoba kusisiza ukuthi sikhululeke “ekukhohlisweni ubucebi” (Math. 13:22)?`

`Kulesicaphuno sika Ellen G.White esingenhla, qaphela lendawo ekhuluma ngokusetshenziswa kabi kwezimali. Kubaluleke ngani kithina esinikelayo ukuthi sihlale sinalo engqondweni leliphuzu?`