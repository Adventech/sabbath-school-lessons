---
title:  Iminikelo kaJesu
date:  21/01/2023
---

### Kuleliviki Funda ku
2 Korinte 9:6, 7; Duter. 16:17; iHubo 116:12-18; 1 IziKronike 16:29; Marko 12:41-44; Marko 14:3-9.

> <p>Indimana Yekhanda</p>
> “Ngiyakubuyiselani kuJehova ngazo zonke izenzo zaKhe ezinhle kimina na? Ngiyakuthatha indebe yensindiso, ngibize igama likajehova. Izithembiso zami kuJehova ngiyakuzigcwalisa, yebo, nasebusweni babantu baKhe bonke” (iHubo 116:12-14).

Ngaphandle kokweshumi, kukhona iminikelo evela kumaphesenti angu 90 asele kithina sekukhishiwe okweshumi.  Kulapho kuqala khona ukuphana. Kwakunezinhlobo ezehlukene zeminikelo eyayikhishwa abantwana bakaNkulunkulu, njengomnikelo wesono,  okwaku ukusabela emseni kaNkulunkulu, noma owokubonga, owawukhishwa kubongwa ukuvikelwa nguNkulunkulu, nezibusiso zempilo, ukunethezeka, namandla okubaphilisa. Futhi kwakukhona iminikelo yabampofu, neyokwakhiwa nokulungisa indlu yokukhonzela.

Uma sicabanga ubukhulu bezipho zikaNkulunkulu kithina, siqala sibone ukuthi ukunikela kwethu akusikho-nje ukulungisa igceke noma ukuthengela ikhwaya izambatho zomfaniswano.  Siletha izipho zethu ngoba sibonga lokho uNkulunkulu asenzele kona, kakhulukazi ngomhlatshelo onguJesu.  “Simthanda ngoba wasithanda kuqala” (1 Johane 4:19, NKJV). Ngaleyo ndlela-ke, ibandla, kungaba yilapho ukhonza khona, yi-conference, noma i-General Conference, lisebenzisa izipho zethu ukuqhubekisela phambili umsebenzi kaNkulunkulu. Kuleliviki sizobheka okushiwo yiBhayibheli ngeminikelo njengengxenye yokuphatha kwethu izibusiso zikaNkulunkulu emhlabeni.

_*Funda isifundo saleliviki ukulungisela iSabatha lika Masingana 28._