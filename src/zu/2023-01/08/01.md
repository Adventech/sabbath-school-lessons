---
title:  Ukuhlelela Impumelelo
date:  18/02/2023
---

### Kuleliviki Funda ku
uMshumayeli 12:1; Gen. 2:15; 1 Thim. 5:8; Kol. 3:23, 24; Gen. 39:2-5; iZaga 3:5-8.

> <p>Indimana Yekhanda</p>
> “Konke enikwenzayo kwenzeni ngenhliziyo, kungathi kwenzelwa iNkosi, qha abantu, nazi ukuthi niyakwamukela umvuzo wefa eNkosini.  Khonzani iNkosi uKrestu” (Kolose 3:23, 24).

Imvamisa yabantu ifuna ukuphila impilo “enempumelelo” nentokozo. Kodwa-ke kulomhlaba wesono, lapho izinhlekelele zifika ngephanyazo-nje, akulula ukufinyelela kulowo mgomo.

Kanti futhi, kunombuzo wokuthi silichaza kanjani igama elithi “impumelelo.” Kukhona indaba kaJosefa eGibithe; uma kukhulunywa ngempilo eyimpumelelo, iyona-ke leyo, akunjalo na?  Ukusuka ejele, uye esigodlweni; into enjalo. Ngakolunye uhlangothi, singathini ngoJohane uMbhabhadisi? Wasuka ejele waya engcwabeni.  Yayiyimpumelelo engakanani impilo yakhe?  Futhi, kuya ngokuthi uyichaza kanjani “impumelelo.”

Kuleliviki sizobuka lomqondo we”mpumelelo” ngaphansi kwezobunceku nezimiso zezimali. Akukhathalekile ukuthi singobani, noma sihlalaphi, imali izolokhu iyingxenye yempilo yethu, noma siyathanda, noma asithandi.  Yiziphike ezinye zezinyathelo, izinyathelo eziphathekayo, esingazithatha kuloluhambo, yize singeke siqinisekise nge”mpumelelo,” kodwa ezingasisiza sigweme izihibe ezejwayelekile, namaphutha angenza kube lukhuni ukuphumelela ezimalini?

_*Funda isifundo saleliviki ukulungisela iSabatha likaNhlonja 25._