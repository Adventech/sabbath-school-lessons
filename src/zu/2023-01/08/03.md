---
title:  Isibusiso Somsebenzi (Bekufanele kube njalo)
date:  20/02/2023
---

Ngaphandle uma unothile vele, noma washiyelwa ifa abazali ukuze ungawuphathi umsebenzi empilweni yakho (uma ufunda izindaba ngalezi ngane, lemali obekufanele ibe yisibusiso, ivame ukuletha usizi uma sezikhulile), kungekudala, kuzodingeka usebenze ukuze ukwazi ukuziphilisa. Okuyikona okungcono, ukuthi uthole umsebenzi onentshisekelo ngawo, ongakuholela kahle. Wufundele, wenze lowo msebenzi yonke iminyaka yokusebenza kwakho. Yilokho okufanelekile; kodwa akuvamile ukwenzeka kanjalo.

`Funda kuGenesise 2:15 (bheka noMshumayeli 9:10 no 2 Thesalonika 3:8-10). Kusho ukuthini ukuthi kungakangeni nesono, uAdamu (noEva futhi) banikwa umsebenzi? Lokho kungasitshengisa kanjani, njengoba kushiwo ngenhla, ukuthi labo abangakaze basebenze bathola ukuthi isimo sabo siyisiqalekiso?`

Ngokusobala, lomsebenzi wawungesona isijeziso.  Wawuzosiza bona. UNkulunkulu wayazi ukuthi nasemhlabeni ongenasono, ongenakho ukufa, nokuhlupheka, abantu babedinga ukusebenza.

UAdamu wanikwa umsebenzi wokunakekela insimu. UMdali wayazi ukuthi uAdamu ngeke athokoze engasebenzi. Ubuhle bensimu bamthathekisa, kodwa kwakungenele lokho. Wayedinga umsebenzi ukuze kwakheke izicubu zomzimba. Ukuba injabulo yayitholakala ngokungenzi lutho, umuntu owayengenasono, wayezohlala engasebenzi. Kodwa Lowo owadala umuntu wayekwazi okufanele intokozo yomuntu; kanjalo, kungekudala emdalile, wamnika umsebenzi ammisele wona.  Isithembiso senkazimulo ezayo, nomyalo othi umuntu udinga ukujulukela isinkwa sakhe, kuvela esihlalweni sobukhosi esisodwa.”—Ellen G. White, Our High Calling, p. 223.

Kodwa nangemuva kokuwa, lapho (njengazo zonke izinto) umsebenzi sewuchaphazelwe yisono, uNkulunkulu wathi kuAdamu:

“Umhlabathi uqalekisiwe ngenxa yakho; uyakudla kuwo ngokukhathazeka zonke izinsuku zokuhamba kwakho” (Gen. 3:17). Qaphela ukuthi umhlabathi waqalekiswa “ngenxa yakho,” ngenxa kaAdamu, okusitshela ukuthi umsebenzi wayezowudinga kakhulu manje esewele esonweni.

`Kukhonani emsebenzini, leyo efanele iwenze ube yinto eyisibusiso kithina na? `