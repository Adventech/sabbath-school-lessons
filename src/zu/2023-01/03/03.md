---
title:  Iphi Indlu Yengcebo?
date:  16/01/2023
---

`Funda kuMalaki 3:10. Singafundani kulendimana ngokuthi kufanele kuyephi okweshumi na?`

Nakuba kunganikiwe umyalo oqonde-ngqo endimaneni, kodwa kusobala ukuthi abantu bakaNkulunkulu babazi ukuthi usho ukuthini ngegama elithi “indlu yengcebo.” UNkulunkulu uthasisela ngokuthi “ukuze kube nokudla endlini yaMi”(NKJV). Abantu baKhe babazi ukuthi indlu kaNkulunkulu ekuqaleni kwakuyitabarnakeli—itente elihle elalakhiwe ngokwemiyalelo eyayinikwe uMose entabeni yaseSinayi. Kamuva, lapho uIsrayeli esehlala ezweni lesithembiso, okuyiyona-ndawo yokuhlanganela kwaqala kwaba yiShiloh, kwase kulandela ithempeli laseJerusalema.

`Funda kuDuteronomi 12:5-14. Lezindimana azitshengisi ukuthi abantwana bakaNkulunkulu babengasebenzisa ukubona kwabo mayelana nokuthi akuyephi okweshumi kwabo. Singazithathela ziphi iziyalo kulezindimana namhlanje?`

Njengamalungu omndeni kaNkulunkulu, sifuna ukwazi intando yaKhe, futhi siyenze mayelana nokuthi senzeni ngokweshumi kwethu. eBhayibhelini sithola ukuthi kathathu ngonyaka—ngePhasika, iPentekoste, nangamaDokodo (Eksodusi 23:14-17)—abantu bakaNkulunkulu kwakufuneka baye eJerusalema bahambise mathupha okweshumi kwabo neminikelo, badumise uNkulunkulu. abaLevi-ke bababela abazalwane kulo lonke izwe lakwaIsrayeli (bheka iziKronike 31:1121, Neh. 12:44-47, Neh. 13:8-14). Ngokuhambisana nalomyalo weBhayibheli wendlu yengcebo eyodwa, ibandla lamaSeventh-day Adventist liqoke i-Conference, i-MissionField, ne-Union of Churches njengendlu yengcebo yebandla emhlabeni wonke, lapho kukhokhelwa khona abefundisi.

Ukuze kusizakale amalungu ebandla, okweshumi kulethwa ebandleni lakho, njengangxenye yokukhonza, kodwa abanye basebenzisa ubuchwepheshe bamanje ukuthumela okweshumi neminikelo. Umgcini sikhwama webandla bese edlulisela okweshumi endlini yengcebo ye-conference. Loluhlelo lokuphathwa kokweshumi, olwasekelwa nguNkulunkulu, lwenze ukuthi ibandla lamaSeventh-day Adventist libe nomthelela okhulayo nofinyelela yonke indawo emhlabeni.

`Ake ucabange ukuba yilowo nalowo ubezonika okweshumi kwakhe noma ubani amthandayo, kulimale ibandla lama Adventist.  Kwakuzokwenzekani ebandleni lethu? Kungani-ke lokho kungumqondo omubi ophikisana neMibhalo?`