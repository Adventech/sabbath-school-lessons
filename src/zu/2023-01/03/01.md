---
title:  Isibopho Sokubuyisa Okweshumi
date:  14/01/2023
---

### Kuleliviki Funda ku
Gen. 14:18-20; Malaki 3:10; Duter. 12:5-14; Lev. 27:30; 1 AmaKhosi 17:9-16; 1 Korinte 4:1, 2.

> <p>Indimana Yekhanda</p>
> “Ngenisani konke okweshumi endlini yengcebo ukuba kube ngukudla endlini yaMi, ningivivinye ngalokhu, usho uJehova Sebawoti, uma ngingayikunivulela amafasitele asezulwini, nginithululele isibusiso kunokwaneleyo” (Malaki 3:10).

KuGenesise 14, uAbrama wayebuya emkhankasweni wokuhlenga umshana wakhe uLoti, umndeni kaLoti, kanye nabanye abantu ababethunjwe eSodomu. Inkosi yaseSodomu yayigcwele ukubonga ngalokho kuhlengwa kangangoba yathembisa uAbrama yonke impango yaleyompi.  Abrama akagcinanganje ngokwenqaba leyompango, kodwa wabuyisa okweshumi kuMelkisedeki kwakho konke ayenakho.

Masinyane-nje ngemuva kokuthi uAbrama ebuyise okweshumi, uNkulunkulu wathi: “Ungesabi Abrama, ngiyisivikelo sakho, umvuzo wakho omkhulu” (Gen. 15:1, NKJV). Empeleni uNkulunkulu wayetshela uAbrama ukuthi: “Ungakhathazeki. Ngizokuba umvikeli nomboneleli wakho.” Ekuhambeni kwesikhathi uMose watshela uIsrayeli owayesezongena eKhanana ukuthi: “Uyakunikela ngokweshumi kwazo zonke izithelo zembewu yakho, lokho okuvela ensimini iminyaka ngeminyaka….. ukuba ufunde ukumesaba uJehova uNkulunkulu wakho njalo” (Duter. 14:22, 23).

U-Ellen G. White wabhala wathi: “Abesilisa kwakudingeka banikele kuNkulunkulu izipho zokuqhuba umsebenzi wenkonzo ngaphambi kokunikezwa kohlelo lweminikelo kuMose, kusukela endulo ngezikhathi zikaAdamu.”—Testimonies for the Church, vol. 3, p. 393.

Konke lokhu kusho ukuthini kithina namhlanje?

_*Funda isifundo saleliviki ukulungisela iSabatha likaMasingana 21._