---
title:  Ukubuyisa Okweshumi Kwesamba Sonke Noma Sekuphume Izindleko?
date:  18/01/2023
---

Sibala okweshumi “kuleyo mali esiyitholayo” uma siholelwa ngomsebenzi wehora noma owenyanga, sikhipha “kwinzuzo” noma i-profit uma sizisebenza. Emazweni amaningi, uhulumeni udonsa intela emholweni womsebenzi ukuhlangabezana nezindleko zezidingo zomphakathi, njengezokuphepha, amabhuloho, i-U.I.F, njalonjalo. Umbuzo we-gross ne-net ugxile ekuthini sibuyisa okweshumi ngaphambi noma sekudonswe intela na. Labo abazisebenzayo bafanelekile ukususa izindleko zokuqhuba ibhizinisi ukuze babale inzuzo yabo ngaphambi kokudonswa kwentela.

Ucwaningo ngokunikela kwamalungu lutshengisa ukuthi amaSeventh-day Adventist amaningi abuyisa okweshumi ngaphambi kokudonswa kwentela (kwigross). Empeleni, ngokushiwo ku Tithing Principles and Guidelines, eyashicilelwa yiGeneral Conference ngo 1990, “Okweshumi akuthathwe kuso sonke isamba somholo ngaphambi kokudonswa kwezimali ezifunwa umthetho noma lezo ezidonswa ngokuvumelana kwakho nebhange.  Lokhu kuhlanganisa intela zonke izintela zesifundazwe nezikazwelonke zokulethela umphakathi izinsiza nezinye izimfuno. Imali yokukhokhela iSocial Security ingasuswa yona—Bheka iGuideline 111-4.”—ikhasi 22.

`Funda ku 1 AmaKhosi 17:9-16.  Sasinjani isimo somfelokazi engakafiki kuyena uEliya? Umprofethi wacela ukuthi amenzeleni ngaphambi kokufeza ezakhe izidingo nezendodana yakhe na?  Singafundani kulendaba mayelana nalombuzo osematheni?`

Umfelokazi waseSarefati watshelwa nguNkulunkulu ukuthi kuza umuntu kaNkulunkulu kuyena (1 AmaKhosi 17:9). Ekufikeni kukaEliya, lomame wachaza isimo sokuhlupheka kwakhe.  UEliya waqala ngokucela amanzi okuphuza, wase elandelisa ngokuthi: “Ungesabi: hamba wenze njengokusho kwakho, kepha ngenzele mina kuqala iqebelengwane elincane ngakho, ulilethe kimi, andukuba uzilungiselele wena nendodana yakho. Ngokuba usho kanje uJehova uNkulunkulu kaIsrayeli, uthi: ‘Imbiza yempuphu ayikuphela, nophiso lwamafutha aluyikuswela kuze kufike lolosuku uJehova anisa ngalo imvula emhlabeni’ “  (1 AmaKhosi 17:13, 14).

Kwaku ukuzicabangela yini lokhu okwenziwa nguEliya, noma wayevivinya ukukholwa komfelokazi—empeleni, emnika ithuba lokuthi asebenzise ukukholwa kwakhe?  Impendulo isobala.

Njengoba sitsheliwe, “Umuntu ngamunye akazihlolisise, anikele njengalokhu ehlosile enhliziyweni yakhe.” —Ellen G. White, Testimonies for the Church, vol. 4, p. 469.

`Umchazela kanjani umuntu ongakaze abuyise okweshumi ngezibusiso ezihambisana nakho? Ziyini lezo zibusiso, futhi ukubuyisa okweshumi kukuqinisa kanjani ukukholwa kwakho?`