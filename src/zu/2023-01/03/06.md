---
title:  Okweshumi Okwethembekile
date:  19/01/2023
---

`Funda ku 1 Korinte 4:1, 2. Njengabantwana bakaNkulunkulu nezinceku ngezibusiso zaKhe, kuthiwa asibe abantu abanjani?`

Kusho ukuthini ukwethembeka ngokweshumi kwethu na?  Kuleliviki sibuke okuningi okwakha okweshumi:

1. Isamba—ingxenye yeshumi, noma amaphesenti ayishumi enzuzo yethu.
2. Endlini yengcebo—lapho kukhokhelwa khona abefundisi.
3. Ukudumisa uNkulunkulu ngokokuqala kwenzuzo yakho.
4. Ukusetshenziselwa injongo efanele—ukubonelela abefundisi.

Umsebenzi wethu njengamalungu ebandla ukuphakamisa lamaphuzu amathathu okuqala; umsebenzi wabaphathi bendlu yengcebo ukuqiniseka ukuthi okweshumi kusetshenziswa ngendlela efanele.

Kanti futhi, ngokungafani neminikelo yethu, okweshumi asizikhetheli kona. Ingxenye yeshumi nendlu yengcebo, kokubili sinokuziphendulela ngakho.  Asibeki imingcele. Ibekwa nguNkulunkulu. Uma ngingabuyisi ingxenye yokweshumi ephelele yenzuzo yami, “empeleni angikhiphi okweshumi; futhi uma ngingalethi lawo maphesenti ayishumi endlini yengcebo,” nalapho angikhiphi okweshumi.

`Funda kuMathewu 25:19-21. Kuyobanini lapho siyozilanda khona ngendlela esiphethe ngayo imali kaNkulunkulu? Kuthiwani kulabo akade bephethe izimali ngokwethembeka?`

“Ngenisani konke okweshumi endlini yengcebo (Malaki 3:10); lowo umyalo kaNkulunkulu. Akusona isicelo kwababongayo noma kwabaphanayo.  Lolu udaba lokwethembeka. Okweshumi okukaNkulunkulu; kanti uthi asibuyisele kuYe okungokwaKhe.”—Ellen G. White, Education, p. 138. Ukuphathela uNkulunkulu yilungelo elingavamile—elinokuziphendulela futhi. Uyasibusisa, asiphilise, afunenje ingxenye yeshumi kuphela, asebenzise okweshumi kwaKhe ukubonelela labo abasemsebenzini wevangeli, njengoba wayenzile ngesizwe sakwaLevi ngesikhathi sikaIsrayeli wasendulo.

`Abanye bathi abayithandi indlela okusetshenziswa ngayo okweshumi kwabo, ngakhoke abakubuyisi okweshumi, noma bathumele imali yabo kwenye indawo.  Kodwa, kuphi lapho esho khona uNkulunkulu ukuthi “Ngenisani okweshumi endlini yengcebo kuphela uma ninesiqiniseko sokuthi indlu yengcebo ikusebenzisa ngendlela efanele”?`