---
title:  Ukujula Nomcabango
date:  17/02/2023
---

“Uma iNdodana yomuntu iza ngenkazimulo yaYo, nazo zonke izingelosi ezingcwele kanye naYo, iyohlala esihlalweni sobukhosi senkazimulo yaYo: phambi kwaYo kuyobuthana zonke izizwe: izehlukanise ezinye kwezinye. Ngaleyo ndlela uKrestu entabeni Yeminqumo wadwebela abafundi baKhe isithombe sosuku olukhulu lokwahlulela. Wafanekisa isinqumo saKhe njengesesekelwe phezu kwephuzu elilodwa. Uma izizwe sezibuthene phambi kwaKhe, kuyokuba nezigaba ezimbili kuphela, ikusasa lazo laphakade kuyoya ngokuthi bamenzeleni, noma yini abangamenzelanga yona ekwisimo somuntu ompofu nohluphekayo.”—Ellen G. White, The Desire of Ages, p. 637.

“Uma uvulela umnyango wakho abasweleyo nabahluphekayo bakaKrestu, wamukela izingelosi ezingabonwayo.  Umema ubudlelwane bezidalwa zasezulwini. Ziletha umoya ohlanzekile wentokozo nokuthula.  Ziza nokudumisa ezindebeni zazo, kwenanele umculo ezulwini.  Sonke isenzo somusa senza umculo khona.  UBaba, esesihlalweni sobukhosi ubala izisebenzi zaKhe ezingenakho ukuzicabangela, njengengcebo yaKhe eyigugu elikhulu.”—The Desire of Ages, p. 639.

**Imibuzo Yokuxoxisana**

`“Ngokuba ompofu kasoze aphela ezweni” (Duter. 15:11). Ngaphandle kokuthi lesiprofetho, yize sinezinkulungwane zeminyaka manje, sesagcwaliseka, kufanele sisizwe kanjani thina namhlanje?  Abanye basebenzisa lamazwi njengezaba zokungasizi abampofu, bethi: “uNkulunkulu wathi abampofu siyohlala sinabo njalo, kunjalo-ke manje.” Umcabango onjalo wedukisa kangakanani?`

`Funda ku 1 Thimothewu 6:17-19: “Yala abacebileyo kuleli zwe lamanje ngokuthi bangakhukhumali, bangathembeli engcebeni engemiyo, kepha mabathembele kuNkulunkulu osicebisa ngakho konke, sithokoze ngakho, benze okuhle, bacebe ngemisebenzi emihle, baphane, babelane, bezibekelela isisekelo esihle sesikhathi esizayo, ukuze babambe ukuphila okuyikho. Qaphela ingozi: ukwethembela engcebeni yakho kunokuba wethembele kuNkulunkulu ophilayo. Kungani kulula kangaka kulabo abanemali ukwenza lokho, yize noma bazi ukuthi ekugcineni nayo yonke imali yabo ayikwazi ukubagcina bephila? Kungani sonke sidinga ukuqaphela ukuthi singethembi noma yini ngaphandle kukaNkulunkulu ophilayo?`