---
title:  Komncinyane Walaba
date:  11/02/2023
---

### Kuleliviki Funda ku
Luka 4:16-19; Isaya 62:1, 2; Duter. 15:11; Math. 19:16-22; Luka 19:1-10; Jobe 29:12-16.

> <p>Indimana Yekhanda</p>
> “Khona iNkosi izakuthi kwabangakwesokunene saYo: ‘Zanini nina enibusisiwe nguBaba, nidle ifa lombuso eniwulngiselweyo selokhu kwasekelwa umhlaba’ “ (Mathewu 25:34).

IBhayibheli livame ukukhuluma ngezihambi (noma abokufika), izintandane, nabafelokazi. Laba bantu kungenzeka ukuthi yibo uJesu ayebabiza ngokuthi “abafowethu abancane” (Math. 25:40).

Singabazi kanjani labantu namhlanje? Izihambi zangezikhathi zeBhayibheli kwakungabantu abashiya amazwe akubo, mhlawumbe ngenxa yezimpi noma indlala. Namhlanje singathi yizigidi zababaleki abazithola sebehlupheka ngenxa yesimo abangazikhethelanga sona. Izintandane yizingane ezalahlekelwa oyise empini, engozini, noma ngokugula. Lesixuku singahlanganisa nalabo oyise abasemajele noma abangahlali nezingane zabo. Lapha sibona insimu ebanzi yokusetshenzwa.

Abafelokazi ilabo abalahlekelwa abayeni babo ngezizathu ezifana nezezintandane. Abaningi yibo abaphethe amakhaya, kanti bangakujabulela ukusizwa yibandla.

Njengoba sizobona kuleliviki, ngoba siyizinceku zomsebenzi kaNkulunkulu, ukusiza abasweleyo akuyona into oyenza uma uzwa uthanda-nje. Ukulandela isibonelo sikaJesu nokulalela imiyalo yaKhe.

_*Funda isifundo saleliviki ukulungisela iSabatha likaNhlolanja 18._