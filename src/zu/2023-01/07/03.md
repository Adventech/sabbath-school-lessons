---
title:  UNkulunkulu Ubonelela Abampofu
date:  13/02/2023
---

Ekubhaleni kwabo, ababhali beBhayibheli bafaka izibonelo eziningi zokubonelela kukaNkulunkulu abampofu, izihambi, abafelokazi, nezintandane. Kubhaliwe konke lokhu kusukela eSinayi. “Iminyaka eyisithupha uyakutshala izwe lakho, uvune izithelo zalo, kepha ngomnyaka wesikhombisa uyakuliyeka libe yifusi ukuba abampofu babantu bakho badle; abakushiyayo makudliwe yizilwane zasendle, wenze njalo nangesivini sakho nangeminqumo yakho” (Ekso. 23:10, 11).

`Funda kuLevitikusi 23:22 no Duteronomi 15:11.Yize noma isimo sehluke kakhulu kunesanamhlanje, yimiphi imithetho esingazitholela yona kulezindimana`

Yinto eyaziwayo ukuthi igama elithi “umfowenu” lapha lisho umIsrayeli wakini noma umzalwane wakho ngokukhonza. Futhi sibabona njengabampofu abafanelekile noma “abancinyane kulabazalwane baMi.” AmaHubo asitshengisa indlela ngokuphatha labo abasweleyo.  “Yahlulelani ompofu nentandane, nimenzele okufaneleyo olusizi noswelayo. Khululani oswelayo nompofu, esandleni sababi” (iHubo 82:3, 4). Lezindimana zitshengisa ukubandakanyeka kwethu okwedlula ukuphana ngokudla-nje.

Kukhona-ke izithembiso kulabo abasiza abaswelayo. “Opha ompofu akayikuswela” (iZaga 28:27). “Inkosi eyahlulela abampofu ngeqiniso, isihlalo sayo sobukhosi siyakuma phakade” (Izaga 29:14). Kanti inkosi uDavide waphawula wathi: “Ubusisiwe onakekela ohluphekayo; uJehova uyakumsindisa osukwini olubi” (iHubo 41:1). Lokhu-ke kwakulokhu kuyinto emqoka kwaIsrayeli, yize noma ngesinye isikhathi babekhohlwa.

Ngakolunye uhlangothi, kulezinsuku zamanje, kakhulukazi eNgilandi, ngaphansi komthelela walokho okubizwa ngokuthi yi-Social Darwinism, abaningi babecabanga ukuthi ayikho into ephoqayo ukuthi kusizwe abampofu, kodwa akufanele basizwe. Esikhundleni salokho, ngokulandela imithetho ethi kuphumelela imiqemane, kufadalale ababuthakathaka, abe-Social Darwinism babekholwa ukuthi kulimaza umphakathi ukusiza abampofu, abagulayo, nabahluphekayo ngoba uma banda, bayododobalisa umnotho wesizwe sonke. Noma lomcabango wawunesihluku esingaka-nje, wawungumphumela wemfundiso-ze ye-evolution.

`Ivangeli, imfundiso ethi uKrestu wafela wonke umuntu, kufanele ibe namthelela muni endleleni esiphatha ngayo abanye abantu, kungakhathalekile ukuthi bangobani? `