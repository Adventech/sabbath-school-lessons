---
title:  Ukujula Nomcabango
date:  03/02/2023
---

Uhlelo olunxa-ntathu lokuqeda izikweleti empeleni lutholakala ekhasini elilodwa lenye yezincwadi zikaEllen G. White.

Sifake okugcizelelayo (italics) ukuze sigqamise lamaphuzu.

_“Zimisele ukungalokothi uthathe esinye isikweleti._ Zincishe izinto eziyinkulungwane kunokuba ungene esikweletini.  Lento iyisiqalekiso empilweni yakho—isikweleti.  Sigweme njengoba ungagwema upokisi (small pox).

_“Enza isivumelwano esiqinisekile noNkulunkulu sokuthi, ngokubusiswa uYena, uzokhokha izikweleti_ zakho bese ungakweleti muntu noma yini, noma kungadingeka ukuthi uphile ngephalishi nesinkwa….ungageji, ungapheli amandla, noma uhlehlele emuva. Zincishe izibiliboco, nqoba inkanuko yokudla, onga amasenti akho, ukhokhe izikweleti.

“Zama ukuzikhokhela ngokushesha okukhulu. Uma sewukwazi ukuma njengomuntu okhululekile futhi, ungakweleti muntu, uyobe unqobe ukunqoba okukhulu.”—Counsels on Stewardship, p. 257.

Uma udinga olunye usizo ngokuphuma ezikweletini, zama lamaphuzu:

_Hlela izimali._  Enza uhlelo olulula ngokuthi ugcine yonke inzuzo yakho kanye nezindleko noma okuthengayo esikhathini esiyizinyanga ezintathu. Abaningi bayamangala ukubona ukuthi bachitha imali engakanani ezintweni ezingadingeki.

_Sika ama credit card ngesikere._ Ama-credit card enye imbangela enkulu yokucwila kwemindeni ezikweletini. Kulula ukuwasebenzisa; kulukhuni ukuwakhokhela. Uma uthola ukuthi awukwazi ukukhokha yonke imali yamakhadi zonke izinyanga, noma uwasebenzisela ukuthenga izinto obewungeke uzithenge, shabalalisa amakhadi engakashabalalisi wena nomshado wakho, noma nobabili.

_Qala uhlelo lokonga._ Ngesinye isikhathi asiboni ukuthi singonga kangakanani ezindlekweni zenyanga ngenyanga, ngokuqaphela ezinye zalezo zinto ezincane esizithengayo. Zakha inani elikhulu lemali uma sezihlanganiswa.

**Imibuzo Yokuxoxisana**

`Isikweleti izizwe nabantu abazithathele sona siyashaqisa. Kweyakho impilo sikwenze njani isikweleti, futhi izinkinga zokukweleta ziwuthinta kanjani umndeni wakho noma abanye abantu?`

`Lingenzani ibandla lakho ukusiza amalungu ngokuphatha udaba lwezikweleti noma izindaba zezimali jikelele?`

`Yiziphi ezinye izithembiso zeBhayibheli ongazithathela zona ukuze uvikeleke ekuheheni kwezwe nezingozi zezimali ezibangelwa ukufisa?`