---
title:  Ukulandela Iziyalo ZikaNkulunkulu
date:  30/01/2023
---

Singabantu benyama, futhi siphila emhlabeni “wezinto” okungaba yisilingo esikhulu ngesinye isikhathi. Umuntu owakhiwe ngensimbi, hhayi owenyama, ongakuzwa ukuheha kwezinto zasemhlabeni nesifiso sokuceba. Ubani ongakaze azicabange eyisicebi noma ebambe i-Lotto?

Nakuba sonke sibhekana nokusebenzela imali kanzima (futhi lokho kukodwa akusilo icala), nokuceba, akungabikho noyedwa kithina ozowela esihibeni sokwenza imali, umcebo, nezinto zasezweni kube yisithixo sakhe. Sithenjiswe amandla ezulu ukuze sihlale sethembekile kulokho esaziyo ukuthi kufanelekile. Kubalulekile lokhu, ngoba isilingo sokuceba sesilimaze imiphefumulo eminingi.

`Funda kuMathewu 6:24 no 1 Johane 2:15. Yize noma kushiwo ngezindlela ezehlukene, yikuphi okufanayo kuzo zombili lezindimana?? `

Ngeshwa, ukuthanda izwe kungaba namandla amakhulu abantu baze bacwile ezikweletini bezama ukwanelisa lolo thando. (Ngeke baphumelele; bheka Umshumayeli 4:8.)

Njengoba isikweleti siyinetha likaSathane acupha ngalo imiphefumulo, kwenza umqondo ukuthi uNkulunkulu afune abantwana baKhe bakhululeke ezikweletini. Usinike iziyalo ngeBhayibheli nangesipho sesiprofetho, ezizosiholela ekukhululekeni ezikweletini.

`Funda iHubo 50:14, 15. Abantwana bakaNkulunkulu bafanele ukuphila nomqondo onjani? Kusho ukuthini ukukhokha izifungo zakho”? `

Singena ekubeni amalungu ebandla sidumisa uNkulunkulu wethu, simbonga Yena owasidalayo, wasisindisa futhi.  Ephuzwini lika 9 kulawo angu 13 esifungo sombhabhadiso, sibuzwa lombuzo: “Uyakholwa yini ebandleni elihleliwe?  Injongo yakho yini ukukhonza uNkulunkulu nokwesekela ibandla ngokweshumi kwakho neminikelo, imizamo yakho, nomthelela wakho na?” Njengama Seventh-day Adventist sonke savuma, sathi Yebo.  Ngakhoke lezindimana (iHubo 50:14, 15) ziyisethembiso kulabo abaletha ukubonga kuNkulunkulu, bakhokhe izifungo zabo ngokwethembeka.

`Indlela okhetha ngayo ikutshelani ngokubhekana kwakho nokuheha kwezwe?  Yini indaba ukusebenza ngokuzikhandla ukuze wenyuse izinga lakho lokuphila kungeyona into efanayo nokwenza umcebo noma imali isithixo na?  Singawazi kanjani umehluko?`