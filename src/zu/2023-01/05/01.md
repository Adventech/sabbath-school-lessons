---
title:  Ukubhekana Nesikweleti
date:  28/01/2023
---

### Kuleliviki Funda ku
Duter. 28:1, 2, 12; Math. 6:24; 1 Johane 2:15; iZaga 22:7; iZaga 6:1-5; Duter. 15:1-5.

> <p>Indimana Yekhanda</p>
> “Isicebi sibusa phezu kwabampofu, nobolekayo uyisigqila somtshelekileyo” (iZaga 22:7).

Enye incazelo yesikweleti ithi: “ukuphila namhlanje ngemali olindele ukuyithola esikhathini esizayo.” Namhlanje kubonakala isikweleti sekuyindlela yokuphila, kodwa akufanele kube njalo kumaKrestu.  IBhayibheli alisikhuthazi isikweleti. EBhayibhelini kukhona, okungenani, izindawo ezingu 26 ezikhuluma ngesikweleti, kanti zonke azikhulumi kahle.  Akushiwo ukuthi kuyisono ukutsheleka imali, kodwa kukhulunywa ngemiphumela evame ukuba mibi yokutsheleka. UMpostoli uPawulu ekhuluma ngomthwalo wezimali, wathi: “Nikani bonke okubafaneleyo: intela kofanele intela, inkokhiso kofanele inkokhiso, ukwesaba kofanele ukwesatshwa, udumo kofanele udumo. Ningabi nacala lani nakubani, kuphela elokuthandana” (Roma 13:7, 8).

Kungani isikweleti siyinkinga emhlabeni wonke, kuwo wonke amazinga abantu— kusukela kumuntu oyedwa, kuye ezinkampanini, nohulumeni?  Yonke imiphakathi yayilokhu inesibalo esincane sabantu abasezikweletini. Kodwa namhlanje yingxenye enkulu yabantu esezikweletini, kanti kuyabalimaza lokho.

Kuleliviki sizofunda ngezizathu zesikweleti, nokubhekana naso. Kungenzeka ungabi nesikweleti, kodwa ungabelana nalolu lwazi olubalulekile nomndeni wakho nabangani abangasizakala ngalo.

_*Funda isifundo saleliviki ukulungisela iSabatha lika Nhlolanja 4._