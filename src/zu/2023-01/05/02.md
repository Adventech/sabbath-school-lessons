---
title:  Izinkinga Zesikweleti
date:  29/01/2023
---

`Funda kuDuteronomi 18:1, 2, 12. Iyini injongo kaNkulunkulu ngabantwana baKhe mayelana nesikweleti? Bangafinyelela kanjani kulenjongo? Nakuba izimo okukhulunywa ngazo lapha zehluke kakhulu kunezethu, singathola ziphi izifundo esingazisebenzisa kwisimo sethu manje?`

Ucwaningo lutshengisa ukuthi kunezizathu ezintathu ezenza abantu bacwile ezikweletini.  Siyazilandelanisa lapha ngokuvama kwazo.

_1. Ukuswela ulwazi._ Abantu abaningi, nabafundile, abanalo ulwazi ngezimali. Abazange bathole ulwazi ngokusebenza nokuphathwa kwezimali oluseBhayibhelini noma kweminye imithombo. Kodwa likhona ithemba! Lesifundo sizoninika izifundo ezilula nendlela yokuzisebenzisa.

_2. Ukuhaha/ukufisa/ubugovu._ Ngokuhehwa yizikhangiso nokufisa, abantu baphila ngaphezu kwemali abanayo. Abafuni ukuhlala ezindlini ezisemandleni abo, nezimoto abangazikhokhela, noma ukugqoka lokho okulingana namandla abo. Kusenjalo, bona labo bantu bathi bayahlupheka, abakwazi nokubuyisa okweshumi.  Umphumela ukuthi baphila impilo engenakho ukuhlakanipha nesibusiso esethenjiswe nguNkulunkulu. (bheka uMalaki 3:10, 11; Math. 6:33). Likhona ithemba nakubo labantu, kodwa kudingeka kuguqulwe izinhliziyoâ€”nomoya wokwaneliswa.

_3. Ukuhlupheka._ Kungenzeka ukuthi umuntu wagula kakhulu engenayo i-medical aid. Mhlawumbe walahlwa owayeganene naye, owayesaphaza izimali.  Kungenzeka ukuthi inhlekelele yemvelo yadla impahla yakhe. Noma uzalwa endaweni okuhlushekwayo kuyo, wakhulela khona.  Nakubo laba, likhona ithemba. Nakuba isimo sabo silukhuni kunezinye, bangazinqoba izinkinga zabo. Inguquko ingafika ngokwesekelwa abangani abangamaKrestu; izeluleko noma usizo lwabeluleki abakholwayo; ukusebenza ngokuzikhandla, kuhlangene nemfundo enhle; nesibusiso nokubonelela kukaNkulunkulu.

Noma ngabe siyini isizathu, noma kuyiphutha lakhe umuntu, isikweleti singanqotshwa. Kodwa, labo abasezikweletini kungadingeka benze izinguquko empilweni yabo, indlela abasebenzisa ngayo imali, nokwazi izinto ezimqoka.

`Funda ku 1 Thimothewu 6:6-9. Uthini lapha uPawulu leyo sonke esidinga ukukuqaphela? Asho ukuthini kuwena lamazwi, futhi ungakulandela kanjani okufundiswa yiZwi lapha?`