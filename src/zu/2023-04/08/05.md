---
title:  Ukusiza Abalimele
date:  22/11/2023
---

Ngubani phakathi kwethu ongakaze abenamava okulinyazwa yizwe lethu na? Noma ngabe uphila endaweni enothile, noma uphila endaweni empofu nokuswela—akusho lutho. Abantu balimele, bahluphekile, bayazabalaza. Konke okumele ukwenze, ngokwesibonelo, ngukufunda ngezizumbulu zezimali ezichithwa ezidambiseni ngcindezi kwelasentshonalanga njalo ngonyaka ukuqonda ukuthi umnotho kanye nokuba nezimpahla kukodwa akusondeli neze ekuqinisekeni injabulo noma ukuthula.

> <p></p>
> “UMoya weNkosi uphezu kwami, ngokuba ingigcobile ukuba ngishumayele ivangeli kwabampofu, ingithumele ukumemezela ukukhululwa kwabathunjiweyo, nokubona kwabayizimpumputhe, nokuhlenga abacindezelweyo” (Luka 4:18, NKJV).

`Lokhu kusifundisani ngalokho uJesu akwenza futhi nathi, eduzane kwethu, okumele sikwenze kulabo abasweleyo na?`

UNkulunkulu usibizela ukuba sihlangabezane nezidingo zabo bonke abantu, nakuba singazi ukuthi bayoke bamamukele uJesu. Nakuba ukufinyelela kubona ngoJesu kuyisisekelo sokusebenza kwethu, siyadinga ukusiza labo abasweleyo ngenxa nje yokuthi badinga usizo. Sisiza ngoba samukele uJesu njengeNkosi yethu, futhi yilokhu asibizele ukuba sikwenze.

Isibonelo sikaJesu sokuzama ukuhlangabezana nezidingo zabo bonke abantu yisimiso sebhayibheli okumele silandelwe. Asazi noma bonke Yena abasiza bamamukela noma cha.

Ukusiza ngempela abanye, siyadinga ukuqwasha ngezidingo zabo. Lonke isikompilo linendlela yokubonisa indlela yokuphatha umngani. Endiya, kungumkhuba ukuphaka ukudla noma isiphuzo uma wamukela izihambeli. Kulula ukunikeza isihambi imali kunokududuza umngani olahlekelwe yisihlobo. Okungabe kudingwa ngumngani wakho kakhulu kungaba ngaphezu kwemali noma izinto eziphathekayo.

Isimiso esibalulekile sokuba ngumsizi kaJesu kubangani bethu siqala ngomgomo wokubonisa uthando lokuzidela kubona, ukuqonda izidingo zabo kuqala ngaphambi kokuba unikeze usizo. Ukunikeza usizo abaludingayo, nakuba bengakazi noma bakulungele ukulandela uJesu.

`Funda uMathewu 25:34-40. Mbiko muni esiwuthola lapha na?`