---
title:  Izimbaca NeZifiki
date:  21/11/2023
---

Udaba lwezimbaci kanye nezifiki selube ngolushisayo, ikakhulu ngoba baningi namuhla. Noma ngabe basabalaliswe yizimpi, noma izinhlekele zendalo, noma ithemba lekusasa elingcono kwezomnotho, izigidi emhlabeni wonke zisukile emakhaya azo futhi zidinga usizo ngendlela eyesabekayo.

KuMathewu 2:13, 14, uJesu wayeyimbaca. Abazali Bakhe basemhlabeni, uJosefa noMariya, baphoqeleka ukuba babaleke eBethlehema ebusuku bayothola ukubhaca eGibhithe ukubalekela isandla esibulalayo sikaHerodi. IBhayibheli alisho lutho ngamava abo eGibhithe, kodwa kulula ukucabanga ukuthi kwakunezinselele zakhona, mhlawumbe ezifanayo nalezo izimpabanga ezibhekana nazo namuhla. Empeleni, ngokuhambisana nendlela umndeni kaJesu owafuna ngayo ukukhosela ezweni lokuhamba, iningi lama-Muslim, ama-Buddhist, ama-Hindu, amaKristu, nalabo abangakholwa bafuna ukukhosela emazweni amasha namuhla.

Ngenkulumo ejwayelekile, kulula ukwenza abangani nabantu besikompilo lethu nolimi ngoba sabelana nabo okuningi okufanayo. Kuyinselele enkulu, nokho, ukuzwana nezifiki nazimpabanga ezibukeka zehlukile kithina futhi ezingakhulumi ulimi lwethu, ezingakholwa njengathi futhi ezingadli ukudla okufana nokwethu. Ivangeli lisibizela ekutheni sisuke ebuhlangeni bethu, ebuzweni bethu, nakwintokomalo yesikompilo lethu siye kulabo abasweleyo, noma behluke kangakanani kithina.

`Funda uDuteronomi 10:19, Ihubo 146:9, Roma 12:13, no Levitikus 23:22. Iyiphi indikimba ebalulekile lapha okumele siyikhumbule na?`

Singasebenza kanjani kwizifiki nezimbaca na? Kulukhuni ngoba, kwamanye amazwe, kusenokungamukeleki kwezepolitiki ukuxhumana noma ukusiza lababantu. Kodwa kemele senze esingakwenza, ngesikhathi esikwazi ngaso, ukusebenza kubo, abadlule ezikhathini ezilukhuni kakhulu futhi bedinga usizo lwethu. Ngalokho, ngezinga esingasiza ngalo, kumele sisize.

Qala ngokukhuleka, bese ufuna ulwazi ngezifiki nezimpabanga. Izindawo eziningi zinamaqembu anakekela bona. Ungaqala ngokusebenzisana nelinye lamaqembu, noma mhlawumbe Isikole seSabatha sebandla lakho singaqala ukusebenza phakathi kwezifiki noma izimbaca.

`Noma ngabe kuyinto encane, yini ongayenza ukusiza izifiki noma izimpabanga ozaziyo na?`