---
title:  Ukholo Lwangani
date:  19/11/2023
---

Indaba enamandla kumaVangeli yembula okunye amadoda athile adlula kukho ukuze alethe umuntu osweleyo, mhlawumbe, umngani, kuJesu. Singafunda kulokho okwenzeka lapha mayelana nomsebenzi olukhuni ongadingeka ekusebenzeleni labo abasweleyo.

`Funda uLuka 5:17–26 (buka futhi uMat. 9:1–8, Marko 2:3–12). Yiziphi ezinye izifundo esingazithatha kulendaba mayelana nomsebenzi na?`

Bemletha kuJesu, lamadoda athatha umthwalo wokunakekela umngani wabo. UNkulunkulu usibizela ukuba sifane nabangani balendoda—ukuholela abasweleyo kuJesu Kristu. Lomsebenzi ufuna ukholo, izenzo, ukubekezela, kanye nokufuna, uma kunesidingo, ukungenzi ngokujwayelekile. Lamadoda eza kuJesu kodwa abhekane nezingqinamba. Abakwazi ukuletha umngani wabo kuJesu ngezindlela ezijwayelekile. Abaphelanga amandla; kunalokho, bathola indlela engavamile yokuletha lendoda uJesu Kristu. Ngokwehlisa umngani wabo ophahleni! Kepha, ngokukaLuka, uJesu wavumelana nalokho ababekwenzile (Luka 5:20).

Isifiso sikaJesu ngesokuthi thina silethe abangani bethu abasweleyo kuYena. IBhayibheli libhekisa kuJesu njengeNyanga Enkulu elangazelela ukuthethelela nokuphulukisa labo abahluphekile, noma bengobani.

U-Ellen G. White uphosa inselele kithi yokusiza abasweleyo: “Ningalindi ukutshelwa ngomsebenzi wenu. Vulani amehlo enu nibone ukuthi ngobani kwabanizungezile; yazanani nabasweleyo, abahluphekile, nabantulayo. Musani ukuzifihla kubo, futhi ningafuni ukuzivalela ngaphandle izindingo zabo. Ngubani onikeza ubufakazi obushiwo kuJakobe, bokuba nenkolo emsulwa, engangcolisiwe ngumona noma inkohlakalo na? Ngobani abalangazelela ukwenza konke okusemandleni abo ukusiza ecebeni elikhulu losindiso na?”—Testimonies for the Church, vol. 2, p. 29.

UJesu ngoKwakhe wabonisa indlela yokusiza abasweleyo futhi usibizela ekwenzeni okufanayo. Okokuqala, siba ngabangani nabo; bese sifunda ngezidingo zabo; kuthi ekugcineni, sibaholele kuJesu, okunguYena kuphela ongabasiza. Yilokho okwenziwa ngamadoda kulendaba; sidinga ukwenza okunjalo kunoma yisiphi isimo esizithola kuso. Siza ekuholeni abantu kulowo kuphela ongabasindisa: uJesu.

`Ngubani kwabakuzungezile, njengamanje, odinga usizo na? Yini ozobenzela yona na?`