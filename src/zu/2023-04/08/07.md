---
title:  Ukucabanga Kabanzi
date:  24/11/2023
---

Funda u-Arthur White, “A Few Days at Long Point,” Ellen G. White: The Australian Years: 1891–1900, vol. 4, pp, 100–104.

Ababhali bamavangeli babhala ngomkhuba kaJesu wokwakha ukuxhumana nabantu bamanye amasikompilo ukuze abasindise (Mat. 8:28-34, Marko 5:1-20). Ngokufanayo, nathi sibizelwe ukwakha ubungani nokusebenzela abantu bamanye amasikompilo. UKristu wafela bonke, noma beyiluphi uhlanga, isizwe, ingcebo, noma imvelaphi. Leli yiphuzu okungamele silikhohlwe. “Futhi Yena ngoKwakhe uyinhlawulo ngezono zethu, kungengezethu zodwa kodwa nangezezwe lonke” (1 Johane 2:2, NKJV).

“Amadoda nabesifazane abagcwalisi inhloso kaNkulunkulu, uma bekhombisa uthando kuphela kwabomndeni wabo, . . . ngenkathi bekhiphela ngaphandle kothando lwabo ebebengabaduduza futhi bababusise ngokuhlinzeka izindingo zabo. . . .”

“Lapho iNkosi isithuma ukuba senze okulungileyo kulabo abangaphandle kwamakhaya ethu, akasho ukuthi uthando lwethu lwabasekhaya kumele luphele, nokuthi sithande abafana nathi noma izwe lethu ngokunciphile ngoba efisa selule uzwelo lwethu. Kodwa akumele uthando lwethu nozwelo lugcine phakathi kwezindonga ezine, futhi kuvaleleke isibusiso uNkulunkulu asinikeze sona ukuze abanye bangazuzi kanye nathi ekusithokozeleni.”—Ellen G. White, The Advent Review and Sabbath Herald, Oct. 15, 1895.

Umthwalo onikezwe thina wokuba yisibusiso kulabo abangekho eduzane nathi, noma bengabolunye usikompilo noma omuntu osweleyo, yinto engaxoxisi ephuma kuJesu Kristu ngoKwakhe (Izenzo 1:8, Marko 11:17).

**Imibuzo Yokuxoxisana**

`Yikuphi la uthokomele khona, futhi kungani kumele uvume ukuphuma khona uma kunesidingo na?`

`Ziyini izixabhelelo zalesisigameko ngenkathi uJesu ebizwa ngomuntu “ ‘oyisiminzi nesiphuzi, umhlobo wabathelisi nowezoni’ ” (Mat. 11:19, NIV)? Wayenzani uJesu okwabangela ukuba kushiwo lokhu ngaYe, futhi lokhu kusifundisani ngomsebenzi na?`

`UmKristu kumele ahambe ibanga elingakanani emicimbini yabangakholwayo na? Angenza kanjani amaKristu ukuba enganciphisi izimiso zeBhayibheli na?`