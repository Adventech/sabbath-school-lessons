---
title:  Uthando Olukhulu
date:  23/11/2023
---

Njengoba sonke sazi, futhi sazi kahle, izidingo azipheli. Uma uzimisele ngokusiza abanye, uyoba namathuba amaningi. Noma ngabangani noma izimpabanga ezikude, abantu badingile, futhi kumele senze esinako, ngesikhathi esinako, ukusiza. Kuso sonke isikhathi sokubenza Kwakhe emhlabeni, uJesu wasiza labo abangakwazi ukuzisiza. Kwezinye izikhathi, wayenza kuqala ngokuya kulabo abasweleyo; ngezinye izikhathi, njengakulamadoda ehlise oshwabene ngophahla ukuze bamlethe kuJesu, abangani babethatha isinyathelo sokuqala.

> <p></p>
> “Akakho onothando olukhulu kunalolo lokuba adele ukuphila kwakhe ngenxa yabahlobo bakhe” (Johane 15:13, NKJV).

`Sisisebenzisa kanjani lesisimo ekusebenzeleni abanye na?`

Umndeni othile wabavangeli wasebenza iminyaka eyisithupha e-Trinidad ne Tobago. Eminyakeni emithathu yokuqala bahlala endaweni enama-Hindu nama-Muslim amaningi. Ama-Hindu amaningi akhononda ngokuthi amaKristu ayengazamukeli izimemo zawo zezinkozo ze-Thanksgiving. Ngelinye ilanga lamaKristu aya kwinkonzo ye-Thanksgiving yomngani omusha wom-Hindu. Bakwenza lokhu ngokulandela isibonelo sikaJesu: Yena wahambela abangani Bakhe lapho bemmema emicimbini yabo ekhethekileyo. Empeleni, ubu-Hindu bufundisa ukuthi izihambeli noma abangani baletha izibusiso ekhaya lobamemile.

Masenze imizamo yokwakha ubungani kuleliviki ngokuba yisibusiso kothile. Okokuqala, hlola indawo okuyo, umphakathi, isigodi, noma idolobha. Ngabe zikhona izimpabanga noma izifiki ezihlala lapho na? Kangakanani ngabantu abahlala esitaladini sakho na? Uyabazi bonke na? Noma ngabe sinjani isimo sakho, ukwenza ubuhlobo nesihambi akuyona into elula. Masikhuleke sicele usizo kuNkulunkulu. Yena wazi wonke umuntu futhi wazi isihambi ongaba ngumngani naso. Khumbula, umgomo ngowokuba ngumngani ukuze ubasize ngokubaholela kuNkulunkulu ukuba basizakale.

`Inselele: Thola ulwazi ngezihambi noma abangewona amaKristu abahlala ezweni lakho. I-joshuaprojects.org yindawo enhle yokuhlola ngabantu abangavangelwa endaweni okuyo.`

`Inselele Ethe Xaxa: Khetha othile oseduzane nethonya lakho. Qala ukumkhulekela njalo ngemuva kokuphendula imibuzo elandelayo: Ngabe lomuntu ngumngani wami—ngokwesibonelo sikaJesu sobungani na? Ngabe ngiyazazi izidingo zempilo yakhe na? Ngingamholela kanjani kuJesu ayothola ukuphila na?`