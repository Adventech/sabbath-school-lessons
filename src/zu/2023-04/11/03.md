---
title:  Ukufuna Izixuku
date:  11/12/2023
---

Ngaphandle kwezinselele, phandle nangaphakathi, uJesu wenza ubizo ngesihe kithina lokusebenzela Yena emadolobheni.

`Funda uMathewu 9:35-38. Lokhu kusifundisani mayelana nokusebenza ezixukwini, noma yikuphi lapho zikhona na?`

UJesu waba nozwelo ngezixuku, njengalokhu zitholakala emadolobheni. ULuka

19:41 uchaza indlela uJesu alilele ngayo iJerusalema. Singekuqonde ukujula kothando lukaJesu ngabantwana Bakhe, nazo “izixuku ezingaziwa” ezihlala emadolobheni. Yingakho kuMathewu 9:38 uJesu esitshela ukuba sikhuleke, ukuze izisusa zethu nezinhliziyo zifane neYakhe.

`Funda Umathewu 4:23-25. Lapho uJesu eqala umsebenzi Wakhe, abantu babeqhamuka kweziphi izinkalo zezwe na? `

KuMathewu 4:25, izixuku ezazilandela uJesu zaziqhamuka eGalile, ezifundeni zamadolobha ayishumi ase-Decapolis empumalanga; eJerusalema, naseJudiya eningizimu. Ngaphandle kweSamariya, yisiphi isifunda esingeko na? Isifunda esisolwandle saseTire neSidoni, ingxeye ye-Phoenicia, ngasoLwandle i-Mediterranean futhi nase nyakatho esentshonalanga yeGalile. Siyabona manje isizathu uJesu aya kulesisifunda! Loluhambo lomsebenzi oluya esifundeni saseTire neSidoni kwakungolunye olusemqoka oluwela amasikompilo.

‘”Emuva kokubhekana nabaFarisi, uJesu wasuka  eKapernawume, futhi edlula eGalile, waya ezweni elisentabeni emingceleni yase-Phoenicia. Ebuka entshonalanga, Yena wayebona, kwendlalekile emathafeni ezansi amadolobha asendulo aseTire neSidoni, namathempeli awo obuhedeni, izigodlo zawo ezinkulu nezindawo zokuhweba, kanye nemitata egcwele imikhumbi”—Ellen G. White, The Desire of Ages, p. 399.

`Singabasiza kanjani abantu babone ubuze, “bezigodlo zabo ezinkulu kanye nezindawo zabo zokuhweba,”  nesizathu sokudinga kwabo uJesu na?`