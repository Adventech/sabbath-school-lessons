---
title:  Ukusebenza Ezifundeni Ezingale
date:  10/12/2023
---

Sifunda ukuthi uJesu wasuka nabafundi Bakhe eGenesareti (Mat. 14:34) “waya emaphandleni aseTire naseSidoni” (Mat. 15:21, NKJV). Kungani asuka nabo eGalile waya ezindaweni zabahedeni na? Uhola abafundi Bakhe ohambweni olweqa imingcele lungene ezifundeni zangaphandle ukuze bafunde, endaweni, lokho abangakwazanga ukukufunda kalula eGalile. Wayefuna ukufundisa abafundi Bakhe izifundo ezazizobalungiselela ubizo lwabo lokufinyelela kubo bonke abantu, nalabo abasemadolobheni.

`Funda Abahluleli 3:1-6, 1 Amakhosi 5:1-12, no 1 Amakhosi 11:1-6. Lezizahluko zisisiza kanjani ukuba siqonde kancane ngesendlalela salamadolobha na?`

KuBahluleli 3:1-6, sibona ukuthi lababantu basendulo basetshenziswa nguNkulunkulu ukuvivinya ukholo lwabakwaIsrayeli. Ngeshwa, abantu bakaNkulunkulu behluleka kulesosivivinyo, futhi, okungenani kulokhu: “Futhi bathatha amadodakazi abo aba ngomkabo, banika amadodana abo amadodakazi abo, bakhonza onkulunkulu babo” (Abahlu. 3:6, NKJV). Ngalokho, kusukela ekuqaleni, lababantu baba wugibe kuIsrayeli.

Ku-1 Amakhosi 5:1-11, siyabubona ubudlelwane obusondelene phakathi kwabaseSidoni namaHeberu. Nakuba kwelinye izinga, ukuxhumana kwezomnotho kuyinzuzo nhlangothi zonke, akungabazeki ukuthi kwakusenethonya elibi pheza kwamaHeberu lobuhedeni nokukhonza izithombe zabahweba nabo.

Amakhosi okuqala 11:1-6 embula ububi balelothonya: Inkosi uSolomoni washada inkosazana yaseSidoni, eyamholela ophathe. “USolomoni walandela u-Ashitaroti unkulunkulukazi wamaSidoni” (1 Amakhosi 11:5, NKJV).

Kepha, ngaphandle komlando wobuhedeni nokukhonza izithombe, kanye nethonya elibi phezu kwesizwe esikhethiweyo, uJesu waletha abafundi Bakhe kulezizindawo. Ngalendlela wabaqalisa ukusebenza kumasikompilo ahlukile, enqwamana nobandlulo nokucindezela ngokwenkolo kwabo, futhi walinganisa phambi kwabalandeli Bakhe ukusebenza okuphelele emadolobheni kuwo onke amasikompilo nezizwe.

Ziningi izinselele ezibhekene nokusebenza kwama-Adventist emadolobheni, phakathi kwazo ngukukhathazeka ngezempilo kanye nendawo. Abanye bangafaka ukubiza kwempilo, ukucwasana ngobuhlanga, ingcindezi kwezenkolo, ubuzwe, nezihibe kwinkululeko yokukhuluma ngezenkolo. Noma kunjalo, ngaphandle kwalezizihibe, kumele sisebenze emadolobheni.

`Yini ongayenza ekubeni yingxenye yokusebenza emadolobheni na?`