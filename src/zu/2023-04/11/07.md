---
title:  Ukucabanga Kabanzi
date:  15/12/2023
---

“Phakathi kwalabo amaJuda ayebathatha njengabahedeni kwakunabatu ababenokuqonda okungcono kweziprofetho zeZibhalo ezimayelana noMesiya ngaphezu kwabafundisi bakwaIsrayeli. Babekhona nabanye ababenethemba lokuza Kwakhe njengomhlengi esonweni. Izazi zazimisela ukufunda ngomnotho wamaHeberu. Kodwa ubandlululo lwamaJuda lwavimbele ukusabalala kokhukanya.”—Ellen G. White, The Desire of Ages, p. 33.

“INkosi uJesu, uMsindisi onamandla, ufele lemiphefumulo. Angayivusa ekunganakini kwayo, angavusa uzwelo lwayo, athambise izinhlizyo zabo, ambulele imiphefumulo yabo ngobuhle namandla eqiniso. Umsebenzi oyiNkosi nguNkulunkulu, hhayi umuntu oshabalalayo; kepha ubiza abantu ukuba babe yimigudu ngayo angadlulisela ukukhanya ebumnyameni. UNkulunkulu unamagugu kuwo wonke amabandla, futhi akukona okwethu ukujivaza labo abazibiza ngamakholwa, kodwa ngokuzithoba nangothando, sethule lonke iqiniso njengoba linjalo kuJesu. Abantu mabafune ubumnene nokuzinikela, mababone ubuKristu besimilo, futhi bayodonseleka eqinisweni. . . . Kumele baphakamise uJesu, uMhlengi wezwe; kumele baphakaminse izwi lokuphila.”—Ellen G. White, The Advent Review and Sabbath Herald, January 17, 1893.

**Imibuzo Yokuxoxisana**

`Yiziphi ezinye zezidingo eziphuthumayo endaweni ohlala kuyo ezinganika wena nebandla ithuba lokufinyelela kubantu abangawazi amaqiniso esiwaziyo na?`

`Buka amazwi ka-Ellen G. White ngenhla amayelana nalabo bezinye izinkolo: “UNkulunkulu unamagugu kuwo wonke amabandla, futhi akukona okwethu ukujivaza labo abazibiza ngamakholwa.” Ngamanye amazwi, singababonisa kanjani abantu iphutha lezindlela zabo sibe futhi singabajivazi bona na?`

`“ ‘Nokho nxa ifika iNdodana yomuntu, imbala iyakufumana ukukholwa emhlabeni na?’ ” (Luka 18:8, NKJV). Uchaza ukuthini uJesu ngalombuzo onobuciko na? yini umehluko phakathi kokholo nenkolo na? Kungani abantu bengaba nenkolo elungile kodwa batholaka bentula ukholo lapho uKristu ebuya na?`