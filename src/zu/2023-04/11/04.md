---
title:  ETire NaseSidoni
date:  12/12/2023
---

Abafundi beBhayibheli bakholwa ukuthi Ivangeli likaMathewu labhalelwa ngokuqondile amaJuda, nokuthi uMarko wayebhala enabeZizwe emqondweni. Kuyasiza ukugcina lokhu kwehlukana phambi kwethu ngaphambi kokuba sifunde amaVangeli.

`Funda uMathewu 15:22-28 no Marko 7:24-30. Yimuphi umehluko owubona ngendlela owesifazane avezwa ngayo na? `

Qaphela indlela uMathewu achaza lomama esebenzisa ubuzwe bakhe: waseKhanana. UMarko uholwa nguMoya oNgcwele ukusebenzisa isichasiso esingeziwe ukuchaza lomama njengo-“mGriki” noma “oweZizwe” futhi anikeze ulwazi olwengeziwe: “engumSirofenike ngokuzalwa” noma “umSiriya waseFenike”—okungukuphela kwesikhathi leligama lisetshenziswa eBhayibhelini.

Cabanga ngendlela lendaba kuMathewu 15 eyayizothinta ngayo eyayibahlosile ngesendlalelo sabo nokubuka kwabo izwe. Izethameli zikaMathewu zazibona lomama njengomhedeni onengekile. Lokhu kuza kumava omlando wabantu bakwaJuda nabaseKhanana njengabantu abakhonza izithombe ompilo yabo embi nemikhuba yayiyisithikamezo esizweni sawo. Nabo abafundi bakaJesu babengaboni ukuthi lomama angase abe nokholo nokuthi wayeyingxenye yombuso kaNkulunkulu!

KuMarko 7, izethameli zikaMarko ezingabeZizwe zazingaphendula ngendlela ehlukile kunezikaMathewu. AbeZizwe babengenawo amava afana nawaJuda ngabaseKhanana. Kunalokho abeZizwe babengahambisana nalomama, “umGriki, ongumSirofenike ngokuzalwa” (NKJV). UJesu waphulukisa omunye wabo! KwabeZizwe, lomama wayezothathwa njengomama othandiweyo owayexhumeme nesiphelo sendodakazi yakhe futhi efuna iNkosi iyelaphe, noma ngabe isendlalela salomama sasithini.

“UKristu akazange asiphendule ngokushesha isicelo salomama. Wamamukela njengowesizwe esinengiweyo njengalokhu umJuda wayezokwenza. Kulokhu wayehlele ukuthi abafundi Bakhe bathintwe yisihluku amaJuda ayengabhekana ngaso naloludaba, njengokuba sibona indlela amukela ngayo lomama, futhi nangendlela Yena ayezobhekana ngayo nalobubuhlungu, njengoba sibona emnikeza ngokwesicelo sakhe.”—Ellen G. White, The Desire of Ages, p. 400.

`Funda u-1 Johane 2:2. Lendimana kumele isitsheleni mayelana nokufana kwethu sonke phambi kukaNkulunkulu na?`