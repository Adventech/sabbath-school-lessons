---
title:  Ukholo Emhlabeni Na?
date:  14/12/2023
---

KuLuka 18:8, uJesu ubuza lombuzo ekugcineni kwenye yezilinganiso Zakhe: “ ‘Nokho nxa ifika iNdodana yomuntu, imbala iyakufumana ukukholwa emhlabeni na?’ ” (NKJV). Njengabafundi bakaKristu namuhla, siyadinga ukubona lokho uJesu akufunayo. Kulendaba, siyabona ukuthi uJesu ufuna ukholo olukhanya phakathi kobumnyama.

`Funda uMathewu 8:10, 13; Mathewu 9:2; Mathewu 20:29-34; Marko 2:5; Marko 10:46-52; no Luka 18:34-43. Kulezi zahluko, ngubani uJesu amchaza njengonokholo na?`

Loluhla lufaka abantu abanokholo olwakhanya nasemadolobheni amnyama. EKapernawume, uJesu ugqamisa abantu abahlukene abanokholo. KuMathewu 8:10, 13, sibona umkhuzi webutho lekhulu ophendukile enokholo olukhulu. Sihlangane nabangani abane abagcwele ukholo abagebhula uphahla ukuletha umngani oshwabeneyo kuJesu (Mat. 9:2, Marko 2:5) KuMarko 10, sihlangana nowayengaboni, uBartimewu, okholo lwakhe lukhanya eJeriko.

Kusenjalo, besingalindela ukuthi phakathi kwabantu bakaNkulunkulu bekuzoba nokholo olukhulu. Kepha nasedolobheni likaJesu laseNazaretha, ukholo oluncane—noma ukungakholwa nje—kwaba yinto efiphazayo emsebenzi kaKristu. Phakathi kwabafundi Bakhe, izikhathi eziningana uJesu uthi ngoIsrayeli, “O nina eninokukholwa okuncane!” (Mat. 6:30, Mat. 8:26, Mat. 14:31, Mat. 16:8). Futhi kuMathewu 17:17 uJesu uyababaza, “O! sizukulwane esingakholwayo nesiphambeneyo”!

Isifundo esisodwa esingasisebenzisa namuhla ngesokuthi ukholo lutholakala ezindaweni ezingalindelekile: emadolobheni phakathi kwezihambi, abahedeni, nakubantu bezinkolo ezehlukile. Ngokuzithoba, kumele siye emadolobheni njengoba uJesu enza, sifune labo okuyothi, ngokwethulelwa iqiniso, baphendule ngokholo olusindisayo kuJesu. Futhi nembala bakhona lapho.

`Inselele: Vula inhliziyo yakho ngokukhulekela isabelo esandile sokholo ngalo ongabelana ngothando kulabo abaseduzane nabaqhelile.`

`Inselele Ethe Xaxa: Kwenzeka kanjani ukuthi wena wazane noJesu kanye nombiko wakhe wezingelosi ezinthathu na? Yenza uhla lwezibusiso ezintathu zikamoya obenamva azo kuJesu empilweni yakho. Lungiselela ukwabelana ngazo neklasi lakho leSikole seSabatha.`