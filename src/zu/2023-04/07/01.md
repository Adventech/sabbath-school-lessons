---
title:  Ukusebenza KuMakhelwane Wami
date:  11/11/2023
---

### Funda Lokhu Kuleliviki
Luka 10:25–37; 2 Tim. 3:16; Jakobe 2:17– 22; Mat. 22:37–40; Gal.5:14; Mika 6:6–8.

> <p>Indimana Yenkumbulo</p>
> “Saphendula: “Woyithanda iNkosi uNkulunkulu wakho ngayo yonke inhliziyo yakho, nangawo wonke umphefumulo wakho, nangawo onke amandla akho, nangayo yonke ingqondo yakho, nomakhelwane wakho njengalokhu uzithanda wena.” ’ ” (Luka 10:27, NIV).

Sonke siyawazi umbhalo: “ ‘ “Woyithanda iNkosi uNkulunkulu wakho ngayo yonke inhliziyo yakho, nangawo wonke umphefumulo wakho, nangawo onke amandla akho, nangayo yonke ingqondo yakho,” ’ ” (Luka 10:27, NIV). Kepha ukuthanda kwethu uNkulunkulu kungaba ngokuthe hwaphu uma sithi siyamthanda kodwa sibe singamlaleli. Sicabanga ukuthi Siyamthanda uNkulunkulu, kodwa ngabe loluthando lubonakala kanjani ezimpilweni zethu nsuku zonke na? Ukuthanda uNkulunkulu kudinga ukuzinikela okuphelele kwenhliziyo, umphefumulo, umzimba kanye nengqondo yethu—nsuku zonke. Noma ngubani angasho ukuthi yena uthanda uNkulunkulu; ukukwenza lokho, nokho, kudinga umsebenzi.

Nakuba kunjalo, noma ngabe ukuthanda uNkulunkulu kukuhle futhi kubalulekile, uNkulunkulu ufuna futhi sithande abanye, ngoba ukuthanda kwethu abanye kuveza ukuthanda kwethu uNkulunkulu, futhi kukwenza lokho ngendlela enamandla. Johane wokuqala 4:20 uthi “Uma othile ethi, ‘Ngiyamthanda uNkulunkulu,’ kepha ezonda umzalwane wakhe, ungumqambimanga; ngokuba ongathandi umzalwane wakhe ambonileyo angamthanda kanjani uNkulunkulu angambonanga na?”(NKJV). UPawulu futhi uthi kwabaseGalatiya 5:14 “Ngokuba umthetho wonke ugcwalisiwe ezwini linye lokuthi: ‘Wothanda umakhelwane wakho njengokuba uzithanda wena’” (NKJV).

Kuleliviki sizofunda indlela yokusebenzisa lesisifundo ezimpilweni zethu.

_*Funda isifundo saleliviki ukulungiselela iSabatha, Novemba 18._