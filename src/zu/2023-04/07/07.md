---
title:  Ukucabanga Kabanzi
date:  17/11/2023
---

Funda u-Ellen G. White “The Good Samaritan,” pp. 497–505, in The Desire of Ages.

Baningi abalambile, abaswele, futhi nabaphethwe kabi ezweni lethu namuhla. Ungenza ingxenye yakho, noma ngabe “incane” kangakanani. Ngeke sizixazulule zonke izinkinga zomhlaba ngaphambi kokuba uJesu abuye. asibizelwe ukwenza lokho. kodwa kuze kube yilesosikhathi, umsebenzi wethu ungaba ngukusiza othile omaziyo ongenako ukudla okwanele; noma kungaba ngukusiza ilungu lebandla elibhekene nokungatholi ubulungiswa, ubandlululo kwezenkolo, okuyinkinga ekhona emhlabeni, nanamuhla.

“Inkolo emsulwa nengangcolisiwe phambi kukaBaba yile: ‘ukuhambela izintandane nabafelokazi ekuhluphekeni kwabo, nokuzigcina singenasici emhlabeni.’ Izenzo ezinhle ziyisithelo uKristu afuna sizithele: amazwi amnene, izenzo zokulunga, zokunakekela abampofu, abasweleyo, abahluphekileyo. Ngenkathi izinhliziyo zizwelana nalezo ezikhubekileyo zinomunyu, ngenkathi isandla sipha abasweleyo, ngenkathi abanqunu bembathiswa, isihambi samukeleka esigodlweni sakho nasenhliziyweni yakho, izingelosi zisondela kakhulu, futhi kuba khona umculo ophendulayo ezulwini. Sonke isenzo sokulunga, umusa, nokuphana senza umculo ezulwini. UBaba esihlaweni Sakhe sobukhosi ubuka labo abenza lezizenzo zomusa, futhi azibale namagugu akhe amakhulu. ‘Futhi bayoba ngaBami, kusho iNkosi yamakhosi, ngalolosuku ngenkathi ngenza amagugu Ami.’ Sonke isenzo somusa kwabasweleyo, kwabahluphekayo, sithathwa njengesenziwe kuJesu. Lapho ulekelela abampofu, uzwelana nabahluphekileyo nabacindezelweyo, futhi uhlobana nezintandane, uzisondeza ebudlelwaneni noJesu.”—Ellen G. White, Testimonies for the Church, vol. 2, p. 25.

**Imibuzo Yokuxoxisana**

`Singenza kanjani ukuba siqonde ukuthi umthetho wokuthanda uNkulunkulu kanye nabanye akukona ukusindiswa ngemisebenzi na? Uma ubuka ukuthi uJesu ungubani, nalokho asenzela kona esiphambanweni (buka Fil. 2:5–8), kungani umqondo wokuthi noma yini esingayenza ukuzuza noma ukufanela usindiso uyiphutha elikhulu na? Singafunda kanjani ukwehlukanisa phakathi kokusebenzela usindiso, okuyiphutha elibi kakhulu, kanye nokwembula ezimpilweni zethu usindiso esesinalo kuJesu na?`

`Singafunda kanjani ukubona okunye ukucwasana okukhona esingaba nako ngakulabo abahlukile kithina na?`

`Ngaphandle kwezahluko esizifundile esifundweni saleliviki, yikuphi okunye okukhona ezibhalweni ongakuthola okungaphasa isidingo sokubonisa ubumnene kwabanye, noma ngabe bangobani na?`