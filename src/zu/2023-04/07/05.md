---
title:  Ukuthanda Abanye Njengalokhu Sizithanda
date:  15/11/2023
---

`Funda uMathewu 22:37-40. Lokho uJesu ngoKwakhe akusho lapha kuqhathaniseka kanjani nempendulo Yakhe kummeli, kuLuka 10:27, 28 na?`

NgokukaMathewu 22:37-40, uJesu wakwenza kwabasobala ukuthi isiboniso sansuku zonke senkolo yeqiniso silenga kulemithetho emibili. Futhi uLuka 10:27, 28 wenza kube sobala ukuthi uma umuntu enza lezizinto ezimbili, ngalokho yena uyoba nokuphila okuphakade.

“Uthando luyisisekelo sombuso kaNkulunkulu ezulwini nasemhlabeni, futhi kumele lube yisisekelo sesimilo somKristu. Lokhu kuphela kungenza futhi kugcine umKristu eqotho. Lokhu kuphela kungamenza akwazi ukumelana nezivivinyo kanye nezilingo.”—Ellen G. White, Christ’s Object Lessons, p. 49.

`Funda abaseGalatiya 5:14; Mika 6:6-8; no-1 Johane 4:20, 21. Lezizindimana zikuqinisa kanjani lokho uJesu ayesitshele kona na?`

NgokukaPawule, “Ngokuba umthetho wonke ugcwalisiwe ezwini linye lokuthi: ‘Wothanda umakhelwane wakho njengokuba uzithanda wena’ ” (Gal. 5:14, NKJV). KuPawulu, ukuthanda uNkulunkulu kungabonakala ngokuphathekayo kuphela ngenkathi uthando lubonakala ngendlela esiphatha ngayo abanye. Nakuba ayethe “ ‘abalungileyo bayophila ngokholo’ ” (Rom. 1:17, ESV), kepha ukholo oluphilayo aluyona into esithekile, engaziwa noma engabonwa ngabanye. UPawulu, uMika, no Johane bakwenza kube sobala ukuthi imisebenzi ephathekayo ibonisa ubuqiniso bokholo esithi sinalo.

Ku-1 Korinte 13, uPawulu washo ngokunamandla ukuthi uma othile ethi unolwazi olukhulu, noma wenza izenzo ezinkulu zokholo, noma unikela ngempilo yakhe, kodwa engenalo uthando, ngalokho lowomuntu ufana “nethusi elikhencezayo nensimbi encencethayo” (1 Kor. 13:1, NKJV).

`Buka umbhalo ka-Ellen G. White ngenhla. Qaphela lokho akusho ngokuthi kungothando kuphela abantu behlala beqotho futhi bamelane nezilingo. Lomqondo ukuveza kanjani ukuthi umyalezo wokuthanda akuwona ukusindiswa ngemisebenzi, kunalokho, yisibonakaliso sokholo esinalo kuJesu na?`