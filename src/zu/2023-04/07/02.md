---
title:  Umbuzo Omkhulu
date:  12/11/2023
---

Singobani thina na? Kungani silapha na? Kwenzekani uma sifa na? Siyini isiphetho sethu na? Lena, ngezindlela eziningi, yimibuzo emikhulu izidalwa ezinokufa, izidalwa ezaziyo ukuthi zinokufa (izimbada nezinkukhu zinjalo, nazo, kodwa azikwazi lokho), ezingayibuza. Futhi, Evangelini ngokukaLuka, othile uza kuJesu nalokho, empeleni, okungumbuzo osemqoka kunayo yonke.

`Funda uLuka 10:25. Isazi somthetho sabuzani, futhi kungani sakubuza lokho na?`

Nakuba ubaluleke kangakanani umbuzo, iBhayibheli libeka ngokusobala ukuthi weza ukuzovivinya uJesu. Siyazi ukuthi ngezinye izikhathi abantu bangeza ngokungabaza, nokungakholwa, futhi nangokungabi nokuqina ngokubuza kwabo, kodwa basenokufinyelelwa. Lokhu yikona kanye uJesu akwenza kulommeli, nakuba Yena wayazi ukuthi izinhloso zakhe azimsulwa. Kepha ngenxa yommeli kanye nezethameli, lombuzo waba yintuba uJesu ayisebenzisa ukubaqhuba bahlole izinhliziyo zabo. Nakuba ezazi izinhloso zommeli, uJesu wayengeke amzibe noma angamhloniphi.

Ekugcineni, yimuphi umbuzo owawungabaluleka ukwedlula lona na? “Yini esingayenza ukuzuza ukuphila okuphakade na”? Noma ngabe imikhuba yethu yenkolo iyini, ngemuva kwayo yonke kunalombuzo osemqoka. Ngokumelene nawo, yikuphi okunye okubalulekile kwizidalwa ozimpilo zazo ziboniswa njengo “mhwamuko oqhamuka isikhashana bese uyanyamalala” (Jakobe 4:14, NKJV) na? Ngokuba yikuphi okunye okukhona ngaphandle kokuphila okuphakade ngaphandle kokufa okuphakade na?

`Funda u-1 Korinte 15:30-32. Phuzu lini uPawulu alenzayo lapha eligqamisa ukubaluleka kokuphila okuphakade na?`

Nakuba zisoleka kangakanani izinhloso zakhe, ummeli wabuza umbuzo osemqoka, futhi uJesu, eqaphile ngaso sonke isikhathi ukusebenzisa lonke ithuba, walisebenzisela ukufinyelela kubantu.

`Singaqikelela kanjani ukuthatha ithuba lanoma yini eqhamukayo ukuba sifakaze, nakuba izimo zingezinhle na?`