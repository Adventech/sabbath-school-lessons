---
title:  Indaba YomSamariya Olungileyo
date:  16/11/2023
---

Ekuncomeni ummeli ngokunikeza impendulo efanele, uJesu wathi, “yenza lokho uzakuphila” (Luka 10:28, NKJV), futhi ngalokho wathinta umongo wenhliziyo yalendoda. Ukunikeza zonke izimpendulo ezifanele kwakulula kummeli, kodwa ukwenza lezozinto kwakuyinkinga eminyakeni engu-2,000 edlule, futhi kuseyinkinga kwabaningi kithina nanamuhla. Ummeli wayefuna ukucupha uJesu futhi abonise ulwazi lwakhe. Wabuza umbuzo olandelayo; “Ngubani umakhelwane wami na?” (Luka 10:29, NKJV).

`Funda uLuka 10:30-37. Ungayifingqa kanjani incazelo kaJesu kulendaba na?`

Ngabe kukhona abantu abasizungezile abaphathwe kabi ngabanye na? Sikwenzile esinako ukubasiza na?

Kuyiqiniso ukuthi ngesinye isikhathi abafundisi, abadala, kanye namalungu ababasizi labo abadinga usizo. Ngezinye izikhathi abantu benye inkolo bangaba mnene kubantu emphakathini ngaphezu kwethu. Singakhuluma ngokuba mnene, kepha abanye bangahlangabezana nezidingo zabantu esingazinakile. Uma ukholo lwethu lusho utho, kumele siphume sisize labo abasweleyo.

UJesu waphetha indaba yomSamariya olungileyo ngokubuza ukuthi ngubani phakathi kwabathathu owayengumakhelwane ngempela kulomuntu owayedinga usizo.

“Yingakho umbuzo, ‘Nguba umakhelwane wami na?’ uphendulwa ingunaphakade. UKristu ubonisile ukuthi umakhelwane wethu akusho kuphela lowo webandla noma inkolo esikuyona. Akubhekisiwe ebuzweni, umbala, noma ezingeni. Umakhelwane wethu ngumuntu wonke Odinga usizo. Umakhelwane wethu ngumphefumulo wonke oyimpahla kaNkulunkulu.”—Ellen G. White, The Desire of Ages, p. 503.

`Inselele: Qala nsuku zonke ukukhulekela othile owehlukile kuwe, noma othile okungase kube awumthandisisi.`

`Inselele Ethe Xaxa: Yenza uhla lwabantu owazana nabo abathathu (abangewona ama-Adventist); thola izidingo zabo (emoyeni, enyameni, ekuhlaleni) futhi bona ukuthi ungabasebenzela kanjani kulezizidingo. Yini ongabenzela yona ngokuphathekayo evikini elizayo na?`