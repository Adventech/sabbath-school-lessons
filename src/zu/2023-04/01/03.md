---
title:  UNkulunkulu Olangazelela Ukuba Nathi
date:  02/10/2023
---

`Funda uGenesisi 17:7, Genesisi 26:3, no Genesisi 28:15. Isithembiso sikaNkulunkulu kuAbrahama nesizukulwane sakhe sasigxile kuphi kulezizindimana na?`

Embikweni weTestamente Elidala, uNkulunkulu uqhubeka nokwenza ngokomsebenzi Wakhe ukuze kugcwaliseke izinhloso Zakhe. Ngokwesibonelo, ngemuva kukaZamcolo abantu baseBhabheli banquma ukubuthana endaweni eyodwa ukwakha idolobha nombhoshongo owawuzofinyelela emazulwini. UNkulunkulu wangenelela, wadidanisa izilimi zabo ngomgomo wokubasabalalisa emhlabeni wonke (Gen. 11:1-9). Wandisa umsebenzi Wakhe, ebiza uAbram (kamuva owaba nguAbrahama) ukuba abe ngumgudu wezibusiso Zakhe emhlabeni wonke (Gen. 12:1-3). Izithembiso zikaNkulunkulu kuAbrahama nezizukulwane zakhe zazinezigaba eziningi, kodwa sinye esigqama kunazo zonke: “Ngizoba nguNkulunkulu wakho.” “Ngizoba nawe.” “Nginawe” (buka uGen. 17:7, 8; Gen. 26:3, NKJV; Gen. 28:15, NKJV).

Lapho umlando uqhubeka, uJosefa ugcina eseGibhithe, kodwa njengesikhali sokusindisa abantu Bakhe. Kuso sonke isinyathelo samava kaJosefa—nakuyo imizuzu enzima kakhulu empilweni yakhe—iBhayibheli liqinisa ukuthi “uJehovah waye naye” (Gen. 39:2, 21, 23). Ezizikulwaneni ezilandelayo, ekugcwaliseni umsebenzi Wakhe, uNkulunkulu wathumela uMose kuFaro njengomkhululi wabantu Bakhe ebugqilini baseGibhithe. Ngesikhathi “sokuthunywa” kukaMose, uNkulunkulu wathi kuye: “Ngizakuba nawe ngempela” (Eksod. 3:12, NKJV). Izikhathi zonke, u-Yahweh waqinisa isifiso Sakhe esijulile sokuba nabantu Bakhe.

Funda uEksodusi 29:43, 45. Kwakuyini enye yezinhloso ezinkulu zendawo engcwele yeTestamente Elidala na? UNkulunkulu wanquma ukuba nabantu Bakhe ngendlela ehlukile. Waqinisa kuMose ukulangazelela Kwakhe kokuhlala phakathi kwabantwana bakaIsrayeli esakhiweni sendawo engcwele kanye nasekusunguleni uhlelo oluqondiwe nolunenhloso olwaluzokhomba esikhalini sokugcina somsebenzi Wakhe: uJesu Kristu. “Imihlatshelo, kanye nobupristi bohlelo lwamaJuda, yasekwa ukumela ukufa nomsebenzi wokulamula kaKristu. Yonke leyomigubho yayingasho lutho, ingenanzuzo, uma ingaxhumene noKristu.”—Ellen G. White, The Advent Review and Herald of the Sabbath, December 17, 1872.

`Yiziphi izindlela obanamava ngazo ngobukhona bukaNkulunkulu empilweni yakho na?`