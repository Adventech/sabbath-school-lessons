---
title:  UNkulunkulu Ozobuyela Thina
date:  05/10/2023
---

`Funda uJohane 14:1-3. Uxhumana kanjani nombiko wesikhathi sokugcina otholakala Ezibhalweni na?`

Ngesikhathi sokuba Kwakhe emhlabeni, esinye sezithembiso zikaKristu eziyigugu kunazo zonke, ithemba elibusisiweyo, siveza futhi isifiso soMdali sokuba nathi ingunaphakade. UJesu waqinisa, “ ‘Ngobuye ngize, nginibuyisele kimi ukuba lapho ngikhona nibe khona nani’ ” (Johane 14:3, NIV, isigcizelelo sinikeziwe).

Ngokukampostoli uJohane, isithembiso siyogcina siphatheka. “Ngasengizwa izwi elikhulu livela ezulwini lithi, ‘Bheka, itabernakele likaNkulunkulu likubantu; uyakuhlala nabo, babe ngabantu bakhe, yena uNkulunkulu abe wabo” (Samb. 21:3, NKJV).

“Umsebenzi wosindiso uzopheleliswa. Lapho kwakwande khona isono, umusa kaNkulunkulu wanda kakhulu. Umhlaba uqobo, insimu uSathane ayibanga njengeyakhe, awuzukuhlengwa nje kuphela kepha uzophakamiswa . . . . Lapha, la Indodana kaNkulunkulu eyahlala khona esintwini; lapho Inkosi yenkazimulo eyaphila futhi yahlupheka yafa,--lapha, ngenkathi enza kabusha zonke izinto, itabernekeli likaNkulunkulu liyakuba kubantu. . . . Kuthi ephakadeni lapho abahlengiweyo behamba ekukhanyeni kweNkosi, bayakuyidumisa Yona ngeSipho Sayo esingachazeki,-Immanuel, ‘UNkulunkulu unathi.’ ”—Ellen G. White, The Desire of Ages, p. 26.

Lapho sithola umfanekiso omuhle kunayo yonke yoSindiso. UNkulunkulu womsebenzi uyothi ekugcineni agcwalise isifio Sakhe sokuba nabantwana Bakhe ingunaphakade. Yilungelo elikhulu kakhulu ukuba yingxenye yaleliqiniso!

**Izinselelo Ziviki**. Kuwo wonke lonyangantsthu uzomenywa ukuba ube neqhaza ngenhloso emsebenzini kaNkulunkulu. Lokhu kuyoba yithuba lokubona futhi ube namava kaNkulunkulu womsebenzi esebenza empilweni yakho. Lithathe lelithuba uzindle futhi ulungele ukwabelana ngokufundile neklasi lakho maviki onke. Ngaphezu kwalokho, Inselele izokukhuthaza ukuba wandise iqhaza lakho emsebenzini kaNkulunkulu.

`Inselelo: Khuleka nsuku zonke zeviki elizayo ukuba uNkulunkulu avule ihliziyo yakho ube yingxenye yomsebenzi Wakhe.`

`Inselelo Ethe Xaxa: Funda igama lomuntu othile empilweni yakho ongamazi—umakhelwane, osebenza naye, umninisitolo, umshayeli webhasi, uklina, njalo, njalo. Qala umkhulekele nsuku zonke.`