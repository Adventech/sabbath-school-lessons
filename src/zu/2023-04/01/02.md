---
title:  UNkulunkulu Ofinyelela Kithina
date:  01/10/2023
---

UNkulunkulu wasidala ngomfanekiso Wakhe. Wasinikeza umhlaba opheleleyo, futhi inhloso Yakhe kwakungeyokuthi sizophila ebudlelwaneni obupheleleyo kanye Naye, ubudlelwane obugxile kwisibanjalo Sakhe esiyigugu kunazo zonke: uthando. Kodwa ukuze uthando lube ngolwangempela, uNkulunkulu wasinikeza esinye isipho esiyigugu: inkululeko yokuzikhethela indlela esifuna ukuyilandela. Nembala, uNkulunkulu wanikeza imiyalezo esobala kuAdamu noEva mayelana nengozi kanye nemiphumela ebulalayo yokungalaleli (Gen. 2:16, 17). Usathane, ngobuqili wancenga uEva ukuba adle isithelo somuthi wokwazi ukulunga nobubi, kodwa ngaphandle kwemiphumela emibi. Kunalokho, wabanga ngelithi “babeyofana noNkulunkulu, bazi ukulunga nobubi” (Gen. 3:5, NKJV). Ngeshwa, uEva wakhetha ukudla futhi wanikeza uAdamu isithelo, naye wakhetha ngokufanayo. Indalo epheleleyo yayisiba nesono.

Lowomzuzu waguqula uhlelo nenhloso yokuqala kaNkulunkulu ngalomhlaba omusha. Umsebenzi wosindiso, owawuhlelwe “ngaphambi kokusekelwa kwezwe” (Efes. 1:4), kwafuneka wenziwe manje.

`Funda uGenesisi 3:9-15.Aba yimaphi amazwi okuqala kaNkulunkulu kuAdamu emuva kokuba yena noEva bewile, futhi kungani leyonkulumo ibalulekile nanamuhla na?`

Nembala, uNkulunkulu wayai kahle ukuthi babekuphi. Benganyelwe ngukwesaba, uAdamu noEva kwakuyibona ababedinga ukubona okwakwenzeka. Kepha babedinga futhi ukuba baboniswe ukuze baqonde imiphumela eyesabekayo yesono sabo. Usathane naye wayedinga ukunqotshwa. Ngalokho, uNkulunkulu waqala wethula umsebenzi Wakhe: icebo losindiso (buka uGen. 3:14, 15)—ithemba okungukuphela kwalo lokuba “izwe libuyisane Naye” (2 Kor. 5:19, NKJV).

Kumele siqaphele kakhulu, nokho, eqinisweni lokuthi ngaphambi kokuboniswa kanye nesithembiso sokubuyisana, uNkulunkulu weza ezofuna isintu esiwileyo. Ngaphandle kwesimo esibukeka singenathemba, uNkulunkulu empeleni uphendule izinto ezimbili embuzweni Wakhe kuAdamu: isimo sethu esiwileyo kanye nemvelo Yakhe yokusebenza. Silahlekile futhi sidinga kakhulu usindiso. NguYena ositholayo ngokuzimisela ukusisindisa kanye nokuba nathi.

`Kuwo wonke umlando, uNkulunkulu uqhubeka nokubuza: “Ukuphi na?” Kumava akho, lokhu kusho ukuthini kuwe, futhi umphendule ngaliphi Yena na?`