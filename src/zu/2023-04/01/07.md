---
title:  Ukucabanga Kabanzi
date:  06/10/2023
---

“Icebo lokuhlengwa kwethu alizanga kamuva, alihlelwangwa ngemuva kokuwa kukaAdamu. Laba ngukwambulwa ‘kwemfihlakalo eyayifihliwe ngezikhathi zaphakade.’ Roma 16:25, R. V. . . . Laba ngukusombuluka kwezimiso okusukela ephakadeni zibe yisisekelo sesihlalo sobukhosi bukaNkulunkulu. Kusukela ekuqaleni, uNkulunkulu noKristu babazi ngokuhlubuka kukaSathane, kanye nangokuwa komuntu ngenxa yamandla enkohliso kamhlubuki. UNkulunkulu akazange ahlele ukuba isono sibekhona, kodwa wabona kungakenzeki ukuba khona kwaso, wayesenza umhlinzeko wokuhlangabezana nesimo esibucayi. Lwalulukhulu uthando Lwakhe ngomhlaba, kangangokuba wafunga ukunikela ngeNdodana Yakhe okungukuphela kwayo, ‘ukuba yilowo nalowo okholwa yiyo angabhubhi, kodwa abe nokuphila okuphakade.’ Johane 3:16.”—Ellen G. White, The Desire of Ages, p. 22.

“UKristu akazange atshele abafundi Bakhe ukuthi umsebenzi wabo uzobalula. . . . Kodwa babengezukusala balwe bodwa. Wabaqinisekisa ukuthi Yena wayezoba nabo; nokuthi uma behamba ngokholo, bazohamba ngaphansi kwesihlangu sikaSomandla. . . . uma nje beqhubeka nokulalela izwi Lakhe, futhi besebenzisana kanye Naye, babengeke bahluleke. Iyani ezizweni zonke, ebathuma. Iyani ezindaweni ezikude ezinabantu emhlabeni futhi nibe nesiqiniseko sokuthi ubukhona Bami buyoba nani nalapho. Sebenzani ngokholo nangeqholo; ngokuba isikhathi asiyukuba khona lapho ngingebe nani kuso. Ngiyoba nani njalo, nginilekelele ekwenzeni umsebenzi wenu, ngihola, nginiduduza, nginingcwalisa, nginondla, futhi ngophumelelisa ekukhulumeni amazwi ayothi akhombe abanye ezulwini.”—Ellen G. White, The Acts of the Apostles, p. 29.

**Imibuzo Yokuxoxisana**

`oCabanga ngokuthi kusha ukuthini ukuthi amazwi okuqala kaNkulunkulu kubantu abawile kwakungwona athi “Nenzeni na?” Noma “Kungani ningangilalelanga na?” Kunalokho, amazwi okuqala ayethi, “ukuphi na?” Nduduzo yiphi leliqiniso okumele lisinikeze yona ngenhloso kaNkulunkulu ngathi nezithandwa zethu na?`

`Cabanga ngokuthi kusho ukuthini ukuthi uNkulunkulu ngoKwakhe, ngoJesu, weza kulomhlaba ukuze asindise thina. UKristu esiphambanweni wayeyisibonakaliso esiphakeme kakhulu sikaNkulunkulu njengoNkulunkulu womsebenzi. Lokhu kusitshelani ngesimilo Sakhe na?`

`Umsebenzi ngokaNkulunkulu. Ngakhoke, Yena uzohlomisa futhi anikeza amandla abantu bokusebenza. Ngaleliqiniso, lapho ubuka izinselelo zovangelo ezweni lonke, ungabhekana kanjani nemizwa kanye nomoya wokungabi nakhono noma wokwesaba na?`