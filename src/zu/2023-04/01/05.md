---
title:  UNkulunkulu Oqhubeka Nokuba Nathi
date:  04/10/2023
---

Impilo kaJesu kanye nomsebenzi zaziyisambulo sokugcina sikaNkulunkulu. Eminyakeni ecishe ibe mithathu uNkulunkulu wakwazi ukwembula kabanzi ngokuthi ungubani Yena nokuthi umsebenzi Wakhe umayelana nani kunakho konke ayekwenzile nganoma iyiphi indlela ezikhathini eziphambilini. UKristu “wayengumfanekiso,” opheleleyo “kaNkulunkulu ongabonakaliyo,” kuYena “konke ukuphelela okumele kuhlale, . . . enze ukuthula ngegazi Lakhe esiphambanweni” (Kol. 1:15, 19, 20, NKJV). KuKrsitu, isimo sokusebenza sikaNkulunkulu saziswa ngokupheleleyo. UJesu ngoKwakhe wambula umsebenzi Wakhe, ethi, “ ‘iNdodana yomuntu ize ukufuna nokusindisa okulahlekileyo’ ” (Luka 19:10, NKJV).

`Funda futhi uzindle ngoJohane 3:16. Ukubona kanjani ukuxhumana kothando nomsebenzi kaNkulunkulu lapha na?`

Kamuva ekusebenzeni Kwakhe, ngenkathi uJesu ebhekana neviki lokugcina lokuphila Kwakhe, isiphetho sokugcina sesintu sasisengcupheni. Izigameko ezenzeka ngalezozinsuku zahlanganisa okwakulindelwe ngaphambilini kanye nethemba lekusasa. Ngesikhathi sePhasika—elalikhomba enkulukweni yasebugqilini baseGibhithe—uJesu Kristu, uNkulunkulu oguquke waba ngumuntu, wanikela ngokuphila Kwakhe ukusikhulula ebugqilini besono. Umpostoli uPawulu wabhala, “UNkulunkulu wenza Yena ongasazanga isono waba yisono ngenxa yethu, ukuze kuyena senziwe sibe ngukulunga kukaNkulunkulu” (2 Kor. 5:21, NIV).

`FundauMathewu 28:18-20.Yisiphi isithembiso esingasithola kulokho Kuthunywa Okukhulu na? Sisinikeza kanjani isiqiniseko lapho siba yingxenye yomsebenzi kaNkulunkulu na?`

Ukufa kukaKristu kwakuyingxenye yohlelo lokubuyisana, hhayi ukuphela kwalo. Ngokuvuka Kwakhe, uJesu wanqoba futhi wamukela “ ‘lonke igunya . . . ezulwini nasemhlabeni’ ” (Mat. 28:18, NKJV). Kuleliqiniso, wabe Yena esethuma bonke abalandeli Bakhe ukuba benze abafundi emhlabeni wonke, ngesithembiso esimangalisayo: “ ‘Ngiyakuba nani njalo, kuze kube sekupheleni kwesikhathi’ ” (Mat. 28:20, NKJV, isigcizelelo sinikeziwe).

`Kungaziphi izindlela obone ngazo isithembiso sikaJesu “sokuba nanwe njalo” sigcwaliseka empilweni yakho lapho wenza umsebenzi Wakhe na?`