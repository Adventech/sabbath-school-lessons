---
title:  UmHeberu E-Athene
date:  03/12/2023
---

`Funda Izenzo 17:1-16. Wafika kanjani e-Athene uPawulu, futhi wabhekana kanjani nalokho akufica khona na?`

Idolobha lase-Athene “laligcwele izithombe” (Izenzo 17:16, NKJV). Ewazi umlando wabantu bakhe kanye nokuthambekela (nakuba bexwayiswe kaningi) kwabo ezithombeni, uPawulu wacunuka ngazo zonke izithombe azithola e-Athene ngokunjalo. Akubuzwa, uPawulu wagqugquzelwa ngukuzwela abase-Athene, ababezofela ezonweni zabo uma bengafundanga ngoNkulunkulu weqiniso.

Namuhla, amadolobha ethu asagcwele izithombe, nakuba zingekho obala kunalokho uPawulu akubona. Futhi ngeshwa, amakholwa amaningi akwazi ngokuphelele ukuhamba edolobheni ngaphandle kokuphazanyiswa yizithombe. UPawulu, nokho, wayexhumene noMoya oNgcwele ngokwanele ukuba aphendule. Ngokungahambisani namanye amakholwa, ayengakakubambisisi ukuthi ivangeli lalingelomhlaba wonke, uPawulu wayazi ukuthi uNkulunkulu wayefuna abase-Athene basindiswe kanye nabobonke abanye. Wayeqonda ukuthi umqondo wovangelo likazwelonke wawungowokuthi ivangeli liye kulabo abangakafinyelelwa, kuhlangene nabahedeni nabakhonza izithombe kanye nezazi ezazigcwele imigwaqo yase-Athene.

UPawulu, ngalokho,wavama ukuya emakethe lapho lababantu babetholakala khona. Singathi wasungula Isizinda sokuqala se-Global Mission Study, lapho asebenzisa imakethe ukufunda nokuhlola izindlela zokufinyelela izinhliziyo nezingqondo zalababahedeni.

UPawulu wayazi ukuthi wayengeke abhekane nabase-Athene ngendlela efanayo neyamaJuda noma Abafokazi abamesabayo uNkulunkulu. Laba kwakungabantu osiqalo sabo kwakungeyena uNkulunkulu kaIsrayeli noma imisebenzi Yakhe phakathi kwesizwe sakwaIsrayeli. Noma ngabe yayingumongo kangakanani lemiqondo nezinkolelo kumaJuda nakuBafokazi abesaba uNkulunkulu, yayingasho luthi kubantu uPawulu abhekana nabo e-Athene. Yingakho, azi ukuthi kudinga indlela entsha yokubhekana nabo.

Namuhla, sivama ukufuna ukufinyelela kubantu osendlalelo sabo singenalutho olufana nalokho okubizwa nagamafa “obuKristu bobuJuda.”Yingakho, njengoPawule, sidinga ukuvumelanisa. Indlela engase isebenze kangcono, ngokwesibonelo, e-Buenos Aires ingesebenze e-Bangkok.

`Hlobo luni lwezithombe abantu abazikhonzayo emphakathini wakho, futhi ungabaqwashisa kanjani ngobuze bakho konke na?`