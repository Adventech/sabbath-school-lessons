---
title:  Ukwethula UNkulunkulu Omusha
date:  06/12/2023
---

Manje njengoba uPawulu wayeselalelwe yizazi zase-Athene, wabhekisa abalaleli bakhe kuNkulunkulu wasezulwini.

`Funda Izenzo 17:24–27. Iyiphi indlela uPawulu ayeyithatha ukuzama ukufinyelela kulababantu na?`

Kubantu ababekhathalele izinto zikamoya ngokwanele ukuba bakhe ialtare kunkulunkulu ongaziwyo, amazwi kaPawule ayehlaba umxhwele: uNkulunkulu onguMdali ongahlali ethempelini engadinge lutho kubantu, kunalokho uhlinzeka izidinga zabantu. Kwisikompilo elalicwile ezimfundisweni zamaGriki, kuzo onkulunkulu babenza okungalindelekile, benomina, futhi bekhohlakele, umqondo kaNkulunkulu ofana nalowo uPawulu ayemchaza wawumangalisa uhlaba nomxhwele. Futhi amadoda akwi-Areopagus athatha izinyathelo zawo zokuqala becathulela kuNkulunkulu wothando.

Iqiniso lokuthi loNkulunkulu, ababengamazi, angaziwa! Nembala, Yena uyafuna ukwaziwa, futhi.

Kusenokuba uPawulu wakhuluma kabanzi kwi-Areopagus kunamazwi uLuka abelane ngawo kulendaba. Kubukeka kulindelekile ngokwesikhala ukuthi uLuka afingqe inkulumo kaPawule. Uma kunjalo, imicabango esifunde ngayo kuze kube manje uPawulu wayichaza kabanzi. Sibe sesihlaziya inkulumo kaPawule kanje:

1\. UPawulu waqala ngokuncoma ukuqwasha kwabo kwezikamoya nokuqiniseka.

2\. Wayeselandela ngokuveza ukuthi wayeyifundile inkolo yabo futhi wathola izinto ezithile ayezihlonipha kulokho ayekufundile.

3\. Wayesebatshela into eyodwa ayeyithole ekufundeni kwakhe ngenkolo yabo ababevumile ukuthi abayiqondi.

4\. Ngemuva kwalokho, wabelana nabo ngokuthile ngoNkulunkulu ayazi ukuthi bakudinga kakhulu, okuyiqiniso lokuthi uNkulunkulu ukhona nokuthi Yena uyabathanda futhi akakude.

5\. Okokugcina, ekupheleni kwenkulumo yakhe, uPawulu wabe esebaxwayisa ngokuthi kusho ukuthini ukulahla ulwazi ngaloNkulunkulu ababengakamazi. UPawulu wahamaba umgama omude, egxile kulokho ayazi ukuthi bayakukholwa. Uma ayengahamba lelibanga, wayeqhubeka kahle.

`Qaphela ubizo lukaPawule emhlabeni odaliweyo kanye nakuNkulunkulu njengoMdali (buka futhi uRom. 1:18–25). Kungani lendlela yokwenza ilunge kangaka, okungenani ekuqaleni, kubantu abaningi na? Yini ngomhlaba wendalo ekhomba ngamandla kuNkulunkulu na?`