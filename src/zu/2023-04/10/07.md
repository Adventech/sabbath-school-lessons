---
title:  Ukucabanga Kabanzi
date:  08/12/2023
---

Okunye okuphambili esingakuthatha endabeni yamava kaPawule kwi-Areopagus ngukufunda kwakhe isimo sendawo ukuze ungene kulabo abangakafinyelelwa, okwaba nomphumela weqoqwana lamakhola elaqala e-Athene.

“Amazwi ompostoli, kanye nencazelo yomoya wakhe kanye nendawo, njengalokhu ilotshwe yipeni eliphefumulelwe, kwakumele ehlele kwizizukulwane ezilandelayo, ethelwe ubufakazi beqholo lakhe elingazamaziseki, isibindi sakhe eyedwa nasengozini, kanye nokunqoba abanako ngobuKrsitu esizindeni sobuhedeni.

“Amazwi kaPawule aqukethe umnotho wolwazi ngebandla. Wayesesimweni lapho ayengakwazi ukukhuluma lokho okwakungacasula abalaleli bakhe abazidlayo futhi kumdalele inkinga. Ukube ukukhuluma kwakhe kwakuhlasele onkulunkulu babo ngokuqondile kanye namadoda amakhulu edolobha, wayezoba sengozini yokuhlangabezana nesiphetho sika-socrate. Kodwa ngobuhlakani bothando olungcwele, ngokucophelela wadonsa izingqondo zabo zasuka konkulunkulu bobuhedeni, ngokubembulela uNkulunkulu weqiniso, ababengamazi.”—Ellen G. White, The Acts of the Apostles, pp. 240, 241.

Ngokuxhumana kwakhe nabantu, ukufunda ngesikompilo nenkolo yabo, kanye nokuhlonipha kwakhe ukuzinikela kwabo ezintweni zikamoya, uPawulu wenza okuthile okugqamile e-Athene—okuthile okungumnotho wolwazi webandla. Wagwema ukucasula abalaleli bakhe. Lokhu kwakukhulu ngokwako, inzuzo ephefumulelwe nguNkulunkulu. Lokhu, ngokuka-Ellen G. White, ngumnotho wolwazi thina njengabandla okumele siwunake kulendaba.

**Imibuzo Yokuxoxisana**

`Ngendaba kaPawule e-Athene njengesibonelo, yisiphi isinyathelo sokuqala kulowo oqala umsebenzi omusha wezovangelo edolobheni na?`

`Yikhuphi ukuziphatha okudingekile kumKristu kokuxhumana nabantu ebolobheni (futhi nanoma yikuphi) abangamazi uNkulunkulu na?`

`Uma sichukuluzwa yizinhlobo zezithombe zanamuhla, yini okumele sigweme ukuyenza, ikakhulu ekuqaleni, umsebenzi omusha phakathi kwabantu abakhonza izithombe na?`

`UPawulu wayesenokuma ngokukwethula abantu kuloNkulunkulu owayebathanda, futhi babeyojabula ngalokho. Kodwa weqa umugqa owenza abantu bacabange ukuthi wayesangene ngenkathi efaka eyovuko. Ngabe kwakumele ekwenzile lokho na? Kungani na?`