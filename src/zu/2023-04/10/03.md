---
title:  UPawulu Kwi-Areopagus (Hill of Ares)
date:  04/12/2023
---

Noma ngabe wayekuphi, uPawulu, enikezwe umsebenzi wakhe nguNkulunkulu, wayezoshumayela ivangeli. Ngalokho yilokho kanye afuna ukukwenza e-Athene.

`Funda Izenzo 17:18-21.Yiziphi ezinye zezindlela ezahlukene abahedeni emakethe abaphendula ngazo kwinkulumo nemibuzo kaPawule na?`

Ngokusobala, “ngonkululunkulu abangaziwa,” uPawulu wabathinta lababantu emakethe (Izenzo 17:18), ngalokho bamusa kwi-Areopagus, ingxenye yedolobha kuyo izinto eziphathelene nomthetho kanye nezenkolo zaziqulwa khona, nakuba kungabonakali engathi uPawulu wayebhekene necala kwezomthetho. Kwangukuba alalelwe “kulemfundiso entsha” yakhe (Izenzo 17:19). Kwakulukhuni ukuziba umuntu onobuciko, intshisekelo, nobuhlakani bukaPawule, noma ethuthukisa imiqondo eyayibonakala ingaziwa kulababantu.

Izenzo 17:21 zithi abase-Athene babengenzi lutho ngaphandle kokukhuluma nokulalela ngemiqondo emisha. Ngabe uLuka wayebasola ngobuvila na? Mhlawumbe cha. Kusenokuba wayeveza ukuthi babenamava okucabanga kanye nokuphikisana. Nembala, amaGriki akhiphe amadoda anjengo-Socrate, Palto, no-Aristotle, izazi othonya lazo zifinyelele esikhathini sethu namuhla, i-Athene eminyakeni eminingi ibukwe njengesizinda sokucabanga okuphusile. Nakuba abanye babacabangi babekholwa kuNkulunkulu, ngokuqinisekile hhayi ngendlela esicabanga ngayo ngeatheism (ukungakholwa ebukhoneni bukaNkulunkulu) namuhla, iningi lemicabango yabo yefilosofi yayehluke kakhulu kwizimfundiso zobuKristu, kulukhuni, ngokwesibonelo, ukuthola indawo kwifilosofi yama-Epicurean (abaphakamisa injabulo nokwenza ngomathanda) nama-Stoic (labo abangenazwa nantshisekelo) ngoMesiya ovukileyo.

E-Athene, uPawulu wayelindele ukuthi uMoya oNgcwele wawuzosebenzisa ulwazi lwakhe namakhono akhe okukhuluma, ayewathole ekufundeni kwakhe phansi kukaGamaliyeli. Kodwa eqinisweni kwaba yimfundo kaPawule ezitaladini zase-Athene uMoya oNgcwele akwazi ukuyisebenzisa kakhulu. “Ababehlakaniphe kunabo bonke kubalaleli bakhe bamangala lapho belalele ukucabanga kwakhe. Wazibonakalisa njengowazi imisebenzi yabo yobuciko, izibhalo zabo, kanye nenkolo yabo .”—Ellen G. White, The Acts of the Apostles, p. 237.

`Ngemuva kwamava kaPawule e-Athene nalababahedeni nezazi, wabhalela abaseKorinte ukuthi “Ngokuba nganquma ukuthi angiyikwazi okunye phakathi kwenu, kuphela uJesu Kristu, lowo obethelwe esiphambanweni” (1 Kor. 2:2, NKJV). Sifundo sini esisithola lapha ngendlela uKristu okumele abe ngumongo wombiko wethu noma ngabe sishumayela kubani na?`