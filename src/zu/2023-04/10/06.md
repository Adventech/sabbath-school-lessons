---
title:  Ukweqa Umugqa
date:  07/12/2023
---

`Funda Izenzo 17:24–34. Uqhubeka kanjani nobufakazi bakhe uPawulu na?`

Kuyathathekisa futhi ukuqaphela ukuthi uPawulu wacaphuna abanye bababhali babo, okwathi, bebhale okuthile okusondelene neqiniso lezibhalo, kwanikeza uPawulu intuba yoqhubeka nabalaleli bakhe. Okungukuthi, wasebenzisa ukwazana nezinkolelo zabo ukufuna lapho bevumelana khona, ukuze akwazi ukuqhubekela phambili. Ngokungangabazi: ekufuneni ukufinyelela kwabanye, ukwazi ngalokho abakholwa kukona nokufuna amaphuzu enivumelana kuwo kungaba yindlela enamandla yokufinyelela kubantu.

Qaphela, futhi, ukuthi uPawulu usebenzisa lokhu kuvumelana nabo ukuze aye lapho afuna ukuya khona: ukuvuka kukaJesu kanye nethemba okulinikeza kubo bonke. ULuka uchaza indlela abaphendula ngayo kumazwi okuvala kaPawule ngovuko. Abanye bajokola kulomqondo; abanye bathi bafuna ukuphinde bamuzwe uPawulu kuloludaba; futhi abanye bakholwa. Okusemqoka kulendaba kwizinhloso zethu ngukuthi bonke babelalele. Futhi lokho kwakuyithemba likaPawule kusukela ekuqaleni.

Siyazi ukuthi abanye abantu bazolilahla ivangeli, kodwa kumele senze konke esinako ukuqinisekisa ukuthi ngaphambi kokuba balilahle, bayaqonda ukuthi balahla ini. UPawulu, ngendlela yakhe yokusebenza kwabase-Athene kanye nokusebenzisa kwakho lokho ayekufundile ngabo, waqinisekisa ukuthi bezwa ngezingqondo ezivulekile ukuthi uNkulunkulu ukhona yena ababengamazi kodwa ebadalile. LoNkulunkulu wayebathanda futhi efuna ukwaziwa yibona. Wayenomusa kubona ngaphandle kokungazi kwabo. Kodwa Usuku loKwahlulela lwaluza. Futhi uma konke kwakuzwakala kungakholakali, kwanobufakazi obungaqinisekiswa ngokuvuka kukaKristu.

Manje njengoba abantu basebezwile futhi bawuqonda umbiko, kwasekumele bazikhethele ngokwabo ukuwulahla noma bawuhlole kabanzi. Futhi abanye bawuhlola kabanzi base beba ngabalandeli bakaJesu (Izenzo 17:34).

`Inselele: Emkhulekweni, cela ukuhola ngokuqondile kukaNkulunkulu ekwazini indlela engcono yokufakaza kothile omaziyo.`

`Inselele Ethe Xaxa: Hlosa kwi-social media njengendawo engaba yi-“Areopagus” kuwe yokwethula ivangeli—ngokuba sobala kukaPawule nokuhlakanipha--kwabangakholwayo.`