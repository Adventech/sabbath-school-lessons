---
title:  UPawulu NoNkulunkulu Ongaziwa
date:  05/12/2023
---

Qaphela ukuthi uPawulu akazange agxibhe inkolo yamanga noma onkulunkulu bamanga base-Athene. Waqoqa amaphuzu amahle ayewathola, embalwa enjalo, wagcizelela phezu kwawo.

`Funda Izenzo 17:22, 23. Wayenzani uPawulu lapha ekuzameni kwakhe ukufinyelela kulababantu ngevangeli na?`

“ ‘Madoda ase-Athene, ngiyabona ngakho konke ukuthi nikhonza kakhulu onkulunkulu’ ” (Izenzo 17:22, NIV). UPawulu wayencoma abahedeni! Inkolo yabo yayibhimbile ngazo zonke izindlela, kepha UPawulu wabancoma ngokuzinikela kwabo kuyo ngoba ukuzinikela nakukho okungekona kuyancomeka kunokungabi nandaba nezikamoya.

UPawulu waqhubeka, “ ‘Ngokuba kwathi ngihamba ngibuka izinto enizikhonzayo . . . .’ ” (Izenzo 17:23, NIV). Ngokuchaza ukufundwa kwakhe ngenkolo yase-Athene, uPawulu wakhuluma ngenhlonipho kubantu. Wayengaphuthumi njengesazi esingcwele esinezimpendulo zonke zendlela abantu okumele baguquke ngayo. Eqinisweni, yena, wayenguchwepheshe, futhi enazo zonke izimpendulo ezazidingwa yilababantu! Kodwa akazethulanga ngaleyondlela, kungenjalo babezomxosha zisuka nje. Kunalokho, wabonakala njengothile owayekhathazekile ngabantu futhi ebafisela okuhle.

Ephawula ngombhalo, “KUNKULUNKULU ONGAZIWAYO” (Izenzo 17:23, NKJV), uPawulu wathatha ithuba lokwakubukeka kufana. Babekholelwa kunkulunkulu (abaningi, empeleni), okwakuyisiqalo esihle kakhulu (abanye abantu ngalesosikhathi babengakholwa) futhi sasingavula indlela yokuxoxisana okujulile. Akazange agxibhe umqondo wealtare kunkulunkulu ongaziwayo. Kunalokho, wancoma futhi watusa abantu ababekhathale ngokwanele ngezinto zikamoya ukuba bafinyelele ezindlekweni zokukhonza okuthile ababengakwazi, uma kunokwenzeka kukhona abasilele kukho.

Ngabe babelahlekile na? Nembala, kodwa lokhu kwakungalungiseka. Okwakusemqoka ekuqaleni ngukuthi babezinikele kulokho ababekuqonda. Lokho, uPawulu wakubona, kwakuyinto uMoya oNgcwele owayengasebenza ngakho. UPawulu wayethole intuba yokukhuluma eyayizo vusa ukuthatheka kwabo.

`Yikuphi ukuxhumana kanye namaphuzu ongawacabanga angaba ngamathuba okuxoxisana okujulileyo nabanye ohlangana nabo na?`