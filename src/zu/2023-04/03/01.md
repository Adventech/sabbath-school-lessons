---
title:  Ubizo LukaNkulunkulu LokuSebenza
date:  14/10/2023
---

### Funda Lokhu Kuleliviki
Gen. 11:1–9, Gen. 12:1–3, Dan. 9:24–27, Mat. 1:21, Gen. 12:10–13:1, Izenzo 8:1–4, Izenzo 1:8.

> <p>Indimana Yenkumbulo</p>
> “Kodwa nizakwamukeliswa amandla, uMoya oNgcwele esefikile phezu kwenu, nibe ngofakazi bami eJerusalema, naseJudiya lonke, naseSamariya kuze kube sekugcineni komhlaba” (Izenzo 1:8, NKJV).

UNkulunkulu uyakwazi ngezinye izikhathi ukusisusa ekuthokomaleni kwethu futhi asenze sibe ngofakazi Bakhe. Ngezinye izikhathi lenguquko ingasetshenziselwa ekufezeni izinhloso Zakhe, njengasesibonelweni sokusabalalisa abantu Embhoshongweni waseBhabheli. “Lokhu kusabalaliswa kwakuyindlela yokugcwalisa umhlaba ngabantu, ngalokho inhloso yeNkosi yafezeka ngalokho abantu ababekusebenzisele ukuvimbela ukugcwaliseka kwayo.”—Ellen G. White, Patriarchs and Prophets, p. 120. UAbrahama wasuka ezweni lakubo waya kwelinye (Genesisi 12) njengendlela yokufakaza. Abafundi bakaJesu basuka ekusebenzi phakathi kwabakubo kuphela (Izenzo 3) baya ekusebenzeleni nabanye futhi (Izenzo 8:1-4). KwiZenzo 1:8, uJesu wabeka isimiso sovangelo: babezoqala endaweni abakuyo, iJerusalema neJudiya, bese beya eSamariya kuthi, ekugcineni, emaphathelweni omhlaba.

Kodwa noma ngabe asishiyanga izwe lethu, uNkulunkulu usafuna thina sifinyelele kubantu abasizungezile. Ngenkathi ibandla laseJerusalema seliba budedengu, amalungu alo asabalaliswa. Nakuba ukushushiswa kwafika futhi abantu bahlupheka, lezizigameko ezingezinhle zaba yindlela yokusabalalisa izindaba ezilungileyo ezweni lonke.

_*Funda isifundo saleliviki ukulungiselela iSabatha, Oktoba 21._