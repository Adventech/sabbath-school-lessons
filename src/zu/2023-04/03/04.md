---
title:  Ubizo LukaAbrahama
date:  17/10/2023
---

Ngokulandela ubizo lukaNkulunkulu, uAbrahama wangena ezweni njengalokhu uNkulunkulu emyalezile. Kodwa, kusukela ekuqaleni, izinto zabukeka zingamhambeli kahle. Wafika lapho uNkulunkulu ayethe akaye khona, kodwa ngokweBhayibheli, “amaKhanani ayesekhona ezweni” (Gen. 12:6, NKJV)—abahedeni abaziwa ngenkohlakalo nokulwa. Akumangalisi ukuthi ngemuva nje kokuba uAbrahama efike khona, uJehovah wabonakala kuye wathi, “ ‘Leli zwe ngiyakulinika inzalo yakho’ ” (Gen. 12:7, NKJV). Kusobala ukuthi uAbrahama wayekudinga lokhu kuthazwa.

Kodwa, izinto zaqhubeka nokungamhambeli kahle, okungenani ekuqaleni.

`Funda uGenesisi 12:10-13:1. Yiziphi izinto ezenzeka kuyena, futhi yimaphi amaphutha lomuntu kaNkulunkulu awenza na?`

Kusenokuba kwakuthena amandla kuyena: ukushiya impilo ethokomele futhi nenothile ezweni lakubo, ukuba ahambe, “engazi ukuthi uyaphi” (Heb. 11:8, NKJV). Kuthi into yokuqala abhekana nayo kube yindlala. Lendlala yayiyimbi kangangokuba kwafuneka eyishiyile indawo ayetshelwe nguNkulunkulu ukuba ahlale kuyo futhi aye kwenye indawo. Zase zibheda kakhulu ke izinto emuva kwalokho.

“Ngesikhathi sokuhlala kwakhe eGibhithe, uAbrahama wabonakalisa ukuthi wayebuthakathaka engaphelele njengomuntu wonke. Ekufihleni ukuthi uSarah wayengumkakhe, walahla ukunaka okungcwele, ukuntula kokholo oluphakeme kanye nesibindi okwakuvamile empilweni yakhe. . . . Ngokuntula kokholo lukaAbrahama, uSarah wabekeka engozini enkulu. Inkosi yaseGibhithe, itsheliwe ngobuhle bakhe, yenza ukuba alethwe esigodlweni sayo, ihlose ukumenza umkayo. Kodwa uJehovah, ngomusa Wakhe omkhulu, wamvikela uSarah ngokuthumela izishayo emndenini wasebukhosini.”—Ellen G. White, Patriarchs and Prophets, p. 130.

Akekho oseke wathi ukusebenza koba lula, futhi ngokuqamaba amanga, ngokuba yiqili, uAbrahama wenza izinto zabheda kakhulu. Ngenhlanhla, uNkulunkulu nguNkulunkulu wokubekezela, futhi akazange ayilahle inceku Yakhe ngaleliphutha, ngeshwa, okwangezukuba yilona kuphela ayezolenza uAbrahama. Kuyaduduza kakhulu ukwazi ukuthi nakuba senza amaphutha, uma sibambelela kuJehovah ngokholo nangokuzinikela, njengoba kwenza uAbrahama, awathethelelwa nje kuphela amaphutha, nezono zethi, kodwa uNkulunkulu usengasisebenzisela umsebenzi Wakhe.

`Yiziphi izifundo esingazithatha endabeni kaAbram eseGibhithe na?`