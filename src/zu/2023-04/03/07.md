---
title:  Ukucabanga Kabanzi
date:  20/10/2023
---

Funda u-Ellen G. White, “The Great Commission,” pp. 25–34, and “A Seeker for Truth,” pp. 131–142, in The Acts of the Apostles.

“Ngaphambi kokukhuphukela ezulwini, uKristu wanikeza abafundi Bakhe umsebenzi. Wabatshela ukuthi babezoba ngabagcini bomqulu wamafa kuwo ayabele izwe amagugu okuphila okuphakade. Nibe ngofakazi bempilo Yami yokuzinikela ngenxa yezwe, kusho Yena kubona. Niyibonile imisebenzi Yami kuIsrayeli. Futhi nakuba abantu Bami bengezanga kiMina ukuze babe nokuphila, nakuba amapristi nabaphathi benze kiMina ngokuthanda kwabo, nakuba bengilahlile Mina, bazoba nelinye ithuba lokwamukela iNdodana kaNkulunkulu. Nibonile ukuthi bonke abeza Kimi bevuma izono zabo, ngibamukela ngenkululeko. Yena oza kiMina angisoze ngamlahla. Kinina, bafundi Bami, nginikela lombiko webubele. Kumele unikezwe kumaJuda nakwabeZizwe—kuIsrayeli, kuqala, bese uya kuzo zonke izizwe, izilimi, kanye nabantu. Bonke abakholwayo nibabuthele ebandleni elilodwa.”—Ellen G. White, The Acts of the Apostles, pp. 27, 28.

Ukuthuma Okukhulu kusobala: “ ‘Ngalokho hambani nenze izizwe zonke abafundi’ ” (Mat. 28:19, NKJV). Ngakhoke, ngempela kumayelana nokuya kwabanye, ikakhulu ezinye izizwe.

“Ukuthunywa okukhulu yincwadi enkulu yovangelo lombuso kaKristu. Abafundi kwakumele basebenzele imiphefumulo ngokukhuthazela, bememela bonke emuseni. Bangamele balinde kuze abantu kubo; kwakumele baye kubantu nombiko wabo.”—Ellen G. White, The Acts of the Apostles, p. 28.

“Kukhona ezweni lethu abasondele embusweni kaNkulunkulu kunokuba sicabanga. Kulomhlaba omnyama wesono iNkosi inamagugu amaningi, kuyo uyoholela izithunywa Zakhe. Yonke indawo kukhona labo abayomela uKristu. Iningi lithathela phezulu ukuhlakanipha kukaNkulunkulu ngaphezu kwenzuzo yomhlaba, futhi babe ngabathwala isibani ngokwethembeka. . . . Bevumile ukuthi ukwenza kukaPetro kwakuhambisana ncimishi nohlelo lukaNkulunkulu, nokuthi ukucwasa kwabo nokuzikhetha kwakumelene nomoya wevangeli, badumisa uNkulunkulu, bethi, ‘Ngalokho uNkulunkulu unikezile nabeZizwe ukuguqukela ekuphileni.’ Ngalokho, ngaphandle kwempikiswano, ukucwasa kwaphela, ukuzikhetha okwakusekwe ngumkhuba weminyaka kwayekwa, futhi indlela yavuleka yokuba ivangeli limenyezelwe kwabeZizwe.”—Ellen G. White, The Acts of the Apostles, pp. 140–142.

**Imibuzo Yokuxoxisana**

`Ungalichaza kanjani igama “umsebenzi” njengoba ulifaka empilweni yakho na?`

`Kungaziphi izindlela wena, nsuku zonke, ongabonisa ukusebenza ngendlela obuka ngayo nangendlela oziphatha ngayo na? Ungaba kanjani semqondweni wokusebenza ngasosonke isikhathi na?`

`Kubaluleke kangakanani ukuba sihlole izinhliziyo zethu futh sifune amandla aphezulu okuhlanzwa ekucwaseni labo abangafani nathi na?`