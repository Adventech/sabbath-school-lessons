---
title:  Ukudlula Ekuthokomaleni Kwethu
date:  15/10/2023
---

Ukuze sifinyelele kwabanye, uNkulunkulu uhlose ukuthi sisuke ekuthokomaleni kwethu. Isifiso sokuhlala kuphela nesibajwayele kungaholela kubugovu, nakubo ububi. Lengozi ingesinye sezifundo esizothola endabeni yaseBhabheli.

`Funda uGenesisi 11:1-9. Kwakuyini izinhloso zabantu na? Yini ababefuna ukuyenza, futhi kungani uNkulunkulu ayivimbela na?`

Lendaba yabantu Embhoshongweni waseBhabheli yembula inhloso yabo enkulu. Babehlele ukwenza isakhiwo esidumile—idolobha nombhoshongo owawungakaze ubekhona emhlabeni: “umbhoshongo ofinyelela emazulwini, ukuze sizenzele igama” (Gen. 11:4, NIV).

Kuvame kangakanani namuhla ukuba abantu bafune ukwenza okufanayo na? Noma kukwezepolitiki, ezokukhangisa, ezebhinisi, nakwezenkolo, akunandaba. Kukhona labo abafuna ukuzakhela igama elikhulu. Ekugcineni, imizamo yabo iba yize leze. (Buka uMshum. 2:1-11)

IBhayibheli lithi kuGenesisi 11:4 lababantu babefuna ukwakha umbhoshongo ukuze bagweme ukusabalala emhlabeni wonke. Babefuna ukuhlala ndawonye ngezizathu zabo ezinobugovu. Kodwa uNkulunkulu wayenolunye uhlelo.

Lababantu babemunye kulomsebenzi. kodwa “uJehovah wathi, ‘ Uma bemunye futhi bekhuluma ulimi olufanayo sebeqale ukwenza lokhu, ngeke kubekhona abahlela ukukwenza okungabehlula’ ” (Gen. 11:6, NIV). Loluhlelo olukhulu lwabantu, empeleni, lwalulubi.

Nakuba Izibhalo zingakusho ngembaba, u-Ellen White uthi babengasithembi isithembiso sikaNkulunkulu sokuthi ngeke aphinde abhubhise umhlaba ngamanzi (Gen. 9:14, 15). Babehlose ukhwaka ngokokuzivekela kwabo kunokuba bathembe Izwi likaNkulunkulu. Nakuba ziyini izinjongo zabo ezinkulu, uNkulunkulu wayazi ukuthi izinhloso zabo zazingemsulwa kodwa zazigcwele ubugovu, ngalokho wabavimbela ekufinyeleleni emigomeni yabo.

`Ngabe uyingxenye yeqembu lomphakathi noma uhlanga oluthokomele lulodwa na? Kungaziphi izindlela wena ongase uxhumane ngazo nabanye abangeyona ingxenye yohlanga, noma isizwe na?`