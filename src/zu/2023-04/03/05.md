---
title:  Ibandla Lokuqala Nokuthokomala
date:  18/10/2023
---

`Funda Izenzo 8:1-4. Ebandleni lokuqala, yini eyabangela ukusabalala kwamakholwa ngale kwezindawo zawo zokuthokomala na?`

Kuze kube yilesisikhathi, ibandla lokuqala laligxile kakhulu eJerusalema (noma esifundeni sakwaJuda naphakathi kwaJuda). Ekuqaleni kwezintshushiso, kuzo uSawule, umJuda nomFarisi ozinikele, ayeneqaza elikhulu, ibandla eJerusalema lasabalala kulo lonke elaseJudiya naseSamariya. UJesu washilo kwIzenzo 1:8 ukuthi “niyakuba ngofakazi bami eJerusalema, nakulo lonke iJudiya neSamariya (NIV). Lenkulumo yagcwaliseka, njengalokhu kubonakala kwIzenzo 8:4, ukuthi “labo ababesabalele bashumayeli izwi noma yikuphi lapho babeya khona” (NIV).

Nasemuva kokuba ibandla liqale ukuya ngale kweJerusalema, lalisaqhubeka nokushumayela ezifundeni zalawo maJuda noma ngakumaJuda kwamanye amadolobha. Izenzo 11:19 ziveza ukuthi ibandla lasabalala laze lafika e-Phoenicia (Lebanon) nase-Cyprus, kodwa abazange kulesisigaba bashumayela kunoma ngubani ngaphandle kwamaJuda kuphela. Abafundi bakaJesu kanye nebandla lokuqala babengahlosile ukubona abeZizwe, kuphela nje amaJuda, eza eNkosini. Babesabuka ngokufiphele ukuthi umsebenzi webandla kwakumele ube yini.

UPetro, umfundi kaJesu futhi engomunye wabaholi ebandleni lokuqala, wayengahambisani nokuhambisa ivangeli liye kwabeZizwe, nasemuva kokuba uPawulu eqale ukwenza lokho. UPetro wayaziwa njengompostoli walabo abasokile (okusho amaJuda) kuthi uPawulu abe ngumpostile kwabeZizwe (Gal. 2:8). Ekuqaleni, uPetro wayengafuni ngisho ukubonakala phakathi kwabeZizwe (Gal. 2:11, 12). Kodwa, uNkulunkulu wasusa uPetro ekuthokomaleni kwakhe waguqula inhliziyo yakhe. Wayeseqala ukufunda ngokuthi ukuthunywa ngevangeli kwakuquketheni nokuthi ukufa kukaJesu kwakumele kufeze ini ezweni lonke.

`FundaIzenzo 10:9–15, 28, 29.Yimuphi umbiko iNkosi eyayiwunikeza uPetro, futhi thina, esikhathini sethu, kumele sisisebenzise kanjani lesisimiso emsebenzini wethu na?`