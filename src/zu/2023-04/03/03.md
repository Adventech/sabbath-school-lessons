---
title:  Ukuba Yisibusiso Ezweni Lonke
date:  16/10/2023
---

`Funda uGenesisi 12:1-3. Kungaziphi izindlela umyalezo kaNkulunkulu kuAbram owawulubizo lokusebenza na? `

UNkulunkulu wacela uAbram (ogama lakhe laguqulelwa kuAbrahama kamuva) ukuba ashiye izwe lakubo nabantu bakhe futhi aye kwelinye izwe. Konke kwakuyingxenye yohlelo lukaNkulunkulu lokusebenzisa uAbraham njengomgudu wokugcwalisa izinhloso Zakhe ezingcwele emhlabeni. Wahamba uAbrahama, ngokweZwi likaJehovah. Uma uNkulunkulu enohlelo ngawe, lungaba wubizo lokuthi ushiye umndeni wakho kanye nabantu bakho uye endaweni Yena ayivulayo ukuba uyomsebenzela kuyo, ukuze ube yisibusiso kwabanye.

**Funda izahluko ezilandelayo. Umbhalo ngamunye usifundisani ngesivumelwano sikaNkulunkulu, isithembiso Sakhe kithina na?**

`Gen. 3:15`

`Gen. 17:19`

`Num. 24:17`

`Isa. 9:6`

`Dan. 9:24–27`

`Matt. 1:21`

Ezahlukweni ezingenhla, kusobala ukuthi uNkulunkulu wayezofeza isithembiso Sakhe, ayesenze Ensimi yaseEdene, sokuthi Othile wayezoza nesisombululo senkinga yesono. Lesisisombululo, uJesu Kristu uMesiya, wayezoqhamuka ohleni lukaAbrahama noIsaka (ngoSarah). AmaHeberu 11:9 abika ukuthi uIsaka noJakobe babeyizindalifa esithembisweni sesibusiso uNkulunkulu ayesenze kuAbrahama.

Asazi kahle ukuthi uAbrahama ngokwakhe wayazi noma wayeqonda indlela Inzalo ethembisiwe eyayizoqhamuka ngayo ngaye, kodwa wahamba ngokholo. “Ngokukholwa u-Abrahama walalela ebizwa ukuba aphume aye endaweni abezakuyamukeliswa ibe yifa lakhe; waphuma engazi lapho eya khona” (Heb. 11:8, NKJV).

Yisibonelo lesi kithina!

`Akesithi ubiziwe nguNkulunkulu ukuba uhambe, “ungazi” lapho uyakhona na? Usabela kanjani, futhi ngasiphi isizathu na?`