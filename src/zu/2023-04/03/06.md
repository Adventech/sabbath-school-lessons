---
title:  Ukuqala Lapho Ukhona
date:  19/10/2023
---

`Funda Izenzo 1:8. Simiso sini uJesu asethula ngenkathi senza umsebenzi wokwabelana noma wokuba ngofakazi Bakhe ezweni na?`

Lesi yisimiso esabekwa nguJesu esibonisa thina indlela okumele senze ngayo njengabafundi Bakhe, abanezindaba ezilungileyo zokwabelana nabanye. Ukwabelana ngeqiniso akusho ukuvumisa abanye ngokuthi basephutheni kangakanani, kodwa kumayelana ngokwabelana ngoJesu njengalokhu kuvezwa emibikweni yezingelosi ezintathi zeSambulo 14:6-12.

Kukhona, nokho, izimiso ezithile emazwini kaJesu kwIzenzo 1:8.

Esokuqala, “ ‘nizoba ngofakazi bami eJerusalema’ ” (NIV). Njengalokhu sesibonile (kodwa kuhle sikuphinde) kumele sibe ngofakazi Bakhe endaweni esihlala kuyo. Lokhu kungaba sekhaya, ebandleni lethu, komakhelwane, nasemphakathini wethu. Sidinga ukuba ngofakazi Bakhe lapho sikhona kuqala, esifundeni asibeke kuso kuqala—ekhaya noma emsebenzini—futhi sibe ngofakazi Bakhe kubantu abasondelene nathi. Kungaba ngumndeni, ngokhonza nabo, ngosebenza nabo, ngomakhelwane, kanye nomphakathi.

Ngezinye izikhathi abantu bathatheka kuphela ngokuya ezweni elikude nasempilweni entsha ukuyoba ngofakazi Bakhe. Kodwa abafakazi kubantu abahlala phakathi kwabo. Kumele siqale la sikhona bese sisuka lapho siye lapho iNkosi isiholela khona.

Okulandelayo, “ ‘naseJudiya lonke, naseSamariya kuze kube sekugcineni komhlaba’ ” (Izenzo 1:8, NIV). Futhi, uJesu uqinisa ubunjalo bokuthi ukufakaza kufaka ukweqa imingcele yamasiko. Kuqala ngalapho sikhona, singabizelwa ukuba siye kwezinye izindawo ukufinyelela amaqembu ahlukile ngokokuhlala, ngokobuhlanga, nangenkolo. Uma ngingowohlanga oluthile noma ulimi, kungaba lula kimina ukufakaza kubona ngoba zincane izithiyo ngokwamasiko okumele eqiwe. Kwenzinye izifunda zomhlaba, luba lunye uhlanga olwenza ibandla. Kodwa, Ukuthuma Okukhulu kukaJesu kusitshela ukuthi njengofakazi Bakhe, ukusuka ekuthokomaleni kwethu futhi sitshale izinsiza zethu kulezizinhlanga zabantu kusemqoka. Nabo bayawudinga umbiko kaJesu.

`Inselele: Khomba futhi wenze uhla lwamaqembu abantu abanezidingo ezikhethekile emphakathini wakho, ibandla elingakafinyeleli kubo.`

`Inselele Ethe Xaxa: Qala ukukhulekela ithuba maduzane lokuba yingxenye yomsebenzi kubantu abanezidingo ezikhethekile.`