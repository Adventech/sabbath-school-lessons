---
title:  Umsebenzi KaAbrahama
date:  25/10/2023
---

`Funda uGenesisi 19:1-29. Waba yini umphumela womoya kaAbrahama wokucecezelana, uthando nokukhuleka na?`

Umbhalo unikeza inkomba ethathekisayo mayelana nesimo sikaLoti edolobheni lase-Sodom: “ULoti wayehlezi esangweni laseSodoma” (Gen. 19:1, NKJV). Lokhu kuchaza ukuthi wayengumuntu obalulekile edolobheni, nembala isikhulu somphakathi, ngoba ukuhlala esangweni kwakuyilungelo lezikulu, abahluleli, namakhosi (2 Sam. 19:8, Jer. 38:7, Ruth 4:1).

UGenesisi 19 ucishe ahambisane nesahluko 18 nendaba kaAbrahama nezingelosi. UAbrahama noLoti ngamunye babehlezi esangweni (Gen. 18:1, Gen. 19:1); UAbrahama noLoti ngamunye bamema izihmabi ukuba zizophumula ezindlini zabo (Gen. 18:3, 4; Gen. 19:2); UAbrahama noLoti ngamunye balungisela izihambi ukudla (Gen. 18:4-8, Gen. 19:3). Noma ngabe yimaphi amanye amaphutha akhe, uLoti wayenezimpawu ezithile ezinhle, kuyabonakala.

“Khona uJehova wanisa phezu kweSodoma naphezu kweGomora isibabule nomlilo, kuvela kuJehova ezulwini. Wachitha leyo mizi nethafa lonke, nabo bonke abakhe emizini, nalokho okuhlumayo emhlabathini” (Gen. 19:24, 25, NKJV).

Asazi ukuthi bangaki abantu ababehlala emadolobheni ase-Sodom ne-Gomorrah ngesikhathi salombiko, kodwa phakathi kwezinkulungwane zabantu bane kuphela abaphuma edolobheni, futhi bathathu kuphela abasinda. Kuyafana nangozamcolo kuGenesisi. Asazi ukuthi bangaka abantu ababephila ngalesosikhathi, kodwa siyazi ukuthi iningi alisindanga.

Inani elincane lalabo ababehlala e-Sodom abasinda linomthelela ekusebenzeni kwethu: akubona bonke abayosindiswa. Singathanda wonke umuntu amukele uJesu kanye necebo Lakhe losindiso, kodwa umuntu ngamunye unelungelo lokuzikhethela. Umsebenzi wethu ngowokumema abantu abaningi kangangoba sinako ukuba bakhethe uJesu. Lapho sisaqhubeka nomsebenzi wethu, uNkulunklulu usizana nathi ngoMoya oNgcwele, kodwa ngeke amelana namuntu. Inkululeko yokuzikhethela ichaza ukuthi, ekugcineni, noma ngabe yini esiyenzayo, nomangabe sikhuleka kangakanani, usindiso luba sekukhetheni komuntu ngamunye.

`Singafunda kanjani ukungadikibali uma singaboni imiphumela esiyifunayo ngokusebenza kwethu na?`