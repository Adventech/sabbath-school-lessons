---
title:  Uthando Luka Abrahama Lwabo Bonke
date:  23/10/2023
---

`Funda uGenesisi 18:16-33. UAbrahama walusebenzisa kanjani uphawu lwakhe olukhulu lokuthanda bonke abantu ngaphandle kokukhetha ngomndeni, ubuzwe, noma ngabantu na?`

Uphawu lwesibili luka Abrahama olubonakala kuGenesisi 18 kwakungukuthanda kwakhe abantu, nalabo ayengabazi yena. Lesi yisifundo esikhulu kithina. Abantu base-Sodom nase-Gomorrah babeyizoni, futhi behluke kakhulu kuye, kodwa inhliziyo yakhe yayigcwele uthando lwabo bonke ngaphandle kokukhetha ubuzwe, ubulili, ulimi, noma inkolo.

UNkulunkulu wayesembula kuAbrahama isinqumo Sakhe sokubhubhisa amadolobha ase-Sodom neGomorrah. “UJehova wathi, ‘Ngenxa yokuthi isikhalo saseSodoma nesaseGomora sikhulu, nezono zabo zinzima impela, ngalokho ngiyakwehla, ngibone ukuba benzile impela konke njengokwesikhalo esesifikile kimi; uma kungenjalo, ngiyakukwazi’ ” (Gen. 18:20, 21, ESV).

Ngokuzithoba nenganhlonipho enkulu, uAbrahama wabeka isicelo sakhe kuNkulunkulu: “ ‘Makube kude nawe ukwenza ngale ndlela, ukubulala olungileyo kanye nomubi, olungileyo abe njengomubi; lokhu makube kude nawe; umahluleli womhlaba wonke ubengayikwenza ukulunga na?’ ” (Gen. 18:25, ESV).

Ngothando lwakhe, uAbrahama wayenethemba lokusindisa bonke abantu kulamadolobha, hhayi kuphela abalungileyo. nembala, uAbrhama wayazi indlela ababebabi futhi bekhohlakele ngayo abantu ababehlala khona. Ngubani owazi izindaba ayezizwile mayelana nalabo bantu kanye nemikhuba yabo na? Futhi kulokho esikwaziyo ngabo, njengalokhu kubonakala esahlukweni esilandelayo, ngendaba enyantisayo kaLot nesixuku ngaphandle kwendlu yakhe (buka uGen. 19:1-11), lababantu babebabi kakhulu.

Kepha uAbrahama, elwazi kuye uthando lukaNkulunkulu, wabanxusela kuYena. UAbrahama wayazi ukuthi isintu singabhenela njalo kuNkulunkulu ngokuphenduka. KuAbrahama, ukusindisa abahlali balamadolobha kwakuyobanikeza ithuba lokuphenduka.

Ekugcineni, uAbrahama waseka isicelo sakhe kulokho ayekwazi yena ngothando lukaNkulunkulu lwabantu. Yena ngokwakhe wayezithanda kakhulu izoni, futhi azi ukuthi uma kusekhona impilo, kunethemba losindiso.

`Kungani ukuthandezela abanye kubaluleke kakhulu empilweni yethu yomkhuleko na? Ukukhulekela abanye abadinga usizo kungasisiza kanjani thina sikhule kwezikamoya futhi sibe namava kakhulu eqiniso lothando lukaNkulunkulu lwezoni na?`