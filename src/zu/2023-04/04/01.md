---
title:  Ukwabelana NgoMsebenzi KaNkulunkulu
date:  21/10/2023
---

### Funda Lokhu Kuleliviki
Genesis 18; Jakobe 5:16; Rom. 8:34; Heb. 7:25; Gen. 19:1–29; Gen. 12:1–9.

> <p>Indimana Yenkumbulo</p>
> “Ngininika umyalo omusha wokuba nithandane; njengalokhu nginithandile, nani nithandane. Ngalokho bonke bayakukwazi ukuthi ningabafundi bami, uma nithandana” (Johane 13:34, 35, NKJV).

Ukusukela ekuqaleni, uAbrahama wayefuna ukusetshenziswa nguNkulunkulu. Leliqiniso lingabonakala, ngokwesibonelo, kuGenesisi 18, ngenkathi uNkulunkulu emxwayisa ngalokho okwakuzokwenzeka e-Sodom nase-Gomorrah. “Ngeqiniso iNkosi uJehovah ayenzi lutho, ingayambulanga imfihlakalo yayo ezincekwini zayo abaprofethi” (Amos 3:7, NKJV). Futhi endabeni yase-Sodom ne-Gomorrah, “inceku Yakhe umprofethi” kwakunguAbrahama.

UAbrahama wayephumule ekushiseni kwelanga lasemini ngenkathi ebona izihambi ezintathu. “UAbrahama wayebona ezivakashini zakhe izihambi nje ezintathu ezikhathele, engacabangi ukuthi phakathi kwazo kwakukhona Lowo ayengamkhonza ongenasono.”—Ellen G. White, Patriarchs and Prophets, pp. 138, 139.

UAbrahama, nokho, waba yingxenye yomsebenzi kaNkulunkulu. Ukungena kwakhe, njengalokhu kubonakala kulesisahluko, kwakungukukhulekela nokunxusela abantu base-Sodom ne-Gomorrah. Okungukuthi, wayefuna ukubona uma, ngendlela ethile, lababantu, yize beyilokho abayiko, babengasindiswa yini. Ngomqondo othile, uma kungenkona ukusebenza lokho—kuyini na?

Kuso sonke lesisahluko, izimpawu zikaAbrahama ezintathu ezinkulu zikamoya ziyembuleka: ukwamukela abantu, uthando, nokukhuleka—izimpawu ezingasiza kakhulu ekusebenzeni.

_*Funda isifundo saleliviki ukulungiselela iSabatha, Oktoba 28._