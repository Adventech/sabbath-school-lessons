---
title:  Isipho Sokucecezelana
date:  22/10/2023
---

`Funda uGenesisi 18:1-15.Yiziphi izithako zokucecezelana eziboniswa yimpendulo kaAbrahama ezivakashini zakhe na?`

UAbrahama wayehlezi ekungeneni kwetende lakhe emini. Lomkhuba wawungavamile. Ngalesosikhathi sosuku ehlobo, ngesikhathi ilanga liphezulu kakhulu, wonke umuntu ufuna umthunzi kanye nomoya opholile. Kodwa, mhlawumbe, uAbrahama wayebekezelele ukushisa ukuze asize noma ngubani odlulayo na?

Eselapho, abone izihmabi ezintathu. Umkhuba wakhe, kwakungukuphatha kahle izihambi. Yingakho ukuhlangabezana nezihambi kwasuka kuAbrahama: embhalweni wagijima waya kuzo esuka ekungeneni kwetende lakhe. Okungukuthi, futhi lokhu kusemqoka: uAbrahama wazisukela yena ukubahlangabeza bengakayi kuyena.

“ ‘Makulethwe ingcosana yamanzi, nigeze izinyawo zenu, niphumule phansi komuthi. Ngizakulanda ucezu lwesikwa, nithokozise izinhliziyo zenu, andukuba nidlule, njengokuba senifikile encekwini yenu’ ” (Gen. 18:4, 5, NKJV).

UAbrahama wayewazi umsebenzi wakhe, owawungokwabelana nawo wonke umuntu ngolwazi lukaJehovah emhlabeni owenganyelwe ngubuhedeni, ukukhonza izithixo, nokukhonza onkulunkulu abaningi. Njengoba sibona kulesisigameko, indlela yakhe esheshayo yokufeza umsebenzi wakhe yayingokuphatha kahle lezizihambi, ezazibonakala zingezimane zaqhamuka.

Kusenjalo, “umuzi omkhulu kaAbrahama wawunemiphefumulo engaphezu kweyinkulungwane, iningi labo lengamela amakhaya, futhi bebaningi abaphenduke besuka ebuhedenini. Lomuzi wawudinga isandla esiqinile. Izindlela ezintengayo zazingelunge . . . . Ithonya likaAbrahama laledlulela ngale komuzi wakhe. Noma yikuphi lapho ebeka khona itende lakhe, wayakha ialtare lomhlatshelo nokukhonza. Lapho esusa itende, ialtare lalisala; futhi abaningi baseKanana abazulayo, olwazi lwabo ngoNkulunkulu beluthole empilweni kaAbrahama inceku Yakhe, babema kwialtare ukwenza umhlatshelo kuJehovah.”—Ellen. G. White, Education, p. 187.

Kusukela ekuqaleni, lendoda yayiqonda ukuthi uNkulunkulu wayeyibizele ukusebenza, nokuthi ukuya kwayo Ezweni leSithembiso kwakungelona iholide kodwa ukuba ibe yisibusiso kwabayizungezile futhi, ngenzalo yalo, emhlabeni wonke.

`Zimiso zini esibonelweni sikaAbrahama sokucecezelana ongazilinganisa empilweni yakho na?`