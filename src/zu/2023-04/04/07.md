---
title:  Ukucabanga Okubanzi
date:  27/10/2023
---

“Ukuthanda imiphefumulo ebhubhayo kwagqugquzela umkhuleko kaAbrahama. Nakuba enengwa yizono zalelodobha elikhohlakele, wayefisa engathi izoni zingasindiswa. Ukuthatheka kwakhe okukhulu nge-Sodom kubonisa ukukhathazeka okumele sibenako ngabangaguqukile. Kumele sisizonde isono, kodwa sizwelwane futhi sibathande aboni. Sizungezwe yimiphefumulo ecwila ekubhujisweni ngaphandle kwethemba, elibi, njengalokho okwehlela i-Sodom. Nsuku zonke umusa kwabanye uyavalwa. Mahora onke abathile bawela kude nomusa. Futhi akuphi amazwi axwayisayo nancengayo ukuba isoni sibalekele isiphetho esesabekayo na? Ziphi izandla ezelulelwe ukumdonsa asuke ekufeni na? Baphi labo okuthi ngokuzithoba nangokholo oluqiniselayo bamnxusele kuNkulunkulu na?

“Umoya kaAbrahama kwakungumoya kaKristu. INdoda kaNkulunkulu ngoKwayo inguMmeli esikhundleni sesoni. Yena okhokhe inhlawulo yokuhlenga uyakwazi ukubaluleka komphefumulo. Nenzondo anayo ngobubi engabakhona kuphela kumuntu omsulwa, uKristu wabonakalisa ngakwisoni uthando olungabokaliswa kuphela ngukulunga kwaphakade. Eminjunjwini yokubethelwa, Yena ethwaliswe umthwalo osindayo wezono zezwe lonke, wakhulekela ababemjivaza nababembulala, ‘Baba, bathethelele; ngokuba abakwazi abakwenzayo.’ Luka 23:34.”—Ellen G. White, Patriarchs and Prophets, p. 140.

“UAbrahama wayehlonishwa yizizwe ezazimzungezile njengenkosi enamandla, ehlakaniphile nenekhono. Akazange alifihle ithonya lakhe komakhelwane. Impilo nesimilo sakhe, ngokumelene ngokusobala nalabo ababekhonza izithixo, zazinethonya elikhulu ngokuvumelana nokholo lweqiniso. Ukukhonza kwakhe uNkulunkulu kwakungantengi, kuthi ukuba ngonothando lwabantu futhi emnene kwakudala ithemba nobungani futhi ubukhulu bakhe babudala inhlonipho.”— Patriarchs and Prophets, pp.  133, 134.

**Imibuzo Yokuxoxisana**

`Yiziphi ezinye izibonelo Ezibhalweni ezisibonisa othile owagcwalisa ubizolwakhe lomsebenzi na? Kanjani ngoJohane Umbhabhathizi na? Ungasho ukuthi waphumelela na?`

`Funda uGenesisi 19:30-36. Lokhu kusitshelani ngesimilo sabanye kulabo abasindiswa e-Sodom na?`

`Yiziphi ezinye izifundo esingazifunda kwisibonelo sikaAbrahama mayelana nokusebenza nokuthi kwenziwa kanjani na?`

`Cabanga ngalokhu: Ungakubuka ukunxusa kukaAbrahama enxusela i-Sodom ne-Gomorrah kuyimpumelelo noma kungukwehluleka na?`