---
title:  Ukuzinikela Entandweni KaNkulunkulu
date:  26/10/2023
---

`Funda uGenesisi 12:1-9. Lezizindimana zisifundisani mayelana nokuzinikela entandweni kaNkulunkulu, nakuba indlela phambili ingabonakali kahle na?`

Olunye lwezimpawu ezinkulu zikaAbrahama kwakungukuzinikela kwakhe entandweni kaNkulunkulu. Onke amava kaAbrahama noNkulunkulu ayephawulwa yilokhu kuzinikela.

_Ubizo lwakhe_: UAbrahama wamukela ubizo oluyinselele luvela ezulwini: “UJehova wathi ku-Abrama, ‘Phuma ezweni lakini, nasezihlotsheni zakho, nasendlini kayihlo, uye ezweni engiyakukukhombisa lona’” (Gen. 12:1, NIV). Ngenkathi ezwa izwi liqhamuka ezulwini, impendulo yakhe yokuqala yayingaba ngukungalinaki izwi, ecabanga ukuthi uzwa izinto ezingekho. Noma wayesenokuphikisana nombiko, ngokuthi, Angifuni ukuhamba; Ngiyakuthanda lapha. “ ‘Izwe engiyakukubonisa lona’ ” kusenokuba kwaba yisichasiso esingajwayelekile sendawo! Kodwa walwamukela ubizo. Wanikela intando yakhe entandweni kaNkulunkulu futhi washiya umuzi kayise nezwe lakubo: “Wayesesuka u-Abrama, njengalokho uJehova emtshelile” (Gen. 12:4, NIV).

_Ukukhethwa kwezwe_: Kwabakhona ukuxabana phakathi kwezinceku zika Loti nalezo zikaAbrahama, kodwa uAbrahama wayengeyona indoda elwa nozalo. Wazinikela entandweni kaNkulunkulu, owambusisa futhi: “UJehova wathi ku-Abrama, uLoti esehlukene naye: “Phakamisa manje amehlo akho ubuke, usendaweni lapho umi khona, ngasenyakatho, naseningizimu, nasempumalanga, nasentshonalanga, ngokuba izwe lonke olibonayo ngiyakulinika wena nenzalo yakho kuze kube phakade” (Gen. 13:14, 15, NASB).

_Ukubhujiswa kwe-Sodom ne-Gomorrah_: Ngenkathi uNkulunkulu ambulela uAbrahama ngesiphetho salamadolobha amabili, uAbrahama, egcwele uthando, wazama ukusindisa lawo madolobha. Ngenxa yokuthi akubanga nabantu abayishumi abalungileyo emadolobheni, abhujiswa. UAbrahama wazinikela entandweni kaNkulunkulu futhi wamukela ukwahlulela kukaNkulunkulu kwalamadolobha.

UJehovah wakwazi ukusebenzisa uAbrahama ngenxa yokuzinikela kwakhe kuNkulunkulu kuzo zonke izimo. Kumele kubenjalo nangathi namuhla.

`Inselelo: Kumadolobha ethu, sibhekana nezingqinamba ekushumayeleni ivangeli ngokufanele. Sidinga ukunxusa uNkulunkulu ukuba angenelele.`

`Inselelo Ethe Xaxa: Thola indlela yokuxhumana nothile othintwe yisimo esilukhuni esifana nesakho. Tshela lowo muntu ukuthi uyamkhulekela, futhi cela uNkulunkulu akubonise indlela ongasiza ngayo.`