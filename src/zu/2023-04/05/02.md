---
title:  'Izaba Zethu: Ukwesaba'
date:  29/10/2023
---

`Funda Nahum 1:1; Nahum 3:1–4; no 2 Amakhosi 17:5, 6; 2 Amakhosi 19:32–37. Lezizindimana zembulani ngeNiniva kanye nobudlelwane phakathi kweAsiriya noIsrayeli na? Lobubudlelwane kungase kube basithinta kanjani isinqumo sikaJona sokuya e-Tarshishi na?`

Esinye sezizathu okungase kube uJona akafunanga ukuya eNiniva ngukwesaba. AbaseAsiriya babeyizitha ezinamandla, futhi iNiniva kwakuyikomkhulu lombuso.

“Phakathi kwamadolobha omhlaba wasemandulo ngesikhathi sikaIsrayeli ohlukene elinye lawo elalilikhulu kunawo onke kwakuyiNiniva, ikomkhulu lombuso waseAsiriya. . . . Ngesikhathi sokuphumelela kwawo umbuso, iNiniva yayiyisizinda sobulelesi kanye nenkohlakalo. Izwi eliphefumulelwe liyiphawula njenge ‘dolobha legazi, . . . eligcwele amanga nokuphanga.’ Ngolimi lwesingathekiso umprofethi uNahum waqhathanisa abaseNiniva nebhubesi elikhohlakele, nelihlaphazayo?’ Nahum 3:1, 19.”—Ellen G. White, Prophets and Kings, p. 265.

INiniva kwakuyidolobha elihle kakhulu. Abazomlando basitshela ukuthi uSennacherib walandisa kakhulu idolobha, efaka nesakhiwo esikhulu esigodlweni esiseningizimu yentshonalanga esalinganiselwa ku-1,650 feet nango-794 feet (503 by 242 meters) futhi sinamagumbi angu-80. Wakha futhi imihosha engu-18 yokuletha amanzi edolobheni ukusuka ku-40 miles (65 kilometers). Ubukhulu balo babesabisa.

Kodwa abaseAsiriya babenesihluku. Emlandweni wakhe wokunqoba iBabiloni, uSenacherib waqhosha ngokuthi wagcwalisa izitaladi zalo ngezidumbu zabantu bakhona, abancane nabadala, futhi ezomlando ngokwembiwa ziveza imibono yamasosha ejoja abantu. Laba kwakungebona abantu owawufuna ukuxabana nabo; babengesabi ukuba nesihluku, futhi bejabuliswa yinkohlakalo, futhi, ngakulabo ababengabathandi. Nembala, ekucabangeni ngokuhamba phakathi kwezixuku zabaseNiniva, kusenokuba uJona wesaba kakhulu.

Nakuba kunjalo, sivama ukufunda indaba kaJona ngokungavumelani nokuvumela kwakhe ukwesaba kuphazamisane nokulandela imiyalelo kaNkulunkulu. Esihluleka ukukubona ngukuthi nathi singenza okufanayo, okungukuthi, sizivumele ukulawulwa ngukwesaba kunokulawulwa nguNkulunkulu.

`Cabanga emuva ngesikhathi owawunomuzwa oqinile wokuthi uNkulunkulu wayekuholela ekwenzeni okuthile okwathi, ngenxa yokwesaba, wangafuna ukukwenza. Yiziphi izifundo owazifunda kulawo mava na?`