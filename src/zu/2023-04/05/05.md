---
title:  'Izaba Zethu: Ukubonisana Okungemnandi'
date:  01/11/2023
---

“Ah, Jehova; lokho kwakungesilo izwi lami ngisekhona ezweni lakithi na? Ngalokho ngakwandulela ngokubalekela eTharishishi, ngokuba ngiyazi ukuthi unguNkulunkulu onomusa nobumnene, wephuza ukuthukuthela, unesihe esikhulu, uzisola ngokubi”(Jona 4:2, NKJV). Ewu umkhuleko omuhle kaJona. Noma kwakunjalo na?

`Funda uJona 4. Yini eyayingalungile ngalendoda na?`

UJona wayebazonda kakhulu abantu uNkulunkulu ayemthumele kubo kangangokuba wabona kungcono afe kunokuba alahlekelwe yisithunzi ekungaphumelelini kobhujiso ayelushumayele ngakwiNiniva. UJona wayefuna iNiniva ifane ne-Sodom ne-Gomorrah. Wayenethemba lokwahlulela kukaNkulunkulu kwalaba abantu abazondwayo. Sekungenzekanga, ukubuka kwakhe kwazanyazanyiswa kumongo, futhi uJona wabona kungcono afe kunokuba avumele ukuphila kwakhe kuphazamiseke.

Ngokwesibili endabeni kaJona, uNkulunkulu ubonisana naye, kodwa hhayi ngentshumayelo noma ngesisho kodwa ngamava. Ukubona kwethu izwe akumane kwenzeke. Futhi akumane kuguquke ngoba sizwe okuthile okusha noma okwehlukile. Indlela yokubuka izwe kuvama ukudaleka futhi kuguquke ngokuzinze kumava okuphila nangendlela ahunyushwa noma achazwa ngayo.

Lamava amasha uNkulunkulu awanikeza ayengowokusiza uJona abone ukusonteka kwendlela yakhe yokubuka izwe. UNkulunkulu wenza isitshalo sikhule sibesikhulu ngokumangalisayo ukuba ngosuku olulodwa sinikeze umthunzi owanele wokuvikela uJona elangeni elishisayo. UJona wabonga, hhayi uNkulunkulu, owayenze isimangaliso, kodwa ngesitshalo. Kunokuba abone lokhu njengesimangaliso angasifanele, wakubona njengesibusiso esifanelekile esilandela imisebenzi yakhe elungileyo. Lapho isitshalo sifa, kwabayishwa elabangela ukuba uJona athukuthele futhi azibone engafanelekile, futhi waba nemicabango yokuzibulala.

Lamava alandelwa yizwi likaNkulunkulu lokukhuza ngesizotha, lisiza uJona abone ubuwula bakhe bokuxabisa isitshalo kakhulu kunezinkulungwane zamadoda, abasifazane, nabantwana eNiniva, kanye nezilwane zabo.

`Lendaba ayipheli ngokuguquka kukaJona. Kunalokho, lendaba engaphelele ibhekana nathi. Yini esizoyenza ngomnako kaNkulunkulu ngababi, ngeziqhwaga, ngalabo abangakafinyelelwa ezweni lonke na? `