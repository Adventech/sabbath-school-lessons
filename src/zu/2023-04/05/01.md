---
title:  Izaba Zokugwema Ukusebenza
date:  28/10/2023
---

### Funda Lokhu Kuleliviki
Jona 1–4; Nahum 1:1; 2 Amakhosi 17:5, 6; Ihubo 24:1; Jakobe 1:27; Isa. 6:1–8.

> <p>Indimana Yenkumbulo</p>
> “Futhi ngezwa izwi leNkosi lithi: ‘Ngiyakuthuma bani, ngubani oyakusiyela na? Ngase ngithi: ‘Bheka, nangu mina; ngithume mina’” (Isaiah 6:8, NKJV).

AKubona bonke ababizelwa ukusebenza abavuma njengoAbrahama. UJona yisibonelo (funda uJona 1-4). UNkulunkulu ubiza uJona ukuba ayomemeza phezu kweNiniva, ikomkhulu laseAsiriya. Lelidolobha, namuhla lise-Iraq, lalingu-560 miles ukusuka eJerusalema, uhambo lwenyanga. UJona akanqabanga nje kuphela ukuya khona—wabalekela endaweni ehlukile. Efika eJopa, wathenga ithikithi lokuya E-Tarshishi, namuhla yi-Spain eseningizimu. Ehamba ngomkhumbi loluhambo luka-2,000 miles kwakuyomthatha inyanga, ngokwesimo sezulu. Engafuni ukunqwamana nenkosi yaseAsiriya, uJona usebenzisa lenyanga abezoyithatha ukuya eNiniva ukubalekelana nayo. Kungani yena, indoda kaNkulunkulu, akwenza lokho na?

AbaseNiniva babekhohlakele ngokweqile, abantu abaziwayo ngobubi nenkohlakalo yabo futhi ababehlasele uIsrayeli noJuda. Nakuba kunjalo, uNkulunkulu wabiza uJona ukuba aye eNiniva futhi ayomemeza phezu kwalo ngobubi balo obukhulu (Jon. 1:2). Indlela yamagama lapha iyafana nesetshenziswa nguNkulunkulu kuAbrahama mayelana ne-Sodoma ne-Gomorrah, kuGenesisi 18:20, 21. Njengalokhu sizobona, nokho, uJona wayengeyena uAbrahama.

Yini esingayifunda endleleni yokubuka kaJona mayelana nezaba esingazenza ukuze singawenzi umsebenzi na?

_*Funda isifundo saleliviki ukulungiselela iSabatha, Novemba 4._