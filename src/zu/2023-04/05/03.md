---
title:  'Izaba Zethu: Ukubona Okungekona'
date:  30/10/2023
---

Ekufikeni kwesiphepho, uJona wazibeka icala (Jon. 1:1–12). Indlela yakhe yokubuka yembula okuthile mayelana nendlela yokuqonda uNkulunkulu noma “onkulunkulu” iningi elalinako ngalesosikhathi. Njengoba onkulunkulu abahlukene, babekholelwa, babusa emazweni ahlukene, ulwandle lwalwaziwa njengasizinda senxushunxushu samadimoni. Ngokokubuka kwamatilosi, umhlatshelo wawudingeka wokudambisa ulaka lwawo nakuba uJona wayengumHeberu, kusenokuba indlela yakhe yokubuka izwe yayithintwe yizinkolelo zangalesosikhathi.

`Funda uJona 2:1-3, 7-10. Lezizindimana zembulani mayelana nendlela uJona aqala ukuqonda ngayo ukuhlinzeka kukaNkulunkulu na?`

Nakuba uJona wayebaleka esuka endaweni kuyo abantu ababebiza uJehovah njengoNkulunkulu wabo, wafunda (kalukhuni) ukuthi nakuba eya ezweni lamasiko angaziwa, uJehovah wayesabusa. Umoya namagagasi ayengakaNkulunkulu. Nenhlanzi, futhi. “Umhlaba ungokaJehovah, nakho konke ukugcwala kwawo” (Hub. 24:1, NKJV). Inhliziyo kaJona yaphendukela kuMbusi womhlaba nolwandle, futhi ngalokho wavuma wasindiswa.

Nathi singaba nako ukungaqondi kahle ngoNkulunkulu nangalokho akulindele kithina. Okunye ukungaqondi okuvamile ngokwesifiso sikaNkulunkulu sokuthi thina sigxile osindisweni lwethu ngokuthi sizisuse ebubini bomhlaba esikuwo. Nakuba siyalezwa ukuba sizigcine “kungabi yicala lokwezwe” (Jakobe 1:27, NKJV), ukugxila kwethu kumele kube ekutheni siziletha kanjani izibusiso zikaNkulunkulu nethemba kwabasweleyo.

Okunye ukungaqondisisi okusenza singalwamukeli ubizo lukaNkulunkulu lokusebenza ngukukholwa ukuthi impumelelo incike kithina. Singekwazi ukusindisa imiphefumulo ngaphezu kokuba uJona akwazi ukusindisa iNiniva. Singaba nomqondo “wokusindisa” mayelana nomsebenzi. Ubizo lwethu akulona olokusindisa kodwa ngelokubambisana noNkulunkulu emsebenzini Wakhe wokusindisa. Sinikeza ubufakazi sidumisa uNkulunkulu ngokusiguqula ngezindlela ezithile, kodwa nguNkulunkulu kuphela ongadonsela abantu kuYena. Singatshal’ imbewu yeqiniso, kodwa nguNkulunkulu kuphela ongaguqula inhliziyo. Sivama ukudidanisa indima yethu nekaNkulunkulu, okwanele ukwenza noma ngubani abe nezaba zokungafakazi. Yebo, uNkulunkulu wasebenzisa uJona, kodwa nguNkulunkulu kuphela, hhayi uJona, owaguqula iNiniva.

`Ukuzuza imiphefumulo kulukhuni, kakhulu ukuba abantu bakwenze ngokwabo. Singafunda kanjani, kunalokho, ukuvumela uNkulunkulu azuze imiphefumulo, kodwa ngathi kanye nempilo yethu yokufakaza na?`