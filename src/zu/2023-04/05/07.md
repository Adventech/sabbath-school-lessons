---
title:  Ukucabanga Kabanzi
date:  03/11/2023
---

U-Ellen G. White unesixwayiso esiqinile kulabo abanenkinga yokulandela ubizo lukaJesu lokufakaza kulabo ababazungezile.

“Izaba zalabo abahluleka ukwenza lomsebenzi azibakhululi emthwalweni, futhi uma bekhetha ukungawenzi lomsebenzi, bayekelela imiphefumulo eyafelwa nguKristu, bayekelela umthwalo abawunikezwe nguNkulunkulu, futhi babhalwa ezincwadini zezulu njengezinceku ezingathembekile. Ngabe umfundisi usebenza njengeNkosi, ukuba ngamandla kanye nesibusiso kwabanye, uma ezivalela kude nalabo abadinga usizo lwakhe na? Labo abanganaki ukuhlangana kwabo nabantu, baba nomina, futhi badinga lawa mava okuxhumana nabazalwane babo, ukuze baqonde isimo sabo kwezikamoya, futhi bazi indlela yokondla umhlambi kaNkulunkulu, benikeza othile ingxenye yakhe yokudla ngesikhathi esifanele. Labo abayekela lomsebenzi babonisa ukuthi badinga imvuselelo yokuziphatha kahle, futhi bayobona ukuthi abazange bawuthwale umthwalo womsebenzi.”—Ellen G. White, The Advent Review and Sabbath Herald, August 30, 1892.

Nakuba lawa kungamazwi aqinile egqamisa ukubaluleka uNkulunkulu akubeke emsebenzini, asishiyiwe singenathemba. “Kumthwalo ayewunikeziwe, uJona wayenikezwe umthwalo osindayo; kepha Yena owayemthumile wayenako ukuphasa inceku Yakhe futhi ayinikeze impumelelo. Ukube umprofethi walalela ngokungangabazi, wayeyogwema amava abuhlungu, futhi abusiseke kakhulu. Kodwa ngehora likaJona lokuphelelwa yithemba uJehovah akazange amlahle. Ngohla lwezivivinyo kanye nokuhlinzekwa okungavamile, isibindi somprofethi kuNkulunkulu kanye nakumandla Akhe okusindisa angenamkhawulo savuselelwa.”—Ellen G. White. Prophets and Kings, p. 266.

NjengoJona, singathola kulula ukuba nezaba zokungabi naqhaza emsebenzini. Izizathu zethu ngalezizaba zingaba ningi. Kepha, ukubizelwa kwethu emsebenzini kuqonde njengalokho kukaJona. Umbuzo uthi, uzokhetha ukuphendula kanjani na?

**Imibuzo Yokuxoxisana**

`Yiziphi izaba olingeke ukuzenza zokungabi yingxenye yokusebenza na? Iyiphi iNiniva yakho na?`

`Cabanga ngokuba yiququ kweqiniso thina njengama-Seventh-day Adventist esinalo. Cabanga ngokubusiseka kwakho ngokuba nalamaqiniso. Yini ekubambile ekutheni wabelane nabanye ngalokho esikuthanda kakhulu na?`

Ungafunda kanjani ngomusa kaNkulunkulu ukunqoba konke ukwesaba ongaba nako ngokufakaza nangokusebenza na?