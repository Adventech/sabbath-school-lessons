---
title:  Ukwabelana Ngezindaba Ezilungileyo
date:  05/11/2023
---

`Funda uLuka 24:1-12.Yaba yini impendulo yalabo abezwa ngoKristu ovukile na?`

Ekuseni ngeSonto, ngemuva kokufa kukaJesu, uLuka uthi iningi labesifazane laya ethuneni. Laliphethe amakha, kusobala ukuthi babeyonakekela umzimba kaJesu njengoba manje iSabatha laselidlulile. Belindele ukuthola ithuna elisavaliwe, bethuka ukulithola lingenamuntu. Bengaqinisekile ngokumele bakwenze, besaba ngenkathi abesilisa ababili abagqoke izingubo ezicwebezalyo beqhamuka. Kepha, lamadoda ayebaphathele umbiko. Ebakhumbuza ngamazwi kaJesu, atshela laba besifazane ukuthi nembala wayevukile, njengalokhu ayeshilo. Bephuphuma  yinjabulo, babuyela emuva lapho abafundi nabalandeli abaningi bakaJesu ababehlezi khona futhi babatshela ngalokho abakubonile nabakuzwile, ngoba injabulo yabo yayingafihleki. Okungukuthi, babelana nabanye ngalokho ababekufunde ngoKristu.

Ungacabanga indlela laba besifazane abazizwa ngayo na? Babesanda kuba namva amangalisayo, ngeqiniso ayebagcwalise ngokumangala, koda abafundi bathi lawomava abo “ayizinganekwane nje” futhi abangabakholwa. Ngalokho, engaqinisekile ngokuthi abakholwe abesifazane noma cha, uPetro wagijima eya ethuneni ukuyozibonela ngokwakhe.

KuPetro—nakwiningi lethu—kukhona ukunqikaza ekwamukeleni okuthile ngoba othile ekushilo. Nakuba uPetro alalela abasifazane, wayengakwazi ukwabelana namava abo kwaze kwaba kamuva. Ekuqaleni, konke aba namava ako kwaba yithuna elingenamuntu, futhi lokho, uLuka uthi, kwamane kwamenza “wazimangalela kuye” (Luka 24:12). Amava ache ethuneni awafananga nawabesifazane.

Ngaphandle kwendlela uPetro aphendula ngayo, ngokushesha emuva kokuba laba besifazane bezwe izindaba ngoJesu, bafuna ukwabelana ngazo nabanye. Yisiphi isisusa esikhulu somsebenzi esingaba khona sokwaziza abanye ngalokho uJesu abenzele kona na? Yisiphi isisusa esikhulu kunokusabalalisa izindaba ezilungileyo zosindiso kuJesu, okunguphela kwethemba sonke esinalo na?

Nembala, siyadinga ukuba namava ngokwethu noNkulunkulu ngaphambi kokuba sabelane ngawo nabanye. Isifiso sethu sokwabelana nabanye esibathanda kakhulu kumele kube yisikhuthazo esisemqoka sokusebenza. Ekugcineni, asikwazi ukwabelana ngalokho thina esingenako, akunjalo na?

`Yimaphi amanye amava osube nawo ngobunjalo bukaNkulunkulu nothando Lwakhe na? Kungani lezizikhathi ziyigugu kakhulu kuwena, futhi zikukhuthaza kanjani ukuba wabelane nabanye ngezindaba ezilungileyo na?`