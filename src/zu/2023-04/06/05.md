---
title:  “Yena Enambethela”
date:  08/11/2023
---

Izenzo 2 zibika ngokuthelwa kukaMoya oNgcwele ngePentekosti. Njengoba abalandeli bakaJesu babekhuleka, izilimi zomlilo zahlala emakhanda ababo. Babona ukuthi amandla esithembiso kaMoya oNgcwele ayesenikeziwe.

`Funda Izenzo 2:1-41. Kwenzekani kubafundi ngenxa yokwamukela uMoya oNgcwele ngePentekosti na?`

Abafundi baqala ukukhuluma ngezinye izilimi “njengalokho uMoya wabapha ukuphumisela” (Izenzo 2:4). Okusemqoka lapha ngukuthi uNkulunkulu wanikeza umuntu ngamunye amandla ngokwenzuzo yamakholwa. Isibusiso kwakungesona nje esabo. Kwakungesona isibusiso sokubenza bafanele izulu noma isibusiso sokwenza kube lula ukuhweba ngolunye ulimi. Isibusiso sanikezwa ukugcwalisa umsebenzi kaNkulunkulu kwabalahlekileyo. Namuhla uNkulunkulu ubiza ngamunye kubalandeli Bakhe ukuba basebenzise izipho zabo ngokusiza umsebenzi Wakhe kwabangakholwa. Sinikeziwe izipho: yiluphi ubizo olukhulu lokusebenza kunokuba usebenzise lokho okunikeziwe ukuba ufinyelele kwabanye na?

Ukuthelwa kukaMoya oNgcwele kwaba nomphumela wokuthi abantu abaningi baphenduke ekulahleni kwabo uMesiya, ngokuba ngokuqinisekila abanye babo babeseJerusalema ngenkathi Yena efa. Cabanga ngamandla kulokho: uPetro wabeka icala kwabanye babo lokubethela uKristu. Nembala, bakubona ababekwenzile futhi, bekhuzekile, bakhala: “Madoda, bazalwane, siyakwenze njani na?” (Izenzo 2:37).

Futhi nabo bakwazi ukwamukela intethelelo. Wathi uPetro kubo: “ ‘Phendukani, yilowo nalowo abhapathizwe egameni likaJesu Kristu kukho ukuthethelelwa kwezono zenu; khona niyakwamukeliswa isiphiwo sikaMoya oNgcwele’ ” (Izenzo 2:38, NKJV).

Ngokusebenza ndawonye, ngokuzwana noMoya oNgcwele, laba balandeli bakaJesu bashumayela inguquko kanye nokuthethelelwa kwezono—nakubo okungase kube babenesabelo ngokuqondile ekubetheleni uJesu! Yilawa amandla evangeli. Uma lowombiko ungasigqugquzeleli ukusebenza, yini engasenza na? Sibizelwe ukusabalalisa ivangeli emhlabeni, oneso, owileyo, ongcolile yisono, nabantu abawileyo, nabangcolile. Umsebenzi wethu akuwona owokwahlulela; umsebenzi wethu ngowokufakaza ngamandla asindisayo kaJesu.

`Kungani umqondo wokuthi nalabo ababenesabelo ekufeni kukaKristu banikezwa usindiso (1) usikhuthaze ngemiphefumulo yethu, futhi (2) usikhuthaze ekufakazeni kwabanye, noma bebukeka bebabi kangakanani na?`