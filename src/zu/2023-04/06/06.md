---
title:  Isithombe SeBandla Lokuqala
date:  09/11/2023
---

`Funda Izenzo 2:41-47. Yisithombe esinjani sebandla lokuqala esethulwa lapha na?`

Izenzo 2 zivala ngesithombe esihle sokubukeka kwebandla lokuqala. Izenzo 2:41 zithi labo ababhabhathizwa “banezelwa kubona” (NKJV). Lokhu singakufunda ngokuthi othile wenza izibalo futhi wengeza inani lamakholwa amasha kwinani lamakholwa akhona wayesithola isibalo esisha seqembu lonke. Kodwa kungumqondo olula. Okucasha enkulumeni ngumqondo wokuthi amakholwa amasha abayingxenye yeqembu ngokulinganayo.

Kusenjalo, umsebenzi ongumongo webandla lokuqala lamaKristu kwakungubufundi. Njengoba amalungu amasha engezelwa, enziwa abafundi ngezindlela ezintathu. Eyokuqala, baqhubeka nokufundiswa ngabapostoli kanye nebudlelwane. Amazwi “imfundiso” kanye “nobudlelwane” kulombhalo achaza ngokuqondile “ukuyalezwa” kanye “nobulingani.” Ukushumayela kwabapostoli kwanqwamana nezinkolelo ezingalungile futhi kwanikeza izincazelo ezintsha zalokho abantu ababekubona futhi benamava ako. Kodwa kwakungabafundisi indlela yokuphila leliqiniso elisha ezimpilweni zabo. Kunalokho, ukusetshenziswa kweqiniso empilweni yothile kwenzeka ngokuhlobene nokuba yingxenye yeqembu. Amakholwa amasha enziwa abafundi ngokuqikelela kanye nangenhloso ngokufundiswa, kanye nanokuba neqhaza ezimpilwe zawo onke amanye amakholwa, konke lokhu ngaphansi kokuholwa ngabapostoli abakhulile kwezikamoya futhi bezinzile.

Kungukushumayela okuntulayo okutshela abantu okumele bakwenza kodwa kube kungachaza ukuthi kanjani. Kodwa, noma ngabe othile efunda izincwadi zokwenza kanjani noma elalela izintshumayelo ezichaza indlela yokwenza izinto, akukho okwedlula ukuba abantu babone abanye bekwenza futhi babalingise. UPawulu wayekwazi lokho futhi wayaleza abalandeli bakhe ukuba balingise yena njengalokhu yena elingisa uJesu (1 Kor. 11:1). Ngenkathi abanye bekubona wena kanye neqiniso lamava akho noKristu, kuyobathinta nabo.

`Inselele: Cabanga ngothile empilweni yakho ofisa ngabe ubeyikholwa. Mkhulekele nsuku zonke ukuba abe namava noJesu.`

`Inselele Ethe Xaxa: Ngabe ngubani omenza umfundi nomholela ebudlelwaneni noJesu na? Funa izindlela zokumletha ebudlelwaneni namanye amakholwa.`