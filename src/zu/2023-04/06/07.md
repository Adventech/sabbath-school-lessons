---
title:  Ukucabanga Kabanzi
date:  10/11/2023
---

Ukusebenza kwethu kumele kuqhamuke othandweni olujulile kanye nasekubongeni lokho uJesu akwenzile futhi nakwenza ezimpilweni zethu. Esinye isisusa asilungile. Ukuzigcina ucwilile Ezwini futhi uhambisana neZwi kungukhiye ekuvangeleni okuyimpumelelo.

“Impilo yethu iboshelwe kanye nempilo kaKristu; kumele sincele njalo kuYena, sithabathe Yena, Isinkwa sokuphila esehla sivela ezulwini, sikhe emthonjeni omusha njalo, onikeza njalo amagugu awo amaningi. Uma sigcina iNkosi njalo phambi kwethu, sivumela izinhliziyo zethu ukuba zibonge futhi zidumise Yena, siyoba nempilo entsha njalo yenkolo. Imikhuleko yethu iyoba ngukuxoxisana noNkulunkulu njengalokhu sixoxisana nomngani. Yena uyokhuluma izimfihlakalo kithina. Kuyovama ukufika kithina umuzwa wenjabulo emnandi yobukhona bukaJesu. Kuyovama ukuba izinhliziyo zethu zivuthe ngaphakathi kithi lapho Yena esondela ezoxoxa nathi njengalokhu enza ku-Enoch. Ngenkathi lokhu kungamava eqiniso omKristu, kubonakala empilweni yakhe ubulula, ukuzithoba, nobumnene benhliziyo, ekhombisa kubo bonke axhumana nabo ukuthi bekade enoJesu futhi wafunda kuYena.”—Ellen G. White, Christ’s Object Lessons, pp. 129, 130.

“Ngeke kwabakhona ukukhula noma ukuthela izithelo empilweni enomina. Uma wamukele uKristu njengoMsindisi wakho, kumele uzikhohlwe wena, futhi uzame ukusiza abanye. Khuluma ngothando lukaKristu, tshela [abanye ngokufa Kwakhe kokuzinikela ngabo]. . . . Lapho wamukela uMoya kaKristu— uMoya wothando olungenamona futhi usebenzela abanye—uyokhula futhi uthele izithelo. . . . Ukholo lwakho luyokwanda, futhi ukuqiniseka kwakho kujule, uthando lwakho lupheleliswe.”—Christ’s Object Lessons, pp. 67, 68.

**Imibuzo Yokuxoxisana**

`Uwaqonda kanjani amazwi kaPawule kwabaseFilip mayelana noKristu eshunyayelwa ngomona, ukulwa, noma ukuzikhukhumeza na? Singenza kanjani ukuba singabi necala lokwenza lokho na?`

`Abe yini amava akho nobuqiniso bukaNkulunkulu kanye nothando Lwakhe na? Okungukuthi, ngokwamava akho, ungashumayela kwabanye ngokuqiniseka nangokwethembeka mayelana nokulunga nothando lukaNkulunkulu na? Bebuyothini ubufakazi bakho na?`

`Abe yini amava akho ekulindeni kuJehovah, futhi akufundiseni ngokuthembela kuYena kanye nangokholo ngokwejwayelekile na?`