---
title:  Isisusa Nokulungiselela Umsebenzi
date:  04/11/2023
---

### Funda Lokhu Kuleliviki
Luka 24:1–12; Luka 24:36–49; Izenzo 1:12–26; Heb. 10:24, 25; Izenzo 2:1–41; 1 Kor. 11:1.

> <p>Indimana Yenkumbulo</p>
> “ ‘Yiwo lawo mazwi ami engawakhuluma kini ngisenani okuthi: ‘Kumelwe ukugcwaliseka konke okulotshwe ngami emthethweni kaMose, nakubaprofethi nasemaHutsheni’ ” (Luka 24:44, NKJV).

Wabhala uPawulu kwabaseFilipi: “Abanye kambe bashumayela uKristu ngomhawu nangombango kepha abanye ngenhliziyo enhle; 16 laba bashumayela ngothando, bazi ukuthi ngimiselwe ukuvikela ivangeli, 17 kepha labo bamemezela uKristu ngombango kungenganhliziyo emhlophe, bethi bazakungivusela ukukhathazeka ekuboshweni kwami. 18 Kunani pho? Nokho uKristu uyamenyezelwa ngezindlela zonke, noma ngokuzenzisa noma ngesiminya; kulokho-ke ngiyathokoza, yebo, ngiyakuthokoza” (Fili. 1:15–18, NKJV).

Amazwi anamandla! Nomangabe “kungokuzenzisa noma ngeqiniso,” uKristu uyashumayelwa—futhi yilokho okwakusemqoka kuPawulu. Empeleni, nokho, izisusa zethu zokushumayela uKristu, ngokomsebenzi, zokufinyelela kwabanye ngezindaba ezilungileyo, kumele zibe wuthando, kanye neqiniso—hhayi ukususela kubugovu, umona, noma ingxabano.

Yiziphi, pho, ezinye izisusa zokushumayela uKristu, futhi yiziphi ezinye izindlela esingalungiselela ukukwenza lokhu na? Kuleliviki sizobuka ezinye zezigameko ebandleni lokuqala ezingasiluleka kulezizigaba ezisemqoka zokusebenza.

_*Funda isifundo saleliviki ukulungiselela iSabatha, Novemba 11._