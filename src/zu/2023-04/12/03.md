---
title:  Enkundleni Yakwelinye Izwe
date:  18/12/2023
---

Ekugcineni, ngemuva kokuwa kweBabiloni nokuphakama kwe-Medo-Persia, ininga lamaJuda labuyela ezweni lokhokho. Kodwa ababuyelanga bonke. Abanye basala lapho ababehleli khona isizukulwane noma ngaphezulu.

Ngalesisendlalela emqondweni, sinengqikithi encane yendaba ka-Esteri. “Ngaleyo mihla lapho inkosi u-Ahashiveroshi ihlezi esihlalweni sobukhosi sombuso wayo, esasiseShushani endlini yenkosi” (Esther 1:2, NKJV). Kulapha ke indaba yeBhayibheli iqala khona, Umbuso wamaPeresi ngaphansi kwalenkosi.

Kwisahluko sokuqala, indlovukazi uVashti uyaphuma othandweni lwenkosi, okwenza inkosi ifune enye indlovukazi, yona ezothatha indawo kaVashti ongasafunwa. Kukulengqikithi lapho u-Esteri nomalume wakhe, uModekayi, bevela okokuqala.

`Funda u-Esteri 2:1-9. Lezizindimana zisifundisani ngesimo sikaModekayi no-Esteri na?`

Kuyabonakala ukuthi uModekayi, njengesikhonzi sasebukhosini, wayehlala esangweni lesigodlo futhi ehlala ekomkhulu laseShushani nendodakazi, noma umzala u-Esteri. Ngenxa yesimo sabo futhi behlala lapho babehlala khona, babephakathi kwesikompilo lase-Persia. Lokhu kumele kube yingxenye yesizathu u-Esteri akhethwa ukuba ethulwe Enkosini: “U-Esteri wangeniswa endlini yenkosi phansi kwesandla sikaHegayi, umgcini wabesifazane” (Esther 2:8, NIV).

`Funda u-Esteri 2:10, 20. Kwenzekani lapha, futhi kungani uModekayi anikeza lomyalelo na?`

Nakuba umbhalo ungasho ngokusobala ukuthi kungani, kulula ukuqagela. Njengezihambi kwelinye isikompilo nenkolo engaba nesihluku, bahlakanipha ngokuthula mayelana nomndeni wabo nabantu.

`Yiziphi izimo ongazicabanga lapho kungafuneka uhlakaniphe ngokungaphumeli obala ngenkolo yakho na? Noma akumele sikwenze lokho na? Uma kungenjalo, kungani na?`