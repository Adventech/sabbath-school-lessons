---
title:  Isimangaliso Se-Purim
date:  21/12/2023
---

Abaphawulayo eminyakeni yonke baqaphele ukuthi igama likaNkulunkulu aliveli encwadini ka-Esteri. Lena iyona kuphela incwadi yeBhayibheli enalokhu. Noma kunjalo, amaJuda akwazi ukubona izenzo zikaNkulunkulu enkululweni enkulu ngabo, futhi lencwadi yakhethwa ngabantu bakaNkulunkuli ukuba ifakwe embikweni weBhayibheli.

Siyakwazi ukuthola ubukhona bukaNkulunkulu ekusithekeni ezimpilweni zethu zansuku zonke na? Izenzo zikaNkulunkulu zingabonakala engathi yinto evamile, izigameko zemvelo, futhi uma singaqaphele, ngeke sabubona ubukhona bukaNkulunkulu.

`Funda u-Esteri 9:1-12. Waba yini umphumelwa womzamo ka-Esteri na?`

Isimangaliso se-Purim sithatha isimo esingavamile kakhulu. Isimangaliso sicashile, sifihlwe yizigameko zemvelo. Umthetho wokubhubhisa amaJuda awuzange uhlehliswe, kodwa umthetho omusha wabhalwa, ovumela amaJuda ukuba azivikele.

Qaphela, futhi okunye okwenzeka, nangendlela uNkulunkulu akwazi ukusebenza ngayo ngalezizigameko. Abase-Persia bazibona izenzo zikaNkulunkulu ngakumaJuda. Umphumela? “Abezizwe abaningi baphenduka abaJuda” (Esteri 8:17, NIV). Lesi yisibonelo esikhulu nendlela uNkulunkulu akwazi ukusebenza ngayo ukuletha imiphefumulo elahlekile olwazini ngaYe.

Abaholi bamaJuda bakubona ukusebenza kukaNkulunkulu. Ngenkathi amaJuda ephumelela ekuzivikeleni, amemezela isikhathi saminyaka yonke (esibizwa nge-Purim) ekukhumbuleni nasekugubheni ukunqoba kwawo. Lezizinsuku zivama ukuchithwa ekubongeni uNkulunkulu bekhumbula ukubakhulula Kwakhe.

`Inselele: Thandaza ukuthi uNkulunkulu akunikeze isibindi sokwabelana ngokuthile Yena akwenzele kona ngabanye babantu ohleni lwakho lomkhuleko.`

`Inselele Ethe Xaxa: Qala ukuloba izinto ezincane (noma ezinkulu) uNkulunkulu akwenzela zona. Yibuyekeze futhi ukhulekele ukuthi uNkulunkulu akukhumbuze lezizinto ngesikhathi esifanele ukuze wabelane ngazo nothile.`