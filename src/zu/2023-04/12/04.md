---
title:  Ukufakaza Okuthembekileyo KukaModekayi
date:  19/12/2023
---

Ukuphila njengoba kwakunjalo kubo kwelinye izwe, kungekudala uModekayo no-Esteri, uma kwakumele bathembeke kuNkulunkulu, kwakungase kubafake enkingeni. Lokhu, nembala, kwenzeka kuModekayi.

`Funda u-Esteri 3:1-15. Kwenzekani lapha, futhi kungani na?`

Ku-Esteri 3, sifunda ukuti Inkosi u-Xerxes (Ahasuerus) yahlonipha uHamani futhi yambeka esikhundleni esiphakeme esigcwele amandla. Wonke umuntu watshelwa ukuba akhothame phambi kukaHamani. Kodwa siyafunda: “uModekayi akakhothamanga, akakhulekanga kuye” (Esther 3:2, NIV). IBhayibheli alisinikezi isizathu sokungakhothami kukaModekayi phambi kwalendoda. Kodwa siyasazi isizathu. WayengumJuda othembekeile. UModekayi akavumi ukukhonza isizukulwane sika-Agag, um-Amaleki, izitha zabantu bakhe kusukela kuEksodusi (Dut. 25:19). UmJuda othembekile wayengakhothama kanjani phambi komAmaleki na? Noma, akhonze noma ngubani ngaphandle kukaJehovah na?

“Zase zithi izinceku zenkosi ezazisesangweni lenkosi kuModekayi: ‘Weqelani isiyalezo senkosi na?’” (Esther 3:3, NKJV). Nakuba singayazi imininingwane yempendulo yakhe, indimana elandelayo ithi “UModekayi wayezitshelile ukuthi ungumJuda.” (Esther 3:4, NKJV). Ngokuqinisekile kuleyompendulo, uModekayi waba nethuba lokuchaza ukuthi njengokhonza uNkulunkulu odale amazulu nomhlaba, wayengakwazi ukukhona isidalwa esinesono. Akungabazeki ukuthi uModekayi ngezinga elithile wakwazi ukufakaza ngokholo lwakhe, ukholo anamathela kulo ngamandla kangangokuba labeka yena engozini futhi, ngeshwa, nabanye.

“Ukusukela kuDaniyeli nabangani bakhe noModekayi, ukukhanya okukhulu kwakhanya phakathi kobumnyana bokuziphatha ezigodlweni zaseBabiloni.”— Ellen G. White, Advent Review and Sabbath Herald, May 13, 1884.

Ngenkathi uHamani efuna ukubhubhisa amaJuda, incazelo yakhe ngawo yathi: “ ‘Kukhona isizwe esithile esihlakazekile, sisakazekile phakathi kwabantu bezifunda zonke zombuso wakho; nemithetho yaso yahlukene neyezizwe zonke; futhi asigcini imithetho yenkosi; ngalokho akufanele ukuba inkosi isiyeke” (Esther 3:8, NIV). Isintu omasiko aso ehlukile futhi esingalaleli imithetho yenkosi na? Isizathu esihle sentshushiso.

`Yiziphi izindlela, namanje, esingavivinywa ngazo njengoModekayi na? Kumele siphendule kanjani na?`