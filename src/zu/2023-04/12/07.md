---
title:  Ukucabanga Kabanzi
date:  22/12/2023
---

“Kuyo yonke indlu nesikole, kuwo wonke umzali, uthisha, nengane kubo okukhanye ukukhanya kwevangeli, kuza kulamanqamu umbuzo owabuzwa u-Esteri indlovukazi ngesikhathi samanqamu amakhulu emlandweni kaIsrayeli, ‘Ngubani owaziyo, uma ungafikanga embusweni ngenxa yesikhathi esinjengalesi na?’ Esther 4:14.”—Ellen G. White, Education, p. 263.

“U-Esteri wayeyintombazane enhle yomJuda, umzala kaModekayi, owamthatha wahlala naye kwakhe emuva kokufa kwabazali bakhe, futhi wamthanda njengendodakazi yakhe. UNkulunkulu wamsebenzisa ukusindisa abantu bakwaJuda ezweni lase-Persia.” (Qaphela: lesisiqephu sesibili ngenhla siyisingeniso esifakiwe ngo-Esteri ku-daughters of God ekhasini 45 esingabhalwanga ngu-Ellen White. Kodwa, ezilandelayo ezimbili zabhalwa nguyena.)

“Ngezikhathi zasendulo iNkosi yasebenza ngendlela emangalisayo ngabesifazane abazinikeleyo abazihlanganisa nomsebenzi Wayo kanye namadoda ayewakhethile ukuma njengabamele Yona. Wasebenzisa abasefazane ukuzuza ukunqoba okukhulu. Kungekunye, ngezikhathi zenhlekele, Yena waletha phambili futhi wasebenza ngabo ukusindisa izimpilo eziningi. Ngo-Esteri indlovukazi, uJehovah wafeza inkululeko enkulu yabantu Bakhe. Ngesikhathi okwakubukeka kungekho mandla ayengabasindisa, u-Esteri nabesifazane abaxhumene naye, ngokuzila nangokuthandaza nokwenza okuphuthumayo, bahlangabezane nodaba, futhi baletha usundiso kubantu babo. . . .

“Ukufunda ngomsebenzi wabesifazane ngokuxhumene nomsebenzi kaNkulunkulu kwiTestamente Elidala kuyosifundisa izifundo ezisenza sikwazi ukuhlangabezana nezingozi emsebenzini namuhla. Singelethwe endaweni ebucayi negqamile njengaleyo yabantu bakaNkulunkulu ngesikhathi sika-Esteri; kodwa imvama abesifazane abaguqukileyo bayakawazi ukudlala indima ebalulekile ezikhundlelni ezithobekile. Lokhu abaningi bakwenzile futhi basakulungele ukukwenza.”—Ellen G. White, Daughters of God, pp. 45, 46.

**Imibuzo Yokuxoxisana**

Incwadi ka-Esteri isishiya nembuzo engaphenduliwe, ikakhulu mayelana nendima ka-Esteri esigodlweni senkosi, nakuba wayephakamiselwe kwindima yokuba yindlovukazi. Sizihlanganisa kanjani lezizinto nokholo lwakhe, noma singakwazi na?

`Amazwi odumo ka-Esteri, “ ‘uma ngibhubha, mangibhubhe!’ ” (Esteri 4:16, NKJV), ankenteze isikhathi sonke njengesibonelo sokwethembeka nakuba kubhekenwe nokufa. Amazwi akhe akuveza kanjani okuzobhekana nabantu bakaNkulunkulu ngezikhathi zokugcina, ngenkathi izindaba ezikwiSambulo 13 zenzeka na?`

`Eklasini, buyekezani umbuzo, osekugcineni kwesifundo sangoMsombuluko, omayelana nokuveza inkolo yakho ngezinye izikhathi. Ngabe kumele kubenjalo kithina na?`