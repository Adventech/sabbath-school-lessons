---
title:  Umthunjwa Kwisikompilo Lakwelinye Izwe
date:  17/12/2023
---

Akulula ukuthathwa uye kwisikompilo lakwelinye izwe. Kungaba lukhuni kithina ukucabanga ngobunzima amaJuda abhekana nabo, okokuqala ngaphansi kwabaseBabiloni bese kuba ngamaPeresi.

Akekho kithina, ngokwesibonelo, ohlala ezweni lama-Adventist lapho izimiso zokholo lwethu, ngezinga elithile, ziwumthetho wezwe. Kodwa ngaphambi kokudingiswa, abantu bakwaJuda babehlale ezweni labo, lapho izimiso zenkolo yabo zaziyingxenye yomthetho wezwe.

Ngelinye izinga, cabanga ubulula okwakufanele kube yikho ukwethembeka kuNkulunkulu. futhi, bekuyoba lula kangakanani ukugcina iSabatha losuku lwesikhombisa uma, empeleni, ukugcina iSabatha losuku lwesikhombisa bekuyingxenye yemithetho yezwe na?

Ngakwesinye isandla, umlando ongcwele ubonisile ukuthi noma ngabe imithetho yezwe iba yini, noma ngabe ihambisana nenkolo yethu, ukuthembeka kumele kuqhamuke enhliziyweni, ngaphakathi, uma kungenjalo isono, ukuhlubuka, nokushabalala kuyolandela ngempela.

“ ‘Yathi iNkosi: ‘Ngenxa yokuba laba bantu besondela, bangidumise ngemilomo yabo nangezindebe zabo, kodwa bazidedisele kude nami izinhliziyo zabo, nokungesaba kwabo kungumyalo wabantu abawufundisiweyo nje’ ” (Isa. 29:13, NKJV).

Ngokwehlukileyo, kulabo abazimisele ukuthembeka, noma isimo singevume kangakanani ngeke sibenze bangalaleli.

`Funda uDaniyeli 1:1-12, Daniyeli 3:1-12, no Daniyeli 6:1-9. Noma ngabe sehluke kangakani isimo ngasinye, lemibiko yembulani ngezinselele abantu bakaNkulunkulu abangabhekana nazo behlala kwisikompiko lakwelinye izwe na?`

Noma ngabe singobani, noma sihlala kuphi, sicwile endaweni okuthi ngezinga elithile, noma ngemithetho noma ngesikompilo, noma kokubili, engaba yinselele okholweni lwethu nasekufakazeni kwethu. Lemibiko kuDaniyeli, nakuba igcina “ngenjabulo,” yembula ukuthi nangaphansi kwezimo ezilukhuni abantu bangathembeka kuNkulunkulu. Noma ngabe lezizindaba azigcinanga kahle, akukho ukungabaza kokuthi lamadoda enza okulungileyo.

`Yiziphi ezinye izinselele okholweni lwakho obhekana nazo kwisikompilo lakho na? Ubhekana kanjani nazo na?`