---
title:  'Abantu BakaNkulunkulu: Imigudu YoMsebenzi'
date:  11/10/2023
---

Kuwo wonke umlando, uNkulunkulu ubelokhu enalabo ngokwethembeka abamela isimilo Sakhe futhi, ngokulalela, balandele izinhloso Zakhe. Abantu bakaNkulunkulu yilabo ababiziweyo futhi bamukela isimemo Sakhe sokuba yingxenye yomusa Wakhe. Bonke babe—futhi baqhubeka nokuba—yizikhali zikaNkulunkulu ekugcwaliseni umsebenzi Wakhe.

`Funda uGenesisi 12:1-3 no Duteronomi 7:6, 11, 12. Kwakuyini inhloso yasekuqaleni kaNkulunkulu ngabantu Bakhe kwiTestamente Elidala na?`

Isivumelwano sikaNkulunkulu noAbrahama nesizukulwane sakhe sasinenhloso eqondile. Babebiziwe, bedaliwe, futhi bethunyiwe ukuba ngabamela umsebenzi kaNkulunkulu—imigudu yezibusiso ezizweni (qhathanisa no Dut. 28:10, Isa. 49:6). Kepha, babekhethwe ngokobudlelwane besivumelwano noNkulunkulu, ngokuncike okholweni nasekulaleleni (Gen. 22:16–18; Eksod. 19:5, 6; Dut. 28:1, 2; 2 Kron. 7:14). Loluhlelo, lolo lokuhehela izizwe kuIsrayeli, lwalu “yicebo lomsebenzi” kaNkulunkulu kwiTestamente Elidala.

KwiTestamente Elisha, umsebenzi kaNkulunkulu uyaqhubeka. INkosi noMsindisi ovukileyo iqala “icebo lomsebenzi” elivuselelwe (buka uMat. 28:18-20, Zenzo 1:8) kulo abafundi baKristu—okuyibandla—bephuma ngomsebenzi ezweni lonke kunokuba, njengakuIsrayeli wasemandulo, izwe lize kubona. Ukusebenza akuqalanga ngebandla. Kunalokho, ibandla likhona ngoba uNkulunkulu usenomsebenzi okufuneka ugcwalisekile futhi usebenzisa ibandla ukuwugcwalisa.

Kepha, umbuzo usekhona: Yini umsebenzi webandla na? Ngabe uyafana nowaLowo owadala ibandla: “ ‘Ngokuba iNdodana yomuntu ize ukufuna nokusindisa okulahlekileyo’ ” (Luka 19:10, NIV). Nakuba engekho kithina ebandleni ongasindisa othile, singakwazi futhi kumele sikhombe abanye kulowo kuphela ongasindisa, futhi lowo nguJesu Kristu.

“Umsebenzi webandla likaKristu ngowokusindisa izoni ezibhubhayo. Ngowokwazisa ngothando lukaNkulunkulu kubantu futhi sibazuzele kuKristu ngesiqiniseko salolothando.”—Ellen G. White, Testimonies for the Church, vol. 3, p. 381. Yilungelo kanye nomthwalo omkhulu!

`Ukusebenzi kuyolokhu umoya oyiko ezimpilweni zethu. Ngaphandle komoya, siyafa. Ngaphandle kokusebenza, ibandla liyafa. Yini ongayenza, wena uqobo, ukuqhubeza impilo yebandla na?`