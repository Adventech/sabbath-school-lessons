---
title:  'Umsebenzi KaNkulunkulu Kithina: Isigaba 2'
date:  07/10/2023
---

### Funda Lokhu Kuleliviki
Johane 20:21, 22; Mathewu. 28:16–20; Samb. 14:6, 7; Dut. 7:6, 11, 12; Samb. 7:9, 10.

> <p>Indimana Yenkumbulo</p>
> “Ngalokho hambani nenze izizwe zonke abafundi, nibabhapathize egameni likaYise neleNdodana nelikaMoya oNgcwele” (Mathewu 28:19, NKJV).

Indikimba kaNkulunkulu njengoNkulunkulu womsebenzi, ikulo lonke iBhayibheli. Ingumucu oxhumanisa umlando wesintu, futhi ibonisa inhloso kaNkulunkulu ngendalo Yakhe. Futhi, ihlanganisa isambulo sezulu ngokugxila okubalulekile: ukubuyisela umfanekiso kaNkulunkulu kubantwana Bakhe abawileyo (qhathanisa Kol. 3:9, 10; 1 Johane 3:2).

Umsebenzi kaNkulunkulu futhi uba yisendlalela ngaso okumele sibone futhi siqonde Izwi likaNkulunkulu kithina. Ngenkathi sifunda iBhayibheli , singakhomba uNkulunkulu ofinyelela kithina ngamabomu. Ngaphandle kokwehlukana okudalwe yisono (Isa. 59:2), ngomsebenzi Wakhe uNkulunkulu uqhubeka nokuvuselela ubudlelwane obuphukile nesintu kuze kube yilesosikhathi esikhulu lapho “eyokwenza kabusha zonke izinto” (Samb. 21:5, NKJV).

Okwamanje, uNkulunkulu ukhethe ukuzibonakalisa kithina ngendlela esingaqonda ngayo isimo Sakhe nenhloso, futhi ngaphezu kwakho konke, sikwazi ukuba nobudlelwane beqiniso nobuhlalayo kanye Naye. Ngamanye amazwi, asifinyeleli nje ekumazini Yena kuphela kodwa sabelana, nabanye, ngamava ethu Naye nangothando Lwakhe olusindisayo.

Ezibhalweni, uNkulunkulu usinikeza izithako eziyisisekelo sokuthi umsebenzi Wakhe umayelana nani.

_*Funda isifundo saleliviki ukulungiselela iSabatha, Oktoba 14._