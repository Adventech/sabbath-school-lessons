---
title:  Ukusebenza Kula Abanamandla
date:  30/11/2023
---

UJesu wayekwazi ukwenza ubangani nalabo abanamandla. Wayenconywa futhi ehlonishwa ngabaningi kulababantu futhi, kusenjalo, ejivazwa ngabaningi. Abantu abanamandla eBhayibhelini abeza kuJesu befuna usizo babenomuzwa wokuthi wayebakhathelele nabo. Futhi, iningi labacebile nabanamandla abazange beze obala kuJesu ngalesosikhathi; balinda baze babanesiqiniseko sokuthi uJesu ngeqiniso wayeyiNdodana kaNkulunkulu. Kwabanjalo ngoNikodemu kanye noJosefa waseArimatheya.

`Funda uMathewu 27:57–60 (buka futhi uMarko 15:43–47; Luka 23:50–53, no Johane 19:38–42). Lombiko usitshelani mayelana nendlela uJehovah asebenzisa ngayo indoda ecebile okusobala ukuthi yayithintekile ngoJesu na?`

Kuze kube yilesisikhathi asikaze sizwe lutho ngoJosefa waseArimatheya. Ngokuphazima thushu lendoda ecebileyo, asiyazi iqhamuka kuphi, futhi isetshenziswa ekugcwaliseni isiprofetho. UNkulunkulu usebenzisile futhi uzoqhubeka asebenzise abacebile ngezinhloso Zakhe. Yingakho, kumele sisebenze nakubo futhi.

Ukuthi kuqalwa kuphi kungaba yisigaba esilukhuni kunazozonke ekwenzeni ubungani nabantu abanamandla. Ngokuvamile, kubangcono ukungayi kubo; kube yibona abeza kuwe. UJesu wakwenza lokho; babangofakazi bombiko Wakhe, ukuphulukisa, kanye namandla avela kuNkulunkulu. Bavuma ngasese ukuthi ngempela wayeyiNdodana kaNkulunkulu.

Abantu abanamandla bayofuna ukuba ngabalingani nemisebenzi yeqiniso ngezizathu eziningi. Bafuna ukuba yingxenye yokuthile okuhle okuguqula izimpilo zabantu. Lena ngenye yezindlela abazi ngayo ukuthi ingaguqula izimpilo zabo. Inikeza indlela enyenyayo kwabacebile nabanamandla yokuthola usizo abaludingayo ngaphandle kokuphumela obala ngezidingo zabo.

Isigaba sesibili ngesokuqala umsebenzi wangempela njengomgudu kwabacebeile nabanamandla wokuba yingxenye yomsebenzi kaNkulunkulu. Thatha isikhathi utshale ezimpilweni zabacebile nabanamandla emphakathini wakho.

`Inselele: Faka othile emkhulekweni wakho wansuku zonke usesikhundleni samandla, ongelona ikholwa, futhi ongothile ongaxhumana naye izikhathi ezithile.`

`Inselele Ethe Xaxa: Bhalela lowo othoile ossesikhundleni esinamandla—noma ngabe ngumuntu ongakaze umbone—futhi umtshele ukuthi uyamkhulekela.`