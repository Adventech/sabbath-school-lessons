---
title:  U-Nebuchadnezzar
date:  26/11/2023
---

Njengama-Seventh-day Adventists, sikholelwa kulokho okwaziwa njenge“ntethelelo engenamkhawulo.” Lokhu kuchaza ukuthi, ngokumelene namanye amaKristu, sikholwa ukuthi ukufa kukaKristu kwakungokwesintu sonke, hhayi nje iqembu elikhethekile lalabo ababekelwe insindiso kaNkulunkulu. Ngoba uNkulunkulu “ufisa ukuba abantu bonke basindiswe, bafinyelele ekulazini iqiniso” (1 Tim. 2:4, NKJV), uJesu wazinikela njengomhlatshelo “ngezono zethu, kungengezethu zodwa kodwa nangezezwe lonke” (1 Johane 2:2, NKJV). Yingakho wonke umuntu akhethwa “kuye ngaphambi kokusekelwa kwezwe” (Efes. 1:4, NKJV), nakuba kungebona bonke abamkhethayo. Yingakho, futhi, sithola imibiko eBhayibhelini yabo bonke abantu befinyelelwa ngoNkulunkulu.

`Funda uDaniyeli 4. Yini eyenzeka enkosini lapha, futhi lokhu kusitshelani ngosindiso luza komunye wamadoda anamandla kunawo onke emhlabeni na?`

Isibonelo esithathekisayo eBhayibhelini sendlela uNkulunkulu afinyelela ngayo kwabangakholwa abanamandla yindaba ka-Nebuchadnezzar. Ukwahlulela kukaNkulunkulu kwehlela phezu kwakhe ngendlela efanayo neyamanye amakhosi akaIsrayeli (isibonelo 2 Kron. 32:25, 26; 1 Amakhosi 14:21–31; 1 Samuel 28). Umbiko wezibhalo ngo-Nebuchadnezzar, owabuyela engqondweni futhi wavuma uNkulunkulu onguMdali, uveza ukuthi uNkulunkulu uyakhathala ngabacebile nabanamandla, njengababuthakathaka nabasweleyo. Kwindimana 37, okuyiyona ndoda enamandla emhlabeni yamemezela, “Manje Mina, Nebukadinesari ngiyatusa, ngiyaphakamisa, ngiyidumisa iNkosi yezulu, ngokuba yonke imisebenzi yayo iyiqiniso, nezindlela zayo zingukwahlulela; abahamba ngokuzidla inamandla okubathobisa” (Dan. 4:37, NKJV). Uma nje bonke abacebile nabanamndla nabaqhoshayo phakathi kwethu bebengaliqonda leliqiniso!

Yini esingayifunda kulendaba na? Okokuqala, uNkulunkulu usebenzisa amakholwa azinikele, njengoDaniyeli, njengabaxhumanisi bokufinyelela abangakholwa abanamandla. Okwesibili, uNkulunkulu angangenelela ngoKwakhe ohlelweni lokufakaza ukuze afinyelele kwabangakholwa abanamandla. U-Nebuchadnezzar wazithoba phambi kukaNkulunkulu ngokuzidla nokuqhosha kwakhe. Futhi nakuba lokhu kwakuyindaba enkulu, ziningi ezinye izindlela zokwehlisa abacebile nabanamandla nabazikhukhumezile.

`Nakuba singacebile singenamandla ngokwezinga lezwe, kungani kumele siqaphele sigweme ukuqhosha okwabonakaliswa yilenkosi na? Kungani lowo moya kungabalula ukuba nawo kunokuba sicabanga na?`