---
title:  Naaman
date:  27/11/2023
---

UKristu wafela bonke, noma imvelaphi yabo injani, becebe kangakanani, beyiluphi uhlanga, noma izinga. UNkulunkulu ufinyelela abangewona amaKristu abanamandla emhlabeni futhi alindele ukuba baphile ngokukhanya abanako (Ellen G. White, The Acts of Apostles, p. 416).

`Funda u-2 Amakhosi 5:1–19. Yini esingayithatha kulendaba mayelana nokufinyelela kubantu ngoJehovah na?`

Ku-2 Amakhosi 5:17-19, uNamani wenza izicelo ezimbili ezingajwayelekile emuva kokuba ephulukiswe uchoko nguNkulunkulu. Esokuqala, wacela ukuthatha isihlabathi esisusa kwaIsrayeli esisa eSiriya ngenhloso yokukhonza uNkulunkulu ophilayo. wathi, “Ngokuba inceku yakho ayisayikunikela ngomnikelo wokushiswa nomhlatshelo kwabanye onkulunkulu, kuJehova kuphela.” (2 Amakhosi 5:17, NKJV). Esesibili, uNamani wacela imvume yokukhothama nenkosi, nakuba wayengasakhonzi onkulunkulu benkosi yakhe.

UNamani wayeseyikholwa kuNkulunkulu weqiniso kuphela. Kepha, wayesenezinkolelo zobuhedeni. Ukuthatha kwakhe umhlabathi kwaIsrayeli kwakuveza ukuthi wayengamqondi ngokuphelele uNkulunkulu uMdali. Kusenokuba wayengathekisa ukuthi wayedinga ukuthatha umhlabathi ngoba ngokokucabanga kwakhe ngoNkulunkulu ungowesifunda, njengonkulunkulu bakhe bangaphambilini; noma mhlawumbe wayefuna ukwakha ialtare ngenhlabathi yakwaIsrayeli na? Noma kunjani, ukholo lwakhe kuNkulunkulu lwaluxubene nezinkolelo zakhe ezindala. Indaba kaNamani isinikeza ingqikithi yabangewona amaKristu abeza kuKristu namuhla. Isifundo esisodwa esifundwa kulendaba kaNamani ngesokuthi indlela yokubuka izwe ithatha isikhathi ukuguquka.

Isicelo sesibili sasikhathaza kakhulu. Kungani uNamani afuna imvume yokukhothama nenkosi bese ecele uNkulunkulu amthethelele na? Impendulo yomprofetho inikeza umkhondo: “Hamba ngokuthula” (2 Amakhosi 5:19, NKJV). Njengomuntu onamandla eSiriya, uNamani wayenemisebenzi okwakumele ayenze eyayinenselele enkolweni yakhe entsha. Kubalulekile ukuba amakholwa amasha, ikakhulu labo abaqhamuka kwezinye izinkolo, bathole ukuphaswa nokululekwa lapho ebhekana nenzimfuno zesikompilo nezomphakathi zangaphambi kokuba bakholwe.

Kumbula, uNamani washiya izwe lakhe elingenankulunkulu enochoko futhi wabuyela emuva engophulukisiweyo futhi engumfundi kaNkulunkulu uMdali. Wayeluqala nje uhambo lwakhe. Wayesadinga ukukhula.

`Yiziphi izifundo okumele sizifunde kulendaba ngokungabajahi abantu, ikakhulu labo ebebengewona amaKristu na?`