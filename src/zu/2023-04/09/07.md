---
title:  Ukucabanga Kabanzi
date:  01/12/2023
---

Funda u-Ellen G. White, “Ministry to the Rich,” The Ministry of Healing, pp. 209–216; “Captive Maid Shows Concern for Naaman,” Reflecting Christ, p. 337.

Uthando lukaJesu ngabampofu luyafana nalolo analo ngabacebile nabanamandla emhlabeni. Wafela amakhosana kanye nabafokazana. UJesu wayeyazi indlela esebenza kangcono kakhulu yokufinyelela ezinhliziyweni zabo. waxwayisa “ ‘Kulula ukuba ikamela lingene ngentunja yosungulo kunokuba onothileyo angene embusweni kaNkulunkulu’ ” (Marko 10:25, NIV). Siphoselwa inselele kuleliviki yokufinyelela kulabo abasemandleni futhi becebile ngevangeli likaJesu Kristu. Bayaludinag nabo usindiso njengawo wonke umuntu, nakuba, ngeshwa, bengakuboni lokho ngenxa “yokuvikeleka” abakholwa ukuthi bakuthola kwingcebo yabo.

“Kuningi okushiwo ngomsebenzi wethu kulabo abampofu abanganakiwe; akufanele yini kube khona okwenziwayo kwabacebile abanganakiwe na? Iningi libuka lesisigaba njengesingenalo ithemba. . . . Izinkulungwane zabanothile ziye ethuneni zingaxwayisiwe. Nakuba bebonakala sengathi abanandaba, iningi phakathi kwabacebile ithwele kanzima emphefumulweni.”—Ellen G. White, The Ministry of Healing, p. 210.

**Imibuzo Yokuxoxisana**

`UJesu wadiliza izihibe zamazinga nezigaba ngenkathi esebenza kwabacebile nabampofu elapha emhlabeni. Thina njengama-Adventist sibhekana kanjani naloludaba, lolo lomsansa phakathi kwabacebile nabampofu oluyingxeye enkulu yemiphakathi yethu yonke na?`

`UJesu washo okulandelayo: “ ‘Futhi-ke ohlwanyelwe emeveni nguye olizwa izwi, kepha iminako yalesi sikhathi nokukhohlisa kwengcebo kuminyanisa izwi, abe ngongatheliyo’ ” (Matt. 13:22, NKJV). Ucabanga ukuthi wayechaza ukuthini “ngenkohliso yengcebo” na? Kungani kungadingekile ukuba sicebe ukuze sikhohliswe yingcebo na?`

`Eklasini, buyekezani umbuzo obuzwe ekugcineni kwesifundo sangoLwesibili mayelana neqiniso lokuthi ukwazi iqiniso akufani nokusindiswa yilona. Kungani lokhu kungukwehlukanisa okubalulekile ukuba sikwenze na? Uma ukwazi iqiniso kuphela kungekona okusisindisayo, yini esisindisayo na?`

`Yiziphi ezinye izizathu ongazicabanga zokuthi insizwa ecebile ilahle uJesu ngenkathi uZakewu emamukela Yena na?`