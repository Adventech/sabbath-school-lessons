---
title:  Ukusebena Kulabo Abacebileyo
date:  29/11/2023
---

`Funda uMathewu 19:16-22. Zifundo zini esingazifunda kulendaba, kuyo, ngokuphikisana nekaNikodemu, umuntu akazange amukele uJesu na?`

Ukuxoxisana kukaJesu nensizwa ecebileyo kubonisa ingozi yogibe lwengcebo. Buka lamazwi: “Futhi ngithi kini: Kulula ukuba ikamela lingene ngentunja yosungulo kunokuba onothileyo angene embusweni kaNkulunkulu” (Mat. 19:24, NKJV). Lokhu, nembala, akuchazi ukuthi abacebile ngeke basindiswa, kodwa kuphela, uma nje lababantu bengaqaphele, ingcebo yabo ingabe yisiphazamiso sondiso.

Ekugcineni, abacebile kanye nabampofu babhekana nesimiselo esifanayo: ithuna. Lokhu kusho ukuthi abacebile baludinga kakhulu usindiso njengawo wonke umuntu. Noma yini enye engathengwa yimali, ngeke yakuthenga ukungafi. Lokho kuza njengesipho kuphela, esinikezwa mahala nguJesu kunoma ngubani osibanga ngokholo. “ ‘Mina ngingukuvuka nokuphila; okholwa yimi, noma efa, wophila’ ” (Johane 11:25, NKJV).

`Funda uLuka 19:1-10. Yini eyenza umahluko kulendaba, ngokuqhathanisa naleyo yensizwa ecebileyo na?`

UZakewu wasabela kuJesu ngendlela, ngeshwa insizwa ecebileyo engazange. Qaphela, uJesu akazange atshele uZakewu ukuba athengise ayenako futhi anike abampofu, njengalokhu enza kwinsizwa ecebileyo. Kusenokuba uJesu wayazi ukuthi insizwa ecebile yayizithandele kangakanani ngemali, okuyingako asho lokho akusho kuyo. Ngokuqhathanisa, nokho asikwazi konke okwakhulunywa ngenkathi uJesu esendlini kaZakewu, ngokusobala uZakewu wamvuma uJesu futhi wazi ukuthi kumele enze izinguquko empilweni yakhe, ikakhulu ngophathelene nengcebo yakhe.

`“ ‘Ngokuba kuyakumsizani umuntu, uma ezuza izwe lonke, alahlekelwe ukuphila kwakhe, na? Yingabe uyakukhiphani umuntu, kube yisihlengo sokuphila kwakhe, na?’ ” (Mat. 16:26, NKJV). Lamazwi kumele athini kithina sonke na?`