---
title:  Ukusebenza Kulabo Abanamandla
date:  25/11/2023
---

### Funda Lokhu Kuleliviki
Daniel 4; 2 Amakhosi 5:1–19; Johane 3:1–12; Johane 7:43–52; Mat. 19:16–22; Johane 19:38–42.

> <p>Indimana Yenkumbulo</p>
> “Ngokuba kuyakumsizani umuntu, uma ezuza izwe lonke, alahlekelwe ukuphila kwakhe, na? Yingabe uyakukhiphani umuntu, kube yisihlengo sokuphila kwakhe, na?” (Mathewu 16:26, NKJV).

Nakuba libhalwe eminyakeni eminingi edlule, iBhayibheli, Izwi likaNkulunkulu, liyisambulo seqiniso likaNkulunkulu somhlaba wethu. Phakathi kwamaqiniso amaningi eliwembulayo yilelo lwndalo yomuntu, futhi—noma kukwiJudiya lekhulu-nyaka lesikhombisa noma kwi-Brazil lekhulu-nyaka lamashumi amabili nanye—abantu basafana: izoni ezidinga umusa kaNkulunkulu.

Lokhu kufaka abacebile nabanamandla. Abacebile nabanamandla bezikhathi zeBhayibheli babengahlukile kwabacebile nabanamandla bezikhathi zamanje, ikakhulu ekugijimiseni kwabo ingcebo nodumo namandla, imvamisa (kodwa hhayi njalo) ngokucindezela abangenamandla. Kepha uNkulunkulu ukhathazekile ngosindiso lwabacebile nabanamandla njengalokhi enjalo ngababuthakathaka nabasweleyo. Izibhalo zisinikeza izibonelo zabalingiswa eBhayibhelini ababenamandla, noma becebile, noma kokubili, nangendlela uNkulunkulu abasebenzisa ukuba babe yisibusiso ezizweni: Abrahama, Isaka, Jobe, Solomoni, noJosefa, ukubala abambalwa.

Kuleliviki sizobuka umsebenzi kaNkulunkulu kwabacebile nabanamandla. Hamba kanye nathi lapho sibuka indlela uNkulunkulu afinyelela kwabanye balaba bantu nangendlela abiza nalungisa ama-Seventh-day Adventist ukuba abe ngofakazi kubona namuhla ngokunjalo.

_*Funda isifundo saleliviki ukulungiselela iSabatha, Decemba 2._