---
title:  Amanqamu Okugcina
date:  26/12/2023
---

UJesu wathi kubafundi Bakhe nakithina: “ ‘Ngalokho hambani nenze izizwe zonke abafundi, nibabhaphathize egameni likaYise neleNdodana nelikaMoya oNgcwele, nibafundise ukugcina konke enginiyale ngakho; bhekani, mina nginani izinsuku zonke kuze kube sekupheleni kwezwe.’ Amen” (Mat. 28:19, 20, NKJV). Lokhu nguKuthunywa okukhulu, futhi ngezindlela eziningi imibiko yezingelosi ezintathu, enobizo kuzo “zonke izizwe, nemindeni, nezilimi, nabantu” (Samb. 14:6, NKJV), kalula nje “iyiqiniso lamanje” (2 Pet. 1:12) elichaza Ukuthunywa Okukhulu.

`Funda u-1 Johane 4:8, 2 Petro 3:9, 1 Timothewu 2:4, no Genesisi 12:3. Kungani onke amaqembu abantu ebalulekile kuNkulunkulu na?`

Uthando lukaKristu ngolwawo wonke umuntu, kungekho abakhishelwe ngaphandle. Ngokumelene nemfundiso ethi uKristu wafela kuphela labo abakhethiwe, iBhayibheli lisobala ngokuthi ukufa kukaKristu kwakungokwabantu bonke, noma ubuzwe, nobuhlanga, nokunye kunjani. Uma ungumuntu, uNkulunkulu wakufela. Kwaphela. Umbuzo osalela wonke umuntu uthi, Usabela kanjani ekufeni Kwakhe na?

Ekubuyeni kukaJesu, kuyoba namaqembu amabili: labo abazinikele egunyeni likaSathane ngezizinda zenkolo nepolitiki njengalokhu kuboniswa kwiSambulo 13 no 17, kanye nalabo abazinikele ngokuphelele kuJesu Kristu, okholo lwabo lubonakale ngokugcina “imithetho kaNkulunkulu” (Samb. 14:12).

Ukusukela ekuqaleni, abantu babenobufakazi bokuthi uNkulunkulu ungubani kanye nendlela Yakhe yokulunga nothando (Rom. 1:18-21). Ngakhoke, bonke abantu ukusukela emandulo bayokwahlulelwa ngendlela ababambisana ngayo noNkulunkulu futhi baphila izimpilo zabo—noma ngabe babeqonda noma bengaqondi kangakanani (Rom. 2:11-16).

Kodwa kulesisikhathi sokugcina, kukhona ukwehlukana okwandayo, futhi inkululeko kanembeza ngeke ihlonishwe. Abantu bazophoqwa ukuba bazihlanganise neqembu likaSathane. Kuyaphuthuma ukuba ivangeli limenyezelwe futhi izindaba eziqinile ngohlelo lukaSathane ziphumele obala. Futhi yilokho kanye imibiko yezingelosi ezintathu, nokusebenza, okungakho

`Gxila eqinisweni lokuthi uKristu ukufele wena uqobo. Yini engakwenza ucabange ukuthi noma yini oyenzile, noma iyimbi kangakanani, ayizange ihlawulelwe ngokuphelele ngokufa kukaKristu esiphambanweni na? `