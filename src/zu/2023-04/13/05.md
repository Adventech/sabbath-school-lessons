---
title:  Impumelelo Emsebenzini
date:  27/12/2023
---

Iyini impumelelo emsebenzini na? Singalingeka ukucabanga ukuthi yimibhaphathizo eminingi, amabandla amakhulu, kanye nokwanda okusheshayo. Singaba nomuzwa wokuthi impumelelo iqukethe ukufinyelela zonke izizwe kanye nabantu emhlabeni ngeqiniso nokuthi singakusheshisa lokho ngokusebenzisa umsakazo, i-internet, ne-TV. Nakuba konke lokhu kungaba kuhle, kumele sikhumbule lokho uPawulu akubhalela amakholwa aseKorinte: “Mina ngatshala, u-Apholo wanisela, kepha uNkulunkulu wakhulisa” (1 Kor. 3:6, NKJV). Ngamanye amazwi, ukugxila kwethu kumele kube sohlelweni; ukugxila kukaNkulunkulu kuyoba sekukhuleni.

Sesibonile ukuthi umgomo womsebenzi kaNkulunkulu ngowokusindisa abalahlekile kuwo wonke amaqembu abantu emhlabeni ngokubenza abafundi abathembekileyo bakaJesu abayingxenye yomsebenzi Wakhe.

**Funda imibhalo elandelayo. Isitshelani mayelana nesimilo salabo ababangabalandeli bakaJesu na?**

`2 Kor. 11:2`

`Isa. 30:21; Johane 10:27; Johane 16:12, 13`

`2 Thes. 2:9–11; Heb. 3:12, 13; 1 Johane 1:8`

`1 Johane 1:9, Samb. 7:14, Samb. 19:8`

Abafundi bakaJesu bamsulwa, bathembekile kuJesu njengomlobokazi kumyeni wakhe. Balandela uJesu njengalokhu ebahola ngezwi elincane likaMoya oNgcwele. Lokhu kufaka ukusiholela emsebenzini wokuvangela abanye. Abukho ubuqili kulababafundi. Abaholelwa ophathe ngukungabaza okukhinyabezayo, yizimfundiso zamanga, noma ngukuziphatha kabi. Abanamuzwa wokubangcono kunabanye. Bayazibona ukuthi abaphelele, badinga umusa kaNkulunkulu nobubele obuhlanzayo. Ngokuqonda lokhu, bavulelekile ekwamukeleni ukuqondiswa ngokufundiswa ngamanye amakholwa. Impumelelo emsebenzini yenza loluhlobo lomfundi.

`Kuchaza ukuthini ukuba “yintombi emhlophe kuKristu” (2 Kor. 11:2) na? Singenza kanjani, thina zoni, ukuba yilokhu phambi kukaNkulunkulu futhi sibhekise abanye ekubeni yizintombi ezimhlophe kuKristu ngokunjalo na?`