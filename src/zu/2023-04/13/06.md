---
title:  Umsebenzi Uphelelisiwe
date:  28/12/2023
---

`Funda iSambulo 21:1–4 ne Sambulo 21:22–22:5. Yimuphi umbono ochazwa lapha na?`

Uyoba yiparedesi elihle umhlaba! Ukufa nesono sekungasekho, uSathane nobubi bebhujisiwe. Siyohlangana noMsindisi wethu onothando futhi siphinde sihlangane nezithandwa zethu. Futhi umhlaba omusha uyoba nabameli bezinhlanga nezilimi zonke.

Isigungu se-General Conference Mission siphasise izinhlelo ze-Global Mission ezingasetshenziswa ekunqumeni uma abantu abafinyelelwe noma abangafinyelelwe. “abantu abafinyelelwe” yilabo abanezibalo ezanele kanye nezinsiza zokufakaza kwabanye ngaphandle kokudinga usizo lwangaphandle; banezinkonzo, amaBhayibheli, kanye nezinye izibhalo ngolimi lwabo lokuqala; futhi banabaholi bendabuko abangashumayela kwabanye ngaphandle kokudinga ozoguqula ulimi.

“Abantu abangakafinyelelwa” yilabo abangenawo umphakathi wendabuko wama-Adventist onamanani anele nezinsiza zokufakaza kubantu babo ngaphandle kokuthola usizo lwangaphandle kwesikompilo labo.

Ibandla ngalinye endaweni kanye nenkomfa kumele babheke amaqembu abantu emphakathini wabo adinga ukufinyelelwa. Manje yisikhathi sokutshala emsebenzini kaNkulunkulu wokwenza abafundi bonke abantu, siphangise ukubuya koMsindisi wethu futhi, ekugcineni, sihlale nabo ezulwni elisha nasemhlabeni omusha esithenjiswe wona lapha.

`Inselele: Ukuphangisa kanjani ukubuya kukaKristu na? Ngabe utshala imbewu yethemba ezinhliziyweni zalabo abadinga ukuzwa izindaba ezilungileyo na? Ngabe “unisela” amakholwa amasha ngokuwasiza afunde ngokuchazwa ngokuphila impilo yokulalela ngokwethemba uKristu na? Thandazela amathuba okukhuluma ngesithembiso somhlaba owenziwe kabusha nabantu abasohleni lwakho lokukhuleka nsuku zonke.`

`Inselele Ethe Xaxa: Abanye “babafundi” bakho bangabe bakulungele ukwamukela uKristu. Lokhu kufaka nokuba yingxenye yebandla noma iqembu lamakholwa. Zibeke endaweni yakhe futhi ucabange ufika ebandleni okokuqala. Angaba namava anjani na? Ibandla lakho likulungele kangakanani ukwamukela nokwenza abafundi abantu abasha na? Uvulelekile ekuqaleni amaqoqwama amasha amakholwa, hhayi nje ukwandisa ibandla okulona na? Yenza uhlelo lokubhekana nezigaba ezibuthakathaka. Yabelana ngemicabango yakho nabaholi bebandla, futhi usebenzisane nabo ekwenzeni icebo lokuba nenhloso yokuba yibandla elenza abafundi.`