---
title:  Imibiko YeziNgelosi Ezintathu Nomsebenzi
date:  25/12/2023
---

Incwadi yeSambulo isinikeza isibonelo esinamandla sendikimba yempikiswano enkulu, mhlawumbe ebonakala kakhulu kwiSambulo 12:12: “ ‘Ngalokho thokozani nina mazulu nabahlala kuwo; maye kuwe mhlaba nakuwe lulwandle, ngokuba uSathane wehlele kini enolaka olukhulu, azi ukuthi unesikhathi esifushane’ ” (NKJV). Kulukhuni ukucabanga indlela othile angaqonda noma yini Ezibhalweni ngokwehlukene nendikimba yempikiswano enkulu, ezoba novuthondaba ngezikhathi zokugcina.

`Funda iSambulo 14:6-12. Yini evezwa lapha, futhi lezizindimana zinani enokwenza nomsebenzi kanye nombiko wethu na?`

Kumongo wokusebenza, umsebenzi kaNkulunkulu, kukhona umbiko, umbiko kaNkulnkulu: ivangeli. Umbiko, empeleni, ungumsebenzi. Umhlaba udinga ukuxwayiswa ngalokho okuza phezu kwawo, futhi wonke umuntu uzophoqeleka ukuba akhethe, akhethele ukuphila noma ukufa.

> <p></p>
> “ ‘Ongenami umelene nami; ongabuthi nami uyahlakaza’ ” (Luka 11:23, NKJV).

`Uthini uJesu lapha ngokubhekene nomsebenzi wethu na?`

Imibiko yezingelosi ezintathu zeSambulo 14 yenza umongo, inhliziyo, yalokho thina njengama-Seventh-day Adventist esibizelwe ukukumemezela ezweni. Phakathi kukho, okuyisisekele sako, yizindikimba ezimbili: “ivangeli laphakade” (Samb. 14:6, NKJV) kanye nokukhonzwa koMdali. Leizindikimba ezimbili zibonakala ekuchazweni kwabangcwele: “Nakhu ukubekezela kwabangcwele abagcina imiyalo kaNkulunkulu nokukholwa nguJesu” (Samb. 14:12, NKJV). Nanoma yini esiyenzayo—konke okuhle esikwenza ekusizeni abantu—akumele sikhohlwe wubizo lwethu nomsebenzi okhethekileyo, okungukumemezela ezweni elilahlekileyo ithemba elitholakala “kwivangeli laphakade,” kanye nokuxwayisa izwe ngalokho okuzokwehla phezu kwalo.

`“ ‘Ongenami umelene nami’ ” (Luka 11:23, NKJV). Ukuqonda kanjani lokho uJesu akusho lapha kithina na? Kungani lamazwi kumele asenze sihlole ukuthi izinhliziyo zethu zikuphi ngempela na?`