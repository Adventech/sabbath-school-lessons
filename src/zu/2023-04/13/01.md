---
title:  Ukuphela KoMsebenzi KaNkulunkulu
date:  23/12/2023
---

### Funda Lokhu Kuleliviki
Samb. 1:1–7; 1 Pet. 2:9; Samb. 14:6– 12; Luka 11:23; 1 Tim. 2:4; Samb. 21:1–4.

> <p>Indimana Yenkumbulo</p>
> “Njengokuba konke kuyakubhidlika kanjalo, kumelwe ukuba nibe ngabantu abanjani ekuhambeni okungcwele nase kumesabeni uNkulunkulu, nibheka nilangazelela ukufika kosuku lukaNkulunkulu” (2 Petro 3:11, 12, NKJV).

Incwadi yeSambulo igcwalisa  ingqondo ngemibono yesiphetho. Umongo wencwadi ubhekana nempi kazweleonke ephakathi kukaKristu noSathane. Usathane wephuciwe igunya lakhe emhlabeni, manje ugijimisa labo abasathembekile kuNkulunkulu. Uvuthondaba lwencwadi lungokubuya kukaJesu ukuzohlenga abantwana Bakhe, abalungileyo bephila kanye nalabo abathembekile abafile kusukela ekoneni kukaAdamu noEva. Incwadi isibonisa, futhi, ukubhujiswa kukaSathane kanye nababi ngomlilo, nokusungula kukaJesu umbuso Wakhe waphakade emhlabeni owenziwe kabusha.

Abafundi beSambulo baphanda ngokukhuthala futhi befuna ukukhomba izimpawu nezigameko eziphawula umlando webandla kusukela kwinyaka-khulu lokuqala A.D. kuze kube wusuku lwethu ekupheleni kwesikhathi. Balungile ekukwenzeni lokho.

Kepha, kulesisifundo sokugcina salekota, sizobona ukuthi Isambulo yincwadi yokusebenza egxile kuNkulunkulu esebenzayo obiza thina ukuba sibe yibandla elisebenzayo. Ubizo lwethu lokumemezela “iqiniso lamanje” ezweni luyobakhona baze bonke benze isinqumo sokuvuma noma ukulahla uNkulunkulu.

_*Funda isifundo saleliviki ukulungiselela iSabatha, Disemba 30._