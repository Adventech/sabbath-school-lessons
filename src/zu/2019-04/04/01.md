---
title:  Ukubhekana Nempikiswano
date:  19/10/2019
---

### Kuleli viki funda ku
Ezra 4:1–5, 2 Cor. 6:14, Ezra 5:1–5, Haggai 1, Ezra 4:6–24, Nehemiah 4, Nehemiah. 6:1– 13.

> <p>Indimana Yekhanda</p>
> “Kepha iso likaNkulunkulu wabo laliphezu kwabadala abaJuda, ababathiyanga, ize iye leyo ndaba kuDariyu, kubuyiselwe impendulo ngayo ngencwadi” (Ezra 5:5, NKJV).

Ezra 3–6 uhlelwe ngokwezingqikithi, ezengamele izikhathi ezahlukene emlandweni zokumelana nokwakhiwa kabusha kwethempeli. Ukubona lezizindikimba kuzosiza ekuhlaziyeni umbiko wonkana. U-Ezra ubizwa ngegama okokuqala ku-Ezra 7:1. Ekufikeni kwakhe ngo-457 B.C., izinto zaguquka, futhi idolobha laseJerusalema kanye nezindonga zalo zaqala ukwakhiwa kabusha ngezikhawu. Emuva kweminyaka eyishumi nantathu kwafika u-Nehemiah (ethunyelwa ngu-Artaxerxes ngo-444 B.C.), kwase kupheleliswa ukwakhiwa kwezindonga. Nakuba impikiswano yayiqinile, umsebenzi waphethwa ezinsukwini ezingu-52 (Neh. 6:15).

Ukumelana nomsebenzi kaNkulunkulu yindikimba eyandile kelezizincwadi ezimbile u-Ezra no-Nehemiah; ngakhoke, akumangalisi ukuthi ukwakhiwa kabusha kwethempeli kanye neJerusalema kwavusa impikiswano kanye nentshushiso. Noma ngabe sibheka ngakuphi namuhla, umsebenzi kaJehovah uyaphikiswa. USathane uzama ukuqinisekisa ukuthi ivangeli alisabalali ngokushesha, njengoba lilimaza umbuso wakhe. Ku-Ezra no-Nehemiah, amaJuda abhekana kanjani Nempikiswano na?

_*Funda lesisifundo ukulungiselela iSabatha lika-October 26._