---
title:  Ukuqala Kwempikiswano
date:  20/10/2019
---

`Funda u-Ezra 4:1-5. Ucabanga ukuthi kungani insali yakwaIsrayeli yenqaba usizo lwabanye abantu ekwakheni ithempeli na? Ngaphezulu, isicelo sabukeka sisihle, futhi sifanelekile, pho ke sinqatshelwani na?`

Ngomunye umqondo, impendulo itholakala esahlukweni uqobo. “Izitha” zafika zizosiza.

Izitha na? Lokho kukodwa kunikeza umqondo Onamandla wokuthi kungani abakwaIsrayeli baphendula ngendlela abaphendula ngayo. Kungani lababantu babebizwa “ngezitha” na? Amakhosi Esibili 17:24-41 achaza ukuthi lababntu babelandwe kwezinye izizwe balethwa eSamariya kanye nezifunda ezizungezileyo ngemuva kokuba Umbuso waseNyakatho wakaIsrayeli udingisiwe. Inkosi yase-Assyria yathumela abapristi, okwakumele babefundise indlela yokukhonza uNkulunkulu wezwe, okungukuthi, uNkulunkulu wakaIsrayeli. Nakuba kanjalo, inkolo engumphumela walokho yafaka noNkulunkulu baseKanana. Ngakhoke, insali yakwaIsrayeli yayesaba ukuthi lenkolo izolethwa ezinkonzweni zethempeli labo. Yingakho, okwakungcono kakhulu abakwenza kwakungukuthi bathi “Cha, Siyabonga.” Kumele sikhumbule, futhi, ukuthi kungani lokhu kwakwenzeka. Kwakunguhambisana kokhokho babbo nenkolo yabahedeni okuholele ekubhujisweni kwethempeli, kanye nasekudingisweni kwabo. Kusenokwenzeka, ukuthi ngenkathi besakha kabusha ithempeli, into yokugcina abafuna ukuyigwema ngeyokuhlangana nabantu ababebazungezile.

`Yikuphi okunye okuvezwa yilezizindimana ngokuthi ukwenqaba kwakulungile na? (buka u-Ezra 4:4, 5.)`

`Cabanga ngendlela okwakungaba lula ngayo ukuvumelana nokwamukela lolusizo. U-2 Korinte 6:14 uthini kithini mayelana nalokho kulendikimba na?`