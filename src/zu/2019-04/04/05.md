---
title:  U-Nehemiah Uyenza (444 B.C.)
date:  23/10/2019
---

`Funda u-Nehemiah 4. Yini eyenziwa ngamaJuda ngaphansi kobuholi buka-Nehemiah ukumelana nempikiswano na? Kungani kwakubalulekile kubo ukuba bazilungiselele ukulwa, kunokuba bangenzi lutho, bekholwa ukuthi uNkulunkulu uzobavikela na?`

Emuva kokuqala nokuma, abantu baqala Ukusebenza futhi. AmaJuda akhuleka, futhi u-Nehemiah wayesehlela abaqaphi. Abantu bashintshana ngesikhathi emini nasebusuku ukuze balungele noma yikuphi ukuhlasela okwakungenzeka. U-Nehemiah wahlela futhi abantu odongeni nezikhali ukuze umndeni ngamunye ube ulungele ukulwa. Ngaphezu kwalokho, wahlela izinceku zakhe zaba ngamaqembu amabili, elinye lisebenza ngenkathi elinye liqaphe ngezikhali. Kwakunamanye amalungiselelo akhethekile kulabo bonke ababesenza odongeni, njengoba babesondele kakhulu Engozini. Umakhi ngamunye wayephethe inkemba ngesinye Isandla kuthi ngesinye abeke isitini nosimende odongeni. Babelungele Ukubhekana nempikiswano. Benza ingxenye yabo; uNkulunkulu wenza okusele. Ukholo luka-Nehemiah ekuvikeleni KukaNkulunkulu luyakhuthaza. Noma kanjalo, akazange ahlale phansi futhi alindele ukuba uNkulunkulu enze konke. Balungiselela kangangokuba bekwazi.

Izahluko ezimbili, “Ningabesabi bona. Khumbulani uJehovah, omkhulu nosabekayo, futhi nilwele abafowenu, amadodana enu, amadodakazi enu, amakhosikazi enu, kanye nezindlu zenu” (buka u-Neh. 4:13, 14; NKJV), futhi “UNkulunkulu wethu uzosilwela” (buka u-Neh. 4:19, 20; NKJV) ngezinye zezisho ezikhuthaza kakhulu ezitholakala eBhayibhelini. AmaJuda ayesenokuba ayeke ukwakha futhi ngenxa yempikiswano eyayiqhubeka, kodwa, kulokhu, kunokuba ezabe, abambelela esithembisweni sokuthi uNkulunkulu wayezobalwela. Lapho sibhekana nezingqinamba ngenxa yigama likaNkulunkulu, ngenxa yezinkolelo zethu, noma ngalokho uNkulunkulu asibizela ukuba sikwenze, kumele sikhumbule ukuthi “uNkulunkulu uzosilwela.” Ekugcineni, amaJuda abona ukuthi uJehovah wayelawula lokho ababekwenza, futhi ebanikeze isibindi sokuphokophela phambili.

`Kungani kubaluleke kakhulu ukwazi ukuthi lokho okwenzayo kuyintando kaNkulunkulu na? Ngalokho, umbuzo osemqoka yilo: Ngazi kanjani ukuthi lokho engikwenzayo kuyintando kaNkulunkulu na?`