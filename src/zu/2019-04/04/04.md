---
title:  Ukuma Komsebenzi
date:  22/10/2019
---

`Yini eyenziwa “yizitha” ku-Ezra 4:6-24 ukuze kume Ukusebenza eJerusalema na?`

“Abantu bezwe” babhala izincwadi zokumangalela amaJuda kanye nomsebenzi wawo bebhalela okokuqala u-Darius (Ezra 5 no 6), base bebhalela Inkosi u-Xerxes (Ahasuerus) kanye no-Artaxerxes. Babenza konke okusemandleni abo ukumisa umsebenzi eJerusalema. Abantu bezizwe ezizungezile babanga ngokuthi uma idolobha lakhiwa kabusha, inkosi izophelelwa ngamandla phezu kwalo ngoba iJerusalema iyindawo yokuhlubuka kanye nezinkinga ngaphambilini. Ngeshwa, Inkosi u-Artaxerxes wancikela ngasekukholweni ukuthi amaJuda ayakhela kuphela ukuba athole ukuzibusa futhi avuse udweshu. Wayeseyaleza ukuba umsebenzi ume, futhi abantu bathumela amabutho ukuvimbela inqubekela yokwakhiwa kwedolobha. Lendlela yesihluku yenza umsebenzi kaNkulunkulu ume.

`Funda u-Ezra 4:23, 24. Kungani amaJuda ayeka ukwakha na? Ayengazi yini ukuthi uNkulunkulu wayefuna akhe kabusha idolobha na? Yini eyama endleleni na?`

Kuyobonakala ukuthi amaJuda abona ukuthi wayewabizele ukuzokwakha kabusha idolobha kanye nethempeli, kodwa ngenxa yokumelana okunamandla, esaba. Mhlawumbe beza nezaba ezinjengokuthi “Kusenokuba manje akusona isikhathi esifanele,” noma “Uma lokhu ngempela beyilokho uNkulunkulu afuna sikwenze, ngabe uhlinzeke ngendlela,” noma “Mhlawumbe bekungamele sibuyele lapha.” Lapho ukuphikisana kungena endleleni yokwenza lokho esikholwa ngukuthi uNkulunkulu usibizele kona, siba nomkhuba wokungabaza ukuthola KukaNkulunkulu. Singazitshela ukuthi sense iphutha. Ukwesaba kungakhinyabeza izingqondozethu, futhi nemicabango yethu iphenduke ibe ngukuphela Amandla kunokuba sigxile emandleni kaNkulunkulu.

`Ngabe usuke waba nawo amava afana nalawa, okuqiniseka ngokuthi uNkulunkulu ukubizele ukuba wenze okuthile, bese ungabaza lapho izinto zibalukhuni na? (Cabanga ngokwesibonelo, ngoJohane Umbhabhathizi.) Yini oyifunde kulawomava na?`