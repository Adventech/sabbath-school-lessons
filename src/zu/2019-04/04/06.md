---
title:  Ukwenza “Umsebenzi Omkhulu”
date:  24/10/2019
---

`Funda u-Nehemiah 6:1-13. Kungani u-Nehemiah ebona umsebenzi awenzayo eJerusalema njengo “msebenzi omkhulu” (Neh. 6:3) na? Kwaba yimiphi imizamo yokumvimbela na?`

Isahluko 6 sichaza imizamo eminingi yokubulala u-Nehemiah. U-Sanballat no-Geshem baqhubeka nokuthumela izincwadi ku-Nehemiah zokuba ahlangane nabo. Kodwa ke, lomhlangano wawuzoba sethafeni lase-Ono, elalisesifundeni sezitha, lokho kwaveza obala inhloso yangempela yalesisimemo. U-Sanballat, u-Tobiah, no-Geshem babona intuba ezophela uma udonga luqeda ukwakhiwa namasango avawe. AmaJuda avikelwe yinkosi yase-Persia, futhi ngalokho izitha zawo azikwazi ukuwanqoba ngokuwahlasela bukhoma. Kodwa uma zingakwazi ukususa umholi, zingathikameza inqubekela noma mhlawumbe zivimbele amaJuda ingunaphakade. Zizangapheli mandla. Nakuba u-Nehemiah engaphenduli, zaqhubeka nokuzama. Kusekuba kwakucasula ku-Nehemiah Ukubhekana nezihibe yonke indawo. Uphendula ngokuthi “Ngenza umsebenzi omkhulu” (Neh. 6:3, NKJV).

Ngokwamazinga ezwe, u-Nehemiah wayenza umsebenzi omkhulu ngenjomphathisitsha senkosi, okwakungumsebenzi ohloniphekile, ongumunye wephakeme kunayo yonke ezweni lapho esebenza njengomluleki wenkosi. Kodwa ukwakha idolobha elalidilikile, elalibukeka lingabalulekile ezweni pho? Yilokho akubiza ngomsebenzi omkhulu na? U-Nehemiah wayebona umsebenzi kaNkulunkulu njengo “mkhulu” futhi okubaluleke kakhulu ngoba wayebona ukuthi ukuhlonipheka kwegamana likaNkulunkulu kwakusengcupheni eJerusalema. Futhi, ngenkathi uNkulunkulu eseka izinkonzo zendawo engcwele, wasungula ubupristi. Ukuze agcine indawo engcwele ingcwele ezingqondweni zabantu, wavumela abapristi kuphela ukuba basebenze ngaphakathi ethempelini. Ngokwethu, kulukhuni ukubona ubungcwele bukaNkulunkulu; ngalokho, uNkulunkulu wenza indlela yokusiza abakwaIsrayeli ukuba beze ebukhoneni bukaNkulunkulu ngesizotha. U-Nehemiah wayazi ukuthi izinkundla zethempeli kwakungezawo wonke umuntu, kodwa hhayi amagumbi aphakathi. Ngamazwi akhe, ngokuhlanganela phakathi kwethempeli, u-Shemaiah akazivezi nje kuphela njengomprofethi wamanga ngokuncoma into ephambene nemiyalelo kaNkulunkulu, kodwa uziveza njengomkhapheli.

`Yiziphi izindlela thina, namuhla, singenayo indawo engcwele yasemhlabeni, esingagcina ngazo umuzwa wobungcwele bukaNkulunkulu na? Lokhu kubona ubungcwele bukaNkulunkulu, ngokumelene nokuba yizoni kwethu, kusisa kanjani esiphambanweni na?`