---
title:  Cabanga Kabanzi
date:  25/10/2019
---

Ellen G. White, “The Builders on the Wall,” “A Rebuke Against Extortion,” and “Heathen Plots,” pp. 635-660, in Prophets and Kings. “Ukumelana kanye nokudikibala abakhi ngesikhathi sika-Nehemiah ababhekana nako kwizitha zabo ezisobala nakubangani abambuluzayo kufana ncimishi namava labo abasebenzela uNkulunkulu namuhla abazobhekana nawo. AmaKristu akhathele, hhayi kuphela ngenxa yamanga, inzondo, kanye nenkohlakalo yezitha, kepha ngobuvila, ukungathembeki, ukuba luvivi, kanye nokuhesha kwabangani nabasizi.”—Ellen G. White, Prophets and Kings, p. 644. “Ekuzinikeleni okuqinile kuka-Nehemiah ukusebenzela uNkulunkulu, kanye nokuqina kwakhe ekwencikeni kuNkulunkulu, kulele isizathu sokwehluleka kwizitha zakhe ukuba zimdonsele emandleni azo. Umphefumulo ovilaphayo uwela kalula ekubeni ube yisisulu sokulingwa; kepha empilweni enenhloso ephakeme, inhloso emumethe, ububi abutholi ndawo yokungena. Ukholo lwalowo onenqubekela phambili alutheneki; ngoba ngaphezulu, ngaphansi, nangale, ubona Uthando Ulungapheli, lusebenzela ukuthi zonke izinto zifeze inhloso Yakhe elungileyo. Izinceku zeqiniso zikaNkulunkulu zisebenza ngokuzimisela okungehluleki ngoba zincike njalo esihlalweni sobukhosi somusa.”—Page 660.

**Imibuzo Yokuxoxisana**

`1. Zifake esimeni sika-Zerubbabel kanye no-Jeshua kanye nabanye abaholi ngenkathi lamadoda efika ezinikela ngokubasiza. Sibuka emuva manje, siyabona ukuthi benza inti elungile ngokungalamukeli usizo. Njengama-Adventist, singazi kanjani ukuthi singabambisana nini nabanye abangakholwa kanye nathi na? Sinquma kanjani ukuthi Kulungile noma akulungile na? Yimi imigaqo esingayilandela na?`

`2. Kuwo wonke umlando weBhayibheli sibona izingozi zokuthambisa ukholo lwethu emhlabeni. Nembala, wonke umlando kaIsrayeli wasendulo, kuze kube ngukuthunjwa kwaseBhabheli, wawuyisibonelo esinamandla salokhu kudembesela. Ngaso lesosikhathi, yini eyenzekayo uma abantu beya kolunye uhlangothi lokuqina ngokuzama ukugwema leyongozi na? Ngenkathi uJesu ebekwa icala lokwephula iSabatha (buka John 9:14-16), asiboni yini kulokhu isibonelo esinamandla sabamangalela Yena betha isimo esinqala na? Sikuthola kanjani ukulinganisa okufanele na?`