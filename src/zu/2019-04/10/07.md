---
title:  Umcabango Obanzi
date:  06/12/2019
---

Funda u-Ellen G. White, “Growing Up Into Christ,” pp. 67–75, in Steps to Christ. “Isiphambano sikaKristu siyoba yisayensi kanye nengoma yabahlengiweyo kulo lonke iphakade. KuKristu ekhazimulisiwe bayobona uKristu obethelwe. Ngeke kuphinde kukhohlakale ukuthi Yena omandla Akhe adala futhi aphasa imihlaba engenakubalwa emkhathini wonke, Othandiwe kaNkulunkulu, Umbusi wasezulwini, Yena amakerubi kanye namaserafu akhazimulayo athokozela ukumkhonza—wazithoba ukuphakamisa umuntu owile; ukuthi wathwala icala nehlazo lesono, futhi ukusithela kobuso bukaYise, kwaze ukulila kwezwe elilahlekile kwaphula inhliziyo Yakhe futhi kwahlafaza Impilo Yakhe esiphambanweni saseKhalivari. Ukuthi uMenzi wayo yonke imihlaba, uMmeli wazo zonke iziphetho, abeke phansi inkazimulo Yakhe futhi azithobe ngenxa yokuthanda umuntu kuyohlala njalo kuthathekisa ukumangala kanye nokudumisa kwezwe lonke. Njengoba izizwe zabasindisweyo zibuka uMhlengi wazo futhi zibona inkazimulo yaphakade kaBaba ikhanya ebusweni Bakhe; lapho zibuka isihlalo Sakhe sobukhosi, esisuka ephakadeni siye ephakadeni, futhi zazi ukuthi umbuso Wakhe ngeke waphela, ziqhuma ngengoma ehlokomayo: Lifanele, lifanele iWundlu elahlatshwa, futhi lisihlengele kuNkulunkulu ngegazi Lakhe elikhetheke kakhulu!”—Ellen G. White, The Great Controversy, pp. 651, 652.

**Imibuzo Yokuxoxisana**

`1. Eklasini, khulumani ngokuthola isilinganiso esifanele ekukhonzeni phakathi kwesizotha nokujabula. Noma, phendulani lombuzo: Ngabe isizotha kanye nenjabulo akuhambisani na?`

`2. AbakwaIsrayeli babeka ugange lwaseJerusalema ngaphansi kokuvikelwa yizulu ngomkhosi wokunikela kwathi ngalokho bavuma ukuthi ugange luyize uma uNkulunkulu engaluvikele. USolomoni wayibeka kahle uma ethi: “Uma uJehova engayakhi indlu, basebenzela ize abayakhayo; uma uJehova engalondolozi umuzi, umlindi wawo ulindela ize” (Hub. 127:1, NIV). Lokhu kumele kusitsheleni ngemizamo yethu ngoJehovah na?`

`3. Iyiphi indima yomculo emaveni ebandla lakho okukhonza na?`

`4. Izibhalo zisobala: UJesu nguMpristi wethu Omkhulu endaweni engcwele ezulwini. Yikuphi, ngempela, asenzela kona lapho na? Ukusebenza kwabapristi ethempelini lasemhlabeni kungasifundisani ngalokho uJesu asenzela kona kwelasezulwini na?`