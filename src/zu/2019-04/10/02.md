---
title:  Ukuhlabelela Izingoma KuJehovah
date:  01/12/2019
---

`Funda u-Nehemiah 12:27-29. Qaphela amanye amagama asemqoka ambula ukuthi Ukukhonza kanye nokudumisa kwabo kwakunjani. Ungakuchaza kanjani na?`

Isizwe sakwaIsrayeli sasikhethe abathile bakwaLevi kuba babengabahlabeleli nabaculi ezinkonzweni zethempeli. UNkulunkulu wayeqondise imikhuba futhi wanikeza nemiyaleleo yokukhonza, njengoba ukukhonza ethempelini Kwakumele kube kuhle futhi kwenzeka ngobuchwepheshe. Inkosi uDavide yayihlele lomkhuba waba wuhlelo olubanzi kunangaphambilini. Ngalokho, isizukulwane sika-Asaph, uDavide ayemqoke ukuba ngumholi wezokukhonza ethempelini, sasisaqokwe “njengabahlabeleli abaphethe inkonzo endlini kaNkulunkulu” (Neh. 11:22, NKJV).

`Buka 1 IziKronike 25:6-8. Lokhu kusifundisani ngokuba ngumongo kanye nokubaluleka komculo ekukhonzeni kwabo kanye nasekuhlabeleleni “izingona zikaJehovah” na?`

Abaculi kwakungabaLevi futhi, ngalokho, beqokelwe ithempeli ngokusemthethweni. Ngakhoke, ukucula ezinkonzweni zethempeli kwakungumsebenzi abakhokhelwa ngawo. Ngesikhathi sikaDavide, isikole somculo sahlelwa, esasiqondiswa nguyena. Sasinothisha kanye nabafundi, abasha nabadala, ababesebenza ngokunikezelana ethemepelini, benikeza umculo. Abanye babedlala izinsimbi, abanye becula, abanye benakekela izinsimbi kanye nezingubo ezisetshenziselwa izinkonzo. Kwakuyini inhloso yaloluhlelo longcweti na? Lwalusebenza ukuthuthukisa amathalente kanye nombono wobungcweti ekukhonzeni. Ubungcweti kumele kube ngumgomo ekukhonzeni. Izibongo kumele ziphume enhliziyweni futhi zethulwe ngendlela ephakeme kakhulu ukuze abantu baphamiswe kwezikamoya. Othile angahlawumbisela ukuthi labo baculi nabahlabeleli ababesebenza ethempelini babekhethwe ngokuqikelela ukuhola izinkonzo zokukhonza.

`Yiziphi izindlela obenamva ngazo okukhonza ngomculo na? Lokhu kubaluleke ngayiphi indlela kuwe na?`