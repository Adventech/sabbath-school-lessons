---
title:  AbaPristi NabaLevi NjengeNgxenye YokuKhonza
date:  05/12/2019
---

`Funda u-Nehemiah 12:44-47. Kungani uJuda ejabula “ngabapristi nabaLevi ababesebenza” na? Kungani babebalulekile na?`

`Umsebenzi wabapristi (ababengabaLevi) wawuphawula ini na? buka amaHeberu 9:1–11.`

“Ukunxusela kukaKristu emele umuntu kwindawo engcwele phezulu kusemqoka ecebeni losindiso njengokufa Kwakhe esiphambanweni. Ngokufa Kwakhe waqala lowomsebenzi okwathi ngemuva kokuvuka Kwakhe wakhuphukela ukuyowuqedela ezulwini. Kumele ngokholo singene phakathi kweveyili, ‘osandulelayo wangena khona.’ Heberu 6:20.”— Ellen G. White, The Great Controversy, p. 489.

Futhi, nakuba abantu ngalesosikhathi babengenako ukukhanya esinako namuhla, babeqonda ngokwanele ukwazi ukuthi umsebenzi wabaLevi, okwakuyibona kuphela ababengasebenza ethempelini, wawusemqoka kakhulu. Babejatshuliswa ngukuthi umsebenzi kaNkulunkulu wawuzokwenziwa ngabo. Isizwe sasichithe isikhathi noNkulunkulu ekufundeni izwi Lakhe, ekukhulekeni, ekukhonzeni, kanye nasekuzinikeleni kabusha Kuyena. Phakathi kwakho konke lokho babona ukuthi izinkonzo zethempeli zazinganakiwe futhi kudingeka mazivuselelwe. Njengoba manje sezisekiwe futhi, abantu bajabula ngomsebenzi obalulekile abaLevi ababezowenza bemele bona. UNkulunkulu wathinta isizwe ukuthi imisebenzi yethempeli yayiyingxenye yohlelo Lwakhe lokukhonza.

Ngeshwa, abafundisi, othisha beZwi, kanye nabaculi bavame kakhulu ukuthathelwa phansi. Nangesikhathi sika-Nehemiah, ukuxhasa abaLevi ngezinye izikhathi kwakuqina ngezinye kube buthakathaka. AbaLevi Kwakumele babuyele emuva izikhathi eziningi ukuyokondla imindeni yabo, ngoba abantu beyekile ukunikela izishumi neminikelo. Ngaphandle kwezishumi neminikelo, alikho ibandla elihlelekile emhlabeni wonke. Uma sifuna izinkonzo zethu ziqhubeke, kumele sizinikele ekuxhaseni izinkonzo zethu ngeminikelo yezimali kanye nokubonga ngamazwi. Ibandla lingephelele, kodwa lokho akumele kuthikameze ukunikela kwethu kuNkulunkulu ukuze umsebenzi Wakhe uqhubeke emhlabeni wonke.