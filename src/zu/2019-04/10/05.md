---
title:  Imihlatshelo NjengeNgxenye YokuKhonza
date:  04/12/2019
---

`Funda u-Nehemiah 12:43. Yini eyayikhethekile ngokunikela “imihlatshelo emikhulu” njengengxenye yomkhosi wokudumisa na?`

Imihlatshelo yayibaluleke kunakho konke ekukhonzeni ngesikhathi sethempeli. Imihlatshelo eminingana ehlukene yayisetshenziswa, ngokwesithembiso sentethelelo noma ukubonisa injabulo yobudlelwane nokubonga kuNkulunkulu. Imihlatshelo yayingumongo wokukhonza, njengoba yayikhumbuza abakhonzayo ngeqiniso likaNkulunkulu nokuthi ungubani, futhi ikhomba kwiMbewu yesiThembiso, uMesiya, owayezonikela Impilo Yakhe ngenxa yabo, ngoba eyiWundlu likaNkulunkulu.

`Funda uJohane 1:29, 36; 1 Korinte 5:7; neSambulo 5:6, 12, 13. Zisifundisani ngalokho imihlatshelo eyayikhomba kukho na? Uma abakwaIsrayeli basendulo babejabula ekufnei kwesilwane sasepulazini, ukufa okwakwembula iqiniso elithile, kungakani ukujabula thina okumele sibe nako ukwedlula bona na?`

Qaphela, futhi, izikhathi umqondo wenjabulo kanye nentokozo oqhamuka ngazo ku-Nehemiah 12:43 kuphela. Okungukuthi, phakathi kwesizotha, mhlawumbe nokwesaba uNkulunkulu abantu ababenako ekukhonzeni kwabo (ukubulawa kwesilwane ngenxa yezono zabo kwakuyinto enomunyu), kwakukhona injabulo nentokozo, ngokunjalo. Uma siza phambi kukaNkulunkulu kumele kube ngokwesaba nesizotha, kanye nokujabula. AmaHubo 95 abonisa ukuthi ukukhonza kweqiniso kufaka ukucula, ukumemeza ngenjabulo, kanye nokwenza umculo okukhonza uNkulunkulu (Hub. 95:1) kanye nokukhothama futhi siguqe phambi kukaJehovah (Hub. 95:6). Ukuphokophela ekufinyeleleni ekulinganiseni phakathi kwenjabulo nesizotha kusemqoka ekuncomeni, ekudumiseni kanye nasekukhonzeni uMdali wethu.

`Uma sicabanga ukuthi, esiphambanweni, uMdali wakho konke okudaliwe (buka uJohane 1:1–3) walenga khona, efela izono zendalo Yakhe, mizwa mini esiba nayo kuqala na? Iyiphi indima injabulo engayidlala, nekumele iyidlale kumava ethu Esiphambano na?`