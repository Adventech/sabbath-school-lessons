---
title:  Ukuhlanzwa
date:  02/12/2019
---

Ngemuva kokuba Izibhalo zikhulume ngokunikelwa kodonga, kanye nokubuthana kwabaculi, indimana elandelayo, Nehemiah 12:30, ikhuluma ngokuhlanzwa. “Abapristi nabaLevi base bezihlambulula; bahlambulula nabantu, namasango, nogange” (NKJV). Impande yesiHeberu yigama “ukuhlanza,” thr, lichaza ukuhlanzeka, ukuba msulwa, futhi lisetshenziswe ezindikimbeni eziningi kwiTestamente Elidala, kuhlangene nalezo ezinomqondo wokuhlanzeka ekuziphatheni ngaphambi kukaNkulunkulu.

`“Kepha uma sihamba ekukhanyeni, njengalokhu yena uqobo esekukhanyeni, khona sinenhlanganyelo omunye nomunye, negazi likaJesu iNdodana yakhe liyasihlambulula ezonweni zonke. Uma sithi asinasono, siyazikhohlisa, neqiniso alikho kithi. Uma sizivuma izono zethu, uthembekile, ulungile ukuba asithethelele izono, asihlambulule kukho konke ukungalungi” (1 Johane 1:7–9, NIV). Lendimana isifundisani mayelana 1) nesimo somuntu, 2) Intethelelo kaNkulunkulu, kanye 3) Namandla kaNkulunkulu ezimpilweni zethu na?`

Ithempeli kanye nezinkonzo zalo kwakuyizinto ezibaluleke kakhulu kwezenkolo kaIsrayeli wasendulo. Kodwa Ithempeli kanye nezinkonzo zalo zaziyindlela eya esiphethweni hhayi isiphetho ngokwazo. Ekugcineni, nembala, kwakungukuholela abantu ebudlelwaneni obusindisayo noNkulunkulu wabo wesivumelwano, iNkosi uJesu Kristu, kanye nokwazi amandla Akhe ahlanzayo ezimpilweni zabo. Futhi kungukwazi lokho uNkulunkulu asekwenzile, lokho uJehovah asisindise kukho, okusiholela ekumthandeni Yena nasekumkhonzeni Yena. Ngesinye sezizathu ezenza ukuthi, ngokuphandaphindiwe, uIsrayeli wasendulo abuyekeze lokho uNkulunkulu ayebenzele kona ngaphambilini. Kwakubasiza ukwazi ukulunga kanye nothando lukaJehovah, olungomongo wenjabulo kanye nokubonga okwakumele kubephakathi kwamava okukhonza. Kithina namuhla, amava kanye nokuthakasela Ukuthethelelwa kwezono kumele kulethe ukubonga kuNkulunkulu kanye nomuzwa wethemba kanye nenjabulo. Ngalokho kuba lula ukudumisa uJehovah kanye nokubonisa ukuthakasela kwethu ubuhle besimilo Sakhe. Futhi yisiphi isambulo esikhulu kunalesi sesimilo sikaNkulunkulu esingaba naso kunokubona uJesu esiphambanweni, ethwele isijeziso sezono zethu ukuze thina singasithwali lesisijeziso ngokwethu na?

`Ngokungabuki izono ozenzile noma isimilo sakho manje, esiphambanweni Ungathola Intethelelo ephelele—futhi ngaso lesisikhathi. Kungani ungabangi lentethelelo uJesu akunikeza yona njengamanje na?`