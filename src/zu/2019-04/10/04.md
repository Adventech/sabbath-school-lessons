---
title:  Amakwaya Amabili Amakhulu Okubonga
date:  03/12/2019
---

`Funda u-Nehemiah 12:31-42. Kungani umculo wawuyingxenye ebalulekile kulomkhosi na?`

Ingxenye yenkonzo ngesikhathi sika-Nehemiah kwakungukudala amakwaya amabili okubonga ayehamba ezungeza iJerusalema ecula, ephelekezelwa yizinsimbi. Ayeqala endaweni eyodwa bese ehlukana, ngalinye lathathe enye undlela lizungeza izindonga zedolobha. Elinye iqembu liholwa ngu-Ezra, owayengaphambili, kuthi elinye iqembu liholwa ngu-Nehemiah owayengemuva. Lamakwaya amabili ayehlangana futhi kwi-Valley Gate kuthi ukusuka lapho baqhubeka bangene ethempelini. Abapristi babeshaya amacilongo ehambisana namakwaya. Kuthi lapho amakwaya engaphakahi lkwthempeli, eme abhekane. Kwakuhlelwe kahle kakhulu lokhu kuhamba kanye nokukhonza. Ukuphendula ukuthi kwakungani umculo usemqoka kulomkhosi kanye nakwinkozo yethempeli, kumele sibuke incazelo yako ngokwendikimba yethempeli. Umculo ethempelini wawungeyona ikhonsethi yokujabulisa abantu, njengokuyolalela i-Beethoven 4th symphony idlalwa ehholo. Kunalokho, lapho abaculi behlabelela futhi bedlala izinsimbi, abantu babekhothama bekhuleka. Kwakuyingxenye yokukhonza kwabo. Isenzo esimqoka sethempeli kanye nokukhonza sasimayelana nemihlatshelo, ngokwaso kuyisenzo esingesihle. Nembala, babenzani ngaphandle kokunquma imiqala yezilwane ezingenacala na? Ukudlalwa kwalomculo omuhle, ngezindlela eziningi, ngaphandle kokuphakamisela imicabango yabantu ezulwini, kwakusiza ekwenzeni onke amava okukhonza abemnandi.

`Buka izikhathi eBhayibhelini lapho umculo wawuyingxenye ebalulekile ekukhonzeni. Zindla ikakhulu ngo-Exodus 15:1; 2 Chronicles 20:21, 22; neSambulo 15:2–4.`

Emhlabeni nasezulwini, umculo yingxenye yamava okukhonza. Qaphela izindimana ezingenhla, ukucula kwakumayelana nalokho uJehovah ayekwenzele abantu Bakhe, kuhlangene nokunqoba “phezu kwesilo” (bebezosinqoba kanjani isilo na?). Ngukudumisa uNkulunkulu ngezenzo Zakhe zosindiso.

`Bala ezinye zezinto uNkulunkulu akwenzele zona eziyizizathu ezinhle zokucula udumo Kuye na?`