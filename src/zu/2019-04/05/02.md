---
title:  Isikhalo Sabantu
date:  27/10/2019
---

`Funda u-Nehemiah 5:1-5. Kwenzekani lapha na? Abantu bakhala ngani na?`

Umphakathi wakwaJuda ubukeka umunye ngaphansi kobuholi buka-Nehemiah ekumelaneni nezingcindezi zangaphandle. Kodwa akukuhle konke phakathi kwesizwe esilwa nentshushiso futhi sizivikela ekuhlaselweni yizitha. Nakuba kubukeka ngaphandle beqinile futhi bemunye ekulweni nesitha, umphakathi ulimele ngaphakathi. Abaholi kanye nabacebileyo basebenzisa abampofu nabaswele ukwenza inzuzo, futhi lesisimo sesibe sibi kangangokuba imindeni ikhalela ukukhululwa. Eminye imindeni yayithi ayinako nokudla bokondla izingane zayo; abanye bekhala ngenxa yendlala ngoba bebambise ngezimpahla zabo manje bengasenalutho; eminye imindeni yayiquma ngokuthi yayidingeke ukuthi iboleke imali yokukhokhela intela yabase-Persia futhi nezingane zayo zaziyizigqila.

Kubonakala ukuthi imbangela enkulu yalenkinga kwakuyindlala kanye ngezimali zentela okwakubangele ukuthi imindeni empofu ifune usizo komakhelwane bayo. Umbuso wama-Persia wawufuna intela yamathalente angu-350 esiliva njalo ngonyaka esifundeni sakwaJuda (buka umbhalo ngo-Neh. 5:1â€“5 kwi-Andrews Study Bible, p. 598). Uma umuntu engakwazi ukukhokha isamba esifunekayo sentela, umndeni wawuvama ukubambisa ngendlu yawo noma uboleke imali kuqala. Uma, nokho, bengakwazanga ukuba nemali ngonyaka olandelayo, kwakudingeka benze okuthile ngesikwetu. Imvamisa ubugqila ngenxa yekweletu kwakulandela. Sebelahlekelwa wumhlaba wabo, manje kumele bathumele othile womndeni, imvamisa izingane, ukuba ziyosebenzela lowo okweletwayo ukuze kukhokheke isikweletu. Kunezikhathi empilweni lapho sizithola enkingeni ngenxa yemiphumela yezenzo zethu; nembala, zikhona futhi izikhathi esingcina sigula noma sisezinkingeni ngokwezimali kungengokwenza kwethu. Lendaba engenhla ilanda isikhathi lapho imigaqo kahulumeni ilimaza abantu, iholela ebubheni obukhulu. Bazithola bekunoxhaka wobumpofu obuqinayo, ingekho indlela yokuphuma.

`Kuthathekisa kakhulu ke ngalesosikhathi, njenganamuhla, abantu babhekene nengcindezi kwezomnotho. Yimuphi umyalezo okumele siwuthathe kwiqiniso lokuthi iBhayibheli livama ukukhuluma ngalokho na?`