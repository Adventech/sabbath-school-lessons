---
title:  Cabanga Kabanzi
date:  01/11/2019
---

Ellen G. White, “A Rebuke Against Extortion,” pp. 646-652, in Prophets and Kings. “Lapho u-Nehemiah ezwa ngalengcindezi yenkohlakalo, umoya wakhe wagcwala ukunengwa. ‘Ngathukuthela kakhulu,’ kusho yena, ‘lapho ngizwa ukukhala kwabo kanye nalamazwi.’ Wabona ukuthi uma ephumelele ekuqedeni lomkhuba wengcindezi kumele athathe isinqumo esiqinile ngokulunga. Ngomfutho olindelekile kanye nangokuzimisela wasebenzela ukuletha inkululeko kubazalwane bakhe.”—Ellen G. White, Prophets and Kings, p. 648.

“UJesu waqhubeka nokubeka isimiso esasizokwenza Isifungo singadingeki. Usifundisa ukuthi iqiniso kumele libe wumthetho wenkulumo. ‘ukukhuluma kwakho makube ngu Yebo, yebo; Cha, cha: futhi okungaphezu kwalokho ngokomubi.’ R.V.”—Ellen G. White, Thoughts From the Mount of Blessing, p. 67. “Lamazwi alahla zonke izisho ezingasho lutho ezincike ekuhlambalazeni. Alahla ukuncoma kwamanga, ukugwema iqiniso, izisho ezibhuqayo, ihaba, ubuqili ekuhwebeni, okuvamile emphakathini kanye nakwezomnotho. Afundisa ukuthi akekho ombuluzayo, noma omazwi akhe engavezi iqiniso lenhliziyo, ongabizwa ngokhuluma iqiniso.”—Page 68.

**Imbuzo Yokuxoxisana**

`1. Kungani ubugovu bungumongo wezinkinga zesintu lapho sibhekene nezimali kanye nobudlelwano komunye nomunye na?`

`2. Abantu bakaNkulunkulu bangabugwena kanjani ubugovu na? Iyiphi indlela kaNkulunkulu yokuphunyula kubo na? Funda izahluko ezilandelayo: Isa. 58:3-12 no Mik. 6:6-8.`

`3. Gxila esiphweni sokukhuluma kanye namandla amanzwi ethu. UJohane 1:1, 2 uchaza ukuthini uma ebiza uJesu “ngoLizwi” na? Lokhu kusisiza kanjani ukuba siqonde ukubaluleka kwamazwi kanye nokuthi asho ukuthini na?`

`4. Kuyamangalisa ukuthi ezinkulungwaneni zeminyaka edlule uJesu wathi abampofu bayolokhu bephakathi kwethu. Futhi siyalulekwa ukuba sisize abasweleyo. Lemiqondo emibili ihambisana kanjani ekusizeni ukukhuthaza AmaKristu ukuba asebenzele labo abangenalutho na?`