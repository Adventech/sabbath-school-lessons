---
title:  Ngokumelene NoMoya WoMthetho
date:  28/10/2019
---

`Funda u-Nehemiah 5:6–8 (buka futhi u-Exod. 21:2–7). Kungani u-Nehemiah ephendula ngentukuthelo na?`

Nakuba kulukhuni kithi ukuba sikuqonde namuhla, ubugqila babuyisiko emandulo. Umzali wayengaba yisigqila yena noma athengise ingane. Ngokwenhlalo kanye nangokomthetho, Abazali babenelungelo lokuthengisa amadodana namadodakazi abo. Nokho, njengoba uNkulunkulu emayelana nenkululeko, wabeka imithetho elawula lomkhuba kwaIsrayeli eyayenza abakweletwayo bakhulule izigqila njalo eminyakeni eyisikhombisa. Ngalokho uNkulunkulu wayevikela abantu ekubeni yizigqila ingunaphakade futhi ebonisa isifiso

Sakhe sokuthi abantu baphile ngenkululeko.

Nakuba ukutsheleka kwakuvumelekile ngokomthetho, ukukhokhisa inzalo kwakungavumelekile (ukuthola izimiso zebhayibheli mayelana nenzalo, buka u-Exod. 22:25–27; Lev. 25:36, 37; Deut. 23:19, 20). Kepha, inzalo eyayikhokhiswa ngabatshelekisi yayincane uma kuqhathaniswa nezizwe ezibazungezile. Babekhokhisa i-percent elilodwa njalo ngenyanga. Izibhalo zase-Mesopotamia kusukela kwi-7th century zibonisa inzalo ka-50 percent kwisiliva kanye no-100 percent kukolo njalo ngonyaka. Ngalokho ke, inzalo ka-12 percent ngonyaka yayiphansi uma kuqhathaniswa nemikhuba yamazwe ase-Mesopotamia. Kukho konke, ngokweZwi likaNkulunkulu, okuyikona kuphela kwento abatshelekisi ngemali ababengayenzi kahle kwakungukukhokhisa inzalo (Neh. 5:10), futhi ngokuthathekisayo, abantu abazange bakusho lokhu ezikhalweni zabo. Konke okunye kwakuhambisana nezenhlalakahle futhi kusemthethweni. Pho kungani u-Nehemiah “ethukuthela kakhulu” na? Qaphela, akathathi sinyathelo ngalesosikhathi, kepha uyazindla ngaloludaba. Ukuthi u-Nehemiah ubhekana naloludaba ngokushesha kuyancomeka. Akasiyeki Isikhalo ngoba sihambisana nomthetho noma sivumelekile ekuhlaleni, futhi “kukuhle” uma kuqhathaniswa nemikhuba yezwe. Ngumoya womthetho owaweqiwe kulesisimo. Ikakhulu ngesikhathi sobunzima kwezomnotho, kwakungumsebenzi wabantu ukusizana. UNkulunkulu usohlangothini lwabacindezelwe nabasweleyo, futhi kwafuneka ethumele abaprofethi ukulwa nobubi kanye nesihluku esenziwa ngakwabampofu.

`Yiziphi izindlela okuthi ngazo, nakuba singaqondile, sizithole silandela umbhalo womthetho seqe kodwa umoya wawo na? (bheka u-Micah 6:8.)`