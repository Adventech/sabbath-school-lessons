---
title:  Isifungo
date:  30/10/2019
---

`Funda u-Nehemiah 5:12, 13. Kungani u-Nehemiah ebiza isiqalekiso ngakulabo abangagcini ingxenye yabo yesivumelwano na?`

Nakuba abaholi bevuma ukubuyisela lokho abakuthumbile, u-Nehemiah akanelisekile ngamazwi nje kuphela. Ufuna isiqiniseko esiqinileyo; ngalokho, uyabafungisa ngaphambi kompristi. Lesisenzo sinikeza isiqiniseko somthetho uma kungase kube khona ofuna ukubona lesisivumelwano ngokuzayo. Kodwa kungani ebeka isiqalekiso na? U-Nehemiah wenza isenzo esiwuphawu ngokubutha izembatho zakhe sengathi kukhona akuphethe ngazo bese ezithuntutha njengophawu lokuyilahla. Ngalokho, labo abaphikisana nalesisifungo babeyolahlekelwa yikho konke. Kwakujwayelekile Ukubeka isiqalekiso ukuze kugxile kwabanye ukubaluleka komthetho othile. Ithuba lokuba abantu baphikisane nomthetho lalincipha uma kunesiqalekiso esihambisana nokuwuphula. U-Nehemiah wayenomuzwa wokubaluleka kwaloludaba kangangokuba wabona kumele enze okuthile okunqala ukuze Amathuba empumelelo ande.

`Izindimana ezilandelayo zeTestamente Elidala zifundisani ngobungcwele bezifungo kulababantu na? (Num. 30:2; Deut. 23:21â€“23; Eccl. 5:4, 5; Lev. 19:12; Gen. 26:31).`

Ekugcineni, ukukhuluma yisipho esinamandla uNkulunkulu asinikeze isisntu; sikhona njengento eyehluke kakhulu kunalokho izilwane ezinako. Futhi kunamandla emazwini ethu, Amandla ngisho nawokuphila nokufa. Yingakho kumele siqikelele kakhulu ngalokho esikushoyo, lokho esikuthembisayo, kanye nakulokho esizinikela kuko ngamazwi ethu. Kubalulekile futhi ukuthi izenzo zethu zihambisane namazwi ethu. Bangaki abantu asebenqabe ubuKristu ngenxa yalabo omazwi abo ezwakala enobuKristu kepha izenzo ziphikisana nalokho na?

`Cabanga ngendldela amazwi akho anamandla ngayo kwabanye. Singafunda kanjani ukuqikelela kulokho esikushoyo, ukuthi sikusho nini, nokuthi sikusho kanjani na?`