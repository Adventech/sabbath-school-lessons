---
title:  Isibonelo Sika-Nehemiah
date:  31/10/2019
---

`Funda u-Nehemiah 5:14–19. Yiziphi izizathu u-Nehemiah azinikezayo ngokungafuni “imihlinzeko [izimali} yombusi” (Neh. 5:18, NKJV) kubantu na?`

Kusenokuba u-Nehemiah wabhala lombiko okulezizindimana emuva kokuba ebuyele esigodlweni senkosi u-Artaxerxes, ngemuva kweminyaka yakhe engu-12 yokubusa kwaJuda. Nakuba ababusi babefanele ukwamukela imali kubantu babo, u-Nehemiah akazange alisebenzise lelolungelo, kunalokho wazikhokhela ngemali yakhe. Akakhokhelanga nje kuphela izindleko zakhe, kodwa wahlinzekela umndeni wakhe kanye nesigodlo sonke. U-Zerubbabel, umbusi Wokuqala, nguyena kuphela omunye umbusi esimaziyo. Ngenkathi u-Nehemiah ethi “ababusi abangaphambilini,” kusenokuba ubhekise kubabusi abaphakathi kuka-Zerubbabel kanye naye. Ngalokho, ngesikhathi kuphela isikhathi sakhe ehhovisi, kusenokuba walahlekelwa yimali. Kunokuba athole ingcebo, njengoba kulindelekile esikhundleni esiphakeme, kusenokuba washiya ingcebo nempahla. U-Nehemiah wayecebile, okuyingakho ayekwazi ukuhlinzeka abantu abaningi ngokudla nsuku zonke, futhi epha kakhulu nabanye (Neh. 5:17, 18).

Nakuba kungafani nalokho okwenziwa nguAbrahama ngemuva kokukhulula ababethunjiwe yizizwe ezazibazungezile (buka u-Genesis 14), okwenziwa ngu-Nehemiah kwembula isimiso esifanayo esibucayi.

`Funda u-Nehemiah 5:19. Uthini lapha, futhi sikuqonda kanjani lokhu ngokwevangeli na?`

Esikubona ngo-Nehemiah yisibonelo sothile owabeka uJehovah kanye nomsebenzi Wakhe ngaphambi kwenzuzo nokwenzelela ngakuyena. Kuyisifundo esihle kithina sonke, nakuba isimo sethu sinjani. Kulula ukusebenzela uJehovah uma kungasibizi kakhulu.

`Funda abaseFiliphi 2:3-8. Kungaziphi izindlela, njengamanje, ongabonakalisa ngazo empilweni yakho izimiso zokuzidela ezivezwe lapha na?`