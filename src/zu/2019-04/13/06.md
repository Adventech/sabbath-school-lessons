---
title:  Ukuzithoba NokuQinisela
date:  26/12/2019
---

`Funda u-Ezra 8:21-23, 31,32. Ungasibuka ngobuwula noma ngokuba nesibindi isinqumo sika-Ezra sokungakhulumi nenkosi na? U-Ezra nabantu bakukhombisa kanjani ukuzithoba na?`

Kamuva, u-Nehemiah wamukela amasosha enkosi ukuba amvikele. Kodwa ngesikhathi sika-Ezra, wakholwa ukuthi uNkulunkulu angazibonakalisa kangcono uma bengezukucela lutho enkosini. Ngalokho, sebefikile kwaJuda ngokuphepha, babonga uNkulunkulu wabo.

Mhlawumbe kwezinye izimo, singancika kakhulu kubantu singavumeli kakhulu uNkulunkulu azibonakalise. U-Ezra wakhetha ukuvumela uNkulunkulu ukuba asebenze kulesisimo futhi wabonisa enkosini ukuthi nembala uNkulunkulu wayenguNkulunkulu onamandla. Nakuba kunjalo, u-Ezra akenzanga ngokubabudedengu. Wabiza abantu ndawonye, futhi bazila bakhuleka ngalesisimo. Abazange baqale uhambo lwabo bengazange bachithe isikhathi esiqinile noNkulunkulu. Beza ngaphambi kukaNkulunkulu ngokuzithoba, bacela ukuba ukubavikela Kwakhe kube wuphawu lwamandla Akhe, noNkulunkulu waphendula.

`Funda u-Nehemiah 5:14-19. Wakuveza kanjani ukuzithoba u-Nehemiah na?`

Abaholi bangempela kumele bazimisele ukuzithoba futhi babeyizinceku. Abaholi abanekhono abadingi “izihloko” ukuhlonipheka. U-Nehemiah wavula iminyango yakhe futhi wapha abantu. Wabonisa ukholo kuNkulunkulu, futhi ukuzinikela kwakhe okumangalisayo kuNkulunkulu kwaba yisibonelo kubantu. Wayengumuntu oqinile futhi ongenasikhathi sokudlala, kepha akazange azibeke ngaphezu kwabanye njengophakeme. Wayenesikhundla esiphakeme kunazo zonke esizweni sakwaJuda ngalesosikhathi, kepha ephana. Ngalendlela, wabonisa Impilo kanye nezimfundiso zikaJesu, owasifundisa ukuthi indlela engcono kunazo zonke yokuhola ngeyokuba yinceku. UJesu wakwenza lokho, futhi nathi, noma sikwesiphi isikhundla, kumele senze okufanyo.

`“Wayesehlala phansi, wababiza abayishumi nambili, wathi kubo: ‘Uma umuntu ethanda ukuba ngowokuqala, makabe ngowokugcina kubo bonke nesikhonzi sabo bonke.’” (Marko 9:35, NKJV). Amazwi kaJesu lapha asifundisani mayelana nokuba ngumholi weqiniso phambi kukaNkulunkulu na?`