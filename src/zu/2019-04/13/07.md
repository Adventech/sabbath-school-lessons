---
title:  Umcabango Obanzi
date:  27/12/2019
---

Funda  Ellen G. White, “The Privilege of Prayer,” pp. 93-104, in Steps to Christ. “Umsebenzi wokuvuselela nokuguqula owenziwa ngabadingiswa ababuyile, ngaphansi kobuholi buka-Zerubbabel, Ezra, no-Nehemiah, wethula izithombe zomsebenzi wokuvuselela kwezikamoya okumele wenzeke ngezinsuku zokuvalwa komlando walomhlaba. Insali yakwaIsrayeli yayingabantu ababuthakathaka, besengozini yezitha zabo; kepha ngabo uNkulunkulu wahlosa ukugcina emhlabeni ulwazi Ngaye nangomthetho Wakhe. Babengabalondolozi bokukhonza ngeqiniso, abagcini bezisho ezingcwele. Amava abo ayehlukahlukene ngenkathi bakha kabusha ithempeli kanye nodonga lwaseJerusalema; kwakukukhulu ukumelana ababebhekene nako. Iyasinda imithwalo eyathwalwa ngabaholi kulomsebenzi; kepha lamadoda aya phambili ngesibindi, ngokuthobeka komoya, kanye nokuncika okuqinile kuNkulunkulu, ekholwa ukuthi Yena uzokwenza iqiniso Lakhe linqobe. NjengeNkosi uHezekiya, u-Nehemiah ‘wabambelela kuJehova, futhi wangachezuka ekulandeleni Yena, kepha wagcina imiyalelo Yakhe .... Futhi uJehovah waba naye.’ 2 Amkhosi 18:6, 7.”—Ellen G. White, Prophets and Kings, p. 677.

**Imibuzo Yokuxoxisana**

`1. Kungani kumele senze konke esinako phambi kukaNkulunkulu ukuxhasa abaholi bethu na?`

`2. Kungani uhlobo lobuholi bobunceku lulukhuni, lufuna okuningi, futhi Kusenjalo lunomvuzo na? Kungani kubalulekile kumholi womKristu ukuba yinceku, ngokufanayo na?`

`3. Ekuqaleni kanye nasekugcineni kwencwadi, kanye naphakathi kwayo, u-Nehemiah wayekhuleka. Bobabili u-Ezra no-Nehemiah kwakungamadoda omkhuleko. Bala kahle izikhathi igama “umkhuleko” noma “bakhuleka” elivela ngazo ezincwadini zika-Ezra no-Nehemiah. Lababaholi babekhuleka njalo. Lokhu kumele kuthini kithina ngezimpilo zethu zomkhuleko na?`

`4. “Ngokuba wabambelela kuJehova, akasukanga ekumlandeleni, kepha wagcina imiyalo yakhe uJehova ayala ngayo uMose” (2 Amakhosi 18:6, NKJV). Othile “Ubambelela kanjani kuJehovah” na? Kusho ukuthini lokhu na? Ukubambelela kuJehovah kuhambisana kanjani nokugcina imithetho Yakhe na?`