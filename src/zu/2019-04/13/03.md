---
title:  Ububi Emhlweni KaJehovah
date:  23/12/2019
---

**Bheka izahluko ezilandelayo. Zisitshelani ngalababaholi kanye namathonya abo phezu kwabantu ababebusa phezu kwabo na?**

`1 Amakhosi 15:26, 34`

`2 Amakhosi 13:1–3`

`Johane 11:46–53`

Ngumcabango oqinile kwabaningi bethu abasezikhundleni zobuholi ukuthi ubuholi bethu bunekhono lukwehlisa noma lokukhuphula abantu kwezikamoya. Futhi, kuzo zonke izindaba lapha, umphumela wabamubi ngendlela emangalaisayo. Ngokuqonde kakhulu, isimilo sethu kanye nokuzinikela kwethu kuKristu kungenza umehluko omkhulu kulaba esixhumana nabo. Abaholi kwezikamoya banethonya kwabanye, elibayisa kuNkulunkulu uma bona ngokwabo befuna uNkulunkulu, noma elibayisa ebubini uma bengakwenzi lokho.

Okumelene nalokho esikubona namuhla, ukuthi u-Ezra no-Nehemiah babenobudlelwane obuqinile noNkulunkulu akuphikwa. Izinga lokuzila nokukhuleka elibhalwe kulezizincwadi ngo-Ezra no-Nehemiah ledlula imibiko yeBhayibheli ngabanye abaholi. Isizwe sasihamba noNkulunkulu ngaphansi kobuholi babo, nakuba konke kwakungaphelele. Inkomba yabo empilweni yayibheke kuNkulunkulu. Ngekwesinye Isandla, iqiniso lokuthi kukhona abangazange bathinteke noma baguquke ngamathonya ka-Ezra no-Nehemiah lifakaza ukuthi alukho ukholo lomunye kepha olwethu ekugcineni olwenza umehluko kithina. Nembala, buka abantu ababenethuba lokubona uJesu enyameni, ukumuzwa eshumayela, kanye nokubona noma ukuzwa ngezimangaliso Zakhe, kepha ekugcineni bamlahla Yena. Yebo, sinendima okumele siyidlale, noma ngabe izinga lethu empilweni liyini, futhi singaba yithonya lobuhle noma ububi. Kepha ekugcineni, umuntu ngamunye kuzomele aziphendulele ngaphambi kukaNkulunkulu.

`Cabanga ngabantu esizindeni sethonya lakho. Yiziphi izindlela ongathuthukisa ngazo Ithonya lakho na?`