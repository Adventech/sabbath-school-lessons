---
title:  Isibindi Nokuba Namandla
date:  24/12/2019
---

`Funda u-Nehemiah 4:7-23. Kungaziphi izindlela u-Nehemiah abonisa ngazo isibindi na? Yini eyamnikeza lesisibindi na?`

U-Nehemiah wamelana nezitha zabo, ezazizama ukwesabisa amaJuda. U-Nehemiah waphendula ngokuthatha iqhaza lokulungiselela abantu ukuba balwe. Akazange amane athi “Kulungile, Nkulunkulu, Wena yenza konke.” Kunalokho, wenza ukuba abantu benze indima yabo. Bathatha izinkemba nezinye izikhali ngaso lesosikhathi besebenza ekwakheni udonga. AmaJuda, ngaphansi kobuholi buka-Nehemiah, awazange esabe kepha kunalokho ngeqholo bathatha izikhali ukuzivikela. U-Nehemiaha wakhuthaza abantu, wakholwa kubo, futhi wabanikea Umthwalo wokwenza. Wabanikeza amandla okusebenza lapho ebathuma futhi ebanikeza imithwalo. Kepha, u-Nehemiah akazange nje atshele abantu ngokumele bakwenze bese ecasha egumbini lakhe. Wema kanye nabo futhi wenza umsebenzi olukhuni okwakemele wenziwe.

Kunezikhathi eBhayibhelini lapho uNkulunkulu ayetshela khona abantu ukuba beme bathule babukele Yena elwa, futhi kunezikhathi eziningi lapho uNkulunkulu athi, “Lungiselelani ukwenza, futhi Mina ngizoninikeza ukunqoba.’ Kumele senze indima yethu uma sifuna ukubona ukukhulula kukaNkulunkulu kanye nezibusiso.

“Ekuzinikeleni kuka-Nehemiah emsebenzini kaNkulunkulu, kanye nasekuthembeleni kwakhe okuqinile kuNkulunkulu, kulele isizathu sokwehluleka kwizitha zakhe ukumdonsela emandleni azo. Umphefumulo ovilaphayo uhlulwa kalula yizilingo; kepha empilweni enomgomo ophakeme, inhloso eqinile, ububi abutholi ntuba. Ukholo lwalowo okhulayo alupheli amandla; ngokuba ngaphezulu, ngaphansi, ngale, ubona Uthando Olungapheli, lusebenzela ukuba zonke izinto zifeze inhloso Yakhe elungileyo. Izinceku zikaNkulunkulu zeqiniso zisebenza ngokuzimisela okungeke kwahluleka ngoba isihlalo sobukhosi somusa singukuncika kwabo njalo.”—Ellen G. White, Prophets and Kings, p. 660.

Ekugcineni, u-Nehemiah wathola isibindi sakhe ekuqondeni iqiniso kanye namandla kaNkulunkulu. Kepha, njengoba sibonile, ukwazi kwakhe uNkulunkulu kwamenza enze ngokokholo lwakhe.

`Nakuba kukwindikimba ehlukile, lokho esikubone ku-Nehemiah kubonakala kanjani kulendimana: “Kepha omunye uyakuthi: “Wena unokukholwa, mina nginemisebenzi,” ngibonise ukukholwa kwakho ngaphandle kwemisebenzi, nami ngizakukukhombisa ukukholwa ngemisebenzi yami” (James 2:18, NKJV) na?`