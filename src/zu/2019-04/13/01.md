---
title:  Abaholi KwaIsrayeli
date:  21/12/2019
---

### Kuleli viki funda ku
1 Amakhosi 12:1–16; Zenzo 15:7–11; Johane 11:46–53; Neh. 4:7–23; Ezra 8:21–23, 31, 32.

> <p>Indimana Yekhanda</p>
> “Abantu bonke bahamba ukuba badle, baphuze, bathumele izabelo, bajabule kakhulu, ngokuba babeqondile amazwi ababewazisiwe” (Nehemiah 8:12, NKJV).

Bobabili u-Ezra no-Nehemiah bayizibonelo zabaholi abakhulu ababezinikele kuNkulunkulu kanye nasekugcwaliseni imisebenzi uJehovah ayebabizele yona. Ukuthanda kwabo uNkulunkulu kwabaqhuba esifisweni sokuba yizinceku ezithembekileyo. Empeleni, ukwethembeka kwabo kube yingqikithi yesifundo sethu.  Kuleliviki sizobuka izibonelo zobuholi obutholakala eBhayibhelini, kuhlangene nezibonelo zika-Ezra no-Nehemiah. Akuzona izifundo eziphelele, ngempela, njengoba zikhona nezinye eziningi esingakhuluma ngazo. Nakuba kanjalo, izifundo ezikhethiwe ngezanoma yimuphi umholi. Usenokungaziboni njengomholi ngesikhathi esithile empilweni yakho, kodwa sonke sinethonya kwabanye abantu; ngakhoke, izifundo zingena kuwo wonke umuntu. Phakathi kwalezizindaba zalababaholi yiZwi likaNkulunkulu. Izwi laguqula ukucabanga kwabo kanye nezimpilo futhi umphumela waba yilo lonke uhlelo lwemvuselelo nokuguquka. Babethembele ngokuphelele Ezwini likaNkulunkulu kanye nokululekwa nguYena. Ngendlela efanayo, noma singobani, noma indima yethu injani, kumele sigcine Izwi likaNkulunkulu lingumongo wendlela esiphila ngayo njengamaKrsitu angama-Seventh-day Adventist.