---
title:  UNkulunkulu Wethu Othethelelayo
date:  09/11/2019
---

### Kuleli viki funda ku
Neh. 9:1–3; Dan. 9:4–19; Neh. 9:4–8; Kol. 1:16, 17; Neh. 9:9–38; Rom. 5:6–8.

> <p>Indimana Yekhanda</p>
> “Ofihla iziphambeko zakhe akayikuphumelela, kepha ozivumayo azishiye uyakuthola umusa” (Zaga 28:13, NKJV).

Nngemuva Komkhosi wamaDokodo (Sukkot) abaholi baphinda babiza imbizo. Babesanda kuchitha isikhathi begubha; manje kwasekuyisikhathi sokubuyela emsebenzini ongaphelanga wokuvuma izono zabo kanye nokuphenduka phambi KukaNkulunkulu. Yebo, ngaphambilini, abaholi babebatshele ukuba bayeke ukulila kanye nokudabuka ngenxa yamaphutha abo, kodwa lokho akusho ukuthi ukulila kanye nokuvuma akubalulekile. Ngalokho, manje njengoba sebegubhile imikhosi, kwasekuyisikhathi sokuvuma ngokufanele.

Uhlelo lwezigameko olwethulwa lapha alusho ukuthi Iyona ndlela okulandelana ngayo ukujabula kanye nokuvuma; futhi kungasho nokuthi indlela ephambene nalena kumele ilandelwe. Nakuba singaqala ngokuvuma, bese silandela ngokugubha, mhlawumbe umkhosi kaNkulunkulu ezimpilweni zethu kumele uze kuqala. Nembala, abaseRoma 2:4 basitshela ukuthi “kungukulunga KukaNkulunkulu” okuletha ukuphenduka. “Ukulunga” Kwakhe, ke, kumele kuvuse ukudumisa kanye nokugubha, kube futhi kusikhumbuza ngokuthi sidinga uNkulunkulu athethelele, ahlanze, futhi asidale kabusha.

_*Funda isifundo saleliviki ukulungiselela iSabatha lika-November 16._