---
title:  Ukuzila NokuKhonza
date:  10/11/2019
---

`Funda u-Nehemiah 9:1-3. Kungani abantu babezehlukanisa nazo zonke izihambi na?`

Nakuba u-Nehemiah wayelangazelela ukuqinisekisa ukuthi abantu babeba yingxenye yalesikhathi senjabulo, manje waholela umhlangano ekuzileni. Bazithoba phambi KukaNkulunkulu bazithela ngothuli emakhanda, begqoka amasaka. Ngenxa yokuthi izihambi zazingenasabelo esonweni sesizwe sakwaIsrayeli, abakaIsrayeli bazehlukanisa kuzo, njengoba amaHeberu ayazi ukuthi kwakuyizono zawo ezazidinga Ukuthethelelwa. Bavuma izono zesizwe sawo, ezazibaholele ekudingisweni. Imikhuleko yabo njengesizwe kanye nokuvuma kwabo izono kwabonakalisa ukuqonda okujulile ngesimo sesono. AbakwaIsrayeli babesenokucasuka ngokuthi okhokho babo babonile futhi baholela isizwe sonke ekudingisweni. Noma babengachitha isikhathi bekhononda ngokukhethwa kwabaholi babo kanye nokusilela kobunkulunkulu obavezwa yizizukulwane ezandulelayo okwaholele esimweni ababekuso njengamanjeâ€”iqoqwana nje lababuyile. Kepha, kunokuba babenenzondo kanye nezikhalo, babuyela kuNkulunkulu ngokuzithoba kanye nokuvuma. U-Nehemiah 9:3 ubika ukuthi abantu bafunda Encwadini yoMthetho ingxenye yesine yosuku, kwathi kwenye ingxenye yesine bavuma isono futhi badumisa uNkulunkulu. Lokhu ngukufundwa kwesithathu kwe-Torah. Ukufunda i-Torah kungumongo wokuvuma, okumele kugxile eqinisweni, eliphuma kuNkulunkulu. Ngokufunda kwethu iBhayibheli, uNkulunkulu usondela kithina, futhi uMoya oNgcwele angakwazi ukukhuluma nathi futhi asifundise. Iqiniso leZwi Lakhe libumba ukucabanga kanye nokuqonda kwethu, lisikhuthaze futhi lisiphakamise. AbakwaIsrayeli badabuka futhi bakhala, ngenxa yokuthi ukuchitha isikhathi ebukhoneni obungcwele bukaNkulunkulu kusenza sibone ubuhle Bakhe kanye nokulunga Kwakhe kube kugcizelela kithina indlela emangalisayo yokuthi Umdali wezulu nomhlaba akhethe ukuba nathi, nakuba singafanelekile. Ngalokho, sibona ukuthi ngaphandle KukaNkulunkulu ezimpilweni zethu, asehlukile kokhokho bethu bezikamoya enkolweni. Ngokusebenza KukaNkulunkulu kithina singaba yilokho okumele sibe yikho.

`Funda uDaniyeli 9:4-19. Lomthandazo ufaneleke kanjani ezimpilweni zethu namuhla na? Iqiniso lokufaneleka kwalomkhuleko kithina ngamunye nanjengebendla, kumele Lithini na?`