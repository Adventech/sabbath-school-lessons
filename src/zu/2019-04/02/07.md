---
title:  Cabanga Kabanzi
date:  11/10/2019
---

Zindla nge-“A Man of Opportunity,” pp. 628–634, in Prophets and Kings. U-Nehemiah wayeyindoda yomkhuleko: “U-Nehemiah wayevamile ukwethula umphefumulo wakhe ngabantu bakhe. Kodwa manje lapho ekhuleka inhloso engcwele yakheka emoqndweni wakhe. Wanquma ukuthi uma enako ukuthola imvume yankosi, kanye nosizo oludingekayo lokuthola Izinsiza, yena uqobo wayezothwala umsebenzi wokwakha kabusha izindonga zaseJerusalema futhi abuyise Amandla obuzwe bakwaIsrayeli. Wayesecela uJehovah ukuba amenze athandeke phambi kwenkosi, ukuze lelicebo lifezeke. ‘Mayiphumele, ngiyakhuleka Kuwe, inceku Yakho namuhla,’ enxusa, ‘uyinikeze umusa phambi kwalendoda.’ Izinyanga ezine u-Nehemiah walinda ithuba elifanele lokwethula isicelo sakhe enkosini.”—Ellen G. White, Prophets and Kings, pp. 629, 630.

**Imibuzo Yokuxoxisana**

`1. Ekuphenduleni umbuzo wangoLwesithathu, kusho ukuthini ukuthi kulo lonke iBhayibheli—Itestamente Elidala, Itestamente Elisha—labo ababizwe nguNkulunkulu babhekana nempikiswano enkulu na? Empeleni, kusho ukuthini ukuthi kuzo zonke izikhathi lokho kwenzeka na? Mhlawumbe umbuzo ongcono ungaba yilo: Yiziphi izibonelo ongazithola zothile owabizwa nguNkulunkulu ukuba enze intando Yakhe ongazange abhekane nempikiswano na? Lokhu kusitshelani ngokuthi akumele sidikibale lapho, nakuba senza intando kaNkulunkulu, sibhekana nezihibe eziqinileyo ekufezeni lokho esikholwa ukuthi uJehovah usibizele kona na?`

`2. Funda u-Nehemiah 2:18. Kusitshelani lokhu mayelana namandla okufakaza ngawe, futhi nokubaluleka kwako ekwenzeni amaJuda avumele phezulu ku-Nehemiah na?`

`3. U-Ezra noma u-Nehemiah babengeke bafeze noma yini ngaphandle kokusizwa yinkosi. Ngamanye amazwi, lamadoda kaNkulunkulu asebenza ngokubambisana namagunya ezepolitiki, futhi ayengabahedeni. Yisiphi isifundo esingatomula kulokhu ngokuthi kunini lapho njengebandla singasebenzisana namandla ezepolitiki akhona, noma kuyimaphi na? Kusenjalo, uma senza lokho Kungani kumele ibandla liqikelele kakhulu na?`

`4. Buyekezani eklasini umkhuleko ka-Nehemiah (Neh. 1:1–11). Yini esingayithatha kuwo engasiza ekudephiseni ubudlelwane bakho noNkulunkulu na? Usifundisani mayelana nokuzinikela, ukuvuma, kanye nokubanga izithembiso na?`