---
title:  U-Nehemiah Uyathunyelwa
date:  09/10/2019
---

Inkosi yathumela u-Nehemiah nezincwadi eziya ku-Sanballat um-Horonite kanye naku-Tobiah um-Ammonite, izikhulu zesifunda ngaphesheya komfula, ukuze kuphendleke indlela yalokho u-Nehemiah okwakumele akufeze. Ngaphezu kwalokho, inkosi yayaleza u-Asaph, umlondimahlathi enkosi, ukuba ahlinzeke u-Nehemiah ngolo lonke ukhuni olwaluzodingeka ekwakheni kabusha idolobha, izindonga, kanye namasango ethempeli.

`Funda u-Nehemiah 2:9, 10. Lezizindimana zisitshelani ngempikiswa u-Nehemiah kanye namaJuda ayezobhekana nayo na?`

U-Nehemiah wafika eJerusalema eminyakeni ka-445/444. Ukuphkisana kubonakala kuqubuka engakaqala nokwenza noma yini, njengoba isicelo esethulwa kubaphathi sivusa izinkinga. Nakuba u-Tobiah enegama lesiJuda, elichaza “uJehovah ulungile” (indodana yakhe u-Jehohanan naye wayenegama lesiJuda, “uJehovah unomusa”), wayengumbusi wakwa-Ammon. Ngalokho, iJerusalema yayikakwe yizitha: u-Sanballat, umbusi waseSamariya enyakatho, u-Tobiah umbuso wakwa-Ammon empumalanga, kanye no-Geshem um-Arab (Neh. 2:18, 19) eningizimu, owayephethe u-Edom no-Moab. Kuyishwa ukuthi ubuholi kulesisifunda samgwema u-Nehemiah ngenxa yokukhathazeka kwakhe “ngesimo” sabacindezelekile. Iziqhwaga azithokozi ngenhlanhla yalabo ezibacindezele.

Ukufika kuka-Nehemiah “eJerusalema, nokho, ehamba namabutho, okwakukhombisa ukuthi wayeze ngomsebenzi obalulekile, kwavusa umhobholo ezizweni zabahedeni ezazihlala eduze kwedolobha, ezazivame ukuzitika ngobutha bazo ngakumaJuda ngokuwethuka. Ababephambili kulomsebenzi wobubi kwakungamakhosi athile alezizizwe, u-Sanballat um-Horonite, u-Tobia u-Ammon, kanye no-Geshem um-Arab. Kusukela ekuqaleni lababaholi babuka ngeso elinensolo ukwenza kuka-Nehemiah futhi bazama ngazo zonke izindlela ezisemandleni azo ukuchitha izinhlelo zakhe kanye nokuvimbela umsebenzi wakhe.”—Ellen G. White, Prophets and Kings, p. 635.

`Yiziphi ezinyeizindaba zeBhayibheli ongazithola eziveza ukuthi labo ababizwe nguNkulunkulu ukwenza intando Yakhe babhekana nempikiswano na? Woza nezimpendulo zakho eklasini ngeSabatha.`