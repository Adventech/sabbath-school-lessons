---
title:  U-Nehemiah Wamukela Izindaba Ezimbi
date:  06/10/2019
---

Incwadi ka-Nehemiah ivula ngendlela efanayo nencwadi kaDaniyeli (funda Dan. 1:1, 2), okungukuthi ngezindaba ezimbi. Yebo, iningi laselibuyele ezweni lokhokho babo, kodwa izinto zazingezinhle kubo lapho.

`Funda u-Nehemiah 1:1-4. Kungani u-Nehemiah ayekhathezeke kangaka na? Wabhekana kanjani nalezizindaba ezimbi na?`

Amanye amaJuda ayethunjwa ekuqaleni ayelethwe lapha e-Shushan, esinye sezizinda ezine zombuso wase-Persia, lapho u-Nehemiah eysebenza khona esigodlweni njengomphathi wenkomishi yenkosi. Itemu elisetshenzisiwe lika “Hanani omunye wabafowethu” kungenzeka libhekiswe kumfowabo ngokuzalwa, ngoba kukhona okunye okufanayo okukhomba emndenini ngokubhekiswe ku-Hanani ku-Nehemiah 7:2, nakuba kungabhekiswa kumIsrayeli mumbe. Ingxoxo Phakathi kuka-Hanani kungenzeka yenzeka Phakathi kuka-November kanye no-December ka-445 B.C., iminyaka engu-13 emuva kokuba u-Ezra ebuyele eJerusalema. U-Hanani ubika ukuthi isimo eJerusalema sibucayi. Abantu abakwazanga ukwakhe kabusha iJerusalema, futhi isitha sasidilize izindonga zedolobha, lilishiye lingavikelekile.

Kusenokuba u-Nehemiah wayewazwile amahlebezi okuthi abaseSamariya ayedilize izidonga zedolobha, kodwa engenazo izimpendulo eziqondile kuze kube yilesisikhathi. Kusenjalo, neNkosi u-Artaxerxes wayeshabalise amathemba ngokumisa inqubekela ekhwakhiweni ngemuva kokukhononda kwabantu abangaphesheya komfula (Ezra 4). Nakuba ithempeli lalakhiwe kabusha, lalingasebenzi ngokugcwele ngoba abantu babedingeka ekesebenzeni kwalo babengakwazi ukuhlala eJerusalema. Lesisimo samdabukisa u-Nehemiah njengoba imithelela yalezizindaba ihlaba umphefumulo: amaJuda ayengadumisanga uNkulunkulu nakuba ayebuyele emuva ngalenhloso. Kunalokho ayeshiye budedengu indlu kaNkulunkulu kanye neDolobha eliNgcwele, ngenxa yokwesaba kwabo isitha. Ngalokho, ngokujwalekile u-Nehemiah uphendukela kuNkulunkulu. Akakhonondi ngokuthi abantu bakwaJuda abanalo ukholo noma ababiza ngamagwala, futhi akasamukeli isimo sinjebo sinjalo. U-Nehemiah uwa ngamadolo aqale ukukhuleka nakuzila.

`Kulezizindaba ezimbi, u-Nehemiah walila, wazila, futhi wakhuleka. Lokhu kumele kuthini kithi ngendlela okumele, ikakhulu ngesikhathi zenhlupheko, sibheke kuJehovah?`