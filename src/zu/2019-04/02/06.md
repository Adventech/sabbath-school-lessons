---
title:  U-Nehemiah Ulungiselela Umsebenzi Wakhe
date:  10/10/2019
---

Ngokungangabazi, uJehovah wayembizele kulomsebenzi u-Nehemiah futhi wayezomhlinzeka ngakho konke ayezokudinga. Ehlome ngolwazi lwezithembiso sikaNkulunkulu kanye nesiqiniseko sokubizwa nguNkulunkulu, u-Nehemiah waqhubeka ngokuqikelela nangokukhuleka. Ngamanye amazwi, nakuba azi ukuthi uNkulunkulu waye naye, lolulwazi alumenzanga wangacabangisisa ngalokho okwakumele akwenze.

`Funda u-Nehemiah 2:11–20. Yini eyenziwa ngu-Nehemiah ukulungiselela umsebenzi wokwakha kabusha izindonga na?`

Izifundo Zobuholi: Isifundo 1: U-Nehemiah akatsheli muntu ukuthi zithini izinhlelo “uNkulunkulu azifake enhliziyweni yami ukuzifeza eJerusalema” (Neh. 2:12). Akatsheli nasitha nje kuphela, kepha ufihlela nabaholi bamaJuda futhi. Usemkhankasweni wokuhlola ukuza abone ukuthi yini edinga ukwenziwa. Isifundo 2: Ngaphambi kokuba ethule nomayini, u-Nehemiah wenza owakhe umsebenzi futhi ahlele wonke umsebenzi ozodingeka. Isifundo 3: Lapho esekhuluma ngomsebenzi, u-Nehemiah uqala ngokuveza lokho uNkulunkulu asekwenzile kuze kube manje ohambeni lwakhe, bese enezezela ngamazwi enkosi. Uyakhuthaza ngaphambi kokuba afuna ukuzinikela. Kuyisimangaliso ukuthi amaJuda aphendule ngokuvama futhi anqume ukwakha, nakuba kukhona okuphikisayo. UNkulunkulu wayelungise hhayi kuphela inkosi ngemikhuleko kanye nokuzila kuka-Nehemiah, kepha nabantu bakwaJuda, ukuza bavumele phezulu nangesibindi.

`Funda u-Nehemiah 2:19, 20. Lezizindimana zisitshelani ngokholo luka-Nehemiah na? Izindimana ezinjengo-Deuteronomy 7:9, AmaHubo 23:1–6, noNumberi 23:19 zamsiza kanjani na?`

Izingxoxo zethu ziveza esiyiko nalokho esikholwa yiko ngempela. U-Nehemiah unomkhuba wokukhuluma amazwi akhuthazayo. Akesabi ukufaka uNkulunkulu kukho konke akushoyo kanye nokumtusa futhi, nakuba abantu bemgcona futhi bemhleka. Nakuba u-Nehemiah eyazi inzondo yezitha zakhe ngakuye, akangathekisi noma akhiphe uNkulunkulu enkulumeni. NjengoJosefa eGibhithe eminyakeni eminingi edlule, u-Nehemiah akesabi ukuphakamisa uNkulunkulu wakhe Phakathi kwabantu abangakholelwa Kuye.