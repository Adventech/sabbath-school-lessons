---
title:  U-Nehemiah Ukhuluma Obala
date:  08/10/2019
---

U-Nehemiah 1:11 uthi u-Nehemiah ungumphathisitsha wenkosi. Kithina lokhu kungabukeka kungumsebenzi ongabalulekile, kodwa abaphathizitsha kwakungaba ngamadoda anethonya elikhulu, njengoba babehlezi njalo bexhumana nenkosi. Abaphathizitsha babenambitha iziphuzo zenkosi ukuze kugwemeke ukugula boma ukufa kwenkosi. U-Heroditus uphawula ukuthi abase-Persia babebahlonipha kakhulu abaphathizitsha, njengoba babethathwa njengezikhulu eziphakemeyo. Isibonelo, umphathisitsha weNkosi u-Esarhaddon wase-Assyria wayeyiskhulu esiphakeme sombuso. Ngalokho, u-Nehemiah unesikhundla esphezulu embusweni, futhi ngenxa yokuxhumana kwakhe nenkosi, uncenga uNkulunkulu ukuba amsebenzi ekhulumeni nenkosi ngesimo sakwaJuda.

`Funda u-Nehemiah 2:1-8. Yini eyenzeka ngenxa yokukhuleka nokuzila kuka-Nehemiah na?`

Umkheleko uphendulwe ngenyanga ka-Nisan, okungaba yinyanga ka-April ku-444 B.C. sekudlule izinyanga ezine selokhu u-Hanani kanye namaJuda aletha izindaba eziphazamisayo mayelana neJerusalema ku-Nehemiah. Izinyanga ezine, u-Nehemiah wakhuleka futhi wazila, futhi zonke izinsuku kwakubonakala kuye sengathi uNkulunkulu akaphenduli. Kodwa isikhathi sikaNkulunkulu silokhu silungile ngaso sonke isikhathi. UNkulunkulu walungisela inkosi ukuba ilalele u-Nehemiah futhi iphendule ngokufanele. Kwakungeyona into evamile ukuba umphathisitsha adedelwe izikhashana emsebenzi wakhe futhi ayoba ngumbusi kwelinye izwe. UNkulunkulu wakhuluma ngo-Nehemiah futhi wathinta Inkosi u-Artaxerxes I wase-Peraia ekuba abeke u-Nehemiah njengombusi wesifunda sakwaJuda. Ukubalulwa kwendlovukazi kungase kusho ukuthi kwakuyidili langasese, njengoba kwakungavamile ukuba indlovukazi ibekhona kumadili asemthethweni. U-Nehemiah akakhulumi ngalesosikhathi ngeJerusalema, ukuze angenzi inkosi ibe nemidlinzo, kunalokho wenza isicelo esinomunyu enkosi esimayelaba nokuthile okuthinta yena uqobo. Lapho indawo ibalulwa, inkosi isizuziwe.

`Yiziphi izindlela esina kuzo ukuhambisana kwesikhundla sika-Nehemiah kulesisigodlo kanye nesikaDaniyeli eBhabheli na? Lokhu kucazani ngesimilo sika-Nehemiah okwenza abe nogazi enkosini na?`