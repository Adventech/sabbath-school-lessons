---
title:  Ukubuya Kokuqala Kwabadingisiweyo
date:  29/09/2019
---

`Funda uJeremiya 25:11, 12 no 29:10 no Daniel 9:1, 2. Ukubuya kokuqala kwabadingisweyo kwenzeka nini na? Yisiphi isiprofetho esasifezwa yilokho kubuya na?`

UJehovah wathinta inhliziyo kaKoresi ukuba avumele ukubuyela kokuqala, ngokufezekisa isiprofetho sikaJermiya seminyaka engu-70. UJeremiya wayebhale ukuthi izwe lakwaJuda laliyoba yihlane iminyaka engu-70 ngaphansi kweBhabheli (lokhu kwenzeka, kusukela ku-606/605 B.C. kuye ku-537/536 B.C.), kodwa ke uNkulunkulu wayezovula iminyango yokubuya kwabathunjiweyo. Lapho uDaniyieli efuna izibhalo zikaJeremiya, wabona ukuthi isikhathi sasesifikile salesisithembiso.

KuDaniyeli 9, uDnaiyeli ukhathazekile ngoba iminyaka engu-70 isiyaphela kepha akubonakali nguquko, futhi umbuso omusha wamaPeresi wawukhonya. Walila futhi wabheka kuNkulunkulu, enxusa umusa kanye nokufezeka kwezithembiso Zakhe. Kulesosahluko (Dan. 9:24-27), uNkulunkulu waqinisekisa uDaniyeli ngokuthi ubona zonke izinto futhi unekusasa elihleliwe, ngoMkhululi ozofela abantu ukuba bahlanzwe ezonweni zabo, alethe ukulunga, futhi afeze uhlelo lwemihlatshelo. Empeleni, uNkulunkulu wayethi, “Daniyeli, ungakhathazeki. Njengoba uMkhululi wangempela (uJesu) ezoza, ngizothumele umkhululi wenu manje.” Kungekudala emuva kwalokho, uNkulunkulu wathinta inhliziyo kaKoresi, inkosi yase-Persia, ukuba ikhiphe umyalezo wokukhululwa kwabathunjiweyo. UNkulunkulu ngasosonke isikhathi uqinisekile ezithembisweni Zakhe (buka uDaniyeli 10 ngendlela uNkulunkulu angenelela ngayo ukuze abantu Bakhe bathuthuke ezweni labo.) U-Ezra 1 ubika ngesimemezelo seNkosi uKoresi sokuthi isizwe sakwaIsrayeli sasivumelekile ukuba sibuyele eJerusalema futhi sakhe indlu kaJehovah. Loyalelo wanikezwa phakathi kweminyaka ka-539-537 B.C. UKoresi akabavumele nje ukuba bahambe kuphela, kepha uyaqinisekisa ukuthi babuyela nezipho neminikelo, kuhlangene nezitsha zethempeli, u-Nebuchadnezzar ayezebile. Lesisigameko sisikhumbuza ngoIsrayeli ephuma eGibhithe iminyaka eminingi ngaphambilini, ngenkathi uNkulunkulu nakhona athinta izinhliziyo zabantu ukuba babanike izipho zohambo. Leliqembu lokuqala ukubuyela kwaJuda lalinabantu abalinganiselwa ku-50,000, okungenzeka kuhlangene abasifazane nezingane zakwezinye izifunda.

Yiziphi ezinye iziprofetho zomlando esezifezekile ngandlela ezithenjiswe ngayo

`Ezwini, futhi singatomula kanjani induduzo kuzo yokuthi uNkulunkulu uyalazi ikusasa nokuthi singazithemba izithembiso Zakhe kithi na?`