---
title:  Umyalelo Ka-Artaxerxes
date:  02/10/2019
---

`Funda u-Ezra 7:11-28. Umyalelo wenkosi wawunaziphi izigaba na? Kungani lemiyalezo yayibalulekile kubantu bakwaIsrayeli na?`

Umyalelo ka-Artaxerxes ufana nomthetho Wokuqala kaKoresi. Inkosi yeluleka wonke ofunayo, ikakhulu abozalo lobupristi, ukuba babuyele eJerusalema. Nakuba ngokomlando wama-Marushu, iningi lamaJuda lagcina ngokusala e-Persia (Njengoba kuvezwa yindaba ka-Esther), babakhona labo ababelinde ithuba lokuqala Impilo entsha ezweni lokhokho babo. Inkosi yabhekisa inkulumo yayo kakhulu kubagcini-mafa besifunda esingaphesheya kwe-Euphrate. Laba bagcini-mafa Kwakumele bahlinzeke u-Ezra nganoma yini ayeyidinga ukuvuselela idolobha kanye “nokuhlobisa indlu kaJehovah” (Ezra 7:27, NKJV). Ekugcineni, inkosi yayayaleza u-Ezra ukuthi aqinisekise ukugcinwa okufaneleyo koMthetho kaNkulunkulu kanye nomthetho wezwe, ngokusungula uhlelo lokubusa. Ukuhleleka okwakuzekwenziwa yilomyalezo kubalulekile kunoma yimuphi umphakathi. Ngale kwalokho, inkosi yakwenza kwabalula ku-Ezra kanye nabakwaIsrayeli ukuvuselela izwe labo.

Ngabe ukukhathazeka kwenkosi ngokwakha kabusha idolobha kanye nethempeli kuveza ukuthi yayisikholwa kuNkulunkulu ka-Ezra na? U-Artaxerxes ubiza uNkulunkulu, “ngoNkulunkulu kaIsrayeli, ondawo Yakhe yokuhlala iseJerusalema” Ezra 7:15, NKJV). Ulimi elusebenzisayo inkosi ngoNkulunkulu kaIsrayeli lukhomba ukuthi yayimbona njengomunye wonkulunkulu bendawo owayedinga ukuncengwa ngezipho. Yayingafuni lonkulunkulu wendawo amthukuthelele yena namadodana akhe (Ezra 7:23). Ngaphezu kwalokho, siyaqaphela ukuthi u-457 B.C. wunyaka futhi iGibhithe eavukela ngawo umbuso wase-Persia; ngalokh, kusenokwenzeka ukuthi izenzo ezinhle zenkosi zaziqonde ukuthola uxhaso ezifundweni zakwaJuda.

Ngeshwa, ukuthi inkosi yayijwayelene no-Ezra no-Nehemiah, akuyenzanga lokho ikholwe kuNkulunkulu. Akukho embhalweni okukhomba ukuthi yaguquka, okusho ukuthi uJehovah angasebenzisa nabantu abangaguqukile ukwenza intando Yakhe emhlabeni.

`Naphakathi kobuhlungu nokuhlupheka okukhulu, singafunda kanjani ukuthembela ekubuseni kukaNkulunkulu emhlabeni, njengoba sikubona lapha na?`