---
title:  Ukubuya Kwesibili Kwabadingisiweyo
date:  01/10/2019
---

Ku-Ezra 7:1-10 no 8:1-14, sibona ukuthi Inkosi u-Artaxerxes I ivumela u-Ezra ukuba abuyele eJerusalema (unyaka ngu-457 B.C.) futhi ahambe nanoma nguba ofuna ukubuyela emuva. Akukuningi okwaziwayo ngobudlelwane phakathi kwenkosi no-Ezra, noma ngabe u-Ezra wayesebenza esigodlweni. U-Ezra 8 unohla lwezinhloko zemindeni yalabo ababuyela, kuqala ngabapristi, kulandele abasebukhosini, futhi kugcine ngabantu nje bakwaJuda. Imindeni engamashumi amabili nambili iyabalulwa, okunikeza umqondo wokuthi sikhunjuzwa ngabomu ngezizwe ezingamashumi amabili zakwaIsrayeli. Isahluko siveza uhlu lwamadoda alinganiselwa ku-1,500, okunganikeza isilinganiso sika-5,000 kuye ku-6,000, kubalwa abasifazane nabantwana. Yiqembu elincane kakhulu kunelokuqala elabuyela emuva no-Zerubbabel kanye noJoshuwa.

`Funda u-Ezra 7:1-10. Yini esiyifunda ngo-Ezra na?`

U-Ezra ngumbhali ozalwa ebupristini. Njengompristi, ungowenzalo ka-Aaron, umfowabo kaMose, owayengumpristi Wokuqala wesizwe sakwaIsrayeli. Ngenxa yemibiko elotshwe ku-Ezra, kanye nemilando yakwaJuda, igama lika-Ezra lisagqamile kuze kubenamuhla. Ukuthi u-Ezra wayesebenza njengonobhala esigodlweni seNkosi u-Artaxerxes noma akwaziwa; ngalokho, lencanzelo ka-Ezra njengombhali kungenzeka iqondiswe emisebenzini yakhe yangaphambilini noma kumakhono akhe, aqala ukuwasebenzisa ngenkathi efika kwaJuda. Nakuba kanjalo, kusenokuba u-Ezra wayesebenzela u-Artaxerxes ngokusondele ukuba inkosi imuthume njengomholi walolufuduko. Ku-Ezra 7:6 no 10, u-Ezra uphawulwa njengonobhala noma uthisha “onekhono” futhi “ozinikele.” Igama elithi “onekhono” ngokuqondile lisho “osheshayo,” okunikeza umqondo wothile onomqondo osheshayo ukusebenzisa ulwazi. U-Ezra wayenomqondo osheshayo futhi aziwa ngolwazi lwakhe kanye nokuhlakanipha ngaseMthethweni kaNkulunkulu. Ngale kwalokho, ukuthi inkosi yaqoka u-Ezra ukuletha iqembu labakwaIsrayeli kwaJuda kungubufakazi besibindi kanye nobuholi bakhe.

`Qaphela, u-Ezra walungiselela inhliziyo yakhe ukufuna “umthetho kaJehovah” (Ezra 7:10). Lesisimiso singasisebenzisa kanjani ezimpilwenu zethu Namuhla na?`