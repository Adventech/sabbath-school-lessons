---
title:  Kafushane NgaMakhosi Nezigameko
date:  30/09/2019
---

Iqembu lokuqala lababuyela emuva lanikezwa umsebenzi wokwakha kabusha ithempeli likaNkuliunkulu. Sizofunda ngokumelana nokwakhiwa kwethempeli ezifundweni sakamuva. Manje, sizokhuluma ngokulandela kwamakhosi ase-Persia ngesikhathi sokwakhiwa kwethempeli kanye nokwakhiwa kabusha kweJerusalema. Kubalulekile Ukwazi umlando wezindaba zika-Ezra no-Nehemiah, njengoba usinikeza ukuqonda okujulile ngemibiko yabo.

`Funda u-Ezra 4:1-7. Yimaphi amakhosi abaliwe lapho okuthi ekubuseni kwayo kube nokumelana nokwakhiwa kwethempeli na?`

Nalu uhla lwamakhosi ase-Persia, ngokulandelana kwawo, axhumene nezincwadi zika-Ezra no-Nehemiah. Luqala ngoKoresi, owasungula Umbuso wase-Persia futhi wanqoba iBhabheli ngo-539 B.C.:

- Cyrus II “the Great” (559–530 B.C.)
- Cambyses II (530–522 B.C.)
- Darius I (522–486 B.C.)
- Xerxes I (485–465 B.C.) (Futhi owaziwa encwadini ka-Esther ngelika-Ahasuerus.)
- Artaxerxes I (465–424 B.C.)

Lapho sifunda lezizincwadi, kubalulekile Ukwazi ukuthi ukuvela kwalamakhosi akulandelani encwadini ka-Ezra. Isibonelo, u-Ezra 4:6-24 ungena ngaphambi kwesahluko 5, esiqhubeka nendaba yokumelana nokwakhiwa kwethempeli. Ngalokho, izincwadi ezifaka u-Xerxes I (Ahasuerus) no-Artaxerxes I njengalokhu zichazwe ku-Ezra 4 zabhalwa ngemuva kwezigameko ezibikwe kwizahluko 5 no-6, ezimayelana no-Darius I. Lokhu kulandelana kungase kudide abafundi, futhi kungaba yimbangela ethile yokuxakaniseka abantu asebeke baba nayo eminyakeni eminingi mayelana nalezizincwadi. Njengoba siqhubeka kulekota, ukwazi ngokulandela kwezigameko kuzosisiza ukuba siqonde kangcono imibiko ka-Ezra no-Nehemiah.

`Sekungakaki uthola izinto ezikukhathazayo eBhayibhelini na? Ungafunda kanjani ukwethemba uNkulunkulu, kanye Nezwi Lakhe, nakuba uhlangana nezinto okubukeka zingawenzi umqondo na? Kungani kubalulekile kuwe ukuba wenze kanjalo na? (Buka u-Isa. 55:8, 9.)`