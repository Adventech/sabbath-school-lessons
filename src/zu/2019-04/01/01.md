---
title:  'Ukuqonda Umlando: Zerubbabel no Ezra'
date:  28/09/2019
---

### Kuleli viki funda ku
Jer. 25:11, 12; Dan. 9:1, 2; Ezra 4:1–7; Isa. 55:8, 9; Ezra 7:1–28.

> <p>Indimana Yekhanda</p>
> “ ‘Usho kanje uKoresi inkosi yasePheresiya, uthi: UJehova uNkulunkulu wezulu unginikile yonke imibuso yomhlaba; ungiyalile ukumakhela indlu eJerusalema lakwaJuda.’ ” (Ezra 1:2, NKJV).

Mibhalweni kaJeremiya, uNkulunkulu wayethembise ukuthi abantu babezobuyela ekhaya emuva kweminyaka engu-70 yokudingiswa eBhabheli. Inkosi uKoresi wayeyisikhali sikaNkulunkulu sokuvumela lokhu kwenzeke. Egcotshwe nguNkulunkulu (Isa. 45:1), uKoresi wakhipha umthetho ngo-538 B.C., owawukhulula abantu bakaNkulunkulu ukuba babuyele ezweni labo futhi bakhe kabusha ithempeli. KwakunguNkulunkulu (hhayi uKoresi) owathi mayelana neJerusalema: “ ‘Mayakhiwe kabusha,’ futhi nangethempeli, ‘Izisekelo zalo mazakhiwe’ ” (Isa. 44:28, NIV). NguNkulunkulu owayeqinisekisile ukuthi iJerusalema izokwakhiwa kabusha, futhi wathinta inhliziyo kaKoresi ukuba anikeze imvume yokwakhiwa kwethempeli. Kuyakhuza ngasosonke isikhathi, futhi, ukubona abantu bakaNkulunkulu besabela ngokufanele ekusebenzeni kweNkosi: “Kwase kusuka izinhloko zawoyise bakwaJuda noBenjamini, nabapristi, namaLevi, bonke abamoya wabo uNkulunkulu ayewuvusile ukuba bakhuphuke bakhe indlu kaJehova eseJerusalema” (Ezra 1:5, NIV). Lapha sibona isibonelo sabantu bakaNkulunkulu bevumela izenzo zikaNkulunkulu ezinamandla futhi sinesihe. Ukwenza kwethu okuhle kunakho konke kuza ekuqondeni ukuthi uNkulunkulu ungubani nalokho akwenzile, futhi nasejwazini indlela angenelela ngayo ngothando ngakubantu Bakhe.

_*Funda isifundo saleliviki ukulungiselela iSabatha lika-October 5._