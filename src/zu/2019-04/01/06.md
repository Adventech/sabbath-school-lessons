---
title:  Ukubaluleka Kwemfundo
date:  03/10/2019
---

`Funda u-Ezra 7:6 no 10. Lezizindimana zisifundisa mayelana nokubaluleka kwemfundo yenkolo elungileyo na?`

Ukuzinekela kuka-Ezra ngokuphelele kuNkulunkulu kaye ngesinqumo sakhe sokufunda, enze, futhi afundise Izwi likaNkulunkulu (Ezra 7:6, 10) kwamlungiselela umsebenzi omkhulu kwaIsrayeli. Amazwi ebhayubheli akubeka ngokusobala ukuthi wazinikela ekufundeni, ekwenzeni, nasekufundiseni Umthetho kaNkulunkulu. U-Ellen G. White usinikeza umqondo obalulekile: “Ezalwa ngamadodana ka-Aaron, u-Ezra wayeqeqeshwe njengompristi; futhi ngaphezu kwalokho wayejwayelene nemibhalo yabenza imilingo, abafundi ngezinkanyezi, kanye namadoda ahlakaniphile ombuso wase-Medo-Persia. Kodwa wayenganelisekile ngesimo sakhe kwezikamoya. Wayelangazelela ukuhambisana noNkulunkulu ngokuphelele; elangazelela ukuhlakanipha bokwenza intando Yakhe engcwele. Ngalokho ‘walungiselela inhliziyo yakhe ukufuna umthetho kaJehovah, futhi awenze.’ Ezra 7:10. Lokhu kwamholela ukuba azijube ngokukhuthala ekufundeni umlando wabantu bakaNkulunkulu, njengalokhu ulotshwe ezibhalweni zabaprofethi namakhosi. Wahlala izincwadi zomlando nezenkondlo zeBhayibheli ukufunda ngesizathu sokuthi uNkulunkulu avumele iJerusalema libhujiswe futhi nabantu Bakhe bathunjelwe ezweni lobuhedeni.”—Prophets and Kings, p. 608.

“Imizamo ka-Ezra yokuvuselela ukuthakasela ukufundawa kweZibhalo yathola ukuzinza ngenxa yomsebenzi wakhe wokubekezela, kanye nokwandisa Izibhalo eziNgcwele. Waqoqa konke okwakulotshiwe ngomthatho ayengakuthola wakushicilela futhi wakusabalalisa. Ngalokho izwi elimsulwa elasabalala kubantu, lanikezwa ulwazi olukhulu kakhulu.”— Page 609.  Qaphela ukuthi nakuba u-Ezra ayefunde ngezindlela zabahedeni, wabona ukuthi zazingalungile; ngalokho, wafuna ukwazi iqiniso emthonjeni weqiniso, okwakuYizwi likaNkulunkulu kanye “nomthetho kaJehovah.” Kwafuneka ekhiphe konke ayekufunde kuma-univesity omhlaba, ngoba, ngokungangabazeki, okuningi ababekufundisa kwakungalungile. Kanjalo nje, “izibhalo zabamilingo kanye nabezinkanyezi” zazizomsiza ngani na?

`Yiziphi izindlela, nanamuhla, esingase sidinge ngazo ukukhipha okuningi esithe sakufunda emhlabeni na?`