---
title:  Cabanga Kabanzi
date:  04/10/2019
---

Funda u-Ellen G. White, “Ezra, the Priest and Scribe,” pp. 607–617, in Prophets and Kings. Cabanga ngomsebenzi omkhulu ka-Ezra: “U-Ezra waba ngumlomo kaNkulunkulu, efundisa labo ayephakathi kwabo ngezimiso ezilawula izulu. Eminyakeni eyayisele yempilo yakhe, nakuba esesigodlweni senkosi yase-Medo-Persia noma eseJerusalema, umsebenzi wakhe omkhulu kwakungowokufundisa. Lapho ekhuluma kwabanye ngamaqiniso ayewafundile, ukukhula kwakhe emsebenzini kwanda. Waba yindoda yokuzinikela kanye nogqozi. Wayengufakazi kaJehovah ezweni wamandla eqiniso leBhayibheli okuphakamisa impilo.”—Ellen G. White, Prophets and Kings, p. 609. “Emsebenzi wokwakha kabusha okumele wenzeke Namuhla, kunesidingo samadoda, njengo-Ezra no-Nehemiah, angeke ambandazise futhi akhulumele isono, noma afinyele ekukhulumeleni inkazimulo kaNkulunkulu. Kulabo okuphezu kwabo umthwalo walomsebenzi ngeke bathula uma okungalungile kwenzeka, futhi bengeke bambathise ububi ngengubi yothando lwamanga. Bazokhumbula ukuthi uNkulunkulu akakhethi bala, nokuthi ukubanqala kwabanye kungaba ngumusa kwabaningi. Bazokhumbula futhi ukuthi kulowo okhuza ububi umoya kaKristu kumele ubonakale ngaso sonke isikhathi.”—Page 675.

**Imibuzo Yokuxoxisana**

`1. Yebo, sinezithembiso eziningi nezimangalisayo kuJehovah. Kusenjalo futhi, nokho, uNkulunkulu akaziphoqi phezu kwethu. Yikuphi ukukhetha okungase kube siyakwenza ezimpilweni zethu okungavimbela ukufezeka kwethembiso Zakhe kithina na?`

`2. Funda Umkhuleko kaDaniyeli 9:1-23. Yiziphi izimiso ozibona lapha ezingasetshenziswa nguwe kumava akho na? Okungukuthi, yini eyayenziwa nguDaniyeli, umoya wakhe wawunjani, futhi yini ayeyicela na? Yikuphi okunye okubona lapho okungasebenza kithina namuhla na?`

`3. Esifundweni sangolweSine sifunde lapho u-Ellen G. White ebhala ngokubaluleka Kwezwi likaNkulunkulu emsebenzini ka-Ezra nangokukhuthala kwakhe ekulisabalaliseni kubantu. Yisiphi isifundo esisobala nesibalulekile kithina namuhla mayelana nokuba semqoka kweZwi likaNkulunkulu ezimpilweni zethu nasebandleni na?`