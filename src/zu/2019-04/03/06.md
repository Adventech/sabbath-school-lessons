---
title:  Umthwalo Wethu
date:  17/10/2019
---

Uma sibizwe nguNkulunkulu, sisenako ukukhetha ukulwamukela noma ukulinqaba Ubizo, njengalokhu sinenkuleleko yokwamukela nokwenqaba usindiso asinikeza lona sonke. Usengasibeka endaweni ethile, kodwa sisengakhetha ukungenzi asithuma kona. Yebo, uyafuna somenzele okuthile, njengoba esibizela ukuba sifana Naye. Ukukhethelwa nguNkulunkulu umsebenzi othile kuyingxenye yecebo Lakhe lokuba sisindiswe. Ngokwenza lokho asibizela kona, sembula iqiniso losindiso ezimpilweni zethu asinike lona. Inkosi uSawuleyanikezwa isikhundla sokuba yinkosi. Ngeshwa, uSawule akazange ayinikele inhliziyo yakhe ngokuphelele kuNkulunkulu, nakuba enikezwe lomsebenzi. Ngenxa yokuthi othile ubizwe nguNkulunkulu ukuba enzele Yena okuthile okukhethekile akusho lokho ukuthi lowo muntu wamukela uNkulunkulu. Ukuzikhethela kwethu kulokhu kuyinto enqumayo, futhi uma singalandeli ukuthola KukaNkulunkulu, singalahlekelwa yikho konke.

`Funda uEksodusi 3 no 4. Lokhu kusifundisani ngalokho okwenzeka ngenkathi uJehovah ebizela othile emsebenzini na?`

Ukusebela kwethu kungafana nokuka-Ezra no-Nehemiah, abasukumela phezulu, noma kungafana nokukaMose, owayenezaba. UMose wahamba ekugcineni, kodwa ezamile ukwenqaba. Wala, ebanga ngokuthi wayengafanelekile, engelutho, futhi engenasikhundla esibalulekile. Pho uFaro wayengamlalela kanjani na? Futhi wayekhathazekile ngokuthi abantu bakwaJuda babengeke bamkholwe noma bamlalele yena, nokuthi wayezohambela ubala. Ngaphezu kwalokho, wakhononda ngokuthi wayengafanelekile—“Ngiyanentsa uma ngikhuluma” (Exod. 4:10, NKJV)—futhi engenawo amakhono adingekile. Okokugcina, lapho sifunda indaba kaMose, sifunda ngendlela abangumholi Onamandla nakuba enezici. Wayengumuntu owenza ngokwethembeka umsebenzi uJehovah ayembizele wona.

`Yiziphi izaba esivame ukuzibeka ezivimbela ukuba sense izinto uJehovah afuna sizenze na?`