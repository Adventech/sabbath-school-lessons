---
title:  Isikhathi SesiProfetho
date:  14/10/2019
---

Esifundweni sokuqala kulekota, sifunde ngendlela uNkulunkulu abiza ngayo u-Zerubbabel (c. 538 B.C.) no-Ezra (457 B.C.) emisebenzini ekhathekile. Ezifundweni sesibili, sabuka uNkulunkulu ebiza u-Nehemiah (444 B.C.). kuyadingeka sibone ukuthi lokhu kubizwa kwenzeka ngokuvumelana nokwazi phambili kukaNkulunkulu. Ngokwesibonelo, u-Zerubbabel waqhutshwa nguNkulunkulu ukwenza umsebenzi othile ukuphendulana nokuphela kweminyaka engu-70 yokuthunjwa eyeyiprofethwe nguJeremiya.

`Yimuphi unyaka abizwa ngawo u-Ezra na? Yilowo nyaka Inkosi u-Artaxerxes eyakhipha ngawo umthetho. Ubaluleke ngani lowonyaka kwisiprofetho na? buka u-Daniel 9:24–27.`

U-Daniel 9:25 uthi “kusukela ekuphumeni kwezwi lokubuyisa nokwakha iJerusalema kuze kufike ogcotshiweyo, umbusi, kuyakuba ngamasonto ayisikhombisa namasonto angamashumi ayisithupha nambili” (NKJV). Iviki lokugcina lalesisiprofetho libalulwe kwindimana 27. Njengoba iviki elilodwa linezinsuku eziyisikhombisa, ngalokho iviki lesiprofetho silingana neminyaka engu-7 (Num. 14:34; Ezek. 4:5, 6). Ngakhoke, lesisiprofetho sikhuluma ngamaviki angu-70, okulingana nenminyaka engu-490. Umbuzo okumele uphendulwe yilo, Siqala nini lesisiprofetho samaviki angu-70 na? Isahluko sithi kuyosukela ngesikhathi umthetho ukhishwa wokwakhiwa kabusha kweJerusalema.

Kwaba nemithetho emithathu eyakhishwa meyalana novuselelwa kwabantu bakwaJuda. UKoresi, u-Darius, no-Artaxerxes bonke bakhipha imithetho yokuvuselela. Nakuba kanjalo, ngoka-Artaxerxes kuphela ofaka idolobha iJerusalema uqobo, futhi yiwona kuphela ohambsiana nokudumisa uNkulunkulu ngokungenelela Kwakhe. (Ezra 7:27, 28). Sibali ukuqala kwesiprofetho samaviki angu-70 kusukela ku-457 B.C., unyaka wesikhombisa weNkosi u-Artaxerxes I njengoba kubalulwe ku-Ezra 7:7-26. Ngaphezu kwalokho, ngenxa yokuthi u-457 B.C. wunyaka futhi Wokuqala kwesiprofetho sezinsuku ezingu-2,300 sika-Daniel 8:14 (buka Isifundo sakusasa), lomthetho uba yisiqalo saleziziprofetho zombili. Amaviki angu-70 aphela ngo-A.D. 34, okuyilapho ukushumayelwa kwevangeli kwenabela kwaBezizwe (okwaphawulwa ngokushushiswa kwebandla lokuqala kanye nokufela inkolo kukaStefano). Mapahakthi neviki lokugcina kuyoba ngu-A.D. 31, okuyisikhathi uJesu afa ngaso esiphambanweni.

`Buyekeka isiprofetho sikaDaniyeli 9:24-27. Siwembula kanjani, ngobuncimashi, umsebenzi kaJesu na? Isiprofetho esinjengalesi sisiza kanjani ekuqiniseni ukholo lwethu na?`