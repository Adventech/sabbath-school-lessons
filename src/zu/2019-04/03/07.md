---
title:  Cabanga Kabanzi
date:  18/10/2019
---

Fundisisa i-Prophets and Kings, pp. 697-699, mayelana nesiprofetho samaviki angu-70 kanye nokufezeka kwaso emlandweni. “Isikhathi sokuza kukaKristu, ukugcotshwa Kwakhe nguMoya oNgcwele, ukufa Kwakhe, kanye nokunikeza ivangeli kwabeZizwe, kwabalulwa. Kwakuyilungelo lamaJuda ukuqonda leziziprofetho, kanye nokubona ukufezeka kwaazo emsebenzini kaJesu. UKristu wagcizelela kubafundi Bakhe ukubaluleka kokufunda iziprofetho. Ebhekise kwisiprofetho esasinikezwe uDaniyeli mayelana ngesikhathi sabo, wathi, ‘Lowo ofundayo, makaqonde.’ Matt. 24:15. Ngemuva kokuba evukile wachazela abafundi Bakhe ‘ngabo bonke abaprofethi’ ‘izinto eziphathelene Naye.’ Luka 24:27. UMsindisi wakhuluma ngabo bonke abaprofethi. ‘UMoya kaKristu owawukubo’ ‘wafakaza kungakenzeki ngokuhlupheka kukaKristu, kanye nenkazimulo ezolandela.’ 1 Petro 1:11.”— Ellen G. White, The Desire of Ages, p. 234.

**Imibuzo Yokuxoxisana**

`1. Gxila kakhulu emqondweni wokubizwa kwakho nguNkulunkulu ukuyokwenza lokho othanda ukukwenza. Yiziphi ezinye izimiso ongazilandela ukwazi ukuthi wenza intando kaNkulunkulu, hhayi nje kulokho okuthandayo, kodwa Ngokuvamile na?`

`2. Funda indaba kaJona nangendlela asabela ngayo obizweni lukaNkulunkulu empilweni yakhe. Yiziphi izifundo ongazithatha kulamava akhe na? Kusenjalo, qhathanisa okwenziwa nguJona nalokho okwenziwa nguPawule lapho ebizwa nguJehovah. (Buka Acts 9:1-20.) Yimuphi umehluko omkhulu na?`

`3. “Umlando kaJudas wethula isiphetho esidabukisayo sempilo eyayisesimeni sokuphakamiswa nguNkulunkulu. Ukube uJudas wafa ngaphambi kohambo lwakhe lokugcina oluya eJerusalema obeyoba ngumuntu ofanelwe yindawo Phakathi kwabayishumi nambili, futhi engozokhunjulwa kakhulu.”—Ellen G. White, The Desire of Ages, p. 716. Zindla ngendaba kaJudas Iscariot. Ngabe “wayebizelwe” ukukhaphela uJesu na? Uma kanjalo, kunabuphi ubulungisa lokho kuye na? Singamqonda kanjani uJudas kanye namathuba ayenawo uma kuqhathaniswa nalokho agcina esekwenza na? Yiziphi izifundo esingatomula kulendaba yakhe ngamandla elungelo lokuzikhethela ezimpilweni zethu na?`