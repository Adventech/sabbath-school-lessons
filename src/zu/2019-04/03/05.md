---
title:  Ukukhetha KukaNkulunkulu
date:  16/10/2019
---

Kuningi esingakhuluma ngako mayelana noNkulunkulu ekhetha thina noma esiqokela okuthile okumele sikwenze. Iningi linemiqondo ehlukene ngokuthi ukukhetha kusho ukuthini. Lithini iBhayibheli ngokukhethwa kwethu na?

`Funda abaseRoma 8:28, 29. Yini asibizela kuko uNkulunkulu na? Yini asikhethela yona na?`

Ngokuqondile lesisahluko sithi uNkulunkulu wakhethela isintu ukuba sihambisane nomfanekiso weNdodana Yakhe. Asisho ukuthi uNkulunkulu usikhethela ukuba sisindiswe noma silahlwe, nokuthi thina asinazwi kuloludaba. Ngamanye amazwi, ukukhethwa kunenhloso yokuguqulwa kwethu. Siguqulelwa ukuba sibonakalise iNdodana kaNkulunkulu. Lenguquko ithenjiswa endimaneni elandelayo (Rom. 8:30), lapho uPawule, umlobi, ethi lapbo ababizwe nguNkulunkulu uyabalungisisa futhi (ubenza balunge) abakhazimulise (ngcwalise). Ngakhoke asiyekelwa ukuba siziguqule ngokwethu, kunalokho, uNkulunkulu uthembisa ukufeza lenguquko ngamandla Akhe.

`Funda abaseRoma 9. Ngukhethwa okunjani noma ubuso olunjani lukaNkulunkulu oluchazwa kulesisahluko na?`

KwabaseRoma 9 uPawule uxoxa ngokukhetha kukaNkulunulu emsebenzini othile. AbakwaIsrayeli bakhethelwa ukuletha izindaba ezinhle ngoNkulunkulu emhlabeni. Umusho othi “uJkobe ngimthandile, kepha ngamzonda uEsawu” (Rom. 9:13, NKJV) uvame ukungaqondwa kahle ngokuthi usho ukuthi uNkulunkulu wathanda oyedwa walamawele. Kunalokho, kwindikimba yalesisahluko, uPawule uthi uJakobe wakhethwa hhayi uEsawu. Yini akhethelwa yona uJakobe na? Ukuba nguyise wesizwe sakwaIsrayeli. Ngalokho, zombili izinhlobo zokuthetha okwenziwa nguNkulunkulu. Okokuqala, usikhetha sonke ngamunye ukuba sisindiswe futhi efuna siguqulelwe emfanekisweni kaJesu. Okwesibili, uNkulunkulu ukhetha abantu abahlukene ebakhethela imisebenzi ethile.

`Kunga kumele kukhuthaze ukwazi ukuthi ukhethelwe usindiso na? Kungani lokho, nokho, kungachazi ukuthi ukukhetha kwakho kungeke kwakwenza ulahlekelwe wusindiso olunikezwa nguNkulunkulu na?`