---
title:  Baphi AbaPristi Na?
date:  26/11/2019
---

Ngokungangabazi—njengoba sibonile izolo, kwakungukugcwaliseka okumangalisayo kwesiprofetho okwabuyisela amaJuda emuva ephuma eBhabheli. Kodwa njengakho konke okufaka isintu, izinkinga zazikhona. Enye yezinkinga enkulu kwakungukuthi, zikhona zonke izithembiso zokubuyiselwa konke ngemuva kokudingiswa, Iningi lamaJuda lalingafuni ukubuyela ezweni lokhokho babo. Okungukuthi, babona kungcono ukuhlala eBhabheli. Lokho kwakubangwa yini na?

`Funda u-Ezra 8:1-15. Gxila kakhulu kundimana 15. Yini ekhathaza kakhulu lapha, futhi kungani ingaba yinkathazo kulowo ofuna ukusungula kabusha isizwe sakwaIsrayeli ezweni okwakungelabo na?`

Iqiniso ngukuthi, akuwona onke amaJuda ayeseBhabheli, kuhlangene nabaLevi abathile, ababefuna ukubuyela emuva. Kunezinto eziningana okungase kube zazibanga lokhu. Iningi labo lalizalelwe futhi lakhulela ezweni elisha, futhi yilokho kuphela ababekwazi. Kusenokuba Iningi alifunanga ukuthutha uhambo olude futhi ngokungangabazi oluyingozi olubuyela ezweni ababengalazi kusukela ekuqaleni. Ekugcineni, nokho, siyazi ukuthi babuya nabaLevi abanele Ukusebenza Ethempelini (buka isifundo sangoLwesine), nakuba kwakunezinselele. ‘Kuze kube manje, amaJuda ayesale ezweni lokudingiswa ayesechithe iminyaka ecishe ibe ngu-150. Ukumba kwase-Nippur kuveze  izibhalo eziningi ezibonisa ukuthi Iningi lamaJuda acebileyo ayehlala kulesosifunda sase-Mesopotamia ngesikhathi sokubusa kuka-Artaxerxes I. yingakho, kwaba ngumsebenzi olukhuni ku-Ezra kanye nabanye ayehola nabo ukuvumisa abaningi ukuba babuyele naye. Laba ababuyela emuva babengalindela nje kuphela ukuba nempilo elukhuni yokuba yizingqalabutho ezweni labo, kwakukuncane ukunethezeka kwaseBhabheli. Ekubukeni lokhu, kuyamangaza ukuthola u-Ezra ephumelela ekugqugquzeleni imindeni elinganiselwa ku-2,000 ukuba ibeyingxenye yezizalwane zayo kwelokhokho babo.”—The SDA Bible Commentary, vol. 3, p. 376.

`“Kumele ngokuhlupheka okuningi singene embusweni kaNkulunkulu” (Zenzo 14:22, NKJV). Lokhu kusitshelani ngobukhona bezivivinyo nobunzima kulabo abafuna ukusebenzela uJehovah ngokwethembeka na?`