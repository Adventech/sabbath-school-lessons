---
title:  Emadolobheni Abo
date:  25/11/2019
---

`Buka izinhlu ku-Ezra 2 naku-Nehemiah 7. Yini oyiqaphelayo ngazo na?`

Ukuphinda phinda kuka-Ezra 2 (uhla lwalabo ababuya noZerubbabel noJoshuwa bephuma ekuthunjweni kwaseBhabheli) ku-Nehemiah 7 akulona iphutha. Futhi, lezizinhla zingethathekise kithina, kodwa zembula iphuzu elibalulekile, lokhu uNkulunkulu unaka imininingwane esingase singabi nandaba nayo. Izindonga zaseJerusalema sezakhiwe zaqedwa manje, futhi izibhalo ngamabomu zifuna ukuveza ukuthi isizukulwane sokuqala sababuyela emuva, isizukulwane sika-Ezra-Nehemiah, sonke saba neqhaza kulomsebenzi omkhulu, nakuba kunguNkulunkulu owayebenze baphumelela. Lesisizukulwane samanje sakhela phezu kwempumelelo yesidlule, nakuba umsebenzi wawuphithanisa, ugcwele izihibe, futhi ungaphelanga ngesikhathi esasifunwe yibo.

Ubuholi buka-Ezra no-Nehemiah babuthathelwe phezulu, kodwa nabantu benza umsebenzi wabo. Iqembu ngalinye lenza imisebenzi ehlukene ngezikhathi ezingafani, kepha umphumela uyancomeka. Isiqalo (Ezra2) sixhumane nesiphetho (Neh. 7), akwakhiwanga nje ithempeli lesibili kuphela, kepha iJerusalema yakhiwa kabusha futhi yasekelwa kahle.

`Funda u-Nehemiah 7:13. Lokhu kusifundisani ngempumelelo yabo esifisweni sabo sokwenza intando kaNkulunkulu na?`

“Abantwana bakwaIsrayeli babesemadolobheni abo.” Ngezindlela eziningi, konke ukubuyela emuva kanye nokwakha kabusha kwakumangalisa. Abantu eminyakeni eminingi edlule abadilizelwa idolobha labo, ithempeli labo labhujiswa, futhi izwe labo lahliphizwa basebebuyele kulelizwe nakulo lelidolobha futhi besakha kabusha konke, kanye nethempeli. Kusenokuba kwabukeka kuyisimangaliso kubo nakulabo ababazungezile, ngokunjalo. Konke, nokho, kwakungentando nangezithembiso zikaNkulunkulu.

`Yini empilweni yakho njengamanje ebukeka ingathembisi, kodwa nakuba kunjalo, usathembele kuJehovah ukuba akuchushise na?`