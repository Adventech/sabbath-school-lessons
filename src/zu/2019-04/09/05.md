---
title:  Ukuthotshwa Phambi KukaNkulunkulu
date:  27/11/2019
---

`Funda Duteronomi 30:1–6. Yisiphi isithembiso esinikezwa amaHeberu lapha na? Lesisithembiso, kanye nezinye, kumele zisho ukuthini ku-Ezra no-Nehemiah na?`

U-Ezra no-Nehemiah babezazi iziprofetho. Babazi ukuthi uNkulunkulu wayezobakhipha ekuthunjweni. Sibonile ku-Nehemiah 9 ukuthi babewuqonda umlando wabo kanye nezizathu zezinkinga zabo. Ngokufanayo, futhi, babazi ngomusa nokuhola kukaNkulunkulu, nakuba bonile. Ngalokho, bathembela kuNkulunkulu, ukuthi wayezokwenza ukubuyela emuva kube yimpumelelo. Lezozithmebiso, nokho, zazingachazi ukuthi ngeke babhekane nezinselele eziningi endleleni. Kuze kube manje kulekota, sesibuke Izivivinyo kanye nezinhlupheko ababhekana nazo, nakuzo izithembizo zikaNkulunkulu.

`Funda u-Ezra 8:16-23. Kwakuyini inselele lapha, futhi babhekana kanjani nayo na?`

Ngaphandle kwezithembiso, u-Ezra wayebazi ubungozi bohambo. Ngalokho, ukuzila kanye nokuzithoba phambi kukaNkulunkulu kwakuyindlela yokuvuma ukuncika kwabo kuJehovah ngempumelelo yabo. Kulesisikhathi, nezingozi eziningi phambi kwabo, umqondo wokucela usizo enkosini kanye nokuvikeleka wawuke wafika ku-Ezra. Kepha ekugcineni, waqoka ukungakwenzi lokho, uma kuqhathaniswa no-Nehemiah (Neh. 2:9), owaba nabaphelezeli ukumvikela. U-Ezra wabanomuzwa wokuthi uma ecela, kwakuzoletha ukwedeleleka kukaNkulunkulu, ngokuba wayesethe enkosini, “Isandla sikaNkulunkulu wethu siphezu kwabo bonke abamfunayo ukuba kube kuhle, kepha amandla akhe nentukuthelo yakhe kuphezu kwabo bonke abamshiyayo” (Ezra 8:22, NKJV). Kulesisikhathi konke kwabasebenzela kahle, ngoba kamuva waloba (Ezra 8:31) uJehovah wayebavikelile, futhi bafika lapho babeya khona ngokuphepha.

`Nembala, kumele sithembele kuNkulunkulu ngakho konke. Kusenjalo, futhi, Yiziphi izikhathi lapho siya kulabo esingakhonzi nabo siyofuna usizo na? Ezikhathini eziningi, kungani kungalungile, mhlawumbe futhi kungafanelekile na?`