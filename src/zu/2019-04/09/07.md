---
title:  Umcabango Obanzi
date:  29/11/2019
---

Funda u-Ellen G. White, “The Test of Discipleship,” pp. 57-65, in Steps to Christ.

“Kukhona labo abalwazile uthando oluthethelelayo lukakristu futhi abafisa ngempela ukuba ngabantwana bakaNkulunkulu, kepha bayabona ukuthi isimilo sabo asiphelele, Impilo yabo inesici, futhi balungele ukungabaza ukuthi izinhliziyo zabo zivuselelwe nguMoya oNgcwele. Kulabo ngingathi, ningahlehli ngokudikibala. Kuzovama ukuba siwe ngamadolo futhi silile ezinyaweni zikaJesu ngenxa yokusilela kwethu kanye namaphutha ethu, kepha akumele siphele amandla. Noma ngabe sihlulwe yisitha, asilahliwe nguNkulunkulu. Cha; uKristu ungakwesokudla sikaNkulunkulu, esinxusela. . . . Unesifiso sokukubuyisela

Kuye, sokubona ukuphelela Kwakhe kanye nobungcwele bubonakala kuwe. Futhi uma ungazinikela Kuye, Yena owuqalile umsebenzi olungileyo kuwe uyoqhubeka nawo kuze kube yilolosuku lukaJesu Kristu. Khuleka ngokuqinisekile; kholwa ngokuphelele. Lapho ukuzethemba kuphela, masithembele emandleni oMhlengi wethu, futhi siyokumdumisa Yena oyimpilo ebusweni bethu.”—Ellen G. White, Steps to Christ, p. 64.

**Imibuzo Yokuxoxisana**

`1. Cabanga ngoDanyeli 2 nangendlela uDanyeli, eminyakeni eminingi edlule, aprofetha ngokungenaphutha ukuvuka nokuwa kwemibuso, futhi eveza ukungabi munye kwe-Europe yanamuhla. Singafunda kanjani ukuthola induduzo kulesisiprofetho, esisibonisa ngendlela enamandla, ukuthi Naphakathi kwenxushunxushu, uNkulunkulu wazi konke okwenzekayo futhi ukuprofethile na?`

`2. UNkulunkulu wazi konke ngathi. Lokhu kuyaduduza futhi kusinikeza ukuphepha kanye nesiqiniseko sokuthi usinakekele. “Kepha manje usho kanje uJehova owakudalayo wena Jakobe, nowakubumba wena Israyeli, uthi: ‘Ungesabi ngokuba ngikuhlengile, ngikubizile ngegama lakho; ungowami’” (Isa. 43:1, NIV). Ungabaqinisekisa kanjani abanye ngobukhona bukaNkulunkulu nokunaka Kwakhe lapho bedlula ebunzimeni bemizwa, bobudlelwane, bokuhlala, noma bezimali na?`

`3. Gxila kakhulu odabeni lwesifundo sangoLwesithathu, mayelana no-Ezra engafuni ukucela usizo enkosini ngoba esaba ukuthi kuzokwenza amazwi akhe mayelana nokuvikela kukaNkulunkulu abe yize. Siyazi, ngokwesibonelo, ukuthi uNkulunkulu uyaphulukisa. Ngabe lokho kuchaza ukuthi sibonisa ukungabi nokholo ekutheni Yena angasiphulukisa uma siya kudotokotela na? Xoxani ngaloludaba eklasini.`