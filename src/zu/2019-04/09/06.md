---
title:  Edolobheni Elingcwele
date:  28/11/2019
---

`Funda u-Nehemiah 11:1, 2. Kwenzekani kulesisahluko na? Kungani kwadingeka benze unkatho ukuthola abazohlala eJerusalema kunokuhlala kwamanye amadolobha na?`

Yini asifundisa yona u-Nehemiah 11 na? Kwakudingekile ukuthola izakhamuzi ezintsha zaseJerusalema kulabo ababebuyele ezweni ngemuva kokudingiswa.  Kubukeka engathi kwakulula ukuhlala emaphandleni kunasedolobheni. Abantu babenemihlaba yabo, eyayiyilifa lokhokho babo. Ukuwushiya futhi nokuyohlala eJerusalema kwakunguzinikela, futhi ngokufanele, Iningi lalinomuzwa wokuthi lizo suswa ngokuphelele uma lenzenjalo. Impilo yayazoba nezinselelo ezintsha, futhi nempilo yasedolobheni yehlukile kuneyasemakhaya. Ukuya endaweni entsha, engaziwa kulukhuni sonke isikhathi.

Kulukhuni kangakanani ukuya edolobheni noma ezweni elisha lapho ivangeli lidinga ukusakazwa khona na? Ukuvangela amadolobha kudinga ukuvuma ukuthatha ubunzima obusha. “Izisebenzi zethu azifinyeleli ngokwanele. Abaholi bethu abaqwashile kumsebenzi okumele ufeziwe. Uma ngicabanga ngamadolobha lapho kukuncane okwenziwayo, lapho izinkulungwane eziningi okumele zixwayiswe ngokuza masinyane koMsindisi, ngiba nokulangazela okukhulu ukubona amadoda nomama bephuma beyosebenza ngamandla kaMoya, begcwele uthando lukaKristu ngemiphefumulo ebhubhayo.”—Ellen G. White, Testimonies for the Church, vol. 7. p. 40.

`Kungani kubalulwa uhla olude lwabapristi nabaLevi ku-Nehemiah 12:1-26? Kuphi ukuxhumana phakathi kwabo nokunikelwa kodonga lwaseJerusalema okuchazwe kwisigaba sesibili salesisahluko (Neh. 12:27–47) na?`

UNkulunkulu ufuna izinto zenziwe ngendlela efaneleyo. Abantu abazinikele futhi abagcotshiwe bayadingeka ngaphambi kokuba izinto ezinkulu zifezeke. Imindeni yabapristi yasiza u-Nehemiah ekwakheni izindonga ukuze bakhonze uNkulunkulu ophilayo ngokuphepha ethempelini ngaphandle kokuphazamiswa. Izindonga zazibalulekile kwezokuphepha, kepha ngaphandle kwabapristi abazinikele ukukhonza kweqiniso kwakusengozini. Yingakho bonke abantu, ngokwemisebenzi yabo ehlukene, babenendima okwakufanele bayidlale.