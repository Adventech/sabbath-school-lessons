---
title:  Izivivinyo, Ukuhlupheka, kanye NeZinhla
date:  23/11/2019
---

### Kuleli viki funda ku
Ezra 1:9–11; Dan. 1:1, 2; Daniel 5; Deut. 30:1–6; Ezra 8:1–23; Neh. 11:1, 2; 12:1–26.

> <p>Indimana Yekhanda</p>
> “Laba babambelela kubafowabo, abakhulu babo, benza isithembiso nesifungo sokuba bahambe emthethweni kaNkulunkulu owanikwa ngesandla sikaMose inceku kaNkulunkulu, bagcine, benze yonke imiyalo kaJehova iNkosi yethu, nezahlulelo zakhe, nezimiso zakhe” (Nehemiah 10:29, NKJV).

Sivamisile ukweqa izinhlu zezizukulwane nezokuningi eBhayibhelini. Kepha uJehovah uzifake lapho ngesizathu. UJehovah wezibhalo nguNkulunkulu wemininingwane. Uqaphela imininingwane, futhi lokhu kusiqinisekisa ngokuthi njalo uyasikhumbula.  Lezizibonelo ezimbalwa zezizukulwane zimemezela ukuthi uNkulunkulu wazi konke ngemindeni yethu, futhi uhlu lwezinto lusitshela ukuthi uNkulunkulu unakekela nalokho abanye abangakubuka “kungabalulekile.” UJesu wathi uNkulunkulu unakekela imizwilili futhi abale nezinwele zethu: “Akuthengwa yini imizwilili eyisihlanu ngezindibilishi ezimbili na? Akukhohlakele namunye kuyo emehlweni kaNkulunkulu. Nembala, nezinwele zekhanda lenu zibaliwe zonke. Maningesabi; nidlula imizwilili eminingi” (Luka 12:6, 7, NIV). UNkulunkulu onaka lemininingwane usinakile nathi, futhi wazi nemininingwane yakho konke okusikhathazayo.

Ngalokho, singaba neqholo eliphelele, sikhulise ithemba, futhi sincike esiqinisekisweni sokuthi uJehovah unake yonke imikhakha yezimpilo zethu. Nakuba kududuza lokho, futhi kumele kubenjalo, kumele futhi kusitshele ukuthi kumele nathi sinakekele zonke izigaba zempilo yethu.

_*Funda isifundo saleliviki ukulungiselela iSabatha lika-November 30._