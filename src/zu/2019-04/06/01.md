---
title:  Ukufundwa KweZwi
date:  02/11/2019
---

### Kuleli viki funda ku
Neh. 8:1–8, Dut. 31:9–13, Matt. 17:5, Zenzo 8:26–38, Neh. 8:9–12, Lev. 23:39–43.

> <p>Indimana Yekhanda</p>
> “Ngalokho bafunda encwadini, Emthethweni kaNkulunkulu, bephumisela kahle; bachaza, babaqondisa okufundwayo” (Nehemiah 8:8, NKJV).

Udonga lwaseJerusalema selwakhiwe. Ngokufakwa kwamasango, abakwaIsrayeli, ngaphansi kobuholi buka-Nehemiah, basebephelelisile umsebenzi omkhulu. Lapho udonga selwakhiwe, izizwe ezibazungezile zathuthumela futhi zabona ukuthi lokhu “kwakwenziwe . . . nguNkulunkulu” (Neh. 6:16, NKJV). Izitha zabona ukuthi uNkulunkulu wakwaIsrayeli ngowangempela ngoba, nakuba kube nokumelana okwesabekayo kanye nenzondo abakwaIsrayeli ababebhekene nayo, bakwazi ukuqeda umsebenzi ababewenza.  Emuva kokuba udonga selwakhiwe, u-Nehemiah wabeka umbusi waseJerusalema (umfowabo u-Hanani) kanye nomholi wedolobha (u-Hananiah). Omabili lamadoda akhethwa ngokwesimilo sawo, ukwethembeka, kanye nokwesaba kwawo uNkulunkulu (Neh. 7:2) hhayi ngokozalo. Udonga lwaqedwa ukwakhiwa ngenyanga ka-Elul (6th month; Neh. 6:15).

Yikuphi okunye okwakusamele kwenziwe na? Izahluko ezilandelayo zika-Nehemiah (Nehemiah 8-10) zichaza ngezigameko ezibalulekile ngenyanga ka-Tishri, inyanga yesikhombisa (Neh. 8:2). Kulezizahluko sibona izibonelo zendlela abantwana bakwaIsrayeli abazimisela ngayo ukulalela Izwi likaNkulunkulu kanye nokulithokozela.

_*Funda isifundo saleliviki ukulungiselela iSabatha lika-November 9._