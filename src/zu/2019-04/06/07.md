---
title:  Cabanga Kabanzi
date:  08/11/2019
---

Ellen G. White, “Instructed in the Law of God,” pp. 661–668, in Prophets and Kings. “Manje kumele babonise ukholo ezithembisweni Zakhe. UNkulunkulu wayekwamukele ukuphenduka kwabo; manje kwasekumele bathokoze kwisiqiniseko sezono ezithethelelwe kanye nokubuyiselwa kabo othandweni lwezulu. . . . Konke ukuphendukela kuNkulunkulu kweqiniso kuletha injabulo ehlalayo empilweni. Lapho isoni sizinikela kwithonya likaMoya oNgcwele, sibona icala laso kanye nokungcola ngokuphikisana nobungcwele boMhloli wezinhliziyo omkhulu. Isoni sizibona silahlwe ngecala njengesoni. Kepha akumele, ngenxa yilokho, sidikibale; ngokuba Ukuthethelelwa kwaso sekukhona. Singajabula emuzweni wezono ezithethelelwe, othandweni lukaBaba osezulwini Othethelelayo. Kuyinkazimulo kaNkulunkulu ukuhanqa isintu esonile, nesiphendukayo ezingalweni Zakhe zothando, ukubopha amanxeba abo, ukubahlanza ezonweni zabo, kanye nokubambathisa ngezembatho zosindiso.”—Ellen G. White, Prophets and Kings, p. 668.

**Imibuzo Yokuxoxisana**

`1. Kukweziphi izimo lapho ungaba namava “enjabulo kaJehovah” (Neh. 8:10) njengamandla akho na? Okungukuthi, ngabe kukhona yini okumele sikwenze ukuze sibenamava amandla kaNkulunkulu kanye nentethelelo Yakhe ezimpilweni zethu? Uma kanjalo, yikuphi na?`

`2. Sikuthola kanjani ukulinganisa okufanele ekukhaleleni izono zethu kepha, Kusenjalo, sijabule eNkosini na? Ngabe lokhu akuphikisani na? Umthetho nevangeli kundawonye kusinekeza kanjani impendulo na? (buka u-Rom. 3:19–24.)`

`3. Funda u-Nehemiah 8:10, lapho u-Nehemiah ethi kubantu, “Hambani nidle okunonileyo, niphuze okumnandi, nithumele izabelo kwabangalungiselwanga lutho, ngokuba lolu suku lungcwele kuJehova; ningadabuki, ngokuba injabulo kaJehova iyinqaba yenu.” Nidle okunonileyo, niphuze okumnandi, nithumele izabelo kwabangalungiselwanga lutho—futhi ngikwenze konke lokhu ngokuba “usuku lolu lungcwele kuJehovah” na? Lokhu kusifundisani ngezindlela esingajabula ngazo kuJehovah na? Ukuthi “kungcwele” kuchaza ukuthini kulendikimba na?`