---
title:  Ukufunda NokuHumusha Izwi
date:  05/11/2019
---

`Funda u-Nehemiah 8:4-8. Ukufundwa komthetho kwenzeka kanjani na?`

Kwakunamaqembu amabili amadoda angu-13 ayemi no-Ezra ngenkathi kufundwa. Iqembu lokuqala labangu-13 (Neh. 8:4) lalisiza ngokufunda Izwi likaNkulunkulu, kuthi iqembu lesibili labangu 13 (Neh. 4:7) lalisiza ngokuqonda izahluko. Asinalo ulwazi ngokuthi loluhlelo lwalusebenza kanjani endaweni evulekile; kepha, amadoda ayesiza ngokufunda kungenzeka ayethwele i-Torah (imiqingo yesiHeberu yayisinda futhi idinga ukuvulwa ngabanye) kanye nokufunda kuye ngokulandelana, benikezelana. Ngenxa yokuthi babefunda kusukela ekuseni kuze kube phakathi nemini, bathola indlela yokufinyela kuwo wonke umuntu Enkundleni. Izisho ezithi “bachaza” futhi “basiza abantu ukuba baqonde okufundwayo” (Neh. 8:8, NKJV) kungakhomba ekuhlaziyeni noma ekuhumushweni kwezahluko. Kokubili lokhu kusenokuba njalo. Abantu babephuma eBhabheli, lapho babehlale khona iminyaka eminingi, futhi ulimi olwalusemthethweni khona kuyisi-Aramaic. Ngalokho, ukuzwa Ukufundwa kwesiHeberu kusenokuba kwakungelula ukuqondwa ngabaningi, ikakhulu izizukulwane ezisencane. Kusenjalo, abafundi beBhayibheli bangahlomula kwincazelo nasekuhlaziyweni. Ukushumayela kanye nokuchaza kwenza umbhalo uphile futhi kusize nabalele ukuba basebenzise lolulwazi kubona uqobo.

`Funda iZenzo 8:26-38. Yini eyenzeka lapha ehambisana nalokho okwakwenzeka eJerusalema ezahlukweni ezingenhla na? Singathola ziphi izifundo kulokhu na?`

Njengama-Protestant, siyaqonda ukuthi ikholwa ngalinye kumele lizazele ngokwalo Izwi likaNkulunkulu, nokuthi lingamukeli izwi likanoma ngubani NgeBhayibheli, noma ngabe isikhundla sakhe sithini. Kusenjalo futhi, ngubani ongakaze abusiseke ngokuba nothile omsizile ekuhlaziyeni izibhalo na? Siyadinga, ngamunye wethu, ukwazi lokho esikholwa kuko, kodwa lokho akuchazi ukuthi, ngezinye izikhathi, singekhanyiseleke ngezimfundiso zabanye.