---
title:  Ukufunda kanye Nokuzwa Umthetho
date:  04/11/2019
---

U-Ezra “waletha Umthetho” phambi kwenhlangano wafunda. Yini abafundela yona na? Imithetho Eyishumi kuphela ingxenye yosuku na?? Inkomba yencwadi yoMthetho kumele iqondwe njengezincwadi ezinhlanu zikaMose, Genesis kuye kuDuteronomi, ezaziwa nge-Torah kwisiHeberu. Itemu elithi “umthetho,” ngakokho ke, lengamela ingxenye nje kuphela yalokho okwakufundwa; bekuyobangcono ukuhumusha lokho njenge“miyalelo.” Yimiyalelo kaNkulunkulu esinikeza ukuba siyazi indlela okumele sihambe ngayo ukuze singageji umgomo. Ngenkathi u-Ezra efunda, abantu bezwa ngomlando wabo njengabantu bakaNkulunkulu, kusukela kwiNdalo kuze kube yisikhathi sikaJoshuwa. Ngezindaba, amahubo, izinkondlo, izibusiso, kanye nemithetho, bakhunjuzwa ngokushukashukeka kwabo ekulandeleni uNkulunkulu kanye nangokwethembeka KukaNkulunkulu kubo. I-Torah ifaka “umthetho,” kodwa ingaphezulu kwalokho; ihlanganisa umlando wabantu bakaNkulunkulu futhi ngokukhethekile yembula ukuhola KukaNkulunkulu. Ngalokho, yanikeza umphakathi isisekelo kanye nobuwona.

`Funda u-Nehemiah 8:3; Duteronomi 4:1; 6:3, 4; Joshua 1:9; AmaHubo 1:2; iZaga 19:20; Ezekiel 37:4; no Mathewu 17:5. Lezizindima zisifundisani ngendlela okumele sixhumane ngayo neZwi likaNkulunkulu na?`

Ukuthi abantu babelangazelela ukuzwa Izwi likaNkulunkulu kungaba ngumphumela wekufunda kanye nokufundisa kuka-Ezra Izwi selokhu afika eJerusalema eminyakeni engu 13 edlule. Wayezinikele emsebenzini kaNkunkulu futhi ezimisele ukwenza umehluko. Izwi likaNkulunlulu laphila kubantu lapho beqhubeka nokulizwa ku-Ezra. Ngenxa yalokho, bathatha isinqumo sokuzwa nokulalela ngoba babethathekile ekuzweni kuNkulunkulu.

Ngalokho, kulesisigameko, babhekana ne-Torah ngenhlonipho kanye nesifiso sokufunda.

Ukuzigcingca ngeZwi kudala ukulangazelela okudephile ngoNkulunkulu ezimpilweni zethu.

`Ubhekana kanjani neZwi likaNkulunkulu na? Okungukuthi, nakuba uthi uyalikholwa, lokhu kubanga kwakho kubonakala kanjani empilweni yakho, ngokuthi ufuna kanjani ukulalela lokho elifundisayo na? Ukuphila kwakho bekuzokwehluka kanjani ukube ubungalilaleli iBhayibheli na?`