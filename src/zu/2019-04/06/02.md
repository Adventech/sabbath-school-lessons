---
title:  Abantu Bayabuthana
date:  03/11/2019
---

`Funda u-Nehemiah 8:1, 2. Yini okumele lokhu kusitshele yona mayelana nokubaluleka KweZwi likaNkulunkulu kulababantu na?`

Lapho ekugcineni amaJuda eseqede ukwakha udonga futhi bangena eJerusalema, bonke babuthana eshashalazini laseJerusalema ngenyanga yesikhombisa. Inyanga yesikhombisa, inyanga ka¬-Tishri, mhlawumbe kwakuyiyona nyanga ebaluleke kunazo zonke kwaIsrayeli, njengaoba yayinikelwe kuMkhosi wamaCilongo (ukulungiselela ukwahlulela kuNkulunkulu, usuku lokuqala lwenyanga), Usuku lokuBuyisana (usuku Lokwahlulela, usuku lweshumi lwenyanga), kanye noMkhosi wamaDokodo (ukukhumbula ukukhululwa eGibhithe nguNkulunkulu kanye nokuhlinzeka Kwakhe kulo lonke uhambo lwasehlane, usuku luka-15 lwenyanga). Lomhlangano wenzeka Ngosuku lokuqala lwenyanga, okwagujwa ngalo uMkhosi wamaCilongo. Abaholi babizela ndawonye abesilisa nabesifazane besizwe kulombuthano obalulekile ukuze, ngokufundwa komthetho, banikeze ithuba kubantu ukuba bafunde ngoNkulunkulu wabo nangomlando. Abantu bamema u-Ezra ukuba alethe incwadi yoMthetho kaMose phambi kwabo futhi ayifunde. Baze bakha nendawo ephakeme yokuma. Kwakungeyona into abaholi ababeyiphoqe pheza kwabantu. Kunalokho, “bona,” abantu, batshela u-Ezra ukuba alethe Incwadi. Kusenokwenzeka ukuthi u-Ezra wafundela abantu ezincwadini zikaMose, ezazifaka nomthetho owanikezwa uMose Entabeni iSinayi.

`Funda uDuteronomi 31:9-13. Yini uJehovah abatshela yona lapho, futhi zifundo zini esingazithathela zona kulokho na?`

KuDuteronomi 31:9-13 , uMose watshela abakwaIsrayeli ukuthi, ngesikhathi soMkhosi wamaDokodo, kumele bahlangane ndawonye futhi bafunde ndawonye Umthetho kaNkulunkulu, futhi usho namaqembu ahlukahlukene okumele ahlangane: amadoda, abafazane, abantwana, kanye nezihmabi eziphila phakathi kwabo.

`Ukufunda okuyiko kuka-Nehemiah 8:1 kuthi bahlangana ndawonye “njengomuntu oyedwa.” Kusitshelani lokhu ngokubaluleka kobunye kumakholwa na?`