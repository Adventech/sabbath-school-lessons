---
title:  Umcabango Obanzi
date:  22/11/2019
---

Funda ku-Ellen G. White, “Consecration,” pp. 43–48, in Steps to Christ. “Ukusebenza kwendawo engcwele yasemhlabeni kwakuqukethe izigaba ezimbili; abaprisiti babesebenza nsuku zonke endaweni engcwele, kuthi kanye ngonyaka umpristi omkhulu enze umsebenzi okhethekileyo wokubuyisana endaweni engcwele ngcwele, ukuhlanza itabernekeli. Usuku ngalunye isoni esiphendukile sasiletha umhlatshelo emnyango wetabernekeli futhi, sibeka izandla zaso phezu kwekhanda lomhlatshelo, sivuma izono, ngalokho ngokomfuziselo sidlulisela izono kumhlatshelo ongenacala. Isilwane sasibulawa. ‘Ngaphandle kokuchitheka kwegazi,’ kusho umpostoli, akukho ukususwa kwesono. ‘Impilo yenyama isegazini.’ Leviticus 10:17. Umthetho owephuliwe kaNkulunkulu wawufuna Impilo yesoni. Igazi, limele Impilo elahliwe yesoni, ocala laso lithwelwe ngumhlatshelo, lalithathwa ngumpristi angene endaweni engcwele alifafaze ngaphambi kweveyili, ngemuva kwayo okwakukhona umphongolo oqukethe umthetho owaweqiwe yisoni. Ngalesisenzo isono, ngegazi, sasidluliselwa ngokomfuziselo kwindawo engcwele. Ngezinye izikhathi igazi lalifakwa endaweni engcwele; kepha inyama Kwakumele idliwe ngumpristi, njengalokhu uMose ayeyaleze u-Aaron, ethi, ‘uNkulunkulu ukubeke kuwe ukuba uthwale isono seBandla.’ Levitikus 10:17. Zombili lezizenzo zaziphawula ukudluliselwa kwesono sisuka kophendukile siya endaweni engcwele.”—Ellen G. White, The Great Controversy, p. 418.

**Imibuzo Yokuxoxisana**

`1. Cabanga ngezifungo ozenzile ozephulile, nakuba wawuqiniseke kangakani ngokufuna ukuzigcina. Yini oyifundile kulawomava okungathi, mhlawumbe, ikuvikele ekwenzeni iphutha elifanayo futhi na?`

`2. Isivumelwano singukusungulwa okusemthethweni kobudlelwane. Sasiphula noNkulunkulu, kepha ulokhu ethembekile kwingxenye Yakhe, nakuba thina singethambekile kweyethu. Lokhu kuqonda ukulunga kukaNkulunkulu kanye nokwethembeka Kwakhe kungasidonsela kanjani isintu ebudlelwaneni obusondelene Naye futhi, ngalokho, kusisize siphile ngendlela efanele na?`

`3. Cabanga ngezikhathi ongathembekanga ngazo kuNkulunkulu kanye nezithembiso esinazo ngaphansi “kwesivumelwano esisha” (buka uLuka 22:20, Heb. 8:13, 9:15). Kungani ke, kubaluleke kakhulu ukuba siqonde icebo losindiso, kanye nesithembiso sentethelelo esinaso ngenxa yomhlatshelo kaJesu, ogazi Lakhe lasizuzela “isivumelwano esisha” na?`