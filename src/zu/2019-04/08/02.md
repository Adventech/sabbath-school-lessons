---
title:  Umqondo WeSivumelwano
date:  17/11/2019
---

`Funda u-Nehemiah 10:1–29 (futhi uzikhumbuze ngokufunda u-Nehemiah 9:36–38). Ngubani owenza lesisivumelwano, futhi kungani bangena kuso na?`

Nakuba kungabaholi kuphela abasayina lomqulu, umbhalo Ngokuqondile ukhomba ukuthi “bonke abantu” bangena “kwisiqalekiso nesifungo sokulandela Umthetho kaNkulunkulu” (Neh. 10:28, 29, NIV). Yini eyayibeluleke kangaka ngesivumelwano ngangokuba bonke bafisa ukungena esivumelwaneni noNkulunkulu na? Ukuze siphendule lombuzo, kumele sibuyele ekuqaleni, futhi siqonde ngomqondo wezibhalo ngesivumelwano.

Isivumelwano sasibalulekile ngoba sasiyingxenye yendaba kaNkulunkulu ekubhekaneni nesintu esinesono, futhi sasibonisa ukulangazelela ubudlelwane kukaNkulunkulu kanye nabantu. Futhi sasivumela abantu ukubonisa isifiso sabo ukuzinikela kuNkulunkulu. Umlando wendaba yokudala kuGenesisi 1 no 2 wembula hhayi kuphela ukudalwa kwabazali bokuqala besintu kodwa ubudlelwane phakathi kwabo noNkulunkulu, Naphakathi komunye nomunye, ngokunjalo. Kepha, isono sangena futhi saphula bonke lobobudlelwane. Isono siphikisana nendalo, siletha ukubhubhisa (ukufa).

Isizukulwane sikaAdamu sigcina sehlukene, njengoba u-Cain ekhetha ububi (Gen. 4:8–19) futhi u-Seth amukela uNkulunkulu (Gen. 5:3–24). Isizukulwane sika-Cain sigcina ku-Lamech (Gen. 4:17–19), ongowesikhombisa kusukela kuAdamu, owafaka isithembu. Ukulwa kanye nokuphindisela ohlangothini luka-Cain kuma kuphikisane nesizukulwane esithembekile sika-Seth. Isizukulwane sika-Seth siyabalwa, kepha owesikhombisa kuso ngu-Enoch, “owahamba noNkulunkulu” (Gen. 5:24) futhi wathathelwa ezulwini. Ngeshwa, izwe lamukela kakhulu ububi ngaphezu kukaNkulunkulu, kwasekufika isikhathi lapho isizukulwane sabathembekileo sabasincane kakhulu, futhi Kungekudala kwakungase kungabikho mndeni osele okungawo uNkulunkulu wayengafeza izwi Lakhe ngokuthumela Inzalo yesithembiso ukuzosindisa isintu. Kulesosikhathi, uNkulunkulu ungenelela ngozamcolo. Uzamcolo, nokho, kwakungukubhubhisa, ukubuyela kane nokushabalalisa Impilo, kepha uNkulunkulu wabhubhisa kuphela isintu esasesikonile (Gen. 6:11–13).

`Usube kanjani namava wena uqobo eqiniso lamandla abhubhisayo esono na? Yimaphi amandla okunguphela kwawo angamelana nesono, futhi siwathola kanjani na?`