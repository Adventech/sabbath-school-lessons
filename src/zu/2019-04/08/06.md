---
title:  Ithempeli
date:  21/11/2019
---

`Buka futhi u-Nehemiah 10:23-39. Kungani imisebenzi yasethempelini isemqoka kwabakwaIsrayeli, njengalokhu kuvezwa ngokuthi “asiyikuyishiya indlu kaNkulunkulu wethu” (Neh. 10:39, NKJV)? Kungani Ithempeli lalibalulekile okholweni ngokuphelele na? (buka futhi uHeb. 8:1–7.)`

AbakwaIsrayeli bafunga ukunakekela ithempeli. Nakuba babeyiqembu elincane elalicindezelwe ngamakhosi kwezomnotho, banquma ukuba babedinga ukupha kulokho okuncane ababenako ukuze ithempeli lisebenze kahle lingantuli. Ngalokho ke, bakhetha ukupha ingxenye yesithathu yeshekele emsebenzini wethempeli njalo ngonyaka, kunokuba banikele kupheka ngesikhathi sokubalwa kwabantu, njengoba kwakusho umthetho. Isizwe sabona isidingo sokwenza okungaphezu kokwakufuneka. Ngaphezu kwalokho, bahlukaniselana imisebenzi yokuletha izinkuni kwialtare kwimindeni ethile, njengoba babebona ukuthi ngaphandle kokuhleleka ukwenza kwakuzofadalala. Ulibo lomhlabathi, amazibulo, kanye nezishumi neminikelo kwakuyizinto zethempeli ezazihlinzekela ukusebebza kwabapristi nabaLevi. Isishumi sakho konke sasimele ukuya kubaLevi. Futhi, amazibulo ayehlengwa ngemali, kuthayisela emalini eyayitholwa ngabaLevi. Nokho, isishumi sabaLevi sasiya kubapristi.

Ithempeli lalisebenza njengesizinda sesizwe sakwIsrayeli. Lalingumongo wenkolo yabo okwaba yinhlekele enkulu ngenkathi u-Nebuchadnezzar elidiliza futhi ethumba izinto zalo ezingcwele. Lapho ithempeli lihleleke kahle, lalinikeza isizwe Impilo enomdlandla kwezikamoya ngoba lalikhomba abantu kwisisombululo sokugcina senkinga yesono, esasingokufa kwewundlu. Ngenkathi uJesu efa esiphambanweni, lesosisombululo sanikezwa (Rom. 5:5-10). Futhi ke, ngenkonzo yaminyaka yonke yoSuku lokuBuyisana, abantu babefunda ukuthi ekugcineni uNkulunkulu unecebo lokususa ububi nesono ingunaphakade. Ngamanye amazwi, ithempeli lalisebenza njengesizinda sokuveza kubantu lonke icebo losindiso. Izifundo esingazizuza ngokubuka izinkonzo zethempeli ziningi futhi zidingekile ekusinikeni umfanekiso obanzi wesimilo sikaNkulunkulu nokuba zikhanyise icebo losindiso.

`“Likholekile lelizwi, lifanele impela ukwamukelwa ukuthi uKristu Jesu weza ezweni ukusindisa izoni, engingesikhulu kuzo” (1 Tim. 1:15, NKJV). Liyini ithemba likaPawule, futhi singalenza kanjani libe yithemba lethu, ngokufanayo na?`