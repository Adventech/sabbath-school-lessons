---
title:  Izifungo
date:  20/11/2019
---

`Funda u-Nehemiah 10:30-39. Yiziphi izinto ezine abakwaIsrayeli afunga ukuzenza njengengxenye yabo yesivumelwano esivuselelwe na?`

Abantu bafunga okulandelayo:

1. ukungashadiselani nabezizwe “ukungashadi nomuntu ongakuholela ezithixweni);
2. ukugcina iSabatha ngokweqiniso (zingabikho izithikamezo ngokwezohwebo);
3. ukusula izikweleti kanye nokugcina unyaka weSabatha ukunakekela abampofu nokubanikeza inkululeko;
4. ukuxhasa ithempeli, izinkonzo zalo, nabantu abasebenza kulo ngokwezimali nangokuletha ulibo lomhlabathi, amazibulo, kanye nokweshumi, ngalokho kuqinisekise ukuqhubeka kokukhonza ngokweqiniso.

Izifungo zokuqala ezintathu zazimayelana nobudlelwane nabanye (ukushada kanye nokwesulwa kwezikweleti) kanye nanoNkulunkulu (iSabatha), ngenkathi esokugcina (Neh. 10:32–39) sibhekene nezinto zethempeli. Umgomo womphakathi kwakungubonisa ukuthi babezinikele kwisivumelwano, ngalokho bezokwenza izinto eziphathekayo zokwakha ubudlelwane phakathi kwabo noNkulunkulu kanye nabanye. Nakuba bengasigcinanga ngokuphele isivumelwano ngasosonke isikhathi, babeqonda ukuthi imikhuba elungile kanye nezenzo zingaba nethonya kwikusasa. Uma abakwaIsrayeli njengesizwe babezongena endleleni elungileyo, Kwakumele basungule imikhuba nezenzo ezazizohambisana nalokho ababefuna ukuba yiko. Uma befuna ukuba nobudlelwane noNkulunkulu, ukwenza iSabatha libaluleke kanye nokunakekela ithempeli kwakuyizinyathelo ezibalulekile. Ngeshwa, abazange bazigcine kahle izifungo zabo, njengoba kubonakala ezahlukweni zokugcina zika-Nehemiah. Kepha, nakuba bengazigcinanga bonke, abanye noma Iningi labo lazigcina. Ngokusizwa nguNkulunkulu kanye nokugxila Kuye, singathuthukisa imikhuba elungile futhi sinamathele endleleni efaneleyo.

`“Ngosebenzisa intando ngendlela efaneleyo, inguquko ephelele ingenzeka empilweni yakho. Ngokunikela intando yakho kuKristu, uziyamanisa namandla angaphezu kwawo onke amandla. Uyoba namandla avela phezulu ukukuqinisa, futhi ngokuzinikela okungaguquki kuNkulunkulu uyokwazi ukuphila Impilo entsha, nayo Impilo yokukholwa.”—Ellen G. White, Steps to Christ, p. 48. Yini ekuvimbayo ekubeni nalamava okulotshwe ngawo lapha na?`