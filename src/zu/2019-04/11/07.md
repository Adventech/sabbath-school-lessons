---
title:  Umcabango Obanzi
date:  13/12/2019
---

Ellen G. White, “Rejoicing in the Lord,” pp. 115–126, in Steps to Christ. “Lapho ebeka phambi kwabo imiyalelo kaNkulunkulu kanye nezixwayiso, kanye nokwahlulela okwesabekayo okwawela phezu kukaIsrayeli ngaphambilini ngenxa yalesisono, unembeza wabo wavuselelwa, futhi nomsebenzi wenguquko waqalwa owaphindisela emuva ulaka lukaNkuunkulu kweza ukuvuma Kwakhe nezibusiso.

Kukhona abanye ezikhundleni ezingcwele abanxusela amakhosikazi abo abezizwe, bememzela ukuthi abakwazi ukwehlukana nawo. Kepha kwakungakhethwa bala; kungabhekwe sikhundla nazinga. Noma Ngubani kubapristi noma ababusi owayenqaba ukwehlukana nabakhonza izithombe wayesuswa emsebenzini kaJehovah. Umzukulu wompristi omkhulu, eshade nendodakazi ka-Sanballat okhohlakele, akasuswanga nje esikhundleni kuphela, kepha wadingiswa kwaIsrayeli. ‘Bakhumbule, O Nkulunkulu wami,’ kukhuleka u-Nehemiah, ‘ngoba bangcolise ubupristi, kanye Nesivumelwano sobupristi kanye nesabaLevi.’”—Ellen G. White, Prophets and Kings, pp. 673, 674.

**Imibuzo Yokuxoxisana**

`1. Funda isicaphuno sika-Ellen G White esingenhla. Eklasini, xoxani ngalokho u-Nehemiah akwenza, ngaphandle kokukhetha iphela emasini, nakulabo ababebukeka bewathanda ngempela amakhosikazi futhi bengafuni ukwehlukana nawo. Ngabe Ucabanga ukuthi u-Nehemiah wayenesankahlu, enenkani, futhi engaboneleli abathile na? Kungani na? Kuselapho, ibandla lihlwaya kanjani ngothando nangokuqonda, libe futhi liqinisekisa ukungafiphazi izimiso zikaNkulunkulu zeqiniso na?`

`2. Nakuba sazi ukuthi akukho okungukuqina emthethweni mayelana nokugcina iSabatha losuku lwesikhombisa—njengoba futhi kungekho ukuqinisa ikhanda ngokwasemthethweni mayelana nokungafisi okungekona okwakho, ukungebi, noma ukuqamba amanga—ungaqikelela kanjani ukungenzi ukugcinwa kweSabatha (noma ukulalela noma imuphi umthetho) kube yinto enenkani yomthetho na? Kungani Ukubeka Isiphambano kanye nalokho uKristu asenzele kona esiphambanweni njalo phambi kwethu kuyisivikeli esinamandla kunoxhaka wokuqina emthethweni na?`

`3. Ngaso lesosikhathi, singazivikela kanjani ezingozini ezifika nokuyekelela okungasheshi kodwa kuqhubeka, njengalokhu u-Nehemiah anqwamana nako na?`