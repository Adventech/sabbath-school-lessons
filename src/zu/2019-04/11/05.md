---
title:  Ukuxova Umvini NgeSabatha
date:  11/12/2019
---

`Funda u-Nehemiah 13:15, 16. Yiluphi udaba abhekana nalo u-Nehemiah lapha na?`

Akulula ukumela uNkulunkulu uma nimbalwa. Ngenxa yokuthi uNkulunkulu wathi iSabatha kumele libe wusuku olungcwele ngalo okungamele kusentshenzwe, u-Nehemiah wayehlose ukuqinisekisa ukuthi lomyalelo wawulandelwa eJerusalema. Akungabazeki ukuthi wayezizwa enomthwalo wokwenza lokho akwenza. ISabatha lalidalelwe ukuthi libe wuvuthondaba lweviki lokuDala ngoba laliwusuku olukhethekile lapho abantu Kwakumele bavuseleleke futhi badalwe kabusha ngokuchitha isikhathi noNkulunkulu ngezindlela abangakwazi ukukwenza ngazo emisebenzini yabo yasemhlabeni.

Sekuke kwathiwa “Ngaphezu kokuba uIsrayeli wayegcina iSabatha, iSabatha laligcina uSirayeli.” Iphuzu lithi iSabatha losuku lwesikhombisa lali, futhi lilokho, liyindlela enamandla yokugcina ukholo luphila kulabo ngomusa kaNkulunkulu abafuna ukuligcina futhi bajabulele inzuzo yalo enyameni nakwezikamoya.

`Funda u-Nehemiah 13:17-22. Yini ayenzayo u-Nehemiah ukuze aqede “ukuthenga nokuthengisa” ngeSabatha na?`

Ngenxa yokuthi u-Nehemiah ngumbusi wakwaJuda, ubona indima yakhe kungeyokugcizelela imithetho. Ngoba imithetho kwaJuda incike Emthethweni kaNkulunkulu, uba ngumlondi walowomthetho, kuhlangene noweSabatha. Mhlawumbe uma izikhulu zakwaJuda zazimelene nenkohlakalo eyayibangwe ngumPristi Omkhulu, u-Nehemiah wayengeke azithole ekulesisimo. Nakuba kunjalo, ababusi kanye nezikhulu mhlawumbe abamthandanga u-Nehemiah ngokubenza baphe abampofu; ngalokho, abazange baphkisane nezinguquko ezafika no-Eliashib no-Tobiah.

U-Nehemiah ukhuza izikhulu kuqala bese eyaleza ukuba amasango avalwe futhi abeke izinceku emasangweni ukuwaqapha. Uma imakethe iphuma ngaphakathi iya ngaphandle kwedolobha, Uthatha izinyathelo eziqinile futhi esabise Ukubeka izandla kubathengisi ngeSabatha elilandelayo. Kusenokuba u-Nehemiah kwakuyindoda eligcinayo izwi layo, ngoba abahwebi baluzwa udaba bangabe besaqhubeka.