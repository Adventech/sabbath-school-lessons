---
title:  Ubuholi Bethempelini Obunesici
date:  08/12/2019
---

U-Nehemiah uqala ngokukhathazeka ngabezizwe bakwaAmoni nabakwaMowabi abakhonza izithombe phakathi kwabo (Neh. 13:1-3). Lezizindimana azikhulumi ngokuxosha abantu bezinye izizwe abalandela uNkulunkulu phakathi kwabo, kunalokho zibhekise ekuxosheni labo benkolo engafani—hhayi abaguqukile, kepha abakhonza izithombe. (buka futhi uDut. 23:3–6.)

`Funda u-Nehemiah 13:1-9. Kwakungobani o-Eliashib no-Tobiah na? Kungani lokho abakwenza kwakungamulekile na? bheka ku-Neh. 2:10, 19; 3:1; 12:10, 22; 13:28.`

Bobabili u-Eliashib no-Tobiah baziwa kakhulu encwadini ka-Nehemiah. U-Eliashib wayengumpristi omkhulu wesizwe, futhi wayengamele ithempeli. U-Tobiah ubalulwa njengesitha esingumAmoni sika-Nehemiah esamelana nomsebenzi wakhe eJerusalema. Ukuzwana phakathi kuka-Eliashib no-Tobiah kuveza ukuthi kwakungubudlelwane obasungulwa ngomshado. Nakuba izibhalo zokushadiselana zingekho, siyazi ukuthi u-Tobiah wayenegama lesiJuda (elichaza ukuthi “uJehovah ulungile”), futhi ngalokho kungenzeka wayezalwa kwaJuda. Umndeni wasekhweni lakhe, isizukulwane sika-Arah, nakuba singabaluliwe, kukholakala ukuthi wawuhlobene nomndeni ka-Eliashib. Ngaphezu kwalokho, u-Sanballat um-Horonite, omunye wezitha zika-Nehemiah, wayenendodakazi eyayishade nomzukulu ka-Eliashib. Ngalokho, isigungu sozungu esikake u-Nehemiah kusenokuba sasiqinise kakhulu njengoba izikhulu eziphezulu kakhulu ezweni zazihlobene futhi ngokubambisane ekulweni nobuholi buka-Nehemiah.

Ngesikhathi sokungabiko kombusi, umpristi omkhulu wanika u-Tobiah elinye lamagumbi ethempeli elalakhelwe ukugcina izishumi, izipho, kanye neminikelo. U-Tobiah wanikezwa indawo yokuhlala ethempelini, indlela yokumbeke njengomunye wabaholi besizwe. Izitha zika-Nehemiah ekugcineni zakufeza ezazikufuna sonke lesosikhathi: ukususa u-Nehemiah kube yizo ezibusayo. Ngenhlanhla, u-Nehemiah wayengezukuhlala angenzi lutho.

`Ngabe abantu bakaNkulunkulu emlandweni ongcwele—noma kungamaJuda kuIsrayeli wasendulo, noma amaKrsitu alandela emuva kwabo ngesikhathi nangemuva kweTestamente Elisha—ayevuma kalula ukuholelwa ophathe na? Singawagwema kanjani amaphutha abo na?`