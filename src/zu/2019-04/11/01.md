---
title:  Abantu Abahlubukileyo
date:  07/12/2019
---

### Kuleli viki funda ku
Neh. 13:1–9; Deut. 23:3–6; Neh. 13:10–14; Num. 18:21–24; Neh. 13:15–22; Johane 5:5– 16.

> <p>Indimana Yekhanda</p>
> “Ngasho kumaLevi ukuba azihlambulule, eze, alinde amasango, angcwelise usuku lwesabatha. Ngalokho ngikhumbule, Nkulunkulu wami, ungihawukele ngokobuningi bomusa wakho!” (Nehemiah 13:22, NKJV).

Kusenjalo phakathi kwezahluko 12 no 13, u-Nehemiah ubuyela eBhabheli. Nakuba singazi ukuthi wayehambe isikhathi esingakanani, ekubuyeni kwakhe (mhlawumbe lapha ko 430–425 B.C.) abantu babehlubukile. Nakuba babevumelene noNkulunkulu ngalezizinto: okokuqala, ukungaganiselani nabezizwe; okwesibili, ukugcina iSabatha ngokuqikelela; futhi, okwesithathu, ukunakekela ithempeli kanye nabesebenza kulo ngezishumi neminikelo (Nehemiah 10)—babephule zontathu izithembiso. Ngenkathi u-Nehemiah ebuya, wabathola bentenga ekuzinekeleni kwabo kuNkulunkulu. Abantu babeyekile ukubuyisa izishumi neminikelo, sebeqale ukusebenzisa amagumbi ethempeli ngezinye izinhloso, beyekile ukugcina iSabatha ngokufanele, futhi baze babuyela ekuganiselaneni nabezizwe. Okubi kunako konke, kwakungabaholi ayebashiyile ababebange lokhukwehla ebudlelwaneni bukaIsrayeli noNkulunkulu. Akumangalisi ukuthi u-Nehemiah wadabuka kakhulu lapho ethola izinguquko ezingaka. Nakuba kunjalo, kunokuba akwamukele, njengesimilo sakhe, wasebenzela inkazimulo kaNkulunkulu.