---
title:  Izishumi Neminikelo
date:  10/12/2019
---

Izinguquko zika-Nehemiah zezinkonzo zethempeli zafaka nohlelo lwezishumi neminikelo.

`Funda uNumeri 18:21–24; Malakhi 3:10; Mathewu 23:23; 1 Korinte 9:7–14; 2 Korinte 9:6–8; namaHeberu 7:1, 2. Lezizindiaman zisifundisani mayelana nokubaluleka kwezishumi neminikelo, hhayi kuphela ethempelini, kepha nakithina namuhla na?`

Ngaphandle kokuqoqwa kwezishumi neminikelo ithempeli lalingesebenze. Lapho kuyekwa okweshumi, imisebenzi yethempeli yawa, futhi lonke uhlelo lokukhonza lwaba sengozini. Njengoba abantu abasebenza ethempelini beyofuna eminye imisebenzi ukondla imindeni yabo, babengakwazi kugxila ekunakekeleni ithempeli. Ngenxa yalokho, ukukhonzwa kukaNkulunkulu kwafiphala.

“Uhlelo lwezishumi luhle ekubeni lula kwalo. Ukulinganisa kwalo kubonakala ngokulingana kokubanga phezu kwabacebile nabampofu. Ngokulinganayo njengalokhu uNkulunkulu esinikeze ukusebenzisa impahla Yakhe, kanjalo kumele sibuyisele isishumi Kuyena. Lapho uNkulunkulu efuna isishumi (Mal. 3:10), akenzi ubizo lwesihe noma lokuphana. Nakuba ukubonga kumele kube yingxenye yakho konke esikwenzela uNkulunkulu, sibuyisa isishumi ngoba uNkulunkulu ukuyalezile. Isishumi ngesikaJehovah, futhi ucela ukuba sisibuyisele kuYena.”—Seventh-day Adventists Believe . . . (2nd ed.) (Boise, Idaho: Pacific Press ® Publishing Association, 2005), p. 304.

Njengoba kwenzeka ngethempeli lwakaIsrayeli, ibandla lethu lingawa ngaphandle kokuphaswa ngezishumi neminikelo yamalungu. Imisebenzi yethu yebandla ngeke ibekhona ngaphandle kwabantu abakhokhelwayo ukufaka isikhathi emsebenzini osezingeni eliphakeme lobufunidisi, Lokuhlela, kanye nokwengamela ibandla likaNkulunkulu.

Ukukhonza uNkulunkulu kungafiphala. Okubaluleke kunakho konke, ngaphandle kwezishumi neminikelo ezovangelo zingaphela.

Ngaphezu kwalokho, sinikela izishumi ngoba uNkulunkulu waseka loluhlelo Ezwini Lakhe. Kunezikhathi lapho uNkulunkulu engadingi ukuchaza isizathu sokusungula okuthile. Ulindele ukuba thina sithembe ukuthi Yena uyalawula. Kumele sithole futhi sazi ukuthi loluhlelo lusebenza kanjani, bese silubeka ezandleni Zakhe.

`Kungani ukubuyisa okweshumi kusemqoka kwezikamoya kwethu, njengesilinganiso sokwethembela kwethu kuNkulunkulu na?`