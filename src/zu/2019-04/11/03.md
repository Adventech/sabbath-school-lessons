---
title:  AbaLevi Emasimini
date:  09/12/2019
---

`Funda u-Nehemiah 13:10-14. Yini afuna ukuyilungisa lapha u-Nehemiah na?`

Abahlabeleli, abagcinimasango, kanye nezinye izinceku zethempeli kwafuneka bebuyele emuva ukuyosebenza emasimini abo ukuze bondle imindeni yabo, ngoba umsebenzi kaNkulunkulu wawungaxhasiwe. Lonke uhlelo lwezishumi neminikelo olwalwesekwe ngokucophelela lwaselushabalele. Kwafuneka u-Nehemiah eqale phansi. Isenzo sokulahla konke egumbini sibonisa ukuxakaniseka.

“Kwakungekona nje kuphela ukuthi ithempeli lalihlambalaziwe, kepha iminikelo yayisetshenziswe ngokungafanele. Lokhu kwenza ukuba abantu badikibale ekunikeleni. Babephelelwe wugqozi nentshisekelo, babemanqika ukukhokha izishumi zabo. Izindlu zokugcina amafa endlini kaJehovah saseziswele; abahlabeleli abaningi kanye nabanye ababeqashelwe izinkonzo zethempeli, ngokungatholi ukuphaswa okwanele, babeshiye umsebenzi kaNkulunkulu ukuyosebenza kwezinye izindawo.”—Ellen G. White, Prophets and Kings, p. 670.

Kuhlaba umxhwele ukubona ukuthi wonke uJuda wahlangana futhi wakha kabusha lokho okwakushabalele. Abantu babengaku-Nehemiah bemelene no-Tobiah no-Eliashib, ngoba Kusenokuba babona ukuthi konke u-Nehemiah ayekwenza kwakunenzuzo kubantu. Ngaphezu kwalokho, u-Nehemiah wanikeza abantu abathembekile ukuba baqaphe amagceke ethempeli. Banikezwa umsebenzi wokuqoqa izishumi neminikelo, baqinisekise ukuthi izimpahla zazigcinwe kahle, futhi babele labo abafanelekile. Ngamanye amazwi, u-Nehemiah wafika futhi wasiphula uhlelo olukhohlakele lwabaholi ngesikhathi esisodwa.

Nakuba u-Nehemiah wayekhethe amadoda athembakileyo ekuhleleni ithempeli, umPristi Omkhulu ongcolile, u-Eliashib, akazange alahlekelwe yisikhundla sakhe, ngoba wayesithole ngokuba yinzalo ka-Aaron. Umsebebzi wakhe ethempelini wakhinyabezeka ngokwenza kuka-Nehemiah kokukhetha abanye ukuba benze eminye imisebenzi yomPristi Omkhulu, kodwa wayesengumPristi Omkhulu.

`U-Nehemiah wakhuleka, “Ngalokho ngikhumbule, Nkulunkulu wami, ungesuli izenzo zami zomusa engizenzileyo endlini kaNkulunkulu wami nasenkonzweni yayo!” (Neh. 13:14, NKJV).  Yini enobuntu kakhulu ngalomkhuleko na?`