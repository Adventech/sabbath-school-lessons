---
title:  Oyihlo Abenzanga Kanje Na?
date:  12/12/2019
---

Ukushiseka kuka-Nehemiah ngenxa yosuku lweSabatha kuyancomeka. U-Nehemiah wayenomfutho wokugcina iSabatha ngendlela efaneleyo kangangokuba wathembisa “Ukubeka izandla” kubahwebi bezinye izizwe. Ngamanye amazwi, wayezongenelela ngokwakhe uma eke wababamba edolobheni noma ngasemasangweni ngeSabatha. Njengombusi wayenomthwalo ngokwasemthethweni wokuqinsekisa ukuthi lomthetho wawugcinwa ngokufaneleyo.

“Ngokungesabi u-Nehemiah wabakhuza ngokunganaki kwabo umsebenzi. ‘Okubi kuni lokhu enikwenzayo, nilona usuku lwesabatha na?’ ebuza ngeliqinileyo. ‘Abenzanga kanjalo oyihlo, noNkulunkulu wenu akehliselanga yini phezu kwenu konke lokho okubi, naphezu kwalo muzi, na? Nokho nina niyenezela intukuthelo phezu kuka-Israyeli ngokulona isabatha.’ Wanikeza umyalelo wokuthi ‘lapho amasango aseJerusalema eseqala ukuba mnyama lingakafiki isabatha,’ ngathi mazivalwe izivalo, ngathi futhi mazingavulwa lize lidlule isabatha, ethemba izinceku zakhe kunalezo zabaphathi baseJerusalema, wazibeka emasangweni ukuqinisekisa ukuthi imiyalelo yayigcinwa.”—Ellen G. White, Prophets and Kings, pp. 671, 672.

Ukuxwayisa kuka-Nehemiah mayelana nokungcoliswa kweSabatha kanye nezinye izixwayiso mayelana nokuliphula, kubukeka kuzwakala kuze kufike esikhathini sikaJesu.

Siyakwazi lokhu, ngoba amaVangeli izikhathi eziningi aveza umfanekiso kaJesu elwisana nabaholi bezenkolo mayelana nokugcinwa kweSabatha ngendlela efanele.

`Funda uMathewu 12:1–8, Marko 3:1–6, Luka 6:6–11, noJohane 5:5–16. Kwakwenzekani lapha, futhi lokhu kuqonda umlando kaIsrayeli kusisiza kanjani ekuchazeni isizathu salempikiswano na?`

Entshisekelweni yabo, nakuba inhlanhlatha kangakanani, ukuqinisekisa ukuthi iSabatha lalinga “ngcoliswa,” lababaholi babefutheke kangangokuba babeka uJesu icala, “iNkosi yeSabatha” (Luka 6:5, NKJV), lokulephula. Khuluma ngokuthathela izinto phezulu! Impica ngukuthi ngenkathi Iningi lalamadoda ebonisa ukukhathazeka okukhulu ngomthetho, bakhohlwa “yizinto ezibalulekile” zomthetho: “ukulunga kanye nesihawu nokholo (Mat. 23:23, NKJV).

`Thina, ngamunye, nanjengebandla, singaqaphela kanjani ukuba singenzi iphutha elifana naleli lalamadoda, noma ngabe kumayelana neSabatha noma ngokunye esikholwa wukuthi kubalulekile enkolweni yethu na?`