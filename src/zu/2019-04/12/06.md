---
title:  Umshado Namuhla
date:  19/12/2019
---

Kwesikubonile ku-Ezra no-Nehemiah ngaloludaba lokuganiselana nabezizwe, kusobala ukuthi uNkulunkulu uwuthathela phezulu umshado, futhi nathi kumele senze kanjalo. Kumele ngokukhuleka sibuke lowo esingase sishade naye, futhi sifake uNkulunkulu ekwenzeni isinqumo. Futhi kumele sinqume ukwethembeka ezimisweni zikaNkulunkulu, ezingasivikela ekudabukeni nasosizini.

`Bheka indlela uPawule ayebhekene nayo ngaloludaba ngenkathi umKristu enomlingani ongakholwa. Fundisisa 1 Korinte 7:10â€“17. Kumele sibhekane kanjani nemishado exubile na?`

Ngenxa yokuthi awukho umyalelo Obanzi eBhayibhelini ngalokho okumele sikwenze ngemishado yabankolo zingafani, akuphusile ukuba siphikisane nenhloso yombhalo kanye nezimiso zawo ukugcizelela ukuthi ukwehlukana nomlingani ongakholwa yindlela engcono futhi, ngokwalendaba eku-Ezra, kumele kwenzeke. Isimo sika-Ezra no-Nehemiah kwakungesesikhathi esisodwa futhi ngokwentando kaNkulunkulu (Ezra 10:11), ngoba ikusasa kanye nokukhonza komphakathi wonke wakwaIsrayeli kwakusengozini. Babelahlekelwa wubuzwe babo njengabakhonza uNkulunkulu ophilayo.

Siyazi ukuthi kwisigodi se-Jewish Elephantine eGibhithe (ngesikhathi sika-Ezra no-Nehemiah, abaholi babevumela ukushadiselana nabezizwe futhi ngokushesha kwakheka inkolo exubile phakathi kuka-Yahweh nesincanakazana sakhe sobuhedeni, u-Anat. Ngaphezu kwalokho, uzalo lukaMesiya lwalusengozini. Ngakhoke, lesisigameko esingasodwa akumele sithathwe njengenqubo yokwehlukanisa imishado kanye nemindeni lapho ikholwa lishada nongakholwa. Kunalokho, lendaba iveza izinga eliphezulu uNkulunkulu alibeka ekuhlanganeni ngokulingana emshadweni. USathane uyajabula lapho sishada nomuntu ongakhuthazi ukuzinikela kuNkulunkulu, ngoba uyazi ukuthi uma bobabili abashadile bekholwa ngokufana, bazoba namandla ekusebenzeleni uNkulunkulu kunokuba abemunye othembekileyo.

Njengoba iBhayibheli liseluleka ngemishado engalingani (2 Kor. 6:14), sithola futhi izahluko zomusa oluliwe kulabo abenze isinqumo esehlukile. UNkulunkulu unikeza amandla labo abashade nabangakholwa ukuba bathembeke kuNkulunkulu nakubalingani babo. UNkulunkulu akasishiyi nakuba sithathe izinqumo eziphikisana nentando Yakhe, futhi uma sicela Kuye usizo, uzakusinikeza. Lokhu akuchazi ukuthi senza umathanda bese silindela uNkulunkulu ukuba asibusise, kepha, kunalokho, uma siza Kuye nenswelo kanye nangenhliziyo ethobekile, uyezwa ngasosonke isikhathi. Ngaphandle komusa kaNkulunkulu belingeke libekhona ithemba kunoma Ngubani kithina, ngoba sonke siyizoni.