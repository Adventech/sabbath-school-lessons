---
title:  Isinyathelo Sika-Ezra
date:  18/12/2019
---

`Funda u-Ezra 10. U-Ezra nabaholi babhekana kanjani naloludaba lokuganiselana nabezizwe na?`

Ngokuhlanganyela, imbizo yonke yanquma ukuxosha amakhosikazi abezizwe. Ngokumangalisayo, nalabo ababewathathile bavumelana nalelicebo, ngaphandle kwamadoda amane abalulwe ku-Ezra 10:15. AmaJuda athembisa ukubuyisela abalingani bawo emuva, futhi kwathatha izinyanga ezintathu ukuba loluhlelo lophuthulwe. Ekugcineni, amadoda angu-113 amaJuda ahambisa amakhosikazi awo (Ezra 10:1843). Ngokuthathekisayo, indimana yokugcina (Ezra 10:44) ithi eminye yalemishado yayisinabantwana. Ukuxosha omama emindenini enabantwana akubukeki kuphusile noma Kulungile nakithina. Kepha, kumele sikhumbule ukuthi lesi kwakuyisikhathi esisodwa lapho uNkulunkulu wayeqala phansi nesizwe samaJuda, futhi, nabo Naye. Ukulandela uNkulunkulu ngokuphelele kwakudinga izinyathelo ezinqala.

Amagama aqondile asetshenziswe ku-Ezra 10:11, 19 ka “zehlukaniseni” (badal) no “susani” (yatza’) awatshenziswa noma yikuphi eBhayibhelini ngokumele i-divorce. U-Ezra wayewazi amazwi avame ukusetshenziselwa u-divorce, kepha wakhetha ukungawasebenzisi. Ngalokho kuyacaca ukuthi u-Ezra wayengayiboni lemishado njengesethethweni emuva kokuthola ukuthi yayiphikisana ne-Torah. Ngamaye amazwi, lemishado yaba yize ngoba yayiphikisana nomthetho. Kepha, asinikezwa lwazi ngokwenzeka kulawomakhosikazi nabantwa kanye nomthelela lesisenzo esaba nawo emphakathini. Ngokwesiko langalesosikhathi, ababengabayeni babeyobe behlele ukudlulisela amakhosikazi kanye nabantwana babo. Amakhosikazi ayevama ukubuyela lapho ezalwa khona. Ngokuhamba kwesikhathi, amanye amadoda amaJuda aqala ukushada nabangakholwa, futhi mhlawumbe babuyela kumakhosikazi ababewaxoshile. Ukushesha ukwedlula kwesisombululo kungaba ngenxa yesimo somuntu kanye nokwehla kwenyuka kokuzinikela kwethu kuNkulunkulu. Nalabo bethu abazibona beqinile ekukholweni kumele sivume ukuthi sidlule ezikhathini zokungazinikeli ngokuphelele kuNkulunkulu lapho Ukuhamba kwethu Naye kungachazwa kangcono ngelokuntenga. Ngeshwa, isintu siyala nokubeka uNkulunkulu phambili.

`Abeyini amava akho ngezikhathi “zokungazinikeli ngokuphelele kuNkulunkulu” na? Yini oyifunde kulawomava na?`