---
title:  Ukubhekana Nezinqumo Ezimbi
date:  14/12/2019
---

### Kuleli viki funda ku
Neh. 13:23–25; Deut. 7:3, 4; 2 Kor. 6:14; Ezra 9, 10; 1 Kor. 7:10–17.

> <p>Indimana Yekhanda</p>
> “Ngathi: ‘Nkulunkulu wami, nginamahloni, ngiyakhophoza ukuba ngiphakamisele ubuso bami kuwe Nkulunkulu wami, ngokuba izono zethu zandile ngaphezu kwamakhanda ethu, namacala ethu akhulile kuze kube sezulwini’ ” (Ezra 9:6, NKJV).

U-Ezra no-Nehemiah babangabaholi emiphakathini lapho ukuganiselana nabangebona abakwaIsrayeli kwasekungumkhuba. Bobabili lababaholi babekhathazekile ngalokho, njengoba babefuna ukuholela isizwe ebudlelwaneni obusondelene noNkulunkulu. Babeqwashile ngamathonya angemahle laba abangakholwa noma abakhonza izithombe abangaba nawo phezu kwabantu bakwaIsrayeli, njengoba babezibonile izingozi emlandweni wonke. Izinkolo zabaseKanana zasabalala kuwo wonke uIsrayeli kwaze uBhali noAshera bakhonzwa ezindaweni eziphakeme. Ngaphezu kwalokho, amathonya abalingani abangabahedeni emindenini yakwaIsrayeli ayebucayi. UBhalami wayeluleke abakwaMowabi ukuba bathumele abesifazne babo kwabakwaIsrayeli, eqinisekile ngokuthi abakwaIsrayeli bazofulathela uNkulunkulu lapho bethatha lababesifazane. Ngeshwa, wayeqinisile. Abalingani abanamthelela nje kuphela komunye nomunye, kepha nokholo lwabantwana babo luyathinteka.

Bazokwenzani ngalesisimo sokuganiselana nabezizwe u-Ezra no-Nehemiah na? Bazosiyeka kanjalo noma bamelane naso na? Kuleliviki sizobuka indlela lababaholi ababhekana nayo naloludaba.