---
title:  Umcabango Obanzi
date:  20/12/2019
---

Ellen G. White, “Reformation,” pp. 669-678, in Prophets and Kings. “Imboni emsebenzini obekwe nguNkulunkulu yingxenye ebalulekile yenkolo yeqiniso. Amadoda kumele agxavune izimo njengezikhali zikaNkulunkulu okumele asebenze ngazo. Ukwenza okusheshayo nokunesinqumo ngesikhathi esifanele kuyozuza ukunqoba okukhulu, ngenkathi ukudembesela nokunganaki kuletha ukwehluleka kanye nokudelela uNkulunkulu. Uma abaholi ngenxa yeqiniso bengabonisi ugqozi, uma bengenandaba futhi bengenayo inhloso, ibandla liyoba budedengu, livilaphe, futhi lithande ukuzijabulisa; kodwa uma begcwele inhloso engcwele yokusebenzela uNkulunkulu futhi Yena kuphela, abantu bayakubamunye, babenethemba, balangazelele.  “Izwi likaNkulunkulu ligcwele okuningi okumelene. Isono nobungcwele kubekwe eceleni kokunye, ukuze, ngokubona, sigweme okunye samukele okunye. Amakhasi achaza inzondo, amanga, kanye nobiqili buka-Sanballat no-Tobiah, achaza futhi ukuhlonipheka, Ukukhonza, kanye nokuzinikela kuka-Ezra no-Nehemiah. Sivumelekile ukulingisa noma yikuphi, ngokukhetha kwethu. Imiphumela esabisayo yokuphambuka emithethweni kaNkulunkulu ibekwe yamelana nezibusiso ezingumphumela wokulalela. Thina ngokwethu kumele sikhethe ukuthi sizokhala kokunye noma sizojabulela okunye.”—Ellen G. White, Prophets and Kings, p. 676.

**Imibuzo Yokuxoxisana**

`1. Lapho sifunda lezizindaba, kubukeka kusobala ukuthi iningi labantu lalingazinikele kuNkulunkulu, okungako bakhetha amakhosikazi angabahedeni. Ngalokho, u-Ezra kabayekeleli ukuba bazibonele kodwa uzama ukubakhuza futhi abalungise ngethemba lokuthola inguquko. Ngabe lenguquko yenzeka ngempela na? Ngokuguqula ukuziphatha kwabo, ngabe baguquka ngaphakathi na? Ngabe ukuzinikela kwabo kuNkulunkulu kwakhula ngempela na? Yini esingayifunda emaphutheni abo ngokubaluleka kwenhliziyo eguqukileyo na?`

`2. Yiziphi izindlela esingasiza ngazo labo ebandleni lethu abalwa nezinkinga ezihambisana nemishado engaphusile na?`

`3. Nakuba izimiso zikaNkulunkulu zingunaphakade futhi zingaguquki, amasiko ehluke kakhulu. Kungani kumele sikhumbule lomehluko lapho sizama ukusebenzisa izimiso zikaNkulunkulu ezimpilweni zethu kanye nezimo na?`