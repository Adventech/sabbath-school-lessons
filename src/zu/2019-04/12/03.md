---
title:  Ukukhuza Kuka-Nehemiah
date:  16/12/2019
---

`Funda u-Nehemiah 13:26, 27. Lokhu kubonisani ngendlela umlando wezibhalo obaluleke gayo ekusaziseni ngezingozi zokuphambuka endlelni elungileyo na?`

USolomoni waholelwa esonweni ngenxa yokukhetha kwakhe. Kuyoba yiqiniso ukuthi uSolomoni wazibangela yena ukuba ashabalale ngokungalaleli umyalelo kaNkulunkulu kumakhosi akwaIsrayeli: “Akayikuzandisela abafazi, ukuze inhliziyo yakhe ihlubuke” (Deuteronomy 17:17, NKJV). Impilo kaSolomoni isetshenziswa njengesibonelo sokungekuhle: akathathanga nje abafazi abaningi, kodwa okuphambili, njengoba u-Nehemiah esho, wakhetha abafazi ababengakhonzi uNkulunkulu.

`Kungani u-Nehemiah wayenza kahle ngokukhuza isizwe ngokuganiselana nabahedeni na? Gen. 6:1–4; Gen. 24:3, 4; Gen. 28:1, 2; Deut. 7:3, 4; no 2 Kor. 6:14.`

Umyalelo wokungaganiselani nabezizwe wawungewona wobuzwe kepha wawumayelana nokukhonza izithombe. Abantu eBhayibhelini babeshada nabezizwe UMose wathatha uZiphora, owesifazane wakwaMidiyani; uBowazi wathatha uRuthe, umMowabikazi. Kunalokho, indaba ngokuganiselana kulemiyalelo imayelana nalowo oshada nowenkolo ehlukile noma nongakholwa. Inkinga kwakungukuthi abantu ngesikhathi sika-Ezra no-Nehemiah abakhethanga ukushada nabakholwa kuNkulunkulu. U-Richard M. Davidson, kwi Flame of Yahweh (Peabody, Mass.: Hendrickson Publishers, 2007), uthi: “The Uhlelo lwaseEdene lomshado . . . lwalubizela ekupheleleni okuvumelanayo kwababili enkolweni kwezikamoya kanye nakokunye okusemqoka.”—Page 316. Amakhosikazi angabahedeni kulendaba akhetha ukungehlukani nokukhonza izithombe. Ngenxa yalokho, kwamdabukisa kakhulu u-Nehemiah kunokuba athukuthele ngokukhetha kwabantu, njengoba kuye kwakubonisa ukungazinikeli ngokuphelele kuNkulunkulu. IBhayibheli lisinikeza izindlela zokwenza imikhuba esigxilisa kuNkulunkulu futhi eyenzelwe ukuba kwande ukuthokoza kwethu. Ngendlela efanayo, umyalelo wokuba sibopheleke ngokulinganayo emshadweni Kwakumele usisize siphile impilo engcono futhi ukhuthaze ukuzinikela ngokubambisana kuNkulunkulu.

`Yiziphi izimiso esingazithatha kulezizindaba zanamuhla ezingasisiza sivikele ukholo lwethu kanye nalolo lomndeni wethu na?`