---
title:  UJesu, UMhlatshelo Ophelele
date:  19/02/2022
---

### Kuleliviki funda ku
Heb. 9:15, Gen. 15:6-21, Jer. 34:8-22, Efesu 3:14-19, Heb. 7:27, Heb. 10:10, Heb. 9:22-28..

> <p>Indimana Yekhanda “Ngokuba ngomnikelo munye uphelelise njalonjalo labo abangcwelisiweyo” (Heberu 10:14, NKJV).</p>
> Umqondo wokuthi umuntu owatholwa enecala waze waphenyekwa esiphambanweni kufanele akhonzwe njengoNkulunkulu, wawunengeka kubantu basendulo. Lokho okuncane okushiwoyo ngesiphambano ezincwadini zamaRoma kuyatshengisa ukuthi babewuzonda kangakanani lowo mqondo.  KumaJuda, umthetho wawuthi umuntu ophanyekwe emthini uqalekiswe nguNkulunkulu (Duter. 21:23).

Kanjalo-ke, imifanekiso yokuqala esiyithola emathuneni amaKrestu kwakulipikoko (okwakukholelwa ukuthi limele ukungafi), ijuba, isundu lomsubathi onqobile, nenhlanzi. Kamuva, kwavela nezinye izihloko: umkhumbi kaNowa; uAbrahama enikela ngenqama esikhundleni sikaIsaka; uDaniyeli emphandwini wamabhubesi; uJona ekhafulwa yinhlanzi; umalusi egone iwundlu; noma imifanekiso etshengisa izimangaliso njengokuphulukiswa kowayefe uhlangothi, nokuvuswa kwendodakazi kaJariyu. Lezi kwakuyizimpawu zosindiso, ukunqoba, nokunaka. Isiphambano kodwa sona, sasibonakalisa ukwehluleka nehlazo. Kodwa yisiphambano esaphenduka uphawu lobuKrestu.  Eqinisweni, uPawulu wavele wabiza ivangeli ngokuthi  “yizwi lesiphambano” (1 Korinte 1:18, ESV).

Kuleliviki sizobheka isiphambano njengoba sibonakaliswa encwadini yamaHeberu.

*Funda isifundo saleliviki ukulungisela iSabatha likaNhlolanja 26.