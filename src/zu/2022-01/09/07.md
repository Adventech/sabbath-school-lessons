---
title:  Ukujula Nomcabango
date:  25/02/2022
---

Funda kuEllen G. White, “Calvary,” pp. 741-757: “It is Finished,” pp. 758-764, encwadini I The Desire of Ages.

Usolwazi uJiri Moskala uchaza uhlobo lwalokhu kwahlulelwa okwandulela ukubuya kukaJesu ngalamazwi: “UNkulunkulu akaphileli ukubukisa ngezono zami sengathi kusefasitela lasesitolo. Kunalokho, okokuqala, uzokhomba umusa waKhe omangalisayo, onamandla, noguqula umuntu, bese kuthi kubuka yonke indalo, Yena njengoFakazi weqiniso wempilo yami yonke, achaze ukuma kwami ngakuNkulunkulu, izizindlo zami, ukucabanga kwami, izenzo zami, nendlela engiyithathayo empilweni. Uzokukhangisa konke. UJesu uzofakaza ngokuthi ngiwenzile amaphutha amaningi, ngeqa umthetho waKhe ongcwele, kodwa futhi ngazisola, ngacela intethelelo, ngaguqulwa ngomusa waKhe.  Uzomemezela athi: “Igazi laMi lisanele lesoni esinguMoskala, ukuma kwakhe kwencike kiMina, isimo somqondo wakhe ngaMi nabanye abantu sinokufudumala futhi asizicabangeli, uyethembeka, uyinceku yaMi enhle nethembekile.”—“Toward a Biblical Theology of God’s Judgment: A Celebration of the Cross in Seven Phases of Divine Universal Judgment,” Journal of the Adventist Theological Society 15 (Spring 2004): p. 155.

“Abasindisiwe nezidalwa ezingawelanga esonweni bayothola esiphambanweni isayensi yabo neculo labo.  Kuyobonwa ukuthi inkazimulo ekhanya ebusweni bukaJesu yinkazimulo yothando lokuzidela. Ekukhanyeni okuvela eKhalivari kuyobonwa ukuthi umthetho wothando lokuzidela umthetho wokuphila emhlabeni nasezulwini; ukuthi ‘umthombo wothando olungazifuneli okwalo’ inhliziyo kaNkulunkulu; nokuthi kuLowo omnene nozithobile kubonakala isimilo saLowo ohlala ekukhanyeni obungefinyelelwe-muntu.”—Ellen G. White, The Desire of Ages, pp. 19, 20.

**Imibuzo Yokuxoxisana**

`➊ Abantu babelokhu benomkhuba wokwenza izinhlobo ezihlukene zemihlatshelo kuNkulunkulu ukuze bathole ukuthethelelwa noma usindiso.  Abanye banikela kuNkulunkulu ngezenzo zobuqhawe, bezizwisa ubuhlungu (njengokuthatha uhambo olude), abanye banikela ngokuthi bamsebenzele impilo yabo yonke, noma bazincishe injabulo, njalonjalo.  Kumelwe zibukwe kanjani lezenzo uma sicabanga ngomhlatshelo kaJesu nokushiwo yiMibhalo ukuthi isiphambano siyiphelisile yonke imihlatshelo (Daniyeli 9:27, Heb. 10:18)?`

`➋ 	Khona kusenjalo, yini indima yomhlatshelo empilweni yomuntu okholwayo? Wayesho ukuthini uJesu uma ethi asithathe isiphambano, simlandele (Math. 6:24), noma umphostoli uPawulu uma ethi asinikele ngemizimba yethu ibe “imihlatshelo ephilayo, engcwele, eyamukelekile kuNkulunkulu” (Rom. 12:1, ESV)?  Buyini ubudlelwane phakathi kweziyalo zikaJesu noPawulu (Math. 16:24, Rom. 12:1) namaHeberu 13:15, 16?`