---
title:  Isiphambano, Nentengo Yokuthethelelwa
date:  23/02/2022
---

`Funda: kumaHeberu 9:22-28. Lezindimana zithini ngomsebenzi kaKrestu ethempelini lasezulwini na?`

Ukuthi ithempeli lasezulwini lidinga ukuhlanjululwa kwenza umqondo uma ubheka ithempeli leTestamente eliDala. Ithempeli lingumfuziselo wombuso kaNkulunkulu (1 Sam. 4:4, 2 Sam. 6:2), futhi indlela uNkulunkulu asebenza ngayo izono zabantu baKhe inomthelela ekuthini kubukwa kanjani ukulunga kombuso waKhe (iHubo 97:2). NjengoMbusi, uNkulunkulu unguMehluleli wabantu baKhe, futhi kulindeleke ukuthi abe nobulungiswa, akhulule abangenacala, agwebe abanecala. Kanjalo-ke, uma uNkulunkulu ethethelela isoni, usuke ethwele umsebenzi wokwahlulela.  Ithempeli, elimele isimilo sikaNkulunkulu nokulawula kwaKhe, lingcolisiwe.  Lokhu kuyincazelo yokuthi kungani uNkulunkulu ethwala izono zethu uma ethethelela (Eks. 34:7, Num. 14:17-19. Umsuka wegama lesiNgisi elisho ukuthethelela [nōśēʾ] kulezindimana lisho “ukuthwala”).

Uhlelo lwemihlatshelo ethempelini lakwaIsrayeli lwalukutshengisa kahle lokhu.  Uma umuntu wayefuna ukuthethelelwa, wayeza nesilwane esizokuba umhlatshelo esikhundleni sakhe, avume izono zakhe phezu kwaso, asihlabe. Igazi lesilwane lalibhecwa ezimpondweni ze-altare noma lifafazwe phambi kwesihenqo egumbini lokuqala ethempelini. UNkulunkulu wayethatha izono zabantu, azithwale Yena uqobo.

Kuleyo nqubo yakwaIsrayeli, ukuhlanzwa esonweni noma ukubuyisana, kwakwenzeka ngeziwombe ezimbili. Phakathi nonyaka, abantu abaphendukayo babeletha imihlatshelo ethempelini, okwakubahlambulula ezonweni zabo, kodwa izono zidluliselwe ethempelini kuNkulunkulu uqobo lwaKhe. ekupheleni konyaka, ngosuku lokubuyisana, okwakulusuku lokwahlulela, uNkulunkulu wayehlanza ithempeli, aqinisekise umsebenzi waKhe wokwahlulela ngokuthi asuse lezo zono ethempelini, azidlulisele embuzini kaAzazele, emele uSathane (Lev. 16:15-22).

Loluhlelo olumikhakha mibili, olubonakaliswa ngamagumbi amabili ethempeli lasemhlabeni, lwaluyiphethini yethempeli lasezulwini (Eks. 25:9, Heb. 8:5), lwavumela uNkulunkulu ukuthi atshengise isihawu nobulungiswa ngesikhathi esisodwa.  Labo ababevume izono zabo phakathi nonyaka babetshengisa ukukholeka kuNkulunkulu ngokuthi bagcine ukuphumula okunesizotha, bathobise imiphefumulo yabo ngosuku lokubuyisana (Lev. 16:29-31).  Labo ababengatshengisanga ukukholeka “babenqunywa” (Lev. 23:27-32).

`Cabanga ngalokho owawuyohlangana nakho ukuba wawuzobhekana nesijeziso esifanele izono zakho. Lelo qiniso kumelwe likusize kanjani ukuqonda ukuthi uKrestu wakwenzela okukhulu kangakanani?`