---
title:  Izwe Njengendawo Yokuphumula
date:  23/01/2022
---

`Funda: kuGenesise 15:13-21. UNkulunkulu wamthembisani uAbrahama na?`

Mhla uNkulunkulu ekhulula amaIsrayeli ebugqilini baseGibhithe, inhloso yaKhe kwaku ukubayisa ezweni laseKhenani, lapho babezothola khona ukuphumula (Eks. 33:14, Josh. 1:13). Izwe laseKhenani kwakuyifa uNkulunkulu ayelithembise uAbrahama, uyise kaIsrayeli, ngoba wayelalele izwi likaNkulunkulu, washiya izwe lakubo waya ezweni lesithembiso (Gen. 11:31-12:4).

Inhloso kaNkulunkulu ngokunikeza ngezwe kuIsrayeli kwakungesikho-nje ukuthi balidle. UNkulunkulu wayefuna ukuthi baphile ezweni lapho babezokuba nobudlelwane obusondelene naYe, ngaphandle kwezikhubekiso, futhi kube ubufakazi emhlabeni bokuthi ubani uNkulunkulu wangempela, nokuthi ubaphani abantwana baKhe.

NjengeSabatha lamhla kudalwa yonke into, izwe laseKhenani laliyisizinda sokwakha ubudlelwane obusondelene noMhlengi wabo nokujabulela ukulunga kwaKhe.

KuDuteronomi 12:1-14, uNkulunkulu watshela abantu ukuthi bazongena ekuphumuleni, hhayi-nje ngokungena kwaba ezweni, kodwa uma sebelihlanzile izwe kuzo zonke izithixo. Ngemuva kwalokho, uNkulunkulu wayezobatshengisa indawo ekhethekile lapho wayezohlala khona phakathi kwabo.

`Funda: kuEksoduse 20:8-11 no Duteronomi 5:12-15. Yiziphi izinto ezimbili ezigujwa yiSabatha, futhi zihlobene kanjani?`

UNkulunkulu walumbanisa iSabatha lokudalwa kanye nokukhululwa eGibhithe.  Wayala amaIsrayeli ukuthi agcine iSabatha njengesikhumbuzo sokudalwa nesikhumbuzo sokukhululwa eGibhithe. Ukudalwa kanye nokuhlengwa kokubili kukhona emyalweni weSabatha. Njengoba singazidalanga thina, futhi asikwazi ukuzihlenga. Umsebenzi ongenziwa nguNkulunkulu kuphela, kanti ngokuphumula, sivuma ukuthi sencike kuYena, hhayi ngokuphila kuphela, kodwa futhi nangosindiso.  Ukugcina iSabatha isivumo esinamandla sokuthi sisindiswa ngokukholwa kuphela.

`Ukugcina iSabatha kungasisiza kanjani siqonde kangcono ukuthi sethembele kuNkulunkulu ngokuphelele, hhayi kuphela-nje ngokuphila kwethu, kodwa futhi nangosindiso?`