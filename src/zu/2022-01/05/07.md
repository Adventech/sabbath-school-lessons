---
title:  Ukujula Nomcabango
date:  28/01/2022
---

Kubalulekile ukuthi uPawulu kumaHeberu wasebenzisa ukuphumula kweSabatha, hhayi iSonto, njengomfuziselo wokusindiswa ngomusa esikuphiwa nguNkulunkulu. Ukusetshenziswa kokuphumula kweSabatha ngalendlela kusho ukuthi iSabatha lalithandwa, futhi ligcinwa abazalwane.  Kusukela ngonyakakhulu wesibili ngemuva kokuvuka kukaJesu, kuye phambili kodwa, sithola ubufakazi boshintsho ebandleni. Kwaphela ukugcinwa kweSabatha njengomfuziselo wokusindiswa, esikhundleni salokho, kwathathwa njengomfuziselo nokwethembeka enkolweni yamaJuda nesivumelwano esidala, ababefuna ukusigwema. Ukugcina iSabatha kwalinganiswa nokuphendukela enkolweni yamaJuda. Isibonelo: uIgnatius wase Antiyokhiya (ngabo A.D. 110) waphawula wathi: “Labo ababephila ngokohlelo lwakudala sebethole ithemba elisha.  Abasaligcini iSabatha, kodwa sebegcina usuku lweNkosi—usuku okwavuswa ngalo ukuphila kwethu kanye noKrestu nokufa kwaKhe.”—Jacques B. Doukhan, Israel and the Church: Two Voices for the Same God (Peabody,MA: Hendrickson Publishers, 2002), p. 42.  Ngendlela efanayo, uMarcion wayala abalandeli bakhe ukuba bazile ngeSabatha, njengophawu lokuphika amaJuda noNkulunkulu wawo, uVictorinus akafunanga ukubonakala sengathi “ugcina iSabatha lamaJuda” (bheka ethi Israel and the Church, pp. 41-45). Ukulahlekelwa ukuqonda kokugcinwa kweSabatha njengomfuziselo wokusindiswa ngomusa, okwaholela ekuncipheni kwalo ebandleni lamaKrestu.

“Impilo ekuKrestu, impilo yokuphumula.  Kungebe khona amadlingozi emizwa, kodwa kuyoba khona ukuthula nokwethemba okuhlala njalo. Ithemba lakho alikho kuwena; likuKrestu.  Ubuthakathaka bakho buhlangana namandla aKhe, ukweswela kwakho ulwazi kuhlangane nokuhlakanipha kwaKhe, ubuthakathaka bakho buhlangane namandla aKhe.  Ngakhoke ungazibuki wena, ungavumeli ingqondo igxile esiqwini sakho, kodwa bheka kuKrestu. Ingqondo ayigxile othandweni lwaKhe, ebuhleni baKhe, ukuphelela kwesimilo saKhe.

UKrestu ngokuzidela kwaKhe, uKrestu ngokuzithoba kwaKhe, uKrestu ngobumsulwa nobungcwele baKhe, uKrestu ngothando lwaKhe olungenakulinganiswa—lesi yisihloko sokuthi umphefumulo uzindle ngaso.”—Ellen G. White, Steps to Christ, pp. 70, 71..

**Imibuzo Yokuxoxisana**

`➊ 	Buyini ubudlelwane phakathi kokugcinwa kweSabatha nokusindiswa ngokukholwa na?`

`➋ 	Yini umehluko phakathi kokugcinwa kweSabatha kweqiniso nokuligcina ngoba uzama ukusindiswa ngalokho?  Singenza kanjani ukuthi singagcini-nje ngokwazi umehluko, kodwa sizizwele lowo mehluko ngendlela esigcina ngayo iSabatha?`