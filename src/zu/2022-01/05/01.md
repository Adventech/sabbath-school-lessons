---
title:  UJesu, Onika Ukuphumula
date:  22/01/2022
---

### Kuleliviki funda ku
Gen. 15:13-21; Heb. 3:12-19; Heb. 4:6-11; Heb. 4:1, 3, 5, 10; Duter. 5:12-15; Heb. 4:8-11.

> <p>Indimana Yekhanda “Ngakho-ke kubasalele abantu bakaNkulunkulu ukuphumula” (Heb. 4:9, NKJV).</p>
> AmaHeberu 1 no 2 agxile ekubekweni kukaJesu esihlalweni sobukhosi njengombusi nomkhululi wabantu bakaNkulunkulu. AmaHeberu 3 no 4 ethula uJesu njengaLowo ozosipha ukuphumula. Lokhu kulandelana kwezigigaba kwenza umqondo uma sikhumbula ukuthi isivumelwano noDavide sathembisa ukuthi uNkulunkulu uyonika lenkosi ethenjisiwe nabantu bayo “ukuphumula” ezitheni zabo (2 Sam. 7:10, 11).  Lokho kuphumula singakuthola manje njengoba uJesu esehlezi ngakwesokunene sikaNkulunkulu.

AmaHeberu achaza ukuphumula ngokuthi okukaNkulunkulu nokuthi ukuphumula kweSabatha (Heb. 4:1-11). UNkulunkulu wanikeza ngokuphumula, kwaKhe kuAdamu noEva. ISabatha lokuqala lalingukuzwa lokho kuphelela naLowo owakwenza lokho kwaphelela. UNkulunkulu wethembisa ukuphumula kweSabatha futhi ngoba ukugcinwa okuphelele kweSabatha kuqukethe isithembiso sokuthi uNkulunkulu uzokubuyisa lokho kuphelela.

Uma sigcina iSabatha, sikhumbula ukuthi uNkulunkulu wasenzela umhlinzeko ophelele mhla edala umhlaba namhla ewuhlenga esiphambanweni. Ukugcinwa kweSabatha ngeqiniso kodwa, kungaphezu kwesenzo sokukhumbula. Ukubikezela, kulomhlaba oyisigwegwe, kwalokho akwethembisile uNkulunkulu.

*Funda isifundo saleliviki ukulungisela iSabatha likaMasingana 29.