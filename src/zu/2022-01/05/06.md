---
title:  Ukubikezela Kwendalo Entsha
date:  27/01/2022
---

`Qhathanisa uEksoduse 10:8-11, Duteronomi 5:12-15, namaHeberu 4:8-11. Uthola ziphi izinto ezehlukene mayelana nokuthi kusho ukuthini ukuphumula kweSabatha?`

Njengoba sesibonile, lezindimana ezikuEksoduse noDuteronomi zisimema ukuthi sibuke emuva. Zisinxusa ukuthi siphumule ngeSabatha ukuze sigubhe okwenziwa nguNkulunkulu mhla edala namhla esisindisa. AmaHeberu 4:9-11 kodwa, asimema ukuthi sibheke phambili esikhathini esizayo. Asitshela ukuthi uNkulunkulu usilungisele ukuphumula kweSabatha okuzayo. Abikezela umkhakha omusha ekugcinweni kweSabatha.

Ukugcinwa kweSabatha ngendlela yesikhathi esizayo kwakulokhu kukhona vele, kodwa kunganakiwe. Ngemuva kokuwa komuntu, lokho kwanikeza umqondo wokuthi ngelinye ilanga uNkulunkulu uyobuyisela indalo enkazimulweni yayo yasekuqaleni, ngoMesiya. UNkulunkulu wasiyala ukuthi sigubhe imisebenzi yaKhe yosindiso ngokugcina iSabatha ngoba iSabatha likhomba phambili ekuphelelisweni kokuhlengwa, kwindalo entsha. Ukugcina iSabatha ukulangazelela izulu kulomhlaba ogwegwile.

Kwakuvele kucacile lokhu ekuphileni kwamaJuda. “Life of Adam and Eve,” The Old Testament Pseudepigrapha, by James H. Charlesworth, p. 18, incwadi eyabhalwa phakathi kuka 100 B.C. no A.D. 200 ithi: “Usuku lwesikhombisa uphawu lovuko, ukuphumula kwesikhathi esizayo,”  Omunye umthombo wasendulo wamaJuda uthi: Isikhathi esizayo “usuku lokuphumula okuphelele kweSabatha kube phakade”—Jacob Neusner, The Mishnah, a New Translation (New Haven: Yale University Press, 1988), p. 873. I Othiot of Rabbi Akiba, umthombo wakamuva, uthi: “ ‘UIsrayeli wathi phambi kwaLowo oNgcwele, ibusisiwe Yona “inkosi yomhlaba, uma sigcina imiyalo. Siyothola umvuzo onjani?”  Wathi kubo: “Umhlaba ozayo.”  Bathi kuYe:  “Sitshengise ukuthi unjani.”  Wabatshengisa iSabatha.’ “—Theodore Friedman, “The Sabbath Anticipation of Redemption,” Judaism: A Quarterly Journal, vol. 16, pp. 443, 444.

ISabatha elokuthakaselwa, intokozo, nokubonga.  Uma sigcina iSabatha, sitshengisa ukuthi siyazikholwa izithembiso zikaNkulunkulu, nokuthi siyasamukela isipho saKhe somusa. ISabatha ukukholwa okuphilayo nokunamandla. Ngokuphathelene nezenzo, ukugcina iSabatha ukuzwakalisa ngendlela egcwele ukukholwa kwethu ukuthi sisindiswe ngomusa esiwuthola ngokukholwa kuYena.

`Ungafunda kanjani ukugcina iSabatha ngendlela etshengisa ngempela ukwazi kwethu ukuthi ukusindiswa ngokukholwa, ngaphandle kwemisebenzi yomthetho, kuyini? Ukuphumula ngeSabatha kukutshengisa kanjani ukusindiswa ngomusa?`