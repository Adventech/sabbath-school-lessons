---
title:  Ukungena Ekuphumuleni KwaKhe
date:  26/01/2022
---

`Funda: kumaHeberu 3:11 namaHeberu 4:1, 3, 5, 10. UNkulunkulu ukuchaza kanjani lokuphumula asimema ukuthi singene kukho na?`

UNkulunkulu akasimemeli-nje ukuthi siphumule. Kulo lonke iBhayibheli, “ukuphumula” kungasho ukuthula ezweni laseKhenani (Duter. 3:20), ithempeli lapho kwakuhlezi (noma kuphumule) khona umphongolo wesivumelwano (2 IziKronike 6:41), noma iSabatha uNkulunkulu nabakwaIsrayeli abaphumula ngalo emisebenzini yabo (Eks. 20:11). Kodwa manje uNkulunkulu ubamema ukuthi bangene ekuphumuleni kwaKhe.

`Funda: kumaHeberu 4:9-11, 16.  Kuthiwa asenzeni?`

Ukuphumula kweSabatha kuhalalisa ukuthi uNkulunkulu waqeda umsebenzi wokudala (Gen. 2:1-3, Eks. 20:8-11) noma ukuhlenga (Duter. 5:12-15). Ngendlela efanayo, ukubekwa kukaJesu esihlalweni sobukhosi ethempelini lasezulwini kugubha ukuthi waqeda ukwenza umhlatshelo ophelele ngenxa yokusindiswa kwethu (Heb. 10:12-14).

Qaphela, uNkulunkulu uphumula kuphela ngemuva kokusitholela inhlalakahle.  Ekudalweni, uNkulunkulu waphumula eseqede ukudala umhlaba. Kamuva, uNkulunkulu waphumula ethempelini kuphela sekunqotshwe izwe ayekade elithembise uAbrahama ngokunqoba kukaDavide. UIsrayeli wase “ehlala ngokuphepha” (1 AmaKhosi 4:21-25, ESV; qhathanisa no Eks. 15:18-21, Duter. 11:24, 2 Sam. 8:1-14). UNkulunkulu wakhelwa indlu kuphela ngemuva kokuthi inkosi kanye noIsrayeli sebenezindlu zabo.

Okuyikona-kona kuphumula uNkulunkulu asithembisa kona umhlaba omusha azosidalela wona uma sekuphele lempi enkulu. kumaHeberu ubizwa ngokuthi “umuzi ….omakhi nomenzi wawo nguNkulunkulu” (Heb. 11:10) nangokuthi yizwe lasezulwini (Heb. 11:14-16). Lokhu kusho ukubuyiselwa kombuso “nenkazimulo nodumo” uNkulunkulu ayekade ekunike abantu ekuqaleni mhla ayedala (Heb.2:5-8, Heb. 12:28).  Ukuphumula kwaKhe.  Akusilo-nje izwe elihle lapho siyoba nokuthula khona, kodwa ukuphumula kweSabatha kulelo lizwe lapho isihlalo sobukhosi sikaNkulunkulu siyokuba sezulwini Elisha nasemhlabeni omusha.

`Singangena kanjani ekuphumuleni kwaKhe khona manje? Ngamanye amazwi, singaphumula kanjani ngokukholwa, phezukwesiqiniseko sokusindiswa esinakho kuKrestu, hhayi okwethu?`