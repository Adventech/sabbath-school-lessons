---
title:  Umbuso Ongenakunyakaziswa
date:  16/03/2022
---

UNkulunkulu wamemezela ukuthi “uyonyakazisa” amazulu nomhlaba, okusho ukuthi uyochitha izizwe eziyizitha.  Kodwa kukhona izinto ezingeke zinyakaziswe, ezingeke zibhujiswe.

`Quathanisa iHubo 15:5, iHubo 16:8, iHubo 21:7, iHubo 62:2, iHubo 112:6, namaHeberu 12:27.  Yiziphi izinto ezingeke zinyakaziswe?`

Izihumusho eziningi zesimanje zencwadi yamaHeberu 12:27 zithi ukunyakaziswa kwamazulu nomhlaba kusho ukuthi ayosiphulwa, angaphinde abekhona.

IBhayibheli lisobala kodwa, ngokuthi uNkulunkulu uyodala amazulu amasha nomhlaba omusha (Isaya 65:17, iSambulo 21:1-4), nathi siyovuswa, sibe nemizimba emisha (1 Thesalonika 4:13-17, Filipi 3:20) kulomhlaba.  Ngakhoke, “ukunyakaziswa” kusho ukuhlanjululwa nokwenziwa busha kwendalo, hhayi  ukusiphulwa kwayo.  Okukhona manje kuyokwenziwa kabusha, kube lapho abasindisiwe beyohlala khona.

Kukhona izinto ezithile ezingeke zinyakaziswe. Lokho kuhlanganisa nabalungileyo. Ngeke banyakaziswe ngoba bathemba kuNkulunkulu. UMdali uyabaphasa, aqinisekise ukuphila kwabo.

Qaphela ukuthi kumaHeberu, ukuhlala njalo nokuzinza, kuhlanganiswe noJesu. AmaHeberu 1:10-12 athi ngoJesu: “Wena Nkosi, ekuqaleni wabeka isisekelo somhlaba; amazulu angumsebenzi wezandla zaKho, wona ayakubhubha, kepha Wena umi njalo, wona onke ayakuguga njengengubo. Njengesambatho uyakuwagoqonga, njengengubo ayakuguquka.  Kepha wena unguYE njalo, iminyaka yakho ayiyukuphela” (ESV). AmaHeberu abuye athi ubupristi bukaJesu buhlezi ngonaphakade (Heb. 7:3, 24). Ekwahlulelweni kokugcina, yilabo “abakuJesu” abangeke banyakaziswe (iHubo 46:5).

AmaHeberu 12:28 aphinde athi siyokwamukela umbuso ongeke unyakaziswe.  Lokhu kubhekise kuDaniyeli 7:18, lapho kuthiwa khona “abangcwele  bayokwamukeliswa umbuso, ube ngowabo kuze kube phakade.” Lowo umbuso ongasoze uchithwe okukhulunywa ngawo kuDaniyeli 2:44. Lombuso oweNdodana, kodwa iyokwabelana ngawo nathi.  ISambulo 20:4 sithi siyokwahlulela kanye naYe amandla obumnyama ayekade esihlukumeza (1 Korinte 6:3).

`Kunjani kuwena mayelana nokunyakaziswa?  Uma kungekuhle, ungenza ziphi izinqumo ukuze uthole usizo ngaloludaba olubalulekile? (bheka kwabaseEfesu 4:14).`