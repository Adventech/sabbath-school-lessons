---
title:  Asibonge
date:  17/03/2022
---

Incwadi yamaHeberu iphetha lesigaba ngokuthi ukusabela okufanelekile kuNkulunkulu ngazo zonke izinto ezimangalisayo asenzele zona, ukuthi sitshengise ukubonga ngokuthi simdumise ngendlela efanelekile.

`Qhathanisa amaHeberu 12:28 namaHeberu 13:15, 16.  Simnika kanjani uNkulunkulu ukudumisa okwamukelekile na?`

Ohlelweni lwesivumelwano esidala, umhlatshelo wezilwane kwakuyiyona ndlela abantu ababetshengisa ngayo ukuphenduka nokubonga, kodwa lemihlatshelo yayi uphawu-nje lokubonga nokuphenduka okusenhliziyweni yalowo okhonzayo.  Ngakhoke, uNkulunkulu wakwenza kwaba sobala kweyamaHubo nangabaprofethi ukuthi okuyiyona-nto emthokozisa ngempela, akulona igazi lezilwane, kodwa ukubonga, izenzo ezinhle, nokulunga kwalabo abakhonzayo (iHubo 50:7-23, Isaya 1:11-17)

Ngakhoke, uPawulu uyasimema ukuthi sikhonze uNkulunkulu ethempelini lasezulwini ngokuthi sinikele ngeminikelo yokudumisa, ukuvuma izono, ukubonga, nemisebenzi emihle okungukukhonza kweqiniso okumthokozisayo. Sinikela lemihlatshelo emhlabeni, kodwa yamukeleka njengethokozisayo kuNkulunkulu ezulwini. Lesikhuthazo sihlanganisa lonke ubizo olwenziwe ngumbhali kuyo yonke lencwadi ukuthi kuvunywe igama likaJesu (Heb. 3:1, Heb. 4:14, Heb. 10:23) nokunxusa kwaKhe ukuthi asiqhubeke nokwenza imisebenzi emihle (Heb. 6:10-12, Heb. 13:1, 2, 16).

Isimemo sikaPawulu kwabafundayo ukuthi (banikele kuNkulunkulu ukukhonza okwamukelekile‚Äù (Heb. 12:28, ESV) kusho ukuthi abazalwane manje bayisizwe sobupristi ngempela esiphelelisiwe sangcweliswa ngomhlatshelo kaJesu (Heb. 10:10-14, 19-23).  Lokhu kugcwalisa injongo yokuqala kaNkulunkulu ngoIsrayeli, ukuthi uyokuba yisizwe sobupristi ayomemezela ngaso izindaba ezinhle zosindiso emhlabeni (Eks. 19:4-6; 1 Petru 2:9, 10; iSamb. 1:6; iSamb. 5:10).

AmaHeberu 13:1-6 achaza ngendlela ebonakalayo ukuthi kuyini ukwenza okuhle nokwabelana ngalokho esinakho. Kusho ukutshengisa uthando lobuzalwane, njengoba noJesu watshengisa uthando kithina (Heb. 2:11, 12). Kusho ukungenisa izihambi kwakho, ukuvakashela abasemajele, noma abahlukunyeziwe (Heb. 13:3), nokungavumi ukuphinga nobugovu.

`Kubaluleke ngani ukuthatha imisebenzi emihle nokwabelana ngesinakho njengenxenye yokukhonza kwethu uNkulunkulu na?  Kusenjalo, yiziphi izindlela imihlatshelo yethu yokukhonza engonakala ngazo (Isaya 1:11-17)? `