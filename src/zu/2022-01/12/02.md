---
title:  Nifike Entabeni YeSiyoni
date:  13/03/2022
---

`Funda: kumaHeberu 12:22-24.  Uchazani lapha uPawulu?`

EyamaHeberu iyaqinisa ukuthi sifike entabeni yaseSiyoni, nokuthi sinesabelo kuwona umgubho omkhulu. “Kodwa nize entabeni yaseSiyoni nasemzini kaNkulunkulu ophilayo, iJerusalema lasezulwini, nasezigidigidini zezingelosi, ukuzohalalisa” (Heb. 12:22, ESV). Sifike ngokukholwa kulowo osimele, uJesu. Kulokhu kuhalalisa sithola izigidigidi zezingelosi, uNkulunkulu uqobo, noJesu okunguYena uSingaye.  Siza njengenxenye “yebandla lamazibulo abhaliwe ezulwini” (Heb. 12:23, ESV). Amagama ethu abhaliwe ezincwadini zasezulwini lapho kuhleliswe khona abantwana bakaNkulunkulu (Eks. 32:32, iHubo 56:8, Dan. 12:1, Mal. 3:16, Luka 10:20, iSamb. 13:8, iSamb. 17:8).

Singama “zibulo” ngoba sinesabelo efeni “leZibulo elinguJesu (Heb. 1:6).  Kanjalo-ke asizile njengezimenwa, kodwa njengezakhamuzi (qhathanisa nabaseFilipi 3:20). Futhi sibizwa ngokuthi “imimoya yabalungileyo abaphelelisiweyo” (Heb. 12:23, ESV). Lamazwi ayisaga lapho inxenye yemvelo yethu yobuntu imele konke.  Sifana nokuthi “uYise wawomoya” kumaHeberu 12:9, okubhekise kuNkulunkulu njengoBaba wethu sonke thina bantu abaphila ngokukamoya.

Lomhlangano wokuhalalisa ugubha ukumiswa kombuso kaJesu wobukhosi, inkonzo yaKhe yobupristi, kanye nokuqala kokusebenza kwesivumelwano esisha.  KumaHeberu, intaba yaseSiyoni indawo lapho kwenzeka khona zonke lezi zinto.  AmaHubo amathathu kumaHeberu 1:5-14 achaza ukuhlaliswa esihlalweni sobukhosi kweNdodana, intaba yeSiyoni kuyilapho kwenzeka khona lokho (iHubo 2:6, 7; iHubo 110:1, 2, iHubo 102:21-27).

Intaba yaseSiyoni futhi kulapho iNdodana ibekwa khona ibe ngu”mpristi waphakade” (Heb. 5:6), isicaphuno seHubo 110:4. Ngokusho kweHubo 110, ukubekwa kweNdodana njengoMpristi oMkhulu kwenzeka entabeni yaseSiyoni nakho (iHubo 110:2). Ekugcineni, eyamaHeberu ithi ukugcotshwa kukaJesu abe ngumpristi kwaba yisiqalo sokusebenza kwesivumelwano esisha (Heb. 7:11-22). Kanjalo-ke, intaba yeSiyoni kulapho isivumelwano esisha saqiniswa khona.  AmaHeberu 12:22-24 ngakhoke achaza ukuhlangana kokuhalalisa okwenzeka ezulwini mhla uJesu enyukela khona.

`Yiziphi izindlela ezibonakalayo esingagubha ngazo ubuqiniso bukaJesu, inkonzo yaKhe yobupristi, nesivumelwano esisha empilweni yethu nasekukhonzeni kwethu?  Ukuthokoza ngaleliqiniso elikhulu kukukhuthaza kanjani ukukholwa?`