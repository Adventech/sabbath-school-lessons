---
title:  UJesu Uvula Indlela Ngaphakathi Kwesihenqo
date:  26/02/2022
---

### Kuleliviki funda ku
Heb. 9:24; Eks. 19:3, 4; Heb. 12:18-21; Lev. 16:1, 2; Heb. 10:19-22; Kolose 3:1.

> <p>Indimana Yekhanda Indimana Yekhanda: “Ngokuba uKrestu kangenanga endaweni engcwele eyenziwe ngezandla, engumfanekiso waleyo okuyiyo ngempela, kepha wangena ezulwini uqobo ukuba manje abonakale ebusweni bukaNkulunkulu ngenxa yethu” (Heberu 9:24, NKJV).</p>
> Ngesikhathi abafundi bebuya entabeni yeminqumo, ngemuvana-nje kokwenyukela kukaJesu ezulwini, babegcwele injabulo nokunqoba.  INkosi noMngani wabo wayesenyukele esikhundleni samandla phezu komhlaba, wabamema ukuthi beze kuNkulunkulu ngegama laKhe, ngesibindi sokwazi ukuthi uNkulunkulu uzoyiphendula imithandazo yabo (Johane 14:13, 14).  Nakuba baqhubeka nokuba semhlabeni, behlaselwa amabutho obubi, ithemba labo laliqinile.  Babazi ukuthi uJesu wenyukele phezulu ukuyobalungisela indawo (Johane 14:1-3).  Babazi ukuthi uJesu uKaputeni wosindiso lwabo, nokuthi uyivulile indlela eya ekhaya lasezulwini ngegazi laKhe.

Ukwenyukela kukaJesu ezulwini, umongo wemfundiso yamaHeberu.  Kuyisiqalo somsebenzi waKhe njengoMpristi oMkhulu wethu.  Okokugcina, nokubaluleke kakhulu, ukwenyuka kukaJesu yisikhathi lapho isivumelwano esisha, esiyindlela yokufinyelela kuNkulunkulu ngesibindi, ngokukholwa, esaqala ngaso ukusebenza. Kuyilungelo lethu manje ukuza ngesibindi kuNkulunkulu ngoJesu nokulunga kwaKhe.

*Funda isifundo saleliviki ukulungisela iSabatha likaNdasa 5.