---
title:  Ukupheleliswa Ngezinhlupheko
date:  19/01/2022
---

`Funda: kumaHeberu 2:10, 17, 18 namaHeberu 5:8, 9. Kwakuyini umsebenzi wokuhlupheka empilweni kaJesu`

Umpostoli uPawulu uthi uNkulunkulu “waphelelisa uJesu ngokuhlupheka.” Ayethusa lamazwi. Umbhali uthe uJesu “ungukumenyezela kwenkazimulo kaNkulunkulu, ufuze Yena uqobo (Heb. 1:3, ESV) futhi wathi akanasono, akanachashaza, akangcolisiwe, ungcwele (Heb. 4:15, Heb. 7:26028, Heb. 9:14, Heb. 10:5-10).  Lokhu kusho ukuthi uJesu akudingekanga ukuthi anqobe noma yikuphi ukusilela kwesimilo.

EyamaHeberu iyasho kodwa ukuthi uJesu wadlula emshikashikeni “wokupheleliswa” okwamnika ukuthi akwazi ukusisindisa. UJesu wapheleliswa ngokuthi wahlonyiswa ukuze abe uMsindisi wethu.

1. UJesu “wapheleliswa” ngezinhlupheko ukuze abe yiQhawe losindiso lwethu (Heb. 2:10).  UJesu kwadingeka ukuthi afe esiphambanweni njengomhlatshelo ukuze uBaba abe negunya elisemthethweni lokusisindisa. UJesu wayengumnikelo ophelele wokuzidela, Yena yedwa. NjengoNkulunkulu, uJesu wayenakho ukusehlulela, kodwa ngenxa yomhlatshelo waKhe, uJesu uyakwazi nokusisindisa.

2. UJesu wafunda ukulalela ngezinhlupheko (Heb. 5:8). Ukulalela kwakudingeka ngezizathu ezimbili. Esokuqala, ukulalela kwenza ukuthi umhlatshelo waKhe wamukeleke (Heb. 9:14, Heb. 10:5-10). Esesibili, izinhlupheko zaKhe zamenza wakwazi ukuba yisibonelo sethu (Heb. 5:9). UJesu “wafunda” ukulalela ngoba wayengakaze akuzwe ngaphambili. NjengoNkulunkulu, kwakudingeka ukuthi alalele bani? Njenge Ndodana yaphakade, emunye noNkulunkulu, wayelalelwa njengombusi wamazulu. Ngakhoke, uJesu akasukanga ekungalalelini waya ekulaleleni, k.odwa wasuka ebukhosini nasekubuseni waya ekuzithobeni nasekulaleleni. INdodana kaNkulunkulu ephakanyisiwe yaba yiNdodana yoMuntu elalelayo.

3. Izinhlupheko zatshengisa ukuthi uJesu unguMpristi oMkhulu onesihe nothembekile (Heb. 2:17, 18). Izinhlupheko azenzanga ukuthi uJesu abe nesihe esikhudlwana. Kunalokho, isihe saKhe esamenza ukuthi avume ukufa esiphambanweni ukusisindisa (Heb. 10:5-10; qhathanisa namaRoma 5:7, 8). Kodwa, yizinhlupheko ezabonakalisa ngempela iqiniso lothando lukaJesu lobuzalwane.

`Uma uJesu ongenasono wahlupheka, nathi thina zoni, siyohlupheka nakanjani.  Singafunda kanjani ukubekezelela usizi lwasemhlabeni kodwa khona ngaleso sikhathi sithola ithemba nesiqiniseko kuNkulunkulu ositshengise uthando lwaKhe ngezindlela eziningi kangaka ezimangalisayo?`