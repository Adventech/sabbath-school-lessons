---
title:  Ukujula Nomcabango
date:  11/03/2022
---

“Ngokukholwa waba okaKrestu, futhi ngokukholwa udinga ukukhula kuYe—ngokunika nokwamukela. Udinga ukunikela konke, inhliziyo yakho, intando yakho, inkonzo yakho,--zinikele wena kuYena ukulalela zonke izimfuno zaKhe; futhi udinga ukuthatha konke,--uKrestu, ukugcwala kwazo zonke izibusiso, ahlale enhliziyweni yakho, abe ngamandla akho, ukulunga kwakho, umsizi wakho waphakade,--akunike amandla okulalela.”—Ellen G. White, Steps to Christ, p. 70.

UNkulunkulu ngeke athi asikholwe engasinikanga ubufakazi obenele bokwesekela ukukholwa kwethu. Ubukhona baKhe, isimilo saKhe, ubuqiniso bezwi laKhe, konke kwesekelwe ubufakazi obuthathekisa imiqondo yethu; kanti lobu bufakazi buningi. Kodwa uNkulunkulu akalisusanga ithuba lokungabaza. Ukukholwa kwethu makwesekelwe ubufakazi, hhayi isibonakaliso.  Labo abafuna ukungabaza, bazokuba nalo lelothuba; kanti labo abafuna ngempela ukwazi iqiniso, bazothola ubufakazi obuningi bokwesekela ukukholwa kwabo.

“Akunakwenzeka ukuthi ingqondo yomuntu iqonde ngokugcwele isimilo noma imisebenzi kaNkulunkulu.  Kulowo muntu ohlakaniphe ngempela, ofunde kakhulu, uNkulunkulu ongcwele uyolokhu egubuzelwe yimfihlakalo. ‘Ungathola imfihlakalo kaNkulunkulu na?  Ungamfunana uSomandla kuze kube sekupheleleni kwaKhe na? Kuphakeme njengezulu—ungenzani na?  Kujulile kunendawo yabafileyo—ungazini na?

**Imibuzo Yokuxoxisana**

`➊ 	Esinye isazi ngezobuKrestu sake sabhala sathi: Credo ut intelligam, okuyisiLatini esisho ukuthi: “Ngiyakholwa ukuze ngithole ukuqonda” AmaHeberu 11:3 athi “ngokukholwa, sithola ukuqonda” (NKJV).  Kunakuxhumana kuni phakathi kokukholwa nokuqonda? Kungani ukukholwa kuvame ukuza ngaphambi kokuqonda? Ngenye indlela, kungani ngesinye isikhathi kudingeka sizelulele ngokukholwa kulokho ekuqaleni, esingakuqondi, ukuqonda okukhudlwana kufike kamuva?`

`➋ 	Igama lesiGriki elithi pistis lisho kokubili, “ukukholwa” “nokwethembeka.”  Zibaluleke ngani lezincazelo zombili ekufuneni ukwazi ukuthi kusho ukuthini “ukuphila ngokukholwa” na? Batshengisa kanjani ngokwethembeka kwabo abantu bakumaHeberu 11 ubuqiniso bokukholwa? Thina singakwenza kanjani lokho?`

`➌ 	Nakuba siqonda ukuthi ukukholwa kuyisipho sikaNkulunkulu (Rom. 12:3), iliphi iqhaza lethu, uma likhona, ekwamukeleni nokugcina leso sipho?`