---
title:  UJesu, UMqalisi noMphelelisi wokukholwa kwethu
date:  05/03/2022
---

### Kuleliviki funda ku
Heb. 10:35-39, Rom. 1:17, Heb. 11, Joshuwa 2:9-11, Heb. 12:1-3.

> <p>Indimana Yekhanda “Sibhekile kuJesu, umqalisi nomphelelisi wokukholwa kwethu, owathi esikhundleni sentokozo ayibekelweyo wathwala isiphambano engalinaki ihlazo, wahlala ngakwesokunene sesihlalo sobukhosi sikaNkulunkulu” (Heberu 12:2, NKJV).</p>
> AmaHeberu 11 no 12 kungathiwa yizona zahluko ezithandwa kakhulu kulencwadi.  Zichaza impilo yobuKrestu njengomjaho lapho bonke abantu bebambe iqhaza, lapho bonke abayohlala bethembekile beyothola umvuzo.  Futhi zichaza ukusindiswa okwenzeka eshashalazini (drama) njengomjaho lapho abantu abakholwayo kusukela endulo babekezela phakathi kokuhlushwa, kodwa abakawutholi umvuzo.

Lokho kungenxa yokuthi indaba iphela ngathi, hhayi ngabo-nje. Thina siyisigcawu sokugcina kulelishashalazi.  Lombukiso weshashalazi uphethwa lapho sesingenela, futhi sigijima isigaba sokugcina somjaho, uJesu ehlezi lapho kuphela khona umjaho ngakwesokunene sikaNkulunkulu. Unikeza ugqozi nesibonelo okuyisona-sona sokuthi ugijinywa kanjani umjaho. Ungufakazi wokuthi umvuzo uqinisekile, futhi unguvulindlela wethu (Heb. 6:19, 20; Heb. 10:19-23).

AmaHeberu 11 athi ukukholwa ukwethemba izithembiso zikaNkulunkulu, yize singaziboni ngaleso sikhathi.  Lesifundo sizohlola ukuthi kuyini ukukholwa, nokuthi kutholakala kanjani, ngezibonelo zasendulo, kodwa kakhulukazi ngesibonelo sikaJesu, “umqalisi nomphelelisi wokukholwa kwethu” (Heb. 12:2, ESV).

*Funda isifundo saleliviki ukulungisela iSabatha likaNdasa 12.