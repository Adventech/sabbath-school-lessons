---
title:  Olungileyo Uyophila Ngokukholwa
date:  06/03/2022
---

`Funda: kumaHeberu 10:35-39.  Uthini kithina kulezindimana uNkulunkulu na?`

Ukubekezela uphawu lwabantu bakaNkulunkulu besikhathi sokugcina.  Ngaphandle kwakho, ngeke bazithole izithembiso (iSambulo 13:10, iSambulo 14:12). Kodwa, ukuze bakwazi ukubekezela, abazalwane badinga “ukubambisisa baqinise” ukukholwa kwabo (Heb. 10:23, Heb. 4:14). UPawulu usetshengisile ukuthi isizukulwane sasehlane asikwazanga ukuthola isithembiso ngoba saswela ukukholwa (Heb. 3:19). Incwadi yamaHeberu itshengisa abakholwayo besemnyango wokugcwaliseka kwezithembiso (Heb. 9:28; Heb. 10:25, 36-38) bedinga ukusebenzisa ukukholwa uma befuna ukwamukela izithembiso (Heb. 10:39).

UPawulu ungenisa incazelo yakhe yokukholwa ngesicaphuno esikuHabakuki 2:2-4. UHabakuki wayekade ebuze uNkulunkulu ukuthi kungani ebekezelela abantu abanesihluku abacindezela abalungileyo (Habakuki 1:12-17). Lomprofethi kanye nabantu bakubo babehlushwa; kanjalo-ke babefuna ukuthi uNkulunkulu enze okuthile. Kodwa uNkulunkulu waphendula ngokuthi kukhona isikhathi esinqunyelwe ukugcwaliseka kwesithembiso saKhe, bona badinga ukulinda (Habakuki 2:2-4). UHabakuki nabantu bakubo babephila phakathi kwesikhathi sesithembiso nokugcwaliseka kwaso, njengathi-nje. Umlayezo kaNkulunkulu waqhubeka kumaHeberu (Heb. 10:37, NIV, bheka noHabakuku 2:3).

Umlayezo uqondise kuJesu.  Ungolungileyo, ukukholwa okuhamba ngezinyawo, othokozisa uNkulunkulu, alethe ukuphila (Heb. 10:5-10).

Kungani pho, “ezolibala”?  Akazukulibala.  Usefikile wazosifela (Heb. 9:15-26), futhi uzobuya ngesikhathi esinqunyiwe (Heb. 9:27, 28; Heb. 10:25).

Uyaqhubeka umlayezo kaNkulunkulu:“Olungileyo waMi uzophila ngokukholwa” (Heb. 10:38, ESV). UPawulu usasho khona lokho kumaRoma 1:17 nakwabaseGalathiya 1:11. AmaRoma 1:16, 17 asikhanyisela kangconywana ngoba athi ukulunga kukaNkulunkulu “kubonakaliswe kusuka ekukholweni, kuyisa ekukholweni.”  UPawulu usho ukuthi ukwethembeka kukaNkulunkulu ngezithembiso zaKhe kuhamba phambili, ukwethembeka kwaKhe kwenza umphumela wokukholwa kwethu noma ukwethembeka, noma kokubili.

Ngakho-ke, ngenxa yokuthi uNkulunkulu uhlale ethembekile ngezithembiso zaKhe (2 Thim. 2:13), olungileyo, ngokusabela ekwethembekeni kukaNkulunkulu, naye uzohlala ethembekile.

`Kubaluleke ngani ukubona ukuthi ukukholwa kwethu kuwumphumela wokwethembeka kukaNkulunkulu, nokuthi kukhuliswa yikho? Singenza kanjani ukuthi sethembe kakhulu ukulunga kwaKhe kithina, nezithembiso asenzele zona? `