---
title:  Isivumelwano Esisha sinezithembiso Ezingcono
date:  16/02/2022
---

Singase silingeke sicabange ukuthi isivumelwano esisha sinezithembiso ezingcono ngokuthi sinemivuzo emikhulu kunesidala (ikhaya lasezulwini, ukuphila okuphakade). Iqiniso ukuthi uNkulunkulu wanikeza ngaleyo mivuzo nakwabakholwayo beTestamente eliDala njengoba enika thina-nje (funda kumaHeb. 11:10, 13-16). KumaHeberu 8:6, uma kuthiwa izithembiso ezingcono kushiwo izinhlobo zezithembiso ezehlukahlukene.

Isivumelwano phakathi kukaNkulunkulu noIsrayeli sasisho ukushintshisana kwezithembiso phakathi kukaNkulunkulu noIsrayeli. UNkulunkulu wathatha isinyathelo sokuqala wakhulula amaIsrayeli eGibhithe, wawethembisa ukuwangenisa ezweni lesithembiso.

`Qhathanisa uEksoduse 24:1-8 namaHeberu 10:5-10. Yikuphi okufanayo nokwehlukene kulezithembiso?`

Isivumelwano phakathi kukaNkulunkulu noIsrayeli saqiniswa ngegazi. Leligazi lalichelwa phezu kwe-altare elalimele uNkulunkulu, nasezinsikeni eziyishumi nambili, ezazimele abantu. Abantu bakwaIsrayeli bethembisa ukulalela konke okushiwo nguNkulunkulu. Kwakuyisithembiso esingcwele leso, futhi siyafuneka kithina njengoba singena esivumelwaneni noNkulunkulu.

“Umbandela wokuphila kwaphakade usafana manje nanjengoba wawulokhu unjalo—njengoba wawunjalo eParadesi ngaphambi kokuwa kwabazali bethu bokuqala—ukulalela umthetho kaNkulunkulu ngokuphelele, ukulunga okuphelele.  Uma ukuphila okuphakade kwakutholakala ngomunye umbandela ngaphandle kwalona, lokho kwakuzobeka injabulo yamazulu onke engcupheni.  Kwakuzovuleka indlela yesono, nalo lonke usizi lokuhlupheka oluhambisana naso, kuhlale kuze kube phakade.”—Ellen G. White, Steps to Christ, p. 62.

UNkulunkulu wenelisa izimfuno zesivumelwano esisha ngenxa yethu ngoba wasinika iNdodana yaKhe ukuthi iphile impilo emsulwa ukuze izithembiso zesivumelwano zigcwaliseke kuYona, zidluliselwe kithina ngokukholwa kuJesu.  Ukulalela kukaJesu kuqinisekisa izithembiso zesivumelwano (Heb. 7:22). Kudinga ukuthi uNkulunkulu amnike izibusiso zesivumelwano, ezidluliselwa kithina.  Nembhala, labo abakuKrestu “bazozitika ngalezo zithembiso benaYe. Okwesibili, uNkulunkulu usinika uMoya waKhe ongcwele ukuze asiphe amandla okugcina umthetho waKhe.

`UKrestu uzanelisile izimfuno zesivumelwano; ngakhoke, ukugcwaliseka kwezithembiso zikaNkulunkulu kithina akungabazeki.  Lokhu kukusiza kanjani ukuthi uqonde okushiwo ku 2 Korinte 1:20-22?  Yithemba lini elimangalisayo esizitholela lona lapho?`