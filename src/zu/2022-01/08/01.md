---
title:  UJesu, uMlamuleli Wesivumelwano Esisha
date:  12/02/2022
---

### Kuleliviki funda ku
Heb. 7:11-19; Heb. 8:10—12; Jer. 31:31-34; Heb. 8:1-6; Eks. 24:1-8; Heze. 36:26, 27.

> <p>Indimana Yekhanda “Kepha kalokhu unikiwe inkonzo enhle kakhulu, njengalokhu engumlamuleli wesivumelwano esihle kakhulu, esimisiwe ngokwezithembiso ezinhle kakhulu” (Heberu 8:6).</p>
> Ngokuphila impilo ephelele, nangokusifela, uJesu waba nguMlamuleli wesivumelwano esisha nesingcono phakathi kwethu noNkulunkulu.  Ngokufa kwaKhe, uJesu wasula isijeziso sokufa esasibizwa ukona kwethu, wenza isivumelwano esisha.

Leliqiniso lichazwe kumaHeberu 10:5-10, lapho kuchazwa khona uJesu njengobonakalise ukulalela okuphelele okufunwa yisivumelwano. Kucashunwe iHubo 40, elalikade likhuluma ngesifiso sikaDavide sokunika uNkulunkulu ukulalela okuphelele: “Bheka, ngiyeza; encwadini esongwayo kulotshiwe ngami ukuthi:

“Ngiyathanda ukwenza intando yaKho Nkulunkulu wami, nomthetho waKho usenhliziyweni yami” (iHubo 40:7, 8). leliHubo lalichaza isimo sesivumelwano sikaNkulunkulu noIsrayeli: ukulalela okwakuyintokozo, nomthetho obhalwe enhliziyweni (Duter. 6:4-6). Kodwa lokho uDavide agcina ngokukulangazelela, uJesu wakufeza.

KuPawulu, leliHubo lathola ukubaluleka okukhethekile ngokuzalwa kukaJesu.  UJesu wayeyisivumelwano esisha esiphilayo. Uyisibonelo sethu. Sisindisiwe, hhayi-nje ngokufa kwaKhe, kodwa nangokulalela kwaKhe okuphelele.

*Funda isifundo saleliviki ukulungisela iSabatha likaNhlolanja 19.