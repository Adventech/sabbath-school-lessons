---
title:  Isivumelwano Esisha Siyixazululile Inkinga Yenhliziyo
date:  17/02/2022
---

`Qhathanisa izithembiso zesivumelwano esisha kuJeremiya 31:33, noHezekeli 36:26, 27. Yikuphi okufanayo lapho?`

Isivumelwano sokuqala sasiqoshwe nguNkulunkulu ezibhebheni zamatshe, zafakwa emphongolweni wesivumelwano njengobufakazi obubalulekile besivumelwano sikaNkulunkulu nabantu baKhe (Eks. 31:18, Duter. 10:1-4). IMibhalo eqoshwe ematsheni kodwa yayingaqhephuka; izincwadi ezigoqwayo, njengoba kwenzeka kuJeremiya, zazingasikwa, zishiswe (Jer. 36:23). Kodwa uNkulunkulu manje usebhala umthetho waKhe ezinhliziyweni zabantu. Ukuthi inhliziyo, kusho umqondo, lapho kuhlala khona inkumbulo nokuqonda (Jer. 3:15, Duter. 29:4), kakhulukazi lapho kwenziwa khona izinqumo ezibalulekile (Jer. 3:10, Jer. 29:13).

Lesithembiso asigcinanga-nje ngokwakha ukufinyelela nolwazi lomthetho ebantwini bonke. Ngendlela ebalulekile, saletha inguquko enhliziyweni yesizwe.

Inkinga kaIsrayeli ukuthi isono sabo sasibhalwe “ngepeni lensimbi,” “ngesihloko sedayimani …esibhebheni senhliziyo yabo” (Jer. 17:1, NKJV). Babenenhliziyo enenkani (Jer. 13:10, Jer. 23:17); ngakhoke, kwakungenzeke ukuthi benze okulungileyo (Jer. 13:23).

UJeremiya akamemezelanga ukuguqulwa komthetho.  UNkulunkulu wayefuna ukwethembeka kukaIsrayeli kube ukusabela kokubonga lokho ayebenzele kona; ngaleyo ndlela wabanika imiyalo eyishumi enesanduleliso sasemlandweni esizwakalisa uthando lwaKhe nokubanaka kwaKhe (Eks. 20:1, 2). UNkulunkulu wayefuna ukuthi uIsrayeli alalele imithetho yaKhe ukuvuma ukuthi ubazamela okuyikona okungcono, iqiniso elibonakaliswa ngokukhululwa kwabo okukhulu eGibhithe. Ukulalela kwabo kwakuzotshengisa ukubonga kwabo, ukubonakaliswa kobuqiniso bobudlelwano babo naYe.

Kunjalo nakithina namhlanje. Uthando lukaJesu nokunaka kwaKhe aze asifele, yisanduleliso sesivumelwano esisha (Luka 22:20). Ukulalela kwangempela kusuka enhliziyweni njengesibonakaliso sothando (Math. 22:34-40). Loluthando uphawu  olukhomba ubukhona bukaMoya oNgcwele empilweni yomuntu okholwayo.  UNkulunkulu uthululela uthando lwaKhe kithina ngoMoya waKhe (Rom. 5:5), obonakala ngothando (Gal. 5:22).

`Uma uIsrayeli wasendulo wathanda uNkulunkulu, bengaqondi nokuqonda ngokufa kukaKrestu, kungani pho thina singemthande uNkulunkulu ukwedlula bona?  Ukulalela kulubonakalisa kanjani lolothando?`