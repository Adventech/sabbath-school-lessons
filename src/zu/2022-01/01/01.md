---
title:  Incwadi KumaHeberu Nathi
date:  25/12/2021
---

### Kuleliviki funda ku
AmaHeberu 2:3, 4; 1 Petru 4:14, 16; Heb. 13:1-9, 13; 1 Kings 19:1-18; Heberu 3:12-14; Numeri 13.

> <p>Indimana Yekhanda Indimana Yekhanda: “Ngokuba nidinga ukubekezela, ukuze seniyenzile intando kaNkulunkulu namukele isithembiso” (Heberu 10:36).</p>
> Wake wacabanga ukuthi kwakungaba njani ukuzwa uJesu, noma oyedwa wabaphostoli eshumayela? Sineziqeshana ezibhaliwe zezinye zezintshumayelo zabo, kodwa zisizwisa okuncane-nje ngokuthi kwakunjani ukubalalela. Kodwa uNkulunkulu usilondolozele eMibhalweni okungenani intshumayelo eyodwa ephelele; incwadi kaPawulu kumaHeberu.

UPawulu, umbhali wencwadi yamaHeberu, ubiza umsebenzi wakhe njengezwi lokuyala (Heb. 13:22). Lamazwi asetshenziselwa ukuchaza intshumayelo, emasinagogeni (Izenzo 13:15) nasezinkonzweni zamaKrestu (1 Thimothewu 4:13).  Kanjalo-ke kunombono othi amaHeberu iyona “ntshumayelo endala kunazo zonke ephelele yamaKrestu” esinayo. Incwadi yamaHeberu yayibhalelwe abazalwane abamukela uJesu, kodwa bahlangabezana nezinkinga. Abanye bahlukunyezwa esidlangalaleni, bathelwa ngehlazo (Heb. 10:32-34).  Abanye babebhekene nezinkinga zezimali (Heb. 13:5, 6). Abaningi basebekhathele, aaqala nokungabaza ukukholwa kwabo (Heb. 3:12, 13). Bakhona yini phakathi kwethu namhlanje abakuleso simo?

Umphostoli, entshumayelweni enamandla, ubaphonsela inselelo, nathi futhi, ukuthi babekezele bekholwa kuJesu, bagxilise amehlo abo kuJesu osethempelini lasezulwini manje.

*Funda isifundo saleliviki  ukulungisela iSabatha likaMasingana 22.