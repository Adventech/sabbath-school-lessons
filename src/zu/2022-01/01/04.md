---
title:  Ukucobeka Umzimba
date:  28/12/2021
---

Ababebhalelwe incwadi yamaHeberu baphumelela ukugcina ukukholwa kwabo nokuzinikela kuKrestu, nakuba babehlushwa, bekhishwa nenyumbazana. Kodwa umshikashika waba nomthelela kubona ekuhambeni kwesikhathi. Balwa ukulwa okuhle, banqoba, kodwa bacobeka.

`Funda: amaHeberu 3:12, 13; Heberu 4:15; Heberu 10:25; Heberu 12:3, 12, 13; namaHeberu 13:1-9, 13. Yiziphi ezinye zezinselelo ezazibhekene nabazalwane?`

EyamaHeberu isitshela ukuthi ababeyifunda baqhubeka nokuhlangabezana nobunzima. Ukuthukwa kanye nezinye izindlela zokuhlaselwa kwenkolo yabo (Heb. 13:13). Abanye abazalwane babesesejele (Heb. 13:3)—okuyinto eyalimaza ibandla ngasezimalini nasemqondweni. Babecobekile (Heb. 12:12, 13), kwakulula ukuthi baphelelwe yithemba (Heb. 12:3, NIV).

Kujwayelekile ebantwini nemiphakathi ukuthi uma sekudlule intokozo yokunqoba, baqale baxegise ukuqapha ngokomqondo nokunye, ngaleyo ndlela babe yizisulu zokuhlaselwa yizitha zabo.  Amandla atshengiswa umuntu noma umphakathi ukubhekana nengozi, akulula ukuwabuyisa okwesibili.

`Funda: ku 1 Amakhosi 19:1-4.  Kwenzekani kuEliya?`

Kodwa okuvame ukulandela isenzo esigqamile sokukholwa nodumo lwempumelelo kwakunyonyobela uEliya. Wayenovalo lokuthi lemvuselelo eyaqala entabeni iKharmeli yayingase isheshe ifiphale; waqala wangenelwa umoya wokudangala.  Wayekade esesiqongweni sePisga; manje wayesesigodini.  Ngesikhathi esephansi kokuphefumulelwa nguSomandla, wayemelene nezilingo zokukholwa ezinzima; kodwa ngalesikhathi sokudangala, ukwesabisa kukaJezebele kunkenteza ezindlebeni zakhe, noSathane ebonakala ephumelela ngokusebenzisa uJezebele oyisikhohlakali, wadedela isandla sikaNkulunkulu. Wayekade esezingeni eliphakeme ngokungechazwe, nomphumela walokho wawumkhulu.  Ngokukhohlwa nguNkulunkulu, uEliya wabaleka njalo njalo, waze wazithola esehlane, eyedwa.”—Ellen G. White, Prophets and Kings, pp. 161, 162.

`Cabanga ngalezo zikhathi lapho wasilela khona empilweni yakho yobuKrestu, uzame ukuthola izizathu ezaba nomthelela kulokho kusilela. Yini okwakumelwe uyenze ngenye indlela?`