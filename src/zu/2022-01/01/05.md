---
title:  Bambisanani
date:  29/12/2021
---

Umphostoli wabayala ukuthi benzeni abafunda lencwadi mayelana nesimo sabo na?  Yini esingayifunda kumaHeberu, olungasisiza?  Ake sihlaziye ukuthi uNkulunkulu wamsiza kanjani uEliya ukuze anqobe ukudangala kwakhe.

`Funda: ku 1 Amakhosi 19:5-18.  Wenzani uNkulunkulu ukubuyisela ukukholwa kukaEliya inceku yaKhe na?`

Indlela uNkulunkulu aphatha ngayo uEliya ngemuva kokwenzeka eKharmeli, iyathathekisa ngoba itshengisa ukunaka kobumnene nokuhlakanipha uNkulunkulu asebenzela ngayo labo abaphansi kwesimo sokudikibala, abasemshikashikeni wokubuyela ekukholweni.  UNkulunkulu wenzela uEliya izinto eziningi.  Okokuqala, wanakekela izidingo zakhe zasemzimbeni. Wamhlinzeka ngokudla, wamupha uthuba lokuphumula.  Kwase kuthi-ke emgedeni, wamkhuza ngobumnene ethi: “Wenzani lapha Eliya na?”—wamsiza ukuthi aqonde kangcono ngendlela asebenza ngayo ukufeza izinhloso zaKhe. UNkulunkulu wayengekho esivunguvungwini, nasekuzamazameni komhlaba, nasemlilweni, kodwa wayesezwini elincane elimnene.  UNkulunkulu wase enika uEliya umsebenzi okwakufanele awenze, wamnika nesiqiniseko.

`Funda: kumaHeberu 2:1, Heberu 3:12-14, Heberu 5:11-6:3, namaHeberu 10:19-25.  UPawulu wacebisani leyo okumelwe yenziwe abakholwayo?`

Kuyo yonke eyamaHeberu singathola iziyalo eziningi ezanikwa ngumphostoli kubafundi balencwadi ukuze basizakale ekubuyeleni emandleni nokukholwa kwabo kwakuqala. Umkhakha othile awugcizelelayo umbhali ukunakekela izidingo zasemzimbeni zabazalwane. Ubayala ukuthi baphane, bahambele labo abasemajele, okusho ukubonelela izidingo zabo. Umphostoli unxusa abafundi ukuthi baphane, ebakhumbuza ukuthi uNkulunkulu ngeke abalahle (Heb. 13:1-6). UPawulu uyabakhuza, abuye abakhuthaze. Wabaxwayisa ukuthi bangazitholi sebehlehlele emuva kancane kancane (Heb. 2:1, ESV) futhi bangabi nenhliziyo embi yokungakholwa (Heb. 3:12), wabakhuthaza ukuthi bakhule ekuqondeni kwabo ukukholwa (Heb. 5:11-6:3). Wakhuluma futhi ngokubaluleka kokuya enkonzweni sonke isikhathi (Heb. 10:25). Ngamafuphi, wayecebisa ukuthi ababambisane, bakhuthazane, bakhwezele uthando nemisebenzi emihle, kodwa wabuye waphakamisa uJesu nomsebenzi abenzela wona ethempelini lasezulwini (Heb. 8:1, 2; Heb. 12:1-4).