---
title:  Ukujula Nomcabango
date:  04/02/2022
---

“UKrestu uqaphele. Wazi konke ngemithwalo yethu, izingozi zethu, nezinkinga zethu; uyasikhulumela.  Ukunxusa kwaKhe kufanele izidingo zomuntu ngamunye, njengoba wenza nakuPetru….uMmeli wethu ugcwalisa umlomo waKhe ngamazwi okufundisa abantu baKhe abalingwayo ukumelana nezilingo zikaSathane.  Uhlaziya yonke iminyakazo yesitha.  Uhlela izinto.”—Ellen G. White, SDA Bible Commentary, vol. 7, p. 931 (Letter 90, 1906).

“Kwakuyinjongo kaSathane ukwenza ukwehlukana kwaphakade phakathi kukaNkulunkulu nomuntu; kodwa kuKrestu sisondelana kakhulu noNkulunkulu kunokuba sasingazange sone.  Ngokuthatha imvelo yethu, uMsindisi uzibophelele ebantwini ngesibopho esingeke sigqashuke…. Yisifungo lesi sokuthi uNkulunkulu ozoligcwalisa izwi laKhe.  ‘Sizalelwe umntwana, siphiwe indodana: nokubusa kuphezu kwamahlombe aYo.’ UNkulunkulu uthathe imvelo yabantu ngesimo seNdodana yaKhe, wangena naso emazulwini aphakeme.  ‘YiNdodana yoMuntu’ enesabelo esihlalweni sobukhosi samazulu. YiNdodana yoMuntu ogama laYo kuyakuthiwa nguMluleki omangalisayo, uNkulunkulu onamandla, iNkosi yokuthula.’ Isaya 9:6. UNginguye uYena omi phakathi kukaNkulunkulu nabantu, ebeka isandla saKhe phezu kwabo bobabili.  Yena Lowo ongcwele, omnene, ongangcolisiwe, owehlukanisiwe nezoni,’ akanamahloni ukusibiza ngabafowabo. Heberu 7:26; 2:11.  KuKrestu umndeni wasemhlabeni nomndeni wasezulwini iyaxhumana.  Izulu liyakhanya ebantwini, nabantu babonakala esifubeni sothando olungenakulinganiswa.”—Ellen G. White, The Desire of Ages, pp. 25, 26.

**Imibuzo Yokuxoxisana**

`➊ 	Isicaphuno sokuqala ngenhla, sithi, “uJesu ugcwalisa umlomo waKhe ngamazwi okusikhulumela.” Sisho ukuthini leso sithembiso kuwena?  Cabanga ngokuthi lokho kusifundisani ngothando lukaNkulunkuluu ngathi.  Kungani lomcabango ukhuthaza kangaka? Simdinga ngani ozosikhulumela?`

`➋ Isicaphuno sesibili ngenhla, sithi: “KuKrestu sisondelana kakhulu noNkulunkulu kunokuba asizange sone.”  Kusho ukuthini lokho?  Singazizwela kanjani lokho kusondelana, futhi ungathola kuphi ukukhuthazeka kulawo mava?  Eklasini, akenichaze ukuthi kusho ukuthini lokho kusondelana nokuthi kunjani ukuzizwela kona.  “Ukusikhulumela kwaKhe” kusisiza kanjani sibe nalawo mava?`