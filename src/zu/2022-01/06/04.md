---
title:  UMpristi Onesigqi
date:  01/02/2022
---

“Uma-ke kwakukhona ukuphelela ngobupristi bukaLevi ngokuba isizwe samiselwa bona ngomthetho – kwakusaswelekelani ukuba kuvele omunye umpristi ngokukaMelkisedeki engabizwa ngokokuma kuka Aroni na?” (Heb. 7:11).

Abapristi amanxusa phakathi kukaNkulunkulu nabantu. EyamaHeberu kodwa ithi, abapristi bohlelo lukaLevi babengakwazi ukwakha ukufinyelela okuphelele kuNkulunkulu ngoba babengenakho ukuphelela (Heb. 7:11, 18, 19). Phela kwasabona babengaphelele; ngakhoke babengakwazi kanjani ukunikeza ukuphelela kwabanye abantu?

Kanti nemihlatshelo yezilwane yayingeke yageza unembeza wesoni.  njongo yayo kwaku ukukhomba phambili emsebenzini kaJesu nomhlatshelo waKhe, okunguwona wodwa owenza ukuhlanzwa esonweni (Heb. 9:14; Heb. 10:1-3, 10-14). Umsebenzi wabapristi bohlelo lwamaLevi nemihlatshelo yabo kwaku ngowesikhashana, futhi kwakuyimifanekiso. Ngayo, uNkulunkulu wayefuna ukuhola abantu ukuthi babeke ukukholwa kwabo emsebenzini kaJesu owayezofika, “iWundlu likaNkulunkulu elisusa izono zezwe” (Johane 1:29).

`Funda: kumaHeberu 7:11-16.  Kwakudingeke ngani ukuthi kuguqulwe umthetho na?`

AmaHeberu 7:12 athi ukuguqulwa kobupristi kwenza isidingo sokuguqulwa komthetho.  Ngani na?  Ngoba kwakukhona umthetho oqinile kakhulu, owawuvimbela umuntu ongesilo owozalo lukaLevi ngoAroni, ukuthi asebenze njengompristi (Numeri 3:10; Numeri 16:39, 40).  AmaHeberu 7:13, 14 athi uJesu wayengowozalo lukaJuda, kanjalo-ke lomthetho wawungamvumeli ukuthi abe ngumpristi.  Ngakhoke uPawulu uthi ukuqokwa kukaJesu njengompristi kwakusho ukuthi uNkulunkulu uwuguqulile umthetho wobupristi.

Ukufika kukaJesu futhi kwaletha inguquko emthethweni wemihlatshelo.  Izoni kwakudingeke ukuthi zilethe izinhlobo ezihlukene zemihlatshelo ukuze zithole ukuxolelwa (Levitikusi 1-7), kodwa ngokufika kukaJesu, enikela umhlatshelo ophelele, nomthetho wemihlatshelo yezilwane usugudluziwe (Heb. 10:17, 18) ngesizathu sesivumelwano esisha nokwembulwa okungcono kwecebo losindiso.

`Cabanga ngochungechunge lwemihlatshelo yezilwane eyayenziwa kusukela endulo, yonke ikhomba kuJesu, kodwa akukho nowodwa wayo—noma yonke—owawungaba yinkokhelo yezono zethu.  Kungani kwakungukufa kukaJesu kuphela okwakungazikhokhela?`