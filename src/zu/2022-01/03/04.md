---
title:  Ungukukhanya kwenkazimulo kaNkulunkulu
date:  11/01/2022
---

`Funda: kumaHeberu 1:2-4.  Yiziphi ezinye zezinto lezindimana ezisifundisa zona ngoJesu?`

Kulesigaba sizogxilisa amehlo kulesiqephu esithi: “ingukumenyezela kwenkazimulo kaNkulunkulu, ifuze Yena uqobo” (Heb. 1: 3).

`Funda: kuEksoduse 24:16, 17; iHubo 4:6; iHubo 36:9 neHubo 89:15.  Lezindimana zisisiza kanjani ukuqonda ukuthi iyini inkazimulo kaNkulunkulu?`

ETestamenteni eliDala, inkazimulo kaNkulunkulu yayisho ubukhona baKhe phakathi kwabantu baKhe obubonwa ngamehlo (Eks. 16:7; Eks. 24:16, 17; Lev. 9:23; Num. 14:10). Lobu bukhona buvame ukumataniswa nokukhanya.

IMibhalo isitshela ukuthi uJesu ungukukhanya okweza kulomhlaba ukuzokwembula inkazimulo kaNkulunkulu (Heb. 1:3; Johane 1:6-9; 14-18; 2 Korinte 4:6). Cabanga-nje, ukuthi uJesu wabonakala enjani entabeni lapho aguqulwa khona isimo.  “Waphenduka esinye isimo phambi kwabo; ubuso baKhe bakhanya njengelanga, izingubo zaKhe zaba mhlophe njengokukhanya” (Math. 17:2).

Njengoba ilanga belingeke laziwe ngaphandle kwemisebe yokukhanya, uNkulunkulu waziwa ngoJesu.  Ngokuqonda kwethu, laba ababili bamunye. Ngoba inkazimulo kaNkulunkulu ingukukhanya koqobo, akukho mehluko ngokweziqu, phakathi kukaNkulunkulu noJesu, ngendlela efanayo kungekho mehluko phakathi kokukhanya nemisebe yakho.

AmaHeberu futhi asitshela ukuthi uJesu “ufuze uNkulunkulu uqobo” (Heb. 1:3).  Ukuqhathanisa lokhu okubili kutshengisa ukuthi kukhona ukufana okuphelele phakathi kukaYise neNdodana.  Qaphela ukuthi abantu banomfanekiso kaNkulunkulu, kodwa hhayi ubuYena (Gen. 1:26).  INdodana kodwa, inobuYena bukaNkulunkulu.  Akumangalisi ukuthi uJesu wathi: “Obone Mina, ubone uBaba” (Johane 14:9).

`Kungani kuyizindaba ezinkulu kangaka ukuthi uJesu ubonakalisa kithina isimilo sikaNkulunkulu kanye nenkazimulo yaKhe na? UJesu usitshela ukuthi unjani uYise na?`