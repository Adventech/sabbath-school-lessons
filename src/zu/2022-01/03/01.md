---
title:  UJesu, iNdodana Yesithembiso
date:  08/01/2022
---

### Kuleliviki funda ku
Isaya 2:2, 3; Heb. 1:1-4; Eks. 24:16, 17; Isaya 44:24; Heb. 1:10; Luka 1:31, 32; Heb. 1:5.

> <p>Indimana Yekhanda “Ekugcineni kwalemihla ukhulume kithina ngeNdodana ayimise ibe yindlalifa yakho konke, owadala ngayo futhi izwe. INdodana ingukumenyezela kwenkazimulo kaNkulunkulu, ifuze Yena uqobo (Heberu 1:2, 3, NIV).</p>
> Masinyane-nje ngemuva kokona kukaAdamu noEva, uNkulunkulu wabathembisa “imbewu,” iNdodana eyayizobakhulula esitheni, ibuyise ifa elase lilahlekile, ifeze inhloso ababedalelwe yona (Gen. 3:15).  LeNdodana yayizobamela futhi ibahlenge ngokuthi ithathe indawo yabo, bese kuthi ekugcineni, ibhubhise inyoka.

“Mhla uAdamu noEva beqala ukuzwa isithembiso, babheka ukuthi sigcwaliseke ngokushesha. Bamukela ngenjabulo ukuzalwa kwendodana yabo yokuqala, benethemba lokuthi uyena uMkhululi. Kodwa ukugcwaliseka kwesithembiso kwalibala.”—Ellen G. White, The Desire of Ages, p. 31. Isithembiso sabuye saqiniswa kamuva kuAbrahama. UNkulunkulu wafunga kuye ukuthi uyokuba “nembewu,” iNdodana okuyobusiseka ngayo zonke izizwe zasemhlabeni (Gen. 22:16-18, Gal. 3:16). UNkulunkulu wenza okufanayo kuDavide. Wathembisa uDavide ukuthi indodana yakhe iyokwamukelwa nguNkulunkulu njengeyaKhe uqobo, futhi iyoqiniswa njengombusi olungileyo phezu kwamakhosi omhlaba wonke (2 Sam. 7:12-14, iHubo 89:27-29). Abangazange bakucabange oAdamu noEva, uAbrahama, noDavide, ukuthi lendodana yabo enguMsindisi kuyokuba uNkulunkulu uqobo lwaKhe.

*Funda isifundo saleliviki ukulungisela iSabatha likaMasingana 15.