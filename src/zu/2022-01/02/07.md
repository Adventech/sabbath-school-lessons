---
title:  Ukujula Nomcabango
date:  07/01/2022
---

Yize kukhona wonke amaqiniso amahleanika ithemba encwadini yamaHeberu, kukhona nochungechunge lwezixwayiso ezifika esiqongweni sazo ezahlukweni 10-12.

Lezigaba zinokubili okufanayo.  Okokuqala, zonke ziqhathanisa isizukulwane sasehlane nomfundi wencwadi yamaHeberu. Okwesibili, zisinxusa ukuthi sibe nokukholwa.

Isizukulwane sasehlane yisona esabona amandla kaNkulunkulu amangalisayo esebenza ngezibonakaliso nezimangaliso ekukhululweni kwaso eGibhithe.  Futhi sezwa uNkulunkulu ememezela imiyalo eyishumi entabeni yeSinayi, sabona insika yomlilo ebusuku, nefu elivikelayo emini. Sadla imana, isinkwa esivela ezulwini. Futhi saphuza amanzi ayevela emadwaleni yonke indawo lapho babemisa khona. Kodwa kwathi befika emngceleni wezwe lesithembiso, behluleka ukwethemba uNkulunkulu. Ababanga nokukholwa, okuyingqikithi yalokho okufunwa uNkulunkulu. “Ngaphandle kokukholwa akunakwenzeka ukumthokozisa” (Heb. 11:6).

UPawulu uthi nathi, njengesizukulwane sasehlane, sisemngceleni wezwe lesithembiso (Heb. 10:37-39). Amalungelo ethu nokuziphendulela kwethu, makhulu kunawabo. Asimzwanga uNkulunkulu ekhuluma entabeni iSinayi, kodwa sibonile eMibhalweni, kwembulwa kakhudlwana, uNkulunkulu entabeni yeSiyoni: uNkulunkulu ngesimo senyama, uJesu Krestu (Heb. 12:18-24). Nanku umbuzo: sizobanakho yini ukukholwa? Umbhali usikhuthaza ukuthi silandele isibonelo sohlu lwabantu olufinyelela kuJesu uqobo lwaKhe.

**Imibuzo Yokuxoxisana**

`➊ 	Sifundile ukuthi uJesu uyiQhawe lethu elisiholayo ukuya empini kuliwa noSathane. Singalwa kanjani sibambisene, simunye, njengebandla silandela iQhawe lethu? Yiziphi lezo zinto ezivimbela lobu bunye ukuthi kwenzeke?  Yiziphi izindlela uSathane asithena ngazo amandla njengebandla?  USathane wamthena kanjani amandla uIsrayeli endulo?`

`➋ 	Njengabakholwayo, singumphakathi wabapristi, phansi kobuholi bukaNkulunkulu. Ibandla lakho linganikela kanjani kuNkulunkulu ngemihlatshelo engcono yokudumisa nemisebenzi emihle? Sicela nichaze kahle ngokusobala, kube yizindlela ezisebenzayo.`

`➌ 	Isimo sethu sifana kanjani naleso sesizukulwane sasehlane ngaphambi kokuwelela ezweni lesithembiso?  Singafunda ziphi izifundo kulokho kufana?`