---
title:  Umlayezo KumaHeberu
date:  01/01/2022
---

### Kuleliviki funda ku
Heb.1:5-14, Luka 1:30-33, iHubo 132:1-5, Heb. 2:14-16, Heb. 5:1-4, 1 Petru 2:9, Heb. 8:8-12.

> <p>Indimana Yekhanda “Kepha okuyindikimba kwesikushoyo yilokhu: sinompristi omkhulu onjalo osewahlala ngakwesokuene sesihlalo sobukhosi soMkhulu emazulwini” (Heberu 8:1).</p>
> Umqulu wamaJuda owawubhalwe iminyakana ngemuva kwencwadi yamaHeberu, ngabo 100 A.D., uqukethe lomthandazo: “Konke lokhu sengake ngakukhuluma kuWe Jehova, ngoba wathi wawenzela thina lomhlaba…Manje-ke, Nkosi, bheka, lezizwe ezithathwa ngokuthi ziyize, ziyasibusa, ziyasigwinya.  Kodwa thina bantu baKho, obabiza ngezibulo laKho, elizelwe lodwa, elinentshisekelo ngaWe, nelithandeka kakhulu, sinikelwe ezandleni zazo.”—James H. Charlesworth, ed., The Old Testament Pseudepigrapha, vol. 1, (New York: Hendrickson Publishers, 1983), p. 536.

Ngicabanga ukuthi abafundi bencwadi yamaHeberu nabo bezwa kanjalo. Uma bengabantwana bakaNkulunkulu kungani babedlula ekuhluphekeni okungaka?

Kanjalo-ke, uPawulu wabhala incwadi yamaHeberu ukuqinisa ukukholwa kwabazalwane phakathi kokuvivinywa kwabo.  Wabakhumbuza (nathi futhi) ukuthi izithembiso zika Nkulunkulu ziyogcwaliseka ngoJesu, ohlezi ngakwesokunene sikaYise, nozosiyisa ekhaya kungekudala. Okwamanje, uJesu ungumlamuli wezibusiso zikaBaba esizozithola. Ngakhoke sidinga ukubambelela ekukholweni kwethu kuze kube sekupheleni.

_*Funda isifundo saleliviki ukulungisela iSabatha likaMasingana 6._