---
title:  Awukho Umhlatshelo Osasele Wezono
date:  08/02/2022
---

Isixwayiso esikumaHeberu 6:4-6 sifana kakhulu naleso esitholakala kumaHeberu 10:26-29. UPawulu uthi ukungamukeli umhlatshelo kaJesu kuzoshiya abafundayo bengenandlela yokuthethelelwa kwezono ngoba ayikho enye indlela yokuthethelelwa ngaphandle kukaJesu (Heb. 10:1-14).

`Funda: kumaHeberu 10:26-29. Yiziphi izindlela ezintathu umbhali achaza ngazo isono esingeke sithethelelwe?`

Umbhali akasho ukuthi akukho ukuthethelelwa kwesono esenziwe sewuthole ulwazi ngeqiniso. UNkulunkulu uqoke uJesu njengoMmeli wethu (1 Johane 1:9). Isono esingenamhlatshelo noma ukuthethelelwa sichazwa ngokuthi ukunyathela ngezinyawo iNdodana kaNkulunkulu, ukudelela igazi lesivumelwano, nokuhlambalaza uMoya oNgcwele (Heb. 10:29).  Ake siphinde sibheke okushiwoyo lapha.

Amazwi athi “ukunyathela iNdodana kaNkulunkulu ngezinyawo” (Heb. 10:29, NKJV) achaza ukwenqaba umbuso kaJesu.  Igama elithi “iNdodana kaNkulunkulu” lalikhumbuza abalaleli ukuthi uNkulunkulu ubeke uJesu ngakwesokunene saKhe, wamthembisa ukwenza  izitha zaKhe zibe “yisenabelo” sezinyawo zaKhe (Heb. 1:13; bheka namaHeb. 1:5-12, 14, ESV). Ukunyathela uJesu ngezinyawo kusho ukuthi umhlubuki uthatha uJesu njengesitha. Ngokuya ngokushiwoyo lapha kumaHeberu (Heb. 1:13), singathi, uma ubheka impilo yomhlubuki, uJesu ususiwe esihlalweni sobukhosi, manje sekuhlezi yena uqobo umhlubuki, owenza uJesu isenabelo sezinyawo zakhe. Wayefuna ukwenza lokhu uLusifa ezulwini (Isaya 14:12-14), nomuntu ongenamthetho ayozama ukukwenza esikhathini esizayo (2 Thes. 2:3, 4).

Amazwi athi “ukudelela igazi lesivumelwano” asho ukwala umhlatshelo kaJesu (Heb. 9:15-22). Asho ukuthi igazi likaJesu alinamandla okuhlambulula.

Amazwi athi “ukuhlambalaza uMoya womusa” aqine kakhulu.  Igama lesiGriki elithi enybrisas (“ukuthuka, ukuhlazisa”) litshengisa i-hubris, okusho ukungabi nenhlonipho noma ukuziqhenya.  Leligama liphikisana ngokugqamile nokuchazwa kukaMoya oNgcwele okuthiwa “uMoya womusa.”  Kusho ukuthi umhlubuki usabela ngokwedelela kulesipho sikaNkulunkulu.

Umhlubuki uphansi kwesimo esingesihle neze. Wenqaba uJesu nomhlatshelo waKhe kanye noMoya oNgcwele.