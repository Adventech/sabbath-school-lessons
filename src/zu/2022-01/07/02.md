---
title:  Ukunambitha Ubumnandi beZwi
date:  06/02/2022
---

`Funda: kumaHeberu 6:4, 5. Abazalwane babenikweni kuKrestu ngesikhathi besathembekile kuYe?`

“Ukukhanyiselwa” kusho ukuphendukela kuNkulunkulu (Heb. 10:32).  Kubhekise kulabo abafulathele “ubumnyama” bamandla kaSathane, babheka “ekukhanyeni” kukaNkulunkulu (Izenzo 26:17, 18). Kusho ukukhululwa esonweni (Efesu 5:11) nokuswela ulwazi (1 Thes. 5:4, 5). Ukuthi leligama liyisenzo kusho ukuthi lokhu kukhanyiselwa yisenzo sikaNkulunkulu esifezeka ngoJesu “ukukhanya kwenkazimulo yaKhe” (Heb. 1:3, NKJV).

“Ukunambitha isipho sasezulwini” “nokuba nesabelo kuMoya oNgcwele” (NKJV) inkulumo efanayo.  “Isipho” sikaNkulunkulu singasho umusa waKhe (Rom. 5:15) noma uMoya oNgcwele esithola ngaYe umusa kaNkulunkulu (Izenzo 2:38). Labo abanambithe uMoya oNgcwele (Johane 7:37-39, 1 Korinte 12:13) sebezizwele “umusa” kaNkulunkulu, ohlanganisa namandla okwenza intando yaKhe (Gal. 5:

22, 23).

Ukunambitha “ubumnandi bezwi likaNkulunkulu” (Heb. 6:5, ESV) ukuzizwela mathupha iqiniso levangeli (1 Petru 2:2, 3). Ukuthi “Amandla eminyaka ezayo” kusho izimangaliso uNkulunkulu ayozenzela abakholwayo esikhathini esizayo: uvuko (Johane 5:28, 29), ukuguqulwa kwemizimba yethu, nokuphila kwaphakade.  Abakholwayo kodwa, baqala kusemanje “ukunambitha” lezo zinto. Bazizwele ukuvuswa kwasemphefumulweni (Kolose 2:12, 13), ingqondo eyenziwe kabusha (Rom. 12:2), nokuphila okuphakade kuKrestu (Johane 5:24).

Kubonakala sengathi uPawulu unesizukulwane sasehlane engqondweni yakhe, leso esazizwela umusa kaNkulunkulu nosindiso lwaKhe. isizukulwane sasehlane “sakhanyiselwa” yinsika yomlilo (Nehemiya 9:12, 19; iHubo 105:39), sathola isipho sezulu, imana (Eks. 16:15), sazizwela uMoya oNgcwele (Nehemiya 9:20), sanambitha “izwi elihle likaNkulunkulu (Joshuwa 21:45), kanye “namandla eminyaka ezayo” ngokuthi kwenziwe izibonakaliso nezimangaliso zokukhululwa kwaso eGibhithe (Izenzo 7:36).  Kodwa uPawulu uthi  njengoba isizukulwane sasehlane sahlubuka kuNkulunkulu yize sasinabo lobo bufakazi (Num. 14:1-35), amaHeberu ayelalele ayesengozini yokwenza okufanayo, yize babenobufakazi bezinto ezinhle abazenzelwe nguNkulunkulu.

`Athini awakho amava ngalezinto okukhulunywe ngazo kumaHeberu?  Isibonelo: uzizwele kanjani ukukhanyiselwa ekhuluma ngakho indimana?`