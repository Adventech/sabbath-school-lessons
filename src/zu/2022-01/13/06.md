---
title:  Yana kuJesu Ngaphandle Kwekamu
date:  24/03/2022
---

`Qhathanisa amaHeberu 13:10-14, Marko 8:34, Mathewu 10:38, Luka 14:27, namaGalathiya 2:20.  Kusho ukuthini ukuya kuJesu ngaphandle kwekamu?`

Indawo engaphandle kwesango Kwaku iyona engcole ukwedlula zonke ekamu.  Izidumbu zezilwane zomhlatshelo zazishiswa lapho (Lev. 4:12). Abanochoko nabo babengavunyelwe ngaphakathi kwekamu (Lev. 13:46) futhi abahlambalazi nezinye izigebengu babebulawela lapho (Lev. 24:10-16, 23; 1 Amakhosi 21:13; Izenzo 7:58).  Lemithetho yayithatha ngokuthi uNkulunkulu ungaphakathi kwekamu. Konke okungahlanzekile kwakulahlelwa ngaphandle ngoba uNkulunkulu wayengafuni ukubona into “engahlanzekile” noma “engahloniphekile” ngaphakathi kwekamu (Num. 5:3, Duter. 23:14).

UJesu wahlukumezeka esiphambanweni ngaphandle kweJerusalema (Johane 19:17-20). Lokhu kukhomba ihlazo athelwa ngalo (Heb. 12:2). Wagwetshwa ngokusemthethweni njengohlambalaze “Igama”, ngakhoke, waphikwa nguIsrayeli, wabethelwa ngaphandle kodonga (Marko 14:63, 64; bheka kuLev. 24:11, 16).  UJesu walahlelwa ngaphandle kwekamu njengento eyihlazo nengcolile noma engahloniphekile (Heb. 12:2). UPawulu kodwa ukhuthaza abazalwane ukuba balandele uJesu ngaphandle kwesango, babekezelele ihlazo alibekezelela (Heb. 12:2; bheka amaHeberu 13:13).  Iyona lendlela noMose ayilandela, yena owakhetha ukuthwala ihlazo likaKrestu kunomcebo waseGibhithe (Heb. 11:26).

Ngokungathi kuyaziphikisa, incwadi yamaHeberu ithi ubukhona bukaNkulunkulu manje bungaphandle kwekamu. Isenzo sokulandela uJesu ngaphandle kwekamu asisho kuphela “ukuthwala ihlazo laKhe” kodwa “nokuya kuYe” (Heb. 13:13, ngendlela efanaya eyenziwa yilawo maIsrayeli “ayefuna iNkosi” aya “ngaphandle kwekamu” ehlane ngesikhathi uMose esiphula itente ekamu ngemuva kwesigameko sethole legolide (Eks. 33:7 NKJV).  Lendaba isitshela ukuthi ukwaliwa kukaJesu ngabantu abangakholwa kwakusho nokwala uNkulunkulu njengoba kwenza uIsrayeli ngohlubuko lwethole legolide (Eks. 32, 33). Kanjalo-ke indlela yokuhlupheka nokuhlaziswa kuseyindlela eya kuNkulunkulu.

UPawulu umema abafundayo ukuthi balandele uJesu onguMqalisi noMphelelisi wokukholwa kwabo (Heb. 12:2), ebakhuthaza futhi ukuthi bathathe ukuhlupheka kwabo kwamanje njengesiyalo sesikhashana esiyothela izithelo zokuthula nokulunga (Heb. 12:11). Bashiya ngemuva umuzi noma ikamu elikhohlakele, befuna umuzi ozayo omakhi wawo kunguNkulunkulu (Heb. 13:14, Heb. 11:10, 16).

`Kusho ukuthini kuwena ukulandela uJesu “ngaphandle kwekamu”?  iyiphi leyo mikhakha yempilo yokukholwa kuJesu engakulethela “ukuhlazeka” ngalabo abakuzungezile?`