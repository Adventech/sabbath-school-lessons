---
title:  Qaphelani Izimfundiso Eziyizinhlobonhlobo Nezingaziwayo
date:  23/03/2022
---

`Qhathanisa amaHeberu 13:9; Heberu 2:9, Heberu 4:16; namaHeberu 6:19, 20.  Umusa utholakalaphi?  Ziqiniswa kanjani izinhliziyo zethu? `

Lezindimana azenzi umqondo uma inkulumo ejwayelekile nethandwayo Ukuxhumana kwezimfundiso zamanga nokudla okukhulunywe ngakho kumaHeberu 13:9, kungenzeka ukuthi akushiwo umehluko phakathi kokudla okuhlanzekile nokungahlanzekile.

Ngani na?

Okokuqala, uPawulu akabonakali ezihlupha kulencwadi ngomehluko phakathi kokudla okuhlanzekile nokungahlanzekile. Siyazi ngokufunda kuZenzo 15 ukuthi ibandla lokuqala lobuKrestu lavumelana ngokuthi abakholwayo basindiswa ephathelene nokudla (Izenzo 15:19, 20). Ukuhlukanisa phakathi kokudla okuhlanzekile nokungahlanzekile, kanye nezinye izimiso zeBhayibheli, akuphikisani nomusa.  Empeleni, uPawulu uthi isivumelwano esisha sifake umthetho enhliziyweni (Heb. 8:10-12).  Kodwa lokho akubeka obala umbhali, ukuthi imihlatshelo yezilwane nenkonzo yabapristi bamaLevi yokumela abantu ethempelini, sekugudluzwe umhlatshelo ongcono kakhulu nenkonzo yobupristi kaJesu (Heb. 8:4, 5; Heb. 10:1-18).

Okwesibili, incwadi ibonakalisa ukuthi uPawulu akagxeki abafundayo ngokungadli izinhlobo ezithile zokudla, kodwa ugxeka ukudla kwabo ngethemba lokuthola umusa ngandlela thile (Heb. 13:9). Wexwayisa ngokuba nesabelo emikhosini yamaJuda noma amadili amasiko ayenziwa kanye nemihlatshelo yezilwane ethempelini, okwakucatshangwa ukuthi inokuhle ekwenzayo enkolweni yomuntu noma alethe umusa. Kodwa umusa awutholakali ngalamadili; umusa utholakala kuphela ngomhlatshelo nenkonzo yobupristi bukakaJesu Krestu.  Abakholwayo “bane altare” Heb. 13:10), isiphambano sikaKrestu, lapho bengadla khona (Johane 6:47-58).

KumaHeberu, “umusa” uvela esihlalweni sobukhosi sikaNkulunkulu (Heb. 4:16).  Lomusa otholakala ngenkonzo kaKrestu, uyi”hange,” “eliqinisekile nelizinzile,” elibambelele esihlalweni sikaNkulunkulu uqobo lwaso (Heb. 6:19, 20; qhathanisa no 4:16).  Yilomusa esiwuthola ngenxa yomhlatshelo kaJesu, oletha ukuzinza nesiqiniseko sikaKrestu, esiletha uzinzo nokuqiniseka ezinhliziyweni zethu.  Uma inhliziyo seyiqinisiwe ngalendlela, ngeke izulazuliswe yizimfundiso ezintsha (Heb. 13:9), futhi ngeke intante isuke kuNkulunkulu (Heb. 2:2, NKJV).

`Gxila phezu komhlatshelo kaKrestu ophelele. Kungani pho uma sicabanga ukuthi kukhona esingakwenza ukwenezela kulomhlatshelo, kuphikisana nevangeli nomusa otholakala kuJesu?`