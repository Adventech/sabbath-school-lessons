---
title:  Ukunakekela Abantu bakaNkulunkulu
date:  20/03/2022
---

`Funda: kumaHeberu 13:1, 2: Roma 12:13; 1 Thimothewu 3:2; Titu 1:8; noPetru 4:9.  Kwakuyini igalelo lokungenisa izihambi ebandleni lakuqala?`

Inkolo yobuKrestu kwakuyinkolo yabantu abazulayo, okwakuthi izikhathi eziningi bathembele ekuphiweni ukudla ngamaKrestu nabangewona amaKrestu. Umyalo othi “ningakhohlwa” ukungenisa izihambi awusho-nje ukunganakii izihambi, kodwa uqondiswe kumuntu ozimisele ukungazingenisi.

UPawulu akacabangi kuphela ngokungenisa abazalwane.  Ukhumbuza abafundayo ukuthi ngokungenisa izihambi abanye bangenisa izingelosi bona bengazi (Heb. 13:2).  Kusobala ukuthi wayekhuluma ngamadoda amathathu avakashela uAbrahama noSara (Gen. 18:2-15).  Ukungenisa abantu (ukuphana) kusho ukwabelana ngonakho nomunye umuntu, uhlupheke kanye nabanye, okuyinto asenzela yona uJesu (Heb. 2:10-18).

Uthando lobuzalwane kulabo ababoshiwe kwakungasho-nje ukuthi abazalwane abakhumbule ababoshiwe emithandazweni, kodwa nokusiza ngempahla nangamazwi akhuthazayo. Kwakukhona ingozi yokungabanaki ngamabomu abasemajele. Labo ababephana ngempahla futhi bekhuluma kamnandi nabahlanganyeli kanye nabo, bazibeka engcupheni yokuhlukunyezwa umphakathi (Heb. 10:32-34).

Ukunxusa kukaPawulu kusebenzisa imifanekiso nolimi lokukhuthaza abazalwanae mayelana nababoshiweyo. Okokuqala, umbhali ukhuluma ngosizo lwabafundayo kwababoshiwe esikhathini esedlule.  Base bengabangani noma abahlanganyeli nalabo ababeboshiwe (Heb. 10:33, ESV). Okwesibili, ulimi oluthi “ababehlanjalazwa” luzwakalisa isibonelo sikaMose, owakhetha ukuphatheka kabi kanye nabantwana bakaNkulunkulu kunokuthokoza ngokungcebeleka kwesono (Heb. 11:25, ESV).  Okokugcina, uPawulu ukhuluma ngokuthi lunjani uthando lobuzalwane.  Ukhumbuza abafundayo ukuthi nabo basemzimbeni (Heb. 13:3, ESV).  Bangabantu nabo, ngakho abaphathe abanye ngendlela abafuna ukuphathwa ngayo nabo uma bephansi kwesimo esifanayo;, ejele.  Ngakhoke abantu ababasize ngempahla nangokukhuthaza ababoshiwe, babatshengise ukuthi abalahliwe.

`Yini enye esingayenzela abasemajele, amalungu ethu nabangewona amalungu ethu?`