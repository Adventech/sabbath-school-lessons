---
title:  Amanga Amadala Okungafi
date:  29/05/2023
---

`Funda iSambulo 16:13, 14 neSambulo 18:2, 23. Yikuphi okubhekiswa kwezikamoya okuthola kulezizindimana na?`

Izisho ezithi “indawo yokuhlala amadimoni” noma “imimoya yamadimoni” “nokuthakathaka” zonke zikhomba ekusebenzeni kwamadimoni. Akumangalisi ke ukuthi sixwayisiwe ngamanga amabili amakhulu ezinsukwini zokugcina, amanye ayoba “ngukungafi komphefumulo” (buka ku-Ellen G. White, The Great Controversy, p. 588).

Nembala, kulula ukukubona lokho namuhla. Nakuwo amaKristu, umqondo wokungafi komphefumulo uyikho konke emfundisweni yobuKristu. AmaKristu amaningi akholwa ukuthi, ekufeni, abasindisweyo bakhuphukela ezulwini, kuthi abalahliweyo behlele esihogweni. Kwavama kangakani, ngokwesibonelo, ngemuva kokufa komvangeli omkhulu u-Billy Grahama, ukuzwa ukuthi “u-Billy Graham uphephile manje ezulwini, ezingalweni zothando zikaJesu,” noma okufanayo na? Loluhlobo lwemfundiso lufundiswa sonke isikhathi emapulpiti, emaklasini, futhi, ikakhulu emingcwabeni.

`Funda Umshumayeli 9:5; Jobe 19:25-27; 1 Thesalonika 4:16, 17; neSambulo 14:13.Myalezo muni osobala uNkulunkulu awunikeza abantu Bakhe mayelana nempilo ngale kokufa, nokuthi ithemba silithola kuphi na?   `

Enye yezinsika zenkohliso yaseBhabhiloni ngukuqonda kwamanga ngokufa, okuthi, ngokugxila emqondweni wokungafi komphefumulo, ulungise indlela yethonya lamanga lezemimoya. Uma ukholwa ukuth abafileyo, ngesimo esithile, baqhubeka nokuphila futhi bangase bakwazi nokuxhumana nathi, ngalokho yisiphi isivikelo onaso emangeni amaningi uSathane anawo na? Uma othile obucabanga ukuthi ngumama wakho noma ingane yakho asebafa, noma ngothile owawumthanda, bese beqhamuka futhi bekhuluma nawe, kulula kangakanani ukuluthwa yimizwa yakho na? Lokhu kwenzekile ngokudlule, kuyenzeka manje, futhi, ngokuqinisekile, njengoba sisondela ezinsukwini zokugcina, kuzokwenzeka futhi. Okuyisona sivikelo sethu ngukuma ngokuqina sigxile kulokho iBhayibheli elikufundisayo kanye nokubambelela emfundisweni yeBhayibheli ngokufa kunjengokulala kuze kube ngukuza kwesibili kukaJesu.

`Yiziphi izibonelo zanamuhla zemimoya ezikhona lapho uhlalo khona na? Kungani ukubambelela okuqinile Ezwini likaNkulunkulu kuyisivikelo okungukuphela kwaso na?`