---
title:  Ukubizelwa Ekuthembekeni
date:  31/05/2023
---

Umbiko wengelosi yesibili kwiSambulo 14 uthi

“ ‘Liwile, liwile iBabiloni.’ ” KwiSambulo 17, owesifazane ovezwa eyiBabiloni lezikamoya, egqoke okubukhwebezane nokubomvu, egibele isilo esinombala onsomi, udlulisa inkomishi yakhe yewayini, futhi enze izwe lidakwe ngamanga. Ibandla nombuso kuba munye. Amanga avame. Amadimoni enze izimangaliso ukukhohlisa. Izwe lingene ekungquzulaneni kokugcina.

Kusenjalo, abantu bakaNkulunkulu bayanyundelwa, bagconwe, bacindezelwe, futhi bahlushwe, kodwa kuKristu nangamndla kaMoya Wakhe oNgcwele, bayaqina ekuzinikeleni kwabo. Onke amandla esihogo kanye namandla obubi awakwazi ukwephula ukuthembeka kwabo kuKristu. Baphephile kuYena. Yena “uyisiphephelo sabo namandla abo; ufunyaniswa elusizo impela ekuhluphekeni” (Hub. 46:1).

UNkulunkulu ubiza abantu besikhathi sokugcina Ekuthembekeni Ezwini Lakhe. UJesu wakhuleka, “ ‘Bangcwalise ngeqiniso Lakho. Izwi Lakho liyiqiniso’ ” (John 17:17, NKJV). Iqiniso leZwi likaNkulunkulu, hhayi imicabango nenkambiso yabantu, yiNkanyezi yeNyakatho yokusihola kulesisikhathi esibucayi somlando wezwe.

Nasi isisho esitusekayo sika-Dr. Edward T. Hiscox, umbhali we-Standard Manuel for Baptist Churches. Ngo-1893, wakhuluma namakhulu abafundisi basa-Baptist futhi wabashaqisa lapho echaza indlela iSonto elangena ngayo ebandleni lobuKristu.

“Kuyadabukisa ukuthi [iSonto] liza ligqoke uphawu lobuhedeni, futhi libhabhathiswe ngegama likankulunkulu welanga, lase lamukelwa futhi lagcotshwa ngokuhlubuka kobupapa, laselinikezwa njengofuzo olungcwele kumaProtestanti!”— Edward Hiscox, before a New York ministers’ conference, Nov. 13, 1893.

`Funda uHezekeli 20:1-20. Uthini umongo wombiko kaHezekeli, futhi iSabatha lingena kanjani kulolubizo lokuthembeka na?`

UHezekeli 20 ulubizo oluqinile kuIsrayeli lokuba balahle izenzo zobuhedeni futhi bakhonze uMdali kunokuba bakhonze onkulunkulu bamanga, kulokhu “izithixo zaseGibhithe.” Emibikweni yezingelosi ezintathu, uNkulunkulu wenza ubizo olufanayo “lokukhonza uMdali,” ngokuba “liwile, liwile iBabiloni.” Futhi, njengoba sazi, iSabatha, nokuthembeka kulo, liyodlala indima enkulu ezigamekweni zokugcina.

`Zifundo zini esingazithathela zona kulokho okubhalwe kuHezekeli 20:1–20 na? (buka no 1 Cor. 10:11.)`