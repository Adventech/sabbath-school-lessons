---
title:  Umusa WoKulalela
date:  01/06/2023
---

Owesifazane ombethe okubomvu nokububende, egibele isilo esibomvu, usedlulise inkomishi yakhe yewayini, futhi nezwe lidakwe yizimfundiso zamanga zeBabiloni. Ekhuluma “ngewayini laseBabiloni,” u-Elln G. White ukhuluma ngokusobala: “Yini lelo wayini na? Yizimfundiso zakhe zamanga. Unikeze izwe iSabatha lamanga kuneSabatha Lomthetho wesine, futhi waphinda Amanga uSathane awakhuluma kuEva kuqala eEdene,-ukungafi ngokwemvelo komphefumulo.”—Ellen G. White, Review and Herald, Dec. 6, 1892. Lezizimfundiso zamanga sezikhohlise izigidi. Ngenxa yalokho, uNkulunkulu unikeza abantu Bakhe, abasabhajwe kulamanga, ubizo losuku lokugcina.

`Funda iSambulo 18:4, 5. Luyini ubizo lukaNkulunkulu kwizindimbane ezisesemabandleni awileyo na? `

Njengoba sesibonile (kodwa kuhle impinda), iningi labantu bakaNkulunkulu basemahlelweni ezenkolo ayekelele izimfundiso zebhayibheli. Abawaqondi amaqiniso Ezibhalo. Ubizo lothando lukaNkulunkulu luqondile: “ ‘Phumani kuye, bantu bami, hleze nibe nesabelo ezonweni zakhe, futhi nibe nesabelo ekuhlushweni kwakhe’ ” (Samb. 18:4, NKJV).

`Funda u 1 Johane 3:4 futhi umqhathanise no Roma 14:23. IBhayibheli lisichaza kanjani isono na? Zivumelana kanjani lezizahluko na?  `

Isono singukweqa noma ukuphula umthetho kaNkulunkulu. Okuyiyona kuphela indlela umuntu angawulalela ngayo umthetho ngukukholwa emandleni kaKristu ophilayo. Sibuthakathaka, asinamandla, siyasilela, singabantu abanesono. Ngokholo ngenkathi samukela uKristu, umusa uxolela ingemuva lethu futhi usinikeze amandla namuhla. Usinikeza “umusa nobupostoli ngokulalela” (Rom. 1:5, NKJV). Ubizo lwezulu kubantu Bakhe emabandleni angawuhloniphi nangawulaleli umthetho kaNkulunkulu ngowokuba baphume ngokholo. Ubizo Lwakhe kuma-Adventist emabandleni agcina iSabatha ngelokuba balahle yonke imizamo kamina, neyobuntu yokulalela nokuphila izimilo zobunkulunkulu ngokukholwa emuseni kaKristu, osikhulula ekulahlweni kwesono nasekubuseni kwesono. Futhi njengasekuthembekeni kukaIsrayeli emthethweni (Dut. 4:6) okwakuyoba ngubufakazi obunamandla ezweni, ukuthembeka kwethu, nako, kungaba ngufakazi onamandla futhi kusize ekuholeni abantu baphume eBabiloni.