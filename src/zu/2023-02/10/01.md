---
title:  Izinkohliso Zokugcina ZikaSathane
date:  27/05/2023
---

### Funda Lokhu Kuleliviki
Samb. 12:9; Samb. 16:13, 14; 1 Thess. 4:16, 17; Ezek. 8:16; Ezek. 20:1–20; Samb.18:4, 5.

> <p>Indimana Yenkumbulo</p>
> “ ‘Bangcwalise ngeqiniso Lakho. Izwi Lakho liyiqiniso’ ” (Johane 17:17, NKJV).

Kwakuyisekuseni obuhle ngelinye ilanga e-Chicago. Ngenkathi ilanga liphuma phezu kwechibikazi i-Michigan futhi nabagibeli bexakaniseke ngobuningi bezimoto kwimigwaqo u-Kennedy no-Eisenhower, futhi abantwana babeya ezikoleni, indaba ebandisa amathumbu yaqala ukuvela eyesabisa abantu base-Chicago. Abantu babeqala ukugula ngesihluku, abanye befa ngemuva nje kokuthatha amaphilisi i-Tylenol. Ekuhloleni, iphilisi ngalinye latholakala line-potassiun cyanide, ushevu obulalayo. Umuntu othile ongasile wayethikameze lomuthi. Kuze kube namuhla, akwaziwa ukuthi ngubani owenza Lokhu.

Njengalokhu sibonile, iSambulo sixwayisa thina ngokuthi “izakhamuzi zasemhlabeni” ziyophuza ushevu obulalayo obizwa “ngewayini laseBhabhiloni.” Kunezimfundiso zamanga okuyothi, ekugcineni, ziholele ekufeni kuphela. Nakuba kunjalo, umhlaba awusele ungenaso isisombululo, isivikelo, kuloshevu wezikamoya: imibiko yezingelosi ezintathu.

Kulesisifundo saleliviki, sizoqhubeka nokubuka, hhayi kuphela ezinkohlisweni zeBhabhiloni kodwa ecebeni likaJesu lokusindisa thina kuzo kanye nokufa okuhambisana nazo.

_*Funda isifundo saleliviki ukulungiselela iSabatha, uNhlaba 3._