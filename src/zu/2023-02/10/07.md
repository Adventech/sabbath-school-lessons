---
title:  Umcabango Obanzi
date:  02/06/2023
---

“ ‘IBabiloni elikhulu’ Encwadini yeSambulo limele ngendlela ekhethekile, izinkolo ezimunye ezihlubukile ekupheleni kwesikhathi. . . . ‘IBabiloni elikhulu’ yigama ngalo Okuphefumulelwe kubhekisa ebunyeni obunxantathu obukhulu bobupapa, ubuProtestanti obuhlubukile, kanye neminoya. . . . itemu ‘Babiloni’ libhekisa emahlelweni ngokwawo nakubaholi bawo, hhayi kumalungu. Amalungu abalulwa ‘njengamanzi amaningi.’ (Samb. 17:1, 15).”—The SDA Bible Commentary, vol. 7, pp. 851, 852.

“Ngamanga amabili amakhulu, ukungafi komphefumulo nobungcwele beSonto, uSathane uyokhohlisa abantu. Ngenkathi okokuqala kubeka isisekelo semimoya, okokugcina kudala ubunye bokubambisana neRoma.”—Ellen G. White, The Great Controversy, p. 588.

KwiTestamente Elidala, imimoya yabafileyo yayidlala indima enkulu enkolweni yaseBabiloni. AbaseBabiloni babekholelwa kakhulu emfundisweni yokungafi komphefumulo. Babekholwa ukuthi ekufeni umphefumulo wawungena emhlabeni wemimoya. Umqondo wokungafi komphefumulo awuhambisani nezimfundiso zeZibhalo. I-Jewish Encyclopedia iwukhomba ngokusobala umsuka walomqondo wamanga wokungafi komphefumulo. “Inkolelo yokuthi umphefumulo uqhubeka nokuphila emuva kokwehlukana nomzimba. . . awufundiswa ndawo Ezibhalweni eziNgcwele. . . . inkolelo yokungafi komphefumulo kweza kumaJuda ngokuxhumana nokucabanga kwamaGriki futhi ikakhulu ngokucabanga kuka-Plato, ummeli wako omkhulu, owaholelwa kukho ngezimfihlo ze-Orphic ne-Eleusinian kuzo imibono yaseBabiloni neyaseGibhithe eyayihlanganisiwe.”— Kaufmann Kohler, The Jewish Encyclopedia, “Immortality of the Soul,” (1906).

**Imibuzo Yokuxoxisana**

`Kungani ukuqonda iqiniso ngokufa kusemqoka kangaka na? Kusivikela kwini na? Kungani kududuza kakhulu, futhi na?`

`Ezinye zezinkohliso zomubi zisobala, ezinye ziyanyenya. Singakugwema kanjani ukukhohliseka kunoma yiziphi na?`

`Eklasini, khulumani ngombuzo, othintwe esifundweni sangeSonto, omayelana nalabo abenza okubi bekholwa ukuthi balandela intando kaNkulunkuu, njengalokhu yembulwe eBhayibhelini. Sikuchaza kanjani lokho na? Iyiphi indima okumele umthetho kaNkulunkulu uyidlale ekuchazeni na?`