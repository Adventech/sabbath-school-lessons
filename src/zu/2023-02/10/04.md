---
title:  'IBhabhiloni: Isizinda Sokukhonza Ilanga'
date:  30/05/2023
---

Ukukhonzwa kwelanga kwakuqhamile eGibhithe, Assyria, Persia, naseBhabholoni. Encwadini yakhe The Worship of Nature, u-James G. Frazer usho kanje, “EBhabhiloni lasendulo ilanga lalikhonzwa kusukela emandulo.”—Volume 1, p. 529. Kungabukeka kumangalisa, kodwa ezikhathini ezithile ukukhonzwa kwelanga kwaseBhabhiloni kwaba nethonya ekukhonzeni kwabantu bakaNkulunkulu kwiTestamente Elidala.

`Funda uHezekeli 8:16 no 2 Amakhosi 23:5, 11. Yini eyabhalwa ngabaprofethi mayelana nethonya lokukhonzwa kwelanga kwaIsrayeli nakwaJuda na? (buka no Rom. 1:25.)`

Umprofethi uHezekeli, owayephila ngesikhathi sikaDaniyeli, wafanekisa abantu bakaNkulunkulu befulathele ithempeli likaNkulunkulu bekhonza ilanga bebheke empumalanga. Kunokuba bakhonze uMdali welanga, bakhonza ilanga.

KwiSambulo 17, uJohane uchaza isikhathi lapho izimiso zaseBabhiloni, kufaka nokukhonza ilanga, ziyongena ebandleni lobuKristu ngesikhathi sokuyekelela. Inkulumoze ka-Constantin, engxenyeni yokuqala yenyakakhulu lesine, yenza injabulo enkulu Embusweni waseRoma. U-Constantine wayexhumene kakhulu nokukhonzwa kwelanga. U-Edward Gibbon, owezomlando, uyabhala, “Ilanga lalibungazwa yonke indawo njengomholi ongahlulwa lutho kanye nomvikeli ka-Constantine.”—The History of the Decline and Fall of the Roman Empire, chapter 20. Ngo-a.d. 321, u-Constantine wabeka umthetho wokuqala “weSonto.” Lomthetho wawuthi, “Ngosuku olungcwele lweLanga Izimantshi nabantu abahlala emdolobheni mabaphumule, futhi zonke izimboni zivalwe.”—Edict of Constantine, a.d. 321. Lona kwakungewona umthetho ophoqa ukugcinwa kweSonto kwabo bonke abantu abangaphansi kuka-Constantine, kodwa kwaqinisa ukugcinwa kweSonto ezingqondweni zabantu baseRoma.

Kuseminyakeni elandelayo lapho ababusi kanye nopapa abaqhubeka ngemithetho yombuso neyezigungu zebandla ukusungula iSonto njengosuku okungukuphela kwalo lokukhonza, okunjalo nanamuhla, ngokunjalo, kwiningi lamaKristu. Yisibonelo esiqinile seqiniso eliqinile sokuthi ngenxa yokuthi iningi labantu likholelwa kokuthile, noma lenza okuthile, akusho ukuthi kulungile.

`Buka indlela ukukhonza ngeSonto okwande ngayo emabandleni obuKristu. Leliqiniso kumele lisifundiseni mayelana nokwanda kwezinkohliso zikaSathane na? Futhi, njengakwisimo sabafileyo, siyini isiphephelo sethu na?`