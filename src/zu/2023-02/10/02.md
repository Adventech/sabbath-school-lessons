---
title:  Indlela Ebukeka Ilungile EmehlweniOmuntu
date:  28/05/2023
---

Kwingqikithi yezinsuku Zokugcina, uJesu wakhipha isixwayiso esinamandla, “ ‘Ngokuba kuyakuvela okristu bamanga nabaprofethi bamanga, benze izibonakaliso nezimangaliso, ukuze badukise nabakhethiweyo, uma kungenzeka’ ” (Marko 13:22, NKJV). Ngobani “abakhethiweyo” na? Kamuva uthi, “ ‘Iyakuthuma izingelosi zayo ngokukhala okukhulu kwecilongo, ziqoqe abakhethiweyo bayo emimoyeni yomine, kusukela emkhawulweni omunye wezulu kuze kube komunye’ ” (Mat. 24:31, NKJV). Kuyethusa, akunjalo, lapho inkohliso ezinsukwini Zokugcina iyoba nkulu kangangokuba nabathembekileyo bayoba sengozini yokukhohliseka na?

`Funda iSambulo 12:9. Ngubani okhohliswa nguSathane na? Siwaqonda kanjani lamazwi na? `

Nembala, uNkulunkulu uzoba nabo abantu abathembekileyo ngezinsuku zokugcina, njengalokhu abenabo kuso sonke isikhathi. Nakuba kunjalo, inkulumo lapho iveza ukusabalala kwenkohliso kaSathane.

`Funda Izaga 14:12. Sixwayiso sini esinamandla esethulwa lapha na?`

Abantu bavama ukutselwa ukuba balandele unembeza wabo ukuze bazazele ngokwabo okulungile noma okungalungile, okuhle noma okubi, bese bephila ngokunjalo. Kodwa Izibhalo zithi sonke siyizoni, sonke singcolile (Jer. 17:9, Rom. 3:9-18), ngalokho ukuthembela emizweni yethu kunesiqiniseko sokuthi kungekudala, siyokwenza iphutha. Ububi obuningi benziwe esikhathini sonke ngabantu ababeqinisekile ngokuphelele ngokulunga kokwenza kwabo. Okungukuthi, balandela “indlela eyayibonakal ilungile” kubona.

Kunalokho, kumele sizicwilise Ezwini likaNkulunkulu, futhi Ezwini Lakhe, sizinikele kuMoya oNgcwele, sifunde iqiniso, okulungile kokungalungile, okuhle kokubi. Siyekelwe ekukhetheni kwethu, noma emizweni yethu, kungaba lula ukuwela ezinkohlisweni zikaSathane.

`Cabanga ngezibonelo zabantu, abenza ngokwalokho ababekholwa ukuthi kulungile, noma ababekholwa ngukuthi kwakuyintando kaNkulunkulu, kodwa benza izinto ezimbi. Yini esingayifunda kulezizigameko ezimbi na?`