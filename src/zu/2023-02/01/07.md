---
title:  Umcabango Obanzi
date:  31/03/2023
---

Ngomqondo othile, singasho ukuthi uNkulunkulu wayengenandlela enye; uma ayefuna izidalwa ezazizomthanda Yena futhi zithande nabanye, kwakufanele azidale zikhululeke. Uma zingakhululekile, zazingeke zikwazi ukuthanda, futhi laliyoba yini izwe Lethu ngaphandle kothando na? Lalizoba yilokho abanye abantu abakubangile: okungelutho ngaphandle komshini ongenangqondo osebenza ngokwemithetho enqala yokubanga nemiphumela lapho kungekho ukuzikhethela, nantando ekhululekileyo, kodwa singelutho ngaphandle kwezikhwama zenyama negazi zezinhlayiya ezilandela imithetho ye-physics. Akusona isithombe esihle, futhi akumeli lokho esikwaziyo, okuyiqiniso. Ngubani phakathi kwethu ocabanga, ngokwesibonelo, ukuthi uthando lwethu lwabazali bethu, izingane zethu, abalingani bethu alulutho ngaphandle kokuhleleka kwamaatom na?

“Umthetho wothando uyisisekelo sombuso kaNkulunkulu, injabulo yazozonke izidalwa eziphusile incike ekuhambisaneni kwazo nezimiso zawo zokulunga. UNkulunkulu ufisa kuzo zonke izidalwa Zakhe inkonzo yothando—inkonzo equbuka ekuthakaseleni isimilo Sakhe. Akakuthokozeli ukulalelwa okuphoqiwe; futhi kubo bonke unikeza intando yenkululeko, ukuze bamnikeze Yena inkonzo ngokuthanda.

“Zisaqhubeka izidalwa ngokuvuma ukukhonza ngothando, kwakukhona ukuzwana okupheleleyo ezweni likaNkulunkulu. Kwakuyintokozo yomkhosi wezulu ukufeza inhloso yoMdali wayo. Yayithokoza ekuboniseni inkazimulo Yakhe kanye nasekwenzeni indumiso Yakhe. Futhi ukuthanda uNkulunkulu kusaphakeme, uthando lomunye nomunye lwalunesisa futhi lungenamhobholo. Kwakungekho kubhimba ekuzwaneni kwezidalwa zezulu.”—Ellen G. White, Patriarchs and Prophets, pp. 34, 35.

**Imibuzo Yokuxoxisana**

`Kungani iSambulo 12 siyisingeniso esifanelekile emibikweni yezingelosi ezintathu, ikakhulu ngokubuka ingquzulwano ezayo yesikhathi Sokugcina na?`

`ISambulo 12 sikuqinisekisa kanjani wena ezilingweni nasekuhluphekeni obhekana nako nsuku zonke na?`

`kunabathile abakholwa ukuthi izenzo zethu zidalwa kakhulu wufuzo noma yisimo esiphila kuso. Uyavumelana nalokhu noma awuvumelani nakho na? Iyiphi indima ukukhetha kwakho okunayo ekuziphatheni kwakho na? Xoxani ngobudlelwane phakathi kokukhetha kwethu kanye namandla kaNkulunkulu asebenza ezimpilweni zethu.`