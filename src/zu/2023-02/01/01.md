---
title:  UJesu Uyanqoba—Usathane Uyanqotshwa
date:  25/03/2023
---

### Funda Lokhu kuleliviki
Sambulo 12; Efesu 5:25–27, 32; Filiphi 3:9; Daniyeli 7:25; Isa. 14:12–14; Sambulo. 13:14–17.

> <p>Indimana Yenkumbulo</p>
> “Udrako wamthukuthelela owesifazane, wamuka, wayokulwa nabaseleyo benzalo yakhe, labo abagcina imiyalo kaNkulunkulu nabanobufakazi bukaJesu” (Sambulo 12:17, NKJV).

Ku Outnumbered: Incredible Stories of History’s Most Surprising Battlefield Upsets, u-Cormac O’Brien uxoxa ngezindaba zezimpi okwathi, nakuba zimbalwa kunezitha, zanqoba. Ukhuluma ngempi ka-Hannibal yamabutho angu-55,000, ase-Carthage, inqoba impi “enganqobeki” yamaRoma angu-80,000. Ikhuluma ngendaba emangalisayo yamabutho amaGriki ka-Alexander the Great enqoba umbuso wamaPeresi.

Nathi, ngokunjalo, sisempini yokuphila nokufa nesitha esinamaqhinga. Sibambalwa kunesitha, sibhekene nempikiswano eyesabekayo. Izimpi zobubi zibukeka zinganqobeki. Sibonakala sibhekene nokwehluleka. Ukunqotshwa kubonakala kuqinisekile. Ukunqoba akubonakali. Ngokokubuka komuntu, kubukeka engathi impi kaSathane izosishwabadela.

Kepha, sibonge uNkulunkulu, noma sibambalwa, nakuba (ngokwesintu) Izinto zimi lubhojozi, nakuba ukuhlasela kukaSathane kunesihluku, ngoJesu sizonqoba ekugcineni. Indikimba yencwadi yokugcina yeBhayibheli, iSambulo, yilena: uJesu Uyanqoba, uSathane Uyanqotshwa. Umongo walempi uvezwa kwiSambulo 12, ukugxila kwesifundo sethu kuleliviki. Lesisifundo sizondlalela kahle ukuqonda kwethu iSambulo 14 nemibiko yezingelosi ezintathu.

_*Funda lesisifundo saleliviki ukulungiselela iSabatha, UMbasa 8._