---
title:  Ukuhlasela KukaSathane
date:  27/03/2023
---

Ukusukela ekuqaleni, uSathane (bona iSamb. 12:4, 5) wafuna ukubulala uKristu. Kepha, ekuzameni Kwakhe konke, uSathane wahluleka. Ekuzalweni KukaKristu, ingelosi yaxwayisa uJosefa noMariya ngamacebo amabi kaHerodi, futhi babalekela eGibhithe. UJesu wabhekana nezilingo ezilutha kunazo zonke zikaSathane ehlane ngo-“Kulotshiwe,” futhi Ngalokho wathola ukuvikeleka Ezwini likaNkulunkulu. Ekufeni Kwakhe esiphambanweni, Yena wambula ubukhulu bothando Lwakhe futhi wasikhulula thina esijezisweni secala lesono. Ekuvukeni Kwakhe, njengoMpristi wethu Omkhulu ophilayo, uyasihlenga emandleni esono ezimpilweni zethu.

**Funda iSambulo 12:4-6, 9; Efesu 5:25-27, 32; kanye neHubo 2:7-9 bese uchaza izimpawu ezilandelayo:**

`Drago`

`Owesifazane`

`Ingane Yesilisa`

`Induku Yensimbi`

EBhaybhelini, induku yensimbi iwuphawu lokubusa noma ukwengamela. Induku yensimbi iwuphawu lokubusa okungenqotshwe, nokunamandla onke. UJesu wabhekana nesilingo ngasinye esibhekana naso, Kepha waba ngumnqobi. Omubi yisitha esinqotshiweyo. UKristu umnqobile yena empilweni Yakhe, ekufeni, kanye nasekuvukeni Kwakhe. Ngenxa yokuthi uJesu usemnqobile omubi esiphambanweni saseKhalivari, nathi futhi singanqoba. Ukunqoba KukaKristu uSathane kwaphelela, kodwa impikiswano enkulu phakathi KukaKristu noSathane ayikapheli.

Nakuba kunjalo, ngenkathi samukela ngokholo lokho uKristu asenzele kona, icala Lethu lesono liyasulwa futhi izono zethu zithethelelwe. Sima siphelele phambi kukaNkulunkulu, sembozwe ekulungeni KukaKristu. Njengalokhu uPawule eloba “sitholakale kuYena, hhayi ngokulunga kwethu, okuqhamuka emthethweni, Kepha Ngalokho okungokholo kuKristu, ukulunga okuqhamuka kuNkulunkulu ngokukholwa” (Fili. 3:9, NKJV). Uma sithethelelwe, akukho ke esingabekwa icala ngako. UJesu wanqoba ingunaphakade okubi kunakho konke isono nobubi okwakungakwenza kuYena. Wahlasela ububi ngokuphelele futh wabunqoba. Lapho samukela uJesu ngokholo, Ukunqoba Kwakhe kuba ngokwethu.

`Kungani isiqiniseko sosindiso, ngenxa yokunqoba uSathane KukaKristu, sisemqoka kithina na? Lokho uPawule akuloba kwabaseFiliphi 3:9 kungaba ngamava ethu kanjani na?`