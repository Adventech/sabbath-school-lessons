---
title:  Impi Ezulwini
date:  26/03/2023
---

ISambulo 12 sethula uhla lwezehlakalo ezisusa amadlingozi, ukhasha lwempi endala phakathi kokulunga nobubi eyaqala ezulwini kodwa ezophela lapha emhlabeni. Lezizigaba zehla nathi ngohologo lwesikhathi, kusukela ekuqaleni kokuhlubuka kukaSathane ezulwini kuze kufike ekuhlaseleni Kwakhe ngesihluku abantu bakaNkulunkulu ngezikhathi zokugcina..

`Funda iSambulo 12:7-9 esichaza ngalempi yasemkhathini phakathi kokulunga nobubi. Kwakungenzeka kanjani Lokhu ezulwini na? Lezizindimana zigudlani ngeqiniso lentando ekhululekile, ukuzikhethela okukhululekile na?`

Inkululeko yokuzikhethela yisimiso esiyisisekelo sombuso kaNkulunkulu, ezulwini kanye nasemhlabeni. UNkulunkulu akazange adale ama-robot, ezulwini noma emhlabeni. Sidalwe ngomfanekiso kaNkulunkulu, thina njengesintu siyakwazi ukuzikhethela.

Amandla okuzikhethela ancikene kakhulu nekhono lokuthanda. Uma ususa amandla okuzikhethela, ushabalalisa ikhono lokuthanda, ngoba uthando alukwazi ukuphoqwa noma luxinwe. Uthando luyisibonakaliso sentando yenkululeko. Yonke ingelosi ezulwini yabhekana nokukhetha ukuba ihambisane nothando lukaNkulunkulu noma ifulathele ngomhobholo, nokuqhosha, kanye nokuzidla. Njengalokhu izingelosi zezulu zanqwamana nothando ngesinqumo saphakade, iSambulo sinikeza thina ngamunye ngokukhetha kwaphakade empini yokugcina yomhlaba.

Akukaze kube khona ukuba phakathi nendawo kulempikiswano enkulu (buka uLuka 11:23), futhi ngeke kubenjalo empini yokugcina yomhlaba. Njengalokhu yonke ingelosi yakhetha uhlangothi lukaJesu noma olukaLusifa, sonke isisntu siyoholelwa ekukhetheni kwaso kokugcina ekupheleni kwesikhathi. Ngubani ozokhonzwa yithina, ozolalelwa yithina na? Lokhu kube wudaba njalo lwesintu, futhi kuyoba njalo, nokho, ngokukhulu, kumanqamu okugcina omlando womhlaba.

Kepha nazi izindaba ezimnandi kakhulu: iSambulo 12 sichaza Ukunqoba KukaKristu kulempi, futhi thina sonke, ngokuzikhethela, kumele sikhethe ukuba sohlangothini Lwakhe, uhlangothi olunqobayo. Kuhle kakhulu ukukwazi ukukhetha uhlangothi empini owazi, zisasuka, ukuthi luzonqoba.

`Cabanga ngokubaluleka kwentando ekhululekile kanye nokukhetha ngokuthanda kuJesu, owathi, nakuba azi ukuthi lokho kuzomholela Yena esiphambanweni (see 2 Tim. 1:9), wasinikeza kona. Lokhu kumele kusitshele ini ngokuqikelela okumele sibe nako ekusebenziseni lesisipho esikhethekile, nesibizayo, na? `