---
title:  Ukwamukela Ukunqoba KukaJesu
date:  28/03/2023
---

Njengalokhu kuveziwe eBhayibhelini, uJesu akakaze ahlulwe nguSathane. Ungumnqobi onamandla. Umnqobi wamandla obubi. Kungokunye ukukholwa ukuthi uJesu wanqoba izilingo zikaSathane; kungokunye futhi ukukholwa ukuthi Ukunqoba KukaKristu kungokwethu, ngokunjalo.

`Funda iSambulo 12:10. Sikhuthazo sini okumele usithole eqinisweni lokuthi ummangaleli wakho “uphoselwe phansi” (NKJV) na?`

Nakuba impi isaqhubeka lapha emhlabeni, uSathane usenqotshiwe. Lokhu kuyiqiniso hhayi kuphela ngokunqoba kokugcina KukaKristu ekupheleni komlando wesintu, kodwa kuyiqiniso futhi empini yethu namibuso namandla obubi ezimpilweni zethu. Amanye amaKristu aphila ekunqotshweni okukhathazayo. Athemba Ukunqoba indlela ethile yokubuka noma umkhuba Kepha angalibambi iqiniso lokuthi uKristu uwanqobele ezimpilweni zawo.

`Funda iSambulo 12:11. Yisiphi isiqiniseko sokunqoba uKrsitu asinikeza sona kulesisahluko na? `

Izikhathi eziyisikhombisa emibikweni yeSambulo kumabandla ayisikhombisa sithola isisho, “lowo onqobayo,” lapha kwiSambulo 12:11 sithola lomqondo wokunqoba futhi. Igama “Ukunqoba” ngolimi lwendabuko lombhalo ngu-nikao. Lingahumushwa ngokuqondile “ukwehlula, ukwengamela, Ukunqoba, noma ukuphumelela.” Qaphela indlela okungenzeka ngayo ukuba thina sibe ngabanqobayo. ISambulo 12:11 siqinisa ukuthi “kungegazi leWundlu.” Kuphela.

KwiSambulo 5:6, kumbono wesiprofetho, uJohane ugqolozela ezulwini abone “iWundlu sengathi libulewe” (NKJV). Umhlatshelo kaKristu ungumongo womnako wezulu lonke. Akukho okunye okuphakeme kakhulu ukubonisa uthando olungapheli, nolungaqondakali lukaNkulunkulu ukwedlula isiphambano.

Ngenkathi samukela ngokholo lokho uKristu asenezele kona, icala lethi liyasulwa, futhi sime siphelele phambi kukaNkulunkulu. Izono zethu zithethelelwe (Kol. 1:14, Efes. 1:7, Kol. 2:14), futhi “ummangaleli wabazalwane bethu . . . uphoselwe phansi” (Samb. 12:10, NKJV). Sihlengiwe, sinqobile, futhi sisindisiwe, hhayi ngokufaneleka kwethu kodwa ngenxa yokunqotshwelwa nguKristu.