---
title:  Insali KaNkulunkulu Yesikhathi Sokugcina
date:  30/03/2023
---

Omubi selokhu esempini noKristu kusukela ngesikhathi sokuhlubuka Kwakhe ezulwini (Samb. 12:7). Inhloso kaSathane ngalesosikhathi kanye nenhloso yakhe manje ngeyokulawula izwe lonke (buka uIsa. 14:12-14). Ukugxila Kwakhe ngezikhathi zokugcina zomlando womhlaba kukubantu bakaNkulunkulu. ISambulo 12:17 sisho ngokuqinile ukuthi udrago (Sathane) wathukuthelela Owesifazane (ibandla) futhi wayolwa nesizukulwane sakhe. Lesisisho, isizukulwane sakhe, sihumushwa futhi “insali” kwi-King James Version. Insali kaNkulunkulu ithembeka kuKristu, ilalele iqiniso Lakhe, futhi ithembeke emsebenzini Wakhe.

`Funda Isambulo 12:17. Yiziphi izimpawu zensali kaNkulunkulu, ibandla Lakhe losuku lokugcina, ezitholakala kulendimana na?`

KwiSambulo 12:17, uSathane (drago) uthukuthelele Owesifazane, ibandla likaNkulunkulu. Omubi ugane unwabu ngabantu abagcina imithetho kaNkulunkulu, futhi wenza noma yini ukubabhubhisa.

Ekugcineni, uphehla isimiselo ukuze bangakwazi ukuthenga nokuthengisa futhi baboshwe babhekane nokufa (buka Samb. 13:14-17). Uma uSathane engakwazi ukubhubhisa uKristu, uzozama ukubhubhisa lokho uKristu akuthanda kakhulu— ibandla Lakhe. Impi yokugcina yomhlaba ayikho e-Middle East kanye nezinye izimpi khona; igxile ezingqondweni zabantu bakaNkulunkulu abasabalale emhlabeni wonke. Yimpi ephakathi kwamandla amabili amelene, uKristu noSathane. Futhi, akekho ophakathi nendawo.

Umbuzo ongumongo kulempi yokugcina uthi, “Ngubane othemebeke kuye na? Sikhonza bani na?” Izulu libiza amakholwa athathekiswe wuthando lukaKristu, ahlengwe ngomusa Wakhe, azinikele ezinhlosweni Zakhe, aqiniswa nguMoya Wakhe, futhi alalela imithetho Yakhe kangangokuba azimisele ukubhekana nokufa uqobo Ngalokho.

Umhlaba wethu ubheke kumanqamu amakhulu. Kodwa, kuJesu, ngoJesu, futhi ngenxa kaJesu, Ukunqoba kwethu kuqinisekile—uma nje kuphela sithe sahlala sixhumene Naye, lokho sikwenza ngokholo, ukholo oluholela ekulaleleni. Konke kuma ekukhetheni kwethu.

`Ulibona kanjani iqiniso leSambulo 12:17 lifezeka empilweni yakho, kumava akho obuKristu na? Okungukuthi, kungaziphi izindlela othola impikiswano enkulu ifezeka empilweni yakho na?`