---
title:  Owesifazane Ehlane
date:  29/03/2023
---

`Funda iSambulo 12:6 usiqhathanise neSambulo 12:14-16. Qaphela isikhathi, ukuhlasela kukaSathane “kowesifazane” (ibandla likaNkulunkulu), kanye nokuhlinzekela abantu Bakhe  kukaNkulunkulu. Zikhuluma ngani lezizindimana na?`

Izinsuku ezingu-1,260 kwiSambulo 12:6 zihambisana nesikhathi, izikhathi, nengxenye yesikhathi kwiSambulo 12:14. Lesisiprofetho sesikhathi sichaza isikhathi esifanayo naleso esitholakala kuDaniyeli 7:25, Sambulo 11:2, 3, neSambulo 13:5. Ngenxa yokuthi lezi yizimpawu zesiprofetho (akekho Owesifazane wangempela onamaphiko owaya Ehlane), sisebenzisa isikhathi sesiprofetho, isimo sosuku nonyaka (buka, ngokwesibonelo, uNumeri 14:34 noHezekeli 4:4-6) kuleziziprofetho. Lokhu kusho ukuthi usuku olulodwa lwesiprofetho lulingana nonyaka owodwa. Liphawula ngalesisikhathi sesiprofetho kwiSambulo 11:2, i-Andrews University Bible ithi, “Abahumushi bezomlando, ngakhoke, baqonde ukuthi isikhathi sezinsuku zesiprofetho ezingu-1,260 zisho iminyaka yangempela engu-1,260 esukela ku-A.D 538 kuye ku-1798” (p. 1,673 ukuphawula kwiSambulo 11:2). Ibandla elikhohlakele— lihlangene nombuso okhohlakele—lashushisa, lacindezela, ngezinye izikhathi labulala abantu abathembekileyo bakaNkulunkulu.

Lokhu kushushisa kobusathane okwesabekayo kwamaKristu akholelwa eBhayibhelini kwakuyinqubela phambili kwimpikiswano enkulu phakathi kokulunga nobubi. Beqhamuka ebumnyameni be-Middle Ages, ngesikhathi se-Reformation, amadoda nabesifazane babhekana nokukhetha. Ngabe babezothembeka eZwini likaNkulunkulu, noma ngabe babezokwamukela izimfundiso zabapristi nezikhulu zebandla na? Kwaphinda futhi kwanqoba iqiniso, futhi uNkulunkulu waba nabantu ababethembekile kuYena nakuba bebhekene nempikiswano enkulu.

Kunezisho ezithathekisa kakhulu futhi nezikhuthaza kakhulu zokunakekela kukaNkulunkulu kulezizindimana. ISambulo 12:6 sisebenzisa isisho, “indawo elungiswe nguNkulunkulu” (NKJV). ISambulo 12:14 simemezela ukuthi Owesifazane “wondliwa” Ehlane, futhi iSambulo 12:16 sithi, “Umhlaba walekelela Owesifazane.” Ngezikhathi zentshushiso eyesabekayo, uNkulunkulu wahlinzekela ibandla Lakhe. Njengalokhu enza ngalesosikhathi, Yena uyokwenza okufanayo enzela insali Yakhe yesikhathi sokugcina.

`Chaza ngesikhathi sokuvivinywa noma ubunzima empilweni yakho lapho kwakulula ukuba udikibale, kodwa uNkulunkulu wakuhlinzekela ngendawo yokuphepha futhi wakondla wena ezinkingeni zakho. UNkulunkulu wakuphasa kanjani wena ngenkathi ukudinga kakhulu na?`