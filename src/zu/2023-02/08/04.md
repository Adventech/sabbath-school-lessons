---
title:  Inkohliso Esobala
date:  16/05/2023
---

Ekuzameni ukushabalisa ububodwa bokudala, omubi wethule inkohliso esobala. Inkohliso, eyamukelwe nangabanye phakathi kwethu, ithi. UNkulunkulu nguYena sisusa esiqavile sendalo, kodwa wathatha isikhathi eside ukwenza okuphilayo. Ukusombuluka kwaba wuhlelo alusebenzisa. Lomqondo uzama ukuhlanganisa “isayensi” nombiko kaGenesisi. Igomela ngokuthi izinsuku zokudala yizikhathi ezinde nokuthi ukuphila emhlabeni kuneminyaka eyizigidigidi ubudala.

`Funda Ihubo 33:6, 9 namaHeberu 11:3. Lezizindimana ezisobala zeBhayibheli zisitshelani mayelana nendlela uNkulunkulu adala ngayo izwe na?`

Indaba yebhayibheli isobala. UNkulunkulu “wakhuluma, futhi kwenzeka; wayaleza, kwema” (Hub. 33:9, NKJV). “Ngokholo siyaqonda ukuthi imihlaba yabunjwa ngezwi likaNkulunkulu” (Heb. 11:3, NKJV). Isahluko sokuqala sikaGenesisi siqinisa ukuthi uNkulunkulu wadala izwe ngezinsuku eziyisithupha zamahora angu-24 futhi waphumula ngolwesikhombisa. Uhlelo lwenkulumo kaGenesisi 1 no 2 ayikuvumi okunye. Nabafundi abangakholelwa Ekudalweni ngezinsuku eziyisithupha bayavuma ukuthi inhloso yombhali ngeyokufundisa Ukudala ngezinsuku eziyisithupha zangempela.

Igama lesiHeberu lo “suku” kuGenesisi 1 ngu-“yom.” Kulo lonke iBhayibheli, sonke isikhathi inani liguqula kancane igama “yom” njengesiphawulo (usuku lwesithathu, usuku lokuqala, njalo, njalo), libeka umkhawulo esikhathini esingamahora angu 24. Akukho nakanye eBhayibhelini lapho ukuguqulwa kwebizo “yom” kukhomba isikhathi esingenamkhawulo. Kulokhu njalo, kuyisikhathi samahora angu-24.

Futhi, ephuzwini okuyilona, uma uNkulunkulu engazange adale umhlaba ngezinsuku zangempela eziyisithupha, kuba kuphi ukubaluleka kweSabatha losuku lwesikhombisa na? Kungani uNkulunkulu eyaleza ngalo na? Bekungeke kwenza mqondo ukuyeka iSabatha njegefa laphakade lweviki loKudala lwezinsuku eziyisithupha uma Ukudala ngesinsuku eziyisithupha kungazange kwenzeke. Ukwamukela izikhathi ezinde zokudala kungukuphosa inselele ekudingekeni kweSabatha losuku lwesikhombisa. Futhi kudala imibuzo engxamile mayelana nobuqotho beZibhalo.

Ngokuhlasela iSabatha, uSathane ulwa nomongo wegunya likaNkulunkulu, futhi yikuphi okungasebenza kakhulu kunokubulala inkulumbulo yoKudala ngezinsuku eziyisithupha kunokuphika iqiniso loKudala ngezinsuku eziyisithupha na? Akumangalisi ke ukuthi abantu abaningi, kufaka namaKrsitu, awalinaki iSabatha losuku lwesikhombisa. Ugibe olungaka lwenkohliso yokugcina.