---
title:  Umcabango Obanzi
date:  19/05/2023
---

“Isizathu sinikeziwe  . . . ukukhonza uNkulunkulu ngoba Yena unguMdali. Ngokwenqubo yasezulwini, izidalwa zezulu zethula lomqondo ngendlela eqondile: ‘Ngokuba Wena wadala zonke izinto’ ([Samb.] 4:11, [NKJV]). Emhlabeni, ubudali bukaNkulunkulu budinga ukugcizelelwa kakhulu, Ngalokho ingelosi ithi, ‘Khonza Yena owenza izulul nomhlaba nolwandle nemithombo yamanzi’ ([Samb.] 14:7, [NKJV]). Kuvezwe ngokufanele ukuthi ingelosi isebenzisa ulimi lomthetho wesine ukuvumela ubizo lokukhonza uNkulunkulu (Eksod. 20:11). . . .

“Phakathi kweMithetho elishumi umthetho weSabatha uma njengophawu lwayo ngokuthi likhomba ukuthi uNkulunkulu ungubani—uMdali: liqinisekise isifunda abusa kuso—konke Yena akudalile: futhi lembule ilungelo Lakhe lokubusa— ngokuba Yena wadala konke. Ukuze udrago aphumelele, kwafuneka ngendlela ethile achithe lesisikhumbuzo.”—Ángel Manuel Rodríguez, ”The Closing of the Cosmic Conflict: Role of the Three Angels’ Messages,” pp. 40, 41.

**Imibuzo Yokuxoxisana**

`Umbiko weSabatha uwuphendula kanjani umbuzo omkhulu wempilo, njengokuthi mina ngaqhamuka kuphi, kungani ngilapha, futhi isiphetho sami saphakade siyini na?`

`Gxila kwisimanga soKudala. Gxila esimangalisweni sokuba Khona kwethu kulendawo ebanzi kangaka. Kungani iqiniso lokuthi isikhumbuzo esibaluleke kunazo zonke salokhu kudala, iSabatha, liza kithina (ngokumelene nokuthi thina siya kulo) maviki onke ngokungaphuthi, lisifundisani ngokubaluleka kwemfundiso yoKudala na?`

`KuDaniyeli 3 noDaniyeli 6, ulubona kanjani udaba lokukhonza luvela lapha kulemibiko ephefumulelwe na? Yini etholakala kulezizindaba engasisiza ukulungiselela kanye nokulindela izinselelo abantu bakaNkulunkulu abathembekileyo abazobhekana nazo kumanqamu amayelana “nophawu lwesilo” na?`

`Simbonisa kanjani othile okholelwa eminyakeni eyizigidi, neyizigidigidi, yokusombuluka njengendlela yokudala, ukungabi nomqondo wokugcina iSabatha njengesikhumbuzo salokho kudala na?`