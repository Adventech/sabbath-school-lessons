---
title:  Ukudala, ISabatha, Nesikhathi Sokugcina
date:  17/05/2023
---

Impikiswano enkulu, eyaqala ezulwini esikhathini eside esidlule, yayimayelana negunya likaNkulunkulu. Inselele isafana nanamuhla, futhi.

**Funda iSambulo 14:7, 9 no 12. Usho ufinqe lezizindimana ngokugcwalisa imisho emigqeni engezansi.**

`Sambulo 14:7 ubizo loku`

`Sambulo 14:9 ubizo lwesizotha lokunga`

`Sambulo 14:12 sichaza abantu aba`

Lezizahluko zenza kubesobala ukuthi udaba olungumongo ekungquzulaneni ezinsukwini zokugcina phakathi kokulunga nobubi, uKrsitu noSathane, ngukukhonza. Ngabe sikhonza uMdali noma isilo na? Futhu ngenxa yokuthi Ukudala kwenza isisekelo sakho konke esikukholwayo (nembala, yini esiyikholwayo enomqondo ngaphandle kukaNkulunkulu onguMdali wethu na?), iSabatha losuku lwesikhombisa—elikwindaba yoKudala kaGenesisi (Gen. 2:1-3)—lima njengophawu lwaphakade olungaguqukiyo loKudala. Luyilona phawu oluyisisekelo lwemfundiso eyisisekelo. Okunye okuyisisekelo ngaphezu kwalo nguNkulunkulu ngoKwakhe.

Yingakho, ukugabadela iSabatha losuku lwesikhombisa kungukugabadela igunya leNkosi ezingeni eliphezulu kakhulu, lelo Lakhe njengoMdali. Kungukusiphula okuthile ngezimpande. Nembala, kungukufuna ukuthatha indawo kaNkulunkulu ngoKwakhe (2 Thes. 2:4).

Empeleni, udaba lwangempela ezinsukwini sokugcnina wuthando nokwethembeka kwethu kuJesu. Kodwa NgokweBhayibheli, loluthando lubonakaliswa ngokulalela imithetho (1 Johane 5:3, Samb. 14:12)—futhi iSabatha lodwa phakathi kwemithetho libasemqoka ngokuthi yilo kuphela elikhomba kuNkulunkulu njengoMdali (Eksod. 20:8-11). Akumangalisi ke ukuthi liyoba wuphawu olubonakalayo lokwahlukana kokugcina phakathi kwalabo abakhonza iNkosi nalabo abakhonza isilo (Samb. 14:11, 12). Ngokubona ukuba yisisekelo kweSabatha kukho konke, kulukhuni ukungaboni udaba lokugcina lokukhonza uMdali lungaba ngokunye.

`Abantu abaningi baphika ngelithi akwenzi mehluko ukuthi othile uligcina ngaluphi usuku iSabatha, uma nje eligcina kuphela. Siyiphendula kanjani lenkulumo ngeBhayibheli na? `