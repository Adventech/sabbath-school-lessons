---
title:  ISabatha Nokuphumula Kwaphakade
date:  18/05/2023
---

ISabatha yindawo yokuphepha emhlabeni okhathele. Iviki ngalinye sishiya yonke iminako yezwe singene endaweni kaNkulunkulu yokuphumula—iSabatha. Umbhalo wodumo womJuda, u-Abraham Heschel, ubiza iSabatha “ngesikhathi sesigodlo.” Usuku lwesikhombisa, isigodlo sasezulwini sikaNkulunkulu sehlela emhlabeni, futhi iNkosi isimemela enkazimulweni yobukhona Bayo kulesisikhathi samahora angu-24 ukuchitha isikhathi sobudlelwane obusondelene Naye.

Encwadini yakhe engobuhle nokuzotha kweSabatha, u-Heschel ubhala ngokubaluleka kweSabatha ngalamzwi: “ISabatha liyisingathekiso separadesi kanye nobufakazi bobukhona bukaNkulunkulu; emikhulekweni yethu, silindela isikhathi sikamesiya esiyoba yiSabatha, futhi iSabatha ngalinye lisilungiselela lawo mava: Ngaphandle kokuba othile afunde ukuthanda ukunambitheka kweSabatha  . . . ngeke akwazi ukuthokozela ukunambitheka kwephakade ezweni elizayo.”

Ekudaleni, uJesu wasakhela indawo ekhethekile yokuhlala. Singathola ukukhosela kuyo. Singaphepha Khona. Umsebenzi Wakhe uphelelisiwe. Kuqediwe. Ngenkathi siphumula ngeSabatha, siphumula ekunakeni Kwakhe kothando. Siphumula ekulindeleni ukuphumula kwethu Kwaphakade emazuwlini amasha nasemhlabeni omusha okuseduzane ufike.

`Funda uIsaya 65:17, Isaya 66:22, 2 Perto 3:13, neSambulo 21:1. Ukugcina iSabatha kusikhomba kanjani phambili ephakadeni na?`

Yena lowo Nkulunkulu owadala umhlaba ekuqaleni uyowudala futhi, iSabatha lisala liwuphawu lwaphakade Lwakhe njengoMdali (Isa. 66:23). Empeleni, amaJuda alibona iSabatha njengophawu, isandulela salokho ngesiHeberu okubizwa nge-olam haba, izwe elizayo.

Umbiko wezingelosi ezintathu ezindiza emazulwini zisibizela ekukhonzeni uMdali yimpendulo yezulu ekupheleni kwethemba kwabaningi kwikhulu leminyaka yamashumi amabili nanye. Isikhomba kuMdali wethu, yena owadala zonke izinto ekuqaleni, kanye nakuMsindisi wethu, yena oyothi, ngemuva kokwahlulela, emuva kokubhujiswa kwesono, enze zonke izinto kabusha. “Kwathi Lowo owayehlezi esihlalweni sobukhosi wathi, ‘Bheka, Mina ngenza konke kabusha.’ Wayesethi kimina, ‘Bhala, ngoba lamazwi ayiqiniso futhi athembekile’ ” (Samb. 21:5, NKJV).

`Wena ungalenza kanjani iSabatha libe yisandulelo sezulu empilweni yakho nakweyomndeni wakho na? `