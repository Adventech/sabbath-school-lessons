---
title:  ISabatha NeNdalo
date:  15/05/2023
---

Kungenxa yokuthi izwe lethu lidinga kakhulu umbiko oqinisekisayo Wokudala uNkulunkulu asinikeza iSabatha. Phakathi kwama-1800 ngenkathi imfundiso yokusombuluka yayingena kakhulu kwizazi, uNkulunkulu wathumela umbiko wethemba elimangalisayo. Besifunda lombiko, otholakala KwiSambulo 14:6, 7.

USathane wenza yonke imizamo ukuphendukezela umqondo Wokudala ngoba ezonda uJesu futhi engafuni ukuba athole ukukhonzwa okufanele Yena njengoMdali kanye noMsindisi. ISabatha likumongo wempikiswano enkulu yokufaneleka KukaKristu ukuba akhonzwe njengoMdali. Umbiko kaNkulunkulu wesikhathi sokugcina yilowo obizela sonke isintu ekukhonzeni uKristu njengoMdali wezulu nomhlaba. Isisekelo sakho konke ukukhonza yiqiniso lokuthi Yena wadala thina.

`FundauGenesisi 2:1-3, Eksodusi 20:8-11, no Duteronomi 5:12-15 ngokwengqikithi yeSambulo 14:6, 7. Sikubona kanjani emthethweni weSabatha ukuxhumana phakathi koKudala nokuhlenga na?`

ISabatha liwuphawu lwaphakade lokuphumula kuYena. Liwuphawu olukhethekile lokwethembeka kuMdali (Ezek. 20:12, 20). Kunokuba libe yinto eyimfuneko ehlofuzile yomthetho, lembula ukuthi ukuphumula kweqiniso emisebenzini yokulunga kutholakala kuYena. ISabatha likhuluma ngoNkulunkulu osizuzele lokho ebesingeka sakwazi ukuzenzela ngokwethu.

Izibhalo zisibizele ekuphumuleni othandweni nasekunakeni Kwakhe njalo ngeSabatha. ISabatha liwuphawu lokuphumula, hhayi imisebenzi; lomusa, hhayi ukwenza ngomthetho; lwesiqiniseko, hhayi ukulahlwa; lokuthembela kuYena, hhayi kithina. NgeSabatha ngalinye sithokoza ekulungeni Kwakhe, futhi sidumise Yena ngosindiso olutholakala kuKristu kuphela.

ISabatha futhi lingukuxhumana kwaphakade phakathi kokuphelela kwase-Edene edlule kanye nenkazimulo yamazulu amasha nomhlaba omusha kusasa (Isa. 65:17, Samb. 21:1).

ISabatha lisibizela emuva kwimvelaphi yethu. Lingukuxhumana nomndeni wethu wokuqala. ISabatha ligcinwe njalo, njalo seloku kwaqala isikhathi. Lingukuxhumana okunganqamukile okubuyela emuva ekudalweni kwethu. Lisigcina sigxile eqinisweni elikhulu lokuthu singabantwana bakaNkulunkulu. Lisibizela ebudlelwaneni obusondelene kakhulu Naye.

`ISabatha lisikiselwe kanjani KwiSambulo 14:6, 7, futhi kungani libalulekile embikweni wethu wesikhathi sokugcina na? (buka Exod. 20:8â€“11.)`