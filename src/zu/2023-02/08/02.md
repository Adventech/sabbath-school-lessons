---
title:  Ukwahlulela, Ukudala, kanyeNokuziphendulela
date:  14/05/2023
---

Uma singukubuthana nje kwezakhi ezithuke zihlangana, umphumela nje kacilo othuke ezishaya endukwini futhi siyizimfene zaseAfrika ezithuthukile, nje kuphela, Ngalokho impilo ayisho lutho. Uma siyingxenye nje yabantu abalinganiselwa ku-8 billion abalwa bodwa befuna indawo yokuphila kulomhlaba, ukuphila kulahlekelwa yinhloso, ngaphandle kokusinda (survival). Ngokuphikisananyo, umbiko weBhayibheli wokuDala unikeza isizathu sokuphila kanye nempoqo yokuphila ngokufanele. Sidalwe nguNkulunkulu futhi siphendula Kuye ngezenzo zethu. Yena owasenza usinika umthwalo. Unezinto ezingaguquki azibekile, nakuwo umhlaba “wesimilo esiyisibaluli”(“moral relativism”).

`Funda iSambulo 14:7, Roma 14:10, no Jakobe 2:8-13. Ukwahlulela kunamthelela muni ezintweni ezifana nokuphendula kanye nomthwalo na? Ukwahlulela kanye nemithetho kaNkulunkulu, nokukhonza kuxhumene kanjani na?`

Umbiko wezingelosi ezintathu ezindiza emkhathini KwiSambulo 14 umemezela ukuthi “ihora lokwahlulela Kwakhe selifikile”(Samb. 14:7, NKJV). Njengoba sadalwa nguNkulunkulu nekhono lokukhetha ngokufaneleyo, sinomthwalo wezinqumo esizenzayo. Uma singukubuthana kwezithako ezathuka zihlangana, umphumela wofuzo nendawo esikuyo, izenzo zethu bezingahlelwa kakhulu ngamandla esingakwazi ukuwalawula.

Kodwa ukwahlulela kukhomba ukuthi sinomthwalo. Kulelihora lamanqamu emlandweni womhlaba, ihora lokwahlulela, uNkulunkulu usibizela ukuba senze izinqumo ngokubheke ephakadeni. Ubizo oluqinile lwengelosi yokuqala loku “ ‘khonza Yena owenza izulu nomhlaba, ulwandle nemithombo yamanzi’ ” (Samb. 14:7, NKJV) luvuma ukuthi isisekelo sakho konke ukukhonza yiqiniso lokuthi sadalwa nguNkulunkulu.

Kusenjalo, ukunamathela kwethu kwiSabatha losuku lwesikhombisa kubonakalisa ukukholwa kwethu ukuthi uJesu ufanele ukukhonzwa njengoMdali wethu. Kubonakalisa ukwamukela kwethu Imithetho Yakhe Elishumi ngokuphelele. Ngenxa yokuthi umthetho yisisekelo sombuso kaNkulunkulu kanye neSambulo sesimilo Sakhe, uba yisilinganiso sokwahlulela. Ukwethembeka kwethu kumthetho weSabatha kungukuvuma kwethu ekuzinkeleni ukuphila impilo yokulalela.

`Ukuqonda kwethu ngoKudala kunaliphi ithonya ekuzphatheni kwethu na? Budlelwane buni ufuzo nendawo okunako ezinqumeni esizenza nsuku zonke na? Singenza kanjani thina, ngomusa kaNkulunkulu, ukunqoba izici zesimilo esingazange sikhethe ukuba nazo kwasekuqaleni na?`