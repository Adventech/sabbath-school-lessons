---
title:  Ukukhonza UMdali
date:  06/05/2023
---

### Funda Lokhu Kuleliviki
Samb. 1:9, Isa. 40:26, 2 Kor. 5:17, Kol. 1:17, Samb. 4:11, Johane 19:16–30.

> <p>Indimana Yenkumbulo</p>
> “ ‘Ufanele Wena, O Jehovah, ukwamukela inkazimulo nenhlonipho namandla; ngokuba Wena Wadala zonke izinto, futhi ngentando Yakho zikhona futhi zadalwa’ ” (Sambulo 4:11, NKJV).

K ulula ukuthatha izinto kalula, ikakhulu izinto esilokhu sizazi noma esinamava azo. Kulula kangakanani, ngokwesibonelo, ukuba abantwana bathathe abazali babo kalula, ababaze yonke impilo yabo emfushane na? Kulula nakithina, futhi, ukuthatha lula ilanga, umoya, noma umhlaba esihamba kuwona. Nakuba kunjalo, usuke wema wazicabanga indlela esithatha lula ngayo ubukhona bethu na? Okungukuthi, sivame kangakanani ukuzibuza umbuzo odumile wefilosofi, Kungani kubekhona okuthile kunokuba kungabikho lutho na?

Kungani izwe lethu uqobo, nakho konke okuhle nokuphakeme nokumangalisayo kulo, likhona na? Ingakanani impikiswano ephusile ebingabakhona ukuba izwe lethu, kanye nathi kulo, bekungekho na? Ngokwemfundiso yakamuva yesayensi (zivama ukuguquka), izwe lethu lake langabakhona. Ngamanye amazwi, ubukhona bethu akubona obohlelo, futhi yisimangaliso ukuthi sonke silapha. Futhi ngaphandle kwazo zonke izinganekwane ngezwe livumbuka kokungekho, noma ngendlela ethile yezibalo, izwe lethu likhona ngenxa kaNkulunkulu, uMdali, walenza nakho konke okukulo.

_*Funda isifundo saleliviki ukulungiselela iSabatha, uNhlaba 13._