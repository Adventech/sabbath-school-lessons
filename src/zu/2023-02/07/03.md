---
title:  Khonzani UMdali
date:  08/05/2023
---

`Funda iSambulo 14:7. Lombiko wengelosi yokuqala ugcina kanjani na? Yiluphi ubizo lokugcina olwenziwa yilelihora lokwahlulela na? (buka futhi uIsa. 40:26, Johane 1:1–3, no Rom. 1:20.)`

ISambulo 14:7 sigcina ngobizo lokukhonza uMdali; lolubizo lubaluleke kakhulu manje, ngenkathi okuningi kwesayensi kanye nako kobuKrsitu sekwamukele ukusombuluka (evolution), njengemfundiso ehlasela umongo wakho konke okusebhayibhelini nokobuKristu. Uma ukusombuluka bekuyiqiniso, ukholo lwethu, empeleni, beluyoba ngamanga. Luqine kangako loludaba.

Ubizo lokugcina lweSambulo, ke, lugxile encwadini yokuqala yeBhayibheli, uGenesisi. Ngeke saziqonda ngokuphelele izinto kulempi yezwe lonke ezimayelana Nokukhonza ngaphandle kokuba siqonde Ukubaluleka koKudala. “Ekuqaleni uNkulunkulu wadala izulu nomhlaba” (Gen. 1:1, NKJV). Lendimana iyisisekelo sayo yonke Imibhalo. “Ekuqaleni uNkulunkulu wadala.” Igama lesiHeberu loku “dala” kulendimana ngu-bara, isenzo esisetshenziswa kuphela ngokubhekiswe kuNkulunkulu ngoKwakhe njengomenzi.

Ukuthola nje umqondo wokuthi amandla kaNkulunkulu awanamkhawulo, asibuke nje isihloko esisodwa sendalo Yakhe—ilanga. Ilanga likhiqiza amandla amaningi ngomzuzu owodwa ngaphezu kokuba isintu sikhiqize amafutha, i-gas, amalahle, noma umlilo selokhu kwaqala isikhathi.

Ilanga linobubanzi besiyingi (diameter) obulinganiselwa ku-865,000 miles futhi lingaqukatha imihlaba elingana nalomhlaba wethu eyisigidi. Kodwa ilanga liyingxenye nje yezinkanyezi elinganiselwa ku-100 billion kumthala (galaxy) wethu, i-Milky Way. Inkanyezi eyodwa ebizwa nge-Pistol Star ikhipha amandla aphindwe ngokulinganiswe ngo-ten million kwawelanga. Izinkanyezi eziyisigidi ezilingana nelanga lethu zingangena ngokuphelele phakathi kwe-Pistol Star. Siqala kanjani ukucabanga ngendalo na?

Ukudalwa kwembula uNkulunkulu wamandla esabekayo nangenamkhawulo. Amandla Akhe okudala awenzanga nje kwabakhona izulu nomhlaba, kodwa asebenzele abantu Bakhe esikhathini sonke. UnguNkulunkulu owaqala lomhlaba, okhona njalo kulomhlaba, futhi ongasoze ahlubuka abantu Bakhe kulomhaba.

`Ubukhulu obesabekayo beNdalo bulandisa kanjani iqiniso lothando lukaNkulunkulu, ngokuba bukhombisa ukuthi, noma sibancinyane kangakani ngokuqhathaniswa neNdalo, uKristu wasifela, noma kunjalo na?`