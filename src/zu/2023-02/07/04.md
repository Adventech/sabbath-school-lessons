---
title:  UNkulunkulu Oseduzane
date:  09/05/2023
---

UNkulunkulu Wokudala, owenza kwabakhona ilanga, inyanga, neziknkanyezi, omandla Akhe esabekayo adala lomhlaba futhi wawugcwalisa ngezinto eziphilayo, unguNkulunkulu futhi osikhathalele ngamunye. UnguNkulunkulu owakhulula abantu Bakhe ebugqilini baseGibhithe, wabahola ekuhambeni kwabo Ehlane, wanisa imana iphuma ezulwini, wenza izindonga zeJerikho zawa, futhi wanqoba izitha zikaIzrayeli. LoNkulunkulu ofanayo owadedela amandla Akhe angapheli ukudala izwe udedela lawomandla ukunqoba amandla obubi alwisana nathi.

`Funda u-2 Korinte 5:17, iHubo 139:15-18, Zenzo 17:27, no Kolose 1:17. Lezizindimana zisifundisani mayelana nokusondela kukaNkulunkulu na? `

Izazi zemibhalo zikhuluma ngokwengamela kukaNkulunkulu. Lona ngumqondo wokuthi uNkulunkulu uphila ngaphezulu futhi wengamele Indalo. Kodwa bakhuluma futhi ngobukhona bukaNkulunkulu. Lona ngumqondo wokuthi uNkulunkulu futhi, ngendlela ethile, uphila emhlabeni wethu futhi, njengalokho umlando webhayibheli ubonisa, uneqhaza elisondele kakhulu kuwo. Nakuba uJehovah ehlala “endaweni ephakeme nengcwele,” uphinda futhi “abe nalowo onomoya ophendukayo nothobekile” (Isa. 57:15, NKJV). Njengalokhu uJesu asho, ekhuluma ngabalandeli Bakhe abathembekileyo: “ ‘Mina ngikubona, futhi Wena ukiMina; ukuze benziwe baphelele ebunyeni, nokuthi izwe lazi ukuthi Wena ungithumile Mina, futhi ubathandile njengoba ungithandile Nami’ ” (Johane 17:23, NKJV). Akusondelani ukwedlula lokhu.

Izindaba ezinkulu ngoNkulunkulu wethu ngezokuthi ubukhulu Bakhe kanye namandla kubanzi kufinyelela kuyo yonke indalo kanye nasezimpilweni zethu ngamunye. Uthembisa ukusenza kabusha, ukubumba, asiguqule sifane Naye. Cabanga ngokuchazwa yilokhu. UNkulunkulu owadala futhi ophasa imithala eyizigidigidi nguYena futhi kuYena esinga “ ‘phila, sinyakaze, sibe nobuthina’ ” (Acts 17:28) nje kuphela, kodwa osebenza ezinhliziyweni zethu, ukusinikeza izinhliziyo ezintsha, asihlanze isono, futhi asenze izidalwa ezintsha kuKristu. Ngumcabango oduduza ngamandla ukubona uNkulunkulu wethu, uNkulunkulu wamandla angaka, esithanda futhi esinakekela.

`Singafunda kanjani ukuthola Ithemba nenduduzo ekuqondeni ubukhona bukaNkulunkulu phakathi kwethu na? Noma ngabe kuyakwesabisa, ngoba uNkulunkulu wazi izimfihlo zakho ezimbi kunazo zonke na? Ivangeli kumele likunikeze kanjani ukuthula kulengqikithi na?`