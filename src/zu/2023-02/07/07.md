---
title:  Umcabango Obanzi
date:  12/05/2023
---

Ukukhonza uNkulunkulu kungumongo weZibhalo futhi selokhu kwaba yinto yombango kubantu nakubantu bakaNkulunkulu. Kulo lonke iTestamente Elidala abaprofethi babekhuza abantu bakaNkulunkulu ekukhonzeni abanye onkulunkulu noma ekukhonzeni uJehovah besebenzisa imikhuba yabahedeni. Ingquzulwano phakathi kokukhonza uNkulunkulu noma ekukhonzeni abanye onkulunkulu iyingxenye engumongo wempi kazwelonke futhi yeza ihambisana nokujivaza umthetho kaNkulunkulu.

“Ukukhonza kukhuluma ngesisekelo sokubakhona kwesintu ngokuthi kumayelana nalokho isintu njengezidalwa eziphilayo okumele sikwenze lapho sibhekana nobukhona boMdali. . . . yilabo abaphilayo kuphela abakwazi ukukhonza uJehovah; abafileyo abakwazi ukumdumisa nokumkhonza Yena. . . . Yena owasidala usimemela ekunikeleni izimpilo zethu esenzweni sokukhonza ukuze sizamukele (izimpilo zethuz) Kuye sinothisiwe, ukuba sisetshenziselwe inzuzo yabanye. Ukukhonza kumayelana nemvelo kanye nenhloso yobukhona bethu kanye nesidingo sokuba nesizinda esingaphandle kwethu esisikhulula kumhobholo. Ukungakhonzi uNkulunkulu kungukulahlekelwa yisizathu sethu sokubakhona; kungukubakhona esimweni sokudideka futhi Ngalokho esokufa, sibheke ekubhubheni okuphelele ngoba singaxhumene nomthombo wempilo.”— Ángel Manuel Rodríguez,“The Closing of the Cosmic Conflict: Role of the Three Angels’ Messages,” p. 42.

**Imibuzo Yokuxoxisana**

`Gxila kabanzi kulomqondo wokuthi kungani, emhlabeni wesono, ukuba ngodalwe nguNkulunkulu kunganelanga. Kungani sidinga isithembiso soSindiso, futhi na?`

`Cabanga ngamanye Amava kuwo ngokungangabazi owabona amandla kaNkulunkulu esebenza empilweni yakho; okungukuthi, ngendlela eyakukhombisa uthando lukaNkulunkulu ngawe uqobo. Bese ugxila eqinisweni lokuthi lona nguNkulunkulu owadala zonke izinto! Futhi loNkulunkulu ukuthanda ngokwanele ukuba anake ukuphila kwakho. Kungani leliqiniso kumele lingakududuzi kuphela kodwa likuthobe na?`

`Uma ukusombuluka bekuyiqiniso, cabanga ngendlela ebesingabizelwa ngayo ukukhonza uMdali owasebenzisa izigidigidi zeminyaka yokufa, indluzula, ukubhubha, ukuhlupheka, kanye nokushabalala ukuze adale, ebe ngesikhathi esisodwa esinikeza indaba ehluke kakhulu kuGenesisi mayelana nendlela asidala ngayo. Kodwa kube kufanele sikhonze Yena na? Simkhonzeleni Yena na? Ngokuqamba amanga kithina iminyaka eyizinkulungwane ngendlela esafika ngayo lapha ekuqaleni na?`