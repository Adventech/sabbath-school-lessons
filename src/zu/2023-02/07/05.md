---
title:  Ivangeli, Ukwahlulela, Ukudala
date:  10/05/2023
---

Buka umbiko wengelosi yokuqala. Ivangeli laphakade. Ihora lokwahlulela. Khonza uMdali. Buka indlela lemiqondo esondelene ngayo. Lapho sima phambi koMdali wethu ekwahluleleni, yivangeli kuphela elisinikeza Ithemba. “Ngakhoke Akusekho manje ukulahlwa kulabo abakuKristu Jesu, abangahambi ngokwenyama, kodwa ngokukaMoya” (Rom. 8:1, NKJV). Akukho ukulahlwa manje—nembala futhi hhayi ekwahluleleni.

Umbiko kaNkulunkulu njengoMdali ungumongo kakhulu eqinisweni lamanje, ikakhulu ngenkathi ukusombuluka, nakuba kwembathiswe ngengubo “yobuKristu,” kwesabisa ukubhubhisa sonke isisekelo senkolo yobuKristu.

Kepha, phakathi kokuhlasela komqondo wokusombuluka, uNkulunkulu uvuse ibandla, abantu ogama labo lingubufakazi obumelene nomqondo wokusombuluka—abantu okumele bamemezele isisekelo seqiniso likaNkulunkulu njengoMdali noMsindisi.

`Funda abase-Efesu 3;9, Kolose 1;13-17, Sambulo 4:11, no Roma 5:17-19. Lezizindima zifundisani mayelana noJesu enguMdali noMsindisi na? `

Buka indlela okuxhumene ngayo uJesu enguMdali noJesu enguMsindisi. Lapho leyondima yokuba nguMdali incishiswa, njengoba ukusombuluka kwenza, indima Yakhe njengoMsindisi wethu iyangabazeka, ngokunjalo. UJesu uze ukuzosihlenga esonweni, ekufeni, ekuhluphekeni, nasendluzuleni—ngenkathi isono, ukufa, ukuhlupheka, nendluzula, njengoba kufundisa ukusombuluka, kuyindlela yokudala na? UNkulunkulu usihlenga ohlelweni alusebenzisa Yena ukusidala ekuqaleni na? Ngamanga ayingozi.

Futhi okwenza lokhu kube kubi kakhulu ngukuthi ukusombuluka kujivaza umqondo kanye wokufa KukaJesu esiphambanweni. Kungani na? UPawule (buka Rom. 5:17-19) uhlanganisa ukungena kwesono, ngoAdamu, nokufa KukaJesu. Kunokuxhumana okuqondile, ke, phakathi kukaAdamu noJesu. Kwimfundiso yokusombuluka, nokho, akukho Adamu ongenasono owayengangenisa ukufa, ngoba ukufa—izigidi zeminyaka yokufa—kuthiwa zazingamandla adingekile ukudala uAdamu kwasekuqaleni.

Yingakho, kusukela ekuqaleni ukusombuluka kubhubhisa isisekelo sebhayibheli sesiphambano. Ngokumelene, ama-Seventh-day Adventist, ngokubizela izwe ekukhonzeni uMdali, ema njengofakazi abaphilayo bephikisa lamanga.