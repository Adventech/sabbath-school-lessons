---
title:  UMdali Esiphambanweni
date:  11/05/2023
---

Noma ngabe simangala futhi sikhonza kangakanani uJehovah njengoMdali wethu, kusekuningi kukho. Njengoba sesibonile, kodwa kuhle siphinde sikubuke, ngumqondo wokuthi uMdali wethu unguMsindisi wethu futhi. UNkulunkulu owasidala thina nguYena futhi owasihlenga. UNkulunkulu owathi, “Masenze Thina umuntu ngomfanekiso Wethu, ngokufana Nathi” (Gen. 1:26, NKJV), nguYena, esiphambanweni, okhala ethi, “ ‘Eli, Eli, lama sabachthani?’ ” okungukuthi, “ ‘Nkulunkulu Wami, Nkulunkulu Wami, Kungani ungilahlile na?’ ” (Mat. 27:46, NKJV). Khuluma ngesizathu sokwesaba uNkulunkulu, noma, ngaphezu kwalokhu, sokudumisa Yena kanye Nokukhonza Yena!

Thina, njengesintu esonile, singaphendula kanjani ngokwanele kuleliqiniso elimangalisa kangaka na? Ingaba yini impendulo yethu na? Siyatshelwa, embikweni wengelosi yokuqala, okumele sikwenze: “ ‘Mesabeni uNkulunkulu futhi Nimnikeze Yena udumo, ngokuba ihora lokwahlulela Kwakhe selifikile; nimdumise Yena owenza izulu nomhlaba, ulwandle kanye nemithombo yamanzi’ ” (Samb. 14:7, NKJV).

`Funda uJohane 19:16-30. Umbiko kaJohane ngoJesu esiphambanweni. Lapho uwufunda, cabanga ngezindimana zeBhayibheli esizibukile mayelana noJesu enguMdali, okuNgaye “zonke izinto zadalwa ezisezulwini nasemhlabeni, ezibonakalayo nezingabonakali, noma yizigodlo noma yimibuso noma yizinhloko noma ngamandla. Zonke izinto zadalwa Ngaye futhi zadalelwa Yena” (Col. 1:16, NKJV). Kumele siphendule kanjani kulesisibonakaliso esimangalisayo sothando lukaNkulunkulu na? `

Umbiko wengelosi yokuqala wokukhonza uMdali weza ngemuva kwesiphambano, emuva kokuba kwazekile kwizwe elibukele nakubalandeli bakaKristu ukuthi Lowo owenza izulu nomhlaba, ulwandle nemithombo yamanzi” nguYena, nakuba enguNkulunkulu, owathatha “isimo senceku, futhi eza efana nomuntu. Futhi ebukeka engumuntu, wazithoba Yena walalela kwaze kwaba sekufeni, kona ukufa kwesiphambano” (Filip. 2:7, 8, NKJV).

Yeka imbonakalo kulabo ababemazi uJesu ngaphambi kokuza Kwakhe emhkabeni njengomuntu. Akumangalisi ukuthi nezidalwa zezulu nazo zikhonza Yena. Thina ke, esihlengwe ngegazi Lakhe, yikuphi okunye esingakwenza ngaphandle kokukhonza uMdali wethu noMhlengi wethu na?

`Kungani umqondo, ngokwesiphambano, wesintu esiwile sibe sikwazi ukuthayisela kulokho uKristu akwenza esiphambanweni kungumqondo wamanga na? Iyiphi imisebenzi yethu ebesingayinezezela kulokho uMdala asekwenzele thina na?`