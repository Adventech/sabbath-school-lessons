---
title:  Isihlobo Ekuhluphekeni
date:  07/05/2023
---

Emuva kokunyukela Kwakhe ezulwini (Zenzo 1:9), uJesu wavakashela owokugcina kubapostoli owayephila, uJohane, esiqhingini sase-Patmos, lapho uJohane ayedingiselwe Khona ngumbusi onesihluku wamaRoma u-Domitian.

`Funda iSambulo 1:9. Buka futhi uMathewu 13:21, Zenzo 14:22, noJohane 16:33. Uthini umbiko lapha kithina sonke esifuna ukulandela uJesu kulomhlaba na?`

Ehlukene nokuphaswa ngumndeni wakhe, nabangani, kanye nomphakathi wamaKristu, uJohane wayengeyedwa ekuhluphekeni nasenkingeni ayebhekene nayo njengomlandeli kaJesu. Umsebenzi wakhe wawungakapheli. Ukufakaza Kwakhe kwakungakapheleliswa. Isivakashi esiyingelosi yokukhanya okukhulu samvakashela uJohane kulesosiqhingi somzwangedwa futhi samlethela umbiko ophuma esigodlweni sikaNkulunkulu. Lombiko oqhamuka kuJesu wawuzozwakala njalo ngokuhamba kwesikhathi. Kwakungumbiko wethemba waso sonke isizukulwane, kodwa ikakhulu umbiko wokulungiselela abantu bakaNkulunkulu besikhathi sokugcina ngokuza kukaJesu. Kungumbiko ongxamile wokuxwayisa kanye nowokukhuthaza ngenkathi silungela ukubhekana nezinhlupheko Zesikhathi sokugcina (noma nanoma yiziphi izinhlupheko obhekene nazo manje).

Ukube ubungangena emhumeni okuthiwa uJohane wavakashelwa kuwo yingelosi yasezulwini nombono wesiprofetho seSambulo, ubuzobona umbhalo ekungeneni kwawo ofinqa yonke Incwadi yeSambulo: “ ‘Mesabeni uNkulunkulu futhi Nimnikeze Yena udumo, ngokuba ihora lokwahlulela Kwakhe selifikile; nimdumise Yena owenza izulu nomhlaba, ulwandle kanye nemithombo yamanzi’ ” (Samb. 14:7, NKJV).

Udaba olungumongo encwadini yeSambulo Ukukhonza. Sadalwa njengezidalwa ezikhonzayo. Sonke sikhonza okuthile noma othile. Ukukhonza kweqiniso, ukukhonza uMdali, kwenza sikwazi ukuthula inhloso yangempela yokuphila. Kusinikea isizathu sokuphila. Akusinekezi nje kuphela into esingayifela, kodwa okubaluleke kakhulu, okuthile esingakuphilela futhi, uma kunesidingo, sibekezelele ukuhlupheka ngakho. Nembala futhi, lapho amanqamu okugcina equbuka, siyowaqonda kangcono amazwi okuthi “ ‘kumele sidlule ekuhluphekeni okuning ukungena embusweni kaNkulunkulu’ ” (Zenzo 14:22, NKJV).

`Uma izinceku ezithembekile zikaNkulunkulu, njengoJohane, zibhekane nobuhlungu kanye nokuhlupheka, yini esenza sicabange ukuthi thina, ngokwethu, ngeke sabhekana nokuhlupheka na? (buka u-1 Pet. 4:12–15.)`