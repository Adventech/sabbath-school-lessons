---
title:  Umcabango Obanzi
date:  09/06/2023
---

“Ukusukela ekuqaleni kwempikiswano enkulu ezulwini kube yinhloso kaSathane ukuketula umthetho kaNkulunkulu. Kwakungukufeza Lokhu ahlubuka kuMdali, futhi nakuba akhishelwa ngaphandle kwezulu uqhubekile nalempi emhlabeni. Ukukhohlisa abantu, kanye nokubaholela ekuphuleni umthetho kaNkulunkulu, ngumgomo awulandelele ngokuqiniseka. Noma Lokhu kufezeka ngokuchitha umthetho ngokuphelele, noma ngokulahla owodwa kuyo, umphumela ekugcineni uyofana. . . . Ekufuneni ukujivaza izimiso zasezulwini, uSathane uphendukezele izimfundiso zeBhayibheli, futhi Amanga afakwe abayingxenye yenkolo yezinkulungwane ezithi zikholelwa Ezibhalweni. Ukungquzulana okukhulu kokugcina phakathi kweqiniso namanga ngukulwa kokugcina kwalempikiswano yesikhathi eside emayelana nomthetho kaNkulunkulu. Sesingena kulempi manje—ephakathi kwemithetho yabantu kanye nezimiso zikaJehovah, phakathi kwenkolo yeBhayibheli kanye nenkolo yezinganekwane nenkambiso.”—Ellen G. White, The Great Controversy, p. 582.

Kuso sonke iSambulo, ukukhonza nokudala kuxhumene kakhulu. Umongo wempikiswano phakathi kokulunga nobubi, kanye nalokho kophawu lwesilo, kuzungeza ekutheni uNkulunkulu ufanele ukukhonzwa.

Njengoba sesibonile, umqondo kaKristu enguMdali ungumongo wokukhonza ngeSabatha. Ngokuqhubekayo uJesu ugqamisa ukubaluleka kosuku Yena azibiza “ngeNkosi” kulo (Mat. 12:8, Marko 2:28, Luka 6:5). ISabatha liyisikhumbuzo saphakade sokuthi singobani. Lisikhumbuza ngokuthi singobani njengesintu. Libeka ukubaluleka kumuntu ngamunye. Liqinisa njalo umqondo wokuthi siyizidalwa ezidaliwe, nokuthi uMdali wethu ufanelwe ngukulandelwa yithina kanye nokukhonzwa yithina. Yilesisizathu elizonda kangaka iSabatha. Liyisxhumanisi segolide esisenza sibemunye noMdali wethu futhi yingakho lizodlala indima ebucayi kumanqamu okugcina.

**Imibuzo Yokuxoxisana**

`Yiziphi izimiso eziyisizinda ngemuva kokubanga igunya kwesilo na? Kungaziphi izindlela leyomimoya engaba ngazo ezinhliziyweni zethu singanakile na??`

`Ubaphendula kanjani labo abathi umqondo wobukhona bukaSathane wangempela yinkolelo endala abafundile, noma okungenani abahlakaniphile, abangeke bayikholwe na? Ungabaphikisa ngaliphi na?`