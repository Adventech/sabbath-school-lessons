---
title:  Ukuvuna Okutshalile
date:  06/06/2023
---

Isiprofetho esimayelana nophawu lwesilo simayelana nokungabekezelelani kwezenkolo, ukubandlulula kwezomnotho, ukushushisa, futhi ekugcineni umyalezo wokufa. Ngokumangalisayo, sibizwa futhi ngombiko wokukhuthaza. Nasezikhathini ezimbi kakhulu, uNkulunkulu uyokondla abantu Bakhe “abagcina imithetho kaNkulunkulu futhi benokholo lukaJesu” (Samb. 14:12, NKJV). Futhi, phakathi kwalemithetho, nembala, kunowesine—iSabatha losuku lwesikhombisa.

Isiprofetho sophawu lwesilo kwiSambulo 13 sibikela thina ngovuthondaba lwempi kaSathane elwa noNkulunkulu. Iqhinga lakhe lokuqala kulomkhankaso ngelokukhohlisa. ISambulo 13 sibika ngesikhathi esizayo lapho omubi eyosebenza ngamandla ombuso ohlangene nezenkolo abizwa ngesilo futhi abhenele endluzuleni.

Ukushushiswa ngokwezenkolo, nembala, akukusha. Kwabakhona ukusukela ngenkathi uKhayini ebulala u-Abel ngokukhonza ngendlela eyayiyalezwe nguNkulunkulu (bona uGen. 4:1-8). UJesu wathi ukushushiswa kuyokwenzeka nakumakholwa kunyakakhulu wokuqala kuqhubeke njalo iminyaka iqhubeka: “ ‘Isikhathi siyeza,’ ”Yena exwayisa, “ ‘lapho noma  ngubani onibulalayo eyocabanga ukuthi wenza umsebenzi kaNkulunkulu’ ” (Johane 16:2, NKJV; buka noMat. 10:22, 1 Pet. 4:12).

Isiprofetho sophawu lwesilo simayelana nokuxhumana kokugcina kweketanga elingenabunkulunkulu. Njengokushushisa okudlule, kuhlelwe ukuba kuphoqe wonke umuntu ukuba ahambisane nezinkolelo ezithile kanye nohlelo oluvumelekile lokukhonza..

`Funda iSambulo 13:15-17. Abantu bakaNkulunkulu besikhathi sokugcina bazobhekana nani kumanqamu okugcina na?`

Isiprofetho sithi izintshushiso zizoqala ngonswinyo kwezomnotho: “Akekho ongathenga noma athengise” ngaphandle kokuba babe “nophawu.” Ngenkathi Lokhu kwenzeka, iningi liyozinikela. Noma nguba ongavumi ekugcineni kuyothiwa kumele abulawe.

Omubi ulungisa labo abazibiza ngamaKristu ngokuyekelela ezimpilweni zabo ukwamukela uphawu lwesilo ngenkathi isivivinyo sokugcina sifika phezu kwethu kungekudala. Uthando lukaNkulunkulu ngamunye kithi luyosiqinisa futhi lusilonde ngesikhathi zokuhlupheka eziphambi kwethu.

`uGalathiya 6:7-9. Nakuba Lokhu kungabhaliwe ngokwengqikithi yezikhathi zokugcina, kungani lesisimiso sihambisana nodaba oluphathelene nophawu lwesilo nokuthi singama kanjani ngokwethembeka na?`