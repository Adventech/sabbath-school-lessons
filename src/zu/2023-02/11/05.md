---
title:  Labo Abalandela IWundlu
date:  07/06/2023
---

`Funda iSambulo 13:1, 2. Isilo siqhamuka kuphi, futhi ngubani osinikeza igunya na?`

Umbuso wesilo sokuqala seSambulo 13 samukela amandla, nesihlalo, negunya elikhulu kudrago. ISambulo 12:9 neSambulo 20:2 sikhomba udrago enguSathane. USathane unamaqhinga futhi usebenza ngemibuso yasemhlabeni. ISambulo 12:3-5 uthi lo “drago”—omubi—wazama ukubulala “ingane Yesilisa” ngokushesha izelwe. “leNgane yesilisa” kwathi kamuva “yahlwithelwa kuNkulunkulu nakumbuso Wakhe” (NKJV). lokhu, nembala, kubhekise kuKristu. Efisa ukubulala uKristu eyingane, uSathane wasebenza ngoHerodi kanye nombuso waseRoma. Ekugcineni kwempilo kaJesu, umbusi waseRoma, uPilatu, wanquma ukuba uKristu afe, owesigwebo sokufa waseRoma wamubethela esiphambanweni, isosha laseRoma lwamgwaza ngomkhonto, futhi amasosha aseRoma alinda ithuna Lakhe. NgokweSambulo 13:2, udrago, uSathane, esebenza ngombuso waseRoma, wayezonikeza isihlalo sombuso waso kulesisilo esivumbukayo.

“Nakuba emele uSathane, udrago, ngomunye umqondo, umele Umbuso waseRoma. . . . Umbuso olandela Umbuso waseRoma, owamukela kudrago ‘amandla awo, nesihlalo sawo, kanye negunya elikhulu,’ ngokusobala yiRoma lobupapa.”— The SDA Bible Commentary, vol. 7, p. 817. Owezomlando u-A. C. Flick uchaza ukuthi “ekubhidlikeni kombuso waseRoma, kwavuka Umbuso omkhulu ‘ngesimo sesiqhwaga’ weBandla laseRoma.”—A. C. Flick, The Rise of the Medieval Church (1900) p. 150 icashunywe kwi-The SDA Bible Commentary, vol. 7, page 817.

`Funda iSambulo 13:3 neSambulo14:4. Yikuphi ukuphikisana okubona kulezizindimana na?`

Ngokuphukisana “nezwe lonke,” elilandela isilo, uNkulunkulu uyoba nabantu abayo “landela iWundlu” kunalokho. Njengesikhathi sonke, kuyoba yilolu hlangothi noma loluya, ngakuJesu noma ngokumelene noJesu. Ngalesosikhathi, njengamanje, kuyobe kungekho ukuba phakathi nendawo. Ukungazinikeli ngokuqinile kuJesu, wazi noma ungazi, kungukuzinikela kolunye uhlangothi.

`“ ‘Futhi niyakuzondwa yibo boke ngenxa yegama Lami. Kodwa okhuthazelayo kuze kube sekugcineni uyosindiswa’ ” (Mat. 10:22, NKJV). Ukulungele kangakanani ukukhuthazela kuze kube sekugcineni na?`