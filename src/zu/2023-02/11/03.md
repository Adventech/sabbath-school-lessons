---
title:  Ukulwa Ezweni Lonke
date:  05/06/2023
---

`Funda uMathewu 27:45-50. Kusifundisani Lokhu mayelana nalokho uKristu abanamava ako esiphambanweni na? Wayechaza ukuthini uJesu ngokubuza uNkulunkulu ukuthi umshiyeleni, futhi lombono usisiza kanjani ekuqondeni ukuthi kusho ukuthi ukuba “nokholo lukaJesu” na?`

Elenga esiphambanweni, embozwe ubumnyama, ethwele icala, ihlazo, kanye nokulahlwa kwezono zezwe, futhi evaleleke ngaphandle komuzwa wothando lukaYise, uJesu wathembela ebudlelwaneni ayenabo noYise impilo Yakhe yonke. Okungukuthi, ngempilo yokuthembela ngokuphelele kuYise, nasezikhathini ezinhle, uJesu wayelungiselela izikhathi ezimbi, naso isiphambano. UMsindisi wathemba, nakuba zonke izimo ezazimkakile zazifuna engabazile. Nalapho sekubonakala sengathi uNkulunkulu wayemlahlile, uJesu akazange aphele amandla.

“Phakathi kobumnyama obesabekayo, kungathi ulahliwe nguNkulunkulu, uKristu wayephuze isicethe sokugcina enkomishini yosizi lwesintu. Kulawo mahora asabekayo wathembela ebufakazini bokwamukeleka kuYise ayebunikeziwe. . . . Ngokholo, uKristu wabangumnqobi.”—Ellen G. White, Christ Triumphant, p. 277.

Ukholo lukaJesu wukholo olujule kakhulu, oluthemba kakhulu, oluzinikele kakhulu, ukuthi onke amadimoni Ezweni lonke kanye nakho konke ukuhlupheka emhlabeni ngeke kwaluzamazamisa. Kulukholo oluthemba ngenkathi lungaboni, olukholwa ngenkathi lungaqondi, olubambelela kukuncane elingabambelela kukho. Lolu “kholo lukaJesu” kwalona luyisipho esisamukela ngokholo futhi oluyosithwala kumanqamu azayo. Kuwu “kholo lukaJesu” luhlezi ezinhliziyweni zethu olusenza sikwazi ukukhonza uKristu njengophezu konke futhi sikhuthazele ngokuqinile ngenkathi uphawu lwesilo luphoqwa.

Kepha futhi, akuyona into eqhamuka noma yikuphi bese iyanyamalala. Abantu bakaNkulunkulu bebefunda ukuphila ngokholo, usuku nosuku, manje. Ezikhathini ezinhle, ezikhathini ezimbi, ngenkathi uNkulunkulu ezwakala eseduzane, ngenkathi uNkulunkulu ebukeka ekude—akunandaba. “Olungileyo uzakuphila ngokukholwa” (Gal. 3:11; buka no Hab. 2:4). Ukulungiselela isikhathi sokugcina kumanje. Sonke isivivinyo, uma sikhuthazelelwe ngokholo, singathela isithelo esiyigugu ezimpilweni zethu.

`Cabanga ngesikhathi empilweni yakho okwakubonakala sengathi izinto ziyonakala futhi konke owawunako kwakuwukholo. Waphila kanjani na? Wafunda ziphi izifundo na? Waba namaphi amava angasiza nabanye okungase kube badlula kokufanayo na?`