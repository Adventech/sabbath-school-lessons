---
title:  Ukukhuthazela Okuqinile
date:  04/06/2023
---

Njengoba sibonile kwiSambulo, uNkulunkulu ubizela bonke abantu ekukhonzeni uMdali. Lona ngumbiko wengelosi yokuqala. KwiSambulo 14:8, uNkulunkulu uxwayisa abantu mayelana “neBabiloni,” uhlelo lwamanga lokukhonza olusuka eBabiloni yasendulo. Lona ngumbiko wengelosi yesibili.

KwiSambulo 14:9, 10, ingelosi yesithathu ixwayisa ngokukhonza isilo. Ingelosi imemezela ngezwi elikhulu, “ ‘Uma kukhona okhuleka kuso isilo nomfanekiso waso, elwamukela futhi uphawu ebunzini lakhe noma esandleni sakhe naye uyakuliphuza iwayini lolaka lukaNkulunkulu’ ” (NKJV).

`Funda iSambulo 14:12. Yiziphi izimpawu ezimbili esizithola kulesisahluko mayelana nabantu bakaNkulunkulu bosuku lokugcina na? Kungani zombili zibalulekile na?`

Igama lesiGriki “lokubekezela” ngu-hupomone, elihumusheka kangcono “ukukhuthazela okuqinile.” UNkulunkulu uyoba nabantu besikhathi sokugcina abathembekile kuYena bebhekene nempikiswano kanye nokuhlushwa okwesabekayo. Ngomusa Wakhe, bayona ngokukhuthazela okuqinile, bephila izimpilo esigxile kuNkulunkulu, ezigcwele umusa, nezilalelayo.

Ukukhonza uMdali (Samb. 14:7) kumelene ngokuqondile nokukhonza isilo (Samb. 14:9) futhi kuthola ukubonakala kubantu abagcina imithetho kaNkulunkulu futhi benokholo lukaJesu (Samb. 14:12). Lokhu kungquzulana kokugcina ngokuhambisana noKristu noma ngokuhambisana nesilo kugxile ekukhonzeni, futhi kumongo walempikiswano enkulu phakathi kokulunga nobubi kuyoba yiSabatha .

`Funda abaseRoma 8:1-4, Efesu 2:8-10, noKolose 1:29. Lezizahluko zisifundisani mayelana nomphumela wokuphila ngokholo na?`

Ekuphileni ngokholo, samukela umusa, futhi izimpilo zethu ziyaguqulwa. Abalandeli boMsindisi abazinikele abayikuba nokholo kuphela “ku”Jesu, bayoba nokholo “luka”Jesu. Ikhwalithi yokholo lukaJesu lwesikhathi sokugcina kuyoba ngolwabo, futhi bayoqhubeka nokwethembeka, kuze kube sekufeni, njengaye uJesu.

`Uthembeka kangakani ezintweni ezincane na? Lokho kungakutshelani mayelana noyoba yiko lapho kufika ukuvivinywa kwangempela na? (buka uLuka 16:10.)`