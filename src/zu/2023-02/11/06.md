---
title:  'UJesu: Umlamuleli Wethu'
date:  08/06/2023
---

`Funda iSambulo 13:4, 5. Yiziphi izimpawu ezikhomba umbuso wesilo esizithola kulezizindimana na? `

Isilo seSambulo ngamandla enkolo ehlubukile ephakama embusweni waseRoma futhi sikhule sibe wuhlelo likazwelonke lokukhonza. NgokweSambulo 13:5, ngumbuso ohlambalazayo. KwiTestamente Elisha, ukuhlambalaza kulinganiswa nokuthatha amathuba kanye namalungelo kaNkulunkulu njengokulingana Naye.

`Funda uLuka 5:18-26 noJohane 10:33. Yiziphi izigaba ezimbili zokuhlambalaza ezivezwa kulezizindimana na?`

UJesu wamangalelwa ngabaholi ngokuthi uhlambalazile. Odabeni lukaJesu amacala ayengenabulungiswa ngoba Yena unawo onke amandla namalungelo kaNkulunkulu—kuhlangene nelungelo lokuthethelela izono zethu. Lokho kungenxa yokuthi uJesu unguNkulunkulu. Noma njengalokhu akusho ngendlela enamandla: “ ‘Isikhathi esingaka nginani, awukangazi, Filiphu, na? Ongibonile mina ubonile uBaba; usho kanjani ukuthi;: “Sikhombise uYihlo” na?’ ” (Johane 14:9).

Kusenjalo, u-1 Thimothewu 2:5 usifundisa ukuthi munye Umlamuleli phakathi kukaNkulunkulu nomuntu, umuntu uJesu Kristu. Ngokumelene, Ibandla laseRoma lifundisa ukuthi umpristi ngumlamuleli phakathi kukaNkulunkulu nesintu esonileyo. Kodwa ngoba umpristi naye ngumuntu onesono, akwakwazi ukuba ngumlamuleli wethu ngoba naye udinga Umlamuleli. Ukuhlambalaza kuchazwa futhi njengokubanga kwanoma ngubani ukuthi unguNkulunkulu noma ukuma esikhundleni sikaNkulunkulu. Nazi izisho ezimbili eziphuma emithonjeni yegunya leBandla laseRoma:

“UPapa mukhulu ngesithunzi futhi uphakeme kangangokuba akayena umuntu nje. . . . ungathi unguNkulunkulu emhlabeni.”—Lucius Ferraris, “Papa,” article 2 in his Prompta Bibliotheca (1763), vol. 6, pp. 25–29.

U-Pope Leo XIII waqhosha: “Thina [opapa] siphethe kulomhlaba indawo kaNkulunkulu uSomandla.”—The Great Encyclical Letters of Pope Leo XIII (New York: Benziger, 1903), p. 193.

Lokhu kubanga kuba nokufaneleka kakhulu ngenkathi siqonda ukuthi igama “okumelene--,” njengaku okumelene noKristu, alichazi ngasosonke isikhathi “okuphikisana” kodwa lingachaza futhi “esikhundleni sika.” Yingakho okumelene noKristu kuchaza futhi “esikhundleni sikaKristu.” Ewu ukuhlambalaza!