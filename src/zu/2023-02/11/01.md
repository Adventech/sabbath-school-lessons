---
title:  'Uphawu LukaNkulunkulu Nophawu Lwesilo: Isigaba 1'
date:  03/06/2023
---

### Funda Lokhu Kuleliviki
Sambulo 14:12, Efesu. 2:8–10, Mat. 27:45– 50, Sambulo 13:15–17, Sambulo. 14:4, Luke 5:18–26.

> <p>Indimana Yenkumbulo</p>
> “Ngase ngibona enye ingelosi yenyuka empumalanga, inophawu lukaNkulunkulu ophilayo, yamemeza ngezwi elikhulu kuzo izingelosi ezine ezanikwa ukuba ziwone umhlaba nolwandle, yathi: ‘Ningoni umhlaba, nolwandle, nemithi, size sizibeke uphawu izinceku zikaNkulunkulu wethu emabunzini azo’ ” (Sambulo 7:2, 3, NKJV).

Lapho sifunda ngezigameko zesikhathi sokugcina ngokuphathelene nophawu lwesilo, iphuzu elisemqoka eliqhamukayo ngelomehluko phakathi kwendlela uNkulunkulu asebenza ngayo kanye naleyo yesitha semiphefumulo.

Njengoba besifunda, izinto ezingumongo empikiswaneni enkulu phakathi kukaKristu noSathane zigxile ekwethembekeni, egunyeni, nasekukhonzeni. Iziprofetho ezichaza umbuso wesilo kwiSambulo 13, uphondo oluncane kuDaniyeli 7, kanye “nendodana yokulahlwa” ku-2 Thesalonika zonke zikhuluma ngamandla ahlwitha igunya likankulunkulu, afune ukuhlonishwa futhi afake uhlelo lwamanga lokukhonza. Futhi akwenza lokho ngokusebenzisa isankahla, ukuphoqa, futhi ngezinye izikhathi imvalamlomo nemivuzo—konke Lokhu ukuphoqa ukukhonza.

Ngokumelene, uthando ngamandla amakhulu akhuthazayo ombuso kaNkulunkulu. Kunokukhonza isilo, abantu bakaNkulunkulu bathola injabulo yabo enkulu ekhonzeni Yena. Bazinikele kuYena ngoba bayazi indlela azinekele ngayo Yena kubona. Kunye kuphela okungasivikela ekwamukeleni uphawu lwesilo esikhathini sokugcina—ukuthanda uJesu okujule kangangokuba akukho okungasenza siyeke ukubambelela kuYena.

Kulesisifundo, sizofunda kabanzi ngalezizindikimba.

_*Funda isifundo saleliviki ukulungiselela iSabatha, uNhlangulana 10._