---
title:  Izinhlelo Eziphikisanayo
date:  21/05/2023
---

`Funda iSambulo 12:17 neSambulo 17:14. Ibandla lichazwe kanjani, futhi uSathane ubhekana kanjani nalo na?`

Kusosonke isikhathi, uNkulunkulu ubelokhu enabantu abathembekile kuYena. ISambulo 12:17 sichaza ukuthembeka kwabo njengalabo “abagcina imithetho kaNkulunkulu,” kanye futhi kwenye indawo bavezwa njengaba “ ‘biziweyo, abakhethiweyo, nabathembekileyo’ ” (Samb. 17:14, NKJV).

`Funda iSambulo 14:8 neSambulo 17:1, 2. Simemezelo sini esizothile esenziwa yingelosi, futhi yini eyenziwa yiBhabhiloni ukufanela lesisimemezelo na?`

Johane wabhala Incwadi yeSambulo ekupheleni kwekhulunyaka lokuqala. Ngalesisikhathi, idolobha lasemandulo laseBhabhiloni laselingasekho. Ngenkathi uJohane ebhala lemibiko encwadini yeSambulo, idolobha langempela laseBhabhiloni laselabhujiswa iminyaka eminingi.

KwiSambulo idolobha lasemandulo laseBhabhiloni lithathwa njengophawu lweBhabhiloni lesikhathi sokugcina. Eziprofethweni zeSambulo, iBhabhiloni limele Uhlelo lwenkolo yamanga ezoba ngezimpawu ezifanayo nezeBhabhiloni LeTestamente Elidala. Izimiso ezazilawula iBhabhiloni lasemandulo ziyoba yisisekelo seBhabhiloni lesimanje lezikamoya.

KwiSambulo 17:1-6, owesifazane ogqoke okunsomi nokubomvu uhamba ezweni. Lowesifazane ugibele isilo esimbala ubomvu. IBhayibheli limbiza ngesifebe. Usishiyile isithandwa sakhe seqiniso, uJesu Kristu. Lapha umpostoli uJohane unikeza umfanekiso ogqamile wohlelo lwenkolo yokuhlubuka olunethonya elinamandla emhlabeni. Buka amazwi: lamandla ayehambisana “ ‘nalowo amakhosi omhlaba aphinge naye, kwathi izakhamuzi zomhlaba zadakiswa ngewayini lokuhlobonga kwakhe’ ” (Samb. 17:2, NKJV). Ukudakwa na? Njalo kuyinto engeyinhle eBhayibhelini. Nokuhlobonga na? okuwuphawu lwezimfundiso zamnaga kanye nenkambiso yamanga.

`Bobabili abaholi kanye nabantu abajwayelekile ngokufanayo bathinteka kabi ngethonya lalamandla. Yini okungukuphela kwesivikelo sethu na? (Funda uEfes. 6:10–18.)`