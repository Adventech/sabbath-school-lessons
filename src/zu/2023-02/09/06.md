---
title:  'IBhabhiloni: Isizinda Sokukhonza Izithixo'
date:  25/05/2023
---

Nanku omunye umkhondo ekukhombeni ngokucacile “imfihlo yeBhabhiloni elikhulu.” Ukukhonza izithixo kwakungumongo wokukhonza kwaseBhabhiloni.

`Funda uJeremiya 50:33-38 noJeremiya 51:17, 47. Yini oyithola kulezizindimana mayelana nokukhonza izithixo kwaseBhabhiloni nangendlela uNkulunkulu akuphendula ngayo na?  `

UJeremiya 50 no 51 baprofetha ngokubhujiswa kweBhabhiloni ngama-Medes nama-Persian. Esinye sezizathu zokuwa kweBhabhiloni kwakungukukhonza kwabo izithixo. AbaseBhabhiloni babekholwa ukuthi lezizithixo zazimele onkulunkulu babo. Enkolweni yaseBhabhiloni, ukunakekela nokukhonzwa kwezithixo zonkulunkulu kwakubonwa njengento engcwele; onkulunkulu babephila ngesikhathi esisodwa nezithixo zabo kumathempeli kanye nakumandla ezaziwamele. Ukuhliphiza kanye nokubhujiswa kwezithixo kwakuthathwa njengokulahlekelwa ngubukhona bukankulunkulu; ngesikhathi saBhabhiloni, inkosana yakaKhaledi u-Mardukapla-iddina II wabalekela endaweni yase-Mesopotamia nezithixo zonkulunkulu baseBhabhiloni ukuzisindisi ezimpini zika-Sennacherib wase-Assyria. (Jane R. McIntosh, Ancient Mesopotamia: New Perspectives, ABC-CLIO, Inc., [Santa Barbara, CA, 2005] pp. 35–43).

Abaprofethi baseBhayibhelini bahlukanisa ukukhonzwa kwalezizithixo nokukhonza uNkulunkulu onguMdali, ophilayo futhi nonikeza ukuphila (Jer. 51:15, 16, 19).

`Funda uEksodusi 20:4-6 neHubo 115:4-8. Zifundisani ngokukhonza izithixo na?`

Nakuba udaba lokukhonza izithixo kweBhabhiloni likamoya zijule kakhulu konokukhothama phambi kwemifanekiso yokhuni netshe,iBhabhiloni likamoya liyahambisana neBhabhiloni lasendulo ngemifanekisio elayifaka ekukhonzeni kwalo. Ukusetshenziswa kwezinto zokukhonza, noma lokho okubizwa “ngenhlonipho,” kungukwephula umthetho wesibili ngoba kube umkhawulo kwikhono likaMoya oNgcwele lokuthinta imiqondo yethu ngezinto zephakade futhi kunciphise nobukhulu bukaNkulunkulu bube yisithombe nje esingenampilo. Lemifanekiso yafakwa ebuKristwini ngonyakakhulu wesine ukwenza ubuKristu bamukeleke kubahedeni. Ngeshwa, lemifanekiso ivama ukunikezwa ubungcwele nokukhonzwa okungokukaNkulunkulu kuphela, okwenza yonke lento ibe yisinengiso kwezikamoya.