---
title:  Iwayini Lolaka
date:  22/05/2023
---

`Funda iSambulo 17:1, 2, 15 neSambulo 18:1-4. Lisabalale kanganani ithonya leBhabhiloni na?`

Uhlelo lwebandla eliwileyo lifinyelela umhlaba wonke ngethonya lezinkohliso zalo. Usathane ecasulwa ngukuthi ivangeli lizomemezelwa kuzo zonke “izizwe, imindeni, kanye nabantu” futhi “ ‘Leli vangeli lombuso liyakushunyayelwa ezweni lonke,’ ” ngalokho usebenzisa bonke ubuqili anabo ukubamba izingqondo “ ‘zezakhamuzi zomhlaba’ ” (Samb. 14:6, Mat. 24:14, Samb. 17:2, NKJV).

ISambulo 17:2 siqhubeka nencazelo yaso semfihlo yeBhabheli elikhulu ngokumemezela ukuthi “uhlobongile” namakhosi omhlaba. Yini ukuhlobonga na? Kungubunye obungavunyelwe. Ohlelweni lwebandla eliwileyo, kungukuhlangana nombuso. Ohlelweni lwebandla leqiniso, ibandla lihlangene noJesu Kristu. Ibandla eliwileyo libheka kubaholi bezepolitiki ukuthola Amandla negunya. Lifuna umbuso uqinise imithetho yalo. Kunokuba lithole amandla kuJesu njengenhloko yalo yeqiniso, lifuna ukuphaswa ngumbuso.

ISambulo 17:2 siqhubeka nomfanekiso waso osusa usinga:

“ ‘afeba naso amakhosi omhlaba, nabakhileyo emhlabeni badakiswa yiwayini lobufebe baso’ ” (NKJV). Uphawu lwewayini elimsulwa lomvini lisetshenziswa kulo lonke iTestamente Elisha ukumela igazi likaKristu elingesaci nelimsulwa elithe lachithwa ukusindisa thins esiphambanweni (Mat. 26:27–29). KuLuka 22:20 uJesu uthi, “ ‘lendebe yisivumelwano esisha egazini Lami’ ” (NKJV). Lapho iwayini elimsulwa levangeli lingxengwa, futhi nezimfundiso zeZwi likaNkulunkulu zithathelwa indawo yizimfundiso zabaholi benkolo, liba “yiwayini laseBhabhiloni.” (buka uMat. 15:9.)

Qaphela, futhi, ukuthi uNkulunkulu ubiza abantu Bakhe ukuba baphme eBhabhiloni. Ngamanye amazwi, noma ngabe uhlelo longcole futhi lwabalubi kangakanani, ukufinyelela kwalo kubanzi kangangokuba lwengamela, okungenani okwesikhathi esithile, abathembekile Bakhe, noma “abantu bami,” (Samb. 18:4) njengalokhu ebabiza. Kepha, isikhathi siyeza lapho uNkulunkulu ezobabiza baphume kulolohlelo olungcolile nolubi, oseluzokuwa ngenxa yesimo salo sokungcola nobubi, “lendawo ehlala amadimoni” kanye “nendawo yokubopha zonke izinyoni ezingcolileyo nezizondekayo” (Samb. 18:2, NKJV).

`Iyiphi indima labo abamemezela imibiko yezingelosi ezintathu abanayo ekusetshenzisweni nguNkulunkulu ekubizeni “abantu bami,” abantu Bakhe, baphume eBhabhiloni na?`