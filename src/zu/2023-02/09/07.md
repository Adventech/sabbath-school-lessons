---
title:  Umcabango Obanzi
date:  26/05/2023
---

“Umbiko weSambulo 14, omemezela ukuwa kweBhabhiloni kumele ungene nakwizinkolo ezake zabamsulwa kodwa sezingcolile. Njengoba lombiko ulandela isixwayiso sokwahlulela, kumele unikezwe ezinsukwini zokugcina; ngakhoke awukwazi ukuqondiswa kwiBandla lamaRoma kuphela, ngokuba lelobandla selibe sesimweni sokuwa isikhathi eside.”—Ellen G. White, The Great Controversy, p. 383.

UDaniyeli 3—indaba yamaHeberu amathathu ayeyalezwe ukuba “ ‘akhonze umfanekiso wegolide Inkosi u-Nebuchadnezzar ayesakhile’ ” (Dan. 3:5, NKJV) eBhabhiloni lasendulo—iba wuphawu, isibonakaliso, salokho okuzokwenzeka ngenkathi iBhabhiloni lezikamoya, ezinsukwini zokugcina, liphoqa ukukhonzwa “komfanekiso” wamanga (buka iSamb. 13:15; Samb. 14:9, 11; Samb. 16:2; Samb. 19:20; Samb. 20:4). Kuyathathekisa ukuthi umthetho amaHeberu amathathu ayezowuphula, umthetho wesibili (Eksod. 20:4, 5), ngomunye wemithetho lombuso, ofanekiswa kwenye indawo njengofuna “ukuguqula izikhathi nemithetho” (Dan. 7:25), owawuthikameza.

Yimuphi omunye umthetho elawuthikameza na? nembala, ngumthetho wesine, njengoba sesibonile futhi sisazobona, ongumongo wakho konke ukukhonza futhi uyoba ngumongo kumanqamu okugcina lapho sibhekana nombuzo wokuthi siyokhonza Yena “owenza amazulu nomhlaba, ulwandle, nakho konke okukulo, futhi waphumula ngosuku lwesikhombisa” (Exod. 20:11, NKJV; see also Rev. 14:7), noma umfanekiso wesilo.

**Imbuzo Yokuxoxisana**

`Yibuphi ubudlelalwane Umbhoshongo waseBhabhiloni onawo neBhabhiloni lamanje lezikamoya na? Yikuphi okufanayo phakathi kwazo zombili na?`

`Uyihlanganisa kanjani lemqondo emibili emelene na? UJesu unikeze igunya ebandleni Lakhe, kodwa kuyingozi ukubeka amava enkolo ezandleni zanoma yimuphi umholi wezenkolo. Iyiphi imikhawulo yegunya lebandla na?`

`Singafunda kanjani ukuthi Ukukhonza izithixo, esinye sezono zeBhabhiloni, akukona nje ukukhothamela imifanekiso na? Kungaziphi izindlela amaProtestanti awela ngazo ekukhonzeni izithixo na?`

`Yikuphi okunye ukuhambisana ongakuthola Phakathi kukaDaniyeli 3 kanye nokukhonza kwempoqo kuwo, kanye nalokho esixwayiswe ngakho ezinsukwini zokugcina na?`