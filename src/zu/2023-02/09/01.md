---
title:  Idolobha Elibizwa Ingxovangxova
date:  20/05/2023
---

### Funda Lokhu Kuleliviki
Samb. 17:1, 2, 15; Samb. 18:1–4; Samb. 17:4–6; Matt. 16:18; Jeremiya. 50:33–38; Hub. 115:4–8.

> <p>Indimana Yenkumbulo</p>
> “ ‘Ayakulwa neWundlu, neWundlu liyakuwanqoba, ngokuba liyiNkosi yamakhosi noMbusi wababusi, nabakanye nalo, ababiziweyo, nabakhethiweyo, nabathembekileyo’ ” (Sambulo 17:14, NKJV).

Indikimba yempikiswano enkulu iqoqwe kwiSambulo ngophawu lwabesifazane ababili: omunye egqoke ilanga, KwiSambulo 12, kuthi omunye egqoke okubomvu, kwiSambulo 17

Uphawu oluhlaba umxhwele lowesifazane ogqoke ilanga, enkazimulweni enkulu kaKristu, lutholakala kwiSambulo 12. Uthembekile esithandweni sakhe seqiniso, uJesu. Akangcolisiwe yizimfundiso zamanga. Kulo lonke iBhayibheli, Owesifazane omsulwa umele umlobokazi kaJesu, noma ibandla leqiniso. kuJeremiya 6:2, umprofethi uthi, “Ngifanekise indodakazi yaseSiyoni etotosiweyo nethambileyo” (NKJV). Umprofethi usebenzisa isisho “indodakazi yaseSiyoni” noma owesifazane othembekileyo ukuchaza abantu bakaNkulunkulu. (Buka futhi Efes. 5:25–32 no Hos. 2:20.)

Ngkuphikisanayo, iBhayibheli lifanisa ukuhlubuka nobufebe noma ukuphinga (Jakobe 4:4). Ekhuluma ngokuhlubuka nangokungathembeki kukaIsrayeli, uHezekeli uyalila, “ ‘Wena ungumfazi ophingayo, othatha abafokazi esikhundleni sendoda yakhe’ ” (Ezek. 16:32, NKJV).

Esifundweni saleliviki, sizofunda ngalaba besifazane ababili BeSambulo futhi sihlole, ngokujulile, ingquzulwano phakathi kweqiniso namanga.

_*Funda isifundo saleliviki ukulungiselela iSabatha, uNhlabo 27._