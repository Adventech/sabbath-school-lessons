---
title:  Imfihlo, IBhabhiloni Elikhulu
date:  23/05/2023
---

`Funda iSambulo 17:4-6. Lezizindimana zisifundisani mayelana nesimo saloluhlelo olubi na?`

Njengoba sesibonile, iSambulo 17 sichaza uhlelo lwenkolo ehlubukile eyethula ebuKristwini izifundiso eziningi zeBhabhiloni leTestamente Elidala.

“Ukuze sifune ukuqonda isimo seBhabhiloni, kumele sibuyele emuva kwinkomba yalo yokuqala ezibhalweni, kuGenesisi. Konke kwaqala eshashalazini ezweni laseShina, isifunda esiyingxenye eseningizimu yeMesapotamiya, namuhla okuyi-Iraq eseningizimu, ebizwa ngeBhabhilonia. Kulapho Umbhoshongo waseBhabheli wakhiwa khona, uphawu lokuzimela kwesintu, ukuzilonda, nokungathembeli kuNkulunkulu ([Gen.] 11:1–4).”—Ángel Manuel Rodríguez, paper entitled “The Closing of the Cosmic Conflict: Role of the Three Angels’ Messages,” p. 43.

Umbhoshongo waseBhabheli, lapho kwakwakhiwe khona iBabiloni lasendulo, wawakhiwa ngokudelela ngokuqondile Izwi likaNkulunkulu. Abakhi beBhabheli bakha lesisikhumbuzo ukuze kudume bona, futhi uNkulunkulu waxova izilimi zabo. Umbiko kaGenesisi uyibeka ngalendlela, “Ngalokho igama layo libizwa ngokuthi yiBhabeli, ngoba khona uJehovah waphithanisa ulimi lwawo wonke umhlaba” (Gen. 11:9, NKJV).

Lubi kakhulu loluhlelo kangangokuba lubonakaliswa njengo “dakwe yigazi labangcwele kanye negazi labafele uJesu” (Samb. 17:6, NKJV)—imifanekiso eveza ukungcola kweBhabhiloni (buka futhi uIsa. 49:26).

Empeleni, iBhabhiloni lezikamoya limele inkolo ezinze ezimfundisweni zabantu, yasekelwa ngemicabango yabantu, futhi yaphaswa ngamasiko abantu. Wuhlobo lwenkolo eyakhiwe ngabantu, mhlawumbe, abaholi abahlakaniphile benkolo, kodwa imelene namandla evangeli kanye nebandla elakhiwa nguJesu, ibandla elakhelwa phezu kothando hhayi indluzula.

Incwadi yeSambulo ichaza lezizinhlelo ezimbili zenkolo. Eyokuqala yembula ukuthembela ngokuphelele kuJesu kanye nokuncika Ezwini Lakhe. Eyesibili iveza ukuthembela egunyeni lesintu nasekuncikeni kubafundisi benkolo. Enye yinkolo egxile kuKristu enokuncika emuseni, emhlatshelweni, nokwahlulela kukaKrsitu ngokuphelele ukuze kube nosindiso. Enye yindlela yabantu yokukholwa ethatha indawo yokuncika ngokuphelele kuKristu ngokusindiswa ithembele emasikweni ebandla.

`Singazivikela kanjani kulamathonya anyenyayo eBhabhiloni, njengomkhuba, ulula kanjalo, ukuzithemba thina kunokuthembela kuNkulunkulu ngokuphelele na?`