---
title:  Ubizo Lokuzinikela
date:  24/05/2023
---

Ubizo lweSambulo luwubizo oluphuthumayo Lokuzinikela, olufinqwa ngophawu lwabesifazane ababili kwiSambulo. Nakuba ngezinye izikhathi kuyobonakala sengathi abantu bakaNkulunkulu bazonqotshwa kulempikiswano ephakathi kweqiniso namanga, uNkulunkulu uthembisa ukuthi ibandla Lakhe lizonqoba ekugcineni.

`Qhathanisa uMathewu 16:18 neSambulo 17:14. Yisiphi isithembiso uJesu asinikeza abafundi Bakhe mayelana nebandla Lakhe na?`

UKrsitu yisisekelo esiqinileyo ibandla Lakhe elakhelwe kuso. Ibandla Lakhe limi ezimfundiseni zeZwi Lakhe futhi liholwa nguMoya Wakhe. Ngokumelene, iBhabhiloni, njengoba sesibonile, ligxile ezimfundisweni nakumasiko abantu. Noma yimuphi umholi ofaka imicabango yabantu noma amasiko endaweni noma ngaphezu, kwentando eyembuliwe kaNkulunkulu Ezibhalweni udala inxushunxushu yaseBhabhiloni.

Ezinsukwini zeBhabhiloni yasemandulo, ibandla kanye nombuso kwakuyinto eyodwa futhi kufana. Ngenkathi Inkosi u-Nebuchadnezzar ehlezi ethempelini lakhe esihlalweni sakhe sobukhosi, kuthiwa wayekhulumela onkulunkulu. Ngesinye isikhathi, njengesenzo sokudelela uNkulunkulu weqiniso, inkosi yaseBhabhiloni yabeka umthetho ophoqa ukukhonza futhi wayaleza bonke abangaphansi kwakhe ukuba bakhothamele lomthetho, uphawu olunamandla lwalokho abantu bakaNkulunkulu abathembekile, abanqaba ukukhonza umfanekiso wamanga, abazobhekana nako ezinsukwini zokugcina.

Ezinsukwni zokugcina zomlando womhlaba, uhlelo lwebandla nombuso luzophakama, iBhabhiloni lezikamoya, linomholi wezikamoya obanga ukuthi ukhuluma njengoNkulunkulu. Izwi lakhe kuyothiwa liyizwi likaNkulunkulu futhi nemithetho yakhe ngekaNkulunkulu. Kuyo yonke iminyaka abaphathi baseRoma bamemezele ukuthi bami esikhundleni sikaNkulunkulu emhlabeni. Encwadini yakhe yango-June 20, 1894, u-Pope Leo XIII wathi, “Sibambe lapha emhlabeni indawo kaNkulunkulu uSomandla.” I-Ferraris Ecclesiastical Dictionary ithayisele, “UPapa unesithunzi futhi uphakeme kangangokuba akayena nje umuntu, kodwa ungathi uNkulunkulu futhi umele uNkulunkulu.” Umpostoli uPawule anezezele lamazwi ambula lamandla: “. . . omelana nakho konke, nozikhukhumeza phezu kwakho konke okuthiwa uNkulunkulu noma into ekhonzwayo, aze azihlalise ethempelini likaNkulunkulu ezishaya uNkulunkulu.” (2 Thes. 2:4, NKJV).

`Ngoba sesibonile ukuthi uNkulunkulu unabantu abathembekile “eBhabhiloni,” kungani kumele siqaphele ukuthi esikhuluma kanjani ngayo, futhi kungani kumele siqaphele ukuba singahluleli abantu, kunokuba sibhekane nohlelo uqobo na?`