---
title:  Ukubaluleka KweHora Lokwahlulela
date:  23/04/2023
---

Incwadi yokugcina yeBhayibheli, iSambulo, igxile esiphethweni sempikiswano enkulu ekudala idlangile phakathi kokulunga kanye nobubi. ULusifa, ingelosi ehlubukile, yaphosa inselelo ekulungeni, nasekuhlakanipheni kukaNkulunkulu. Wabanga ngelithi uNkulunkulu akenzi ubulungiswa ngendlela aphatha ngayo. Ukwahlulela kokugcina kweSambulo kungumongo walempikiswano ngesimilo sikaNkulunkulu.

ISambulo 14:7, sifundeka kanje: “Mesabeni uNkulunkulu futhi nimnikeze Yena udumo, ngokuba ihora lokwahlulela Kwakhe selifikile; nimdumise Yena owenza izulu nomhlaba, ulwandle kanye nemithombo yamanzi” (NKJV).

`Kungani kubalulekile ukuthi ngemuva nje kokusitshela “ngevangeli laphakade,” umbiko wengelosi yokuqala ukhuluma ngokwahlulela kukaNkulunkulu na? “Ivangeli laphakade” linani enokwenza nokwahlulela kukaNkulunkulu na?`

Ivangeli kanye nokwahlulela, kokubili okuyingxenye yombiko wengelosi yokuqala, kuthungelwe ndawonye. Ukuba bekungekona ngenxa “yevangeli laphakade,” besingeke saba nethemba ekwahlulelweni. Empeleni, njengoba sizobona, “ivangeli laphakade,” nembala, liyithemba lethu okungukuphela kwalo ekwahlulelweni. Akungatshazwa ukuthi ingxenye yokuqukethwe yivangeli yisimemezelo sokwahlulelwa.

Ngalesisikhathi sokwahlulelwa, imihlaba engazange iwele esonweni iyobona ukuthi uNkulunkulu wenze konke anako ukusindisa wonke umuntu. Lokhu kwahlulela kwembula ukulunga nesihawu sikaNkulunkulu. Kusho okuthile ngothando Lwakhe nomthetho. Kukhuluma ngomusa Wakhe kanye namandla Akhe okuhlenga.

Ukwahlulela kuyingxenye yesisombululo Sokugcina sikaNkulunkulu senkinga yesono. Empikiswaneni enkulu phakathi kokulunga kanye nobubi ezweni lonke, uNkulunkulu wakuphendula ukumangala kukaSathane esiphambanweni, kodwa ekwahluleleni, Yena wembula ukuthi Yena wenze konke okungenziwa ukusisindisa nokusiholela esiphambanweni.

Imilando elotshiwe ezulwini iyovulwa (Dan. 7:10). Siyigugu kakhulu kuNkulunkulu kangangokuba izwe lonke liyoma lihlole Izinqumo esizenzile ngokokuncengwa nguMoya oNgcwele kanye nosindiso lwamahala oluhlinzekwe nguKristu esiphamnweni saseKhalivari.

`Funda ngokucophelela iHubo 51:1-4, ikakhulu Indimana ka-4. Lezizindimana zisiza kanjani ekukhanyiseni Incazelo nenhloso yokwahlulela na?`