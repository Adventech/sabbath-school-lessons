---
title:  Izindaba Ezilungileyo Zokwahlulela
date:  22/04/2023
---

### Funda Lokhu Kuleliviki
Samb. 14:7; Hub. 51:1–4; Samb. 20:12; Dan. 7:9, 14, 26; Samb. 4:2–4; Samb. 5:1–12.

> <p>Indimana Yenkumbulo</p>
> “Isho ngephimbo elikhulu, ‘Mesabeni uNkulunkulu futhi Nimnikeze Yena udumo, ngokuba ihora lokwahlulela Kwakhe selifikile; nimdumise Yena owenza izulu nomhlaba, ulwandle kanye nemithombo yamanzi’ ” (Sambulo 14:7, NKJV).

Uma iBhayibheli lisobala nganoma yini, lisobala ngokuthi uNkulunkulu nguNkulunkulu wokwahlulela, futhi kungekudala, nganoma iyiphi indlela, ukwahlulela—lokho okuntulayo lapha kumanje—kuzofika kulethwa nguNkulunkulu ngoKwakhe, “uMahluleli wezwe lonke” (Gen. 18:25; buka futhi iHub. 58:11, Hub. 94:2, Hub. 98:9). Noma njengalokhu uPawule ngokwakhe aloba: “Ngalokho sonke ngamunye siyophendula kuNkulunkulu” (Rom. 14:12).

Umcabango owethusayo, akunjalo na? Ukuba siziphendulele phambi kukaNkulunkulu, Yena owazi zonke izinto ezijulileyo, uNkulunkulu ozoletha “yonke imisebenzi ekwahlulelweni, kufaka konke okufihlakele, noma kukuhle noma kukubi” (Mshum. 12:14, NKJV)?

Kepha, ekugcineni ukwahlulela kwembula ukulunga kanye nomusa kaNkulunkulu nokuthi Yena ulungile futhi unesihawu ngendlela abhekana ngayo nabasindisiweyo, kanye nabo futhi abalahliweyo.

Kuleliviki sizobuka izindikimba ezijulile Zokwahlulela ngokuxhumene nempikiswano enkulu ebhokile ezweni lonke, futhi sizobuka ngokukhethekile Ngalokho okwenzeka ngenkathi abantu bakaNkulunkulu abathembekile bebhekana “nokwahlulela okuzayo” (Zenzo 24:25).

_*Funda isifundo saleliviki ukulungiselela iSabatha, uMbasa 29._