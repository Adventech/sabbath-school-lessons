---
title:  Ukhasha LweZulu
date:  26/04/2023
---

KwiSambulo 4, uJohane ubona umnyango ovuliwe ezulwini futhi athole isimemo “ ‘khuphukela lapha, futhi ngizokubonisa izinto okumele zenzeke emuva kwalokhu’ ” (Samb. 4:1, NKJV). UJesu wamema umpostoli ukuba abone ngomnyango ovuliweyo endaweni engcwele yasezulwini imibono kwimpikiswano enkulu ephakathu kokulunga nobubi. Nathi, futhi, singabuka ngalowo mnyango ovuliwe kanye noJohane futhi sithole Ukhasha lwecebo laphakade losindiso. Singofakazi bezinto ezinqunywa enkundleni yamacala yasezulwini. Izinto eziyisisekelo kwimpikiswano enkulu phakathi kokulunga nobubi zenzeka sizibhekile.

`FundaiSambulo 4:2-4.Yikuphi okufanayo okubona lapha nombono wokwahlulela okuDaniyeli 7 na?`

Nembala lona ngumbono wegumbi lesigodlo. UNkulunkulu uBaba uhlezi esihlalweni sobukhosi ekakwe yizidalwa zezulu. Kukhona inhlokomo nombani okumele ukwahlulela kukaNkulunkulu. Siqaphela futhi KwiSambulo 4:4 ukuthi abadala bangu-24 bakhona bekake isihlalo sikaNkulunkulu.

Ngobani lababadala abangu-24 na? KwaIsrayeli wasendulo kwakukhona izigaba ezingu-24 zabapristi bakwaLevi. Lababapristi babemela abantu phambi kukaNkulunkulu. Ku-1 Petro, umpostoli umemezela ukuthi amakholwa eTestamente Elisha “ayisizukulwane esikhethekile,” “ubupristi bobukhosi.”Lababadala abangu-24 kungaba, mhlawumbe, bamele bonke abasindisiweyo okuyothi ngelinye ilanga bathokoze bekake isihlalo sobukhosi sikaNkulunkulu; noma, mhlawumbe, bamele abantu abavuswa ngenkathi uKristu evuka futhi bakhuphukela ezulwini kanye Naye (Mat. 27:52, Efes. 4:7, 8).

Noma kanjani, lezi yizindaba Ezilungileyo. Kukhona abathile abahlengwa emhlabeni abakake isihlalo sobukhosi sikaNkulunkulu. Babhekana nezilingo njengathi. Ngomusa kaKristu kanye nangamandla kaMoya oNgcwele, banqoba. Bagqoke “izingubo ezimhlophe” okumele ukulunga KukaKristu okwemboza futhi kuhlanze izono zabo. Bathweswe umqhele wegolide amakhanda abo okumele ukuthi banqobile empini nobubi futhi bayingxenye yohlu lobukhosi lwamakholwa asezulwini agcwele ukholo.

Sibona isihlalo sibekwa ezulwini noNkulunkulu ehlezi kuso. Izidalwa zezuli zizungeza isihlalo, futhi ngokushesha lonke izulu liqala ukuhlabelela, futhi inhlokomo yendumiso iya ngokuphakama kakhulu: “ ‘Ufanele Wena, O Jehovah, ukwamukela inkazimulo nenhlonipho namandla; ngokuba Wena Wadala zonke izinto, futhi ngentando Yakho zikhona futhi zadalwa’ ” (Samb. 4:11, NKJV).