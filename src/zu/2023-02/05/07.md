---
title:  Umcabango Obanzi
date:  28/04/2023
---

Buka imiqondo enamandla uMoya wesiProfetho osinikeza yona mayelana nesimo sabantu bakaNkulunkulu ngezinsuku zokugcina, ngesikhathi sokwahlulela nasekugcineni komhlaba.

”Ithemba labo elilodwa lisemuseni kaNkulunkulu; ukuvikeleka kwabo kuyoba sekukhulekeni. NjengoJoshuwa enxusa phambi kweNgelosi, kanjalo nebandla lensali, ngokudabuka kwenhliziyo nokholo oluqinisekile, liyanxusa intethelelo nenkululeko ngoJesu Ummeli wabo. Bazi ngokuphelele ukuthi izimpilo zabo zone kangakanani, babona ubuthakathaka nokungafaneleki kwabo, kuthi lapho bezibuka baphelelwe ngamandla. Umlingi umile ukubabeka icala, njengalokhu ama ukumelana noJoshuwa. Ukhomba izingubo zabo ezingcolile, izimilo zabo ezinezici. Ethule ubuthakathaka babo nobuwula, izono zabo zokungabongi, ukungafani kwabo noKristu, okujivaze uMhlengi wabo. . . .  Abantu bakaNkulunkulu ngezindlela eziningi banecala. Usathane unolwazi oluqondile lwezono zabo abalinge ukuba bazenze, futhi wethula lezi ngendlela enehaba kakhulu, ethi: “ ‘Ngabe uNkulunkulu uzongixosha mina nezingelosi zami phambi Kwakhe, kodwa avuze labo abanecala lezono ezifanayo na? Awukwazi ukukwenza lokho, O Jehovah, ngokulunga. Umbuso Wakho ngeke ume ekulungeni nasekwehluleleni. Ukulunga kufuna ukuthi isigwebo sibalahle.’ Kepha nakuba abalandeli bakaKristu bonile, abazange bazinikele ekulawulweni ngomubi. Behlukene nezono zabo, futhi bafuna uJehovha ngokuzithoba nangokuphenduka, futhi Ummeli ongcwele uyabakhulumela. Yena ohlukunyezwe kakhulu ngokungabongi kwabo, osaziyo isono sabo, kanye nokuphenduka kwabo, uyamemezela: ‘INkosi iyakukhuza, O Sathane’ Nganikela impilo yami ngalemiphefumulo. Baqoshwe ezintendeni zezandla zami.’ ”—Ellen G. White, Testimonies for the Church, vol. 5, pp. 473, 474.

**Imibuzo Yokuxoxisana**

`Ulwazi lokuthi ïhora lukwahlulela Kwakhe selifikile” luyithinta kanjani impilo yethu yansuku zonke na? Uma iningi lethu lithembekile, singasho sithi alusithinti, angithi? Singaguquka kanjani na?`

`Kungani ukwahlulela kuyizindaba Ezilungileyo hhayi ezimbi na? Eklasini, khulumani ngendima uJesu ayidlalayo ngathi ekwahluleleni. Lokhu kungasikhuthaza kanjani ukuba sithembeke kuYena, sazi ukuthi kungenxa kuphela yalokho Yena asenzele kona sikwazi ukuba nethemba losindiso na?`

`Gxila kakhulu emiqondweni wokwahlulela, wembulela izwe lonke isimilo sikaNkulunkulu. Lomqondo ungena kanjani kahle odabeni lonke lwempikiswano enkulu na?`