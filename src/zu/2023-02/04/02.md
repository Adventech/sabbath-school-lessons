---
title:  Mesabeni UNkulunkulu
date:  16/04/2023
---

Inhloso yencwadi yeSambulo kwisizukulwane sethu ngeyokulungisa abantu ukuba balungele ukuza KukaJesu okuseduzane kanye nokuba babe munye Naye ekunikezeni lombiko wesikhathi Sokugcina emhlabeni. ISambulo sembula izinhlelo zikaNkulunkulu futhi sengule amacebo kaSathane. Sethula ubizo lokugcina lukaNkulunkulu, umbiko Wakhe ophuthumayo, ongunapakade, nowezwe lonke kubantu.

`Funda ubizo oluphuthumayo lukaJohane lwesikhathi Sokugcina kwiSambulo 14:7. (buka futhi uGen. 22:12; Hub. 89:7; Zaga 2:5; Mshum. 12:13, 14; Efes. 5:21.) Yimiphi imiyalelo eqondile asinikeza yona na?`

Igama lesiGriki LeTestamente Elisha lika “saba” kwiSambulo ngu-phobeo. Lisetshenziswe lapha hhayi ngomqondo wokuba netwetwe ngakuNkulunkulu kodwa ngokomqondo wokuhlonipha, ukuphakamisa, nokwazisa. Kudlulisa umqondo wokuthembeka ngokuphelele kuNkulunkulu kanye nokuzinikela ngokugcwele entandweni Yakhe. Kungumoya wengqondo egxile kuNkulunkulu kunaleyo egxile kumina. Kumelene nomoya kaLusifa okuIsaya 14:13, 14, lapho ethi enhliziyweni yakhe, “ ‘Ngiyakukhuphukela emazulwini, ngiphakamise isihlalo sami sobukhosi ngaphezu kwezinkanyezi zikaNkulunkulu; futhi ngizohlala entabeni yebandla enyakatho ekude; ngizokhuphukela ngaphezu kwamafu, ngizofana Nophezulu Kunakho Konke’ ” (NKJV).

Kunokuba nomoya kaKristu, owathi, nakuba “enguNkulunkulu . . . wazithoba futhi walalela kwaze kwaba sekufeni, nebala ukufa esiphambanweni” (Fili. 2:6, 8, NKJV).

Umongo wempikiswano enkulu emayelana nokuzinikela kuNkulunkulu. ULusifa wayenomina. Wenqaba ukuzinikela kunoma yiliphi igunya ngaphandle kwelakhe. Kunokuba azinikele kuLowo osesihlaweni sobukhosi, uLusifa wafisa ukubusa kuso lesosihlalo. Ukubeka kakula nje, ukwesaba uNkulunkulu kungukubeka Yena phambili ekucabangeni kwethu. Kungukulahla umina kanye nokuzidla bese siphilela Yena ngokuphelele.

Futhi kusobala ukuthi kusemqoka ngoba kungamazwi okuqala aphuma emlonyeni engelosi yokuqala kwezintathu.

Yingakho, kumele siqikelele.

`Abe yini Amava akho ngokwesaba uNkulunkulu na? Ungakuchaza kanjani komunye, ngendlela enhle, ukuthi Kungani “ukwesaba uNkulunkulu” kuyinto elungile na?`