---
title:  Umcabango Obanzi
date:  21/04/2023
---

Cabanga ngamazwi amangalisayo kaPawule kumaHeberu 7:25, okuthi, ekhuluma ngoJesu njengoMpristi wethu Omkhulu, athi, “Yena uyakwazi futhi ukusindisa ngokuphelele labo abeza kuNkulunkulu Ngaye” (NKJV). Ukusindiswa ngokuphelele. Igama lesiGriki loku “phelele” lichaza “ngokugcwele, ngokuphelele.” NguJesu osindisa thina; umsebenzi wethu ngowokuzinikela kuYena, sizifunele ukunqoba Kwakhe. Ithemba lethu kumele libe kuYena, hhayi kithina.

“Singafinqa amandla alesisisho “saba uNkulunkulu’ kwiSambulo njengobizo lokugcina kubantu ukuba bakhethe Yena njengoNkulunkulu wabo okhazimulayo nophakeme, . . . oyonqoba amandla omubi amelana Naye kanye necebo Lakhe ngabantu (cf. [Samb.] 14:9–11). Lokhu kwesaba akuzibonakalisi, okungenani okwamanje (cf., [Samb.] 6:14–17), etwetweni nasekuthuthumeleni, kepha ekuzinikeleni okunentokozo nothando emthethweni kaNkulunkulu nasekukhonzeni Yena kuphela. Awekho amanye amandla okumele avunywe njengafanele Lokhu kuzinikela nokwethembeka. Empeleni, ayikho enye indlela, ngoba lokho okuzibonakalisa kwimpelamkhathi yokungquzulana kwezwe njengezenzo zamandla obubi kuya ekubhubheni (Sambulo 16:13, 14; 17:14; 20:11–15). Ukwesaba uNkulunkulu kuyisimemo esihle sasezulwini . . . sokuba sohlangothini lukaNkulunkulu kulokhu kungquzulana ukuze sime phambi Kwakhe, sigcwele injabulo ebudlelwaneni baphakade kanye Naye ([Samb.] 21:3– 4; [Samb.] 22:3–5).”—Ángel Manuel Rodríguez, “The Closing of the Cosmic Conflict: Role of the Three Angels’ Messages,” p. 27.

**Imbuzo Yokuxoxisana**

`Cabanga ngamandla esabekayo kaNkulunkulu, Yena owadala futhi nophasa lonke izilu nomhlaba. Asikwazi nokuqonda ngezulu nomhlaba; singamqonda kanjani ke uMdali wako na? Cabanga ngendlela amkhulu nabanzi nanamandla ngayo kunathi. Futhi loNkulunkulu uzosahlulela ngelinye ilanga na? Lamaqiniso asisiza kanjani ukuba siqonde lomqondo “wokwesaba uNkulunkulu” nokuthi usho ukuthini na?`

`Singakugwema kanjani ukushiseka ngomthetho lapho sixoxa ngezinto zezibhalo zobungcwele, ukunqoba, nokwehlula na? Kungani kumele njalo siqonde ukuthi kwakungukunqoba KukaKristu enqobela thina, esiphambanweni, lokho kuphela okuba yisisekelo sethemba lethu lokusindiswa noma ngabe sinqoba kanjani (noma sehluleka) lapha manje na?`

`Kungani, nakuba zikhona zonke lezizithembiso zokunqoba isono, sivama ukuzithola sisilela futhi singafinyeleli ezingeni lokulunga okwathi uJesu wakulingisela thina nokuthi lezizithembiso zingaba ngezethu, ngokunjalo na? Yimaphi amaphutha esiwenzayo ngokungavumeli uNkulunkulu enze umsebenzi kithina athembise ukwenza na?`