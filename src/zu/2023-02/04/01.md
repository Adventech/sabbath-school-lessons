---
title:  Mesabeni UNkulunkulu Nimnikeze Yena Udumo
date:  15/04/2023
---

### Funda Lokhu Kuleliviki
Sambulo 14; Genesisi 22:12; Mshum. 12:13, 14; Kol. 3:1, 2; Heb. 12:1, 2; 1 Kor. 3:16, 17.

> <p>Indimana Yenkumbulo</p>
> “Nakhu ukubekezela kwabangcwele; naba labo abagcina imithetho kaNkulunkulu kanye nokholo lukaJesu” (Sambulo 14:12, NKJV).

Umbhali wase-Denmark, u-SØren Kierkegaard waxoxa umfanekiso mayelana nesikhathi Sokugcina. Wawuthi: Kwaqubuka umlilo ngemuva kweshashalazi labalingisi. Umhlekisi, owayeyingxenye yombukiso, waphuma ezoxwayisa ababukeli: Phumani; lendawo iyasha! Ababukeli bacabanga ukuthi kwakuyihlaya elikhulu, ingxenye yombukiso, nje kuphela, bamane bashaya ihlombe. Wasiphinda lesisixwayiso: Phumani! Phumani! Kepha ngokuqina kwesixwayiso sakhe, kwakukhula nokushaywa kwehlombe. Ku-Kierkegaard, izwe lizobhubha kanjalo; Okungukuthi, kwihlombe labaningi abakholwa ukuthi kuyihlaya nje.

Ukuphela komhlaba, kanye nezigameko eziholela kukho, njengoba sazi, akulona ihlaya. Umhlaba ubhekene namanqamu aqine kakhulu selokhu kwaba noZamcolo. Empeleni, uPetro ngokwakhe usebenzisa indaba kaZamcolo njengophawu lwesiphelo, exwayisa ngokuthi njengalokhu Umhlaba endulo wabhubha ngamanzi, ezikhathini zokugcina, “amazulu ayodlula ngenhlokomo enkulu, futhi Izinto ziyoncibilika ngokushisa okwesabekayo; Umhlaba kanye nemisebenzi ekuwo uyoshiswa” (2 Pet. 3:10, NKJV). Sesixwayisiwe Ngalokho okuzayo, sidinga manje ukukulungiselela, futhi.

_*Funda isifundo saleliviki ukulungiselela iSabatha,uMbasa 22._