---
title:  Ukunikeza UNkulunkulu Udumo
date:  19/04/2023
---

Isifundo sokusetshenziswa kwebizwana kwiTestamente Elidala “ukunikeza udumo kuNkulunkulu” (Samb. 14:7) kuveza ukuthi, ngokuthathekisayo, livama (kodwa hhayi kuphela) ukuvela ngokwengqikithi yokwahlulela kwezulu (Josh. 7:19; 1 Sam. 6:5; Jer. 13:15, 16; Mal. 2:2), njengalokhu kunjalo embikweni wengelosi yokuqala (Rev. 14:7). Lomqondo ubonakala, futhi, kwiSambulo 19:1, 2—“ ‘Alleluia! Usindiso nodumo nenhlonipho namandla kungokukaJehovah uNkulunkulu wethu! Ngokuba ukwahlulela Kwakhe kuyiqiniso futhi kulungile’ ” (NKJV).

`Funda u-1 Korinte 3:16, 17; 1 Korinte 6:19, 20; no 1 Korinte 10:31. Lezizindimana Zisisiza kanjani ekuqondeni enye indlela esingadumisa ngayo uNkulunkulu na?`

Ngokukampostoli uPawule, imizimba yethu iyindawo engcwele, indawo yokuhlala uMoya kaNkulunkulu, ithempeli elenziwe ngcwele ngobukhona bukaNkulunkulu. Izibhalo zisinikeza ubizo lwecilongo lokudumisa uNkulunkulu ngezigaba zonke zempilo yethu. Lapho uNkulunkulu engumongo wempilo yethu, isifiso sethu esisodwa ngesokudumisa Yena, noma yingokudla, ukugqoka kwethu, ukuzijabulisa kwethu, noma ekuxhumaneni nabanye. Sidumisa uNkulunkulu lapho sembula isimilo Sakhe sothando ezweni ngokuzinikela kwethu ekwenzeni intando Yakhe. Lokhu kubaluleke kakhulu ngokokwehlulela kwesikhathi sokugcina.

`Funda amaRoma 12:1, 2. Bizo luni umpostoli uPawule alwenza mayelana nokuphelela kwezinqumo zempilo yethu na?`

Igama lesiGriki LeTestamente Elisha lemizimba kulesisahluko ngu-somata, elihumushwa kangcono njengokuphelela kobuwena—umzimba, Ingqondo, kanye nemizwa. Isihumusho sika-Phillip seBhayibheli sihumusha isisho “inkonzo efanelekile” njenge “senzo sokukhonza ngokuhlakanipha.” Ngamanye amazwi, lapho uzinikela ngokuphelele “ekwesabeni uNkulunkulu” nase “kudumiseni Yena” kukho konke okwenzayo, umnikeza Yena ingqondo yakho, umzimba, kanye nemizwa, Lokhu kuyisenzo sokukhonza ngokuhlakanipha. Futhi, ngokokwehlulela kukaNkunkulu, ukuqikelela ukulalela, nembala, kungumqondo omuhle.

`Cabanga Ngalokho okwenza ngomzimba wakho.Yini ongayenza ukuqinisekisa ukuthi, nembala, udumisa uNkulunkulu ngawo na?   `