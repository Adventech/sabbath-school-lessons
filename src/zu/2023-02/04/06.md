---
title:  Abanqobi BeSambulo
date:  20/04/2023
---

“Yibo laba abagcina imithetho kuNkulunkulu, kanye nokholo lukaJesu” (Sambu. 14:12). Lona ngumfanekiso wabantu abathembikile bakaNkulunkulu ngezinsuku zokugcina. Kepha, okuyiyona ndlela kuphela othile angagcina ngayo imithetho kaNkulunkulu, ngalesosikhathi noma manje, ingokholo lukaJesu. Qaphela ukuthi Indimana yethu ayithi, “ukholo kuJesu,” nakuba nalokho kubaluleke kakhulu, kodwa isisho, “ukholo lukaJesu,” yinto engaphezulu. Kuyikhwalithi yokholo eyenza uKristu anqobe izilingo ezesabeka kunazozoznke zikaSathane. Ukholo yisipho esinikezwa ikholwa ngalinye. Lapho sisebenzisa ukholo uMoya oNgcwele alufaka ezinhliziyweni zethu, lolokholo luyakhula. Siyanqoba, hhayi ngamandla entando, kodwa ngamandla kaKristu ophilayo esebenza ngathi. Sinqoba hhayi ngoba singobani kepha ngenxa yokuthi Yena ungubani.

Singanqoba ngoba Yena wanqoba. Singaba  ngabehlulile ngoba Yena wehlula. Singazinqoba izilingo ngoba Yena wazinqoba izilingo.

`Funda amaHeberu 4:14-16 namaHeberu 7:25. Yini esinikeza Ukunqoba kanye nokuphila izimpilo “ezesaba uNkulunkulu” futhi “zidumise Yena” na?`

UJesu, iNdodana engcwele kaNkulunkulu, unqobe ubuqili bomubi. Wabhekana nezilingo ethembele ezithembisweni zikaNkulunkulu, enikele intando Yakhe kwintando kaYise futhi ethembele emandleni kaYise. Sithembele Kuye, sibheke Kuye, sikholwa kuYena, nathi, futhi, singanqoba. UJesu uyikho konke futhi ukukho konke, futhi imibiko yezingelosi ezintathu imayelana Naye. Umbiko weSambulo ngowokunqoba, hhayi ukwehlulwa. Ukhuluma ngabantu okuthe ngomusa Wakhe nangamandla Akhe banqoba.

Igama “ukunqoba” ngezindlela eziningi lisetshenziswe izikhathi ezingu-11 encwadini yeSambulo. Embonweni wamabandla ayisikhombisa mele ibandla lobuKristu kusukela kwikhulu leminyaka yokuqala kuze kube yisikhathi sethu, kunamakholwa kuso sonke isizukulwane okuthe, ngokusho kukaJohane, “banqoba.” Ekupheleni kwesikhathi labo “abanqobile” bathola ifa lakho konke (Samb. 21:7). Lokhu akukona ukushiseka ngomthetho. Kungukunqoba ngoJesu Kristu, ompilo Yakhe epheleleyo yokulunga okupheleleyo, futhi lokho kuphela, yikona okubanikeza isithembiso sokuphila okuphakade. Kuwukholo lusebenza. Kungumusa oguqulayo nomangalisayo empilweni yekholwa.

`Ngabe kukhona Izinto empilweni yakho ofisa ukuzinqoba na? Singaziphendula kanjani lezizifiso zibe yizenzo na? Zinyathelo zini eziphathekayo esingazithatha zokuba ngabanye “babanqobi” BeSambulo na? `