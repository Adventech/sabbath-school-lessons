---
title:  Ukuphila Impilo Egxile KuNkulunkulu
date:  18/04/2023
---

Esikhathini sokuchithwa kwemali, lapho okumqoka kwezwe kwenze umina waba ngumongo, ubizo lwezulu olokuguquka ebudloveni bukamina kanye nasekuboshweni ngukuzibona sibalulekile kepha sibeke uNkulunkulu kumongo wezimpilo zethu. Kwabanye, imali ingumongo wezimpilo zabo. Kwabanye, ngukutamasa noma amandla. Kanti kwabanye, kungaba ngezemidlalo, umculo, noma ukuzijabulisa. Umbiko weSambulo uwubizo lwecilongo lokwesaba, ukwazisa, nokuhlonipha uNkulunkulu njengomongo weqiniso wempilo.

`Funda uMathewu 6:33, Kolose 3:1, 2, namaHeberu 12:1, 2. Lezizindimana zisitshelani ngokwenza uNkulunkulu umongo weqiniso wezimpilo zethu na?  `

Udaba olusemqoka kungquzulwano lokugcina lomhlaba yimpi yomqondo. Empeleni ingeyokukhonza, negunya, kanye nokuzinikela KuNkulunkulu.

Impi yokugcina kwimpikiswano enkulu iphakathi kokulunga kanye nobubi ekulawuleni imicabango yethu. Umpostoli uPawule usinikeza lesiseluleko: “Mawube kinina lomqondo owawukuKristu Jesu” (Fili. 2:5, NKJV). Ingqondo iyisigodlo sobuthina. Ingumthombo wezenzo zethu. Igama “mawube” lichaza ukuvumela noma ukukhetha. Likhuluma ngesenzo sentando sokuzikhethela. Isinqumo sokuba nomqondo kaKristu yisinqumo sokuvumela uJesu abumbe ukucabanga kwethu ngokugcwalisa imiqondo yethu ngezinto zephakade. Izenzo zethu zobonakalisa ukuthi yini esiyicabangayo. Ukwesaba uNkulunkulu kungukumenza Yena owokuqala ezimipilweni zethu.

Cabanga ngobulula bokulawula imicabango yakho, okungenani lapho uqwashile ngokuthi kumele uyilawule. Imvamisa inkinga iba ngukuthi ngaphandle kokuba senze imizamo yamabomu yokugxila ezintweni ezifanele, “Izinto zaphezulu, hhayi ezintweni zasemhlabeni,” izingqondo zethu, ziwile futhi zinesono zinjalo, ngemvelo ziba nomkhuba wokuwela ezintweni ezimbi, Izinto zalomhlaba. Yingakho, futhi, njengalokhu kwasho uPawule, kumele ngenhloso futhi ngamabomu sikhethe, ngokusebenzisa isipho esikhethekile sokuzikhethela, sigxile ezintweni zasezulwini.

`“Ekugcineni, bazalwane, noma yini eyiqiniso, noma yini ehloniphekile, noma yini elungileyo, noma yini emsulwa, noma yini ethandekayo, noma yini enombiko olungileyo, uma kunokulunga futhi uma kunokuthile okuncomekayo—zindlani ngalezizinto” (Fili. 4:8, NKJV). Sifunda kanjani ukwenza lokho uPawule asitshela kona lapha na?`