---
title:  Uphawu LweSilo
date:  14/06/2023
---

`Funda iSambulo 14:9 futhi usiqhathanise neSambulo 14:12. Lubekwe kuphi uphawu lwesilo na? (buka uDut. 6:8, Dut. 11:18.) Zimpawu zini ezimbili ezehlukanisa abantu bakaNkulunkulu kulabo abamukela uphawu lwesilo na? `

Elinye iqembu likhonza isilo, kanti elinye ligcina imithetho kaNkulunkulu (efaka nowesine, lowo mthetho isilo esafuna ukuwuguqula) futhi banokholo lukaJesu. Yilowo umehluko. Esebenza ngezilo zolwandle nomhlaba, omubi uzama ukudicilela phansi igunya likaNkulunkulu ngokuhlasela umongo wokukhonza; okungukuthi, yiSabatha. Uphawu lwesilo lubekwa esiphongweni noma esandleni. Isiphongo simele ingqondo, lapho ukuqwasha, ukucabanga, nokwahlulela kukhona; isandla, ngokumelene, siwuphawu lwezenzo.

Usuku luyeza, futhi kungenzeka masinyane kunokuba sicabanga, lokuthi imithetho ibekwe eqeda inkululeko kwezenkolo. Labo abalandela ngokuqikelela Izwi likaNkulunkulu futhi begcina iSabatha leqiniso likaJehovah bayophawulwa njengabaphikisana nobunye kanye nokulunga komphakathi.

“Labo abahlonipha iSabatha leBhayibheli bayonyendlelwa njengezitha zomthetho nokuhleleka, njengaba cekela phansi ukuziphatha kahle komphakathi, bedala ukungalawuleki nokungcola, bebanga ukwahlulela kukaJehovah komhlaba. Ukuqikelela kwabo kuyothiwa yinkani, nokudelela abaphathi. Bayobekwa icala lokungahambisani nohulumeni.”—Ellen G. White, The Great Controversy, p. 592.

Ibandla laseRoma libanga gokuthi iSonto “liwuphawu” lwegunya lalo. “Nembala Ibandla lamaKatolika libanga ngokuthi inguquko kwakuyisenzo salo. . . . Nokuthi lesissnzo siwuphawu lwamandla alo negunya ezintweni zenkolo.”—The American Catholic Quarterly Review, January 1883.

ISambulo siprofetha ukuthi ngokuzayo, ngesikhathi samanqamu kazwelonke, umhlaba wethu uzobhekana nohlobo oluthile lwenguquko enkulu kwezepolitiki, ezomphakathi, kwezenkolo, kanye nokuziphatha, kukho ukugcinwa kweSonto kuyoba yimpoqo futhi lokho kuyoba “wuphawu lwesilo.” Futhi, ukuthi lokhu kwenzeka kanjani asitsheliwe. Izibhalo zisinikeza umfanekiso Obanzi, kodwa owanele ukusibonisa ukuthi impikiswano enkulu izoba novuthondaba odabeni lokukhonza isilo noma uMdali nokuthi iSabatha losuku lwesikhombisa liyodlala indima engumongo.

`Kungaziphi izindlela isintu esilokhu sehlukene phakathi ngokuba ngakuNkulunkulu noma ngakuSathane na? Kungani kungeke kwaba nokuba phakathi nendawo na? Singazi kanjani, ngokuqinisekile, ukuthi singakoluphi uhlangothi na?`