---
title:  Ukuhlubuka
date:  12/06/2023
---

`Funda u-2 Thesalonika 2:3, 4, 9-12. UPawule uprofetha ngani ngezinsuku zokugcina na? Yiziphi izimpawu azinikezayo ezikhomba isilo, amandla athatha isikhundla sikaKrsitu na?`

Umpostoli uPawule uxwayisa umphakathu wamaKristu “ngokuhlubuka” eqinisweni leZwi likankulunkulu. Ukhathazekile ngezimbewu zokuhlubuka esezikhona ebandleni leTestamente Elisha, ezazizokhula eminyakeni ezayo ngaphambi kokuza kwesibili kukaKristu. Ivangeli lamanga lalizongena ebandleni, liphendukezele Izwi likaNkulunkulu.

USathane nguyena oqhuba lokhu kuhlubuka. Nguyena “muntu wesono” ofisa ukuziphakamisa “yena ngaphezu kwakho konke okubizwa ngoNkulunkulu” futhi kuhlala “ethempelini likaNkulunkulu” (2 Thes. 2:4). Kodwa “umkhohlisi omkhulu” usebenza ngabantu ukufeza izinhloso zakhe. Izimpawu ezikhombayo kuDaniyeli neSambulo zembula ukuthi uphondo oluncane lukaDaniyeli 7, isilo seSambulo 13 no 14, kanye “nalowo ongenamthetho” ka-2 Thesalonika zimele into eyodwa.

I-SDA Bible Commentary iyibeka kanje: “Ukuqhathanisa nesiprofetho sikaDaniyeli sombuso ohlambalazayo olandela umbuso waseRoma. . . , kanye nomfanekiso wamazwi kaJohane esilo esinjengengwe. . . . kwembula okufanayo okuningi phakathi kwezincazelo ezintathu [uphondo oluncane, isilo, nalowo ongenamthetho]. Lokhu kusiholela ekuphetheni ukuthi uDaniyeli, uPawule, noJohane bakhuluma ngombuso ofanayo, . . .  ubupapa.”—Volume 7, p. 271.

Kubaluleka kakhulu ukukhumbula ukuthi isiprofetho seBhayibheli sichaza uhlelo lwezenkolo oluyekelele Izwi likaNkulunkulu, lafaka izinkambiso zesintu endaweni yevangeli, futhi ladeda eqinisweni leBhayibheli. Leziziprofetho zinikezwe nguNkulunkulu wothando olumangalisayo ukulungiselela abantu ukuza kukaJesu. Zikhuza izinhlelo zenkolo ezihlubukileyo ezisukile Ezwini likankulunkulu, kungebona abantu nje abakuzo (buka iSamb. 18:4). Umbiko wethu umayelana nohlelo oselukhohlise izigidi. Nakuba bekhohlisekile, lababantu bathandwa kakhulu nguKristu. Yingakho, kumele sibaphathe ngokufanele.

`“ ‘Ngakho-ke konke nokungakanani enifuna ukuba abantu bakwenze kini, kwenzeni nani kanjalo kubo; ngokuba lokhu kungumthetho nabaprofethi’ ” (Mat. 7:12, NKJV). Lesisimiso kumele sisisebenzise kanjani ekuphatheni indikimba yezilo zeSambulo 13 no 14 na?`