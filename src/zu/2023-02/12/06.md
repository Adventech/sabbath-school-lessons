---
title:  Isivivinyo SeSabatha
date:  15/06/2023
---

Namanje, mhlawumbe, ishashalazi liyabekwa lalokhu kushushisa okuzayo. Ngo-June 6, 2012, u-Pope Benedict XVI wenza ubizo oluphuthumayo kubantu abevile ku-15,000 ababebuthene e-St. Peter’s Square eRoma lokuthi iSonto kumele libe wusuku lokuphumula kuwo wonke umuntu, ukuze abantu bakhululeke ukuba nemindeni yabo kanye noNkulunkulu. “Ngokuvikela iSonto, othile uvikela inkululeko yesintu.” Lokhu akukhona, nembala, okufanayo nokufuna ukuthi abanye bagcine lolusuku, ngokumelene neSabatha leBhayibheli, kodwa kuyaveza ukuthi umqondo weSonto “njengosuku lokuphumula,” ngokuqinisekile, wudaba lwangempela. Kungekudala, imithetho izobekwa, futhi labo abalandela ngokuqikelela Izwi likaNkulunkulu futhi begcina iSabath leqiniso bazophawulwa njengabaphikisana nenhlalakahle yomphakathi.

Kulelsisikhathu samanqamu, abantu bakaNkulunkulu abathembekileyo bayothi, ngomusa Wakhe nangamandla Akhe, beme ngokuqina enkolweni yabo yokulandela Yena. Ngeke bavumele ingcindezi.

Ngokumelene nophawu lwesilo, bazokwamukela Isishicilelo sikaNkulunkulu. Izishicilelo zazisetshenziswa endulo ukuhlola ubuqiniso bemibhalo esemthethweni. Singalidela ke ukuthola Isishicilelo sikaNkulunkulu phakathi emthethweni Wakhe. Izishicilelo zasendulo zaziwuphawu oluqhamile nolomninilo. UIsaya umprofethi uthi, “Bopha ubufakazi, shicilela umthetho phakathi kwabafundi bami” (Isa. 8:16, NKJV).

`Funda uEksodusi 20:8-11. Yiziphi izinto zesishicilelo sebhayibheli ozithola emthethweni weSabatha na? Umthetho weSabatha wehluke ngani kweminye imithetho na?`

Umthetho wesine uqukethe izinto ezintathu zesishicilelo seqiniso. Eyokuqala, igama lomshicileli: “iNkosi uNkulunkulu wakho” (Eksod. 20;10, NKJV). Eyesibili, isihloko somshicileli: UJehovah “owenza,” (Eksod. 20:11) noma uMdali. Futhi eyesithathu, isifunda somshicileli: “amazulu nomhlaba, ulwandle, nakho konke okukulo” (Eksod. 20:11, NKJV). NgokweSambulo 7:1, 2, uphawu lukaNkulunkulu Lubekwe eziphongweni zethu, uphawu lwezingqondo zethu. UJesu uyalihlonipha ilungelo lethu lokukhetha. Usimemele ukuba simvumele Yena abumbe izingqondo zethu ngoMoya Wakhe oNgcwele ukuze singanyakaziswa kwihange lokholo lwethu Ezwini likaNkulunkulu (Efes. 4;30). Ngalokho, siyaqonda ukuthi abathembekileyo yilabo “abagcina imithetho kaNkulunkulu, futhi banokholo lukaJesu” (Samb. 14:12), futhi phakathi kwaleyomithetho kunowesine, lowomthetho owaguqulwa yisilo.

`Yiziphi izimo ongazibona zenzeka njengamanje ezingase ziholele ekuqedweni kwenkululeko yethu yezenkolo na? Yiziphi izithiyo ezisele na?`