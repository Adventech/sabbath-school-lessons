---
title:  Iqhinga Lokugcina LikaSathane
date:  13/06/2023
---

Uphando lwembula ukungabi nathemba kohulumeni. Izigidi ziyazibuza, “Ngabe ukhona yini ofanelekile ukuhola umhlaba na?” Iziprofetho zeSambulo zikhomba isilo njengalowo okuthi, ngaphansi kobunye bezenkolo nepolitiki, kukholakale efanelekile ukugcwalisa lendima.

`Funda iSambulo 17:12-14. UJohane uyichaza kanjani lemibono yokugcina yomlando womhlaba na? Yikuphi ukuphikisana okunamandla okubonakala lapha na??`

Kunamphuzu amathathu abalulekile uJohane awenza kulesisahluko. Elokuqala, amandla ezopolitiki “anomqondo owodwa” futhi “anikeza amandla negunya” kwisilo. Okwesibili, lombuthano wamanga ulwa noJesu iWundlu. Okwesithathu, empini yokugcina yomhlaba, uKristu nabalandeli Bakhe bayanqoba. Isilo asiphumeleli; uJesu uyaphumelela.

Usuke wazibuza ngeqhinga omubi angaba nalo lokuhlanganisa izizwe na? Umlando uvama ukuziphinda. Sithola isifundo esisemqoka ekuweni koMbuso waseRoma. Ekuhlaseleni kwamaJalimani eqhamuka ngasenyakatho edlavaza i-Western Europe, Umbusi waseRoma u-Constantine waguqukela enkolweni. Igunya lebandla, lihlangene namanda ombuso, kwaba yisona sikhali u-Constantine ayesidinga. Ukuqhubeka kokuqinisa ubungcwele beSonto ngekhulunyaka lesine kwakuhloswe ngezepolitiki nezenkolo ukuhlanganisa umbuso ngesikhathi samanqamu. U-Constantine wayefuna umbuso wakhe umunye, kanti Ibandla laseRoma laliwufuna “uphendukile.” Owezomlando oqavile u-Arthur Weigall uthi: “Ibandla lenza usuku lweSonto labangcwele . . . kakhulu ngoba laliwumkhosi maviki onke welanga; ngokuba kwakuyisimiso esiqinisekile sobuKristu ukwengamela imikhosi yabahedeni ethandwa ngabantu ngokosiko inikezwe ukubaluleka kobuKristu.”—The Paganism in Our Christianity (New York: G. P. Putnam’s Sons, 1928), p. 145.

Ngesikhathi samanqamu amakhulu, ngenkathi wonke umhlaba wesaba, ulimele, unetwetwe, abantu bazobanengcindezi yothile ongaletha ukuzinza nokuvikeleka. Iyona ndlela ubudlova obuphakame ngayo ngaphambilini, futhi asikho isizathu sokucabanga ukuthi ngeke kwenzeke futhi. Ngokwesiprofetho, okuthile kuzoletha lezizigameko zokugcina.

Nakuba kulukhuni ukwazi indlela okuzokwenzeka ngayo, izwe selibonile indlela izinguquko ezinkulu eziza ngayo, futhi ngokuphazima. Nakuba singayazi imininingwane yalokho okuzayo, kumele silungele noma yini ezayo.