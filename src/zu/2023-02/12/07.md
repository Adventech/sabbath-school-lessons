---
title:  Umcabango Obanzi
date:  16/06/2023
---

“Lapho ubuProtestanti belula isandla ngale kwegebe bubambe isandla samandla aseRoma, lapho ezifinyelela ngale komsansa ukubamba isandla sabemimoya, ngenkathi, ngaphansi kwethonya lobunye obunxantathu, izwe lethu [i-United State] liyochitha zonke izimiso zoMthethosisekelo walo njengohulumeni wobuProtestanti ne-republic, futhi lenze umhlinzeko wokusabalalisa amanga kapapa nokulutha, lapho siyokwazi ukuthi isikhathi sesifikile sokusebenza okumangalisayo kukaSathane nokuthi isiphelo sesiseduze.”—Ellen G. White, Testimonies for the Church, vol. 5, p. 451.

“Siye savama ukungalinaki iqiniso lokuthi iSonto wusuku lokukhonza lwamandla aphikisayo . . . endabeni yeSambulo. ISonto liwuphawu olubaluleke kakhulu, lwembula ubuqili obedlulele nobuchule bukadrago. . . . Lokhu . . . kuguqulwa komthetho kaJehovah kubonakalisa ngesenzo esisodwa umongo wenzondo kadrago ngakuNkulunkulu empini yezulu nomhlaba. Ubulula bayo bukhohlisa kakhulu. UDrago wafuna ukuhlwitha indawo kaNkulunkulu ezulwini nasemhlabeni ngokufanekisa yena njengento yeqiniso yokukhonzwa futhi ephikisa ngokuthi umthetho kaNkulunkulu awulungile—kufanele uguqulwe. UDrago waguqula umthetho ophakathi nendawo lapho uNkulunkulu evezwa khona njengoMdali kanye noMsindisi, okunguphela kwakhe ofanele ukukhonzwa (Eksod. 20:8–11; Dut. 5; cf. Samb. 4:11; 5:9, 13, 14). Ukuguqulwa komthetho akuvezanga nje kuphela inzondo kadrago yentando kaNkulunkulu (umthetho), kodwa futhi kungumzamo wakhe wokuhlwitha indawo kaNkulunkulu ngokuba ngofanele ukukhonzwa. . . . Ukuguqulwa ezweni lonke komtheto kwakuyoqinisekisa ukunqoba kwakhe.”— Ángel Manuel Rodriquez, “The Closing of the Cosmic Conflict: Role of the Three Angels’ Messages,” pp. 53, 54.

**Imibuzo Yokuxoxisana**

`Nakuba siphila ngokulindela izigameko zokugcina, kungani kumele siqaphele ukuba singabi ngabanentshisekelo, sibeke isikhathi, noma sihlawumbisele ngale kwalokho esembulelwe kona ngezibhalo na? Yiziphi izingozi zokwenza lokhu, futhi ibe yini imiphumela ngenkathi izigameko ezilindelwe zingenzekanga ngesikhathi nangendlela abantu ababethe zizokwenzeka ngayo na?`

`Nakuba kumele sigweme izingozi ezivezwe embuzweni ongenhla, siphendula kanjani kulabo abathi umbono wethu mayelana nophawu lwesilo nokushushiswa awukwazi ukwenzeka ngoba akubukeki kungenzeka, uma ubuka isimo sezwe njengamanje? Kungani lendlela yokucabanga, nakuba ibukeka inomqondo, kodwa empeleni ayenzi mqondo na? (Nembala, buka indlela izinguquko ezinkulu ezingafika ngayo ezweni.)`