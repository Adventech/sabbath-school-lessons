---
title:  Isilonda Sokufa
date:  11/06/2023
---

Njengoba ssifundile, imibuso yezilo zeSambulo 13 no 14 zimele uhlelo lomhlaba wonke lokukhonza kwamanga. Kodwa kukhona okunye.

`Funda iSambulo 13:5; Sambulo 12:6, 14; noDaniyeli 7:25. Lombuso wawuzobusa isikhathi esingakanani kwezenkolo eminyakeni edlulile na?`

Isilo sasizoqhubeka isikhathi esinqunyiwe emlandweni. Ngokwesikhathi sesiprofetho, usuku lwesiprofetho lulingana nonyaka wangempela. KuNumeri 14:34 sifunda lokhu: “umnyaka ngosuku”—sisebenzisa isimiso seBhayibheli sokubala usuku ngonyaka. Futhi, uNkulunkulu uthi, “ngikunqumele usuku lube ngumnyaka” (Hez. 4:6). Lesisimiso sesibonakale njalo siqinisile ekuhumusheni iziprofetho zesikhathi zeBhayibheli, njengalesi samaviki angu-70 sikaDaniyeli 9:24-27. Ngokubala isikhathi esishiwo kwiSambulo 13:5 sezinyanga ezingu-42, ezinezinsuku ezingu-30, sifinyelela ezinsukwini ezingu-1260 zesiprofetho noma iminyaka yangempela. Amakhalenda asendulo ayevama ukuba ngezinsuku ezingu-360 ngonyaka.

Kwikhulunyaka lesine, Umbuso waseRoma u-Constantine wenza ubuKristu babasemthethweni embusweni wonke. Ngenkathi esusa ikomkhulu lakhe ngo-a.d. 330 elisa e-Byzantium ukuhlanganisa izingxenye zasempumalanga nentshonalanga zombuso wakhe, kwashiwa isikhewu sobuholi eRoma. Upapa, ke, wagcwalisa lesosikhala. Akabanga nje ngumholi onamandla kwezenkolo kodwa waba namandla kwezepolitiki kwelase-Europe. Ngo-a.d. 538, u-Justinian, umbusi waseRoma, wanikeza ngokusemthethweni ibhishobhu laseRoma indima yokuvikela inkolo. Ibandla lasendulo laba nethonya elikhulu ukusukela ngo-A.d 538 kuye ku-a.d. 1798, kuhlangene nokushushisa okwesabekayo okubalulwe esingenisweni sesifundo. U-General Berthier ka-Napoleon wathumba upapa ngo-a.d. 1798, ngokugcwaliseka kwesiprofetho.

U-Berthier nempi yakhe bathumba u-Pope Pius VI futhi ngokushesha bamehlisa esihlalweni sakhe sobupapa. Leliduma kubupapa lalingxamile, kodwa, ngokweSambulo 13:12, lesisilonda Sokufa sasizophola, futhi umhlaba wawuzozwa okuningi kulombuso—okuningi kakhulu.

`Cabanga ngokumangala ngesiprofetho seBhayibheli nangendlela esisembulela ngayo ulwazi lukaNkulunkulu ngezigameko zekusasa. Lokhu kumele kusifundiseni mayelana nesizathu sokuthemba izithembiso zeNkosi, nalezo esingakaziboni zifezeka na?`