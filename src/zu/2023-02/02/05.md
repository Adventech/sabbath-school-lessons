---
title:  Umqhele WoMnqobi
date:  05/04/2023
---

UJohane uchaza uJesu njenge “Ndodana yoMuntu, iphethe ithwele umqhele wegolide ekhanda, kanye nesikela elibukhali esandleni Sayo” (Samb. 14:14, NKJV). Igama “lomqhele” ngu-stephanos. Ngumqhele womnqobi. Ngenkathi umsubathi ephumelele umncintiswano obalulekile, wayenikezwa i-stephanos, umqhele wenhlonipho, wodumo, wokunqoba.

UJesu wake wagqoka umqhele wameva, omele ihlazo kanye nokujivazwa. Wake wadelelwa futhi walahlwa ngabantu. Wethukwa, wajivazwa, wakhafulelwa, washaywa, futhi wabhaxabulwa. Kodwa manje ugqoka umqhele wenkazimulo futhi uza manje njengeNkosi yamakhosi, noNkulunkulu wonkulunkulu.

`Funda iSambulo 14:15 no Marko 4:26-29. Yikuphi okufanayo okubona kulezizahluko na? Zombili zikhuluma ngani na? `

Ingelosi iphume ebukhoneni bukaNkulunkulu enkazimulweni yasetempelini. UNkulunkulu ubuka ingelosi abe esethi, “Sekuyisikhathi. Isivuno sivuthwe ngokuphelele.” Ingelosi indiza isuka ethempelini iye kuJesu imemezele ngezwi elikhulu: “Sekuyisikhathi. Isivuno sivuthiwe.” Hamba uyolanda abantwana Bakho ubalethe ekhaya.

UJesu usebenzisa lesisilinganiso sokulima ngokuphinda phindiwe kwiTestamente Elisha. Ngaphezu kwezikhathi ezimbili usebenzisa uphawu lwesivuno esivuthiweyo ukubonisa ukukhula kwembewu yovangelo ezimpilweni zabantu Bakhe.

“Ukuchuma kwembewu kumele ukuqala kwempilo yezikamoya, futhu ukukhula kwesitshalo yisilinganiso esihle sokukhula kobuKristu. Njengasendalweni, kanjalo nasemuseni; ngeke kwabakhona impilo ngaphandle kokukhula. Isitshalo kumele sikhule noma sife. Njengalokhu ukukhula kwaso kuthule futhi kunganakekile, kodwa kuqhubeka, kanjalo nokuthuthuka kwempilo yobuKristu. Kuzo zonke izigaba zokukhula, impilo yethu ingaphelela; kepha uma inhloso kaNkulunkulu ngathi igcwaliseka, kuyoba Khona ukuqhubekela phambili njalo. Ukungcwaliswa ngumsebenzi wempilo yonke. Njengalokhu amathuba ethu anda, Amava ethu ayoba makhulu, futhi ulwazi lwethu lwande.”—Ellen G. White, Christ’s Object Lessons, pp. 65, 66.

Ukuvuthwa kwezinhlamvu kumele bonke labo abaguqulwa ngomusa, beqhutshwa wuthando, futhi bephila izimpilo zokulalela endumisweni yegama likaKristu. Izinhliziyo zabo zimunye nenhliziyo kaKristu, futhi konke abakufunayo yilokho okufunwa nguYena.

`Uyiqonda kanjani inkulumo ka-Ellen G. White yokuthi “Kuzo zonke izigaba zokukhula, impilo yethu ingaphelela” na? Kuchaza ukuthini lokho, ikakhulu lapho sibona amaphutha ethu kanye nezimilo zethu ezinezici na?`