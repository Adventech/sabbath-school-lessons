---
title:  Yonke Imbewu Ikhiqiza Isivuno
date:  06/04/2023
---

KwiSambulo 14 kunezivuno ezimbili. Isivuno sokuvuthiwe simele ukulunga, futhi Isivuno somvini obolile simele ukungalungi noma abalahliweyo. Zombili izivuno zivuthwe ngokuphelele. Yonke Imbewu etshaliwe ikhule ngokuphelele.

`Funda iSambulo 14:17-20. Isisho esithi “esikhamweni sewayini esikhulu solaka lukaNkulunkulu” sichaza ukuthini na? Bheka neSambulo 14:10, iSambulo 15:1, Sambulo 16:1.`

“Nenye ingelosi futhi yaphuma e-altare, inamandla phezu komlilo” (Samb. 14:18, NKJV). Nansi ingelosi elawula Imililo yokwahlulela kokugcina kukaNkulunkulu. Isivuno sivuthiwe. Isono sesifinyelele emikhawuleni yaso. Ukuhlubuka kuweqile umugqa womusa kaNkulunkulu. Njengalokhu inkohlakalo kanye nezinto ezimbi bezikhona, kusazokuba kubi kakhulu ngaphambi kokuba kudlule konke. UNkulunkulu onothando ukwenzile konke angasenzela kona, okwafaka nokuzinikela Kwakhe esiphambanweni njengomhlatshelo wezono zethu. “Yena ongasazanga isono wamenza isono ngenxa yethu, ukuze kuYena senziwe sibe ngukulunga kukaNkulunkulu” (2 Kor. 5:21, NKJV; buka futhi no Gal. 3:13).

Yikuphi okungaphezulu uNkulunkulu ayengakwenza ngale kwesiphambano na? Akukho okunye umusa ongakwenza ukuhlenga labo abaqhubeke nokulahla uMoya oNgcwele.

Nanku umbiko wesiprofetho ophuthumayo weSambulo 14. Yonke Imbewu isifinyelele esivunweni. Izinhlavu zivuthwe ngokuphelele, futhi nomvini uvuthwe ngokuphelele. Abantu bakaNkulunkulu bambula umfanekiso Wakhe womusa, uzwelo, isihawu, kanye nothando phambi kwezwe. Abantwana bomubi bambula umhobholo, inkanuko, isikhwele, kanye nenzondo. Isimilo sikaJesu sembulwa kwelinye iqembu futhi isimilo sikaSathane kwelinye.

Izwe lonke libona kubantu bakaNkulunkulu isambulo sokulunga okuthi, mhlawumbe, asikaze sibonwe ngaphambilini. Ngokuphikisana nokulunga KukaKristu okwembulwa kubantu Bakhe, izwe liyobona imiphumela ephelele yokuvukela uNkulunkulu. Inkohlakalo, ububi, isono, ukuzilawula kuyokhangiswa ngokuphelele phambi kwabantu nezingelosi. Ukuphikisana phakathi kokuhle nobubi, ukulunga nokungalungi, ukulalela nokungalaleli, kuyoba sobala kwizwe lonke, kubantu nakwzingelosi.

`Ukwazi kahle kanjani ukwehlukanisa phakathi kokulunga nobubi na? Kungani kubalulekile ukuba sikwenze lokho na? (buka Heb. 5:14.)`