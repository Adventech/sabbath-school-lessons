---
title:  Umzuzu Wokumiselwe Khona
date:  01/04/2023
---

### Funda Lokhu kuleliviki
Mat. 24:14, Samb. 14:14—20, Mat. 16:27, Zenzo 1:9—11, Marko 4:26—29, Samb. 16:1.

> <p>Indimana Yenkumbulo</p>
> “Ngase ngibona; bheka, nanto ifu elimhlophe, naphezu kwefu kuhlezi ofana nendodana yomuntu enomqhele wegolide ekhanda lakhe nasesandleni sakhe enesikela elibukhali. Enye ingelosi yayisiphuma ethempelini, imemeza ngezwi elikhulu, ithi kohlezi phezu kwefu: “Faka isikela lakho, uvune, ngokuba kufikile isikhathi sokuvuna, ngokuba sekomile okuvunwayo komhlaba’ ” (Sambulo 14:14, 15, NKJV).

UNkulunkulu ulokhu ekhulume njalo nabantu Bakhe, ebanikeza noma yimaphi amaqiniso abadinga ukuwezwa ngalesosikhathi. Kusukela ekuxwayiseni ngoZamcolo (Gen. 6:7) kuye ekuzeni kokuqala KukaJesu (Dan. 9:24-27) kuye ekwahlulelweni okwandulela ukuza Kwesibili (Dan. 7:9, 10; Dan. 8:14) kuye kwizigameko zokugcina ngaphambi kokubuya KukaKristu (Sambulo 12—14), uNkulunkulu ukhulumile nathi. Kulezizinsuku zokugcina zomlando wesintu, unombiko okhethekile wezwe kanye nakubantu Bakhe, owakhelwe ukubhekana nesidingo sehora. Ubonisa lombiko uhanjiswa yizingelosi ezintathu ezindiza emkhathini nalombiko ophuthumayo wesikhathi sokugcna kuwo wonke umhlaba.

Lemibiko yezingelosi ezintathu yimibiko kaJesu yokugcina yomusa, ubizo olusisusa ekuthembeleni ekulungeni kwethu siye ekuthembeleni ekulungeni KukaJesu ukubonelela, nokusingcwalisa, futhi, ekugcineni kwesikhathi, kusikhazimulise.

Njengasosonke isikhathi, nokho, kumele sikhethe uKristu, sizinikele kuYena futhi silalele Yena, futhi ukukhetha esizokwenza manje, nembala, kuthinta izinqumo esizozenza kumanqamu esiya kuwona.

Ngalokho, manje yisikhathi sokulungiselela.

_*Funda isifundo saleliviki ukulungiselela iSabatha, uMbasa 8._