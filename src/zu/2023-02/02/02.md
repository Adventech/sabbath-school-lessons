---
title:  Izinqumo Zaphakade
date:  02/04/2023
---

ISamnblo 14 siwumbiko wokugcina womusa kaJesu emhlabeni owile nohlubukileyo, wona, eminyakeni eyizinkulungwane eziyisithupha, ubishe esonweni nasebubini. Kuyofika usuku lapho wonke umuntu emhlabeni eyokwenza Khona isinqumo Sokugcina nesingaguqukiyo, ehambisana noma emelana noJesu. Umbiko weSambulo wokulunga KukaKristu, esikhulula ecaleni lesono, kanye nakumakhmandela esono ezimpilweni zethu, uyozwakala ngokuphindiwe kuwo wonke umhlaba.

`Funda uMathewu 24:14 uwuqhathanise neSambulo 14:6. Yisiphi isithembiso uJesu asinikeza abafundi Bakhe mayelana nokusabalala kwevangeli emhlabeni wonke ngaphambi nje kokubuya Kwakhe na? `

Isithembiso sikaJesu sokuthi “ ‘lelivangeli lombuso liyoshunyayelwa kuwo wonke umhlaba’” (NKJV), esinikezwa KuMathewu 24:14, sithola ukugcwaliseka embikweni kaJesu wesikhathi Sokugcina, kwiSambulo 14:6, esithi ivangeli lamemezelwa “kuzo zonke izizwe, nemindeni, nezilimi, nabantu” (NKJV).

Izikhathi ezintathu kwiSambulo 22 uJesu uthi Yena uyeza masinyane (Samb. 22:7, 12, 20). Ngokwengqikithi yokubuya masinyane, iNkosi yethu iyathayisela, “ ‘Ongalungile makenze njalo okungalungile, nongcolileyo makazingcolise njalo, kepha olungileyo makenze njalo ukulunga, nongcwele makazingcwelise njalo’ ” (Samb. 22:11, NKJV). ISambulo sifinyelela kuvuthondaba olukhazimulayo lapho wonke umuntu eholelwa ekukhetheni ukuba ngakuKristu nona ukumelana Naye.

Nembala, nsuku zonke, ngokukhetha kwethu nakho lokho esithi “kuncane,” sikhetha ukuba ngakuJesu noma ukumelana Naye. Kungacishe kungenzeki ukuthi umuntu owenza Izinqumo ezingalungile njalo empilweni yakhe manje, ngokuphazima, kumanqamu okugcina, uyohambisana noJesu, ikakhulu ngenkathi amandla onke obubi emelene naye. Manje, namuhla, futhi nansuku zonke kumele sikhethe ukwethembeka kuKristu nakwimithetho Yakhe. “Ngokuba yilokhu ukuthanda uNkulunkulu, ukuba sigcine imithetho Yakhe” (1 Johane 5:3). Njengalokhu u-Ellen G. White eshilo: “UJesu akaguquli similo ekuzeni Kwakhe. Umsebenzi wokuguquka kumele wenziwe manje. Ukuphila kwethu kwansuku zonke kunquma isiphetho sethu.”—Last Day Events, p. 295.

`UNkulunkulu uzibumba kanjani izimilo zethu na? Yiziphi izindlela azisebenzisayo zokuthi sikhule emuseni na? Yini esingayenza ngokuphelele ukuvumela uMoya oyiNgcwele ukuba usiguqule sifane kakhulu noJesu na?`