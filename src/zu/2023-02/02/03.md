---
title:  Ukubuya KweNdodana YoMuntu
date:  03/04/2023
---

ISambulo 14 siqukethe Indimana engumongo mayelana nombiko weNkosi wesikhathi Sokugcina kubantu Bayo kanye nasemhlabeni. Phakathi kwakho konke ngukubuya KukaJesu, ukugcwaliseka kwesithembiso Sakhe sokuthi “ ‘niyakuyibona iNdodana yoMuntu ihlezi kwesokudla saMandla, futhi iza ngamafu ezulu’ ” (Marko 14:62, NKJV).

`Funda iSambulo 14:14. Sihloko sini esisetshenziswe ukuchaza uJesu lapho ebuyela emhlabeni na? Ucabanga ukuthi Kungani uJohane esebenzisa lesisihloko kuJesu na?  `

UJesu wasebenzisa igama “Ndodana yoMuntu” ukubhekisa kuYena izikhathi ezingu-82 kumaVangeli. Ngesinye sezihloko azithandayo Yena. Wasisebenzisa ngendlela yokuveza uthando lokufana nathi. UnguMsindisi osiqondayo thina, onamava ezilingo zethi, futhi wadlula ekuhluphekeni kwethu. Uyiyo “iNdodana yoMuntu” ebuyayo ukuzosithatha siye ekhaya. LoJesu ozela thina nguYena owaphila phakathi kwethu. Ufanelekile ukuba asihlenge ngoba waba ngomunye wethu, kepha, njengomunye wethu, wabhekana nolaka oluphelele lwezilingo zikaSathane futhi, yebo, wanqoba.

**Yini esiyifunda ezindimaneni ezilandelayo zeBhayibheli KuMathewu ngoJesu, iNdodana yoMuntu na?**

`Mat. 16:27`

`Mat. 24:27, 30`

`Mat. 25:31, 32`

Qaphela Izinto ezithile kulezizahluko: (1) UJesu, iNdodana yoMuntu, uyeza ngenkazimulo nezingelosi Zakhe. (2) Uzokwehlukanisa izimvu ezimbuzini (ukwahulela). (3) Isiphetho sezizwe kanye nesintu sonke siyonqunywa ingunaphakade.

`Cabanga ngegama “Ndodana yoMuntu” nokuthi lithini ngobuntu bukaKristu. Nakuba enguNkulunkulu, waba ngomunye wethu, wafana nathi, kodwa ngokungafani nathi, akazange one. Themba lini elimangalisayo esilithola kulokhu mayelana (1) nokwazi uthando lukaNkulunkulu ngathi; (2) nokwazi ukuthi uyazwelana nokuhlupheka kwethu futhi asinikeze Ukunqoba na?`