---
title:  Umcabango Obanzi
date:  07/04/2023
---

“Kungumthetho wakho kokubili okuhlakaniphile nokwezikamoya ukuthi ngokubuka siyaguquka. Ingqondo ngokunyenya ivumelana nezihloko evunyelwa ukuba igxile kuzo. Ingena kulokho ejwayela ukukuthanda nokukuhlonipha. Umuntu ngeke aba ngaphezu kwesilinganiso sakhe sobumsulwa noma ukulunga noma iqiniso. Uma umina uyiqophelo lakhe eliphezulu, ngeke afinyele kokungaphezulu. Kunalokho, uyoqhubeka nokucwila njalo. Umusa kaNkulunkulu yiwona kuphela onamandla okuphakamisa umuntu. Eyekelelwe, uyolokhu eqhubekile nokwehlela ezansi.”—Ellen G. White, The Great Controversy, p. 555.

Ngesinyenyela, ngokungabonakali, cishe kunganakeki ekuqaleni, izimilo zethu kanye nobuthina kuyaguquka ngokwembewu esiyitshala ezingqondweni zethu. Tshala Imbewu elungileyo, uyothela izithelo ezilungileyo. Tshala Imbewu embi yalomhlaba, uyothela izithelo zalomhlaba esimilweni sakho. Uma sitshala ukungabi nandaba nemigomo kaNkulunkulu yezikamoya, sivuna izithelo zokunganaki—ukungabi nazwelo, ubudedengu kwezikamoya, ukungakhuli kwezikamoya ezimpilweni zethu. Yingakho labo abacabanga ukuthi, Ngiyazi ukuthi ngelinye ilanga izintshushiso zokugcina zizofika, “uphawu lwesilo” njalonjalo, kodwa kothi makufika, bese ngiqondisa Izinto, bakhetha indlela eyingozi. UNkulunkulu usibiza njengamanje, kuwo lomzuzu, ukuba sinikela izimpilo zethu kuYena. Ngokulibala kothile ekuvumeni kuMoya oNgcwele, ngokuya ibalukhuni inhliziyo ekuncengweni ngoNkulunkulu futhi kuye kubalula ukuwela, kanye nokukholelwa, emangeni omubi.

**Imibuzo Yokuxoxisana**

`Yini ubudlelwane phakathi kokusindiswa ngomusa kanye nokukhula emuseni, ngokwengqikithi yeSambulo 14:14-20 kanye nesimiso sesivuno na?`

`Xoxani ngezinto ezidingekile ekukhuleni kwezitshalo futhi niziqhathanise nokukhula kwethu kwezikamoya. Yikuphi okufanayo. Okungukuthi, yini esingayifunda ngokukhula kwezitshalo esingayisebenzisa ezimpilweni zethu na?`

`Ngabe ukhona umehluko phakathi kwekhono Lethu lokukhetha kanye nentando esiyinikezwe nguNkulunkulu na? Kungani ukuqonda lomehluko kubalulekile kumKrsitu okhulayo na?`

`Kungani isihloko “Ndodana yoMuntu” siyisikhuthazo ngesikhathi sokwahlulela lapho silindele ukuza kwesibili KukaKristu na? Kungani kududuza ukubona ukuthi umuntu, ukhona lapho esimele ekwahluleleni na?`