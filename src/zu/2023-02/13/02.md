---
title:  Ukulungiselela Amanqamu Okugcina
date:  18/06/2023
---

`Funda u-1 Thesalonika 5:1-6. Sixwayiso sini umpostoli uPawule asinikeza sona mayelana nezinsuku zokugcina zomlando wesintu na?`

Umpostoli uPawule wakhuthaza amakholwa aseThesalonika ukuba “baqwashe” futhi “baqonde” ngokwengqkithi yokuza kwesibili kukaKristu. Futhi uma uPawule wayengasho lokho kumakholwa, pho, ubengathini kithina namuhla na?

Wamemezela futhi ukuthi “bangabantwana bokukhanya” (1 Thes. 5:5, NIV) nokuthi babengekho “ebumnyameni, ukuze lolusuku” [lokubuya kukaKristu] (1 Thes. 5:4, NIV) lungabazumi “njengesela” (1 Thes. 5:4, NKJV). UJesu wasebenzisa isisho soku “qwasha” ngokuxhumene nokukhuleka okuqinisekile (Mat. 24:42, Mat. 26:40, 41). Ukuqwasha kungukuba ngophapheme kwezikamoya. Ukuqonda kungukuba ngongxamile mayelana nezikhathi esiphila kuzo futhi ugxile ezintweni esisemqoka ngempela.

U-Ellen G. White uyanezezela: “Thina esilaziyo iqiniso kumele silungiselele lokho okuzokwenzeka ngokushesha emhlabeni ngokuzuma okukhulu.”—Testimonies for the Church, vol. 8, p. 28.

Futhi njengoba kuyozuma emhlabeni, akumele kusizume thina. Nakuba singazi ukuthi kuyokwenzeka nini, sibona ngokwanele ukuthi kuyeza, futhi manje, namuhla, yisikhathi sokulunga.

`Buyekeza uDaniyeli 2, futhi uqaphele ukulandelana kwemibuso eyafika yadlula, ngendlela eyaprofethwa ngayo. Lokhu kumele kusifundiseni mayelana nokwethemba ukuthi lokho uNkulunkulu athi kuzokwenzeka, ngempela kuzokwenzeka na?`

UKristu usinikeze lemibiko yosuku Lokugcina ukuze, ngokwazi ngalokho okuzayo, singakulungiselela. Iziprofetho zikaDaniyeli neSambulo, zihlangene nesipho samanje sokuprofetha, zisinikeza ukubona kwezulu kulokho okuzokwehlela phezu kwalomhlaba. Izwi likaNkulunkulu lwesiprofetho liveza umlando wosindiso kusenesikhathi, futhi uDaniyeli 2 usinikeza ubufakazi obunamandla nobuphusile bokuthi singamthemba uNkulunkulu.

`UPawule uthi “singalali” njengabanye. Kuchaza ukuthini lokho, futhi singazi kanjani uma, ngempela, silele futhi, uma kunjalo, kuyothatha ini ukuba sivuke na?`