---
title:  Inguquko Iyaqhubeka
date:  20/06/2023
---

UNkulunkulu uvuse abantu besikhathi sokugcina ukuba beme emahlombe Abaguquli abakhulu bangaphambilini ngeBhayibheli njengesiqubulo sabo, uKristu kuphela engumthombo wabo wosindiso, uMoya oNgcwele njengomthombo wabo wamandla, kanye nokubuya kweNkosi njengokupheleliswa kwawo onke amathemba abo. Amaqiniso okukade asithwa ngubumnyama bamanga nenkambiso, kufaka neSabatha leBhaybheli, ayomemezelwa Ezweni ngaphambili nje kokubuya kweNkosi.

Imibiko yezingelosi ezintathu zazala lenhlangano yesikhathi sokugcina ukuphelelisa Inguquko kanye nokuba neqhaza noKristu ekupheleliseni umsebenzi Wakhe emhlabeni. Iziprofethi ezinkulu zencwadi yokugcina yeBhayibheli zembula uhlelo lwezulu lwesiphelo oluvuka ekudumaleni ukumemezela Umbiko wokugcina kaNkulunkulu emhlabeni.

ISambulo 14 sichaza ibandla lomhlaba wonke lisabalele kuwo wonke umhlaba nezindaba ezilungileyo zevangeli laphakade.

Izingelosi ezintathu zeSambulo 14 zixhunywa ngeyesine kwiSambulo 18. Lengelosi inikeza amandla ekumemezeleni kwezingelosi ezintathu ukuze “umhlaba ukhanyiswe Ngenkazimulo kaNkulunkulu” (Samb. 18:1). Isahluko 18 sigxile ezigamekweni ezinkulu eziholela kuvuthondaba lomlando wesintu kanye nokunqoba kokugcina kwevangeli.

`Funda iSambulo 18:1. Zinto zini ezintathu uJohane asitshela zona ngalengelosi na? `

Ingelosi eyehla iqhamuka ebukhoneni obukhazimulayo bukaNkulunkulu esigodlweni sendawo engcwele yathunywa ukuba imemezele Umbiko wokugcina womusa kaNkulunkulu kanye nokuxwaysa izakhamuzi zomhlaba ngalokho okuzayo emhlabeni.

Umbhalo uthi ingelosi iza “ngegunya elikhulu.” Igama lesiGriki leTestamente Elisha le-“gunya” ngu-exousa. UJesu usebenzisa leligama kwiVangeli likaMathewu ngokuvumelana nokuthuma abafundi Bakhe. KuMathewu 10:1, uJesu unikeza abafundi Bakhe “igunya” (NIV) phezu kwemimoya namandla obubi. Ubathuma ngamandla ezulu ukuze banqobe empini ephakathi kokulunga nobubi. KuMathewu 28:18, 19, uyaphinda futhi uyabathuma, kodwa kulokhu “ngegunya lonke” ezulwini nasemhlabeni ukuba bahambe uthi “ ‘benze abafundi bezizwe zonke’ ” (NKJV).

`Ekugcineni, udaba lwezinsuku zokugcina (njengoba kunjalo zonke izinsuku) zigcina kanjani zimayelana negunya? Yigunya likabani esililandelayo: elikaNkulunkulu, elethu, elesilo, noma elothile na? Wena ulandela igunya likabani na?`