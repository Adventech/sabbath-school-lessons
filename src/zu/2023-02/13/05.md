---
title:  Inkazimulo KaNkulunkulu Igcwalisa Umhlaba
date:  21/06/2023
---

`Funda iSambulo 4:11, Sambulo 5:12, Sambulo 19:1, neSambulo 21:26. Yimaphi amagama ahambisana nenkazimulo kaNkulunkulu egcwalisa umhlaba njengalokhu ichazwe kwiSambulo 18:1 na?`

Impikiswano enkulu phakathi kokulunga nobubi Ezweni lonke imayelana futhi nokuhlonipha uNkulunkulu noma igama Lakhe. USathane, ingelosi ehlubukile, umemezele ukuthi uNkulunkulu akalungile, ukuthi ufuna ukukhonzwa kodwa ubuyisela okuncane. Omubi umemezela ukuthi umthetho kaNkulunkulu uvimbela inkululeko yethu futhi unciphise ukujabula kwethu.

Impilo kaJesu, nokufa, nokuvuka kuchitha leyonkolelo. Yena owasidala wangena kulomhume wenyoka yalomhlaba ukuzosihlenga. Esiphambanweni, waphendula ukumangala kukaSathane futhi wabonakalisa ukuthi uNkulunkulu uyathanda futhi ulungile. Bethathekiswe wuthando Lwakhe, bekhathazekile ngokuhlonipheka Kwakhe, abantu Bakhe besikhathi sokugcina bembule inkazimulo Yakhe—isimilo Sakhe sothando, nokuzinikela Kwakhe emhlabeni onomina, ongenaNkulunkulu, futhi umhlaba ukhanyiswe yinkazimulo yesimilo sikaNkulunkulu.

`Funda uEksodusi 33:18, 19. UNkulunkulu uyembula kanjani inkazimulo Yakhe kuMose. Yini inkazimulo kaNkulunkulu na?`

Inkazimulo kaNkulunkulu yisimilo Sakhe. Umhlaba uyogcwaliswa yinkazimulo kaNkulunkulu ngenkathi sigcwaliswa wuthando lukaNkulunkulu futhi nezimilo zethu ziguqulwa wuthando olusindisayo.

Ukwembula uthando Lwakhe ezimpilweni zethu ngamunye kwembula inkazimulo Yakhe, isimilo Sakhe, ezweni. Umbiko wokugcina wokumenyezelwa ezweni elimbozwe ngubumnyama kwezikamoya uthwelwe yizingelosi ezintathu emkhathini uthi “ ‘Mesabeni uNkulunkulu nimnikeze udumo’ ” (Samb. 14:7, NKJV).

Alukho udumo lwethu emisebenzi yethu emihle, noma ekulungeni kwethu. Ümbiko wokulunga KukaKristu kumele uzwakale kuwo wonke umhlaba. . . . Lokhu yinkazimulo kaNkulunkulu ephelelisa umsebenzi wengelosi yesithathu.”—Ellen

G. White, Testimonies for the Church, vol. 6, p. 19. U-Ellen G. White uyabhala futhi: “Yini ukulungisiswa ngokholo na? Kungumsebenzi kaNkulunkulu ekubekeni othulini inkazimulo yomuntu, nokwenzela umuntu lokho okungekho emandleni akhe ukuba azenzele kona.”—Testimonies to Ministers and Gospel Workers, p. 456.

Ayikho inkazimulo yethu kodwa, yebo, udumo kuNkulunkulu.