---
title:  IWundlu, IWundlu Elahlatshwa
date:  22/06/2023
---

Ziningi izimpawu kwiSambulo, izimpawu zemibhalo ezibalulekile; okungukuthi, udrago ezulwini (Samb. 12:3, 4, 7), izingelosi ezindiza emkhathini wezulu (Samb. 14:6), owesifazane ogibele isilo esibomvu (Samb. 17:3), njalo, njalo. ZiseZwini likaNkulunkulu; uMoya oNgcwele waphefumulela uJohane ukuba azifake lapho, futhi zinendima ebalulekile ekwembuleni iqiniso kulabo abafunda amazwi alencwadi futhi bawenze, ngoba, njengalokhu isho, “Ubusisiwe lowo ofundayo nalabo abezwayo amazwi alesisiprofetho, futhi bagcine lezozinto ezibhalwe kuso; ngokuba isikhathi sesisondele” (Samb. 1:3, NKJV).

Kukhona nokho, omunye umfanekiso oqhamukayo, izikhathi eziningi, kuyo yonke Incwadi yeSambulo. Yimuphi lomfanekiso, futhi umele ini na?

`Funda iSambulo 5:6, 8, 12; Sambulo 7:17; Sambulo 14:1; Sambulo 15:3; Sambulo 19:7; Sambulo 21:22, 23; neSambulo 22:1, 3. Iyini Incazelo yophawu lwewundlu, futhi kungani liqhamuka izikhathi eziningi kangaka encwadini yeSambulo na? `

Nembala, njengalokho kusho amazwi okuvula encwadi, lesi yisambulo “sikaJesu Kristu.” Hhayi nje kuphela iWundlu, kepha iWundlu “lihlatshiwe” (Samb. 5:6, 12; Samb. 13:8). Okungukuthi, uJesu Kristu ebethelwe. Nantsi inhliziyo nomphefumulo, hhayi kuphela yeBhayibheli, kodwa eyencwadi yeSambulo neyemibiko yezingelosi ezintathu. Asikwazi ukuthembeka obizweni lwethu, asikwazi ukwenza umsebenzi uNkulunkulu avusele ibandla lakhe ukuba liwenze, ngaphendle kokuba sibe neWundlu, iWundlu Elahlatshwa, uJesu ebethelwe, umhlatshelo wezono zethu, njengomongo wombiko wethu.

“Kumele ngenhloso sibeke Iwundlu Elahlatshwa kumongo wezimfundiso zethu kanye nobizo lwethu kanye naphakathi kwayo yonke intshumayelo esiyishumayelayo, kukho konke esikubhalayo, kuwo wonke umkhuleko esiwenzayo, yonke ingoma esiyculayo, konke ukufunda kweBhayibheli esikwenzayo, kukho konke esikwenzayo. Uthando olubonakaliswe yiWundlu esiphambanweni maluguqule indlela esiphathana ngayo  lusenze futhi sinakekele izwe.”—Ángel Manuel Rodriguez, “The Closing of the Cosmic Conflict: Role of the Three Angels’ Messages,” p. 70.

Okungukuthi, phakathi kwemifanekiso yezilo eziyingozi, udrago olwayo, izishayo, ukushushisa, kanye nophawu lwesilo, kukhona phambili naphakathi iWundlu, iWundlu Elahlatshwa. NguYena kuphela, ngalokho asenenzele kona, akwenza manje, nazokwenza ngaphambi kokuba konke lokhu kuphele—ekugcineni, uyikho Yena, okumayelana nemibiko yezingelosi ezintathu.

`Kungani ukugcina iWundlu Elahlatshwa kumongo wombiko wethu kusemqoka hhayi kuphela ekuholeleni abanye kulo kodwa futhi ezimpilweni zethu zikamoya na?`