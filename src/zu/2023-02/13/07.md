---
title:  Umcabango Obanzi
date:  23/06/2023
---

“Izinceku zikaNkulunkulu, nobuso bazo bukhanyisiwe futhi bucwebezela ngokuzinikela okungcwele, ziyiphuthuma ezindaweni zonke ukumemezela umbiko wasezulwini. Ngamaphimbo ayizinkulungwane, kuwo wonke umhlaba, isixwayiso siyonikezwa. Izimangaliso ziyokwenziwa, abagulayo baphulukiswe, futhi izimpawu nezimangaliso ziyolandela amakholwa. NoSathane naye uyasebenza, ngezimangaliso zamanga, ehlise nomlilo ezulwini phambi kwabantu. ISambulo 13:13. Ngalokho abahlala emhlabeni kuzofanele bakhethe ukuthi bama ngakuphi.

“Umbiko uyohambisana hhayi ngenkulumo kuphela kepha ngokuqiniseka okujulile koMoya kaNkulunkulu. Izinkulumo zethuliwe. Imbewu itshaliwe, futhi manje izohluma ithele izithelo. Imibhalo esabalaliswe ngabavangeli ilifakile ithonya, kepha iningi ozingqondo zabo zithintekile bebevinjelwe ekuqondeni ngokugcwele iqiniso noma ekuzinikeleni ekulaleleni. Manje imisebenzi yokukhanya ingena yonke indawo, iqiniso libonakala ngobunjalo balo, futhi abantwana abathembekile bakaNkulunkulu bagqabula izibopho ebezibabambile. Imindeni, amabandla, awanamandla okubavimbela manje. Iqiniso liyigugu kakhulu kunakho konke. Ngokungabi nandaba nemikhosi emele neqiniso, isibalo esikhulu sithatha indawo ohlangothini lweNkosi.”—Ellen G. White, The Great Controversy, p. 612.

**Imibuzo Yokuxoxisana**

`U-Ellen G. White uthi “umbiko wokulungisiswa ngokukholwa ngumbiko wengelosi yesithathu . . . . ngokweqiniso.”—Evangelism, p. 190. Kuchaza ukuthini lokho na? Buyini ubudlelwane bokulungisiwa ngokukholwa nemibiko yezingelosi ezintathu na?`

`Funda iSambulo 14:12 futhi.Yini umehluko phakathi kokugcina imithetho kaNkulunkulu nokushisekela ngomthetho na? Ukulalela kuphenduka nini kube ngukushisekela ngomthetho na? Kungaziphi izindlela othile ongayigcini imithetho kaNkulunkulu angaba ngoshisekela ngomthetho na?`

`Iyiphi impendulo ongayinikeza kulabo abasisolayo ngokukhuluma ngezilo ezesabekayo nangazixwayiso ezitholakala encwadini yeSambulo na? Ngaphandle kwempendulo esobala, yokuthi sikhuluma ngako ngoba kukhona, kubhalwe encwadini, yiziphi ezinye izimpendulo ongazinikeza na?`

`Xoxani ngezigameko ezenzeka njengamanje ezweni. Yini esikubone kwenzeka okungalekelela ekufinyeleleni ezigamekweni zokugcina na? Silinganisa kanjani phakathi kokuqwasha ngezikhathi esiphila kuzo kodwa singaziboni sesingena ekungathekiseni okuyize mayelana ngalokho esingakakwembulelwa na?`