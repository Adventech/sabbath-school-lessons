---
title:  Umcabango Obanzi
date:  05/05/2023
---

Nansi indlela esheshayo nelula yokubuka isiprofetho samaviki angu-70 sikaDaniyeli 9:24–27.

Okokuqala, amaviki angu-70 (Dan. 9:24).

Kulandele, amaviki ayisikhombisa namaviki angu-62, noma amaviki angu-69 (Dan. 9:25) kumaviki angu-70.

Kube neviki lokugcina, elamashumi ayisikhombisa (Dan. 9:27).

Futhi, ekugcineni, iviki lokugcina lehlukanisiwe—“maphakathi neviki” (Dan. 9:27)—libe yizigaba zeminyaka emithathu nesigamu.

Kunjalo nje. Amaviki angamashumi ayisikhombisa, aqukethe amaviki angamashumi ayisithupha nesishiyagalolunye kanye neviki elolodwa. Futhi leloviki lihlukaniswe phakathi. Fakake i-date, 457. b.c, ekuqaleni, kuthi ngokubala okulula—yebo sifinyelela ku-1844 ohleni lwesikhathi.

Futhi, ekukhulumeni ngezinsuku ezingu-2300, uDaniyeli akazange asho ukuthi zaqala nini. “Ezinsukwini eziyizinkulungwane ezimbili namakhulu amathathu; bese indawo engcwele ihlanzwa” (Dan. 8:14). Ezinsukwini eziyizinkulungwane ezimbili namakhulu amathathu—kusukela nini? Kungani kungaqala ngesikhathi uDaniyeli thola umbono, “ngonyaka wesithathu wokubusa kweNkosi u-Belshazzar (Dan. 8:1) na?

Lokho akusebenzi. Umbono kaDaniyeli 8 awuyifaki iBhabhiloni. Uqale ngezigameko ezilandela yona, Okungukuthi, i-Medo-Persia, Greece, Rome kuze kube “sekupheleni.” Kungani kunesikhathi sesigameko, Ukuhlanzwa kwendawo engcwele, okusembonweni, kusukela esigamekweni, iBhabhiloni, elingekho na? Isiqalo sovuthondaba lombono kumele siqhamuke embonweni uqobo, owaqala ngeMedo-Persia waqhubekela “ekupheleni.” Yiminyaka emining leyo.

Yimuphi Unyaka owaqala lokho? Asitsheliwe kuDaniyeli 8. Sitshelwa kuDaniyeli 9.

**Imibuzo Yokuxoxisana**

`Eklasini, xoxani ngobudlelwane obusondelene obuphakathi kwevangeli nokwahlulela njengalokhu bubonakala kulezizingxenye ezimbili zalokho, empeleni, okuyisiprofetho esisodwa. Kungani Lokhu kuxhumana phakathi kwakho kokubili kuyizindaba ezinhle kithina na? Lokhu kuxhumana kumele kusisize kanjani ukuba siqede ukwesaba abaningi abanako mayelana nomqondo wokwahlulela na?`

`Gxila kakhulu eqinisweni, elembulwe kuDaniyeli 9:26, lokuthi uMesiya uyanqunywa, kodwa “hhayi ngokungoKwakhe” (NKJV). Kukhuluma ngano Lokhu na? Wayenqunyela bani Yena, futhi ngasiphi isizathu na?`

`Funda futhi uLevitikus 16:16 no Levitikus 23:26-29. Khulumani ngesizathu sokuhlanzwa kwendawo engcwele (Lev. 16:16) nangandlela abantu okumele benze ngayo ngenkathi lokho kwenzeka (Lev. 23:26–29). Buyini ubudlelwane phakathi kwalokhu okwenzeka lapha, kanye nokuthi kusho ukuthini kithina namuhla na?`