---
title:  Ukuhlanzwa KweNdawo Engcwele
date:  30/04/2023
---

Njengoba sesibonile, kumele kube nokwahlulela ngaphambi kokuba uKristu eze. Ingelosi imemezela ngezwi elikhulu ukuthi ïhora lokwahlulela Kwakhe selifikile” (Samb. 14:7, NKJV). Incwadi kaDaniyeli isinikeza isikhathi Lokhu kwahlulela okwaqala ngaso.

`Funda uDaniyeli 8:14. Yisiphi isikhathi esiqondile uDaniyeli asinika sona mayelana nokuhlanzwa kwendawo engcwele na?`

UmJuda ngamunye wayeyazi ngokusobala Incazelo yokuhlanzwa kwendaw engcwele yasemhlabeni. Kwakwenzeka ngoSuku lokuBuyisana, okwakuwusuku lokwahlulela. Nakuba uDaniyeli wayewuqonda umqondo wokuhlanzwa kwendawo engcwele kanye nokwahlulela, wadideka mayelana nalezizinsuku ezingu-2300.

`Funda uDaniyeli 8:27 no Daniyeli 9:21, 22. Yaba yini impendulo kaDaniyeli embonweni wezinsuku ezing-2,300, futhi yathini impendulo kaNkulunkulu kuyena na?`

Ekugcineni kukaDaniyeli 8, waphela amandla futhi wababaza, “Ngamangaliswa yilombono, kodwa akekho owayewuqonda” (Dan. 8:27, NKJV). Okungukuthi, Umbono wezinsuku ezingu-2300 (wonke Umbono uchaziwe; buka uDaniyeli 8:1922). Isahluko esilandelayo, Daniyeli 9, sibika ngengelosi u-Gabriel izochazela uDaniyeli ngesiprofetho sezinsuku ezingu-2300. “ ‘O Daniyeli, ngizile manje ukuzokunikeza ikhono lokuqonda’ ” (Dan. 9:22, NKJV).

U-Gabriel umangaza uDaniyeli lapho emembulela impendulo yomkhuleko wakhe ebanzi kunokuba ecabanga. Ingelsoi u-Gabriel ihamba noDaniyeli kuhologo lwesikhathi futhi imambulele iqiniso ngokuza kukaMesiya, imnikeza izikhathi eziqondile zokuqala komsebenzi Wakhe kanye nokufa Kwakhe kwesihluku, izigameko ezazixhumana ngqo nokuhlanzwa kwendawo engcwele, kuDaniyeli 8. Ngamanye amazwi, ukufa KukaKristu kanye nokwahlulela kuthungelwe ndawonye.

`Kungani kubalulekile ukuthi ukufa KukaJesu, njengalokhu kwembuliwe kuDaniyeli 9:24-27, kuxhumene ngqo nokwahlulela, kuDaniyeli 8:14 na? Qiniso lini elikhulu elifundiswa yilokhu kuxhumana na?`