---
title:  Unyaka 1844
date:  04/05/2023
---

Iminyaka engu-590 yokuqala yesiprofetho seminyaka engu-2300 yayimiselwe isizwe samaJuda sasendulo kanye nasekuzeni kukaMesiya. Ingxenye yokugcina yeminyaka engu-2300 imayelana nabantu bakaNkulunkulu, amaJuda nabeZizwe, kanye nokuhlanzwa kwendawo engcwele yasezulwini, futhi, ekugcineni, nokuza kwesibili kukaKrsitu.

Iminyaka engu-490 yokuqala ibhekene nokuza kokuqala kukaMesiya yaphela ngo a.d. 34. Ukususa iminyaka engu-490 kwengu-2300 kusishiya neminyaka engu-1810. Leminyaka engu-1810 ibhekene nabantu bakaNkulunkulu. Uma siqala ku-a.d. 34 futhi sinezezele ngeminyaka engu-1810, sinyenlela ku-a.d. 1844.

Ngokokuhlanzwa noma ukuvuselelwa kweqiniso ngendawo engcwele kanye nokwahlulela kwezulu Kwesikhathi Sokugcina, uNkulunkulu wenza ubizo lokugcina kwisintu sonke KwiSambulo 14:6, 7 ukuba sisabele othandweni Lwakhe, samukele Umusa Wakhe, futhi siphile izimpilo ezingcwele nezilalelayo.

`Funda uLevitikus 16:16. Kwakuyini isizathu sokuhlanzwa kwendawo engcwele, futhi Lokhu kusifundisani mayelana nevangeli na?`

Ngenxa yezono zabantu, nokungcola kwabantu, indawo engcwele kwakumele ihlanzwe, okwakwenzeka kuphela ngegazi lezilwane. Kunjalo nakithina. Sidinga uMsinidisi, ompilo Yakhe imelwe yizilwane ezazibulawa ngoSuku Lokubuyisana, njengendlela kuphela yokuphumelela ekwahlulelweni

`Funda uLevitikus 23:26-29. Yini uNkulunkulu ayiyaleza kubantu Bakhe ukuba bayenze ngosuku lokwahlulela, futhi lokho kumele kusho ukuthini kuthina namuhla na?`

AbakwaIsrayeli kwakumele “bahlolisise Imiphefumulo yabo.” Lesisisho sikhomba ukuthi kwakumele bazithobe futhi bahlole izinhliziyo zabo, bavume izono zabo, baphenduke, futhi bacele uNkulunkulu abahlanze njengobo umpristi omkhulu ehlanza indawo engcwele yasemhlabeni.

`Izahluko zesiprofetho zikaDaniyeli 7—9 neSambulo 14 zigxila kakhulu obizweni oluphuthumayo lokulungisa lwehora lokwahlulela. Kusukela ku-1844, siphila ehoreni lokwahlulela, futhi umbiko weSambulo wengelosi yokuqala umemezela ukuthi, “Ihora lokwahlulela Kwakhe selifikile” (Samb. 14:7, NKJV). Namuhla, pho, “siyihlola kanjani Imiphefumulo yethu” na?`