---
title:  Ihora Lokwahlulela Kwakhe
date:  29/04/2023
---

### Funda Lokhu Kuleliviki
Daniel 8, Daniel 9, Ezra 7, Mat. 3:13–17, Rom. 5:6–9, Marko 15:38, Lev. 16:16.

> <p>Indimana Yenkumbulo</p>
> “Futhi nenze lokhu, nazi isikhathi, ukuthi yisikhathi sokuvuka ekulaleni; ngokuba manje usindiso lwethu luseduzane kunokuba sasikholwa ekuqaleni. Ubusuku budlulile, ukusa sekusondele” (Roma 13:11, 12, NKJV).

Eminyakeni eminingana edlule, isishicilelo se-National Geographic sabika ngomlilo wehlathi kwi-Yellowstone National Park e-United States. Ekupheleni komlilo, abezamahlathi bakhuphuka intaba behlola umonakalo. Omunye wabo wathola inyoni eyayishe yaba ngumlotha ngaphansi kwesihlala. Engaphathekile kahle yilokho ayekubona, wathinta lenyoni ngenduku.

Ngenkathi eyihlokoloza ngenduku, kwaphuma amaphuphu amathathu ngaphansi kwamaphiko kanina wazo ofileyo. Lomama onothando, azi kahle ngengozi ezayo, wathatha amaphuphu akhe waya ngaphansi kwesihlahla futhi wawabuthela ngaphansi kwamaphiko akhe. Wayesenokundizela endaweni ephephile kodwa akavumanga ukushiya abantwana bakhe. Umfanekiso ongaka wekholwa, eliphephile kuKristu.

Imililo yokwahlulela yavutha ngokuphelele kuYena, eKhalvari, futhi bonke abakuKristu baphephile ingunaphakade ngaphansi kwamaphiko Akhe. Esiphambanweni, uKristu wehlulelwa njengesoni esilahliweyo ukuze sahlulelwe thina njengezakhamuzi ezilungileyo zombuso wezulu. Wehlulelwa njengeselelesi ukuze thina sikhululwe emililweni ebhubhisayo yokulahlwa ingunaphakade, ngokwesingathekiso futhi, yebo, nokwangempela, ngokunjalo.

_*Funda isifundo saleliviki ukulungiselela iSabatha, uNhlaba 6._