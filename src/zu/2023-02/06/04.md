---
title:  Umyalelo WeNgelosi KuDaniyeli
date:  02/05/2023
---

`Funda uDaniyeli 9:23. Myalelo muni oqondile ingelosi ewunikeza uDaniyeli na? Kungani Lokhu kubalulekile ekuqondeni Incazelo yokuhlanzwa kwendawo engcwele kuDaniyeli 8:14 na?`

Ngokusobala ingelosi iyaleza uDaniyeli ukuba “aqikelele udaba, futhi aqonde umbono” (Dan. 9:23, NKJV). Luphi udaba, futhi muphi umbono na? Ngoba akukho mbono obikwa kuDaniyeli 9, ingelosi u-Gabriel kumele ibe ikhuluma ngengxenye yombono okuDaniyeli 8 le umprofethi angazange ayiqonde—umbono wezinsuku ezingu-2300 (Dan. 8:27).

`u-Gabriel uqhubeka kuDaniyeli 9:24-29. Yiziphi izigameko empilweni nasekusebenzi KukaJesu akhuluma ngazo na?`

Ingxenye yokuqala yalesisiprofetho ibhekise kubantu bakaNkulunkulu, amaJuda. “Amasonto angamashumi ayisikhombisa amiselwe abantu bakho”—isizwe samaJuda (Dan. 9:24, NKJV). Kwisiprofetho seBhayibheli, usuku olulodwa lwesiprofetho lulingana nonyaka wesiprofetho (Ezek. 4:6, Num. 14:34). KuDaniyeli nakwiSambulo lapho unomfanekiso, uvama ukuba nesingathekiso sesikhathi, ngokunjalo. Enye yezindlela esingaqiniseka ngayo ngokuthi isimiso sosuku-nyaka siyasebenza lapha ngukuthi ngenkathi sisisebenzisa kwisiprofetho sikaDaniyeli, isigameko ngasinye senzeka ngesikhathi esifanele (buka isifundo sakusasa). Uma sisebenzisa lesisimiso, amaviki angu-70 anezinsuku ezingu-490. Njengoba usuku lwesiprofetho lulingana nonyaka wangempela, izinsuku ezingu-490 yiminyaka engu-490 yangempela.

u-Gabriel utshela uDaniyeli ukuthi iminyaka engu-490 “inqunyiwe” (igama eliqondile lesiHeberu chathak, ngesinye isikhathi elihumushwa “ukumiselwa”). Inqunywe kokuphi na? Kungaba yisiprofetho kuphela okubhekiswe kuso lapha: izinsuku ezingu-2300 zikaDaniyeli 8:14. Leminyaka engu-490, isiprofetho sesikhathi, sixhumana ngokuqondile nesiprofetho sesikhathi sikaDaniyeli 8:14, okuyiyona ngxenye kuphela yombono engachazwanga kuDaniyeli 8 futhi okuyisona kuphela isiprofetho sesikhathi kuDaniyeli 8, ngokunjalo. Ngalokho, siyabona ukuthi u-Gabriel ngalesisiprofetho uzosiza uDaniyeli ukuba aqonde lokho angazange akuqonde kwisahluko esedlule: izinsuku ezingu-2300.