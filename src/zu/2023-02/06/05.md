---
title:  UMesiya “Unqunyiwe”
date:  03/05/2023
---

u-Gabriel waqala lesisiproefetho seminyaka engu-490 ngesigameko esasibaluleke kakhulu kuDaniyeli nakumaJuda—umyalelo wokuvuselela nokwakha iJerusalema. Nakuba iminingana imiyalelo eyakhishwa mayelana neJerusalema, ku-Ezra 7, sithola ukuthi umyalelo owakhishwa ngo-457 b.c. wavumela amaJuda ukuba angabuyeli nje kuphela ezweni lawo kodwa bafike bazisungule futhi njengomphakathi wezenkolo (buka u-Ezra 7:13, 27).

Kuyabaluleka ukuqaphela ukuthi umyalelo ka-Artaxerxes wakhishwa ngenkwindla ka-457 b.c. kusukela kulomyalelo, ngo-457 b.c., kuze kufike uMesiya, ngokukaDaniyeli, kwakuzoba ngaviki angu-69, noma iminyaka engu-483. Uma siqala ku-457 b.c. futhi siqhubeka nesikhathi somlando, sifinyelela ku-a.d. 27.

Igama elithi Mesiya lichaza “ogcothsiweyo.” Ngo-a.d. 27, uJesu Kristu, uMesiya, wabhabhathizwa. (buka uMat. 3:13–17.) UDaniyeli waprofetha emakhulwini eminyaka edlule unyaka wokubhabhathizwa kukaKrsitu, isikhathi uJesu ayezoqala ngaso umsebenzi Wakhe weminyaka emithathu nengxenye.

`Funda amaRoma 5:6-9 kanye noDaniyeli 9:26. Maqiniso mani amakhulu ambulwa lapha na?`

“ ‘Futhi ngemuva kwamaviki angamashumi ayisithupha nambili uMesiya uzonqunywa, kodwa engenzeli Yena’ ” (Dan. 9:26, NKJV). UMesiya waye “zonqunywa,” noma abethelwe. Indimana iyathayisela “ ‘kodwa engenzeli Yena.’ ” Ngamanye amazwi, ukufa KukaKristu esiphambanweni saseKhalivari kwakungokwethu, hhayi oKwakhe, okungakho uPawule akwazi ukubhala: “Kodwa uNkulunkulu ubonkalisa ukusithanda Kwakhe, ngokuthi siseyizoni, uKristu wasifela” (Rom. 5:8, NKJV).

KuDaniyeli 9:27, sifunda ukuthi phakathi neviki, eminyakeni yesikhombisa yokugcina, uKristu wayezo “qeda imihlatshelo nominikelo.” Phakathi kwevikii lamashumi ayisikhombisa, ngo-a.d. 31, uKristu waqinisekisa isivumelwano saphakade ngegazi Lakhe ngokufa esiphambanweni, futhi Uhlelo lwemihlatshelo lwaphelelwa ngukubaluleka kwalo kwesiprofetho. Leziziprofetho zembula ukuthi uKrsitu, uMesiya, wayezobethelwa futhi enze Uhlelo lwemihlatshelo luphelelwe ngukubaluleka kwalo ngokwesiprofetho entwasahlobo ka-a.d. 31. Lezizibikezelo zafezeka ngokwemininingwane yonke. Ngesikhathi ne sePhasika, ngenkathi umpristi omkhulu enikela iwundlu lePhasika, uKrsitu wabangumhlatshelo wethu.

`Ngalokho osekubhalilwe emiqondweni, funda uMarko 15:38 noMathewu 3:15, 16. Lezizindimana Zisisiza kanjani ekuqondeni isiprofetho sikaDaniyeli 9:24–27 na?`