---
title:  Izinsuku Ezingu-2300 Nokuphela Kwesikhathi
date:  01/05/2023
---

`Funda uDaniyeli 8:17, 19, 26. Yisiphi isikhathi ingelosi ememezela ukuthi Umbono kaDaniyeli 8 nezinsuku ezingu-2300 ubhekise kuso, futhi Kungani Lokhu kusemqoka ukuba sikuqonde na?`

Abanye bathi Izinsuku ezingu-2300 ngezangempela. Bakholwa futhi ukuthi uphondo oluncane lukaDaniyeli 8 lubhekise kumholi wempi yama-Seleucid u-Antiochus Epiphanes (216 b.c.–164 b.c.), owahlasela iJerusalema futhi wangcolisa ithempeli lamaJuda, nakuba Izinsuku ezingu-2300 singahambisa nalesisikhathi. Lencazelo, nokho, iphikisana nomyalezo osobala wengelosi wokuthi lombono ubhekise “esikhathi Sokugcina.” U-Antiochus nembala akhaphilanga esikhathini Sokugcina.

KuDaniyeli 8, u-Gabriel uqale Incazelo yakhe yesiprofetho sezinsuku ezingu-2300. Uthi inqama imele i-Medo Persia kanti impongo imele i-Greece (Dan. 8:20, 21). Nakuba ingabaluliwe, njengemibuso emibili engaphambi kwawo, olandela, uphondo oluncane, nembala yiRoma (Dan. 8:9, 23, 24). Ibe isifanekisa isigaba seRoma esihlanganisa inkolo nepolitiki, esasizo “dicilela phasi iqiniso” (Dan. 8:10-12, 25) futhi sithikameze umsebenzi kaKristu endaweni engcwele (Dan. 8:10-12). Ukuhlanzwa kwendawo engcwele kuDaniyeli 8:14, uvuthondaba lwesahluko, yimpendulo kaNkulunkulu kwinselele yemibuso yomhlaba neyezenkolo ezame ukuhlwitha igunya likaNkulunkulu. Kuyingxenye yesisombululo sikaNkulunkulu kwinkinga yesono.

u-Gabriel usekulungele ukuchaza imininingwane kwisiprofetho sikaNkulunkulu sesikhathi. Ekupheleni kukaDaniyeli 8, sibona ngokusobala ukuthi uDaniyeli wayengayiqondi ingxenye yombono emayelana nezinsuku ezingu-2300 (Dan. 8:27). Ingxenye esekuqaleni emanyelana nenqama, impongo, kanye nophondo oluncane yayisichaziwe yonke, nemibuso emibili yokuqala ibizwe ngamagama (Dan. 8:20, 21). Ukuhlanzwa kwendawo engcwele, nokho, kwakungachazwanga.

Ingelosi u-Gabriel, eyayibonakale kuDaniyeli 8, iqhamuka manje kuDaniyeli 9 futhi ithi kuye: “ ‘Ekuqaleni kokuthandaza kwakho umyalelo wakhishwa, futhi sengifikile ukuzokutshela, ngokuba ungothandiweyo kakhulu; ngakhoke qikelela udaba, futhi uqonde umbono’” (Dan. 9:23, NKJV). Muphi umbono na? Njengalokhu sizobona kusasa, umbono wezinsuku ezingu-2300, okuyiyona ngxenye kuphela yombono odlule, kuDaniyeli 8, engazange ichazelwe uDaniyeli.

`u-Gabriel ubiza uDaniyeli “ngothandiwe kakhulu.” Lokhu kusitshelani ngokuxhumana okusondelene phakathi kwezulu nomhlaba na?`