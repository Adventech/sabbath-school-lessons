---
title:  Umcabango Obanzi
date:  14/04/2023
---

Gxila kakhulu emqondweni wangoLwesithathu omayelana nesidingo sethu sokuba yingxenye yokuthile okukhulu kunathi nempilo yethu encane, nemfushane, evame ukukhohlakala, yonakale, futhi idumaze (ngubani ongenazo lezizinto empilweni yakhe na?). Lesisifiso senza umqondo kakhuku, futhi. Enyameni, siyini ngaphandle kokuba yizikhwama ezincane zenyama ezithwele ubuchopho—okuyisisindo nje esincane sokwenziwe nge-carbon esondele kakhulu ngokwesakhiwo kwibhakede lenkukhu ethosiwe kunakwi-hard drive.

Yini izikhwana ezincane zenyama zisho ukuthini ngokuqhathaniswa nephakade ezikulo na? Ukuziphilela ngokwakho kuphela, ukuphilela okungekukhulu kunawe, ngenkathi kukuningi okungaphezu kwethu nangale kwethu, kufana nokukhiyelwa impilo yakho yonke endaweni engenamuntu phakathi kwedolobha elikhulu olizwa liphila ngale kwezindonga. Futhi yikuphi okukhulu, okuphakeme, kanye nokukhazimulayo esikuphilela ngaphandle kokumemezela isithembiso sokuphila okuphakade esikunikeziwe kuJesu na?

“Izinceku zikaNkulunkulu, nobuso bazo bukhazimula ngokunikelwa okungcwele, ziyophuthuma ziye ezindaweni ukuyomemezela umbiko wasezulwini. Ngamaphimbo ayizinkulungwane, kuwo wonke Umhlaba, isixwayiso siyonikezwa. Izimangaliso ziyokwenziwa, abagulayo baphulukiswe, futhi izimpawu nezimangaliso kuyolandela amakholwa. Usathane naye uyasebenza, ngezimangaliso zamanga, ehlise nomlilo ezulwini kubuka abantu. Sambulo 13:13. Ngalokho izakhamuzi zomhlaba ziyokwenziwa zithathe isinqumo.”—Ellen G. White, The Great Controversy, p. 612.

**Imibuzo Yokuxoxisana**

`“Abambalwa bangibhalele, bebuza ukuba umbiko wokulungisiswa ngokholo ungowengelosi yesithathu, futhi ngiphendulile, ‘Ngeqiniso ngumbiko wengelosi yesithathu.' "—Ellen G. White, The Advent Review and Sabbath Herald, April 1, 1890. Yibuphi ubudlelwane obukhona phakathi kokulungisiswa ngokholo kanye nombiko wezingelosi ezintathu na?`

`Gxila kakhulu kwibizwana “ivangeli laphakade.”Yini ephakade mayelana nevangeli na?`

`Kuchaza ukuthini ukuthi ama-Seventh-day Adventist asemazweni amaningi kangaka omhlaba na? Kusho ukuthini ngendlela uNkulunkulu abusise ngayo amalinge ethu kuze kube manje na? Kusenjalo, ibandla okulo, naso Isikole seSabatha, singadlala indima enkulu kanjani “ekuqedeni umsebenzi” na?`