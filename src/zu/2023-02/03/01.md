---
title:  Ivangeli Laphakade
date:  08/04/2023
---

### Funda Lokhu kuleliviki
Samb. 14:6–12; 1 Kor. 15:1–4; Rom. 3:24–26; 1 Pet. 1:18–20; Mat. 28:19, 20; Zenzo 1:8.

> <p>Indimana Yenkumbulo</p>
> “Ngase ngibona enye ingelosi indiza emkhathini wezulu, inevangeli eliphakade ilishumayela kwabahlezi emhlabeni, nakuzo zonke izizwe, nemindeni, nezilimi, nabantu” (Sambulo 14:6, NKJV).

KwaIsrayeli wasendulo, ngenkathi abahedeni  ababebazungezile babekhonza “onkululunkulu” abaningi bokhuni namatshe, isiqubulo esinamandla sokholo, nesiwuphawu lukaIsrayeli sasitholakala kuDuuteronomi 6:4: “ ‘Yizwa, Israyeli: uJehova uNkulunkulu wethu, uJehova, munye’ ” (NKJV).

Kuyo yonke iminyaka ukuhutshwa kwe-shema (igama lomkhuleko, ogxile egameni lesiHeberu “yizwa”) kwakukhumbuza amaJuda ngombono wezikamoya owawubahlanganisa njengabantu futhi uqinisa ukuzimisela kwabo ukugcina ukwehluka kwabo njengabakhonzi bakaNkulunkulu okunguphela Kwakhe weqiniso.

Kuma-Seventh-day Adventist, imibiko yezingelosi ezintathu zeSambulo 14 yi-shema yethu. Iyisisho sokholo esiphawulwa ngaso. Ichaza ukuthi singobani futhi ichaze umsebenzi wethu emhlabeni. Kafushane, inkomba eyodwa yethu yesiprofetho ibalulwe kwiSambulo 14:6-12, futhi yilapha esithola Khona intshisekelo yethu yokumemezela Ivangeli emhlabeni.

Esifundweni saleliviki, sizoqala isifundo esidephile seSambulo 14:6-12, kodwa sikwenza lokho ngamehlo omusa lapho silalela uNkulunkulu ekhuluma nezinhliziyo zethu.

_*Funda isifundo saleliviki ukulungiselela iSabatha, uMbasa 15._