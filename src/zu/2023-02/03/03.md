---
title:  Ivangeli “Laphakade”
date:  10/04/2023
---

Qaphela lokho iSambulo 14:6, isiqalo semibiko yezingelosi ezintathu, esiqala ngako: ivangeli “laphakade.” Uma sisilela ekuqondeni ukujula kwevangeli, sizogeja konke ngemibiko yezingelosi ezintathu. Singeke saqonda ngokuphelele Izinto ezisembikweni kaNkulunkulu wesikhathi sokwahlulela noma ukuwa kweBhabhiloni noma uphawu lwesilo uma sisilela ekuqondeni ivangeli.

`Funda u-1 Korinte 15:1-4, Roma 3:24-26, no Roma 5:6-8. “Ivangeli laphakade” lethulwe kanjani kulezizahluko na? Yiliphi Ithemba elikhulu elethulwe kithi lapha na?`

Ivangeli liyizindaba ezimagalisayo kakhulu zokufa KukaKristu efela izono zethu, zovuko Lwakhe olukhazimiulayo, kanye nokusithanda Kwakhe nokusinakekela okungapheli. Ngokholo egazini Lakhe elachithwa kanye namandla Akhe okuvusa, sihlengwa kukho kokubili isijeziso namandla esono. UKristu wayesemicabangweni kaPawule futhi engumongo wezimfundiso kanye nokushumayela Kwakhe. UKristu owabethelwa wamhlenga yena ecaleni lesono lemuva lakhe. UKristu ovukile wamnikeza amandla esikhathi samanje, futhi uKristu obuyayo wamnikeza Ithemba lekusasa.

Qaphela amaphuzu amane kulezizahluko kumaRoma:

1. Silungisiswa mahala ngomusa.
2. Umusa yisimemezelo sokulunga kukaNkulunkulu.
3. Umusa ubonelela labo ngokholo abamukela uJesu.
4. Uthando lukaNkulunkulu lwabonakaliswa kithina siseyizoni.

Umusa kaKristu asiwufanele futhi asiwuzuzi. UJesu wafa ukufa okubuhlungu nobunomunyu okuyifiwa yizoni ezilahliweyo. Waba namava aphelele olaka , noma ukwahlulela kukaBaba kwesono. Walahlwa ukuze thina samukeleke. Wafa ukufa okwakungokwethu, ukuze thina siphile impilo okwakungeYakhe.

Akumangalisi, ke, ukuthi usindiso kumele lube ngokukholwa, futhi ngaphandle kwezenzo zomthetho na? Yini ebesingayinezezela, yini ebingenziwa yimisebenzi yethu, ngisho nezinhloso ezinhle kakhulu, imisebenzi egcwele uMoya oNgcwele, engayithayisela kulokho uKristu ayesekwenzele thina esiphambanweni na?

Futhi lelicebo, icebo losindiso, lasekwa ngaphambi kokuqala kwesikhathi (2 Tim. 1:9, Titus 1:2, Eph. 1:4), okulekelela ekuchazeni isizathu sokuthi libizwe ngevangeli “laphakade.” Ngaphambi kokuba kudalwe umhlaba, uNkulunkulu wayazi ukuthi kuzokwenzekani, Ngalokho wasungula icebo losindiso ukuhlangabezana namanqamu ngesikhathi ayezokwenzeka ngaso.