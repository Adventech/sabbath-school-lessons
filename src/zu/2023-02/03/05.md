---
title:  Kuwo Wonke Umhlaba
date:  12/04/2023
---

`Funda iSambulo 14:6 futhi. Ukumenyezelwa kwevangeli laphakade kufinyelela kuphi, futhi Kungani impendulo ibalulekile kithina kanye nakumsebenzi nobizo lwethu njengebandla na?`

Ngokombiko ophuthumayo, wesikhathi sokugcina, wengelosi yokuqala kwezintathu, “ivangeli laphakade” kumele limenyezelwe kuzo zonke izizwe, nemindeni, nezilimi, nabantu. Lapha umsebenzi mukhulu, muningi, uphakeme, futhi ubanzi kangangokuba uthatha konke. Ufuna imizamo yethu yonke kanye nokuzinikela kwethu ngokuphelele. Usisusa ekunakeni Izinto zethu usise ekushisekeleni ngomsebenzi kaKristu. Usinika ugqozi lokuthile okukhulu kunathi futhi usikhiphe emicabangweni yethu efiphele siye embonweni omkhulu.

`Funda uMathewu 28:19, 20. Lezizindimana zihambisana kanjani nombiko wengelosi yokuqala na?   `

Encwadini yakhe, A Quest for More: Living for Something Bigger Than You, u-Paul David Tripp ukhuluma ngesidingo somqondo womuntu wonke sokuba yingxenye yokuthile okukhulu kunaye: “Isintu sasidalelwe ukuba yingxenye yokuthile okukhulu kunezimpilo zaso. Isono sisenza sinciphise izimpilo zethu zilingane nezimpilo zethu. Umusa kaKristu unikelwe ukuhlenga thina kumakhamandela emibuswana yethu emincane futhi usikhululele ekuphileni ngezinhloso zephakade nokweneliswa ngamanandinandi ombuso kaNkulunkulu.”

Akhukho okukhuthaza kakhulu, nokwanelisa kakhulu, nokunenzuzo enkulu kunokuba yingxenye yomsebenzi ongcwele, owasungulwa nguNkulunkulu ukufeza umsebenzi omkhulu kakhulu, omningi kakhulu kunokuba wenziwe ngumuntu oyedwa. Ukuthuma okwanikezwa nguNkulunkulu okuchazwe kwiSambulo 14 ngumsebenzi omkhulu kunayo yonke owake wanikezwa ibandla Lakhe. Kuwubizo oluqinisekile ukuba sinikele izimpilo zethu emsebenzini ophakeme kunayo yonke wokwembula uthando lukaNkulunkulu olungachazeki nje ngaphambi kokubuya KukaJesu.

`Abe yini Amava akho ekubeni yingxenye yalokho okukhulu kunawe na? Lamava akusiza kanjani ekuqondeni iphuzu lesifundo sanamuhla na? Futhi, yikuphi okungaba ngaphezu kokusetshenziswa nguMdali wezulu nomhlaba ukwenza umehluko waphakade ezweni lonke na?`