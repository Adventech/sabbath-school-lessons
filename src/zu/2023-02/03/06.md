---
title:  Inhlangano Esebenzayo
date:  13/04/2023
---

Ngokubuka kanye nangokufunda iBhayibheli ngokujulile, ama-Adventist okuqala aba nokuqonda ukubaluleka kwalemibiko. Aba nomuzwa wokuthi uNkulunkulu wayenombiko oqondene nalesisizukulwane—umbiko ophuthumayo wesikhathi Sokugcina okumele umemezelwe kuzo zonke izizwe, imindeni, izilimi, kanye nabantu, ukuze kulungiselelwe izwe ngokubuya KukaKristu. Imibiko yezingelosi ezintathu ibe yisiqguqguzelo emsebenzini wama-Adventist kusukela ekuqaleni kwawo.

Ngo-1874, i-General Conference yathumela umvangeli wethu wokuqala kwelase-Europe. U-Ellen G. White wathi u-John Andrews “yindoda enekhono kunawo onke phakathi kwethu.” U-Andrews wayekhuluma okungenani izilimi eziyisikhombisa, ekwazi ukuphinda iTestamente Elisha ngenkumbulo, futhi azi ingxenye enkulu yeTestamente Elidala. Wayengumfundi ohlakaniphile, umbhali oqavile, umshumayeli onamandla, kanye nesazi sesayensi yezibhalo onekhono.

Kungani kuthunyelwe indoda enjengalena endaweni lapho kunamakholwa ambalwa na? Kungani kuthunyelwe “indoda enekhono kunawo onke” onawo ensimini engaziwa na? Kungani avuma ukuhamba na? Umkakhe wayefe eminyakeni embalwa edlule. Kungani avuma ukushiya umndeni wakhe nabangani eMelika ahambe ngomkhumbi namadodakazi akhe amabili aye ezweni angalazi, ebeka engozini konke ngomsebenzi kaKristu na?

Kunesizathu esisodwa. Wayekholwa ukuthu uJesu wayeza masinyane, nokuthi umbiko weqiniso wesikhathi Sokugcina kumele uye ezweni lonke.

Kuwo woke umlando, abahlakaniphe kakhulu kithina kanye nangcono kakhulu baye ekupheleni kwezwe ukuyomemezela umbiko kaNkulunkulu wesikhathi Sokugcina. Babengothisha, abazempilo, abefundisi, abalimi, abakhandayo, ababazi, kanye nabesebenzi balo lonke uhlobo. Abanye babesebenzela ibandla, abanye cha. Abanye babengabashumayeli ababekholwa ukuthi uJesu uyeza masinyane.

`Funda iSambulo 14:6, Zenzo 1:8, no Mathewu 24:14.Yikuphi okufanayo okubona kulezizindimana na? `

Ukushumayelwa kwevangeli lapha kweqa imingcele yamazwe. Kungena ezindaweni ezikude. Kufinyelela kubantu bezilimi zonke kanye namasiko. Ekugcineni, kuyothinta wonke Umhlaba. Kuyathathekisa Ukwazi ukuthi umbiko wethu, okwamanje, usufinyelele emazweni angaphezu kuka-210 kumazwe omhlaba angu-235 avunywe yi-United Nations.

`Iyiphi indima obungayodlala, futhi ubungayidlala kangcono kanjani, ekulekeleleni ukusabalalisa imibiko yezingelosi ezintathu kuzo zonke “izizwe, imindeni, izilimi, kanye nabantu” na?`