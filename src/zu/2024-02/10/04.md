---
title:  Ukufa Etestamenteni Elisha
date:  04/06/2024
---

`Funda kuJohane 11:11-14, 21-25; 2 Thimothewu 1:10; 1 Korinte 15:5154; naku 1 Thesalonika 4:15-17. Indlela ababhali beTestamente eliSha abachaza ngayo ukufa singakuqhathanisa kanjani nokwababhali beTestamente eliDala na?`

Womabili amaTestamente, eliDala neliSha asebenzisa isifanekiso sokulala uma esho ukufa.  Zilinganiselwa ku 53 izikhathi lapho iBhayibheli lisebenzisa igama elithi “ukulala” uma likhuluma ngokufa. Ababhali beBhayibheli bayavumelana ngokuthi awukho umphefumulo ozwayo noma ophilayo ophuma emzimbeni masinyane-nje uma umuntu efa.Dala

ITestamente eliSha lifaka omunye umkhakha, okuke kwakhulunywa ngawo kweliDala: uvuko lwenkazimulo ekufikeni kukaJesu.

Izincwadi zevangeli zigcizelela ukuthi ukuphila kwaphakade kukuKrestu kuphela. Onke amadimoni asesihogweni ngeke akwazi ukuvimba abakholwayo ukuthi bathole isiqiniseko sabo sokuphila kwaphakade.  UKrestu wakunqoba ukufa esiphambanweni.  Ingcwaba alisenawo amandla okugcina izisulu zalo. Uvuko lukaKrestu luyisiqiniseko sokuthi bonke abakhholwayo bayovuswa ngelinye ilanga ekubuyeni kukaKrestu.

Ake ubuke lamazwi kaPawulu:  “Ngokuba uma uKrestu engavukanga, ukukholwa kwenu akusizi lutho; nisesezonweni zenu!  Nalabo abafela kuKrestu babhubhile” (1 Korinte 15:16-18). Ziwenza kanjani umqondo lezindimana uma abafilelyo basebesezulwini enfokozweni?  Usho ukuthini uPawulu mayethi “babhubhile” uma kanti sebesezulwini?

Okushiwo nguPawulu yilokhu: uvuko lukaKrestu luyisisekelo sokuvuswa kwethu, nokuthi ngaphandle kovuko, “ukukholwa kwenu akusizi lutho; nisesezonweni zenu,” nabafileyo basemathuneni, babhubhile.

Lezindimana zihambisana kahle nezinye eziseBhayibhelini ezimayelana nethemba esinalo ngovuko ekubuyeni kukaJesu, lapho siyokwamukela ifa elingaboli nelingangcoli, futhi elingagugi, elibekelwe wena ezulwini (1 Petru 1:4). Kodwa uma abafileyo sebesezulwini? vele, kungani uPetru ekhuluma ngefa esibekelwe lona ezulwini?  Ngokusobala abazalwae bangeTestamente eliSha babelindele ngamehlo abovu ukubuya kukaKrestu novuko lwabafileyo, kanti lelithemba labafaka ugqozi lokuthi bathembeke phansi kwezivivinyo zasekuphleni.

`Kungani uvuko luyithemba elinamandla kangaka enkolweni yobuKrestu? Kwakuzokwenzekani ukuba uJesu wafa esiphambanweni kodwa akaze avuka?  Sasizokuba nathemba lini? Kungani-ke uvuko lubaluleke kangaka enkolweni yethu?`