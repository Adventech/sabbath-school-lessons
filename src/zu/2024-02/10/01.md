---
title:  Ukwembulwa Kwemimoya
date:  01/06/2024
---

### Kuleliviki Funda ku
Mathewu 10:28; Mshumayeli 9:5; Isaya 8:19, 20; Johane 11:11-14; 21-25; 1 Thesalonika 4:16, 17, Sambulo 16:13, 14; Mathewu 24:23-27; 2 Thesalonika 2:9-12.

> <p>Indimana Yekhanda</p>
> “Ngokuba iNkosi uqobo iyakwehla ezulwini ngezwi lenhlokomo, ngephimbo lengelosi enkulu nangecilongo likaNkulunkulu, nabafileyo kuKristu bayakuvuka kuqala. Khona thina, esisekhona sisasele siyakuhlwithwa kanye nabo emafwini, sihlangabeze iNkosi emoyeni; kanjalo-ke siyakuba nayo iNkosi njalo” (1 Thesalonika 4:16, 17).

Amashumi eminyaka eyedlule, kwaqhamuka izindaba ngabantu ababuya ekufeni (near death experiences), lapho abantu ababefile, babuye baphaphama, babexoxa izindaba ezimangalisayo ngalokho ababekubonile baze bakuzwa ngesikhathi “befile.” Eziningi zalezindaba zibhalwe phansi, futhi ziyacutshungulwa.  Emhlabeni wonke, okuhlanganisa nomhlaba wamaKrestu, izigidi zabantu zikholwa ukuthi lezindaba ziwubufakazi bokuthi abafileyo abafile ngempela. Lenkolelo eyisisekelo senkolo yabalozi enye yezinkohliso zikaSathane ezimsebenzela kahle kakhulu nedumile.

Empeleni, inkolo yobulozi yaqala emuva-le, e-Edeni ngamanga enyoka kuAdamu noEva ithi: “Aniyikufa nokufa” (Genesise 3:4). Kuwo wonke umlando beyiqhamuka ngezimo ezehlukene, kodwa njalo-nje ingqikithi beku ukuthi ukuphila kuyaqhubeka ngemuva kokufa. Lomqondo wawungemuva komyakazo omkhulu wenkohliso ngonyakakhulu ka 19, lapho okwakushiwo yizelamani ezingamantombazane zakwa Fox (ezabuye zavuma ukuthi kwakuyinkohliso) ukuthi zazikwazi ukuthola izimpendulo emibuzweni yazo zivela emimoyeni yabafileyo.

Injongo yalesifundo ukutshengisa ukuthi isivikelo sethu esiqinisekile kulenkohliso kaSathane ngezinsuku zokugcina, ubudlelwane bomuntu ngamunye noKrestu, nokugxila ezimfundisweni zeBhayibheli. Lokhu kuhlanganisa izimfundiso zalo ngesimo sabafileyo, kungakhathalekile ukuthi amehlo ethu, nezindlebe, nezinhliziyo, zisitshelani.

_*Funda isifundo saleliviki, esithathelwe ezahlukweni 31-34 zencwadi i-The Great Controversy, ukulungisela iSabatha likaNhlangulana 8._