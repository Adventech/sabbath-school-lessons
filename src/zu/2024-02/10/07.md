---
title:  Ukujula Nomcabango
date:  07/06/2024
---

Incwadi esanda kubhalwa ngu Lee Strobel ethi, “The Case For Heaven”, yesekelwe phezu komqondo othi uma umuntu efa, uhlale ephila. Umbhali usebenzisa lokhu okuthiwa “ucishe ngafa” njengobufakazi. Isibonelo esisodwa: “Enye intombazane, “eyacishe yafa” esibhedlela ihlinzwa inhliziyo, ithi yahlangana nomfowabo  ezweni elizaya—okwaba yinto eyimangalisayo intombazane ngoba yayingenayo umfowabo. Seyiphaphame, yaxoxela uyise, owayitshela okokuqala ukuthi empeleni yayinaye umfowabo, kodwa washona ingakazalwa lentombazane.”—Lee Strobel, The Case For Heaven, (Grand Rapids, MI: Zondervan Books, 2021), p. 69. Kodwa uStrobel unenkinga yokumatanisa umqondo wokuthi umuntu uthola ukuphila okusha ngesikhathi afa ngaso, nemfundiso ecacile yeBhayibheli ethi amaKrestu ayothola umvuzo wawo kuphela uma esebuya uKrestu.

Sixwayisiwe: “Abaningi bayonqwamana nemimoya yamadimoni ezenza izihlobo zabo ezithandiweyo, noma abangani, ikhuluma okudukisayo nokuyingozi. Lezo zivakashi ziyothinta lapho kuthambe khona ezinhliziyweni zabo, zenze imilingo ukwesekela amanga azo.  Kufuneka silungele ukumelana nazo ngeqiniso leBhayibheli elithi abafileyo abazi lutho, nokuthi labo ababonakala ngalendlela, imimoya yamadimoni.

“Phambi kwethu-nje, sekuyihora lokulingwa, elizofikela bonke abantu emhlabeni, ukubavivinya bonke. ISambulo 3:10.  Bonke abanokukholwa okungagxilile phezu kweZwi likaNkulunkulu bayokhohliswa, banqontshwe. USathane usebenza ngakho konke ukukhohlisa kokungalungi ukuze athole ukulawula abantwana babantu, kanti futhi izinkhohliso zakhe ziyoqhubeka zande. Kodwa injongo yakhe iyofezeka kuphela uma abantu bevumela izilingo zakhe. Labo abaqinisekile ngokufuna ukwazi iqiniso ngokuthi balalele, benze abangakwenza ukulungisela impi, bayothola isiphephelo kuNkulunkulu weqiniso. ‘Ngoba uligcinile izwi lokubekezela kwaMi, nami ngiyokukugcina’ (indimana 10). Leso isithembiso soMsindisi.  Kungalula ukuthi athumele neyokugcina ingelosi yezulu ukuzovikela abantu baKhe kunokuba ashiye noyedwa omethembayo ukuba anqotshwe nguSathane.”—Ellen G. White, The Great Controversy, p. 560.

**Imibuzo Yokuxoxisana**

`Yiziphi izindlela ezingumshoshaphansi azisebenzisayo uSathane zibe nomthelela engqondweni?  Izinkundla zokuxhumana zinaliphi iqhaza?`

`Ungabelana kanjani ngenkolo yakho nomngani osanda kushonelwa, nokholwa ukuthi umufi usezulwini? Yikuphi okufanelekile ukukusho, yikuphi okungafanelekile?`