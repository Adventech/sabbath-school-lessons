---
title:  Ukukhanya Kuxosha Ubumnyama
date:  22/04/2024
---

`Funda kuJuda 3, 4. Sithini isixwayiso esilapho, futhi sasikhuluma kanjani nebandla lamaKrestu lakamuva?`

Incwadi kaJuda yabhalwa ngaphambi kuka A.D. 65, ibhalelwa amaKrestu athembekile “abangcwelisiwe kuNkulunkulu uYise, nabagcinelwe uJesu Kristu” (Juda 1:1, NKJV). Labazalwane abathembekile banxuswa ukuthi bazamele ukukholwa okwake kwanikwa bonke abangcwele.  Ngokuba abantu abathile bangene ngokunyenya…abaphendukezela umusa kaNkulunkulu wethu ube ngamanyala”(Juda 1:3, 4, NKJV). Lesixwayiso sasibaluleke nangaphezulu kubazalwane ngeminyaka eyayaziwa ngokuthi yiMiddle Ages, ngemuva kokungena kwemikhuba yobuhedeni ebandleni namasiko abantu axova iZwi likaNkulunkulu. Emakhulwini eminyaka, abantu abafana namaWaldensi bamela amaqiniso eBhayibheli njengamaqhawe. Babekholwa ukuthi uKrestu uYena kuphela umncengeli wabo, nokuthi iBhayibheli iwona kuphela umthombo wegunya labo. “Kuzo zonke izizukulwane babelokhu bekhona ofakazi bakaNkulunkulu—abantu ababebambelele ekuthini uKrestu uYena kuphela umncengeli phakathi kukaNkulunkulu nomuntu, ababethi iBhayibheli iwona kuphela umthetho wokuphila, bagcina neSabatha lingcwele.”—Ellen G. White, The Great Controversy, p. 61.

`FundaiSambulo 2:10.Yisiphi isithembiso uNkulunkulu asinika labo abathembeke kuYena noma sebebhekene nokufa uqobo?`

Lamazwi ayebhalelwe ibandla laseSmirna. Esinye sezithixo zakhona kwaku nguDionysius, isithixo semibhiyozo nenzalo. Kwakuthi uma kufa umpristi kaDionysius, kubekwe umqhele ekhanda lakhe ngesikhathi sodwendwe longcwabo. UJohane uqhathanisa lomqhele wasemhlabeni obekwa ekhanda ekufeni, nomqhele wokuphila obekwa emakhanda alabo abanqobe imikhosi yobumnyama. Umqhele wokuphila unikwa labo ababekezelela izilingo, ubunzima, ukuhlupheka, nokufa ngenxa kaKrestu.

Umqhele wokuphila ukhuthaza labazalwane abathembekile ukuthi bamelane nokufa uqobo ngenxa kaKrestu. Umqhele wokuphila ngaso sonke isikhathi ukhuthaza abakholwayo phansi kwezimo ezilukhuni.  Wakhuthaza amaWaldensi ebuhlungwini nasekuhlukunyezweni. Ayazi ukuthi ayombona uJesu ngelinye ilanga, aphile naYe kuze kube phakade.  Umqhele wokuphila ukhuluma nathi futhi:  singadlula ezilingweni manje, kodwa umqhele wokuphila usilindele uma sibhekise amehlo ethu kuJesu.

`Yini ekukhuthazayo ngezikhathi ezilukhuni? Yini ekwethusayo? Yiziphi izithembiso ongazithathela zona ngezikhathi ezinjalo?`