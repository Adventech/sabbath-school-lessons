---
title:  Ukumela Iqiniso
date:  20/04/2024
---

### Kuleliviki Funda ku
Daniyeli 7:23-25; Sambulo 12:6, 14; Juda 3, 4; Sambulo 2:10; iZenzo 5;28-32; AmaHubo 19:7-11; 1 Johane 5:11-13.

> <p>Indimana Yekhanda</p>
> “Njengokuba uMose waphakamisa inyoka ehlane, kanjalo iNdodana yomuntu imelwe ukuphakanyiswa ukuba yilowo nalowo okholwa yiyo abe nokuphila okuphakade” (Johane 3:14, 15).

Idolobha lanamhlanje i-Izmir, elisogwini lwaseTurkey, laziwa ngokuthi yiSmirna eBhayibhelini, njengoba sithola encwadini yeSambulo. Lomuzi wakudala, onabantu aballinganiselwa ku 100 000, wawuchumile ngonyakakhulu wesibili nowesithathu. Kwakuyidolobha elinothile, ne lithembeke kakhulu embusweni waseRoma.

Kanye ngonyaka, bonke abahlali baseSmirna babeyalwa ukuthi bashise impepho ezithixweni zaseRoma. Kuyabonakala ukuthi ngonyakakhulu wesibili iSmirna yayinomphakathi okhulayo wamaKrestu futhi abaningi kuwo babengayishisi leyo mpepho. UPolycarp, umholi ebandleni kudala, wabulawela inkolo yakhe eshashalazini eSmirna, eshiselwa ukwala ukukwenza ukungethembeki kuJesu ngokuthi ashise impepho esithixweni saseRoma. Uma enxuswa okokugcina ukuthi aphike uKrestu, lendoda endala yaphendula yathi: “Ngimkhonze iminyaka engu 86; akukho olubi angenze lona. Ngingayihlambalaza kanjani iNkosi yami eyangisindisa?”  kuyo yonke iminyaka abesilisa nabesifazane babezimisele ukufela inkolo kunokuthi balahle ukukholwa kwabo kuKrestu. Ukuzidela kwabo kuphinde kokhele isibindi sethu.  Indaba yokuzinikela kwabo kuKrestu ivuselela ukuzinikela kwethu.  Kuleliviki sizobuka ezinye izimiso zeBhayibheli ezaqhuba ama-Waldenses nabavuseleli kamuva, abafana noHuss noJerome, ukuthi bahlale bethembekile eNkosini noma ngabe kwenzekani—noma sebesatshiswa ngokufa yilowo mbuso owabulala uPolycarp—iRoma.  Kodwa manje wase uphethwe nguPhapha.

_*Funda isifundo saleliviki ukulungisela iSabatha lika uMbasa 27, esithathelwe encwadini i-Great Controversy, izahluko 4-6._