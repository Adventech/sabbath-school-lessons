---
title:  Ukubheka Leso Sikhathi
date:  13/05/2024
---

Nakuba abaVuseleli bamaProtestandi babekholwa ekubuyeni kukaKrestu okuyobonwa ngamehlo, okuyozwakala, nokwenkazimulo, kancane, kancane indlela abantu ababeqonda ngayo lemfundiso yeBhayibheli yashintsha. Abashumayeli bodumo ngonyakakhulu ka 19, bafundisa ukuthi uKrestu uzofika amise umbuso waKhe emhlabeni, kuqale iminyaka eyinkulungwane yokuthula.  Lokhu kwaholela ekufadalaleni kwenkolo nokwehla komdlandla ekuzinikeleni kokuphathelene nenkolo.

Ngendlela efanayo, abafundi bakaKrestu abasiqondisisanga isimo sokubuya kukaMesiya. Bacabanga ukuthi uyofika njengesikhulu sempi esinqobayo, esiyosusa ijoka lamaRoma lencindezelo, hhayi njengaLowo oyobakhulula ekulahlweni nasemaketangeni esono.  Kanjalo, abasiqondanga isimo sokubuya kwaKhe.

`Funda iZenzo 1:9-11; iSambulo 1:7, noMathewu 24:27, 30, 31. Lezindimana zisifundisani ngendlela yokubuya kweNkosi yethu na?`

Ngesikhathi uKrestu efika okokuqala njengomntwana emkhombeni waseBethlehema, bambalwa kakhulu abantu abakuqaphela ukufika kwaKhe.  Kodwa uma esefika okwesibili, “onke amehlo ayombona. Zonke izindlebe ziyokuzwa ukukhala kwecilongo lokubuya kwaKhe.  Wonke umuntu emhlabeni uyobona inkazimulo yaKhe. Asikho isidingo sokuthi sikhohliswe.  IBhayibheli lizibeke zacaca-obha izigameko ezihlangene nokubuya kwaKhe.

“Elinye iqiniso elinesizotha nenkazimulo eBhayibhelini yilelo lokubuya kukaKrestu ukuzoqedela umsebenzi omkhulu wosindiso. Abantu bakaNkulunkulu abayizihambi, akade behamba isikhathi eside kangaka ethunzini lokufa, banikwa ithemba eliyigugu, eliletha intokozo ngesithembiso sokuqhamuka kwaKhe Yena ongukuvuka nokuphila, ukuletha ekhaya labo ababekade bedingisiwe. Isifundiso sokubuya kukaKrestu iwona umongo weBhayibheli.  Kusukela ngalolo suku mhla uAdamu noEva bexoshwa eEdeni, abakholwayo babelokhu belindele ukufika kwaLowo othenjisiwe ukuzonqamula amandla kaSathane, ababuyisele eParadesi elabalahlekela.—Ellen G. White, The Great Controversy, p. 299.

Omunye wabaholi bokuqala bama Adventist, uLuther Warren, wayetshela ulusha ukuthi “Okuyiyona ndlela kuphela yokulungela ukubuya kukaKrestu ukuthi uzilungiselele, uhlale ukulungele.” Isigijimi sokubuya okuseduze kukaKrestu ukunxusa okuphuthumayo kithina sonke ukuthi sihlole izinhliziyo zethu, sihlolisise ukukhonza kwethu.  Ubizo lokuthi abantu baphile impilo yobuqotho. Akukho ukuba phakathi nendawo njengoba sinokukhanya kwenkazimulo yokubuya kukaKrestu.

`Funda ku 1 Thesalonika 5:2-5 namaHeberu 9:28. Lezindimana zisinika siphi isikhuthazo mayelana nendlela ayobuya ngayo uKrestu?`