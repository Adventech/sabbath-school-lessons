---
title:  Ukuqhutshwa Yithemba
date:  11/05/2024
---

### Kuleliviki Funda ku
1 Thesalonika 4:13-18; Mathewu 24:27, 30, 31; 2 Petru 1:19-21, Daniyeli 8:14; Daniyeli 9:20-27, Ezra 7:7-13.

> <p>Indimana Yekhanda</p>
> “Kuyakuthiwa ngalolo suku: ‘Bheka, lo unguNkulunkulu wethu, simhlalele, uyakusisindisa, lo unguJehova, simhlalele; siyakujabula, sithokoze ngensindiso yaKhe’ “ (Isaya 25:9).

Ukuza kwesibili kukaJesu elinye lamaphuzu awumgogodla wamakhasi eBhayibheli.  Omunye usolwazi ulinganisa ukuthi kunezindawo ezingu 1 845 eTestamenteni eliDala ezithinta ukubuya kukaKrestu. Ezahlukweni ezingu 260 zeTestamente eliSha, kunezindawo ezingaphezu kwamakhulu amathathu ezikhuluma ngokubuya kukaKrestu. Eyodwa indimana kwezingu 25 ikhuluma ngakho. Izincwadi ezingu 23 kuzo zonke ezingu 27 zeTestamente eliSha ziyasitthinta lesehlakalo esikhulu.

Ngemuva kokuthi iMvuselelo eYurophu yathikamezeka ngenxa yokwehlukana nokungezwani, ubuProtestandi basimama eMelika lapho abaningi bathatha lapho kugcine khona abanye, baqhubeka neqiniso, elihlanganisa neqiniso lokubuya kukaKrestu.

Phakathi kwabo kwakukhona nomlimi ongumBhaptisi, uWilliam Miller. Ngokufunda kwakhe iBhayibheli, wakholwa ukuthi uJesu uzobuya masinyane, esaphila yena, wase eqala ukushumayela leso sigijimi, eqala umyakazo okwathi noma ubhekene nokuphoxeka okukhulu, wavula amaqiniso eBhayibheli ebantwini abaningi, asenjalo nanamhlanje.

Kulesifundo saleliviki sizohlola ukuthi kungani ukubuya kukaKrestu kugcwalisa izinhliziyo zabakholwayo ngentokozo kuyo yonke iminyaka, nokuthi singalulungisela kanjani lolo suku olukhulu.

_*Funda isifundo saleli viki, esithathelwe ezahlukweni 18-21 zencwadi i-Great Controversy, ukulungisela iSabatha lomhlaka 18 uNhlaba._