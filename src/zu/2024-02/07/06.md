---
title:  Isiprofetho Eside Kunazo Zonke
date:  16/05/2024
---

`FundakuEzra 7:7-13. Wakhishwa nini umyalo ovumela abathunjwa bakwaIsrayeli i ePeresiya, ukuthi babuyele ekhaya ukuyokwakha kabusha ithempeli na?`

Umyalo wakhishwa nguAritahishashita, inkosi yasePeresiya, ngo 457 B.C. Lomyalo kwakungowokugcina kwemithathu eyayivumela amaJuda ukubuyela ekhaya ayokwakha kabusha iJerusalema, kuvuselelwe nezinkonzo zethempeli.  Lomyalo wesithathu iwona owawuphelele ngempela, futhi kwaqala ngawo ukubalwa izinsuku noma iminyaka, ezingu 2 300 zesiprofetho.

`Funda kuDaniyeli 9:25, 26. Sizoqala nini sonke lesikhathi sesiprofetho? Lezindimana zikhomba kusiphi isigameko esikhulu na?`

Kulesiprofetho esimqoka, uDaniyeli waprofetha ukuthi kusukela “ekuphumeni komyalo wokubuyisa nokwakha iJerusalema kuze kufike ogcotshiweyo, umbusi, kuyakuba ngamasonto angu 69 esiprofetho, noma izinsuku zesiprofetho ezingu 483, noma iminyaka yangempela.  Njengoba umyalo waphuma ekwindla ngo 457 B.C., iminyaka engu 483 ifinyelela ekwindla lika A.D. 27.  Igama elithi "Mesiya” lisho “Ogcotshiweyo.” Ekwindla lika A.D. 27 uKrestu wabhabhadiswa waze wanikwa ugcobo lukaMoya (iZenzo 10:38). Esebhabhadisiwe, uJesu waya eGalile “eshumayela ivangeli lombuso kaNkulunkulu, ethi, ‘Isikhathi sigcwalisekile’ “ (Marko 1:14, 15).

Entwasahlobo ka A.D. 31, phakathi nalelisonto lesiprofetho, iminyaka emithathu nenxenye ngemuva kokubhabhadiswa kwaKhe, uJesu wabethelwa. Uhlelo lweminikelo eyayikhomba phambili ekufikeni kweWundlu likaNkulunkulu, lwaphela ngokufa kukaKrestu eKhalvari. Konke kwase kufezekile, ekugcineni, yonke imihlatshelo neminikelo yemikhosi yanqamuka.

`Funda kuDaniyeli 9:27.  Sasizophela kanjani isiprofetho samasonto angamashumi ayisikhombisa?`

Amasonto angamashumi ayisikhombisa, noma iminyaka engu 490, eyayabelwe amaJuda, yaphela ngo A.D. 34 lapho isigungu seSanhedrin senqaba ivangeli (iZenzo 6:8-7:60).

Uma ususa iminyaka engu 490 kuleyo engu 2 300, kusala iminyaka engu 1 810 ukuze kuphelele isiprofetho. Lokhu kusiholela ku A.D. 1844.  UWilliam Miller nalabo ababelindele ukubuya kukaJesu babekholwa ukuthi indawo engcwele ekuDaniyeli 8:14 umhlaba, bathatha ngokuthi uKrestu uzobuya azohlambulula umhlaba ngomlilo ngo 1844. (bheka ishadi esigabeni sangolokuLungisela.)