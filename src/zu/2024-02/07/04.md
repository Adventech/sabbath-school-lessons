---
title:  UWilliam Miller neBhayibheli
date:  14/05/2024
---

Ngaleyo ndlela uNkulunkulu asebenzisa ngayo abaVuseleli bamaProtestandi ukuthi bavumbulule iqiniso lokulungisiswa ngokukholwa kuKrestu Yedwa, wasebenzisa noWilliam Miller ukuvumbulula iqiniiso ngokubuya kukaKrestu. Njengoba uMiller wayefunda iBhayibheli, wathola uKrestu omthanda ngaphezu kokucabanga kwakhe. Ephethe iBhayibheli lakhe, ipeni, nencwadi yokubhala, waqala ukufunda kuGenesise, engadluleli phambili aze aqondisise isigijimi esilapho. Ngokuqhathanisa indimana nendimana, wavumela iBhayibheli lizichaze lona.

`Funda uIsaya 28:9, 10; iZaga 8:8, 9; Johane 16:13; no 2 Petru 1:19-21. Uthola ziphi izindlela zokuchaza iBhayibheli kulezindimana?`

Njengoba uWilliam Miller wayeqhathanisa indimana nendimana, izimfihlakalo zeBhayibheli zaba sobala kuye. Waphenya sengathi umuntu ofuna umcebo ofihliwe, futhi wasizakala kakhulu ngalokho. UMoya oNgcwele wamembulela iZwi likaNkulunkulu. Wafunda isiprofetha ngalowo mdlandla wokufunda iBhayibheli njengezinye izahluko ayekade ezifunda.

`Funda kuDaniyeli 1:17, Daniyeli 2:45; 1 Petru 1:10, 11; neSambulo 1:1-3. Lezindimana zisifundisani ngokuqondisisa iziprofetho zeBhayibheli na?`

Izifanekiso ezisezincwadini zesiprofetho azivalelekile zaba yimfihlakalo. UNkulunkulu oluthando usinike iZwi laKhe lesiprofetho ukulungisela izehlakalo ezizokwenzeka masinyane kulomhlaba.  UWilliam Miller waqonda ngokusobala ukuthi isiprofetho yiso esizihumusha kangcono. Izilo zimele amakhosi noma imibuso (Daniyeli 7:17, 23). Umoya umele incithakalo (Jeremiya 49:36). Amanzi amele abantu noma izizwe (Sambulo 17:15). Owesifazane umele ibandla (Jeremiya 6:2, Efesu 5:22-32). Iziprofetho zikaDaniyeli neSambulo ziyatholakalal futhi ngolimi lokufanekisa, lapho usuku olulodwa lwesiprofetho lumele unyaka wangempela (Numeri 14:34, Hezekeli 4:6). Njengoba uWilliam Miller wayesebenzisa lokho kuhunyushwa kweBhayibheli, wamangaliswa ngalokho akuthola mayelana nalokho ayekholwa ukuthi isikhathi sokubuya kukaKrestu.

`Kubaluleke ngani ekukholweni kwethu ukuqondisisa izifanekiso zesiprofetho?`