---
title:  Ukujula Nomcabango
date:  17/05/2024
---

Buka lomfanekiso ongenzansi weziprofetho zamasonto angu 70 kanye nesezinsuku ezingu 2 300. Leziprofetho ziqala ngo 457 B.C., zisho ngaphambili izigameko eziphathelene noGcotshiweyo uMbusi, okusekelwe kuYe isiprofetho samasonto angamashumi ayisikhombisa. Ngaleso sisekelo esiqinile, kwagcwaliseka isiprofetho sezinsuku ezingu 2 300 ngonyaka ka 1844.

![Chart](chart.png)

Njengabafundi bokuqala, uWilliam Miller nabozakwabo, abakuqondanga ngokuphelele okushiwo yisiprofetho ababesifundisa.  Amaphutha ayekade ekhona ebandleni kusukela kudala, abavimbela ukuba bahumushe ngokufanele iphuzu elibalulekile lesiprofetho. Ngakhoke, yize noma basimemezela isigijimi ayebanike sona uNkulunkulu ukuthi basidlulisele ezweni, kodwa ngenxa yokungaqondi kahle esikushoyo, bahlangabezana nokudumala.”—Ellen G. White, The Great Controversy, pp. 351, 352.

“Nokho, uNkulunkulu wayefeza inhloso yaKhe enhle ngokuthi avumele isixwayiso ngokwahlulela sinikezwe njengoba sinjalo. Usuku olukhulu lwalusemnyango. Ekuhlakanipheni kwaKhe, abantu bavivinywa ngodaba lwesikhathi esibekiwe, ukuze babone okusezinhliziyweni zabo.  Isigijimi sasenzelwe ukuhlola nokuhlambulula ibandla. Kwakufundeka babone ukuthi izinhliziyo zabo zigxile kulomhlaba noma kuKrestu nezulu. Babethi bayamthanda uMsindisi; manje-ke kwase kuyisikhathi sokuthi batshengise uthando lwabo. Babekulungele yini ukudela amathemba abo asemhlabeni namaphupho abo, bamukele ngentokozo ukuqhamuka kweNkosi yabo? Isigijimi sasenzelwe ukuthi bakwazi ukubona isimo sabo senkolo yeqiniso; sathunyelwa ngomusa ukubaphaphamisa, bafune uNkulunkulu ngokuphenduka nokuzithoba.”—Ellen G. White, The Great Controversy, p. 353.

**Imibuzo Yokuxoxisana**

`Singafunda ziphi izifundo kulokho okwehlela uWilliam Miller? Kuyenzeka yini ngezinye izikhathi uNkulunkulu athalalise ukuqonda kwethu okusephutheni?`

`Kungani kubaluleke kangaka ukuqonda uDaniyeli 9:24-27 ukuze kuqiniswe ukwethenjwa kweBhayibheli nobuNkulunkulu bukaKrestu?`

`Ukuqonda isiprofetho kunayiphi indima mayelana necebo losindiso? Kungani isiprofetho sibalulekile ohlelweni lukaNkulunkulu?`