---
title:  UJesu, Ummeli Wethu Ekwahlulelweni
date:  23/05/2024
---

`Funda kumaHeberu 10:9-14. Lezindimana ziveza muphi umehluko phakathi kwenkonzo yompristi etabernakele lasemhlabeni nenkonzo kaJesu etabernakele lasezulwini?`

Kanye kuphela, uKrestu wafa esiphambanweni ngenxa yesono, engumhlatshelo ophelele. Umsebenzi waKhe wobupristi etabernakele lasezulwini usenza sibe ngcwele. Manje, esengenile endaweni engcwele-ngcwele, unguMmeli wethu ekwahluleleni (bheka ku 1 Johane 2:1). “Kunjalo noKrestu esenikelwe kanye ukuba athwale izono zabaningi, uyobuya futhi, engasabuyeli izono zethu, kodwa ukuletha ukusindiswa kubo bonke abamlindele ngokulangazelela” (Heb. 9:28, NLT). Ngenxa yomhlatshelo waKhe nokunxusa kwaKhe, sekwaqedwa ngesono.  Manje ubuyela labo “abathanda ukubonakala kwaKhe” (2 Thimothewu 4:8).

`Funda kumaHeberu 6:19, 20.  Kungani esimema ukuthi simlandele, futhi yini esiyitholayo njengoba simlandela?`

“Ukunxusa kukaKrestu ngenxa yabantu etabernakele lasezulwini kuyinto edingekayo kulelicebo losindiso njengoba ukufa kwaKhe esiphambanweni kwakudingeka.  Ngokufa kwaKhe, waqala lowo msebenzi ayezowuqedela esenyukele ezulwini ngemuva kokuvuka kwaKhe.  Simelwe ukungena ngokukholwa ngaphakathi kwesihenqo, ‘Lapho uJesu eyisigijimi sokusandulela wangena khona’ (Heberu 6:20). Lapho, ukukhanya okuvela esiphambanweni saseKhalvari kukhipha imisebe yakho. Lapho singabona kangconywana izimfihlakalo zosindiso. Ukusindiswa komuntu kwambiza inani elikhulu uNkulunkulu; umhlatshelo owenziwa ulingana nezimfuno zomthetho kaNkulunkulu ababeweqile abantu.  UJesu uyivulile indlela eya esihlalweni sikaBaba, nangokunxusa kwaKhe isifiso esiqinisekile sabo bonke abeza kuYe ngokukholwa singalethwa phambi kukaNkulunkulu.”—Ellen G. White, The Great Controversy, p, 489.

Icebo losindiso yicebo eliphelele lokuxazulula impikiswano enkulu, kuhlengwe lomhlaba ezandleni zikaSathane. Impilo kaJesu yabonakalisa uthando lukaNkulunkulu emhlabeni oswelayo nakuwo amazulu abukelayo. Ukufa kwaKhe kwabonakalisa ububi besono, kwaletha usindiso kubo bonke abantu.  Ukunxusa kwaKhe etabernakele lasezulwini kulethela bonke abathatha ngokukholwa imihlomulo yakho.

`Ukufa kukaKrestu esiphambanweni kuthintene kanjani nokunxusa kwaKhe etabernakele lasezulwini, futhi kudingeke ngani ukwahlulela kulo icebo losindiso?`