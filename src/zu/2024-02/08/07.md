---
title:  Ukujula Nomcabango
date:  24/05/2024
---

Qaphela ukuthi uJesu usenzela kanjani umsebenzi ekwahluleleni nendlela indima yethu echazwe ngayo: “UJesu akazithalalisi izono zabo, kodwa utshengisa ukuzisola nokukholwa kwabo, abacelele intethelelo; uphakamisa izandla zaKhe ezinamanxeba phambi kukaBaba nezingelosi ezingcwele, ethi: Ngibazi ngamagama. Ngibabhalile entendeni yezandla zami. ‘Iminikelo kaNkulunkulu ingumoya owaphukileyo nedabukileyo, Nkulunkulu, awuyikuyidelela.’ IHubo 51:17. Wase ethi kummangaleli wabantu baKhe: ‘UJehova uyakukukhuza, Sathane, yebo, uJehova olikhethile iJerusalema uyakukukhuza; lo akasiso isikhuni esophulwe emlilweni yini?”—Ellen G. White, The Great Controversy, p. 484.

“Iqiniso lokuthi abantu bakaNkulunkulu kuthiwa bemi phambi kweNkosi begqoke izingubo ezingcolile, lifanele lisiholele ekuzithobeni nokugocagoca izinhliziyo sonke esizibiza ngegama laKhe. Labo abahlanza imiphefumulo yabo ngokuthi balalele iqiniso, bazozibuka ngokukhulu ukuzithoba. Uma belokhu bebukela eduze isimilo sikaKrestu esingenachashaza, yilapho kuzokhula isifiso sokufana naYe, kunciphe ukuzibona bemsulwa noma bengcwele. Kodwa nakuba sisibona isimo sethu sokuba yizoni, kufuneka sethembele kuKrestu ongukulunga kwethu, ukungcweliswa kwethu, nosindiso lwethu. Asikwazi ukuphendula izinsolo asibeka zona uSathane. UKrestu yedwa ongasinxusela. Uyakwazi ukuvala umlomo wommangaleli ngobugagu obungaveli kokwethu ukulunga, kodwa kokwaKhe.”—Ellen G. White, Testimonies for the Church, vol. 5, pp. 471, 472.

“Kumanje, siphila osukwini olukhulu lokubuyisana.  Ezinkonzweni zakwaIsrayeli, ngesikhathi umpristi omkhulu wayenxusela uIsrayeli, bonke kwakufuneka behlolisise imiphefumulo yabo ngokuvuma izono nokuzithoba phambi kukaNkulunkulu hleze banqunywe ebantwini. Ngendlela efanayo, bonke abafuna ukuthi amagama abo ahlale ebhaliwe encwadini yokuphila, badinga ukuthi manje, kulezinsuku ezisasele zomusa wabo, bahlolisise imiphefumulo yabo phambi kukaNkulunkuu ngokuphenduka nokushiya isono.”—The Great Controversy, pp. 489, 490.

**Imibuzo Yokuxoxisana**

`Yimiphi imizwa evuswa umcabango wokuthi uJesu usiphakamisele izandla zaKhe ezinamanxeba phambi kukaBaba? Kungani lokho kuyilona themba lethu kuphela ekwahlulelweni?`

`Siphila osukwini lokwahlulela. Ukubuyisana umsebenzi kaNkulunkulu wokusindisa izoni ezidukile. Kungani-ke, usuku olunikelwe emsebenzini kaNkulunkulu wokusindisa izoni kuyizindaba ezimnandi?`

`Qaphela ukuthi wabhala wathini uEllen G. White: “UKrestu yedwa ongasenzela ukunxusa okunomthelela. Uyakwazi ukuvala umlomo wommangaleli wethu ngokusebenzisa izimpendulo ezesekelwe kokwaKhe ukulunga, hhayi okwethu.”—Advent Review and Sabbath Herald, January 2, 190Ungalenza kanjani lelithemba kube elakho?`