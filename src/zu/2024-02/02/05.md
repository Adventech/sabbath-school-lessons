---
title:  Ukunakekela Umphakathi
date:  10/04/2024
---

Ibandla lakudala alikhulanga kuphela-nje ngoba abazalwane babeshumayela ivangeli, kodwa futhi ngoba babeliphila. Abazalwane baziphila izimfundisoo zikaKrestu “owahamba kulo lonke elaseGalile efundisa emasinagogeni abo, eshumayela ivangeli lombuso, ephulukisa zonke izinhlobo zezifo ebantwini” (Mathewu 4:23). UJesu wayebanaka abantu, ebanaka kakhulu, lenza kanjalo futhi nebandla langesikhathi seTestatment eliSha. Yilokho kuzinikela ngothando olungazicabangeli lokuhlangabezana nezidingo zabantu, kuhlangene nokwabelana ngezindaba ezinhle zevangeli ngamandla kaMoya oNgcwele, okwaba nomthelela ongaka emhlabeni ngeminyaka yokuqala kwebandla.

`Funda kuZenzo 2:44-47, iZenzo 3:6-9, neZenzo 6:1-7. Nakuba izimo ziguquguquka, zimiso zini esingazifunda kulezindimana mayelana nobuKrestu beqiniso?`

Labazalwane bangeTestamente eliSha balandela isibonelo sikaKrestu Yena, ngokusho kukaPetru, “wayegcotshiwe ngoMoya nangamandla, owayehamba enza okuhle, ephulukisa bonke ababecindezelwe nguSathane, ngokuba uNkulunkulu wayenaYe” (iZenzo 10:38). Ibandla likaKrestu kwakungumzimba waKhe lapha emhlabeni, nalo-ke futhi, kuleyo minyaka yokuqala, labonakalisa uthando lokuzinikela lukaKrestu nokunaka abadabukile, nabahlukumezekile. Labazalwane babeyisibonelo esiphilayo sesihe sikaKrestu.

Kulempikiswano enkulu eqhubekayo kuyo yonke indalo, uSathane ufuna ukucima umfanekiso kaNkulunkulu ebantwini.  Inhloso yevangeli ukubuyisela umfanekiso kaNkulunkulu Isifundo 2: Ingqikithi Yendaba: Uthando noma Ubugovu? Ndasa 6-12ebantwini. Lokho Ukubuyiselwa kuhlanganisa ukuphulukiswa komzimba, umqondo, imizwa, nomphefumulo.

KuJohane 10:10 uJesu wembula iceba laKhe ngathi sonke.

“ ‘Isela kalizi ngaphandle kokuzokweba, nokubulala, nokonakalisa. Mina ngize ukuba babe nokuphila, babe nakho kuchichime’ “. Ulangazelela ukuthi siphile emzimbeni, zikhaliphe izingqondo zethu, imizwa yethu ithuliswe, siphelele emphefumulweni.

Lelo qiniso libonakala kakhulu njengoba sibuka isithembiso sokubuya kwaKhe. Lomhlaba ubhekene nenhlekelele enkulu. Iziprofetho zikaJesu kuMathewu 24 noLuka 21 zisitshela ngezimo ezibucayi emhlabeni ngaphambi kokubuya kwaKhe. Uma uKrestu esithinta ngomusa waKhe ophilisayo, silangazelela ukuthinta abanye ngokuthinta kukaKrestu ukuze baphulukiswe. UJesu uyasithuma ukuya emhlabeni ososizini njengamaxusa aKhe ukuthi sithinte abanye ngothando lwaKhe. UbuKrestu beTestamente eliSha babaziwa ngokuthandana kwamaKrestu nokuthanda imiphakathi yawo.

`Ake nixoxe: ibandla linaliphi iqhaza ekubambisaneni noKrestu ukuchitha izinsolo zikaSathane na?`