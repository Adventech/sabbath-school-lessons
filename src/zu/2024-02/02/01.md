---
title:  'Ingqikithi Yendaba: Uthando, noma Ubugovu?'
date:  06/04/2024
---

### Kuleliviki Funda ku
Luka 19:41-44; Mathewu 23:37, 38; Heberu 31:35-38; Sambulo 2:10; Izenzo 2:44-47; Johane 13:35.

> <p>Indimana Yekhanda</p>
> “ ‘Ungesabi, ngokuba mina nginawe, ungapheli amandla, ngokuba mina nginguNkulunkulu wakho, ngiyakuqinisa, futhi ngiyakusiza, yebo, ngiyakusekela ngesandla sokunene sokulunga kwami’ “ (Isaya 41:10).

Ake sithi ungumelusi, weluse izimbuzi zakho emagqumeni entaba yeMinqumo, ebhekene nomuzi waseJerusalema. Uzwa amazwi.  Ngokushesha, uphawula izwi likaJesu. Kuyakumangalisa lokho akushoyo.  Kwakulukhuni ukuthi abafundi baKhe bakuqonde. Njengoba ilanga selishona, imisebe yalo yayikhanya phezu kophahla lwethempeli oluyindilingi, olusagolide, ibuye ikhazimule phezu kwezindonga zalo ezimhlophe, uJesu wakhuluma ngokungananazi wathi:

“Ngiqinisile, ngithi kini, akukho litshe eliyosala phezu kwelinye, elingeke lilahlelwe phansi” (Mathewu 24:2). Abafundi badideka, nawe futhi uyadideka. Ngabe wayesho ukuthini uJesu ngalamazwi? Ahlangene kanjani nokuphela komhlaba abafundi ababembuza ngakho?

Ulalela ngokuzimisela okukhulu ngesikhathi uJesu, ngobuciko, exuba izigameko ezazizoholela ekuchithweni kweJerusalema nezazizokwenzeka masinyane ngaphambi kokubuya kwaKhe. Ekuchithweni kweJerusalema sithola ubuqili bukaSathane bokukhohlisa nokulimaza abantu bakaNkulunkulu ekugcineni kwesikhathi. Isiyalo sikaJesu kuMathewu 24, sichaza ngokusobala izigameko zezinsuku zokugcina njengoba kwenzeka kanjalo ngokuchithwa kweJerusalema.

Sizofunda ngobuqili bukaSathane obumbaxa-mbhili: ukukhohlisa nokulimaza abantu bakaNkulunkulu. Lokho omubi ehlulekayo ukukufeza ngesihluku, wethemba ukuthi uzokufeza ngokuyekethisa. Ayikho into efikela uNkulunkulu engayilindele, ngisho nangezikhathi ezilukhuni kakhulu, uyabalonda abantu baKhe.

_*Funda isifundo saleliviki, esithathelwe encwadini i-Great Controversy, izahluko 1-2, ukulungisela iSabatha lika uMbasa 13._