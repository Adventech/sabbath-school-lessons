---
title:  Kuyakhanya Ebumnyameni
date:  13/04/2024
---

### Kuleliviki Funda ku
Johane 8:44; Izaga 23:23; Izenzo 20:27-32; 2 Thesalonika 2:7-12; AmaHubo 119:105, 116, 130, 133, 160; Izaga 16:25; 2 Korinte 4:3-6.

> <p>Indimana Yekhanda</p>
> “Wayesethi kubo uJesu: ‘Kuseyisikhashana ukukhanya kukhona kini. Hambani nise nokukhanya, ukuze ubumnyama bunganehleli. Ohamba ebumnyameni akazi ukuthi uya ngaphi.’ “ (Johane 12:35).

Encwadini yokugcina yeBhayibheli, iSambulo, uSathane uvezwa njengoDrako nenyoka (Sambulo 12:9). UnguDrako ngoba uhlose ukubulala abantu bakaNkulunkulu. Uyinyoka ngoba usebenzisa bonke ubuqili ukubakhohlisa. Eminyakeni elandela ukufa kukaKrestu, izinkulungwane zahlukunyezwa, zaphonswa emabhubesini, zashiswa ziphila umbuso waseRoma ngoba zingavumi ukukhonza “onkulunkulu” bakhona. Kodwa phezu kwaleso sihluku, abaningi babelokhu bethembekile, ivangeli laqhubekela phambili, nebandla lakhula.

Umphumela walokho kwaba ukuthi uSathane washintsha indlela asebenza ngayo.  Kwabhabhadiswa amakhulu abahedeni kodwa bengafundisiwe ngamaqiniso eBhayibheli. Ebandleni kwangena izimfundiso zamanga njengoba abaholi base bexuba iqiniso laseBhayibhelini namasiko abantu.  Unyakakhulu wesine nowesihlanu kwakuyisikhathi sokufekethisa lapho izikhulu zebandla zaxuba imikhuba yobuhedeni nezimfundiso zobuKrestu.

Kodwa ngisho nangezikhathi ezinzima kakhulu ekuphileni, uNklunkulu wayelokhu enabantu baKhe. Bathola uJesu, “indlela, iqiniso, nokuphila” kwathi ngamandla kaMoya, bama baqina yize babebhekene nengcindezi enkulu yokuthi balahle inkolo yabo. Bahlala bethembekile entandweni kaNkulunkulu abembulele yona, okuyiBhayibheli. Bamela iqiniso ngaphandle kwamahloni, benganaki ingcindezi abafakelwa yona ngokusobala noma ngezindlela eziphansi.

_*Funda isifundo saleliviki ukulungisela iSabatha lika uMbasa 20, esesekelwe phezu kwencwadi i-Great Controversy, isahluko 3._