---
title:  Ukujula Nomcabango
date:  19/04/2024
---

Wona lowo moya wenzondo nokuphikisana neqiniso ukhona ezitheni zikaNkulunkulu kuyo yonke iminyaka, futhi kona lokho kuqapha nokwethembeka kuyadingeka ezincekwini zaKhe. Lamazwi kaKrestu kubafundi bokuqala ayosebenza kubalandeli baKhe kuze kube sekupheleni komhlaba: “Kepha lokhu engikusho kini ngikusho kubo bonke, ngithi: ‘Lindani.’ Marko 13:37.”—Ellen G. White, The Great Controversy, pp. 56, 57.

Emazweni amaningi emhlabeni, kakhulukazi lapho abantu befinyelela ngokukhululeka eBhayibhelini, uSathane usebenzisa ezinye izindlela ukululaza umthelela walo. Enye indlela emsebenzelayo ukusebenzisa iSayensi, ngisho nezifundo zeBhayibheli uqobo, okungathi uma zamukelwa, zinciphise ukwethenjwa kweZwi likaNkulunkulu. Isibonelo: nakuba incwadi kaDaniyeli yabhalwa eminyakeni engaphezu kuka 500 ngaphambi kokuzalwa kukaKrestu, izazi zeBhayibheli eziningi zithi yabhalwa maphakathi nonyakakhulu wesibili engakazalwa uJesu. Bathi kufanele ukuthi yabhalwa ngalesikhathi; kungenjalo, uDaniyeli wayezobe ukhuluma ngokuzokwenzeka ngesikhathi esizayo njengoba kunjalo, okuyinto engeke yenzeke. Ngakhoke bathi uDaniyeli akabhalwanga ngalesikhathi esishiwoyo, wabhalwa kamuva. Ngeshwa, lamanga ngeBhayibheli amanye izifundiswa zanamhlanje ezifuna ukusifunza wona.  Futhi ngeshwa elikhulu, abantu abaningi bayakwamukela lokhu ngoba phela kufundiswa yizazi zeBhayibheli.  Akumangalisi ukuthi uPawulu uyaxwayisa athi: “Vivinyani konke, nibambisise okuhle” (1 Thesalonika 5:21).

**Imibuzo Yokuxoxisana**

`Bheka isicaphuno esifundweni sangolwesiThathu bese uphendula lombuzo: uSathane uzisebenzisa kanjani izindlela ezinjalo namhlanje ukwenzela phansi igunya leBhayibheli?`

`Yikuphi okuzosisiza kakhulu ukuze singahlanekezeli iZwi likaNkulunkulu na?`

`Umzamo omkhulu kaSathane kulempikiswano enkulu phakathi kokulunga nobubi, ukukhuluma kabi ngesimilo sikaNkulunkulu, amveze njengondlovu kayiphikiswa, nongenalo uthando. Uzama kanjani uSathane ukwenza lokhu, kanti uNkulunkulu uphendula athini kulawo manga?`

`UMphostoli Petru uyaqinisa ukuthi “Asikho isiprofetho sombhalo esingachasiselwa ngumuntu ngokwakhe”(2 Petru 1:20).  Singaqiniseka kanjani ukuthi asihlanekezeli okushiwo yiBhayibheli ukuze sifeze ezethu izinhloso? Kungani kulula ukwenza lokho kunokuba sicabanga?  Singazivikela kanjani kulokho?`