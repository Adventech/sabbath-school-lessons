---
title:  Impi Yokugcina kuSambulo
date:  09/06/2024
---

Isigijimi sencwadi yeSambulo siqukethe okungaphezu kwezifanekiso-nje, izilo ezesabekayo, nemifanekiso engejwayelekile.  Sikhuluma ngamaqiniso aphakade anikezwa nguNkulunkulu onothando ebantwini besikhathi sokugcina.  Impi phakathi kukaKrestu noSathane yaqala ezulwini, kubangwa ukukhonzwa.  Iyofika ekupheleni kwayo ngawo futhi umbango wokukhonzwa.

`Qhathanisa iSambulo 14:7, 9, neSambulo 4:11. Iyiphi indikimba egqamile yeSambulo kulempi yasemkhathini phakathi kokulunga nobubi na?`

Kuso sonke iSambulo, ukukhonza nokudalwa kuxhumene ngendlela engenakwehlukaniswa.  ISambulo 14:7 sisinxusa ukuba sikhonze uNkulunkulu wakho konke okudaliweyo.  ISabatha liyisikhumbuzo saphakade sokuthi singobani, okuyinto ephikisana nemfndiso ephika ukudalwa neseyithathekise umhlaba wonke kulamakhulu amabili eminyaka.  ISabatha lihlale liqinisekisa ukuthi siyizidalwa zikaNkulunkulu, nokuthi Yena ufanele ukwethembeka kwethu nokukhonzwa. Lesi esinye sezizathu ezenza uSathane azonde iSabatha kangaka.

`Funda iSambulo 12:17 neSambulo 14:12. Ukukhonza uMdali kugcina kuzibonakalise kanjani?`

Ukukhonza uMdali ngokugcina imiyalo kaNkulunkulu kuphikisanangqo nokukhonza isilo. UNkulunkulu uzokuba nabantu ngesikhathi sokugcina abazothembeka kuYena yize noma behlangana nokuphikiswa okungakanani, nezinhlupho ezibuhlungu kuwo wonke umlando.

“Nakuba ukugcinwa kwesabatha-mbumbulu ngokusho komthetho wombuso, okuphikisana nomyalo wesine, kuyobe kuyisivumo sokwethembeka embusweni ophikisana noNkulunkulu, ukugcina iSabatha leqiniso, ngokomyalo kaNkulunkulu, kuwubufakazi bokwethembeka kuMdali.”—Ellen G. White, The Great Controversy, p. 605.

ISambulo 14:12 sithi labalandeli boMsindisi abazinikele bayokuba “nokukholwa kukaJesu.”  Ukukholwa kukaJesu ukukholwa okujule ngendlela yokuthi kwethemba lapho amehlo engaboni khona. Kuyaqinisela noma kungasiqondi isizathu.  Kuyisipho esivela kuJesu, esisithola ngokukholwa, futhi kuyosesekela ize iphele impi.

`Ibandla lamaSeventh-day Adventist lingumfanekiso kaNkulunkulu onguMdali ngendlela yokuthi liya emuva e-Edeni uqobo.  Kanjalo-ke, ukuzama ukuliqhwaga, njengoba yenza iRoma (bheka uDaniyeli 7:25), ukuzama ukuqhwaga igunya likaNkulunkulu esisekelweni salo. Lisisiza kanjani leliqiniso ukuthi sibone isizathu sokuthi kuyophikiswana ngalo kangaka ezinsukwini zokugcina?`