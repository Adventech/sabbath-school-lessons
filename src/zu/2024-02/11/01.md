---
title:  Udweshu Oluzayo
date:  08/06/2024
---

### Kuleliviki Funda ku
Sambulo 14:L7, 9, 12; Sambulo 4:11; Sambulo 13:1, 2; Sambulo 12:3-5, 17; Sambulo 13:11-18.

> <p>Indimana Yekhanda</p>
> “ ‘Bangcwelise ngeqiniso, izwi laKho liyiqiniso’ “ (Johane 17:17).

Kukhona isipopolo sodokotela esisha okuthiwa yi-biochip noma I veri chip, esilingana nohlamvu lwerayisi, esingafakelwa kumuntu ogulayo. I-biochip iqukethe ulwazi ngomlando wempilo yesiguli, ongatholakala-ke ngokuthi kwenziwe i-scan kuleyo ndawo okufakwe kuyo i-biochip. Abanye abazalwane bakubona lokhu njengendlela yokufaka uphawu lwesilo. Kanti abanye babona uphawu lwesilo kuma-bar codes emakanini okudla; noma kulenombolo eyimfihlakalo ebhalwe emalini yamadola, okuthiwa yenza isibalo u666. Abanye bathi uphawu lunento yokwenza nenhlangano okuthiwa yi Masonic Order, ama-Illuminati, ama-helicopter amnyama e-UN, nenhlangano yezizwe uqobo.

Inhloso yesifundo saleliviki ukudalula ukungquzulana okuzayo ngokuphathelene nezenkolo. USathane uzophonsela uNkulunkulu inselele ngokuzama ukudicilela phansi umthetho waKhe. Ngokuqonde-ngqo, iSabatha yilo okuyobe kubangiswana ngalo emhlabeni wonke kwezenkolo. USathane uyalizonda iSabatha ngoba uyamzonda uMdali. Uzosebenzisa impoqo nengcindezelo ukunqamula ukuzinikela kwethu kuKrestu. Kuyoba khona ukushayisana mayelana neqiniso kanye nosuku lokukhonza lweqiniso nolwamanga.  Ukunxusa kokugcina kukaNkulunkulu ukunxusa abantu ukuba bathembeke kuKrestu yize behlushwa, benswinywa kwezomnotho, beboshwa, noma begwetshwa intambo. Isifundo saleliviki sigcizelela amandla kaJesu okusithwala ngaleso sikhathi sempi yokugcina yomhlaba.

_*Funda isifundo saleliviki, esithathelwe ezahlukweni 35 no 36 zencwadi i-The Great Controversy, ukulungisela iSabatha likaNhlangulana 15._