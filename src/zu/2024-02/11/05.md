---
title:  'Ukudalula Isilo: Isigaba 2'
date:  12/06/2024
---

Kunokuthi bakhonze isilo, abantu bakaNkulunkulu bathola intokozo yabo enkulu ekukhonzeni Yena. Ukulalela kwabo kusuka enhliziyweni yabo enothando. Bazinikele kuYe ngoba bayazi ukuthi uzinikele kangakanani kubona.

`Funda iSambulo 13:5. Bhala loluphawu oluchazayo emgqeni ongenzansi.`

Uzokhumbula esifundweni 4 ukuthi uNkulunkulu usinike isihluthulelo sokuqonda isikhathi sesiprofetho—usuku lwesiprofetho lulingana nonyaka wangempela (Numeri 14:34, Hezekeli 4:6). Uma sibala isikhathi sezinyanga ezingu 42 okukhulunywe ngazo kuSambulo 13:5 sisebenzisa inyanga yamaJuda enezinsuku ezingu 30, sithola izinsuku zesiprofetho ezingu 1 260 noma iminyaka yangempela.

OPhapha babe nomthelela omkhulu kusukela ngo A.D. 538 kuye ku A.D. 1798. Kodwa mhla isikhulu sempi kaNapoleon, uGeneral Berthier ebopha uPhapha ngo A.D. 1798, isikhathi esasiprofethiwe sokubusa kukaPhapha, saphela, kwagcwaliseka isiprofetho seSambulo esithi: “Uma ekhona oyisa ekuthunjweni, uya naye ekuthunjweni” (Sambulo 13:10). Lokho kwamgqema ingozi embi uPhapha, kodwa hhayi ebulalayo.  Ngokusho kweSambulo 13:12, ingozi yaso yayizokwelapheka. Umthelela kaPhapha wawuzubye uzwakale emhlabeni wonke futhi.

Namhlanje, abaholi emhlabeni bamukela uPhapha njengenxusa lebandla laseRoma, bamvakashela njalo eVatican. Kulomhlaba ongazinzile, izimo zikhomba ekuthini uPhapha uzothathwa njengomholi wobuqotho emhlabeni, ongahlanganisa izizwe.  Ngesikhathi enza inkulumo yakhe ngoJune 6, 2012, ebantwini abangaphezu kuka 15 000 ababehlangene eSaint Peter’s Square eRoma, uPhapha uBenedict XVI wathi: “ISonto usuku lweNksoi, namadoda, nabesifazane, usuku lapho wonke umuntu kudingeka akhululeke, abe nesikhathi nomndeni, akhululeke abe nesikhathi noNkulunkulu. Ngokuvikela iSonto, sivikela inkululeko yabantu.”--https://www.vatican.va/cpmtemt/benedictxvi/en/audiences/2012/documents/hf_ ben-xvi_aud_20120606.html. Incwadi i-The Great Controversy iveza ngokusobala lapho lomyakazo uya khona: “Labo abahlonipha iSabatha leBhayibheli bayobizwa ngezitha zomthetho nokuthula, kuthiwe badiliza izimilo zomphakathi, baletha udlame nokonakala, behlisela izehlulelo zikaNkulunkulu emhlabeni….Bayobekwa izinsolo zokungahloniphi uhulumeni. Abefundisi abaphika izibopho zomthetho ongcwele bayoshumayela ukuthi akulalelwe abasemagunyeni njengababekwe nguNkulunkullu. Emaphalamende nezinkantolo, kuyohlanakezelwa izinkulumo zabagcina imiyalo, bagwetshwe.”—Ellen G. White, The Great Controversy, p. 592.

`Noma kungalukhuni kanjani okwamanje ukubona kwenzeka into efana naleyo, bheka-nje ukuthi umhlaba uguquka ngokushesha okungakanani. Kufanele zisitsheleni lezinguquko ngokushesha eziyosifikela ngakho lezi zinto?`