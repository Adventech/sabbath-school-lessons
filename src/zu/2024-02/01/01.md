---
title:  Impi Engemuva Kwazo Zonke Izimpi
date:  30/03/2024
---

### Kuleliviki funda ku
Sambulo 12:7-9, Hezekeli 28:12-15, Isaya 14:1214, Sambulo 12:7-9, Hezekeli 28:12-15, Isaya 14:12-14, Gen. 3:15, Johane 17:24-26.

> <p>Indimana Yekhanda</p>
> “Kwase kuba khona ukulwa ezulwini, uMikayeli nezingelosi zaKhe balwa nodrako. Nodrako walwa enezingelosi zakhe, kepha kabaze banqoba, nendawo yabo kayabe isafunyanwa ezulwini: (Sambulo 12:7, 8).

Uma uNkulunkulu elungile, kungani-pho izwe likhohlakele kangaka? UNkulunkulu wothando angavumela kanjani ukuthi kube khona ububi obungaka? Kungani izinto ezimbi zehlela abantu abalungile?  Esifundweni saleliviki sizohlola lempikiswano yeminyaka, ephakathi kokulunga nobubi. Ngokuqala ngohlubuko lukaLusifa ezulwini, sizohlolisisa umsuka wobubi nokubekezela kukaNkulunkulu ngesikhathi ebhekene nenkinga yesono.

UNkulunkulu unguNkulunkulu wothando olumangalisayo. Ngokwemvelo, uluthando (1 Johane 4:7, 8). Zonke izenzo zaKhe ezothando (Jeremiya 31:3). Uthando ngeke uluphoqe noma ulushayele umthetho. U Ellen G. White wayibeka kahle lendaba uma ethi: “Uthando luvuswa olunye uthando kuphela.” –The Desire of Ages, p. 22. Ukwenqabela ilungelo lokuzikhethela, kusho ukuphuca amandla okuthanda, nokushabalalisa injabulo yangempela. UNkulunkulu uthola ukwethembeka kwethu ngothando lwaKhe. Usebenza lempikiswano ephakathi kokulunga nobubi ngendlela ezokwenza ukuthi isono singaphinde sibe khona kuyo yonke indalo futhi. Inhloso kaNkulunkulu ukutshengisa kuyo yonke indalo ukuthi wayolokhu enzela izidalwa zaKhe okuyikona okuhle. Ngokubuka umhlaba ngamehlo othando lukaNkulunkulu, siqhathanise nalempikiswano ephakathi kokulunga nobubi, sithola isiqiniseko sokuthi ukulunga kuyonqoba ububi, futhi kube ukunqoba kwaphakade.

_*Funda isifundo saleliviki, esithathelwa encwadini i-Great Controversy, izahluko 29-30, ukulungisela iSabatha lika uMbasa 6._