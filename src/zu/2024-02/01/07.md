---
title:  Ukujula Nomcabango
date:  05/04/2024
---

“Ngokuxoshwa kukaSathane ezulwini, uNkulunkulu wabonakalisa ubulungisa baKhe, wagcina nokuhlonipheka kwesihlalo saKhe sobukhosi. Kodwa ngokona komuntu, avumele inkohliso yalomhlubuki, uNkulunkulu wanika ubufakazi bothando lwaKhe ngokuthi anikele ngeNdodana yaKhe ezelwe yodwa izofela lomhlaba owile. Ngokusithethelela, kwembulwa isimilo sikaNkulunkulu. Ubufakazi obunamandla besiphambano butshengisa kuwo wonke amazulu ukuthi indlela yesono eyakhethwa nguLusifa, kungesolwe umbuso kaNkulunkulu ngayo.”—Ellen G. White, The Great Controversy, pp. 500, 501. Isiphambano saseKhalvari, ngesikhathi sitshengisa ukuthi umthetho awuguquki, kanjalo futhi samemezela kuyo yonke indalo ukuthi inkokhelo yesono ukufa.  Isikhalo soMsindisi ngesikhathi esephefumula okokugcina ethi: ‘Kufeziwe,’ sasiyisiqiniseko sokwehlulwa kukaSathane. Impikiswano enkulu eyayiseyiqhubeke isikhathi eside kangaka, kwaqedwa ngayo, ukusiphulwa kobubi kwaqinisekiswa. INdodana kaNkulunkulu yadlula ethuneni “ukuze ngokufa,  imchithe obe nawo amandla okufa onguSathane.” Heberu 2:14.”—Ellen G, White, The Great Controversy, p. 503.

**Imibuzo Yokuxoxisana**

`Uma uNkulunkulu wayazi ukuthi uLusifa wayezohlubuka, wamnikelani amandla okuzikhethela kwasekuqaleni?  Noma ngesikhathi eqembuka uLusifa, kungani uNkulunkulu engavelanga-nje wambhubhisa ngaleso sikhathi? Imihlaba engawanga yayizokubuka kanjani ukubhujiswa kukaLusifa kanjalo? Umdlandla wayo yonke imihlaba ngecebo losindiso (1 Petru 12, Samb. 5:13, Samb. 16:7) ubaluleke ngani ekuqondeni impikiswano enkulu na?`

`Ungacabanga sizathu sini, noma zizathu zini, zokufa kukaKrestu esiphambanweni?  Ngabe kwaku ukutshengisa isimilo sikaNkulunkulu nje kuphela? Kwaku ukukhokha inhlawulo yokuhlengwa? Uma kunjalo, yakhokhwa kubani lenhlawulo?  Abelana ngemibono yakho unike ubufakazi obuseBhayibhelini ukuyesekela.`

`Uma sisebenzisa igama elithi “impikiswano enkulu” sisho ukuthini? Ake ulande imikhakha eyehlukene yempikiswano enkulu, nokuthi isifundo saleliviki siyithinta kanjani impilo yakho.`

`Yiziphi izindimana zeBhayibheli ezikhuluma ngokuthi impikiswano enkulu into yangempela? (Bheka kuJobe 1, 2; Efesu 6:12).`

`Yehluke kanjani indlela amaSeventh-day Adventist aqonda ngayo kunamanye amasonto? Yini ekulempikiswano enkulu eyenza ama Adventist ehluke?`