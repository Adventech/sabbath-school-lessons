---
title:  Izikhathi Ngokubalwa Kwesiprofetho
date:  06/05/2024
---

`Qhathanisa iSambulo 11:3 neSambulo 12:5, 6, 14, 15 noDaniyeli 7:25. Yikuphi okufanayo okubonayo kulezikhathi zesiprofetho na?`

Ofakazi ababili “ ‘baprofethe izinsuku eziyinkulungwane namakhulu amabili namashumi ayisithupha bembethe indwangu yamasaka’ “ (Sambulo 11:3). Lesi kuseyiso leso sikhathi esifana nezinyanga ezingamashumi amane nambili lapho linikwe ”izizwe” (labo abaphikisana neqiniso likaNkulunkulu), nomuzi ongcwele ziyakuwunyathelela phansi (Samblo 11:2). Izitha zikaNkulunkulu zinyathela iqiniso likaNkulunkulu ngezinyawo izinsuku ezingu 1 260 (42 x 30) = 1 260 usuku olulodwa lufanekisa unyaka esiprofethweni), manje-ke ofakazi ababili bakaNkulunkulu, iTestamente eliDala neliSha, baprofetha ngabo ngalesikhathi esifanayo. Njengoba sesibonile (bheka isifundo 4), uDaniyeli 7:25 uthi uphondo oluncane olwaluzovela uma sekwehlukana umbuso waseRoma luyohlupha abantu bakaNkulunkulu” ‘isikhathi, nezikhathi (okusho izinyanga ezimbili) nenxenye yesikhathi.’ “ “Isikhathi unyaka owodwa (360 wezinsuku).  Ngakhoke izikhathi ezintathu nenxenye kusho izinsuku ezingu 1 260.

ISambulo 12:6, 13, sikhuluma ngezinsuku ezingu 1 260 zokuhlushwa kwabantu bakaNkulunkulu. ISambulo 12:14 sikhuluma ngesikhathi, izikhathi, nenxenye yesikhathi. ISambulo 13:5 sikhuluma ngezinyanga ezingu 42. Sithola kokubili, izinyanga ezingu 42 nezinsuku ezingu 1 260 kuSambulo 11:2, 3.  Zonke leziprofetho zichaza imikhakha eyehlukene yesikhathi somlando esisodwa.

Uma igunya leBhayibheli linganakiwe, kungena igunya lomuntu esikhundleni salo. Lokhu kuvame ukuholela ekuhlushweni kwalabo abaphakamisa iZwi likaNkulunkulu, okuyinto eyenzeka ngesikhathi uPhapha enawo wonke amandla kusukela ngo A.D. 538 kuye ku A.D. 1798 ngesikhathi ibandla langaleso sikhathi licwile ebumnyameni. Imiyalo yabantu yathatha isikhundla semiyalo kaNkulunkulu. Amasiko abantu asibekela ivangeli.  Ibandla laseRoma lahlangana nombuso ukwenabisa igunya lalo kulo lonke elaseYurophu.

Ngaleminyaka engu 1 260, iZwi likaNkulunkulu—ofakazi baKhe ababili— babembethe ingubo yamasaka. Amaqiniso abo ayefihlakele ngaphansi kwenqwaba yamasiko. Labo fakazi baqhubeka nokuprofetha; iBhayibheli lalilokhu likhuluma njalo. Naphakathi kwalobo bumnyama, iZwi likaNkulunkulu lalondolozeka. Babekhona abalithandayo, ababephila ngokwezimiso zalo. Kodwa uma kuqhathaniswa nezigidi zaseYurophu, babembalwa.  Ama-Waldensi, uJohn Huss, uJerome, uMartin Luther, uUlrich Zwingli, uJohn Calvin, uJohn noCharles Wesley, nabanye abavuseleli abaningi babethembekile eZwini likaNkulunkulu ngendlela ababeliqonda ngayo.

`Yiziphi ezinye izimfundiso namhlanje ezifundiswa ngamaKrestu amaningi, ezesekelwe phezu kwamasiko, hhayi phezu kweZwi likaNkulunkulu?`