---
title:  Ofakazi Ababili Bayavuswa
date:  08/05/2024
---

`Funda iSambulo 11:11. Lendimana iprofetha ithini mayelana neZwi likaNkulunkulu?`

Ekupheleni kweFrench Revolution, iZwi likaNkulunkulu lavuka, laphila futhi. Kwaba nemvuselelo enkulu.  Bafikelwa ukwesaba okukhulu labo ababona iZwi likaNkulunkulu liphinda liba amandla aphilayo kaNkulunkulu okusindisa.  Ekupheleni konyakakhulu ka 18, uNkulunkulu wavusa abesilisa nabesifazane abazinikela ukuhambisa ivangeli emikhawulweni yomhlaba. Abantu basabalalisa isigijimi seBhayibheli ngokushesha, njengoWilliam Carey owaya eIndia, wahumushela iBhayibheli ezilimini eziningi zaseNdiya. Ngokuqhutshwa amandla eBhayibheli, abavangeli bathunyelwa emhlabeni wonke.

Akwenzekanga ngephutha ukuthi lemikhankaso yokuvangela ichume ngemuva kweFrench Revolution. IZwi likaNkulunkulu liyiZwi eliphilayo, yize kwabaningi kwakungathi “lifile,” lalisaphila ezinhliziyweni zabazalwane, futhi lizophila ngokugcwele, njengokwesiprofetho seSambulo.  Indoda eyayingakholwa, uVoltaire, wake wakhuluma ngokuziqhayisa ethi: ‘Ngikhathele ukuzwa kuthiwa amadoda ayishumi nambili aqamba inkolo yobuKrestu.  Ngizonitshengisa ukuthi umuntu oyedwa-nje angayigumbuqela lenkolo.’  Sekudlule izizukulwane eziningi selokhu afa uVoltaire.  Izigidi zabantu zizihlanganise nokulwa neBhayibheli.  Kodwa likude kabi nokupheliswa, kangangoba lapho kwakukhona ayikhulu ngesikhathi sikaVoltaire, manje kukhona izinkulungwane ngezinkulungwane zencwadi kaNkulunkulu.  Omunye umvuseleli wakudala wakhuluma ngebandla lobuKrestu: ‘IBhayibheli yinsimbi egobise izando eziningi.’ “—Ellen G. White, The Great Controversy, p. 288.

`Funda iHubo 119:89 neHubo 111:7, 8. Lezindimana zisitshelani mayelana neBhayibheli, nokuthi kungani singalethemba?`

IZwi likaNkulunkulu lingahlaselwa noma licindezelwe, kodwa ngeke lipheliswe. Ngisho nabaningi abazibiza ngamaKrestu balibukela phansi igunya lalo ngezindlela eziningi, bengabaza izinxenye ezithile zeBhayibheli noma begcizelela ngokweqile okuqondene nabantu lize licishe lilahlekelwe yisigxivizo salo esivela ezulwini, iZwi likaNkulunkulu lideleleke.

Asingalokothi nangayiphi indlela, sizivumele ukulahlekiswa yilokhu kuhlaselwa kweZwi likaNkulunkulu.  Lisaphila nanamhlanje, likhuluma nezinhliziyo zabantu, liphefumulela ukuphila okusha kulabo abavumayo ukulalela iZwi, balandele izimfundiso zalo.

`Yiziphi iziprofetho ezikhuluma nawe ngqo, ngasiphi isizathu?`