---
title:  Ukukholwa Kubhekene Nezingqinamba
date:  27/04/2024
---

### Kuleliviki Funda ku
iHubo 119:162; Johane 16:13-15; 2 Petru 1:20, 21; Efesu 2:8, 9; Roma 3:23, 24; Roma 6:15-18.

> <p>Indimana Yekhanda</p>
> ”Izwi laKho ngilifihlile enhliziyweni yami ukuze ngingoni kuWe” (iHubo 119:11).

Imvuselelo yobuProtestandi yayinokuthile okudingeka kabi kulesikhathi samanje—sonyakakhulu ka 21—injongo ngempilo.  Encwadini yakhe ethi The Empty Self, umbhali wodumo wase America ongudokotela wengqondo, uPhilip Cushman, ukhuluma ngabantu abaphila izimpilo ezingenanjongo. Bakholelwa ezintweni ezingajulile. Kuncane kakhulu okubalulekile abanendaba nakho, futhi ayikho into abangase bayifele, njengoba kukuncane abakuphilelayo.

Kodwa abesilisa, abesifazane, nezingane bamaProtestandi, babehluke kakhulu. Babelokhu benenjongo ngokuphila kwabo.  Lokho ababekholwa ukuthi kubalulekile, futhi bengazimisele ukuyekethisa ubuqotho babo. Izinkolelo zabo zazingeke zehlukaniswe nabo. Ukuba babeke baphika lezo zinkolelo, kwakuzokuba baphika ukuthi bangobani. Bebhekene nokufa uqobo, babenokuthula kwangaphakathi.

Kulesifundo saleliviki, ngokusizwa yizibonelo ezithathelwa kwiMvuselelo, sizophenya ukuthi izimfundiso zeBhayibheli eziguqula impilo zisinika kanjani isisekelo senjongo yangempela nokuthi isho ukuthini impilo.  Ukuqonda lamaqiniso aphakade kuzosilungisela isiwombe sokugcina kulempikiswano enkulu ephakathi kokulunga nobubi. Impi eyaliwa abavuseleli ayikapheli, thina sibizelwe ukuthi siqhubeke lapho bagcina khona. Nathi singamthola uNkulunkulu omkhulu ngokwanele ukunqoba zonke izinselele esibhekana nazo, uNkulunkulu osinika isizathu sokuphila, izimpilo zethu zibe nenjongo okungeke kwenziwe yinoma yini eyasemhlabeni.

_*Funda isifundo saleliviki esakhelwe phezu kwezahluko 7-11 ze Great Controversy, ukulungisela iSabatha lika uNhlaba 4._