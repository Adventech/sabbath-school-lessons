---
title:  Isisekelo Sombuso kaNkulunkulu
date:  25/05/2024
---

### Kuleliviki Funda ku
Sambulo 14:6-12; Mshumayeli 12:13, 14; IZaga 28:9; Daniyeli 7:25.

> <p>Indimana Yekhanda</p>
> “Udrako wamthukuthelela owesifazane, wamuka, wayokulwa nabaseleyo benzalo yakhe, labo abagcina imiyalo kaNkulunkulu nabanobufakazi bukaJesu” (Sambulo 12:17).

Ngokufunda iBhayibheli ngokujulile, amaSala afika lapho eqonda khona ngokubaluleka komthetho endaweni engcwele-ngcwele yetabernakele lasezulwini.  ngokubuka enhliziyweni yomthetho kaNkulunkulu, bathola nokubaluleka kweSabatha, umyalo wesine.  Empeleni, lomyalo, ngaphezu kwayo yonke eminye, uveza uNkulunkulu njengoMdali wethu, isisekelo sakho konke ukukhonza kweqiniso—isihloko esiyobaluleka kakhulu ezinsukwini zokugcina zalomhlaba (bheka iSambulo 14:6-12).

Inhloso kaSathane kusukela ekuqaleni kwakulokhu kungukudida ukukhonzwa kukaNkulunkulu ngokuthi adicilele phansi umthetho kaNkulunkulu. Uyazi ukuthi ukwephula “owodwa” kusho “ukuba necala ngayo yonke” (Jakobe 2:10); ngakhoke, ukhuthaza abantu ukuba beqe umthetho kaNkulunkulu. USathane uyalizonda iSabatha ngoba likhumbuza abantu ngoMdali, nendlela afanele ukukhonzwa ngayo. Kodwa futhi liqhakambisiwe emthethweni kaNkulunkulu endaweni engcwele-ngcwele etabernakele lasezulwini. Ngenxa yokuthi umthetho yiwo oveza isono, uma-nje abantu befuna ukwethembeka kuNkulunkulu, umthetho waKhe uyoqhubeka njalo usebenza, okuhlanganisa nomyalo weSabatha.

Injongo yalesifundo ukutshengisa ukuxhumana phakathi kwetabernakele, umthetho kaNkulunkulu, iSabatha, isimo esibucayi esizayo maqondana nophawu lwesilo. Futhi sizohlolisisa ukubaluleka kweSabatha kulesizukulwane sesikhathi sokugcina.

_*Funda isifundo saleliviki esithathelwe ezahlukweni 25-27 zencwadi i-The Great Controversy, ukulungisela iSabatha lika uNhlangulana 1._