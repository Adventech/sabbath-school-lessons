---
title:  Amaphakade Amabili
date:  27/06/2024
---

`Funda ku 2 Korinte 5:10, Roma 14:10, 11, neSambulo 20:11-15. Zithini ngesizathu sokuphinda kuvuswe ababi futhi?`

Ukuze kuxazululwe inkinga yesono, ububi bungaphinde buvele futhi, wonke umuntu ufanelwe ukuvuma ukuthi uNkulunkulu wenze ngobulungiswa kuzo zonke izindlela zaKhe. Okusalayo, ukuthi wonke amadolo ayoguqa, avume ubulungiswa bukaNkulunkulu kulempikiswano enkulu, noSathane uqobo nezingelosi zakhe ezimbi, bayovuma ukuthi kwakungekho sizathu sokuhlubuka kuNkulunkulu. Qaphela lokhu okushiwo u-Ellen G. White: “Uma-nje sekuvulwa izincwadi, iso likaJesu libuke ababi, bayokhumbula zonke izono abake bazenza. Bayabona lapho izinyawo zabo zabaholela khona ukusuka endleleni yobumsulwa nobungcwele, ukuthi ukuziphakamisa nokuhlubuka kubaqhube kangakanani ekuphuleni umthetho kaNkulunkulu. Izilingo ezilahlekisayo abazikhuthaza ngokuzitika ngesono, izibusiso okwadlalwa ngazo, izithunywa zikaNkulunkulu ezadelelwa, izixwayiso ezingamukelwanga, umusa abangawamukelanga ngenxa yezinhliziyo ezinenkani nezingaphendukanga—konke lokhu kuvela sengathi kubhalwe ngamagama omlilo….

“Bonke abantu ababi emhlabeni bema bethweswe icala phambi kwesihlalo sikaNkulunkulu, icala lokuvukela umbuso wezulu.  Abanaye ozobancengela; abanazaba; isigwebo sokufa kwaphakade siwela phezu kwabo.”—The Great Controversy, pp. 666, 668.

`Funda iSambulo 20:9; iHubo 37:20; noMalaki 4:1, 2. Zisikhanyisela kanjani lezindimana ngokupheliswa kwesono nezoni ekugcineni, nomvuzo wabalungile na?`

Izindaba ezimnandi ukuthi uSathane nezingelosi zakhe ezimbi bayobhujiswa echibini lomlilo. Isono nezoni siyoqedwa-nya. Ngokusho kweSambulo 20:9, bayoqedwa umlilo, bachithwe, ngeke bahlushwe ngonaphakade.  Indimana elandelayo isebenzisa amazwi athi: “phakade naphakade.”  Kuya ngokuthi kuqondwe ukuthini, kodwa igama elithi “phakade” lisho okungapheli, kuze kufezeke ngokugcwele. (bheka uEksodusi 21:6; 1 Samuweli 1:22, 28; Juda 7; no 2 Petru 4-6.)  Kwabalahliwe, ukubhujiswa qobo lwakho, hhayi isenzo sokubhubhisa, kuyinto yaphakade. UNkulunkulu akasiye ohlupha ngonaphakade

`Ekugcineni, elinye lamaphakade, phakathi kwamabili, lisilindile sonke. abalahliwe, ngeshwa, bathola “inkokhelo” abayisebenzele—ukufa kwaphakade. Ngakhoke, kungani okuyilona themba lethu lokuthi singatholi lokho okusifanele, ukufa, litholakala ekwethembeni ukulunga kukaJesu?`