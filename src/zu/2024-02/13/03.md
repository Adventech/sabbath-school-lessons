---
title:  Ithemba Lokubuya Masinyane KukaJesu
date:  24/06/2024
---

`Funda kuJohane 14:1-3 noThithu 2:11-14. Uma sibheka izinselele zesikhathi esizayo nezinhlupho ezizofika, kungani lezindimana zikhuthaza kangaka?`

Amazwi kaJesu athi: “Inhliziyo yenu mayingakhathazeki,” ayisiqinisekiso saKhe sokuthi ngeke asishiye, nokuthi uyabuya futhi ukusithatha siye ekhaya. Lomhlaba akulona ikhaya lethu.  Kuza usuku olungcono.  Eyodwa kuzo zonke izindimana ezingu 25, iTestamente likhuluma ngokubuya kweNkosi yethu. Uma izinsuku zimnyama, nemithetho ecindezelayo eyenziwa ibandla elihlangene nombuso, ifuna ukusigwinya, isithembiso sokuza kukaKrestu sigcwalisa izinhliziyo zethu ngethemba. “Yithemba elibusisiwe” leli elakhuthaza abantu bakaNkulunkulu abathembekile kuzo zonke izizukulwane.

`Funda iSambulo 6:15-17 noIsaya 25:8, 9. Qhathanisa umqondo wabasindisiwe nabalahliwe njengoba sibona kulezindimana. Singawuchaza sithini umehluko phakathi kwalemiqondo emibili na?`

Ababi bayayibona imiphumela emibi yesono, kanti abalungileyo bamukela umusa omangalisayo abawuphiwa. Ukuqembuka kuNkulunkulu kuholela ekwesabeni, ukuzizwa unecala, ukulahlwa, kugcine ngokulahlwa kwaphakade. Ukwamukela kwethu umusa osindisayo kuholela entethelelweni, ukuthula, nentokozo yaphakade ekubuyeni kwaKhe ngenkazimulo.

`Funda iSambulo 15:3, 4 neSambulo 19:7. Abasindisiwe bayosabela kanjani kulolusindiso lwenkazimulo esiluphiwe ngesihle kuKrestu na?`

Isiphambano sikaKrestu siyokuba isayensi neculo labasindisiwe kuze kube phakade. Ngokubuka uKrestu okhazimulayo, bayobona uKrestu owabethelwa… Ukuthi uMenzi wamazulu angabeka phansi inkazimulo yaKhe, azehlise ngenxa yothando analo ngabantu, kuyomangalisa amazulu njalo.”—Ellen G. White, The Great Controversy, p. 651.

`Funda iSambulo 12:17; iSambulo 17:13, 14; neSambulo 19:11-16. Qaphelisisa indlela lezindimana ezakhela ngayo enye phezu kwenye. Ukulandelana kwalezindimana kusho ukuthini ngombango wokugcina, nokunqoba kukaKrestu ekugcineni?`