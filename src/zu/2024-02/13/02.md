---
title:  Ithemba Ngesikhathi Sokuhlupheka
date:  23/06/2024
---

`Funda kuSambulo 22:11, 12; Daniyeli 12:1, 2; noJeremiya 30:5-7. Yiziphi izehlakalo ezenzekayo masinyane-nje ngaphambi kokubuya kukaJesu?`

Ukuvalwa komusa ebantwini kulandelwa yisikhathi sokuhlupheka “okungazange kube khona selokhu kwaba khona isizwe.’ “ ISambulo 16 sichaza izinhlupho eziyisikhombisa zokugcina eziyothululwa phezu kwababi.  Kodwa, njengokwenzeka ngezinhlupho zaseGibhithe, abantu bakaNkulunkulu bayovikeleka kuzo.  Qaphela isithembiso esikuDaniyeli: “ ‘Ngaleso sikhathi abantu bakho bayokhululwa, bonke abayotholakala bebhalwe encwadini’ “ (Daniyeli 12:1). Kufanele ukuthi kushiwo ‘incwadi yokuphila’ lapha (bheka kwabaseFilipi 4:3; Sambulo 13:8; Sambulo 20:12, 15; Sambulo 22:19). Uma siyohlala sithembekile kuJesu, amagama ethu ngeke acishwe encwadini yokuphila (Sambulo 3:5).

`Funda ku 1 Johane 3:1-3; Johane 8:29; noJohane 14:30.Yikuphi ukuzilungiselela okuyikona okwanele isikhathi sokuhlupheka esizayo?`

Ngesikhathi sokuhlupheka, abantwana bakaNkulunkulu banobudlelwano noJesu obujule ngendlela yokuthi akukho lutho olungabuguqula. Isifiso sabo esikhulu ukuthokozisa Yena kuzo zonke izinto, kanjalo-ke, ngokusebenza kukaMoya oNgcwele, bayoba msulwa njengoba naYe emsulwa. Kwakungekho lutho enhliziyweni kaKrestu eyayivuma izinkohliso zikaSathane. Singawubonakalisa lowo mkhakha wesimilo saKhe nathi.

`Funda Hubo 27:5, iHubo 91:1-11, neSambulo 3:10-12. Yiziphi izithembiso ezisiqinisekikayo asinika zona uNkulunkulu ukulungisela isikhathi sokuhlupheka?`

Kukhona labo abangakuqondisisi ukuphila ngesikhathi sokuhlupheka bengenaye obanxuselayo.  UJesu uyeka ukunxusa kwaKhe ethempelini lasezulwini uma wonke umuntu eselitholile ithuba lokwenza isinqumo sakhe sokugcina, ukumamukela noma ukumala. Kodwa lokho akusho ukuthi sisodwa ngalesikhathi, sethembele kwawethu amandla. UJesu usiqinisekisile ukuthi uyokuba nathi njalo (Mathewu 28:20). Ukukholwa kwethemba lapho kungaboni khona, kukholwe yize noma umhlaba osizungezile ubhidlika. Ngesikhathi sokuhlupheka, ukukholwa kwethu kuyaqina, nokufisa kwethu iphakade kuyakhula, isifiso sethu kube ukuphila noJesu kuze kube phakade.