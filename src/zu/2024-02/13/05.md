---
title:  Ukwahlulela Ngeminyaka Eyinkulungwane
date:  26/06/2024
---

`Funda iSambulo 20:4-6.  Benzani abalungileyo ngaleminyaka eyinkulungwane, futhi kubaluleke ngani lokho?`

Ngesikhathi seminyaka eyinkulungwane abalungileyo bayokuba nethuba lokuzibonela ngawabo amehlo ubulungiswa bukaNkulunkulu nothando lwaKhe ngendlela aphathe ngayo lenkinga yesono.  Ubani ongenayo imibuzo afisa ukuyibuza uNkulunkulu ngezinto eziningi? Manje-ke, ngaleminyaka eyinkulungwane ezulwini, abasindisiwe bayokwazi ukubuza leyo mibuzo. Uma othandiweyo noma umngani engekho ezulwini, abasindisiwe bayokuba nethuba lokwazi izinqumo zikaNkulunkulu ngokugcwele. Ngendlela entsha, enamandla ukwedlula eyangaphambili, abasindisiwe bayobona imizamo kaNkulunkulu yokusindisa wonke umuntu owake waphila. Bayobona kabusha ukuthi bonke abalahliwe baphuthelwe yizulu ngenxa yokungamamukeli kwabo uKrestu. Ukwahlulela kokugcina kukaNkulunkulu kusebenza ngaleso sikhathi kuphela – ukufa kwesibili, okungukufa kwaphakade kwabalahliwe.

`Funda iSambulo 20:7-9.  Iphethwa kanjani iminyaka eyinkulungwane?  Siyini isiphelo sikaSathane nabalandeli bakhe?`

Eminyakeni eyinkulungwane, uSathane ubengenamuntu azomlinga noma amkhohlise. Yena nezingelosi zakhe bebebodwa, becabanga ngemiphumela emibi yesono.Ekupheleni kweminyaka eyinkulungwane, abafileyo ababi bayavuswa ukuze babhekane nokwahlulelwa, bathole nomvuzo wabo (Sambulo 20:5).

Manje uSathane unabalandeli abaningi. Yize noma uSathane wehlulwa kulombango omkhulu, uyakhuthazeka ngokubona isixuku esikhulu sabalahliwe. Akakazimiseli ngokuyeka uhlubuko lwakhe; uyahamba ayokhohlisa “izizwe.” USathane ubafaka umoya wokwenza umzamo wokugcina wokuketula uNkulunkulu, bamise owabo umbuso. Amazwi athi “Gogi noMagogi” asetshenziswa ukusho uSathane nalabo abangasindisiwe bayo yonke iminyaka. USathane nabalandeli bakhe bazungeza “ikamu labangcwele, nomuzi othandiweyo” (Sambulo 20:9).

Ekupheleni kweminyaka eyinkulungwane, akugcini ngokuthi bonke ababi bavuswe, kodwa umuzi ongcwele, iJerusalema Elisha, lehlela emhlabeni livela ezulwini (Sambulo 21:2)! Abangcwele kade bephila noKrestu, bebusa naYe eJerusalema Elisha iminyaka eyinkulungwane. Manje, seyiphelile iminyaka eyinkulungwane, iJerusalema lehlela emhlabeni kanye noNkulunkulu, izingelosi, nabo bonke abasindisiwe.  Wonke umuntu ukhona kulempi yokugcina yempikiswano enkulu. Isono sesizosiphilwa unomphelo!

`Kusitshelani ukwahlulela kokugcina ngalesikhathi ngesimilo sikaNkulunkulu?`