---
title:  Ukunqoba Kothando LukaNkulunkulu
date:  22/06/2024
---

### Kuleliviki Funda ku
Sambulo 22:11, 12; Jeremiya 30:5-7; iHubo 91:111; Jeremiya 25:33; Sambulo 21:2; Sambulo 20:11-15.

> <p>Indimana Yekhanda</p>
> “Ngase ngizwa izwi elikhulu livela esihlalweni sobukhosi, lithi: “Bheka itabernakele likaNkulunkulu likubantu, uyakuhlala nabo, babe ngabantu baKhe Yena uNkulunkulu abe nabo, azesule izinyembezi zonke emehlweni abo; ukufa akusayikuba khona, nokudabuka, nokukhala, nobuhlungu akusayikuba khona, ngokuba okokuqala kudlulile” (Sambulo 21:3, 4).

Singabhekana nekusasa ngezinhliziyo ezigcwele ithemba. Yize noma zizofika izikhathi ezinzima, noma yikuphi ukuhlupheka esizodlula kukho, noma yikuphi ukudabuka, uma sinethemba lokuthi luyeza usuku olungcono, singaphila namhlanje ngenhloso nentokozo. UFranklin D. Roosevelt wayengumongameli waseMelika kusukela ngo 1933-1945, okwakuyisikhathi esilukhuni kakhulu emlandweni walelo lizwe. Wafa uhlangothi ngenxa ye-polio, akangakwazi ukuzihambela. Wabhala wathi: “Sasilokhu sibambelele ethembeni, inkolelo, isiqiniseko, sokuthi ikhona impilo engcono, izwe elingcono, ngaphesheya komkhathi.” U-Albert Einstein, omunye wezihlakaniphi eziphambili emhlabeni, wabhala wathi: “Funda ngamava ayizolo, philela inamhlanje, iba nethemba ngekusasa.” U-Alfred Lord Tennyson, umbhali wezinkondlo wodumo eNgilandi ngesikhathi kubusa uQueen Victoria, wake wabhala wathi: “Ithemba limoyizela emnyango wonyaka ozayo, linyenyeze lithi: ‘luzokuba ngcono.’ “

Kulesifundo sokugcina kulekota, sizobona uthando lukaKrestu olungenakunyakaziswa ngesikhathi esithathekisa kakhulu emlandweni womhlaba namazulu, nokunqoba kwaKhe okuphelele kulempi ephakathi kokulunga nobubi. Incwadi yokugcina yeBhayibheli, iSambulo, isinika ithemba lanamuhla, lakusasa, nelaphakade.

_*Funda isifundo saleliviki esithathelwe ezahlukweni 39-42 zencwadi i-The Great Controversy, ukulungisela iSabatha lika Nhlangulana 29._