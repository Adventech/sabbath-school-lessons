---
title:  Ukwethembeka kuNkulunkulu neZwi laKhe
date:  16/06/2024
---

`Funda iZaga 23:23, Johane 8:32, noJohane 17:17. Yikuphi okufanayo kulezindimana?`

Kuyo yonke iminyaka, impikiswano enkulu kwakulokhu kuyimpi phakathi kweqiniso namanga. USathane ungumqambi manga, noyise wamanga (Johane 8:44). UJesu ungumqambi walo lonke iqiniso. Wathi: “ ‘Mina ngiyiNdlela, neQiniso, nokuphila’ “ (Johane 14:6). Iqiniso elisikhulula ezinkohlisweni zikaSathane litholakala eZwini likaNkulunkulu. IBhayibheli lembula amaqhinga kaSathane, liveze amacebo kaNkulunkulu. IMibhalo iyisibane ezinyaweni zethu (iHubo 119:105). Umhlabeleli uthi: “Ukungena kwamaZwi aKho kuyakhanyisa; kunika ukuhlakanipha kwabangaqondiiyo” (iHubo 119:130, NKJV). Athasisele athi: “Amazwi aKho onke ayiqiniso” (iHubo 119:160).

`Funda ku 2 Petru 1:16-21. Yisiphi isiqiniseko asinikayo uMphostoli mayelana nesiprofetho?  Usebenzisa siphi isibonelo ukutshengisa ukubaluleka kwezwi likaNkulunkulu lesiprofetho.`

“Sasingalandeli izinganekwane zobuqili.” Iziprofetho zeZwi likaNkulunkulu zikhanyisa indlela ngaphambili. Zisisiza ukwehlukanisa phakathi kweqiniso namanga. Ngaphandle kweBhayibheli, sasizodlala imibono yabantu, sikhohliseke kalula. “Abantu bakaNkulunkulu bakhonjwa eMibhalweni, yona eyisiphephelo sabo uma kubhekenwe nomthelela wabafundisi bamanga namandla enkohliso emimoya yobumnyama. USathane usebenzisa onke amaqhinga ukuvimbela abantu ukuba bangatholi ulwazi lweBhayibheli; ngoba elikushoyo, kwembula izinkohliso zakhe…Inkohliso enkulu yokugcina iseza. Umphikikrestu usazokwenza izimangaliso phambi kwamehlo ethu. Leyo nkohliso iyofana nokuyiqiniso ngendlela yokuthi ngeke kwehlukaniseke ngaphandle kosizo lweMibhalo eNgcwele. ..Yilabo kuphela abahlomise izingqondo zabo ngamaqiniso eBhayibheli abayokuma kulempi enkulu yokugcina.  Wonke umuntu uyofikelwa ukuvivinywa ngalombuzo: Ngilalele uNkulunkulu kunabantu na? Ihora lokukhetha selisemnyango. Ngabe izinyawo zethu zigxilile edwaleni leZwi likaNkulunkulu elingaguquki na?  Sikulungele yini ukumela imiyalo kaNkulunkulu nokukholwa kukaJesu?”—Ellen G. White, The Great Controversy, pp. 593, 594.

`Cabanga ngemibuzo ekulesicaphuno esingenhla. Yini eyokwenza ukuthi sibe nakho ukuma kuleso simo esibucayi sokugcina na?  Yini esusa imiqondo yethu ekufundeni iZwi likaNkulunkulu?  Yiziphi izindlela esilulaza ngazo iqiniso ngenxa yokungcebeleka?`