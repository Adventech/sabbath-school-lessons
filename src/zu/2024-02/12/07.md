---
title:  Ukujula Nomcabango
date:  21/06/2024
---

Emuva le, ngo 1851, ovulindlela bama Adventist baxhumanisa isilo sesibili seSambulo 13:11-17 nezwe laseMelika.  Kodwa kufanele ukuthi kwakulukhuni ngaleyo minyaka ukubona ukuthi kungenzeka kanjani kube iMelika efuna wonke umhlaba  ukhonze isilo sokuqala (Sambulo 13:12). Ngisho nangabo 1880, iMelika yayinemikhumbi yempi engu 48 eseyigugile.

Kodwa kusukela ekupheleni kwempi yokubukana ngeziqu zamehlo neRashiya, alikho izwe elingamelana neMelika kwezempi. Nakuba abantu baseMelika benenkululeko emangalisayo, ngokuba nzima kwezikhathi, akulukhuni ukubona leyo nkululeko inyathelwa ngezinyawo, noma icindezelwa. Abaningi bakholwa ukuthi namanje kuyenzeka lokho phambi kwamehlo abo.

“Bonke abangavumi ukukhonza ngesabatha-mbumbulu bayojeziswa umbuso, futhi ekugcineni kuyothiwa bafanele ukufa. Ngakolunye uhlangothi, umthetho kaNkulunkulu ogcizelela usuku loMdali lokuphumula ufuna ukulalelwa, uxwayise ngesijeziso bonke abaweqayo.”—Ellen G. White, The Great Controversy, p. 604.

“Uma sisondela isiphepho, abaningi ababethi bakholwa yisigijimi sengelosi yesithathu, kodwa bengangcwalisiwe ngokulalela iqiniso, bayakulahla ukukholwa, bazihlanganise nabaphikisayo. Ngokuhlangana nezwe, benze izinto elizenzayo, sebebuka izinto ngendlela yezwe; kuthi uma sekufika ukuvivinywa, bakhethe uhlangothi olulula noluthandwayo. Abantu abanamatalente, nabakhuluma kamnandi, abake bathokozela ukba seqinisweni, basebenzisa amandla abo ukukhohlisa nokudukisa imiphefumulo. Baphenduka okuyizona zitha ezinkulu zalabo ababengabazalwane babo. Uma abagcini beSabatha belethwa phambi kwezinkantolo ukuzophendula ngenkolo yabo, labo bahlubuki ibona abahamba phambili ukuhlanekezela nokusola abantwana bakaNkulunkulu, ngemibiko yamanga bashoshozele abasemagunyeni.”—Ellen G. White, The Great Controversy, p. 608.

**Imibuzo Yokuxoxisana**

`Kubaluleke ngani ukwazi ngezehlakalo zezinsuku zokugcina kulesimo esibucayi esizayo?  IBhayibheli lizosivikela kanjani enkohlisweni?`

`Amazwe omhlaba abuswa ngentando yeningi ayelokhu eyisiphephelo sokukhonza ngenkululeko.  Singaguquka kanjani ngokushesha leso simo?`

`Ake ubuke isicaphuno sikaEllen G. White esingenhla. Yiziphi izinqumo ozenzayo namhlanje ezingase zikuholele ekubeni omunye walabo abayokuba ama Adventist ngegama-nje kusasa?`

`Isigijimi sengelosi yesibili siguquka kanjani ngaphansi kokumemeza okukhulu, futhi yikuphi ukuzilungiselela esingakwenza ukuze samukele imvula yakamuva yokuqeda umsebenzi kaNkulunkulu emhlabeni?`