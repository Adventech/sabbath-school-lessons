---
title:  Izehlakalo Zokugcina Emhlabeni
date:  15/06/2024
---

### Kuleliviki Funda ku
Johane 8:32; Hezekeli 20:12, 20; Sambulo 7:1, 2; Sambulo 14:1; Joweli 2:21-24; Hoseya 6:3; Jakobe 5:7, 8; Sambulo 18:1-4.

> <p>Indimana Yekhanda</p>
> “Thenga iqiniso, ungathengisi ngalo, nokuhlakanipha, nokulaywa, nokuqonda” (Izaga 23:23).

Ake sithi unendodakazi eshayela imoto isuka esikoleni lapho ihlala khona iza ekhaya ngamaholide. Uma uyilindele ukuthi ifike, ulokhu ulalela isibikezelo sezulu, unexhala. Uyakhathazeka ngokuguquka kwesimo sezulu.  Kubonakala amafu esiphepho. Kuvunguza isivunguvungu. Liyayithela imvula. Kuwa izihlahla. Ngokushesha, umgwaqo omkhulu oza ekhaya awusahambeki. Sewuzwa ngomunye womakhelwane ukuthi ikhona indlela emgaqweni omncane. Izimoto zingathubeleza phakathi kwezihlahla eziwile. Nakuba kungelula ukuxhumana, uyaphumelela ukuthumela iSMS kundodakazi, umtshela ngesineke indlela angafika ngayo ekhaya ngokuphepha.

Ngaphezu kwayo yonke into, uJesu ufuna ukusicushisa kuzo iziphepho zasemhlabeni, sifike kahle ekhaya.  U-Ellen G. White ubhala athi: “Kuza isiphepho, sinolaka olukhulu. Sikulindele yini ukuhlangabezana naso?”— Testimonies for the Church, vol. 8, p. 315. Injongo yempilo kaKrestu, ukufa kwaKhe, uvuko, nomsebenzi waKhe ethempelini lasezulwini ukuqiniseka ngokuthi siyafinyelela ekhaya. Iziprofetho zikaDaniyeli neSambulo ziyiziyalo ezibhalelwe abantu besikhathi sokugcina, ukusisiza phakathi kweziphepho zasekuphileni ukuze ngelinye ilanga sizozwa ukwangiwa okufudumele koMsindisi onothando.

Inhloso yalesifundo saleliviki ukuveza obala okushiwo yisiprofetho ngezehlakalo zokugcina, sithole kabusha amandla kaKrestu okusithwala kulempi yokugcina, sifinyelele ekhaya.

_*Funda isifundo saleliviki, esithathelwe ezahlukweni 37 no 38 zencwadi i-The Great Controversy, ukulungisela iSabatha likaNhlolanja 22._