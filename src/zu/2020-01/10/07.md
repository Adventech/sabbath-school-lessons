---
title:  Ukujula Nomcabango
date:  06/03/2020
---

Lapha ngenzansi kukhona ishadi elichaza indlela isiprofetho samasonto angu 70 esikuDaniyeli 9:24-27 esihlangana ngayo nesiqalo sokubalwa kwesiprofetho seminyaka engu 2 300 sikaDaniyeli 8:14. Uma ubala iminyaka engu 2 300 uqala ku 457 B.C. (ukhumbule ukususa ongekho (zero year), ufika ku 1844; noma uma ubala iminyaka engu 1 810 esele ku A.D. 34 (2 300 ususe iminyaka yokuqala engu 490), ufika ku 1844 futhi. Ngakhoke, ukuhlanzwa kwendlu engcwele kuDaniyeli 8:14 kungathiwa kuqala ngo 1844. Qaphela futhi, indlela unyaka ka 1844 oxhumana ngayo nalokho esikubone kuDaniyeli 7 no 8. Ukwahlulela okukuDaniyeli 7, okuyinto eyodwa nokuhlanzwa kwendlu engcwele kuDaniyeli 8 (bheka izifundo zamaviki amabili edlule), kwenzeka ngemuva kweminyaka engu 1 260 yokushushiswa (Dan. 7:25) kodwa ngaphambi kokubuya kukaJesu nokumiswa kombuso waKhe waphakade.

<img style="max-width:100%" src="https://sabbath-school-stage.adventech.io/api/v1/zu/quarterlies/2020-01/lessons/10/days/prophecy.png" />

**Imibuzo Yokuxoxisana**

`1. Abafundi bodumo bathi, futhi beqinisile, isiprofetho sezinsuku ezingu 2 300 naleso samasonto angu 70, empeleni yisiprofetho esisodwa. Kungani besho njalo? Yibuphi ubufakazi ongabuthola obuqinisa lokho?`

`2. Singafundani emthandazweni wokushweleza kaDaniyeli, olungasisiza empilweni yethu yokuthandaza ngokushweleza na?`

`3. Umhlatshelo esawenzelwa nguKrestu, yilona themba lethu kuphela. Lokho kusisiza kanjani sihlale sithobekile, futhi sinothando nokuxolela abanye? ULuka 7:40-47 uthini kithina sonke?`

`4. Bheka ukuthi imiBhalo iyinxenye ebaluleke kangakanani emthandazweni kaDaniyeli nethemba lakhe. Angithi phela isizwe sakubo sanqotshwa kabuhlungu, abantu bathunjwa, izwe lakubo lenziwa incithakalo, neJerusalema lacekelwa phansi. Kodwa unethemba lokuthi yize izinto zinjalo, abantu bayobuyela ekhaya. Wayengalitholaphi lelithemba ngaphandle kwaseBhayibhelini nezithembiso zikaNkulunkulu ezibhalwe kulona? Lokhu kufanele kusitsheleni ngethemba esingaba nalo nathi ngezithembiso eziseZwini?`