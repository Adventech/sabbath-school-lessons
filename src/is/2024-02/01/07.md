---
title:  Til íhugunar
date:  05/04/2024
---

„Með því að gera Satan útlægan af himnum, staðfesti Guð réttlæti sitt og hélt uppi virðingu veldisstóls síns. En þegar maðurinn hafði syndgað með því að láta blekkjast af þessum fallna anda, gaf Guð vitnisburð kærleika síns með því að gefa eingetinn son sinn til að deyja fyrir fallið mannkyn. Í friðþægingunni kemur fram lyndiseinkunn Guðs. Hin máttuga röksemd krossins sýnir alheimi, að vegur syndarinnar, sem Lúsifer hafði valið, varð á engan hátt heimfærður upp á stjórn Guðs“ (DM, bls. 343).

„Jafnframt því sem krossinn á Golgata lýsir lögmálið óumbreytanlegt, kunngjörir hann alheimi að laun syndarinnar er dauði. Andlátsorð frelsarans, „það er fullkomnað“, voru jafnframt dauðadómur yfir Satan. Úrslit deilunnar miklu sem hafði staðið svo lengi voru með þeim ráðin og endanleg útþurrkun hins illa tryggð. Sonur Guðs gekk um grafardyrnar „til þess að hann með dauða sínum gæti að engu gjört þann, sem hefur mátt dauðans, það er að segja djöfulinn.“ Heb 2.14. (DM, bls. 345).

**Til umræðu**

`Ef Guð vissi að Lúsífer myndi gera uppreisn hvers vegna gaf Guð honum þá valfrelsi til að byrja með? Og þegar svo Lúsífer gerði uppreisn hvers vegna eyddi Guð honum þá ekki strax? Hver kynnu viðbrögð hins ófallna heims hafa orðið ef Guð hefði eytt honum strax? Hvers vegna er hugmyndin um áhuga alheimsins fyrir frelsunaráforminu (1Pét 1.12; Opb 5.13; Opb 16.7) svo mikilvæg til að skilja deiluna miklu?`

`Hvaða ástæðu/r getur þú hugsað þér fyrir dauða Krists á krossinum? Var hann einungis leið til að opinbera eðli Guðs? Var tilgangur hans að greiða endurlausnargjaldið fyrir syndir okkar? Ef svo var hverjum var það greitt? Sýndu fram á bíblíuleg rök fyrir svari þínu.`

`Við hvað eigum við þegar við notum hugtakið „deilan mikla“? Ræðið mismunandi þætti deilunnar miklu og hvernig þessi lexía á við um líf ykkar?`

`Hvaða textar í Biblíunni tala um raunveruleika deilunnar miklu? (Sjá t.d. Job 1, 2; Ef 6.12).`

`Að hvaða leyti er skilningur aðventista á deilunni miklu frábrugðinn skilningi annarra kristinna safnaða? Hvað er það sem er einstætt í túlkun aðventista?`