---
title:  Jörðin fléttast í málin
date:  02/04/2024
---

Þegar Guð skapaði jörðina var hún fullkomin frá hans hendi. Biblían segir að „Guð leit allt sem hann hafði gjört og sjá það var harla gott“ (1Mós 1.31). Þar var engan blett af synd eða því illa að finna. En hann gaf Adam og Evu sama valfrelsi og hann hafði gefið Lúsífer. Hann vildi ekki að jarðarbúar væru vélmenni engu frekar en vélmenni á himnum.

Guð gekk svo langt í að gera þetta valfrelsi ljóst að hann plantaði tré í aldingarðinum og nefndi það skilningstré góðs og ills. Hann sagði þeim frá því þar sem hann vildi vera viss um að þau vissu að þau áttu valkost.

Satan kom að trénu og þegar Evu dvaldist þar sagði hann við hana: „Vissulega munuð þið ekki deyja!  En Guð veit að jafnskjótt sem þið etið af honum munu augu ykkar upp ljúkast og þið munuð verða eins og Guð og vita skyn góðs og ills“ (1Mós 3.4, 5). Ef þið etið af þessu tré munuð þið öðlast nýja lífsreynslu. Það verður spennandi. Þið munuð öðlast hrifningu sem þið hafið aldrei reynt áður. Guð er að halda einhverju frá ykkur. Taktu forboðna ávöxtinn og neyttu hans.

Þegar Eva og síðan Adam höfðu valið opnuðu þau dyr sem Guð vildi halda lokuðum fyrir þeim. Það voru dyr syndarinnar, dyr þjáninga, hugarangurs, sjúkdóma og dauða.

`Lestu 1Mós 3.1-3, Róm 3.23 og Róm 5.12. Hvað er sameiginlegt í þessum textum? Lýstu endanlegum afleiðingum syndarinnar sem hrjáir allt mannkyn.`

Kjarni syndarinnar er uppreisn gegn Guði og leiðir til aðskilnaðar frá Guði. Og þar sem Guð er uppspretta lífsins leiðir aðskilnaður frá Guði til dauða. Auk þess leiðir hann af sér áhyggjur, kvíða og sjúkdóma. Þjáningarnar í þessum heimi eru afleiðing þess að lifa í heimi sem er hrjáður af synd. Það þýðir þó ekki að í hvert sinn sem við þjáumst eða verðum veik að við höfum syndgað. En það þýðir að við verðum öll fyrir áhrifum af því að búa á þessari syndum hrjáðu jörð.

`Lestu 1Mós 3.15; 3Mós 5.5, 6 og Jóh 1.29. Hvaða fyrirheit gaf Guð Adam og Evu í aldingarðinum eftir að þau höfðu syndgað sem gaf þeim von í sekt þeirra og örvæntingu? Hvaða þjónustu kom hann á stofn í Eden sem benti niður í gegnum aldirnar til lausnar á syndavandamálinu?`