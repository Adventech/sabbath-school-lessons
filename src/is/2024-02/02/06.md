---
title:  Arfleifð elskunnar
date:  11/04/2024
---

`Lestu Jóh 13.35 og 1Jóh 4.21. Hvað segja þessir textar um áskoranir Satans varðandi stjórn Guðs í deilunni miklu? Hvað segja þeir okkur um kjarna fölskvalausrar kristni?`

Kærleikurinn var aðalsmerki kristninnar á fyrstu öldunum e.Kr. Tertúllían hélt því fram að það hafi aðallega verið vegna kærleiksverkanna sem voru iðkuð af svo mikilli göfugsemi að margir sáu þau sem einkenni okkar. Þeir sögðu: „Sjá hve þeir elska hver annan“ (Tertullian´s Apology, 39).

Ein mesta opinberun elsku Guðs kom í ljós þegar tvær útbreiddar farsóttir geisuðu 160 og 265 e.Kr. Hinir kristnu brugðust við og önnuðust þá sjúku og deyjandi. Þessar plágur tóku líf tugþúsunda og heil þorp og bæir voru næstum án nokkurra íbúa. Óeigingjörn og fórnfús, umhyggjurík og elskuleg umönnun hinna kristnu hafði geysileg áhrif á íbúana. Þegar fram liðu stundir tóku þúsundir og síðan hundruð þúsunda og að lokum milljónir manna í rómverska heimsveldinu trú á Jesú á tíma þessara farsótta. Kærleiki, umhyggja og skipuleg óeigingjörn umhyggja fyrir hinum sjúku og deyjandi skapaði aðdáun fyrir hinum trúuðu og Kristi sem þeir voru fulltrúar fyrir. Í bók sinni The Rise of Christianity segir Rodney Stark frá þessum sögulegu atburðum á lifandi hátt og nútíma máli. Þar lýsir hann hvernig allt kristna samfélagið, sem var að miklu leyti kristnir Gyðingar, varð heill her af sjúkraliðum sem sá um grundvallarþarfir hinna þjáðu í samfélaginu til að halda lífi. „Þegar síðari farsóttin var í hámarki u.þ.b. 260 e.Kr. skrifaði Díonysíus langan virðingarvott um hetjusamlega viðleitni hinna kristnu í samfélaginu sem margir hverjir misstu líf sitt við að annast um aðra.

„Flest kristin trúsystkini auðsýndu takmarkalausa elsku og tryggð og hlífðu sér aldrei né hugsuðu einungis hvert um annað. Þau skeyttu ekki um hættuna heldur hlúðu þau að þeim sjúku og sinntu öllum þörfum þeirra og þjónuðu þeim í Kristi og létu hamingjusöm líf sitt, þar sem þau sýktust af þeim sjúku og fengu sjálf sjúkdóm nágrannanna og liðu með gleði sársauka sinn“ (Rodney Stark, The Rise of Christianity. Princeton, NJ: Princeton University Press, 1996, bls. 82).

`Hvaða augljósi boðskapur er til okkar í þessum orðum? Hvernig lærum við að deyja sjálfinu þannig að við getum einnig auðsýnt sömu ósérplægnu afstöðu?`