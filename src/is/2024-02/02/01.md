---
title:  'Kjarni Málsins: Kærleikur Eða Eigingirni'
date:  06/04/2024
---

### Lesefni vikunnar
Lúk 19.41-44; Matt 23.37, 38; Heb 11.35-38; Opb 2.10; Post 2.44-47; Jóh 13.35.

> <p>Minnistexti</p>
> „Óttast eigi því að ég er með þér, vertu ekki hræddur því að ég er þinn Guð. Ég styrki þig, ég hjálpa þér, ég styð þig með sigrandi hendi minni“ (Jes 41.10).

Ímyndaðu þér að þú sért hirðir sem gætir geitahjarðar þinnar í hlíðum Olíufjallsins með yfirsýn yfir Jerúsalem. Þú heyrir einhverjar raddir og kannast strax við rödd Jesú. Það sem hann segir vekur furðu þína og það er erfitt fyrir lærisveina hans að skilja það. Þegar sólin hnígur til viðar og skín á gullklædda hvelfingu musterisins og endurspeglast af mjallhvítum marmaraveggjum þess, heyrir þú Jesú segja með áherslu: „Sannlega segi ég ykkur, hér verður ekki steinn yfir steini, allt verður lagt í rúst“ (Matt 24.2). Lærisveinarnir eru ringlaðir og þú ert það einnig. Hvað gæti Jesús átt við með þessum orðum? Hvað hafa þau með endi veraldar að gera sem lærisveinarnir höfðu verið að spyrja um?

Þú hlustar af gaumgæfni þegar Jesús á meistaralegan hátt blandar saman atburðum sem myndu leiða til eyðingar Jerúsalem og þeim sem myndu eiga sér stað rétt fyrir endurkomu hans. Eyðing Jerúsalem boðar herbragð Satans til að blekkja fólk Guðs og tortíma því á tíma endalokanna. Fræðsla Jesú í Matt 24 gefur greinargott yfirlit yfir atburði hinna síðustu daga í samhengi við eyðingu Jerúsalem.

Við munum kanna tvöfalt herbragð Satans til að blekkja fólk Guðs og tortíma því. Það sem hinum illa tekst ekki að gera með ofsóknum vonast hann til að gera með málamiðlun. En enginn getur komið Guði að óvörum og jafnvel á krefjandi tímum varðveitir hann fólk sitt.

_Þessi lexía byggir á fyrstu tveim köflunum í Deilunni miklu._