---
title:  Hinir kristnu varðveittir
date:  08/04/2024
---

Miskunn Guðs, náð hans, forsjón og forþekking koma greinilega í ljós í atburðarásinni sem leiddi til eyðingar Jerúsalem. Cestíus Gallus og rómversk herlið umkringdu borgina. En þegar innrásin virtist vera á næstu grösum drógu þau sig óvænt tilbaka. Herlið Gyðinga fór á eftir þeim og unnu mikinn sigur.

Þegar Rómverjarnir flúðu og Gyðingarnir fóru eftir þeim flúðu hinir kristnu til borgarinnar Pella í Pereu, handan Jórdanfljótsins. „Hið fyrirheitna merki hafði verið gefið hinum kristnu sem biðu þess, og nú var opin leið öllum, sem vildu hlýða kalli frelsarans. Atvikum var þannig komið fyrir að hvorki Gyðingar né Rómverjar hindruðu flótta hina kristnu“ (DM, bls. 22).

`Lestu Slm 46.2 og Jes 41.10. Hvað segja þessir textar okkur um dásamlega umhyggju Guðs?`

Guð er drottnari og hann stýrir atburðum á þessari jörð þannig að þeir falli að lokum inn í guðdómleg áform hans. Þó svo Guð breyti stundum upphaflegum áformum sínum á grundvelli þess hvernig við veljum þá munu endanleg áform hans fyrir þessa jörð ná fram að ganga. Stundum mun fólk Guðs lenda í erfiðleikum, verða ofsótt, tekið til fanga og láta lífið vegna Krists. En jafnvel á erfiðustu tímum grimmilegustu árása Satans styður Guð söfnuð sinn og varðveitir hann.

`Lestu Heb 11.35-38 og Opb 2.10. Hvað opinbera þessir textar varð-andi baráttu okkar við máttarvöld hins illa? Hvaða samræmi er milli þeirra og hugmyndarinnar um vernd Guðs sem kom fram í spurn-ingunni hér á undan? Er mótsögn milli hugmyndarinnar um vernd Guðs annars vegar og þess að Guð leyfir sumum að mæta sársauka-fullum þjáningum og jafnvel þola píslarvottardauða vegna Krists?`

„Tilraunir Satans til að sigrast á söfnuði Guðs með ofbeldi báru engan árangur. Átökunum miklu, þar sem lærisveinar Jesú fórnuðu lífi sínu, linnti ekki þótt þessir tryggu merkisberar féllu á verðinum. Í dauða sínum voru þeir sigurvegarar. Verkamenn Guðs voru líflátnir, en verki þeirra var sífellt haldið áfram“ (DM, bls. 28).

`Hvaða þýðingu ætti það að hafa fyrir okkur að þeir sem skráðu Biblíuna og þekktu vissulega til sársauka og þjáninga gátu samt hvað eftir annað skrifað um raunveruleika kærleika Guðs? Hvernig getum við fundið fyrir sama kærleika í lífi okkar?`