---
title:  Stöndum Með Sannleikanum
date:  20/04/2024
---

### Lesefni vikunnar
Dan 7.23-25; Opb 12.6, 14; Júd 3, 4; Opb 2.10; Post 5.28-32; Slm 19.8-12; Jóh 5.11-13.

> <p>Minnistexti</p>
> „Og eins og Móse hóf upp höggorminn í eyðimörkinni, þannig á Mannssonurinn að verða upp hafinn svo að hann veiti hverjum sem trúir á hann eilíft líf“ (Jóh 3.14, 15).

Tyrkneska hafnarborgin Izmir hét eitt sinn Smyrna sem nefnd er í Opinberunarbókinni. Þessi forna borg sem hafði um 100.000 íbúa blómgaðist á síðari hluta fyrstu aldar og í byrjun annarrar. Hún var velmegandi borg og ákaflega hliðholl Róm.

Á hverju ári var íbúum Smyrnu skipað að færa rómversku guðunum brennifórn. Svo virðist sem Smyrna hafi einnig haft blómlegt kristið samfélag á annarri öldinni og margir úr þeim hópi vildu ekki hlíta því. Pólíkarp, sem var leiðtogi í söfnuðinum, leið píslarvætti á torgi borgarinnar og var brenndur á báli fyrir að neita að svíkja Drottin sinn með því að færa rómversku guðunum brennifórn. Þegar hann í síðasta sinn var beðinn um að afneita Kristi svaraði gamli maðurinn: „Í áttatíu og sex ár hef ég þjónað honum og hann hefur aldrei gert mér rangt til. Hvernig get ég talað illa um konung minn sem frelsaði mig?“

Niður í gegnum aldirnar hafa menn og konur verið fús að þola píslarvættisdauða fremur en hætta við trú sína á Krist. Fórn þeirra vekur hugrekki okkar. Frásögnin um trúfesti þeirra við Krist endurnýjar trúfesti okkar. Þessa viku munum við líta á nokkrar meginreglur Biblíunnar sem hvöttu Valdensana og síðari siðbótarmenn, eins og Húss og Jeróme, til að vera Drottni trúir undir öllum kringumstæðum, jafnvel þegar þeim var ógnað með lífláti af höndum sama máttar sem tók líf Pólýkarps -- Rómaríki sem var nú páfaveldi.

_Þessi lexía byggir á 4. - 6. kafla Deilunnar miklu._