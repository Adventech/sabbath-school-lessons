---
title:  Ofsótt en samt sigursæl
date:  21/04/2024
---

`Lestu Dan 7.23-25 og Opb 12.6, 14. Til hvaða spádómstímabila er vísað í þessum versum?`

Þegar fólk Guðs er honum trúfast reiðist Satan og ofsóknir eru oft afleiðingin. Daníel spámaður lýsti tímabili í framtíðinni þegar miðaldarkirkjan myndi heyja stríð gegn fólki Guðs og ofsækja það (Dan 7.21, 25). Jóhannes spámaður lýsir sama tímabili þegar söfnuður Guðs neyddist til að flýja út í eyðimörkina þar sem séð verður fyrir þörfum hans „tíð, tíðir og hálfa tíð“ (Opb 12.14, 1973). Sjötta versið í 12. kaflanum bætir við: „En konan flýði út á eyðimörkina þar sem Guð hefur búið henni stað.“ Guð sér fólki sínu fyrir þörfum þess í eyðimörkinni. Orð hans styrkir það og styður meðan deilan mikla geisar á þessu langa og dimma tímabili yfirráða páfaveldisins.

Fólk Guðs fann stað sem Guð hafði fyrirbúið því. Þegar mest reynir á hefur Guð ávallt fyrirbúið trúföstum fylgjendum símum stað. Í erfiðustu reynslum sínum hefur fólk Guðs fundið hæli í elsku hans og umhyggju (sjá Slm 46).

Tólf hundruð og sextíu dagarnir og „tíð, tíðir og hálf tíð“ í Opb 12.6, 14 eiga við um sama tímabilið (3 1/2 tíð eða ár sinnum 360 dagar/ár er jafnt og 1.260 dagar). Spádómar Biblíunnar eru oft táknrænir. Í spádómum Daníels og Opinberunarbókarinnar táknar spádómlegur dagur eitt bókstaflegt ár. Við finnum þessa „dagur = ár“ meginreglu í 4Mós 14.34 og Esk 4.6.

Þessi „dagur = ár“ meginregla hvílir ekki aðeins á þessum tveim textum heldur byggir hún að breiðari grundvelli. Dr. William Shea, tímatalsfræðingur og fræðimaður á sviði Gamla testamentisins, dregur fram 23 vísbendingar úr Gamla testamentinu um þessa meginreglu og Biblíutúlkendur hafa notað hana um aldaraðir.

Trú ættstofna Vestgota, Vandala og Austgota var að nokkru leyti frábrugðin opinberri kenningu rómversku kirkjunnar. Tólf hundruð og sextíu dagarnir byrjuðu þegar síðasti barbaraættbálkurinn, Austgotarnir, var hrakinn úr Róm árið 538 e.Kr. Þetta tímabil andlegs myrkurs náði fram til ársins 1798 þegar Berthíer, hershöfðingi Napóleons fjarlægði páfann úr Róm. Ótalmargir kristnir liðu píslarvottardauða á þessum langa tímabili af því að þeir hlýddu orði Guðs. Jafnvel í dauðanum fögnuðu þeir sigri. Í Kristi voru þeir frelsaðir frá sekt og yfirráðum syndarinnar fyrir blóð lambsins. Sigur Krists yfir Satan á krossinum var sigur þeirra. Þó svo þeir létu lífið var dauði þeirra einungis hvíld þar til Kristur kemur aftur.

`Hverrnig hafa uppfylltir spádómar Biblíunnar styrkt trú þína?`