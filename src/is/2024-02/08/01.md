---
title:  Ljós Frá Helgidóminum
date:  18/05/2024
---

### Lesefni vikunnar
2Mós 25.8, 9, 40; Heb 8.1-6; 3Mós 16.21, 29-34; 3Mós 23.26-32; Heb 9.23-28; Dan 7.9, 10; Matt 25.1-13; Opb 11.19.

> <p>Minnistexti</p>
> „Höfuðinntak þess sem sagt hefur verið er þetta: Við höfum þann æðsta prest er settist til hægri handar við hásæti hátignarinnar á himnum. Hann þjónar sem prestur í helgidóminum, hinni sönnu tjaldbúð sem Drottinn reisti en eigi maður“ (Heb 8.1, 2).

Stuttu eftir vonbrigðin miklu 22. október, 1844, skildu sumir af fylgjendum Millers mistök sín eftir að hafa rannsakað málið nánar í bæn. Spádómurinn um 2300 dagana fjallaði ekki um endurkomu Jesú, eins og almennt var talið, heldur starf Krists í himneska helgidóminum sem er lýst á svo áhrifamikinn hátt í Hebreabréfinu. Hreinsun helgidómsins á himnum var uppfylling á hreinsun jarðneska helgidómsins sem lýst er í 3Mós. Til þess að skilja þennan sannleika betur skulum við líta á hliðstæðurnar milli Dan 7 og Dan 8.

| Daníel 7 | Daníel 8 |
| --- | --- |
| Babýlon |  |
| Medó-Persía | Medó-Persía |
| Grikkland | Grikkland |
| Róm | Róm |
| Dómur á himnum | Hreinsun helgidómsins |

Þessar hliðstæður hjálpa okkur að sjá hið sanna eðli hreinsunar helgidómsins, sem er í rauninni hinn mikli rannsóknardómur fyrir endurkomu Krists. Í þessari lexíu munum við kanna hin mikilvægu sannindi um þjónustu Krists í himneska helgidóminum.

_Þessi lexía byggir á 22. - 24. og 28. kafla Deilunnar miklu._