---
title:  Tími dómsins er kominn
date:  21/05/2024
---

`Berðu saman Dan 7.9, 10 og Opb 14.6, 7. Hvaða hliðstæður má finna í þessum versum?`

Dómurinn er áberandi þema í allri Bbilíunni. „Guð mun leiða sérhvert verk fyrir dóm sem haldinn verður yfir öllu því serm hulið er, hvort sem það er gott eðs illt“ (Préd 12.14). Jesús benti áheyrendum sínum á tíma fram til dómsins í framtíðinni þegar „menn þurfa að svara fyrir hvert ónytjuorð sem þeir mæla“ (Matt 12.36). Páll postuli bætir við að Guð muni afhjúpa allt sem í hjarta þeirra dylst (1Kor 4.5) og engillinn sagði við Jóhannes að tími dómsins væri kominn (Opb 14.7).

`Lestu Opb 22.10-12. Hver eru örlög allra manna þegar Kristur kemur aftur? Hvaða yfirlýsing er Jóhannesi gefin?`

Þar sem Kristur kemur til að úthluta endanlegu endurgjaldi verður dómur að eiga sér stað til að ákvarða hverjir muni fá endurgjald þegar Kristur kemur.<sup>1</sup> Það gefst ekkert annað tækifæri. Sérhver maður hefur hlotið næga fræðslu til að taka endanlega ákvörðun annaðhvort með eða móti Kristi.

`Lestu Matt 25.1-13. Hvers vegna eru viðbrögð Jesú gagnvart þessum tveim hópum hinna trúuðu svo frábrugðin?`

„Þegar rannsókninni verður lokið, þegar rannsökuð hafa verið og ákvörðuð mál þeirra, sem á öllum öldum hafa játað sig vera fylgjendur Krists, þá, og fyrst þá, mun náðartímanum ljúka og dyrum náðarinnar lokað. Þannig sjáum við í þessari einu setningu: „Þær, sem viðbúnar voru, gengu með honum inn til brúðkaupsins og dyrunum var lokað,“ alla lokaþjónustu frelsarans, allt fram til þess tíma er hið mikla starf til frelsunar mannanna verður fullnað“ (DM, bls. 293).

Við þurfum ekki að óttast dóminn. Fyrir Krist öðlumst við fyrirgefningu og frelsi frá sektarkennd, mátt til að lifa guðhræddu lífi og að lokum er sigurinn okkur vís.

<sup>1</sup> Sjá einnig Dan 7.22, 27; Opb 18.20 (grískan hefur orðrétt: „dæmir ykkur í hag en dómfellir þá“), Jer 50.20 og Slm 76.9, 10 (Þýð.).