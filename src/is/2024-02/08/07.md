---
title:  Til íhugunar
date:  24/05/2024
---

Takið eftir því hvernig starfi Jesú fyrir nokkur í dóminum og hlutverki okkar er lýst: „Jesús afsakar ekki syndir þeirra heldur sýnir hann fram á iðrun þeirra og trú og um leið og hann biður fyrirgefningar, lyftir hann særðum höndum sínum frammi fyrir föðurnum og heilögum englum hans og segir: „Ég þekki nöfn þeirra. Ég hef grafið þau í lófa mína“. „Guði þekkar fórnir eru sundurmarinn andi, sundurmarið og sundurkramið hjarta munt þú, ó Guð, eigi fyrirlíta“ (Slm 51.19). Og hann segir við ákæranda lýðs síns: „Drottinn ávíti þig, Satan. Drottinn, sem útvalið hefur Jerúsalem, ávíti þig“ (DM, bls. 331).

„Sú staðreynd að við sjáum fólk Guðs standa frammi fyrir Drottni í saurugum klæðum ætti að framkalla auðmýkt og djúpa hjartarannsókn þeirra sem játa nafn hans. Þeir sem hreinsa sál sína með því að hlýða sannleikanum munu hafa lítið álit á sjálfum sér. Því nánar sem þeir virða fyrir sér flekklausa lyndiseinkunn Krists þeim mun sterkari verður löngum þeirra að aðlaga sig mynd hans og því minna munu þeir sjá af hreinleika og heilagleika í sjálfum sér. En þegar við gerum okkur grein fyrir syndugleika okkar ættum við að treysta á Krist sem réttlæti okkar, helgun og endurlausn. Við getum ekki svarað ásökunum Satans gegn okkur. Aðeins Kristur getur flutt virka bæn fyrir okkur. Hann getur þaggað niður í ákærandanum með rökum sem byggja ekki á verðleikum okkar heldur verðleikum hans“ (5T, bls. 471, 472).

„Nú lifum við á hinum mikla degi friðþægingarinnar. Meðan presturinn var að friðþægja fyrir Ísrael í hinni táknrænu þjónustu var öllum gert skylt að hirta sál sína með iðrun syndanna og auðmýkja sig fyrir Drottni til þess að þeir yrðu ekki upprættir úr þjóð sinni. Á sama hátt skyldu allir þeir sem vlja hafa nöfn sín áfram skráð í lífsins bók hirta sálir sínar fyrir Guði þá fáu daga sem eftir eru af náðartíma þeirra með því að hryggjast yfir syndum sínum og iðrast af hjarta“ (DM, bls. 335).

**Til umræðu**

`Hvaða tilfinningar vakna við tilhugsunina um að Jesús lyftir særðum höndum sínum frammi fyrir föðurnum okkar vegna? Hvers vegna er það einasta von okkar í dóminum?`

`Við lifum á degi friðþægingarinnar. Friðþægingin er eitthvað sem Guð gerir til að frelsa glataða syndara. Hvers vegna ætti því hver dagur, sem helgaður er verki Guðs til að frelsa syndara, að vera gleðifregn?`

`Ellen G. White segir: „ Einungis Kristur getur beðið á virkan hátt fyrir okkur. Hann getur þaggað niður í ákærandanum með rökum sem byggjast ekki á verðleikum okkar heldur á verðleikum hans?“ (RH, 2. jan., 1908). Hvernig getur þú tileinkað þér þessa von?`