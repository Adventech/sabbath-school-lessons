---
title:  Gleðifregn úr hinu allra helgasta
date:  22/05/2024
---

`Lestu Heb 4.14-16 og Heb 10.19-22. Hvaða fullvissu og guðlegt boð gefa þessi vers okkur öllum?`

Í þessum textum leggur Páll áherslu á nauðsyn þess að „halda fast,“ „koma fram með djörfung“ og gefast ekki upp en beina trú okkar að Jesú, hinum mikla æðsta presti okkar. Í Jesú höfum allt sem við þörfnumst. Fyrir trú getum við farið inn í himneska helgidóminn um hina nýju og lifandi leið sem Jesús hefur opnað fyrir okkur.

Þegar við lítum inn í forgarðinn sjáum við blóð á hornum altarisins. Í hinu heilaga sjáum við blóð á gullnum hornum reykelsisaltarisins og svo sjáum við blóð sem stökkt hefur verið á fortjaldið fyrir framan náðarstólinn.

Blóð Jesú undirbýr hvert skref leiðarinnar. Það gefur okkur von þar sem við getum einungis átt endurfundi með Guði ef Jesús fyrirgefur okkur og þurrkar burt syndir okkar. Miskunn Guðs er óendanleg en einnig réttvísi hans. En réttvísi getur ekki tekið á móti fórn Krists sem friðþægingu fyrir afbrot okkar nema Jesús ábyrgist fyrst að fyrirgefa syndir okkar og afmá þær.

`Lestu Opb 11.19. Hvers vegna er þessi sýn mikilvæg í tengslum við deiluna miklu? Hvernig sýnir hún órjúfanleg tengsl milli lögmálsins og fagnaðarerindisins?`

Í ljómandi birtu og dýrð návistar Guðs í hásætissal alheimsins við undirstöður hásætis Guðs finnum við lögmál Guðs í sáttmálsörkinni. Í hinu allrahelgasta finnum við réttlæti og miskunn Guðs. Enginn jarðneskur máttur getur breytt lögmáli Guðs meðal annars vegna þess að það er geymt í sáttmálsörkinni á himnum. Í Heb 8.10 lesum við: „Þannig er sáttmálinn sem ég mun gera við Ísraelsmenn þegar þessir dagar eru liðnir, segir Drottinn: Ég mun leggja lög mín í hugskot þeirra og rita þau á hjörtu þeirra. Ég mun vera Guð þeirra og þeir vera fólk mitt.“ Þegar við göngum inn í helgidóm himinsins fyrir trú finnum við fyrirgefningu fyrir syndir okkar og mátt til að lifa í hlýðni fyrir Krist sem dó fyrir okkur og ritar lögmálið á hjörtu okkar. Jesús frelsar okkur til fulls (Heb 7.25), Jesús frelsar okkur algjörlega frá sekt syndarinnar og mætti hennar.

`Hvers vegna er meðalganga Jesú svo ótrúlega góð fregn? Hvaða von hefðum við án fagnaðarerindisins þegar við stöndum frammi fyrir lögmálinu sem mælikvarða réttlætisins?`