---
title:  Andatrúin Afhjúpuð
date:  01/06/2024
---

### Lesefni vikunnar
Matt 10.28; Préd 9.5; Jes 8.19, 20; Jóh 11.11-14, 21-25; 1Þess 4.16, 17; Opb 16.13, 14; Matt 24.23-27; 2Þess 2.9-12.

> <p>Minnistexti</p>
> „Því að sjálfur Drottinn mun stíga niður af himni með kalli, með höfuðengils raust og með básúnu Guðs, og þeir, sem dánir eru í trú á Krist, munu fyrst upp rísa. Síðan munum vér, sem eftir lifum, verða ásamt þeim hrifnir burt í skýjum til fundar við Drottin í loftinu. Og síðan munum vér vera með Drottni alla tíma“ (1Þess 4.16, 17, 1981).

Fyrir nokkrum áratugum birtust frásagnir um „nálægt-dauða-reynslu“ þar sem fólk sem „dó“ en var lífgað við sagði frá ótrúlegum reynslum af því sem það hafði séð og heyrt meðan það var „dáið“. Þúsundir af þessum frásögnum hafa verið staðfestar og rannsakaðar. Um allan heim, þar á meðal í hinum kristna heimi eru milljónir manna sem trúa því að það sýni að hinir dánu séu í rauninni ekki dánir. Þessi grundvallartrú andatrúarinnar er ein útbreiddasta og áhrifamesta blekking Satans.

Andatrúin á í rauninni rætur að rekja til upphafsins í Eden þegar höggormurinn laug að Adam og Evu og sagði: „Þið munum vissulega ekki deyja“ (1Mós 3.4). Niður í gegnum aldirnar hefur hún tekið á sig mismunandi myndir en að baki þeim öllum er forsendan að lífið haldi áfram eftir dauðann. Hún var einnig rótin að einni fölskustu trúarhreyfingu 19. aldar þegar Fox systurnar héldu því fram, en viðurkenndu síðar svik sín, að þær gætu fengið svör við spurningum sínum frá öndum framliðinna.

Í lokaátökum jarðarinnar mun Satan blekkja milljónir manna með andatrúarfyrirbærum. Opinberunarbókin sýnir fram á að þetta er ein leið sem hann mun leitast við að notfæra sér til að draga heiminn undir sina stjórn.

Markmið þessarar lexíu er að sýna fram á að einasta vörn okkar gegn síðustu blekkingum Satans eru persónuleg tengsl við Krist og traust til kenninga Biblíunnar. Það felur í sér kenningar varðandi dauðann óháð því sem skilningavit okkar kunna að segja okkur.

_Þessi lexía byggist á 31. - 34. kafla Deilunnar miklu_