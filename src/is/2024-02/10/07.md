---
title:  Til íhugunar
date:  07/06/2024
---

Lee Stroebel byggir nýlega bók sína The Case for Heaven á þeirri hugmynd að hinir dánu haldi áfram að lifa einhvers konar meðvitaðri tilveru eftir dauðann og „nálægt-dauða-reynslur“ eru notaðar sem þáttur í sönnunum þess. Hann nefnir m.a. eitt dæmi um stúlku sem hafði slíka reynslu þegar hún fór í gegnum hjartaaðgerð. Hún sagðist hafa hitt bróður sinn en það kom henni á óvart þar sem hún átti engan bróður. Þegar hún jafnaði sig eftir aðgerðina og sagði föður sínum frá reynslu sinni sagði hann henni í fyrsta sinn frá því að hún hefði átt bróður, en hann hefði dáið áður en hún fæddist (Lee Stroebel, The Case for Heaven. Grand Rapids, MI: Zondervan Books, 2021, bls. 69). En Stroebels á í erfiðleikum með að samræma hugmyndina um tafarlaust framhaldslíf og kenningu Biblíunnar um að það er einungis við endurkomu Krists að hinir kristnu hljóti endanleg laun sín.

Við höfum fengið viðvörun: „Margir munu standa augliti til auglitis við djöflaanda sem íklæðast gervi ástfólginna ættingja eða vina og bera fram háskalegustu villukenningar. Þessir aðkomuandar munu skírskota til okkar dýrustu samúðarkennda og vinna furðuverk til að koma fram blekkingum sínum. Við verðum að vera við því búin að standa á móti þeim með sannleika Biblíunnar að hinir dauðu vita ekki neitt og þeir sem þannig birtast, eru djöflaandar.

Skammt undan er reynslustundin, „sem koma mun yfir alla heimsbyggðina, til þess að reyna þá sem á jörðinni búa“ (Opb 3.10). Allir þeir sem ekki eiga trú, sem er traustlega grundvölluð í orði Guðs, verða blekktir og sigraðir. Satan vinnur „með alls konar ranglætis vélum,“ til að ná valdi yfir mannanna börnum og blekkingum hans mun sífellt fjölga. En hann getur aðeins náð takmarki sínu ef menn láta undan freistingum hans af fúsum vilja. Þeir sem í einlægni leita sannleikans og kappkosta að hreinsa sálir sínar með hlýðni og gera þannig allt sem þeir geta til að búa sig undir átökin, munu finna öruggt skjól hjá Guði sannleikans. „Af því að þú hefur varðveitt orðið um þolgæði mitt mun ég og varðveita þig frá reynslustundinni“ (10. vers), segir frelsarinn. Hann myndi fremur senda sérhvern engil af himnum til þess að vernda lýð sinn en gefa eina sál, sem honum treystir, Satan á vald“ (DM, bls. 385).

**Til umræðu**

`Hvaða lúmsku áhrif andatrúarinnar kynni Satan að nota til að hafa áhrif á huga mannanna? Hvaða hlutverki gegna fjölmiðlar á þessu sviði?`

`Hvernig myndir þú deila trú þinni með vini sem hefur nýlega misst ástvin og trúir því að sá einstaklingur sé þegar á himnum? Hvað væri viðeigandi að segja og hvað ekki?`