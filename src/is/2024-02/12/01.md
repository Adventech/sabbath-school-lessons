---
title:  Lokaatburðir Jarðsögunnar
date:  15/06/2024
---

### Lesefni vikunnar
Jóh 8.32; Esk 20.12, 20; Opb 7.1, 2; Opb 14.1; Jóel 2.21-24; Hós 6.3; Jak 5.7, 8; Opb 18.1-4.

> <p>Minnistexti</p>
> „Kauptu sannleika, og seldu hann ekki, visku, fræðslu og skilning“ (Okv 23.23).

Gerum ráð fyrir að dóttir þín sem er táningur sé að keyra á heimleið í sumarfrí úr skóla sínum. Þú bíður komu hennar og hlustar áhyggjufull(ur) á veðurfregnirnar. Þú fyllist áhyggjum þegar þú heyrir að veðrið fari hratt versnandi. Óveðursský birtast við sjóndeildarhringinn og það hvessir óðum. Himnarnir opnast og snjórinn hellist niður. Brátt verður aðalvegurinn heim ófær vegna skafrennings. En svo heyrir þú nágranna þinn segja að nokkrar hliðargötur séu færar. Símasambandið er lélegt en þér tekst að senda texta til dóttur þinnar um hvernig hún geti komist vel heim.

Jesús þráir framar nokkru öðru að taka okkur heim í gegnum storma lífsins. Ellen G. White orðar það þannig: „Vægðarlaus stormur er að skella á. Erum við undir það búin að takast á við hann?“ (8T, bls. 315).

Tilgangurinn með lífi Krists, dauða hans og upprisu og þjónustu íhelgidómi himinsins er að tryggja heimkomu okkar Spádómsboðskapurinn í Daníel og Opinberunarbókinni eru einkum ætlaður þeim sem lifa á tíma endalokanna til þess að hjálpa þeim að lifa af storma lífsins þannig að þeir geti dag einn fundið hlýja umönnun kærleiksríks frelsara.

Markmið þessarar lexíu er að opinbera það sem spádómarnir segja okkur um lokaatburði þessarar jarðar og finna að nýju styrk Krists sem tekur okkur í gegnum lokadeilu jarðsögunnar og færir okkur heim.

_Þessi lexía byggir á 37. og 38. kafla Deilunnar miklu._