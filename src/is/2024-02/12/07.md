---
title:  Til íhugunar
date:  21/06/2024
---

Þegar árið 1851 skilgreindu frumherjar aðventista síðara dýrið í Op 13.11-17 sem Bandaríkin. Það hlýtur samt að hafa verið erfitt þá að sjá hvernig Bandaríkin gætu fengið allan heiminn til að tilbiðja fyrra dýrið (Opb 13.12). Jafnvel á níunda áratug 19. aldar hafði sjóher Bandaríkjanna einungis 48 gömul skip. En eftir lok kalda stríðsins hefur ekkert hervald jafnast á við Bandaríkin.

Og þó svo Ameríkanar hafi notið undursamlegs frelsis þá er ekki erfitt að sjá hvernig þetta frelsi geti takmarkast þegar að kreppir og jafnvel verði grafið undan því. Margir telja sig geta séð það eiga sér stað nú þegar.

„Allir sem neita að hlýða [því að halda hinn falska hvíldardag] mun refsað af hinum borgaralegu yfirvöldum og loks mun því verða lýst yfir að þeir verðskuldi líflát. Hins vegar krefst lögmál Guðs af mönnunum hlýðni við hvíldardag skaparans og hótar reiði öllum sem brjóta gegn boðorðum þess“ (DM, bls. 417).

„Þegar ofviðrið nálgast mun stór hópur þeirra sem hafa trúað á boðskap þriðja engilsins, en ekki helgast fyrir hlýðni við sannleikann, yfirgefa varðstöður sínar og ganga í raðir óvinarins. Með því að samlagast heiminum og fá í sig anda hans, munu þeir tileinka sér sjónarmið hans og þegar að reynslustundinni kemur eru þeir reiðubúnir að velja hina auðveldari, vinsælu leið. Gáfaðir menn og aðlaðandi sem áður fögnuðu sannleikanum, beita nú áhrifum sínum til að blekkja sálir og afvegaleiða. Þeir verða hinir beiskustu fjandmenn fyrri samherja. Þegar þeir sem virða hvíldardaginn eru færðir fyrir dómstólana til að svara til saka trúar sinnar vegna, gerast þessir fráhvarfsmenn hin illvígustu verkfæri Satans til að ákæra þá, rangtúlka mál þeirra og æsa yfirvöldin gegn þeim með fölskum sakargiftum eða dylgjum“ (DM, bls. 419).

**Til umræðu**

`Hvers vegna er svo mikilvægt á tíma yfirvofandi átaka að skilja atburði hinna síðustu daga? Á hvern hátt verndar Ritningin okkur fyrir blekkingum?`

`Lýðræðisríki heimsins hafa verið virki trúfrelsis um aldaraðir. Hvernig gæti það breyst með stuttum fyrirvara?`

`Hugleiddu yfirlýsingu Ellen G. White hér að ofan. Hvað velur þú í dag sem gæti leitt til þess að þú verðir einn af þessum svokölluðum aðventistum framtíðarinnar?`

`Hvaða breytingum tekur boðskapur annars engilsins á tíma háværa hrópsins og hvernig getur þú undirbúið þig undir að taka á móti haustregninu til að ljúka verki Guðs á jörðinni?`