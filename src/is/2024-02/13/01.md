---
title:  Yfirburðasigur Kærleika Guðs
date:  22/06/2024
---

### Lesefni vikunnar
Opb 22.11, 12; Jer 30.5-7; Slm 91.1-11; Jer 25.33; Opb 21.2; Opb 20.11-15.

> <p>Minnistexti</p>
> „Og ég heyrði raust mikla frá hásætinu er sagði: „Sjá, tjaldbúð Guðs er meðal mannanna og hann mun búa hjá þeim og þeir munu vera fólk hans og Guð sjálfur mun vera hjá þeim, Guð þeirra. Og hann mun þerra hvert tár af augum þeirra. Og dauðinn mun ekki framar til vera, hvorki harmur né vein né kvöl er framar til. Hið fyrra er farið“ (Opb 21.3, 4).

Við getum mætt framtíðinni með vonarfylltum hjörtum Jafnvel þó erfiðir tímar séu framundan og við þurfum að standa andspænis þjáningum, erfiðleikum eða sorg þá getur líf okkar í dag haft meiningu, tilgang og fögnuð ef við höfum von um betri tíma framundan. Franklin D. Roosevelt var forseti Bandaríkjanna 1933-1945, einum erfiðasta tíma í sögu þjóðarinnar. Hann fékk lömunarveiki og var lamaður og gat ekki gengið án stuðnings. Eitt sinn skrifaði hann: „Við höfum alltaf vonað og trúað því og verið sannfærð um að betra líf, betri heimur bíði okkar handan sjóndeildarhringsins.“ Albert Einstein, einn gáfaðasti maður heimsins sagði: „Lærið af fortíðinni, lifið í nútímanum og hafið von varðandi framtíðina.“ Alfred Lord Tennyson, vinsælt enskt skáld á tíma Viktoríu drottningar, skrifaði eitt sinn: „Vonin brosir frá þreskildi komandi árs og hvíslar: „Það verður farsælla““

Í síðustu lexíu þessa ársfjórðungs munum við sjá staðfastan kærleika Krists á áhrifamesta tíma alheimssögunnar og algjöran sigur hans í deilunni miklu milli góðs og ills. Síðasta bók Biblíunnar, Opinberunarbókin, veitir okkur von varðandi daginn í dag, á morgun og alla eilífð.

_Þessi lexía byggir á 39. - 42. kafla Deilunnar miklu._