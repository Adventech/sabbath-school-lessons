---
title:  Von á hörmungatíma
date:  23/06/2024
---

`Lestu Opb 22.11, 12; Dan 12.1, 2 og Jer 30. 5-7. Hvaða gerist rétt fyrir endurkomuna?`

Við lok reynslutíma mannsins hefst „svo mikil hörmungatíð, að slík mun aldrei verið hafa, frá því menn urðu fyrst til og allt til þess tíma“ (Dan 12.1, 1981). Í Opb 16 finnum við lýsingu á sjö plágum sem úthellt verður yfir hinn vonda heim. En fólki Guðs er hlíft við þeim líkt og þegar plágurnar féllu yfir Egyptaland. Taktu eftir fyrirheitinu hjá Daníel: „Á þeim tíma mun þjóð þín frelsuð verða, allir þeir sem skráðir finnast í bókinni“ (Dan 12.1, 1981). Það hlýtur að vera bók lífsins (sjá Fil 4.3; Opb 13.8; Opb 20.12, 15 og Opb 22.19). Ef við höfum verið Jesú trú verða nöfn okkar ekki afmáð úr bók lífsins (Opb 3.5).

`Lestu 1Jóh 3.1-3; Jóh 8.29 og Jóh 14.30. Hver er einasti undirbúningurinn sem dugar til að mæta hörmungatímanum?`

Á hörmungatímanum mun fólk Guðs hafa svo náið persónulegt samband við Jesú að ekkert getur rofið það. Æðsta þrá þess er að þóknast honum á allan hátt þannig að það geti fyrir tilverknað Heilags anda verið eins hreint og hann er. Það var ekkert í hjarta Jesú sem gegndi blekkingum Satans. Við getum einnig endurspeglað þann þátt í lyndiseinkunn hans.

`Lestu Slm 27.5; Slm 91.1-11 og Opb 3.1-12. Hvaða hughreystandi fyrirheit gefur Guð okkur varðandi hörmungatímann?`

Sumir hafa misskilið hugmyndina um að lifa á hörmungatímanum án meðalgöngumanns. Jesús hættir meðalgöngu sinni í helgidómi himinsins þegar allir hafa tekið lokaákvörðun með honum eða móti. Það þýðir þó ekki að við stöndum ein á þessum tíma og verðum að treysta á eigin styrkleika. Jesús hefur fullvissað okkur um að hann muni ávallt vera með okkur (Matt 28.20). Trúin treystir þegar við sjáum ekki og trúir jafnvel þegar heimurinn er að hruni kominn. Á hörmungatímanum styrkist trú okkar og þrá okkar eftir eilífðinni eykst þannig að við þráum einungis að lifa með Jesú um alla eilífð.