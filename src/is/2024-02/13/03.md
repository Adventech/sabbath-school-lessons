---
title:  Von um bráða endurkomu Jesú
date:  24/06/2024
---

`Lestu Jóh 14.1-3 og Tít 2.11-14. Hvers vegna eru þessi vers svo uppörvandi í ljósi áskorana framtíðarinnar og yfirvofandi hörmungatíma?`

Með því að segja: „Hjarta yðar skelfist ekki,“ fullvissaði Jesú okkur um að hann muni aldrei yfirgefa okkur og að hann komi aftur til þess að taka okkur heim. Þessi heimur er ekki heimili okkar. Það eru betri dagar framundan. Tuttugasta og fimmta hvert vers í Nýja testamentinu talar um endurkomu Drottins. Þegar dagarnir eru dimmir og þvinganir ríkis-kirkjumáttar ógna lífi okkar þá fyllir vonin um endurkomu Krists hjörtu okkar. Það er sú „sæla von“ sem hefur hvatt hina trúföstu fylgjendur Guðs áfram í gegnum aldirnar.

`Lestu Opb 6.15-17 og Jes 25.8, 9. Berðu saman afstöðu hinna frelsuðu og þeirra sem glatast eins og henni er lýst í þessum versum. Hvað útskýrir mismuninn?`

Hinir ranglátu gera sér grein fyrir hinum hræðilegu afleiðingum syndarinnar á sama tíma og hinir réttlátu hafa tekið á móti hinni undraverðu forsjón náðarinnar. Uppreisn gegn Guði leiðir fram ótta og sektarkennd, fordæmingar og að lokum eilífan ósigur. Viðbrögð okkar við frelsandi náð Guðs leiðir til fyrirgefningar og friðar og eilífs fagnaðar við dýrðlega endurkomu hans.

`Lestu Opb 15.3, 4 og Opb 19.7. Hvernig munu hinir endurleystu bregðast við hinni dýrðlegu frelsun sem þeim er fúslega séðfyrir í Kristi?`

„Kross Krists verður vísindi og söngur hólpinna um alla eilífð. Í Kristi dýrð-arinnar munu þeir sjá Krist krossfestan. . . . Að skapari allra veralda, örlagavaldur allra, skyldi leggja til hliðar dýrð sína og lítillækka sig af elsku til mannanna, mun að eilífu vekja undrun og aðdáun alheimsins“ (DM, bls. 448).

`Lestu Opb 12.17; Opb 17.13, 14 og Opb 19.11-16. Taktu vel eftir framrásinni í þessum versum. Hvað segir hún okkur um síðasta stríð jarðarinnar og endanlegan sigur Krists?`