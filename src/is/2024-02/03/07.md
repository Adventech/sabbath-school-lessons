---
title:  Til íhugunar
date:  19/04/2024
---

„Óvinir Guðs á öllum öldum hafa verið haldnir þessum sama anda haturs og andstöðu gegn sannleikanum, og sömu árvekni og trúnaðartrausts hefur verið krafist af þjónum hans. Orðum Krists til fyrstu lærisveinanna er einnig beint til fylgjenda hans allt til enda veraldar: „Það sem ég segi yður, það segi ég öllum: Vakið!“ (DM, bls. 39).

Víðsvegar um heiminn, einkum þar sem fólk hefur greiðan aðgang að Biblíunni, beitir Satan öðrum aðferðum til að draga úr áhrifum hennar. Ein áhrifamesta aðferðin felst í því að nota mismunandi vísindalegar aðferðir og jafnvel Biblíufræði sem oft grefur undan því að treysta orði Guðs. Sem dæmi má nefna að þó svo Daníelsbókin segi að hún sé skrifuð rúmlega 500 árum fyrir Krist þá telja margir Biblíufræðimenn að hún hafi þess í stað verið skrifuð á 2. öld f.Kr. Þeir segja að hún hljóti að hafa verið skrifuð þá, annars hefði spámaðurinn sagt nákvæmlega fyrir um framtíðina, en það sé ekki hægt. Þess vegna hafi Daníelsbókin ekki verið skrifuð á þeim tíma sem hún nefnir heldur nokkrum öldum síðar. Því miður er þessi lygi um Biblíuna ein af mörgum sem nútíma fræðimennska leitast við að pranga inn á okkur. Og því miður taka margir þessum villum því að fræðimenn Biblíunnar halda þeim fram. Það er því ekki undarlegt að Páll vari okkur við: „Prófið allt, haldið því sem gott er“ (1Þess 5.21).

**Til umræðu**

`Hugleiddu eftirfarandi í ljósi tilvitnunarinnar í þriðjudagskaflanum: Hvernig notar Satan svipaðar lævísar aðferðir í dag til að grafa undan valdi ritningarinnar?`

`Hver er sterkasta vörn okkar gegn því að rangtúlka orð Guðs?`

`Meginviðleitni Satans í deilunni miklu milli góðs og ills er að rægja eðli Guðs og sýna hann sem ráðríkan, kærleikssnauðan harðstjóra. Hvernig leitast hann við að gera það og hver eru viðbrögð Guðs við lygum hans?`

`Pétur postuli staðfestir að „enginn þýðir neinn spádóm Ritningarinnar af sjálfum sér“ (2Pét 1.20). Hvernig getum við verið viss um að við afbökum ekki merkingu Ritningarinnar okkur í hag? Hvers vegna er það auðveldara en við höldum og þess vegna þurfum við að gæta okkar fyrir því? Hvernig getum við varist því?`