---
title:  Hvíldardagurinn og lögmálið
date:  28/05/2024
---

`Lestu Opb 14. 6, 7; Opb 4.11; 1Mós 2.1-3 og 2Mós 20.8-11. Hver eru tengslin milli sköpunarinnar, hvíldardagsins og lögmáls Guðs?`

Sköpunin sýnir fram á verðmæti okkar í augum Guðs. Við erum ekki ein í alheiminum, rykkorn í geimnum, né heldur erfðatilviljun. Hin almenna vísindalega mynd af upphafi lífsins sem er útbreidd í fréttum og meðal almennings bregður upp mynd af upphafi okkar sem er að öllu leyti ósamræmanleg frásögn Biblíunnar.

Við erum hér vegna þess að Jesús skapaði okkur. Hann er verðugur tilbeiðslu okkar, ekki einungis vegna þess að hann skapaði okkur heldur einnig vegna þess að hann hefur endurleyst okkur, en sköpun og endurlausn eru kjarni allrar sannrar tilbeiðslu. Þess vegna er hvíldardagurinn mikilvægur til að skilja frelsunaráformið þar sem hann talar um umhyggju skaparans og elsku endurlausnarans.

Við lok sköpunarvikunnar hvíldist Guð í fegurð og tign þess heims sem hann hafði skapað. Hann hvíldist einnig sem fordæmi okkar. Hvíldardagurinn er vikulegt hlé til að lofsyngja hann sem skapaði okkur. Þegar við tilbiðjum á hvíldardeginum opnum við hjörtu okkar til að veita viðtöku þeim sérstöku blessunum sem hann hefur fyllt þann dag með en engan annan dag.

Hvíldardagurinn bendir okkur til skapara sem elskaði okkur of mikið til að yfirgefa okkur þegar við reikum frá því að uppfylla tilgang hans með okkur. Hvíldardagurinn er eilíft tákn um hvíld okkar í Guði. Hann er sérstakt tákn um hollustu við skaparann (Esk 20.12, 20). Hann er tákn um hvíld en ekki verk; náð en ekki bókstafshlýðni; fullvissu en ekki fordæmingu; að við erum háð honum varðandi frelsun okkar en ekki eigin verk. Sönn hvíldardagshvíld er náðarsamleg hvíld í kærleiksríkum örmum hans sem skapaði okkur, hans sem endurleysti okkur og hans sem kemur aftur til að ná í okkur.

Boðskapurinn í Opb 14 sem er lokaboðskapur Guðs til heimsins kallar á fólk að hvílast í elsku Guðs og umhyggju á hverjum hvíldardegi. Hann kallar okkur til að minnast hans sem skapaði okkur og gefa honum dýrð. Helgihald hvíldardagsins er einnig tengiliður milli fullkomnunarinnar í Eden og dýrðar hins nýja himins og hinnar nýju jarðar sem í vændum eru.

`Flestir Sjöunda-dags aðventistar hafa verið ásakaðir um að vera bókstafsþrælar og það hefur venjulegast verið í tengslum við helgihald hvíldardagsins. Ræðið um hvíldardaginn sem tákn um endurlausn og réttlætingu fyrir trú. Hvers vegna ætti hlýðni við boð Guðs um hvíld að fá fólk til að halda að við séum að reyna að vinna okkur leið inn í himininn?`