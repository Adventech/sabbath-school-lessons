---
title:  Undirstaða Stjórnar Guðs
date:  25/05/2024
---

### Lesefni vikunnar
Opb 14.6-12; Préd 12.13, 14; Okv 28.9; Dan 7.25.

> <p>Minnistexti</p>
> „Þá reiddist drekinn konunni og fór burt til þess að heyja stríð við aðra afkomendur hennar þá er varðveita boð Guðs og hafa vitnisburð Jesú“ (Opb 12.17, 1981).

Ítarleg Biblíurannsókn aðventista hjálpaði þeim að skilja mikilvægi lögmálsins í hinu allra helgasta í helgidómi himinsins. Þeir litu á kjarna lögmálsins og komust að mikilvægi hvíldardagsins í fjórða boðorðinu. Það boðorð framar öllum öðrum bendir greinilega á Guð sem skapara okkar, grundvöll allrar sannrar tilbeiðslu, þema sem verður sérstaklega viðeigandi á lokatímum jarðsögunnar (sjá Opb 14.6-12).

Allt frá upphafi hefur það verið markmið Satans að hindra tilbeiðslu Guðs með því að grafa undan lögmáli Guðs. Hann veit að ef við hrösum í einu atriði þá erum við sek við þau öll (Jak 2.10). Þar af leiðandi hvetur hann fólkið til að fótum troða lögmál Guðs. Satan hatar hvíldardaginn þar sem hann minnir fólkið á skaparann og hvernig beri að tilbiðja hann. En hvíldardagurinn er einnig geymdur í lögmáli Guðs í hinu allra helgasta í helgidómi himinsins. Lögmálið skýrgreinir syndina og eins lengi og maðurinn leitast við að vera Guði trúr þá er lögmálið gilt, þar á meðal hvíldardagsboðorðið.

Það er markmið þessarar lexíu að sýna fram á tengslin milli helgidómsins og lögmáls Guðs, hvíldardagsins og komandi krísu varðandi merki dýrsins. Við munum kanna mikilvægi hvíldardagsins fyrir síðustu kynslóðina.

_Þessi lexía byggir á 25. - 27. kafla Deilunnar miklu._