---
title:  Til íhugunar
date:  31/05/2024
---

„Margir þeir sem ekki gátu vitnað til Biblíunnar skoðunum sínum til stuðnings - og gættu þess ekki hvaða röksemdum hafði verið beitt gegn Kristi og postulunum - sögðu í sífellu: „Hvers vegna skilja ekki framámenn okkar spurninguna um hvíldardaginn? Aðeins fáir eru á ykkar skoðun. Óhugsandi er að þið einir hafið á réttu að standa og allir lærðir menn heimsins hafi rangt fyrir sér.“

Slíkum röksemdum varð aðeins svarað með því að vitna til kenningar Ritningarinnar og sögu samskipta Drottins við fólk sitt á öllum öldum. . . .

En kristnir menn fyrri kynslóða héldu sunnudaginn heilagan í þeirri trú að með því væru þeir að virða hvíldardag Biblíunnar og nú eru til sannkristnir menn í öllum söfnuðum - og þar er rómversk-kaþólska kirkjan ekki undanskilin - sem trúa því að sunnudagur sé hvíldardagur af Guði settur. Guð tekur einlægni þeirra gilda og hreinleika þeirra fyrir augliti hans. En þegar helgihald sunnudagsins verður lögskipað og heimurinn verður upplýstur um skyldu sína við hinn sanna hvíldardag mun hver sá sem brýtur boðorð Guðs til þess að hlýða fyrirmælum sem ekkert hærra vald stendur á bak við en kaþólska kirkjan, heiðra páfadóminn umfram Guð. Hann knékrýpur þá Rómarkirkjunni og því valdi sem knýr fram fyrirskipanir hennar. Hann tilbiður þá dýrið og líkneski þess. Er menn þá hafna þeirri stofnun sem Guð hefur sagt vera tákn valds síns og heiðra í hennar stað það sem Rómarkirkjan hefur valið að tákni fyrir húsbóndavald sitt viðurkenna þeir tákn undirgefninnar við Róm - „merki dýrsins“. Og það verður þá fyrst, er málið hefur þannig verið lagt ljóslega fyrir þjóðirnar og þeim gert að velja á milli boðorða Guðs og boðorða manna, að þeir sem halda áfram lögbroti sínu fá „merki dýrsins“ (DM, bls. 312, 307, 308).

**Til umræðu**

`Heimurinn breytist svo fljótt og gífurlega. Hvers vegna verðum við að vera ávallt á verði þannig að loka-atburðir sögunnar komi okkur ekki að óvörum?`

`Hvernig samræmist skilningur okkar á dóminum og lögmáli Guðs við þá staðreynd að við frelsumst einungis fyrir náð?`

`Hvernig getur þú vitnað fyrir þeim sem skilja ekki mikilvægi hins sanna hvíldardags og halda af einlægni sunnudaginn, fyrsta dag vikunnar?`

`Hvaða hætta liggur í sameiningu kirkju- og ríkisvalds? Hvernig eigum við sem kristnir einstaklingar að bregðast við stjórnvöldum?`