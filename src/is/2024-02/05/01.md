---
title:  Trú Þrátt Fyrir Allt
date:  27/04/2024
---

### Lesefni vikunnar
Slm 119.162; Jóh 16.13-15; 2Pét 1.20, 21; Ef 2.8, 9; Róm 3.23, 24; Róm 6.15-18.

> <p>Minnistexti</p>
> „Ég geymi orð þín í hjarta mínu svo að ég syndgi ekki gegn þér“ (Slm 119.11).

Siðbótarmenn mótmælendanna bjuggu yfir einhverju sem 21. öldina skortir átakanlega -- þeir höfðu tilgang með lífi sínu! Í bók sinni The Empty Self („Tóma sjálfið“) fjallar ameríski sálfræðingurinn Philip Cushman um fólk sem lifir tilgangssnauðu lífi. Trúarskoðanir þeirra rista ekki djúpt. Fátt af því sem er mikilvægt skiptir þá nokkru máli, þeir hafa ekkert sem er þess virði að deyja fyrir, svo þeir hafa lítið sem er þess virði að lifa fyrir.

En menn, konur og börn siðbótarinnar voru mjög frábrugðin. Þau höfðu varanlegan tilgang með lífi sínu. Það skipti máli hverju þau trúðu og þau voru ekki viljug að slaka á ráðvendni sinni. Þau bjuggu yfir innri frið jafnvel þó þau stæðu andspænis dauðanum.

Í lexíunni þessa viku munum við líta á dæmi frá siðaskiptunum um það hvernig umbreytandi kenningar ritningarinnar voru grundvöllurinn fyrir fölskvalausan tilgang og heilshugar merkingu lífsins. Ef við skiljum þessi eilífu sannindi mun það búa okkur undir lokaátök deilunnar miklu milli góðs og ills. Baráttu siðbótarrmannanna er enn ekki lokið og við höfum verið kölluð til að halda áfram verki þeirra. Við getum einnig fundið Guð sem ræður við hverja áskorun sem við mætum, Guð sem gefur lífi okkar meiri merkingu og tilgang en nokkuð í þessum heimi getur nokkru sinni gefið.

_Þessi lexía byggir á 7. - 11. kafla Deilunnar miklu._