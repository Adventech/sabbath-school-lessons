---
title:  Kristur einn . . . náðin ein
date:  01/05/2024
---

`Lestu Ef 2.8, 9; Róm 3.23, 24; Róm Róm 6.23 og Róm 5.8-10. Hvað segja þessi vers okkur um frelsunaráformið?`

Guð býður fram hjálpræðið sem gjöf. Heilagur andi hans leiðir okkur til að taka á móti því í trú sem Kristur býður fúslega fram með dauða sínum á Golgata. Jesús, hinn guðdómlegi sonur Guðs, bauð fram fullkomið líf sitt til að friðþægja fyrir syndir okkar.

Réttlæti Guðs krefst fullkominnar hlýðni. Fullkomið líf Krists kemur í stað ófullkomins lífs okkar. Lögmál Guðs sem við höfum brotið dæmir okkur til eilífs dauða. Biblían gerir það ljóst. Vegna syndsamlegs vals okkar náum við ekki hugsjón Guðs með líf okkar. Við höfum syndgað. Við náum ekki réttlátum kröfum hins heilaga Guðs í eigin mætti. Þess vegna eigum við skilið eilífan dauða. En það eru fagnaðarfréttir. Páll postuli fullvissar okkur um að „laun syndarinnar er dauði en náðargjöf Guðs er eilíft líf í Kristi Jesú“ (Róm 6.23). Það er gjöf sem við eigum ekki skilið. Ef það fengist fyrir verk gætum við áunnið okkur það, en fagnaðarerindið gerir það mjög ljóst að við getum ekki áunnið okkur frelsun.

Marteinn Lúter og siðbótarmenn mótmælenda fundu að upptök frelsunar þeirra væru í Kristi og einungis í Kristi. Það var þá að Lúter byrjaði að boða boðskapinn um frelsandi náð Krists. Fjöldi fólks flykktist til að heyra boðskap hans sem komu frá hjarta hans og breyttu lífinu. Orð hans voru sem kalt drykkjarvatn í auðn lífs þess. Erfikenningar miðaldakirkjunnar héldu fólkinu í viðjum og héldu þeim fjötruðum við aldagamla helgisiði sem voru snauðir af andlegu lífi. Boðskapur Lúters sem byggðust á Biblíunni snertu við hjörtum fólksins og breyttu lífi þess.

Þegar Lúter las Nýja testamentið var hann gagntekinn af gæsku Guðs. Hann var furðu lostinn yfir því hve mjög Guð þráði að frelsa allt mannkynið. Það var vinsæl skoðun meðal leiðtoga kirkjunnar á þeim tíma að frelsun mannsins væri að hluta til mannaverk og að hluta til verk Guðs. Lúter komst að því að dauði Krists á krossinum nægði að fullu fyrir allt mannkynið.

„Komið var fram við Krist eins og við áttum skilið svo að hægt væri að koma fram við okkur eins og hann átti skilið. Hann var sakfelldur fyrir syndir okkar sem hann átti engan þátt í, til þess að við mættum verða réttlætt fyrir hans réttlæti sem við áttum enga hlutdeild í. Hann þoldi þann dauða sem við höfðum til unnið, svo að við mættum öðlast það líf sem var hans“ (ÞA, bls. 13).

Hvílík áhrifamikil og dásamlega skráð samantekt af fagnaðarerindinu, að við getum verið réttlætt fyrir réttlæti sem við áttum enga hlutdeild í. Þvílíkt fyrirheit!

`Ef frelsunin er verk Guðs í Kristi hvaða hlutverki gegna þá góð verk í lífi hins kristna? Hvernig getum við staðfest mikilvægi góðra verka í reynslu okkar án þess að gera þau að undirstöðu vonar okkar?`