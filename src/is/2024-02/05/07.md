---
title:  Til íhugunar
date:  03/05/2024
---

„Dyggir þjónar Guðs voru ekki einir að verki. Meðan tignir og völd og andaverur vonskunnar í himingeimnum tóku höndum saman gegn þeim, yfirgaf Drottinn ekki lýð sinn. Hefðu augu þeirra mátt opnast myndu þeir hafa séð jafn glögg merki guðlegrar nálægðar og hjálpar og veitt var spámanninum í fornöld. Þegar sveinn Elísa bent húsbónda sínum á fjandmannaherinn sem umkringdi þá og lokaði þeim allar undankomuleiðir bað spámaðurinn til Guðs: „Drottinn, opna þú augu hans, svo að hann sjái.“ 2Kon 6.17. Og sjá, fjallið var alþakið hestum og eldlegum vögnum, himneskum her sem sendur var til að vernda þjón Guðs. Á sama hátt vernduðu englar verkamennina á akri siðbótarinnar“ (DM, bls. 142).

„Þegar voldugir óvinir tóku höndum saman til að kollvarpa siðbótinni og þúsund sverðum skyldi brugðið gegn henni, skrifaði Lúter: „Satan gefur reiði sinni lausan tauminn. Óguðlegir kirkjuhöfðingjar taka höndum saman og okkur er hótað styrjöld. Hvetjið lýðinn til að berjast hraustlega fyrir framan veldisstól Drottins í trú og bæn svo að óvinir okkar, sigraðir af Anda Guðs, verði knúðir til að halda frið. Það sem okkur vantar mest og það sem, við þurfum að vinna mest að, er að biðja. Látið fólkið vita að það sé lagt undir sverðseggjar og reiði Satans og látið það biðja.“ - D´Aubigné, 10. bók, 14.kafli“ (DM, bls 142).

Réttlæting fyrir trú, hinn mikli sannleikur sem Lúter fann að nýju er grundvöllur fagnaðarerindisins, sá sannleikur sem frelsunarvon okkar byggir á. Sálmur hans: „Vor Guð er borg á bjargi traust“ framsetur fagnaðarerindið á áhrifamikinn hátt:

Með eigin kröftum enginn verst, það eitt má frelsun valda: hinn rétti maður með oss berst, er mannkyns skuld réð gjalda. Sá heitið háleitt ber, það heiti „Jesús“ er,hann Guðs er eðlis einn, ei annar slíkur neinn. Hann víst mun velli halda. (Sálmabókin, 379).

**Til umræðu**

`Hvernig getum við útskýrt jafnvægið milli náðar og lögmáls, milli trúar og góðra verka?`

`Hvers vegna heldur þú að það sé svo auðvelt að verða bókstafstrúarmaður? Hvað felst í því? Hvers vegna er það svo skaðlegt fyrir trú okkar?`

`Er hætta á ferðum ef við misskiljum frelsun fyrir náð? Hver gæti verið afleiðing þess?`

`Hvað á fólk við þegar það talar um ómerkilega náð? Er náð einhvern tímann ómerkileg eða ódýr?`