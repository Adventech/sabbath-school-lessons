---
title:  Fyrirheitið um endurkomu Jesú
date:  12/05/2024
---

Siðbótarmenn mótmælenda og pílagrímarnir sem fóru frá Hollandi til „hins nýja heims“ þráðu komu Jesú. Í þeirra huga var endurkoma Krists fagnaðarviðburður sem þeir biðu eftir fullir eftirvæntingar. John Wycliffe leit fram til komu Krists sem í hans huga var von kirkjunnar. Kalvín talaði fyrir munn allra siðbótarmannanna þegar hann talaði um hina dýrðlegu endurkomu Krists sem heillavænlegasta viðburð sögunnar. Í huga trúfastra manna og kvenna Guðs ættum við að taka endurkomunni opnun örmum en ekki óttast hana.

`Lestu Jóh 14.1-3; 1Þess 4.13-18 og Tít 2.11-14. Hvers vegna færðu þessir Biblíutextar hinum kristnu svo mikla von í aldaraðir?`

„Koma Drottins hefur á öllum öldum verið von sannra fylgjenda hans. Skilnaðarheit frelsarans á Olíufjallinu, að hann skyldi koma aftur, varð ljós á vegum lærisveina hans og fyllti hjörtu þeirra gleði og von sem sorgin gat ekki kæft né raunir deyft. Í þjáningum og ofsóknum var „koma hins mikla Guðs og frelsara, Jesú Krists,“ hin „blessaða von“. Þegar hinir kristnu í Þessalóníku voru beygðir af sorg við greftrun ástvina sinna, sem höfðu vonað að lifa endurkomu frelsaran, vonuðu þeir að hinir dánu í Kristi myndu rísa upp og ásamt hinum lifandi hefjast upp til móts við Drottin í loftinu. „Og síðan munum vér vera með Drottni alla tíma. Uppörvið því hver annan með þessum orðum.“ 1Þess 4.16-18“ (DM, bls. 207).

`Hvers vegna er endurkoman svo mikilvæg fyrir trú okkar? Hvers vegna verður sú kenning svo mikilvæg einkum í ljósi þess að við vitum að hinir dánu „sofa“? Hvers vegna værum við í algjörlega vonlausum kringumstæðum án hennar, eins Páll segir (sjá 1Kor 15.15-18)?`