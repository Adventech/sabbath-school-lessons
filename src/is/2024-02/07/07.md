---
title:  Til athugunar
date:  17/05/2024
---

„William Miller og samstarfsmenn hans skildu ekki til fulls, fremur en fyrstu lærisveinarnir, merkingu þess boðskapar sem þeir fluttu. Villukenningar sem áttu sér langan aldur í söfnuðunum komu í veg fyrir rétta túlkun þeirra á mikilvægu atriði spádómsins. Þó að þeir bæru fram þann boðskap sem Guð hafði falið þeim að flytja heiminum, varð misskilningur þeirra á merkingu hans til þess að þeir urðu að þola vonbrigði“ (DM, bls. 240).

„En engu að síður náði Guð kærleiksríku takmarki sínu með því að láta aðvörunina um dóminn birtast einmitt á þennan hátt. Hinn mikli dagur var í nánd og í forsjón Guðs var fólgið próf fyrir mennina að vænta Jesú á ákveðnum tíma, svo að fram mætti koma hvað í hjörtum þeirra byggi. Boðskapurinn var til þess ætlaður að prófa og hreinsa kirkjuna. Fólk fékk að sjá hvort langanir þess væru bundnar þessum heimi eða Kristi og himnaríki. Það sagðist elska frelsarann. Nú átti það að sanna elsku sína. Var það reiðubúið að afneita jarðneskum vonum sínum og metnaði og heilsa með fögnuði komu Drottins síns? Boskapurinn var til þess ætlaður að hjálpa þeim að greina raunverulegt sálarástand sitt. Hann var sendur af miskunn til að hvetja þá til að leita Drottins í iðrun og auðmýkt“ (DM, bls. 241, 242).

**Til umræðu**

`Hvað getum við lært af reynslu Williams Miller? Vinnur Guð stundum áfram þrátt fyrir misskilning okkar?`

`Hvers vegna er réttur skilningur á Dan 9.24-27 svo mikilvægur til að staðfesta réttmæti Biblíunnar og guðdóm Krists?`

`Hvaða hlutverki gegnir skilningur á spádómunum á frelsunaráforminu? Hvers vegna eru spádómarnir svo mikilvægir í áformi Guðs?`