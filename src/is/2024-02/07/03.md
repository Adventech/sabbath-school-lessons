---
title:  Tímans beðið með eftirvæntingu
date:  13/05/2024
---

Þó svo siðbótarmennirnir tryðu á dýrðlega endurkomu Krists, sem er bókstafleg og menn myndu sjá og heyra, þá breyttist skilningurinn á þessum sannleika Biblíunnar smám saman. Vinsælir prédikarar 19. aldarinnar kenndu að Kristur myndi koma og stofna ríki sitt á jörðinni og byrjar 1000 ára friðarríki. Þetta leiddi til andlegrar deyfðar og sinnuleysis um andleg mál.

Á sama hátt misskildu lærisveinar Krists eðli endurkomu Messíasar. Þeir töldu að hann kæmi sem sigursæll hershöfðingi sem myndi brjóta ok Rómverja á bak aftur en ekki að hann myndi frelsa þá frá fordæmingu syndarinnar og fjötrum. Þannig brást þeim að skilja á hvern hátt hann kæmi.

`Lestu Post 1.9-11; Opb 1.7 og Matt 24.27, 30, 31. Hvað segja þessi vers okkur um hvernig Drottinn muni koma aftur?`

Þegar Kristur kom í fyrra skiptið sem smábarn í jötu í Betlehem voru mjög fáir sem gerðu sér grein fyrir komu hans. En þegar hann kemur í annað sinn mun hvert auga sjá hann koma. Hvert eyra mun heyra lúðurhljóm endurkomu hans. Sérhver maður á jörðinni mun sjá dýrð hans. Við munum ekki verða blekkt. Ritningin hefur lýst atburðunum í tengslum við endurkomuna mjög greinilega.

„Meðal hátíðlegustu og jafnframt dýrlegustu sanninda sem Biblían opinberar er fyrirheitið um endurkomu Krists til að fullkomna hið mikla endurlausnarverk. Hinum útlæga lýð Guðs, sem svo lengi hefur mátt hafast við í „landi og skugga dauðans“, er gefin dýrmæt, fagnaðarrík von með fyrirheitinu um komu hans, sem er „upprisan og lífið“ til að láta „útlaga sinn hverfa heim aftur“. Sjá 2Sam 14.13. Kenningin um endurkomuna er sjálfur grunntónn hina helgu rita. Frá þeim degi þegar fyrstu hjónin stigu sín þungu spor úr Eden hafa trúarinnar börn beðið komu hins fyrirheitna til að brjóta á bak aftur vald hins vonda og leiða þau aftur inn í hina týndu paradís“ (DM, bls. 205).

Ein frumherji aðventista, Lúter Warren, var vanur að segja við unga fólkið: „Einasta leiðin fyrir okkur að vera tilbúin fyrir komu Krists er að gera okkur tilbúin og vera svo tilbúin.“ Boðskapurinn um bráða endurkomu Krists er áríðandi áskorun til sérhvers okkar að rannsaka hjörtu okkar og meta andlegt líf okkar. Hann er kall til guðrækni. Það er ekki hægt að vera hlutlaus í ljómandi dýrðarbirtu endurkomu Krists.

`Lestu 1Þess 5.2-5 og Heb 9.28. Hvaða uppörvun gefa þessi vers okkur varðandi það hvernig Kristur kemur aftur?`