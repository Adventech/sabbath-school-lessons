---
title:  Hvatning Vonarinnar
date:  11/05/2024
---

### Lesefni vikunnar
1Þess 4.13-18; Matt 24.27, 30, 31; 2Pét 1.19-21; Dan 8.14; Dan 9.20-27; Esr 7.7-13.

> <p>Minnistexti</p>
> „Á þeim degi verður sagt: Þessi er Guð vor sem vér höfum vonað á og hann mun frelsa oss. Þessi er Drottinn sem vér höfum vonað á, fögnum og gleðjumst yfir hjálp hans“ (Jes 25.9).

Endurkoma Jesú er eitt af lykilþemum ritningarinnar. Hún er gullni þráðurinn gegnum helgar síður Biblíunnar. Einn fræðimaður hefur áætlað að það séu 1845 tilvísanir til endurkomu Krists í Gamla testamentinu og í 260 köflum Nýja testamentisins séu rúmlega 300 tilvísanir til endurkomu hans, eða 25. hvert vers! Tuttugu og þrjár af 27 bókum í Nýja testamentinu vísa til þessa mikla atburðar.

Eftir að siðbótin í Evrópu mistókst og klofningur og deilur hindruðu hana festu mótmælin rætur í „nýja heiminum“, meðal annars Bandaríkjunum þar sem margir leituðust við að taka upp möttul sannleikans, þar á meðal sannleikann um endurkomuna.

Meðal þeirra var baptistabóndi að nafni William Miller. Á grundvelli rannsóknar hans á Biblíunni trúði hann að Jesús kæmi brátt, jafnvel á lífstíð hans. Hann byrjaði því að boða þann boðskap og kom af stað hreyfingu sem þrátt fyrir mikil vonbrigði opnaði augu margra fyrir sannindum Biblíunnar sem eru viðeigandi enn þann dag í dag.

Í lexíunni þessa viku munum við kanna hvers vegna endurkoma Krists hefur fyllt hjörtu hinna trúuðu fögnuði öldum saman og hvernig við getum búið okkur undir þann mikla viðburð.

_Þessi lexía byggir meðal annars á 18.- 21. kaflans í Deilunni miklu._