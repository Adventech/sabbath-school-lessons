---
title:  Lokaátökin í Opinberunarbókinni
date:  09/06/2024
---

Boðskapurinn í Opinberunarbókinni er ekki aðeins bundinn við leynitákn, undarleg dýr og furðulegar ímyndir. Hann felur mikið meira í sér. Hann flytur eilíf sannindi frá elskulegum Guði til síðustu kynslóðarinnar. Deilan milli Krists og Satans hófst á himnum varðandi tilbeiðslu. Hún mun ná hámarki sínu varðandi tilbeiðslu.

`Berðu saman Opb 14.7, 9 og Opb 4.11. Hvað er hið ríkjandi þema í Opinberunarbókinni varðandi þessa alheimsdeilu milli góðs og ills?`

Í allri Opinberunarbókinni eru tilbeiðsla og sköpun órjúfanlega tengd. Í Opb 14.7 erum við kölluð til að tilbiðja Drottin sköpunarinnar. Í andstöðu við þróunarkenninguna sem bakgrunn sem hefur hertekið heiminn síðustu tvær aldirnar minnir hvíldardagurinn stöðugt á það hver við erum. Hann leggur áherslu á að við erum skapaðar verur og skapari okkar á skilið hollustu okkar og tilbeiðslu. Það er ein ástæða þess að djöfullinn hatar hvíldardaginn svo mjög.

`Lestu Opb 12.17 og Opb 14.12. Hvernig birtist tilbeiðsla skaparans í lokin?`

Tilbeiðsla skaparans með því að halda boð Guðs er í sterkri andstöðu við tilbeiðslu dýrsins. Guð mun eiga fólk á tíma endalokanna sem er honum trúfast þrátt fyrir mestu andstöðu og grimmilegustu ofsóknir sögunnar.

„Viðurkenning á hinum falska hvíldardegi í samræmi við landslög en í mótsögn við fjórða boðorðið, verður hollustueiður við vald sem berst gegn Guði; en virðing fyrir hinum sanna hvíldardegi, í samræmi við lögmál Guðs, ber vott um trúnað við skaparann“ (DM, bls. 417).

Í Opb 14.12 er okkur sagt að þessir einlægu fylgjendur frelsarans muni hafa trúna á Jesú. Sú trú er svo djúp að hún treystir þegar hún getur ekki séð. Hún heldur fast þó svo hún skilji ekki. Hún er gjöf frá Jesú sem við öðlumst fyrir trú og hún mun leiða okkur gegnum yfirvofandi átök.

`Í grundvallaratriðum er sjöunda-dags hvíldardagurinn tákn um Guð sem skaparann og leiðir tilbaka allt til Eden. Þegar einhver, eins og t.d. Róm (sjá Dan 7.25), leitast við að sölsa hann undir sig þá leitast sá við að sölsa undir sig undirstöðu valds Guðs. Hvernig hjálpa þau sannindi okkur að sjá hvers vegna það verður svo umdeilt mál á hinum síðustu dögum?`