---
title:  Til íhugunar
date:  14/06/2024
---

Fyrirmælin um að tilbiðja dýrið og líkneski þess bendir til frásagnarinnar um Sadrak, Mesak og Abed-negó í Dan 3 þar sem konungurinn í Babýlon fyrirskipaði þeim að krjúpa fyrir gullna líkneskinu eða þeim yrði kastað í eldsofn. Bæði í Babýlon til forna og Babýlon nútímans er tilbeiðsla málið. Sönn tilbeiðsla kemur úr huga sem orð Guðs hefur kennt, frá sál sem elska hans hefur ummyndað og hjarta sem andi Guðs hefur fyllt. Þá munum við ekki aðlagast heiminum heldur lifa í samræmi við vilja Guðs sem er að finna í orði hans. Það er einasta öryggi okkar.

„Guð beitir aldrei valdi gagnvart vilja manna eða samvisku en Satan beitir í sífellu þvingunum og grimmd til þess að ná á sitt vald þeim sem hann getur ekki tælt. Með því að beita ótta eða valdi reynir hann að stjórna samviskunni og ávinna sjálfum sér tilbeiðslu. Í þessu skyni beitir hann bæði andlegum og veraldlegum yfirvöldum fyrir sig, fær þau til þess að framfylgja lögum mannanna sem fara í bága við lögmál Guðs“ (DM, bls. 407).

„Til þess að standast þær raunir sem við blasa, verða þeir að skilja vilja Guðs eins og hann kemur fram í orði hans. Þeir geta aðeins heiðrað hann ef þeir eiga réttan skilning á lyndiseinkunn hans, stjórn og tilgangi og haga athöfnum sínum í samræmi við það. Engir aðrir en þeir sem hafa styrkt huga sinn með sannindum Biblíunnar, munu standast í hinum miklu lokaátökum“ (DM, bls. 409).

„En Guð mun hafa á jörðinni fólk til þess að halda fram Biblíunni og Biblíunni einni, sem staðli allra kenninga og undirstöðu allra siðbóta. Skoðanir lærðra manna, niðurstöður vísindanna, trúarsetningar eða úrskurðir kirkjuráða, sem eru margir og sundurleitir eins og söfnuðirnir sem á bak við þá standa, rödd meirihlutans -- ekkert af þessu eru gild rök með eða á móti nokkru atriði guðstrúr. Áður en nokkur kenning eða skoðun er viðurkennd, skyldum við krefjast hinnar einföldu setningar: „Svo segir Drottinn“, henni til stuðnings“ (DM, bls. 410).

**Til umræðu**

`Hvernig getum við lifað í eftirvæntingunni eftir komu Krists og deilt með öðrum þeirri von án þess að verða hrakspámenn?`

`Hugleiddu spurninguna um tilbeiðslu. Hvað segir daglegt líferni okkar um það hvern eða hvað við tilbiðjum?`

`Hvernig getum við hjálpað okkur sjálfum og öðrum að mæta framtíðinni með fullvissu en ekki ótta?`

`Hvaða mismun gerir skilningur okkar á atburðum hinna síðustu daga í lífi okkar í dag?`