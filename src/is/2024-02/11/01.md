---
title:  Yfirvofandi Deila
date:  08/06/2024
---

### Lesefni vikunnar
Opb 14.7, 9, 12; Opb 4.11; Opb 13.1, 2; Opb 12.3-5, 17; Opb 13.11-18.

> <p>Minnistexti</p>
> „Helga þá í sannleikanum. Þitt orð er sannleikur“ (Jóh 17.17).

Tiltölulega nýr læknisbúnaður er til sem kallast lífflaga (biochip) og er á stærð við hrísgrjón og hægt er að græða í sjúkling. Lífflagan inniheldur upplýsingar um heilsufar sjúklings þegar skanna er rennt yfir þar sem hún er ígrædd. Sumir kristnir líta svo á að þetta sé hluti af samsærinu um að þvinga einstaklinga til að taka merki dýrsins. Í huga annarra hefur merki dýrsins með strikamerki að gera sem notuð eru á ýmsum matvælum eða leyndardómsfullt númer, samtals 666, á dollara-seðlum. Í huga annarra hefur það með frímúrararegluna að gera, svartar þyrlur Sameinuðu þjóðanna eða Sameinuðu þjóðirnar sjálfar.

Markmið þessarar lexíu er að opinbera yfirvofandi deilur varðandi tilbeiðslu. Satan mun ögra valdi Guðs með því að leitast við að grafa undan lögmáli hans. Það er einkum hvíldardagurinn sem verður þungamiðja heimsvíðtækrar deilu um tilbeiðslu. Satan hatar hvíldardaginn vegna þess að hann hatar skaparann. Hann mun beita þvingunum og valdi til að brjóta á bak aftur hollustu okkar við Krist. Það verða trúarlegir árekstrar varðandi hinn falska og rétta dag tilbeiðslunnar. Að lokum mun Guð skírskota til trúfesti okkar við Krist þrátt fyrir ofsóknir, viðskiptabann, fangelsun og fyrirmæli um líflát. Rannsóknin þessa viku mun leggja áherslu á styrk Jesú til að leiða okkur í gegnum lokadeilu jarðarinnar.

_Þessi lexía byggir á 35. og 36. kafla Deilunnar miklu._