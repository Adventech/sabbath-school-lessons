---
title:  Dýrið frá jörðinni
date:  13/06/2024
---

`Lestu Opb 13.11-18. Að hvaða leyti er þetta dýr frábrugðið fyrra dýrinu í Opb 13?`

Fyrra dýrið steig upp af hafinu, það síðara upp af jörðinni (Opb 13.11). Hafið táknar „lýði og fólk, þjóðir og tungur“ (Opb 17.15). Jörðin táknar því dreifbýlissvæði jarðarinnar. Síðara dýrið rís upp nálægt lokum spádómstímabilsins þegar fyrra dýrið er aftur við völd (Opb 13.3). Það þýðir að það rís upp kringum 1798.

Bandaríkin passa nákvæmlega við þessa lýsingu. Þau lýstu yfir sjálfstæði sínu árið 1776, samþykktu stjórnarskrá sína í 1789 og var viðurkennt sem heimsveldi í lok 19. aldar.

Jóhannes segir að „það hafði tvö horn lík lambshornum en talaði eins og dreki“ (Opb 13.11). Í spádómum Biblíunnar tákna horn vald. Í andstöðu við fyrra dýrið hefur þetta dýr engar kórónur á hornum sínum, sem bendir til þess að það sé ekki konungsríki. Hornin tvö tákna tvær stjórnarmeginreglur sem einkenna vald og velgengni Bandaríkjanna -- stjórnmálalegt og trúarlegt frelsi.

`Lestu Opb 13.11, 12. Hvaða breyting gerist í þessu dýri og hvernig talar það?`

Þessi milda þjóð sem líkist lambi talar eins og dreki. Það beitir öllu valdi fyrra dýrsins (Opb 13.12) og fellur frá meginreglum sínum um trúfrelsi og „lætur jörðina og þá sem á henni búa tilbiðja fyrra dýrið“ (Opb 13.12). Bandaríkin mun taka forustuna í að fara fram á að allir sem á jörðinni búa tilbiðji fyrra dýrið með því að viðurkenna andlegt og veraldlegt vald páfadómsins. Samkvæmt þessum spádómi gera Bandaríkin líkneski af dýrinu -- sameining kirkju og ríkis -- og munu krefjast þess að allir tilbiðji þetta líkneski.

Það sem er athyglisvert er að þegar þetta dýr var fyrst auðgreint voru Bandaríkin alls ekki það risavaxna hervald og fjármálveldi sem það síðar varð og er.

`Hugleiddu stjórnmálalegan óstöðugleika Ameríku í dag. Hvernig gæti það dag einn leitt til uppfyllingar þessa spádóms?`