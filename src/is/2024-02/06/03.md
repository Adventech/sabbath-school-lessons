---
title:  Spádómleg timabil
date:  06/05/2024
---

`Berðu Opb 11.3 og Opb 12.5, 6, 14, 15 saman við Dan 7.25. Hvað sérðu sameiginlegt með þessum spámannlegu tímabilum?`

Vottarnir tveir myndu „flytja spádómsorð í eitt þúsund tvö hundruð og sextíu daga“ klæddir hærusekkjum (Opb 11.3). Þetta er sama tímabilið og fjörutíu vikurnar þegar „heiðingjarnir“ (andstæðingar orðs Guðs) „munu fótum troða borgina helgu“ (Opb 11.2). Óvinir Guðs troða sannleika Guðs fótum í 1260 daga (42 x 30 = 1260, þar sem hver dagur táknar eitt ár í táknrænum spádómum) og þessir tveir vottar Guðs, Gamla og Nýja testamentið, færa fram spádóma gegn þeim á þeim tíma.

Í fjórðu lexíunni lásum við um litla hornið sem myndi ofsækja fólk Guðs í 1260 daga. Í Opb 12.14 er talað um þrjú og hálft ár, en í Opb 13.5 er talað um 42 mánuði. Bæði 1260 dagarnir og 42 mánuðirnir eru svo nefndir í Opb 11.2, 3. Allir þessir spádómar lýsa mismunandi hliðum á sama timabili í sögunni.

Þegar við vanrækjum vald ritningarinnar koma aðrir (mannlegir) valdhafar í staðinn. Það leiðir oft til ofsókna þeirra sem halda fast við orð Guðs, en það gerðist einmitt á tíma páfaveldisins frá 538 til 1798 þegar miðaldakirkjan féll í djúpt, andlegt myrkur. Fyrirmæli manna komu í stað boðorða Guðs. Mannlegar erfikenningar skyggðu á einfaldleika fagnaðarerindisins. Rómverska kirkjan sameinaðist veraldlegu valdi og náði yfirráðum yfir allri Evrópu. Þessi 1260 ár var orð Guðs, vottarnir tveir, íklætt hærusekk. Sannleikur þeirra var hulinn undir hrúgu af erfikenningum og helgisiðum en þessir tveir vottar héldu áfram að boða boðskap sinn. Biblían hélt áfram að tala. Jafnvel mitt í þessu andlega myrkri var orð Guðs varðveitt. Einstaklingar varðveittu það og lifðu í samræmi við lífsreglur þess. En í samanburði við mannfjöldann í Evrópu voru það fáir. Valdensarnir, Jóhann Húss, Híerónímus, Marteinn Lúter, Ulrich Zwingli, John Calvin, John og Charles Wesley ásamt fjölda annarra siðbótarmanna héldu tryggð við orð Guðs eins og þeir skildu það.

`Hverjar eru sumar af þeim kenningum sem kristnir halda fast við í dag en eru byggðar á hefðum en ekki orði Guðs?`