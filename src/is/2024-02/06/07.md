---
title:  Til íhugunar
date:  10/05/2024
---

„Þegar andleg og veraldleg yfirvöld lýstu banni yfir Biblíunni, þegar vitnisburður hennar var brenglaður og öllum tiltækum ráðum sem menn og djöflar gátu upphugsað var beitt til að snúa hugum fjöldans frá henni, þegar þeir sem áræddu að boða heilög sannindi hennar voru ofsóttir, framseldir, pyndaðir, grafnir í dýflissum, líflátnir fyrir trú sína eða neyddir til að flýja til fjalla og í jarðhýsi og hella - þá spáðu vottarnir sekkjum klæddir. Samt héldu þeir áfram vitnisburði sínum allt þetta 1260 ára tímabil. Á hinum dimmustu tímum voru uppi trúaðir menn sem elskuðu Guðs orð og létu sér annt um heiður hans. Þessum trúu þjónum var gefin viska, vald og kraftur til að vitna um sannleik hans allt þetta tímabil“ (DM, bls. 183).

„Þegar franska þjóðin afneitaði Guði opinberlega og fleygði frá sér Biblíunni, kættust illir menn og andar myrkranna yfir afreki sem þeir höfðu svo lengi stefnt að - ríki sem laust væri við aðhald guðlegra laga. . . . Hinn hamlandi Andi Guðs sem reisir skorður við grimmu valdi Satans var mikið til burtu hrakinn og hann sem einungis gleðst yfir vesaldómi mannanna fékk að leika lausum hala. Þeir sem höfðu kosiö sér þjónustu uppreisnarinnar fengu að uppskera ávexti hennar þangað til landið var undirlagt glæpaverkum of hroðalegum til að færa í letur. Frá eyddum sveitum og hrundum borgum barst skelfingaróp - óp hinnar beiskustu angistar. Frakkland nötraði eins og í jarðskjálfta. Guðstrú, lög, þjóðfélag, fjölskylda, ríkisvald og kirkja - allt þetta var lagt í rúst af þeirri óguðlegu hendi sem lyft hafði verið gegn Guðs lögum“ (DM, bls. 195, 196).

„Ef söfnuðurinn gengur ekki þann veg sem Guð vísar á, tekur ekki á móti hverjum ljósgeisla, né innir af höndum hverja skyldu sem opinberuð er, hlýtur trúin að hrörna og verða tóm formdýrkun og andi lifandi guðrækni hverfur“ (DM, bls. 216).

**Til umræðu**

`Hvaða grundvallaratriði deilunnar miklu koma fram í frönsku byltingunni?`

`Einhver sem hélt því fram að Guð væri ekki til sagði: „Það er í okkar valdi að setja okkur markmið og hætta okkur yfir allar vitsmunalegar takmarkanir án þess að líta eftir skiltum sem segja ´Aðgangur bannaður´.“ Hvers vegna segir það svo mikið um hvað það er sem fær þá til að hafna Guði? Hvernig getur það hjálpað okkur að skilja sumt af því sem gerðist í frönsku byltingunni?`

`Í hverju felst mikilvægi sýnarinnar sem Jóhannes fékk um helgidóminn á hinum síðustu tímum?`