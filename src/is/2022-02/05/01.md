---
title:  Þjóðirnar Og Babel
date:  23/04/2022
---

### Lesefni vikunnar
1Mós 9.18 – 11.9; Lúk 10.1; Matt 1.1-17; Lúk 1.26-33; Slm 139.7-12;1Mós 1.28; 1Mós 9.1.

> <p>Minnistexti</p>
> „Af þeim sökum heitir hún Babel að þar ruglaði Drottinn tungumál allrar jarðarinnar og þaðan tvístraði hann þeim um alla jörðina“ (1Mós 11.9).

Eftir flóðið beinir frásögn Biblíunnar athyglinni frá Nóa sem einstaklingi að sonum hans þrem: Sem, Kam og Jafet. Athyglinni er einkum beint að Kam, föður Kanaans (1Mós 10.6, 15) og þar með kynnumst við einnig fyrirheitna landinu „Kanaan“ (1Mós 12.5) sem var fyrirboði um Abraham sem allar þjóðir mundu njóta blessunar frá (1Mós 12.3).

En Babelsturninn rýfur atburðarásina (1Mós 11.1-9). Enn á ný eru áform Guðs fyrir mannkynið rofin. Upphaf allra þjóða sem átti að vera blessun skapar tækifæri fyrir aðra bölvun. Þjóðirnar sameinast í því skyni að reyna að taka sér stöðu Guðs, en Guð bregst við með dómi yfir þeim og ruglingurinn sem var afleiðing þess varð til þess að fólkið dreifðist um alla jörðina (1Mós 11.8) sem uppfyllti upphaflegt áform Guðs um að „uppfylla jörðina“ (1Mós 9.1).

En þrátt fyrir illsku mannsins snýr Guð hinu illa til góðs. Hann hefur nú sem ávallt lokaorðið. Bölvun Kams í tjaldi föður síns (1Mós 9.21, 22) og bölvun hinna rugluðu þjóða við Babelsturninn (1Mós 11.9), snýst að lokum í blessun fyrir þjóðirnar.