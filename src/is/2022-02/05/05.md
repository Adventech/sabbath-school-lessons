---
title:  „Stígum nú niður“
date:  27/04/2022
---

`Lestu 1Mós 11.5-7 og Slm 139.7-12. Hvers vegna kom Guð niður til jarðarinnar í þetta sinn? Hvaða atburður leiddi til þessara viðbragða hans?`

Það er kældhæðni að þó svo mennirnir væru á leiðinni upp þá varð Guð að koma niður til þeirra. Niðurkoma Guðs er staðfesting á yfirburðum hans. Guð mun ávallt vera utan seilingar okkar mannanna. Sérhver viðleitni mannsins til að rísa upp til hans og hitta hann á himnum er gagnslaus og fáránleg. Þess vegna varð Jesús að koma niður til okkar til að frelsa okkur. Það var engin önnur leið fyrir hann til að frelsa okkur.

Yfirlýsing Guðs í frásögninni um Babelsturninn er kaldhæðnisleg: „Drottinn steig niður til þess að sjá borgina og turninn“ (1Mós 11.5). Guð þurfti ekki að stíga niður til þess að sjá (Slm 139.7-12; sbr. Slm 2.4), en hann gerði það samt. Sú hugmynd leggur áherslu á þátttöku Guðs í málum mannanna.

`Lestu Lúk 1.26-33. Hvað kennir það okkur um komu Guðs niður til okkar?`

Niðurkoma Guðs minnir okkur einnig á meginreglu réttlætingar fyrir trúog náðarferli Guðs. Hvað sem við kunnum að gera fyrir Guð þá verður hann að koma niður til þess að mæta okkur. Það er ekki það sem við gerum fyrir Guð sem færir okkur til hans og endurlausnar hans. Þess í stað er það það sem Guð gerir fyrir okkur sem frelsar okkur. Orðasambandið að Guð steig „niður“ kemur reyndar tvisvar fyrir í frásögninni í 1Mós (11.5, 7) sem virðist benda til þess hve atburðarásin þar var Guði mikið áhyggjuefni.

Samkvæmt textanum vildi Drottinn binda enda á hina djúpstæðu einingu fólksins sem í ljósi þess hve fallið það var gæti einungis leitt til sívaxandi illsku  Þess vegna kaus hann að rugla tungumáli þeirra sem mundi binda enda á sameinaða fyrirætlun þeirra.

„Fyrirætlanir þeirra, sem hugðust reisa Babelsturninn, enduðu í smán og ósigri. Minnisvarði stolts þeirra varð minnismerki fiflsku þeirra. Þó eru menn sífellt að feta sömu braut – að treysta á sjálfa sig og hafna lögum Guðs. Þetta snýst um þá reglu sem Satan reyndi að beita á himnum; sama reglan sem stjórnaði Kain þegar hann bar fram fórn sína“ (ÆS, bls. 83).

`Hvernig sjáum við annað dæmi um hroka mannsins í frásögninni um Babelsturninn og hvernig hann muni bregðast að lokum? Hvað getum við sem einstaklingar lært af þessari frásögn?`