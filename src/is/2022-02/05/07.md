---
title:  Til íhugunar
date:  29/04/2022
---

Lestu kaflann um „Babelsturninn“ í ÆS, bls. 80-84.

„Þeir ákváðu að reisa borg og í henni svo háan turn að undrun vekti um víða veröld. Þessum framkvæmdum var ætlað að koma í veg fyrir að hópurinn dreifðist og settist að í nýlendum hér og þar. Guð hafði ætlað mönnum að dreifa sér um jörðina og margfaldast og gera hana sér undirgefna; en þessir Babelsmiðir ákváðu að halda hópinn og stofna einveldi sem næði endanlega til allrar jarðarinnar. Þannig yrði borg þeirra höfuðborg heimsveldis, dýrð þess mundi vekja aðdáun ogvirðingu alls heimsins og auka frægð stofnendanna. Hinum stórfenglega turni, sem ná skyldi til himins, var ætlað að vera minnisvarði um vald og visku byggjendanna og varðveita frægð þeirra að eilífu allt til hinna síðustu kynslóða.

Íbúar Sínearsléttunnar trúðu ekki á þann sáttmála Guðs að hann léti ekki annað flóð koma yfir jörðina. Margir þeirra afneituðu tilvist Guðs og sögðu flóðið hafa stafað af náttúrulegum orsökum. Aðrir trúðu á Almáttugan Guð og að hann hefði eytt jörðinni eins og hún var fyrir flóðið og hjörtu þeirra, rétt eins og hjarta Kains, risu upp gegn honum. Eitt markmið þeirra við byggingu turnsins var að tryggja eigið öryggi ef annað flóð yrði. Með því að hafa bygginguna miklu hærri en flóðið hafði risið hugðust þeir koma sér úr allri hættu. Og þar eð þeir gætu komist upp á meðal skýjanna ætluðu þeir að ganga úr skugga um orsök flóðsins. Allri framkvæmdinni var ætlað að renna enn frekari stoðum undir stolt byggingarmannanna og snúa hugum kynslóða framtíðarinnar frá Guði og leiða þær út í skurðgoðadýrkun“ (ÆS, bls 81).

**Til umræðu**

`Hvaða dæmi finnum við í mannkynssögunni eða jafnvel á okkar tímum um þau vandamál sem stafa af því að menn leitast við að skapa sér nafn eða verða frægir?`

`Hvernig getum við sem söfnuður forðast þá hættu að leitast við að reisa okkar eigin Babelsturn? Hvað gerum við sem sýnir að við erum e.t.v. að gera það jafnvel án þess að gera okkur grein fyrir því?`

---

<sup>1</sup> Um 126 árum fyrir fæðingu Nóa (Þýð.).

<sup>2</sup> Orðrétt: „búa til“ (Þýð.).