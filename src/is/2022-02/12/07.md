---
title:  Til íhugunar
date:  17/06/2022
---

Lestu ÆS, bls. 149-155: „Jósef í Egyptalandi“ og bls. 156-169: „Jósef og bræður hans.“

„Þriggja daga varðhald sona Jakobs olli þeim mikillar sorgar. Þeir hugleiddu rangar athafnir sínar í fortíðinni, einkum grimmd sína í garð Jósefs. Þeir vissu að ef þeir yrðu sakfelldir sem njósnarar og þeir gætu ekki borið fram rök til að hreinsa sig mundu þeir allir deyja eða verða þrælar. Þeir efuðust um að nokkur viðleitni þeirra gæti fengið Jakob til að samþykkja að senda Benjamín frá sér í ljósi þess hræðilega dauðdaga sem hann taldi að Jósef hefði hlotið. Þeir höfðu selt Jósef sem þræl og þeir óttuðust að Guð mundi refsa þeim með því að leyfa þeim að verða þrælar. Jósef tekur til greina að faðir hans og fjölskyldur bræðranna liðu fæðuskort og hann er sannfærður um að bræður hans hafi iðrast illa meðferð þeirra á honum og þeir mundu alls ekki fara eins með Benjamín og þeir fóru með hann“ (3SG, bls. 155, 156).

„Jósef var ánægður. Hann hafði reynt bræður sína og séð í þeim ávöxt sannrar iðunar fyrir syndir sínar“ (3SG, bls. 165).

**Til umræðu**

`Hugleiðið spurninguna í lok fimmtudagskaflans. Haldið þið að Jósef hefði verið svo miskunnsamur í garð bræðra sinna ef hann hefði ekki verið jafn farsæll og hann var? Auðvitað getum við ekki verið fullviss um það, en hvað í frásögninni um Jósef sýnir okkur fram á lyndiseinkunn hans sem gæti útskýrt góðsemi hans?`

`Á hvern hátt getum við séð Jósef sem fyrirrennara Jesú og þess sem Jesús leið?`

`Jósef reyndi bræður sína. Hvernig reynir Guð okkur á svipaðan hátt?`

`Eftir öll þessi ár fundu bræðurnir enn til sektarkenndar vegna þess sem þeir höfðu gert við Jósef. Hvað segir það okkur um mátt sektarkenndarinnar? Þó svo við getum öðlast fyrirgefningu Guðs og tekið á móti henni hvernig getum við lært að fyrirgefa okkur sjálfum þrátt fyrir óverðugleika okkar?`

---

<sup>1</sup> “Ráðherra” í arabískum löndum (Þýð.).