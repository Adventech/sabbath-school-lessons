---
title:  Jósef, Höfðingi Egyptalands
date:  11/06/2022
---

### Lesefni vikunnar
1Mós 41.37-46; 1Kon 3.12; 1Mós 42; Róm 5.7-11; 1Mós 43; 1Mós 44; 1Mós 45.

> <p>Minnistexti</p>
> „Faraó sagði við Jósef: „Ég set þig yfir allt Egyptaland.““ (1Mós 41.41).

Jósef er nú yfir öllu Egyptalandi og bræður hans munu lúta honum án þess að vita hver hann er (1Mós 42). Þeir munu einnig auðmýkja sig þegar Jósef þvingar þá til að koma næst með Benjamín (1Mós 43) og þegar þeir telja að öryggi Benjamíns sé stefnt í hættu (1Mós 44) beiðast þeir náðar þessa volduga manns sem þeir litu á sem faraó. Að lokum þegar Jósef opinberar hver hann er þá skilja þeir hvernig Guð hafði snúið öllu til góðs þrátt fyrir það sem þeir höfðu gert.

Það er eftirtektarvert að þó svo næsta atburðarás ætti að vera um velgengni Jósefs þá fjallar hún meira um iðrun bræðranna. Ferðir þeirra fram og aftur frá Jósef til föður þeirra ásamt þeim erfiðleikum sem þeir lentu í fékk þá til að minnast illverka sinna í garð Jósefs og föður þeirra en einnig gagnvart Guði. Bræður Jósefs skynjuðu alla þá reynslu sem dóm Guðs. En hin hjartnæmu endalok sem færðu tár og gleði fólu einnig í sér boðskap um fyrirgefningu þrátt fyrir óréttlætanlegt ódæði þeirra.