---
title:  Jósef fær völdin
date:  12/06/2022
---

Draumar faraós opinberuðu fyrir Jósef það sem Guð hafði í hyggju að gera í landinu (1Mós 41.28). En Jósef biður ekki faraó að trúa á þann Guð sem Jósef trúði á. Þess í stað snýr Jósef sér strax að því verki sem fyrir lá. Hann leggur fram fjármálaáform og við tökum eftir því að faraó heldur sig einungis við þann þátt orða Jósefs og virðist hafa meiri áhuga á þeim áformum en andlegri merkingu draumsins og hlutverki Guðs í því að gefa drauminn.

`Lestu 1Mós 41.37-57. Hvaða þátt á Guð í velgengni Jósefs?`

Faraó velur Jósef til að taka að sér stjórnina, ekki endilega vegna þess að hann hafði túlkað draumana á réttan hátt og opinberað vandamálið sem steðjaði að landinu heldur vegna þess að hann hafði þegar lausn í huga sem faraó og öllum þjónum hans leist vel á (1Mós 41.37). Val faraós virðist hafa verið meira jarðbundið en trúarlegs eðlis. Samt sem áður viðurkennir hann návist Guðs anda (1Mós 41.38) í Jósef sem gerir hann hygginn og vitran (1Mós 41.39), hugtak sem einkennir þá visku sem Guð veitir (1Mós 41.33, sbr. 1Kon 3.12).

Öll smáatriðin sem fram koma í textanum falla vel inn í aðstæður í Egyptalandi á þeim tíma. Sú staðreynd að faraó skipaði Jósef í embætti vesírs <sup>1</sup> var ekki óvenjulegt fyrirbæri í Egyptalandi til forna. Heimildir nefna ýmsa erlenda vesíra á þeim tímum.

Næstu sjö árin voru frjósemdarár og kornframleiðslan „varð ekki mæld“ (1Mós 41.49), sem var merki um yfirnáttúrulega forsjón. Samlíkingin við „sand á sjávarströnd“ (1Mós 41.49) sýnir að þetta á við um blessun Guðs (1Mós 22.17). Velgengni Jósefs endurspeglar þá blessun og bendir jafnframt til návistar þess sama Guðs í báðum tilvikunum. Jósef eignast tvo syni og nöfn þeirra sýna fram á hvernig Jósef skynjar forsjón Guðs sem umbreytir minningunni um sársauka í gleði (Manasse) og fyrri þjáningum í frjósemi (Efraím). Jafnframt er það dæmi um það hvernig Guð breytir sumu af því illa í eitthvað mjög gott!

`Hvað í lífsstíl okkar ætti að hjálpa öðrum að sjá að Guðs okkar er raunverulegur?`