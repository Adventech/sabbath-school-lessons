---
title:  'Sáttmálinn: síðari hluti'
date:  21/04/2022
---

`Lestu 1Mós 8.21 – 9.1. Hvers vegna er það mikilvægt að Guð hét því að vernda lífið? Á hvern hátt uppfylla blessanir Guðs það heit?`

Heit Guðs um að varðveita lífið vitnaði um náð. Það var ekki ávöxtur verðleika mannsins. Guð ákvað að varðveita lífið á jörðinni þrátt fyrir illsku mannsins (1Mós 8.21). „Svo lengi sem jörðin stendur“ (1Mós 8.22) mundu árstíðir koma og líða og lífinu yrði haldið uppi. Með öðrum orðum þá hefur Guð ekki gefið sköpunarverk sitt upp á bátinn.

Eftirfarandi texti talar til dæmis um blessun Guðs og fer með okkur aftur til sköpunarinnar og blessana hennar (1Mós 1.22, 28;: 1Mós 2.3). Að vissu marki má segja að Guð hafi gefið manninum tækifæri til byrja upp á nýtt.

`Lestu 1Mós 9.8-17. Í hverju felst mikilvægi regnbogans? Hvernig tengist þetta tákn sáttmálans (1Mós 9.13) öðru tákni sáttmálans, hvíldardeginum?`

Orðasambandið „stofna til sáttmála“ er endurtekið þrisvar (1Mós 9.9, 11, 17) og markar hámark og uppfyllingu fyrirheitsins sem Guð gaf upphaflega (1Mós 6.18). Undanfarandi grein er hliðstæð sjötta deginum í sköpunarsögunni en þessi er hliðstæð frásögninni um sjöunda daginn í sköpunarsögunni, hvíldardeginum. Auk þess kemur orðið „sáttmáli“ fyrir 7 sinnum og endurómar hvíldardaginn. Á sama hátt og hvíldardagurinn sem tákn um sköpunina er fyrir alla alls staðar þá er fyrirheitið um að heimsvíðtækt flóð muni ekki koma aftur einnig fyrir alla alls staðar.

`Þegar þú sérð regnbogann næst hugleiddu þá öll fyrirheit Guðs til okkar. Hvers vegna getum við treyst þessum fyrirheitum og hvernig sýnir regnboginn okkur að við getum treyst þeim?`