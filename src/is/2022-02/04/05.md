---
title:  'Sáttmálinn: fyrri hluti'
date:  20/04/2022
---

Nú er að því komið að fyrirheitni sáttmálinn verði uppfylltur. „En ég mun stofna til sáttmála við þig. Þú skalt ganga inn í örkina, þú og synir þínir, kona þín og tengdadætur þínar með þér“ (1Mós 6.18). Í stað hótunar Guðs að eyða (1Mós 6.17) er þessi sáttmáli fyrirheit um líf.

`Lestu 1Mós 8.20. Hvað var það fyrsta sem Nói gerði þegar hann kom út úr örkinni? Hvers vegna?`

Líkt og Adam og Eva sem örugglega tílbáðu Guð strax á hvíldardeginum eftir sex-daga sköpunina þá tilbað Nói Guð strax eftir flóðið, sem var í rauninni „önnur sköpun.“ Þessar tvær tilbeiðslur voru samt frábrugðnar. Adam og Eva tilbáðu Guð augliti til auglitis en Nói varð að notfæra sér fórn. Þetta er í fyrsta skipti að altari er nefnt í Biblíunni og fórnin er brennifórn, sem er elsta og tíðasta fórnin. Fyrir Nóa var þessi fórn þakkarfórn (sjá 4Mós 15.1-11) sem hann færði sem þakklætisvott til skaparans sem hafði bjargað honum.

`Lestu 1Mós 9.2-4. Hvaða áhrif hafði flóðið á mataræði mannsins? Hvaða meginregla liggur að baki þeirra takmarkana sem Guð setti?`

Sem afleiðing af flóðinu var jurtafæða ekki jafn auðfengin og áður. Þess vegna leyfði Guð manninum að neyta kjöts. Þessi breyting á mataræðinu orsakaði breytt samband manna og dýra frá því sem það hafði verið í upphafi. Í frásögninni um sköpunina deildu menn og dýr sömu jurtafæðu og ógnuðu ekki hvort öðru. Eftir flóðið hafði dráp dýra til fæðu í för með sér ótta og hræðslu (1Mós 9.2). Þegar menn og dýr tóku upp að neyta hvors annars sem fæðu breytti það samskiptum þeirra mjög frá því sem þau höfðu verið í Eden.

En umburðarlyndi Guðs hafði tvær takmarkanir. Í fyrsta lagi voru ekki öll dýr hæf til fæðu. Þessi takmörkun kemur óbeint fram í mismuninumm á hreinum og óhreinum dýrum allt frá tíma sköpunarinnar (sjá 1Mós 8.19, 20 og 1Mós 1.21, 24). Í öðru lagi var ný og skýr takmörkun um að halda sig frá neyslu blóðs, því lífið er í blóðinu (1Mós 9.4).