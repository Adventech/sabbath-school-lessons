---
title:  Sköpunin
date:  26/03/2022
---

### Lesefni vikunnar
Slm 100.1-3; 1Mós 1 – 2; 2Mós 20.8-11; 2Mós 40.33; Matt 25.14-30; Matt 19.7-9.

> <p>Minnistexti</p>
> „Í upphafi skapaði Guð himin og jörð“ (1Mós 1.1).

Fyrsta Mósebók og þar með öll Biblían hefst með sköpunarverki Guðs. Þetta er mikilvæg staðreynd þar sem hún sýnir fram á að sköpunin markar upphaf sögu mannsins og mannkynssögunnar. Þessi sannleikur gefur einnig til kynna að sköpunarsagan í 1Mós er jafn sagnfræðilega sönn og aðrir atburðir í sögu mannsins.

Sköpunarfrásagnirnar tvær í 1Mós 1 – 2 hafa að geyma lexíur um Guð og mannkynið. Með rannsókn okkar þessa viku munum við fá betri skilning á hinni djúpu merkingu hvíldardagsins. Við munum einnig velta fyrir okkur þeirri staðreynd að Guð skapaði mannverurnar af dufti jarðar eftir sinni mynd. Við munum einnig hrífast af hlutverki skilningstrés góðs og ills og tengsla þess við lífstréð.

En mikilvægasta lexía þessara frásagna um upphafið er lexían um náð. Öll tilvera okkar byggist einvörðungu á náð. Guð skapaði himin og jörð áður en maðurinn var til staðar. Og endurlausn okkar er einnig gjöf frá Guði á sama hátt og sköpunin. Það er því djúpstæð tilhugsun að bæði sköpunin og endurlausnin eru til staðar í hvíldardagsboðorðinu.