---
title:  Sköpunin
date:  28/03/2022
---

`Lestu 1Mós 1.4, 10, 12, 18, 21, 25, 31 og 1Mós 2.1-3. Í hverju felst mikilvægi viðkvæðisins „það var gott“ í fyrri sköpunarsögunni? Hvað gefur niðurlag sköpunarsögunnar til kynna (1Mós 2.1-3)?`

Í lok hvers þáttar sköpunarinnar lýsir Guð því yfir að verk hans sé tov „gott.“ Yfirleitt er það skilið sem svo að sköpunarverk Guðs hafi tekist vel og yfirlýsing Guðs um að „það var gott“ merki að það virkaði eins og því var ætlað. Ljósið lýsti (1Mós 1.4), plönturnar báru tilskilinn ávöxt (1Mós 1.12) o.s.frv.

En orðið tov felur í sér meira en hagnýt afköst. Það er einnig notað um fegurðarmat á einhverju sem er falleg (1Mós 24.16). Það er einnig notað um andstæðu hins illa (1Mós 2.9), sem tengist dauðanum (1Mós 2.17).

Orðasambandið „það var gott“ felur í sér að sköpunarverkið virkaði vel, var fagurt og fullkomið og ekkert illt fannst í því. Heimurinn var „enn ekki“ eins og heimurinn er í dag undir áhrifum syndar og dauða eins og staðfest er í inngangi síðari sköpunarsögunnar (sjá 1Mós 2.5).

Þessi lýsing á sköpuninni er í algjörri andstöðu við þróunarkenninguna sem heldur því fram statt og stöðugt að heimurinn hafi smám saman mótast af sjálfum sér fyrir tilviljun allt frá einhverju lélegu til afbragðs.

Þess í stað heldur höfundur Biblíunnar því fram að Guð hafi skapað heiminn af ásetningi og í skyndi (1Mós 1.1). Heimurinn varð ekki til af sjálfum sér heldur fyrir vilja Guðs og orð (1Mós 1.3). Hebreska sögnin bara´ sem þýðir „að skapa“ sem er notuð í fyrsta versinu er einungis notuð með Guð sem frumlag og hún felur í sér eitthvað sem gerist í skyndi: Guð talaði og það varð svo.

Frásögnin um sköpunina segir okkur að „öllu“ hafi verið lokið á þeim tíma (1Mós 1.31) og skaparinn sjálfur lýsti því yfir að það allt hafi verið „mjög gott“ (1Mós 1.31). Fyrsta versið í 1Mós 1 segir frá atburðinum, sköpun himins og jarðar, og fyrsta versið í næsta kafla skýrir frá því að viðburðinum hafi verið lokið. Allt var klárt á sjö dögum, þar á meðal hvíldardagurinn.

`Hvers vegna gerir þróun yfir milljarða ára sköpunarfrásögn 1. Mósebókar algjörlega að engu? Hvers vegna er ómögulegt að samræma þessar tvær kenningar?`