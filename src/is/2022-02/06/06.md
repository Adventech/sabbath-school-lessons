---
title:  Tíund til Melkísedeks
date:  05/05/2022
---

`Lestu 1Mós 14.18-24 og Heb 7.1-10. Hver var Melkísedek? Hvers vegna greiddi Abram tíund til þessa prests sem allt í einu birtist á sjónarsviðinu?`

Sú staðreynd að þessi leyndardómsfulli Melkísedek birtist skyndilega kemur ekki á óvart. Eftir að kanaanísku konungarnir voru búnir að þakka Abram fyrir hjálp hans þakkar hann þessum presti með því að færa honum tíund.

Melkísedek var frá borginni Salem, sem þýðir „friður“ – viðeigandi eftir stríðsátökin. Sedek í nafni Melkísedeks þýðir „réttvísi“ og er í andstöðu við nöfn konunganna í Sódómu, Bera sem þýðir „í illsku,“ og Gómorru, Birsa sem þýðir „í vonsku,“ og voru að líkindum eftirnöfn þeirra sem gáfu til kynna eðli þeirra (1Mós 14.2).

Melkísedek kemur fram á sviðið eftir að bundinn hafði verið endir á ofbeldi og illsku hinna kanaanísku konunganna. Þessi texti er auk þess sá fyrsti í Biblíunni sem notar orðið „prestur“ (1Mós 14.18). Sú staðreynd að Melkísedek er settur í samband við „hinn hæsta Guð“ (1Mós 14.18) sem Abram kallar sinn eiginn Guð (1Mós 14.22) gefur greinilega til kynna að Abram leit á Melkísedek sem prest þess Guðs sem hann þjónaði. Melkísedek er samt ekki einkenndur sem Kristur. Hann var fulltrúi Guðs meðal fólks þess tíma (sjá EGW Comments, 1SDABC, bls. 1092, 1093).

Melkísedek kemur reyndar fram sem prestur. Hann bar fram „brauð og vín“ sem bendir oft til notkunar fersks vínberjasafa (5Mós 7.13; 2Kro 31.5) og kemur aftur fram í tengslum við að færa fram tíundina (5Mós 14.23). Auk þess blessar hann Abram (1Mós 14.19).

Abram, aftur á móti, „gaf honum tíund af öllu“ (1Mós 14.20) sem sem svörun við Guði skaparanum, „skapara <sup>2</sup> himins og jarðar“ (1Mós 14.19). Þessi titill bendir óbeint til sköpunarsögunnar (1Mós 1.1) þar sem orðasambandið „himinn og jörð“ merkir heildina eða „allt.“ Tíundin sem slík er tákn um þakklæti til skaparans sem á allt (Heb 7.2-6; sbr. 1Mós 28.22). Sá sem færir tíundina lítur ekki á hana sem gjöf til Guðs heldur sem gjöf frá Guði þar sem allt er gjöf frá Guð.

`Hvers vegna er „endurgreiðsla“ tíundarinnar áhrifamikil vísbending um trú auk þess sem hún byggir upp trúna?`