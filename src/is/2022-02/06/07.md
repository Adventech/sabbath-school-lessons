---
title:  Til íhugunar
date:  06/05/2022
---

Lestu kaflann „Abraham í Kanaanslandi“ í ÆS, bls. 91-100.

„Kirkja Krists á að vera blessun og meðlimir hennar eiga að hljóta blessun þegar þeir blessa aðra. Það var ekki einungis áform Guðs með vali fólksins frammi fyrir heiminum að ættleiða þau sem syni sína og dætur heldur það að hann gæti látið heiminn njóta ávinninginn af guðlegri fræðslu. Drottinn kaus ekki Abraham til þess eins að vera sérstakur vinur Guðs heldur til að vera miðlunartæki fyrir hin dýrmætu og sérstöku forréttindi sem Drottinn þráði að gefa þjóðunum. Hann skyldi vera ljós í siðferðilegu myrkri umhverfis síns.

Þegar Guð blessar börnin sín með ljósi og sannleika þá öðlast þau ekki aðeins gjöf eilífs lífs heldur fá þeir sem umhverfis þau eru andlega upplýsingu. ... „Þér eruð salt jarðar.“ Þegar Guð gerir börn sín að salti er það ekki til þess að vernda þau heldur svo að þau geti verið útsendarar til að vernda aðra. ...

Lýsir þú sem lifandi steinn í húsi Guðs? . . Trúarbrögð okkar eru ekki ekta nema þau hafi ráðandi áhrif á okkur í öllu sem við tökum okkur fyrir hendur. Við ættum að flétta hagnýtan guðsótta inn í ævistarf okkar. Ummyndandi náð Krists ætti að búa í hjörtum okkar. Við þurfum mikið minna af „sjálfinu“ og meira af Jesú í lífi okkar“ (RC, bls. 205).

**Til umræðu**

`Í ljósi blessunarinnar sem Abraham hlaut – „Ég mun . . . blessa þig. . . . Blessun skalt þú vera“ (1Mós 12.2) hvað felst í því að vera blessaður? Hvernig getum við sem menn og konur sem þjóna sama Guði og Abram, verið blessun fyrir aðra?`

`Hvað var rangt við „hálf-lygi“ Abrams varðandi Söru, systur/eiginkonu sína? Hvort er verra að ljúga eða segja eitthvað sem er satt en samt tæknilega lygi?`

`Lestu aftur svar Abrams við tilboði konungsins í Sódómu í 1Mós 14.21-23. Hvers vegna svaraði hann á þennan hátt og hvaða mikilvægu lexíu getum við dregið af þeirri frásögn? Hefði Abram ekki verið réttlættur ef hann hefði ákveðið að þiggja boð konungsins?`

---

<sup>1</sup> Nálægt tíma Abrams (Þýð.).

<sup>2</sup> Hebreska orðið sem er notað þýðir orðrétt „eigandi“ en felur einnig í sér merkinguna „að skapa“ (Þýð.).