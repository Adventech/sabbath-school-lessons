---
title:  Lot í Sódómu
date:  12/05/2022
---

`Lestu 1Mós 18.16 – 19.29). Hvað áhrif hefur spámannsþjónusta Abrahams á ábyrgð hans gagnvart Lot?`

Guð var nýbúinn að staðfesta á ný fyrirheit sitt til Abrahams um son. En í stað þess að fagna yfir gleðifregninni átti hann ákafar umræður við Drottin um örlög Lots í Sódómu. Abraham var ekki aðeins spámaður sem Guð opinberaði vilja sinn fyrir, hann var einnig spámaður, meðalgangari fyrir þá sem eru syndugir. Hebreska orðalagið „hann stóð frammi fyrir Drottni“ (1Mós 18.22) er orðtæki sem táknar bænagerð.

Abraham ákallar Guð og semur við hann að bjarga Sódómu þar sem bróðursonur hans býr. Hann byrjar með að biðja Guð um að hlífa borginni ef 50 réttlátir finnast þar. Guð heitir því og er jafnvel reiðubúinn að hlífa borginni ef 10 réttlátir eru til staðar þar.

Þegar við svo lesum frásögnina um það sem gerðist þegar englarnir tveir komu til Lots til þess að vara hann við því sem koma mundi (1Mós 19.1-10) sjáum við hve „sjúkt“ og illt fólkið var orðið. Sódóma var orðinn virkilega syndsamlegur staður líkt og margar nágrannaþjóðirnar en það var ein af ástæðunum fyrir því að þær voru að lokum reknar burt úr landinu (1Mós 15.16).

„Og nú leið að síðustu nótt Sódómu. Reiðiskýin voru þá þegar farin að hrannast upp yfir hinni bannfærðu borg. En menn skynjuðu það ekki. Meðan englarnir nálguðust hana í þeim tilgangi að tortíma henni dreymdi menn drauma um farsæld og ánægju. Síðasti dagurinn var eins og allir aðrir áður. Kvöldrökkrið lagðist yfir vettvang yndisleika og öryggis. Óviðjafnanlega fagurt landslag var baðað í geislum hnígandi sólar. Svöl aftanstundin hafði lokkað íbúa borgarinnar út á strætin og nautnasjúkur lýðurinn gekk fram og aftur, ákafur í að njóta stundarinnar“ (ÆS, bls 109).

Í lokin bjargaði Guð einungis Lot, eiginkonu hans og tveimur dætrum hans (1Mós 19.15) sem var næstum helmingur af lágmarksbeiðni Abrahams á grundvelli tíu manns. Tengdasynirnir, sem tóku ekki viðvörun Lots alvarlega, urðu eftir í borginni (1Mós 19.14).

Þessu fagra landi var síðan eytt. Hebreska sögnin hafahk, „að eyða,“ er endurtekin nokkrum sinnum í þessum versum (1Mós 19.21, 15, 29) um þessa eyðingu Sódómu (5Mós 29.22; Am 4.11 <sup>2</sup>). Það sem hún leggur áherslu á er að landinu hafi verið „umturnað.“ Líkt og flóðið „umturnaði“ hinni upphaflegu sköpun (1Mós 6.7) þá var eyðing Sódómu „umturnun“ á aldingarðinum í Eden (1Mós 13.10). Eyðing Sódómu var einnig fyrirboði um endanlega eyðingu (sjá Júd 7).