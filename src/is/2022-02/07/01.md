---
title:  Sáttmálinn Við Abraham
date:  07/05/2022
---

### Lesefni vikunnar
1Mós 15 – 19.29; Róm 4.3, 4, 9, 22; Gal 4.21-31; Róm 4.11; Róm 9.9; Am 4.11.

> <p>Minnistexti</p>
> „Abram svaraði: „Drottinn Guð! Hvað getur þú gefið mér? Ég fer héðan barnlaus og erfingi húss míns verður Elíeser frá Damaskus“ (1Mós 15.2).

Í 1Mós 15 komum við að þýðingarmiklu augnabliki í lífi Abrahams þegar Guð gerði formlega sáttmála við Abraham. Sáttmálinn við Abraham kemur næst eftir sáttmálann við Nóa.

Líkt og sáttmálinn við Nóa nær sáttmálinn við Abraham einnig til annarra þjóða þar sem hann er hluti af hinum eilífa sáttmála sem stendur öllu mannkyni til boða (1Mós 17.7; Heb 13.20).

Þessi þáttur í lífi Abrahams er fullur af ótta og hlátri. Abram er hræddur (1Mós 15.1) og svo eru Sara (1Mós 18.15) og Hagar (1Mós 21.17). Abram hlær (1Mós 17.17) og það gera einnig Sara (1Mós 18.12) og Ísmael (1Mós 21.9). Þessir kaflar enduróma mannlegar tilfinningar og hlýju. Abram er tilfinninganæmur varðandi frelsun hinna illu íbúa Sódómu, hann er umhyggjusamur í garð Söru, Hagar og Lots og hann er gestrisinn við útlendingana þrjá (1Mós 18.2-6).

Það er í þessu samhengi að nafni Abrams, sem bendir til göfgi og virðingar, er breytt í Abraham, sem merkir „faðir margra þjóða“ (1Mós 17.5). Svo við sjáum enn einu sinni ábendingar um algilt eðli þess sem Guð áformar að gera með sáttmála sínum við Abraham.