---
title:  Til íhugunar
date:  13/05/2022
---

Lestu kaflann „Lögmálið og sáttmálarnir“ í ÆS, bls. 256-264.

Þolinmæði Abrahams og þrautseigja í beiðni sinni til Guðs fyrir íbúum Sódómu (1Mós 18.22-33) ætti að vera hvatning til okkar að biðja fyrir syndurum, jafnvel þó svo staða þeirra virðist vonlaus vegna syndarinnar. Auk þess eru viðbrögð Guðs við þrábeiðni Abrahams og fúsleiki hans að fyrirgefa vegna einungis „tíu“ réttlátra byltingarkennd hugmynd eins og Gerhard Hasel hefur bent á: „Þeirri byltingarkenndu samsektar hugsun sem varð til þess að saklausum einstaklingi var refsað vegna tengsla sinna við þann seka hefur verið breytt í eitthvað nýtt: nærvera einhverra réttlátra gæti haft verndandi áhrif á heildina. . . . Vegna hinna réttlátu „leifa“ mundi Drottinn í réttlæti sínu fyrirgefa hinni syndugu borg. Þessi hugmynd er síðan mjög útvíkkuð í spámannlegum orðum þjóns Drottins sem vinnur að frelsun margra“ (Gerhard F. Hasel, The Remnant: The History and Theology of the Remnant Idea From Genesis to Isaiah, 3. útgáfa: Andrews University Press, 1980, bls. 150, 151).

„Allt umhverfis okkur eru sálir sem eru á heljarþröm, jafn vonlausar og jafn hræðilega illa staddar og íbúar Sódómu. Á hverjum degi er komið að lokum reynslutíma einhverra. Á hverri klukkustund eru sumir að fara út á braut sem náðin nær ekki til. Og hvar eru raddir viðvörunar og bænar sem biðja syndarann að flýja hinn hræðilega dóm? Hvar eru útréttar hendur til að bjarga honum frá dauðanum? Hvar eru þeir sem með auðmýkt og þolgóðri trú biðja Guð fyrir honum? Andi Abrahams var andi Krists. Sonur Guðs sjálfs er hinn mikli milligöngumaður fyrir hönd syndarans. Þeim sem hefur greitt gjald endurlausnar er kunnugt um gildi mannssálar“ (ÆS, bls.97).

**Til umræðu**

`Einungis regnboginn og umskurnin eru kölluð merki sáttmálans. Hvað er sameiginlegt með þeim og hvað er frábrugðið?`

`Þó svo Abraham hafi verið kallaður af Guði og hann sé oft notaður sem dæmi um það sem felst í því að lifa fyrir trú þá brást hann stundum. Hvað getum við lært af reynslu hans?`

`Sumir andmæla þeirri hugmynd að Guð muni refsa þeim sem glatast á þeim grundvelli að það mundi brjóta í bága við kærleika Guðs. Hvernig myndum við, sem trúum því að Guð muni refsa þeim sem glatast, svara þeim röksemdum að hann geri það ekki?`

---

<sup>1</sup> Sama hebreska sögnin er notuð í báðum tilvikum (Þýð.).

<sup>2</sup> Íslensku þýðingarnar hafa „umturna,“ (1981), og „kollvarpa,“ (2007). (Þýð.).