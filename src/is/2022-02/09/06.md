---
title:  Heimför Jakobs
date:  26/05/2022
---

Þó svo Jakob hafi blekkt föður sinn og bróður til þess að hljóta frumburðarréttinn og stolið blessuninni sem Ísak ætlaði eldri syni sínum þá var hann undirgefinn Laban og þjónaði honum af trúmennsku. Jakob vissi vel að tengdafaðir hans hafði blekkt hann en hann lét það viðgangast. Það er erfitt að skilja það aðgerðaleysi Jakobs í ljósi skapgerðar hans. Jakob hefði getað gert uppnám eða a.m.k. staðið gegn Laban eða samið við hann, en hann gerði það ekki. Hann gerði einungis það sem Laban bað hann um, hversu ósanngjarnt sem það var.

En við fæðingu Jósefs, fyrri sonar Rakelar, hafði Jakob lokið „þjónustu“ sinni við Laban (1Mós 30.26) og hafði nú í hyggju að fara frá Laban og snúa aftur til fyrirheitna landsins. En Jakob hefur áhyggjur af að sjá fyrir þörfum fjölskyldu sinnar (1Mós 30.30).

`Lestu 1Mós 30.25-32. Hverju er verið að lýsa hér og hvernig röksemdir notar Jakob? Hver eru viðbrögð Labans?`

Þetta hafði verið löng hjáleið fyrir Jakob og hann var búinn að vera lengi að heiman. Það hafði sennilega aldrei verið ásetningur hans að vera svo lengi fjarri heimalandinu en atburðarásin hélt honum burtu árum saman. Nú var tími kominn til að snúa heim með fjölskyldu sína.

Óvænt undirgefni Jakobs gefur til kynna að hann hafi e.t.v. breyst og skilið lexíu trúarinnar. Þar af leiðandi beið Jakob eftir vísbendingu frá Guði um að fara. Það er einungis þegar Guð talar til hans að Jakob ákveður að fara.

Guð opinberar sig sem þann „Guð sem birtist þér í Betel“ og býður Jakob að yfirgefa Laban og „snúa aftur til ættlands þíns“ (1Mós 31.13) og notar (á hebresku) sama orðalag og hann notaði þegar hann bauð Abram að yfirgefa ættfólk sitt (1Mós 12.1).

Það ýtti einnig undir ákvörðun Jabobs að fara þegar hann sá afstöðu sona Labans og Labans sjálfs (sjá 1Mós 31.1, 2). „Jakob hefði yfirgefið slóttuga ættingja sína fyrir löngu ef hann hefði ekki kviðið fyrir því að hitta Esaú á ný. Nú áleit hann sig vera í hættu af völdum sona Labans sem töldu að auðæfi hans væru þeirra eign og kynnu að reyna að ná þeim undir sig með ofbeldi“ (ÆS, bls.134).

Þar af leiðandi tók hann fjöskyldu sína og eignir og fór og hóf þar með nýjan kafla í hinni miklu sögu sáttmálalýðs Guðs.