---
title:  Prettarinn Jakob
date:  21/05/2022
---

### Lesefni vikunnar
1Mós 25.21-34; 1Mós 28.10-22; 1Mós 11.1-9; 1Mós 29.1-30; 1Mós 30.25-32.

> <p>Minnistexti</p>
> „Þá sagði Esaú: „Réttnefndur er hann Jakob. Tvisvar hefur hann prettað mig. Hann tók frumburðarrétt minn og nú hefur hann tekið blessun mína.“ Þá spurði hann: „Hefur þú enga blessun geymt handa mér?““ (1Mós 27.36).

Við tökum upp þráðinn í fjölskyldusögu Ísaks, barnsins sem fæddist fyrir kraftaverk og var síðan einn fyrsti ættfaðir hins fyrirheitna afkomanda. En frásögnin byrjar ekki sérlega vel. Annmarkar lyndiseinkunnar Jakobs, sonar hans, koma í ljós í sambandi við misklíð bræðranna tveggja yfir frumburðarréttinum (1Mós 25.27-34) og síðar yfir réttinum að hljóta blessun Ísaks (1Mós 27).

Þar sem Jakob blekkti föður sinn og stal blessuninni frá eldri bróður sínum varð hann að flýja til að bjarga lífi sínu. Á flóttanum mætir Guð honum við Betel (1Mós 28.10-22). Eftir það verður Jakob sjálfur fyrir nokkrum blekkingum. Í staðinn fyrir Rakel sem Jakob elskaði (1Mós 29) fékk hann eldri dótturina, Leu, svo hann varð að vinna í14 ár til þess að fá einnig Rakel.

En Jakob hlaut einnig blessun Guðs þar sem hann fékk 11 syni í útlegð sinni og Guð jók auðæfi hans.

Hvað annað sem við sjáum í þessari frásögn þá sjáum við hvernig Guð uppfyllir sáttmálafyrirheit sín á einn eða annan hátt óháð því hve oft sem við bregðumst.