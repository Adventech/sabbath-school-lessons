---
title:  Jakob og Esaú
date:  22/05/2022
---

`Lestu 1Mós 25.21-34. Berðu saman persónuleika Jakobs og Esaús. Hvaða eiginleikar Jakobs gerðu hann verðugan og móttækilegan fyrir blessun Ísaks? Okkur skilst að þegar í móðurkviði hafi Jakob og Esaú verið frábrugðnir og barist hvor við annan.`

Abraham og Sara höfðu beðið í 10 ár eftir erfingja áður en þau gripu til eigin ráða en Ísak og Rebekka bíða í tuttugu ár eftir erfingja en þá fæddust Esaú og Jakob. Allt frá fæðingu eru bræðurnir í samkeppni hvor við annan.

Skilja má að Jakob og Esaú hafi verið frábrugðnir þegar í móðurkviði og þeir mundu deila hvor við annan. Esaú er lýst sem slyngum veiðimanni sem hafðist við á hæðum en Jakob var „gæflyndur“ og hélt sig við tjöldin. Hebreska orðið tam sem notað er um Jakob er einnig notað um Job og Nóa þar sem það er þýtt „ráðvandur“ (Job 1.8) og „vandaður“ (1Mós 6.9).

Þessi mismunur í skapgerð þeirra kemur betur í ljós seinna í lífi þeirra. (1Mós 27.1 – 28.5). Þegar Esaú kemur heim þreyttur og svangur matreiðir Jakob linsubaunir fyrir hann. Þegar Esaú sér matinn og neytir hans (1Mós 25.31) er það honum meira virði en blessun frumburðarréttarins í framtíðinni (sbr. Heb 12.16, 17).

„Þau fyrirheit sem Abraham höfðu verið gefin og síðan staðfest fyrir son hans, töldu þau Ísak og Rebekka að væri þeirra helgasta ósk og von. Þessi fyrirheit voru Esaú og Jakob vel kunn. Þeim var kennt að líta á frumburðarrétt sem mjög mikilvægan því að honum fylgdi ekki aðeins réttur til að erfa mikil veraldleg auðæfi heldur einnig andlegir yfirburðir. Sá sem hefði frumburðarréttinn skyldi verða prestur fjölskyldu sinnar og einn afkomenda hans yrði lausnari heimsins í framtíðinni“ (ÆS, bls. 123).

Það sem skipti máli fyrir Jakob, en ekki bróður hans, var andlegt mikilvægi blessunarinnar. Síðar átti móðir Jakobs frumkvæðið að því (sjá 1Mós 27) að blekkja föður Jakobs sem hann og gerði opinskátt og notaði jafnvel nafn „Drottins Guðs þíns“ (1Mós 27.20) í því skyni. Hann framkvæmdi þessa hræðilegu blekkingu jafnvel þó það væri í tengslum við eitthvað sem hann vissi að væri gott.

Afleiðingarnar voru hræðilegar og juku virknisröskunina innan þessarar fjölskyldu sem einkenndist af óheilbrigðu fjölskyldumynstir.

`Jakob þráði eitthvað sem var gott, eitthvað sem hafði gildi, og það var gott í sjálfu sér (einkum í samanburði við afstöðu bróður hans). En hann notaði blekkingu og lygar til að ná sér í það. Hvernig getum við komist hjá því að falla í svipaða gildru að gera eitthvað slæmt til þess að fá eitthvað gott?`