---
title:  Til íhugunar
date:  27/05/2022
---

Guð kaus ekki Jakob vegna þess að hann ætti það skilið heldur í náð sinni. Samt sem áður leitaðist Jakob við að verðskulda náð, sem er í rauninni mótsögn. Það væru verk (sjá Róm 4.1-5) og þar með andstæða fagnaðarerindisins. Það var ekki fyrr en síðar að Jakob fór að skilja mikilvægi náðar Guðs og hvað felst í því að treysta Guði, lifa fyrir trú og vera Drottni algerlega háður. Reynsla Jakobs inniheldur mikilvæga lexíu fyrir þann sem er metnaðargjarn: leitastu ekki við að framhefja sjálfan þig á kostnað annarra.

„Jakob hugsaði sér að ná í frumburðarréttinn með blekkingu en hann varð vonsvikinn. Hann hélt að hann hefði glatað öllu, sambandi sínu við Guð, heimili sínu og öllu og hann var vonsvikinn flóttamaður. En hvað gerði Guð? Hann leit á Jakob í vonleysi hans, sá vonbrigði hans en sá einnig möguleikann á því að hann mundi gefa Guði dýrðina. Þegar Guð sér ásigkomulag hans setur hann upp hinn leydardómsfulla stiga sem táknar Jesú Krist. Guð sér mann sem hefur glatað öllu sambandi við Guð og Guð himnanna lítur á hann og fellst á að Kristur brúi djúpið sem syndin hefur skapað. Við kynnum að hafa horft og sagt: „Ég þrái himininn en hvernig get ég náð þangað? Ég sé enga leið.“ Þannig hugsaði Jakob og svo gefur Guð honum sýnina um stigann og sá stigi tengir jörðina við himininn með Jesú Kristi. Maðurinn getur klifið stigann þar sem hann stendur á jörðinni og efsti stigariminn nær til himins“ (1SDABC, bls. 1095).

**Til umræðu**

`Líttu á skapgerð þessa fólks (Ísaks, Rebekku, Jakobs, Esaú, Labans, Rakelar og Leu) í þessum frásögnum heilagrar sögu. Líttu á allar lygarnar og blekkingarnar sem koma þar við sögu. Hvað kennir það okkur um eðli mannsins almennt og náð Guðs?`

`Þegar þú lest frásögnina um Jakob hvaða vísbendingu finnur þú um að skapgerð hans hafi þroskast og þróast með tímanum?`

`Hvernig gætum við sem Sjöunda-dags aðventistar átt á hættu að hafa sömu afstöðu og Esaú hafði gagnvart frumburðarréttinum? Hvernig getum við tryggt að við hættum aldrei að elska og meta allt það ljós sem Guð hefur gefið okkur?`