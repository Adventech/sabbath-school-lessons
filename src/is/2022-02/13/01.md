---
title:  Ísrael Í Egyptalandi
date:  18/06/2022
---

### Lesefni vikunnar
1Mós 46; Róm 10.12, 13; 1Mós 47; 1Mós 48; Post 3.25, 26; 1Mós 49; Fil 2.10; 1Mós 49.29 – 50.21.

> <p>Minnistexti</p>
> „Ísraelsmenn bjuggu í Egyptalandi, í Gósenlandi, þar settust þeir að, voru frjósamir og þeim fjölgaði mjög“ (1Mós 47.27).

Fjallað er sameiginlega um síðustu æviár Jakobs og Jósefs í 1. Mósebók. Sagt er frá Jakobi (Ísrael) þegar hann yfirgefur Kanaansland (1Mós 46) til þess að setjast að í Egyptalandi (1Mós 47) þar sem hann að lokum deyr (1Mós 49.29 – 50.21). En jafnvel þó atburðarásin gerist í Egyptalandi þá hillir sterklega undir fyrirheitna landið sem í vændum var í bakgrunninum (1Mós 50.22-26).

Strax og Jakob kemur til Egyptalands blessar hann faraó (1Mós 47.7-10) og uppfyllir þannig að hluta til fyrirheitið sem Abraham hafði verið gefið um að hann mundi verða blessun fyrir þjóðirnar (1Mós 12.3). Síðar, á dánarbeði sínum, blessar hann syni Jósefs (1Mós 48) og eigin syni (1Mós 49.1-28) og segir fyrir um framtíð þeirra og hinna tólf ættkvísla Ísraels á áhrifamikinn hátt (1Mós 49.1-27).

En staðreyndin er sú að dvöl Ísraels sem útlendinga í útlegð í Egyptalandi togast á við vonina um fyrirheitna landið. Og þó svo 1. Mósebók endi þegar Ísraelslýður var í Egyptalandi þá benda lokaorð Jósefs í aðra átt: „Nú mun ég brátt deyja en Guð mun annast ykkur og flytja ykkur úr þessu landi til þess lands sem hann hefur heitið Abraham, Ísak og Jakobi“ (1Mós 50.24).