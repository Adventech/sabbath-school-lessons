---
title:  Jakob blessar syni Jósefs
date:  21/06/2022
---

Þegar Jakob nálgaðist dauða sinn minnist hann þess þegar hann kom eitt sinn til Betel (1Mós 35.1-15) þegar Guð endurnýjaði fyrirheit sitt til hans um „ævinlega eign“ (1Mós 48.4) sem hann hafði gefið Abraham (1Mós 17.8). Vonin um fyrirheitna landið var því uppörvun fyrir Jakob er hann fann dauðann nálgast. Jakob snýr sér síðan til sona Jósefs sem fæddust í Egyptalandi og blessar þá í tengslum við framtíðarfyrirheitið um afkomendur sína.

`Lestu 1Mós 48. Hvers vegna blessar Jakob þessa tvo syni Jósefs en ekki aðra sonarsyni?`

Synir Jósefs eru einustu sonarsynirnir sem Jakob blessar. Þeir eru þannig hafnir upp frá því að vera sonarsynir til að vera taldir sem synir (1Mós 48.5, 6). Þótt blessun Jakobs gefi til kynna forgang þess yngri (Efraíms) framyfir þann eldri (Manasse), þá varðar blessunin einkum Jósef (1Mós 48.15).

Þetta er persónulegur vitnisburður um trúfesti Guðs í þeirra garð í fortíðinni og fyrirheit hans til þeirra varðandi framtíðina. Jakob vísar til Guðs Abrahams og Ísaks (1Mós 48.15) sem hafði séð þeim fyrir fæðu og vernd. Sami Guð „hefur bjargað mér frá öllu illu“ (1Mós 48.16). Jakob hefur einnig í huga Guð sem birtist honum í Betel (1Mós 31.13) sem hann glímdi við (1Mós 32.29) og breytti nafni hans úr Jakob í Ísrael (1Mós 32.26-29).

Með því að vísa til allra þessara atvika þar sem Guð snýr því sem miður var í gott lætur Jakob í ljósi von sína um að Guði muni ekki aðeins vera umhugað um líf sonarsonanna nú á sama hátt og hann hafði séð fyrir honum og Jósef heldur hugsaði hann einnig til framtíðarinnar þegar afkomendur hans mundu snúa aftur til Kanaanslands. Þetta kemur í ljós þegar hann vísar til Síkem (1Mós 48.22) sem er ekki einungis landrými sem hann hafði aflað sér (1Mós 33.19) heldur einnig þar sem bein Jósefs yrðu grafin (Jós 24.32) og þar sem landinu yrði skipt milli ættkvísla Ísraels (Jós 24.1). En þrátt fyrir allt sem hafði gerst minntist Jakob fyrirheita Guðs um að „allar ættkvíslir jarðarinnar munu af þér blessun hljóta“ (1Mós 12.3).

`Lestu Post 3.25, 26. Hvernig rættist fyrirheitið í 1Mós 12.3 samkvæmt því sem Pétur sagði? Hvernig höfum við notið góðs af þeirri blessun?`