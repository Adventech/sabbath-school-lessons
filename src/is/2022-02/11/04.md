---
title:  Júda og Tamar
date:  07/06/2022
---

Frásögnin um Tamar passar vel inn í frásögnina hér. Þetta atvik kemur eftir að Jósef var seldur til Egyptalands (1Mós 38.1) og er í samræmi við þá staðreynd að Júda hefur yfirgefið bræður sína sem bendir til ósætta við þá. Auk þess eru mörg orð og mótíf sameiginleg með kaflanum á undan og kenna sömu lexíu: slæmu athæfi er snúið til góðs sem tengist frelsuninni.

`Lestu 1Mós 38. Berðu saman atferli Jakobs og Tamar. Hvort þeirra er réttlátara? Á hvaða grundvelli?`

Júda finnur sér konu úr hópi Kanaaníta (1Mós 38.2) og á með henni þrjá syni: Ger, Ónan og Sela. Júda gefur frumburði sínum Ger kanaaníska konu, Tamar, til þess að tryggja rétta ættartölu. Þegar Guð deyðir Ger og Ónan vegna illsku þeirra lofar Júda að gefa Tamar yngsta son sinn Sela þegar hann verður fulltíða.

En með tímanum virðist Júda hafa gleymt loforði sínu, svo þegar hann leitast við að hugga sjálfan sig eftir dauða konu sinnar ákveður Tamar að leika skækju til þess að þvinga hann til að standa við loforð sitt. Júda hefur ekki lausafé til að borga skækjunni, sem hann kannast ekki við, svo að hann lofar að senda henni hafurkið úr hjörð sinni.

En Tamar fer fram á að hann gefi sér innsiglishring sinn, festi sína og staf sem tryggingu fyrir greiðslunni. Hún varð þunguð af hans völdum. Síðar, þegar hún er ásökuð um að hafa leikið skækju sýnir hún Júda, ákæranda sínum, innsiglishringinn, festina og stafinn. Júda skilur hvað er að gerast og biðst afsökunar.

Þessari ljótu frásögn lýkur með fæðingu tvíbura og líkt og Jakob fæddist Peres, sem þýðir „gegnumbrot,“ á eftir bróður sínum en gegndi hlutverki frumburðar og er skráður sem ættfaðir Davíðs (Rut 4.18-22) og Jesú (Matt 1.3). Tamar, aftur á móti, var fyrst fjögurra heiðinna kvenna, auk Rahab (Matt 1.5), Rutar (Matt 1.5, 6) og konu Úría (Matt 1.6) sem koma á undan Maríu, móður Jesú (Matt 1.16) í ættartölu Jesú.

Eitt getum við lært af þessari frásögn. Guð snýr illum gerðum og þjáningum til frelsunar og sigurs. Tamar varð ættmóðir Davíðs og Jesú, Jósef varðveitir fjölskyldu sína frá hungurdauða. Með krossdauða sínum og upprisu færir Jesú öllum þeim endurlausn sem eru reiðubúnir að taka á móti henni.