---
title:  Til íhugunar
date:  10/06/2022
---

Lestu kaflann „Jósef í Egyptalandi“ í ÆS, bls. 149-155.

„Þegar Jósef og Daníel voru á mörkunum milli æsku- og fullorðinsára voru þeir teknir frá heimilum sínum og teknir sem fangar til heiðinna landa. Einkum Jósef varð fyrir freistingum sem koma í kjölfar mikilla breytinga örlaganna. Á heimili föður síns naut hann blíðrar væntumþykju, í húsi Pótífars var hann þræll og síðar ráðgjafi og félagi, athafnamaður sem hlaut menntun við rannsókn og athygli og samskipti við aðra. Í fangelsi faraós var hann fangi ríkisins, ranglega ákærður og hafði enga von um uppreisn æru eða lausn, síðan var hann kallaður til forystu þjóðarinnar á krepputímum. Hvað var það sem gerði honum kleift að varðveita ráðvendni sína? . . .

Í bernsku hafði Jósef verið kennt að elska Guð og óttast hann. Í tjaldi föður síns undir stjörnum Sýrlands hafði honum oft verið sagt frá nætursýninni við Betel um stigann milli himins og jarðar og englana sem gengu þar upp og niður og hann sem opinberaði sig fyrir Jakob frá hásæti sínu. Hann hafði einnig frásögnina um baráttuna við Jabbok þar sem Jakob fór með sigur af hólmi og fékk titilinn sigurvegari Guðs eftir að hafa hafnað hugfólgnum syndum.

Hið hreina og einfalda líf fjárhirðisins Jósefs sem gætti hjarða föður síns stuðlaði að þroska líkama hans og hugar. Hann öðlaðist hugarstyrk og festu fyrir samband sitt við Guð í náttúrunni og með rannsókn mikilvægra sanninda sem hann hafði móttekið sem helgan arf frá föður til sonar.

Á örlagastund sinni á leiðinni burt frá heimkynnum sínum í Kanaanslandi til ófrelsisins sem beið hans í Egyptalandi leit Jósef í síðasta sinn til hæðanna sem huldu tjöld ætttingjanna og hann minntist Guðs föður síns. Hann minntist þess sem hann hafði lært í bernsku og hann var spenntur yfir ákvörðun sinni að reynast sannur og koma ávallt fram sem þegn hins himneska konungs“ (Ed, bls. 51, 52).

**Til umræðu**

`Berðu Jósef saman við Daníel og Jesú. Hvað er sameiginlegt með þeim? Hvernig opinbera Jósef og Daníel að vissu marki eitthvað sem einkenndi líf Jesú?`

`Ræðið saman spurninguna í lok fimmtudagskaflans. Hvernig getum við lært að treysta Guði þegar hlutirnir ganga ekki eins vel og þeir gerðu að lokum í lífi Jósefs?`

---

<sup>1</sup> Eða „litríkan kirtil“ (Þýð.).