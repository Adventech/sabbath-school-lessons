---
title:  Draumameistarinn Jósef
date:  04/06/2022
---

### Lesefni vikunnar
1Mós 37; Matt 20.26, 27; Post 7.9; 1Mós 38; 1Mós 39; 1Mós 40.1 – 41.36.

> <p>Minnistexti</p>
> „Þeir sögðu hver við annan: „Sjáið, þarna kemur draumamaðurinn“ (1Mós 37.19).

Saga Jósefs (1Mós 37 – 50) er rakin í síðasta hluta 1. Mósebókar, allt frá fyrstu draumum hans í Kanaanslandi (1Mós 37.1-11) til dauða hans í Egyptalandi (1Mós 50.26). Reyndar nær frásögnin um Jósef yfir meiri hluta 1. Mósebókar en saga nokkurs annars ættföður. Þótt Jósef sé aðeins einn af sonum Jakobs þá er hann framsettur sem mikill ættfaðir líkt og Abraham, Ísak og Jakob.

Við munum einnig sjá að líf Jósefs beinir athyglinni að tveim mikilvægum guðfræði-sannindum: í fyrsta lagi uppfyllir Guð fyrirheit sitt og í öðru lagi getur Guð snúið illu til góðs.

Í rannsókn okkar þessa viku munum við beina athyglinni að æsku Jósefs. Hann er uppáhaldssonur Jakobs og hefur viðurnefnið „draumamaðurinn“ (1Mós 37.19) en orðrétt þýðing er í rauninni „draumameistari“ sem gefur til kynna að hann sé sérfræðingur í draumum. Þessi titill á vel við um hann þar sem hann dreymir ekki aðeins drauma, skilur þá og túlkar spámannlega drauma heldur uppfyllir hann þá einnig í lífi sínu.

Við munum einnig sjá í þessum köflum staðfestingu á forsjón Guðs jafnvel þrátt fyrir illsku og vonsku mannshjartans.