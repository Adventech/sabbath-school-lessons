---
title:  Jakob  - Ísrael
date:  28/05/2022
---

### Lesefni vikunnar
1Mós 32.22-31; Hós 12.3, 4; Jer 30. 5-7; 1Mós 33; 1Mós 34.30 – 35.29.

> <p>Minnistexti</p>
> „Þá mælti hann: „Ekki skaltu lengur heita Jakob heldur Ísrael því að þú hefur glímt við Guð og menn og unnið sigur“ (1Mós 32.28).

Fjölskyldusaga Jakobs heldur áfram, bæði það sem var gott og einnig það sem miður fór. En þrátt fyrir allt birtist hönd Guðs og trúfesti hans gagnvart fyrirheitum sáttmálans.

Þessa viku fylgjum við Jakob áfram þegar hann yfirgefur Laban og á leið sinni heim verður að mæta bróður sínum Esaú sem var fórnarlamb svika Jakobs. Hvernig mundi bróðir hans, sem hann hafði brotið svo alvarlega gegn, bregðast við honum?

Sem betur fer fyrir Jakob þá birtist Drottinn Guð forfeðranna mitt í ótta hans við það sem var yfirvofandi og yrði síðar þekkt sem „þrengingatíð Jakobs“ (sjá Jer 30.5-7). Og þá nótt fékk Jakob, „svikarinn,“ nýja nafnið Ísrael „sá sem berst við Guð,“ nafn sem markar nýtt upphaf, upphaf sem mundi að lokum leiða til myndunar nýrrar þjóðar sem mundi bera nafn hans.

Svo þrátt fyrir allt þá er saga ættfeðranna og fjölskyldu þeirra rakin í Ritningunni til þess að sýna okkur að Guð er trúfastur og hann muni uppfylla það sem hann hefur lofað og hann muni gera það þrátt fyrir að fólk hans virðist stundum gera allt sem í þess valdi stendur til að fyrirbyggja uppfyllingu þess.