---
title:  Kain Og Arfleifð Hans
date:  09/04/2022
---

### Lesefni vikunnar
1Mós 4; Heb 11.4; Mík 6.7; Jes 1.11; 1Kor 10.13; 1Jóh 3.12; 1Mós 5; 1Mós 6.1-5.

> <p>Minnistexti</p>
> „Er ekki svo að þú getir verið upplitsdjarfur ef þú gerir rétt, en gerir þú rangt þá liggur syndin við dyrnar? Hún girnist þig en þú getur sigrast á henni“ (1Mós 4.7).

Eftir frásögnina um syndafallið og brottrekstur Adams og Evu úr aldingarðinum fjallar 1. Mósebók aðallega um fæðingar og dauða sem uppfylla spádóma Guðs í fyrstu köflunum. Þriðji og fjórði kaflinn eru hliðstæðir og innihalda mörg sameiginleg þemu og orð: lýsingin á syndinni (1Mós 3.6-8 og 1Mós 4.8), bölvanir tengdar jörðinni (1Mós 3.17 og 1Mós 4.11) og brottrekstur Adams og Evu (1Mós 3.24 og 1Mós 4.12, 16).

Hlutverk þessara hliðstæðna er að beina athyglinni að uppfyllingu þess sem á undan fór, þeim spádómum sem Guð gaf Adam og Evu eftir syndafallið. Fyrsti atburðurinn eftir brottrekstur Adams er fullur vonar: það var fæðing fyrsta sonarins sem Eva taldi vera uppfyllingu fyrirheitsins sem hún heyrði í spádóminum um Messías (1Mós 3.15). Hún taldi jafnvel að hann gæti verið hinn fyrirheitni Messías.

Næstu viðburðirnir eru glæpur Kains og glæpur Lameks, stytting æviskeiðins og aukning illskunnar, en þeir eru allir uppfylling bölvunarinnar í þriðja kaflanum.

En þrátt fyrir allt þetta er ekki úti um vonina!