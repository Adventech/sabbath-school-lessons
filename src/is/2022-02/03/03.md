---
title:  Fórnirnar tvær
date:  11/04/2022
---

Andstæðurnar milli Kains og Abels sem birtast í nöfnum þeirra varða ekki aðeins persónuleika þeirra, þær koma einnig fram í atvinnugreinum þeirra. Kain stundaði akuryrkju (1Mós 4.2) sem krafðist líkamlegrar áreynslu, en Abel varð hjarðmaður (1Mós 4.2) sem gefur til kynna viðkvæmni og samúð.

Kain ræktaði ávexti jarðarinnar en Abel gætti fjár. Þessar tvær atvinnugreinar útskýra ekki aðeins fórnir þeirra (Kain færði fram af ávöxtum jarðarinnar en Abel færði fram lamb) - þær eru einnig grundvöllurinn fyrir sálrænni afstöðu þeirra og viðhorfi varðandi fórnir þeirra. Kain vann að því að „afla sér“ ávöxtinn sem hann ræktaði en Abel „gætti“ vandlega fésins sem hann hafði.

`Lestu 1Mós 4.1-5 og Heb 11.4. Hvers vegna leit Guð með velþóknun á fórn Abels en hafnaði fórn Kains? Hvernig eigum við að skilja það?`

„Án úthellingar blóðs væri engin syndafyrirgefning möguleg; og þeir áttu að sýna trú sína á blóð Krists sem hina fyrirheitnu friðþægingu með því að fórna frumburðum hjarða sinna. Auk þess skyldi frumgróði jarðarinnar færður Drottni sem þakkarfórn“ (ÆS, bls. 46). <sup>1</sup>

Abel fylgdi fyrirmælum Guðs varðandi fórn sína og færði fram bæði dýr og jurtir sem fórn en Kain ekki. Hann færði aðeins fórn af gróða jarðarinnar en ekkert dýr. Það var bein óhlýðni í andstöðu við afstöðu bróðurins. Oft hefur verið litið á þessa frásögn annars vegar sem dæmi um frelsun fyrir trú (Abel og blóðfórn hans) og hins vegar frelsun fyrir verk (Kain með ávexti jarðarinar).

Þó svo fórnirnar hefðu andlega merkingu þá höfðu þær ekkert töfragildi í sjálfum sér. Þær voru einungis táknmyndir sem bentu til Guðs sem sá syndurum ekki aðeins fyrir viðurværi heldur einnig endurlausn.

`Lestu Mík 6.7 og Jes 1.11. Hvernig getum við beitt þessum meginreglum í lífi okkar og tilbeiðslu?`