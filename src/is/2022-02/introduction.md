### Bókin um Upphafið

Fyrst Bók Móse Fjallar um Jesú: Jesú skapara okkar sem sér fyrir þörfum okkar og er endurlausnari okkar. Árþúsundum eftir að Móse skráði fyrstu bók Móse opinberaði postulinn Jóhannes Jesú í sköpunarsögunni þegar hann vitnaði í orðin sem þessi forfaðir hafði ritað: „Í upphafi var Orðið og Orðið var hjá Guði og Orðið var Guð. Hann var í upphafi hjá Guði. Allt varð til fyrir hann, án hans varð ekki neitt sem til er. Í honum var líf og lífið var ljós mannanna“ (Jóh 1.1-4).

Hvað er Jóhannes að tala um hér? „Í upphafi“ varð allt til sem ekki var til áður fyrir tilstilli Jesú. Jesús skapaði allt sem skapað er og viðheldur því, allt frá stjörnuþokum sem þeytast um geiminn eins og undraverðar rellur elda og ljósa og til nákvæmlega samofinna DNA í frumum ásamt skammtabylgjum.1 Fyrsta bók Móse er fyrsta frásögn Biblíunnar um þessa sköpun og endurlausn hennar. Í þeirri bók er að finna einustu „opinberu“ frásögnina um upphaf okkar.

Á hebresku ber þessi bók nafnið bere ́sjíþ sem þýðir „í upphafi“ og er jafnframt fyrsta orðið í allri Biblíunni. Fyrsta Mósebók gefur okkur grundvöllinn sem öll Biblían byggir á og þar sem hún er fyrsta bókin og jafnframt undirstaða allra hinna bóka Biblíunnar er hún sennilega sú bók sem oftast er vitnað í í Ritningunni.

Fyrsta Mósebók er mikilvæg vegna þess að hún framar öllum öðrum bókum færir okkur sannleikann sem hjálpar okkur að skilja hver við erum sem mannverur. Það á einkum við á okkar tímum þegar við mannverurnar erum einungis talin vera tilviljunarkennd sköpun í algjörlega efniskenndum alheimi. Eða eins og einn eðlisfræðingur kemst að orði að við mannverurnar séum einungis „skipulögð leðja,“sem að vissu leyti er rétt, nema í hans huga eru það náttúrulögmálin sem eru þar að verki. Fyrsta Mósebók opinberar aftur á móti hinn sanna uppruna okkar, að við séum verur sem voru áformaðar og gerðar fullkomnar í mynd Guðs í fullkomnum heimi. Hún útskýrir einnig syndafallið, hvers vegna hvorki heimur okkar né við séum lengur fullkomin. En hún huggar okkur einnig með fyrirheiti Guðs um frelsun í heimi sem hefur í rauninni ekkert upp á að bjóða annað en þjáningu og dauða.

Fyrsta Mósebók er mikilfengleg með frásagnir sínar um kraftaverk ( eins og t.d. sköpun, fæðingu og regnboga) og dóma (flóðið, Sódóma og Gómorra) sem báru vitni um heilaga nærveru Guðs. En fyrsta Mósebók inniheldur einnig hjartnæmar frásagnir um ást (Jakobs og Rakelar), hatur (Jakobs og Esaú), fæðingu (Ísaks, Jakobs, sona Jakobs), dauða (Söru, Rakelar, Jakobs, Jósefs), morð (Kain, Símeon og Leví) og fyrirgefningu (Esaú og Jakob, Jósef og bræður hans). Hún gefur okkur einnig lexíur í siðfræði (Kain, Babel), trú (Abraham, Jakob), von og fyrirheit um endurlausn (marið höfuð höggormsins, fyrirheitna landið).

Þennan ársfjórðung munum við ekki aðeins lesa og rannsaka fyrstu Mósebók heldur munum við einnig njóta fallegra frásagna hennar og læra að ganga betur með Drottni sköpunarinnar, Guði Abrahams, Ísaks og Jakobs.

Á sama tíma minnir stefna bókarinnar – frá Eden til Babel, til fyrirheitna landsins, til Egyptalands og síðan til fyrirheitna landsins sem er aftur í vændum—okkur á flökkuferð okkar og elur á von okkar um hið raunverulega fyrirheitna land, hinn nýja himin og hina nýju jörð. Þegar við fylgjumst með persónum bókarinnar munum við finna að frásagnir þeirra eru oft á margvíslegan hátt frásagnir okkar þó svo kringumstæðurnar, menningin, staðurinn og tíminn séu frábrugðin.

_Jacques B. Doukhan, DHL, ThD, er prófessor á eftirlaunum í hebresku og ritskýringum Gamla testamentisins við prestaskóla Sjöunda-dags aðventista við Andrews háskólann._