---
title:  Eiginkona fyrir Abraham
date:  19/05/2022
---

`Lestu 1Mós 24.67 – 25.8. Hvaða merkingu hafa þessir lokaviðburðir í lífi Abrahams?`

Eftir dauða Söru kvæntist Abraham aftur. Líkt og Ísak lét hann huggast eftir dauða hennar (1Mós 24.67). Minningin um Söru hlýtur enn að hafa verið lifandi í huga ættföðurins líkt og hún var í huga sonar hans.

Óljóst er hver síðari kona Abrahams er í raun. Sú staðreynd að höfundurinn tengir syni Ketúru við syni Hagar án þess að nefna Ketúru með nafni gæti bent til þess að Ketúra hafi verið Hagar (eins og sumir telja). Við vitum það samt ekki. En það er einnig mikilvægt að taka eftir því að Abaham kemur fram við syni Ketúru á sama hátt og son Hagar með því að senda þá brott til að forðast andleg áhrif og gera greinilegan mun á syni hans og Söru og hinum sonum sínum.

Auk þess gefur hann „Ísak, syni sínum, allar eigur sínar“ (1Mós 25.5) „en sonum þeim sem hann átti með hjákonum sínum gaf hann gjafir” (1Mós 25.6). Hugtakið „hjákonur” gæti bent til þess að að Ketúra hafi verið hjákona líkt og Hagar. Ef Ketúra var Hagar gæti það útskýrt óbeina tilvísun til Söru í aðdragandanum að giftingu hans og Ketúru-Hagar.

Það er athyglisvert að í 1Mós 25.1-4, 12-18 finnum við lista yfirafkomendur Abrahams með Ketúru ásamt afkomendum Ísmaels. Tilgang-urinn með ættartölunni eftir að Abraham giftist Ketúru, sem gaf honum sex syni, í andstöðu við hina tvo syni hans (Ísak og Ísmael), er ef til vill sáað gefa vísbendingu um fyrirheit Guðs að Abraham yrði faðir margra þjóða.

Önnur ættartalan varðar afkomendur Ísmaels sem samanstóð einnig af tólf ættkvíslum (sbr. 1Mós 17.20) líkt og afkomendur Jakobs (1Mós 35.22-26). Ritningin gerir samt ljóst að sáttmála Guðs væri þó einungis beint til afkomenda Ísaks (1Mós 17.21) en ekki afkomenda Ísmaels.

Frásögnin um dauða Abrahams sem kemur milli þessara tveggja ættartalna (1Mós 25.7-11) ber einnig vott um blessun Guðs. Þar kemur fram uppfyllingin á fyrirheiti hans til Abrahams mörgum árum áður um að hann mundi deyja „í hárri elli“ (1Mós 15.15) og „ævidagar hans yrðu margir“ (sbr. Préd 6.3).

Þegar á heildina er litið stóð Drottinn við fyrirheit sín um náð í garð Abrahams, síns trúfasta þjóns, en trú hans er notuð í Ritningunni sem góð fyrirmynd og e.t.v. besta fyrirmyndin í Gamla testamentinu um frelsun fyrir trú (sjá Róm 4.1-12).