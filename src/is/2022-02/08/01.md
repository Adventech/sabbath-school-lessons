---
title:  Fyrirheitið
date:  14/05/2022
---

### Lesefni vikunnar
1Mós 22; Heb 11.17; 3Mós 18.21; Jóh 1.1-3; Róm 5.6-8; 1Mós 23 – 25; Róm 4.1-12.

> <p>Minnistexti</p>
> „Nú var Abraham orðinn gamall og hniginn að aldri og hafði Drottinn blessað hann í öllu“ (1Mós 24.1).

Að lokum kom að því að Sara fæddi Abraham son í elli hans (1Mós 21.2) eins og Guð hafði lofað og Abraham gaf honum nafnið Ísak (sjá 1Mós 21.1-5). En sögu Abrahams er langt frá því lokið og hún nær hámarki sínu þegar hann tekur son sinn til Móríafjalls til að fórna honum þar. En geithafur „leysir Ísak af hólmi“ (1Mós 22.13) sem táknar að Guð hefur heitbundið að blessa þjóðirnar fyrir tilstilli „sæðis“ hans (1Mós 22.17, 18). Það sæði var auðvitað Jesús (Post 13.23). Þannig finnum við meiri opinberun um frelsunaráformið í þessari undraverðu (og að sumu leyti uggvekjandi) frásögn.

En þó svo þetta væri djúp andleg lexía þá hlýtur fjölskyldunni að hafa verið brugðið og framtíð Abrahams er óljós. Sara deyr eftir þennan atburð á Móríafjalli (1Mós 23) og Ísak er ókvæntur.

Abraham tekur þá frumkvæðið að því að tryggja „rétta“ framtíð að honum látnum. Hann skipuleggur hjónaband sonar síns og Rebekku (1Mós 24) sem leiðir til fæðingar tveggja sona (1Mós 25.21-23)og Abraham kvænist Ketúru sem fæðir af sér mörg börn (1Mós 25.1-6). Þessa viku munum við fylgja Abraham til æviloka hans (1Mós 25.7-11).