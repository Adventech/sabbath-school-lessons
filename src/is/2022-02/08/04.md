---
title:  Dauði Söru
date:  17/05/2022
---

Í 1Mós 22.23 er okkur sagt frá fæðingu Rebekku sem er undanfari hjónabands hennar og Ísaks í framtíðinni (1Mós 24). Jafnfram er sagt frá dauða og greftrun Söru, eiginkonu Abrahams (1Mós 23) sem er undanfari framtíðargiftingar hans og Ketúru (1Mós 25.1-4).

`Lestu 1Mós 23. Hvaða hlutverki gegnir frásögnin um dauða og greftrun Söru varðandi uppfyllingu fyrirheits Guðs til Abrahams?`

Sú staðreynd að dauði Söru er nefndur eftir frásögnina um fórn Ísaks gefur til kynna að þessi atburður, sem næstum kostaði líf sonar hennar, hafi haft áhrif á hana. Að vissu marki átti Sara einnig þátt í þessari prófraun ásamt manni sínum á sama hátt og hún var þátttakandi í ferðum hans og einstöku trúarbrestum (1Mós 12.11-13).

Þó svo við vitum ekki hve mikið Sara vissi um þennan atburð eftir á þá getum við reiknað með að hún hafi án efa heyrt um hann um síðir. Sara var ekki persóna sem þagði yfir mikilvægum málum sem ullu henni hugarórum (1Mós 16.3-5; 1Mós 18.15; 1Mós 21.9, 10). Sú staðreynd að ekkert er sagt um hana, þögn hennar og jafnvel dauði eftir þennan dramatíska atburð segir meira um mikilvægi hennar í tengslum við þessa atburði en persónuleg návist hennar hefði gert. Það að aldur hennar er nefndur (1Mós 23.1) í tengslum við aldur Abrahams (1Mós 24.1) sýnir okkur mikilvægi hennar varðandi frásögnina.

Reyndar er þetta einasta skiptið í Gamla testamentinu að aldur konu er nefndur, sem gæti bent tilaðildar hennar í atburðarásinni jafnvel eftir sjálfan atburðinn. Áherslan á gröf Söru (sem meiri hluti kaflans fjallar um) leggur áherslu á tengslin við fyrirheitna landið.

Tilgreiningin um að hún hafi dáið í Kanaanslandi (1Mós 23.2) leggur áherslu á að tengja dauða hennar við fyrirheit Guðs um landið. Sara var fyrsti einstaklingurinn í fjölskyldu Abrahams sem dó og var grafinn í fyrirheitna landinu. Sú staðreynd að Abraham lítur á sjálfan sig sem „landlausan aðkomumann“ (1Mós 23.4) og er svo áleitinn í orðaskiptum sínum við Hetítana sýnir að Abraham vildi ekki aðeins vera þegn og fá grafreit, heldur öllu fremur að setjast að í landinu til frambúðar. Þess vegna var hann reiðubúinn að greiða hátt verð fyrir grafreitinn (sbr. Jer 32.9).

`Lestu 1Mós 23.6. Hvað segir þetta vers okkur um orðstír Abrahams? Hvers vegna er það mikilvægt til þess að skilja það sem Drottinn fól honum til að gera?`