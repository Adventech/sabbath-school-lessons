---
title:  Immanúel – Guð Með Oss
date:  09/01/2021
---

### Lesefni vikunnar
Jes 7.1-9; Jes 7.10-13; Jes 7.14.

> <p>Minnistexti</p>
> „Standist trú yðar ekki standist þér alls ekki“ (Jes 7.9).

Hvíldardag einn þegar Connie og Roy óku upp heimreiðina eftir guðsþjónustu flaug bantamhæna óttaslegin yfir lóðina fyrir framan þau. Eitthvað var greinilega að. Fuglarnir áttu að vera öruggir í kví sinni en höfðu sloppið út. Nánari athugun leiddi í ljós að harmleikur stæði yfir. Beethoven, lítill hundur nágrannans, hafði einnig sloppið úr garðinum og var niðri við tjörnina með Daisy í kjaftinum. Daisy var falleg varphæna með dúnmjúkar hvítar stélfjaðrir. Connie bjargaði Daisy úr kjafti hundsins en það var um seinan. Hálsinn á uppáhalds gæludýrinu hennar var limlestur og brátt dó það í örmum hennar. Hún settist í grasið, hélt á dauða fuglinum og hágrét.

Þetta setti annað gæludýr úr sambandi. Hávaxin hvít önd sá Connie halda á Daisy og virtist halda að hún hefði drepið Daisy. Svo að næstu vikur réðst öndin grimmilega á Connie hvenær sem hún átti leið hjá og goggaði í hana harkalega með sterkum goggi sínum. Stundum getur verið erfitt að gera sér grein fyrir því hver sé vinur og hver sé óvinur.

Þessa viku munum við líta á konung í Júda sem hafði þetta vandamál og leitast við að skilja hvers vegna hann valdi svo ranglega.