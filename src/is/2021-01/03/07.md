---
title:  Til íhugunar
date:  15/01/2021
---

„„Nafn hans mun vera Immanúel… Guð með oss.“ Birtu leggur af „þekkingunni á dýrð Guðs eins og hún skín frá ásjónu Jesú Krists.“ Frá eilífð var Drottinn Jesús Kristur eitt með föðurnum. Hann var „ímynd Guðs,“ ímynd mikilleika hans og hátignar, „ljómi dýrðar hans.“ Hann var í heiminn borinn til þess að opinbera þessa dýrð. Hann kom í þennan syndum myrkvaða heim til að opinbera ljós Guðs kærleika – til að vera „Guð með oss.“ Þess vegna var um hann spáð: „Nafn hans mun vera Immanúel.““ (ÞA, bls. 9).

„Það hefði verið gott fyrir Júda ef Akas hefði tekið við þessum boðskap af himnum. En hann kaus að reiða sig á mannlegan mátt þegar hann leitaði aðstoðar heiðingja. Í örvæntingu sinni sendi hann boð til Tíglats Pílesers Assýríukonungs: „Ég er þræll þinn og sonur. Komdu hingað upp eftir og frelsaðu mig úr höndum Aramkonungs og Ísraelskonungs sem hafa ráðist gegn mér“ (2Kon 16.7). Með beiðninni fylgdu miklir fjármunir úr fjárhirslum konungs og musterisins“ (PK, bls. 329).

**Til umræðu**

`Er það viðeigandi að biðja Guð um tákn ef þú ert að taka einhverja ákvörðun? Hvaða hætta kann að vera fólgin í því?`

`Það er gott að hafa mannlega aðstoð en hvernig getum við áttað okkur á takmörkunum hennar?`

`Rússneski rithöfundurinn Leó Tolstoj skrifaði eitt sinn til vinar síns: „Þegar maðurinn hefur gert sér grein fyrir því að dauðinn sé endir alls þá er ekkert verra en lífið.“ Hvernig svarar fullvissa okkar um að „Guð er með okkur“ slíkri yfirlýsingu?`

**Samantekt**: Guð leiddi Akas konung í kringumstæður þar sem hann yrði að taka erfiða ákvörðun: Ætti hann að trúa eða trúa ekki? Jafnvel þó Drottinn byði honum að velja sér tákn neitaði hann að leyfa Guði að sýna sér hvers vegna hann ætti að trúa. Þess í stað valdi hann Assýríukonung sem „vin“ sinn.