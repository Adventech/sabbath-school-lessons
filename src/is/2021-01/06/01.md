---
title:  Að Látast Vera Guð
date:  30/01/2021
---

### Lesefni vikunnar
Jes 13; Jes 14; Jes 24 – 27.

> <p>Minnistexti</p>
> „Þessi er vor Guð sem vér höfum vonað á og hann mun frelsa oss. Þessi er Drottinn sem vér höfum vonað á, fögnum og gleðjumst yfir hjálp hans“ (Jes 25.9).

Eftir að prédikari nokkur fjallaði alvarlega um hroka í ræðu sinni beið hans kona ein sem var mikið niðri fyrir og sagðist vilja játa mikla synd. Presturinn spurði hvers eðlis sú synd væri.

Hún svaraði: „Það er hroki. Ég sat í rúma klukkustund fyrir framan spegilinn um daginn og dáðist að fegurð minni.“

Presturinn svaraði: „Það var ekki synd hroka. Það var synd ímyndunaraflsins!“

Allt frá tilurð syndarinnar í hjarta voldugs engils hefur hroki ekki virt mörk raunveruleikans (hvorki meðal engla né manna). Þetta vandamál er mest áberandi hjá þeim sem ala með sér andlegan hroka, hryggilegan eiginleika þeirra sem eru svo spilltir að hjálpræði þeirra er einungis að finna í verkum annars fyrir þá.

Þessa viku munum við m.a. líta á upphaf hroka og sjálfsupphefðar sem voru upprunalegu syndirnar tvær.