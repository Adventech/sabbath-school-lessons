---
title:  Til íhugunar
date:  05/02/2021
---

„Sú spurning vaknar hvort frelsun okkar sé háð tilviljun. Það er aldrei tilviljun að við komum til Krists. Hver eru þá skilyrðin fyrir því að við komum til Krists? Skilyrðin eru þau að við í lifandi trú gerum algjörlega kall til verðleika blóðs hins krossfesta og upprisna frelsara. Þegar við gerum það vinnum við verk réttlætisins. En þegar Guð kallar syndarann í heimi okkar og býður honum að koma er það án nokkurs fyrirvara. Hann laðar okkur með boði Krists en segir ekki sem svo: „Nú verður þú að sýna viðbrögð ef þú vilt koma til Guðs.” Nei, syndarinn kemur og er hann kemur og sér þá mynd sem Guð innprentar í huga hans um Krist upphafinn á krossinum á Golgata skapar það meiri kærleika en hann getur látið sig dreyma um“ (6MR, bls. 32).

**Til umræðu**

`Lestu ofangreinda tilvitnun úr ritum E. G. White í samhengi við miðvikudagskaflann. Hvað er hún að segja okkur með þessum orðum? Taktu eftir báðum þáttum kristilegs lífs sem þar koma fram: trú og síðan verk. Hvernig gerir hún greinarmun á þeim?`

`Hvers vegna eru hroki og stærilæti svo hættulegar syndir? Hvers vegna er svo erfitt að leggja þær til hliðar? Gæti það verið vegna þess að eðli sínu samkvæmt blinda þær fólk fyrir þörfinni á að leggja þær til hliðar? Ef við erum hrokafull og okkur finnst allt vera í lagi hvers vegna þurfum við þá að breyta einhverju? Hvernig getur íhugun okkar á krossinum og því sem hann táknar verið áhrifamikil lækning hroka og drambs? 3. Sér Jesaja nokkra von fyrir fólk frá öðrum þjóðum? Sjá t.d. Jes 25.3, 6; Jes 26.9 (sbr. Opb 19.9).`

**Samantekt**: Jesaja sá það fyrir að eftir hernám Assýríu mundi Babýlon hernema Júda. En hann sá einnig að þrátt fyrir ofurmannlega valdhafa myrkursins (Ef 6.12) sem myndu vinna fyrir tilstilli mannlegra óvina Guðs og látast vera Guð mundi Drottinn fara með sigur af hólmi og færa þessari bágstöddu reikistjörnu eilífan frið.