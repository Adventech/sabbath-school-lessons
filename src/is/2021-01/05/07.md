---
title:  Til íhugunar
date:  29/01/2021
---

„Hjarta mannlegs föður er kvíðafullt yfir syni sínum. Hann lítur í augu litla barnsins síns og honum ógna hugsanir um hættur lífsins. Hann þráir að vera barni sínu skjöldur gegn valdi Satans, að verja það fyrir freistingum og mótlæti. En Guð gaf eingetinn son sinn til að standa andspænis beiskara mótlæti og ógnþrungnari hættu til þess að lífsleiðin yrði börnum okkar greiðfær. „Í því felst kærleikurinn.” Undrist himnar og ver þú forviða, jörð!“ (ÞA, bls. 27).

„Það var Kristur sem féllst á að koma til móts við skilyrðin fyrir frelsun mannsins. Hvorki englar né menn gátu unnið það mikla verk sem til þurfti. Einungis mannssonurinn skyldi upphafinn þar sem aðeins eilíft eðli gat tekið á sig endurlausnarferlið. Kristur féllst á að tengjast þeim sem voru ótrúir og syndugir, taka á sig mannlegt eðli, gefa blóð sitt og færa sig fram sem syndafórn. Þing himinsins mældi sekt mannsins og reiðin vegna syndarinnar var metin og samt tilkynnti Kristur ákvörðun sína að hann mundi taka á sig þá ábyrgð að uppfylla þau skilyrði sem til þurfti svo að veita mætti föllnu mannkyni von“ (ST, 5. mars, 1896).

**Til umræðu**

`Eins og við sáum í Jes 11 framsetti Drottinn báðar komur Krists í einni mynd. Það getur hjálpað okkur að skilja hvers vegna sumir Gyðingar tóku ekki við Kristi við fyrri komu hans þar sem þeir bjuggust við að hann mundi gera það sem tilheyrði einungis síðari komu hans. Hvað segir það okkur um mikilvægi þess að hafa réttan skilning á eðli komu Krists? Hvernig getur t.d. rangt viðhorf leitt til þess að fólk falli fyrir hinum miklu blekkingum Satans á tíma endalokanna? (Sjá 39. kaflann í DM).`

**Samantekt**: Á tíma Jesaja, sem þýðir „Hjálpræði Drottins,“ hét Guð leifunum af fólki sínu lausn undan því oki sem það var að verða hneppt í vegna fráfalls þjóðarinnar. Þessi spádómur vonarinnar rættist að fullu í Jesú, sem þýðir „Drottinn er hjálpræði.“