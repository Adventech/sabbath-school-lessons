---
title:  Friðarhöfðinginn
date:  23/01/2021
---

### Lesefni vikunnar
Jes 9.1-5 ; Jes 9.6, 7; Jes 9.8 – 10.34; Jes 11; Jes 12.1-6

> <p>Minnistexti</p>
> „Því að barn er oss fætt, sonur er oss gefinn. Á hans herðum skal höfðingjadómurinn hvíla, hann skal nefndur: Undraráðgjafi, Guðhetja, Eilífðarfaðir, Friðarhöfðingi“ (Jes 9.6).

Doktor Róbert Oppenheimer sem sá um að byggja fyrstu atómsprengjuna var að bera vitni frammi fyrir þingnefnd Bandaríkjanna þar sem hann var spurður hvort til væri einhver vörn gegn því vopni. „Já, vissulega,“ svaraði hinn þekkti eðlisfræðingur.

„Og það er…” Doktor Oppenheimer leit yfir áheyrendurna sem biðu í ofvæni og sagði síðan í hálfum hljóðum: „…friður” (Paul Lee Tan, „Encyclopedia of 7.700 Illustrations: Signs of the Times“ (Rockville, Md.: Assurance Publishers, 1985), bls. 989).

Einhver hefur komist þannig að orði að einasti staðurinn þar sem hægt er að finna frið, heilsu, auðæfi og hamingju sé orðabókin.

Friðurinn er hverfull draumur mannkynsins. Það hefur verið áætlað að allt frá upphafi sögunnar hafi heimurinn einungis notið algjörs friðar um 8% af tímanum. Á þessum tíma hafa að minnsta kosti 8.000 milliríkjasamningar verið rofnir (sama bók, bls. 987). Á hálfri öld eftir fyrri heimsstyrjöldina, sem átti að vera stríð sem byndi endi á öll stríð, var tveggja mínútna friður fyrir hvert stríðsár.

Árið 1895 setti Alfreð Nóbel, sem fann upp dýnamítið, upp sjóð í því skyni að verðlauna einstaklinga sem lögðu eitthvað einstakt af mörkum til að efla friðinn (sama bók, bls. 988). En á síðari árum hafa jafnvel sumir að þeim sem fengu friðarverðlaunin verið viðriðnir heiftarlegar deilur.

Þessa viku munum við lesa um þann eina sem getur fært sannan og varanlegan frið.