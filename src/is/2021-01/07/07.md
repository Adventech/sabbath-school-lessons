---
title:  Til íhugunar
date:  12/02/2021
---

„Það var einungis fyrir inngrip Guðs að skugginn á sólskífunni gat færst 10 stig aftur á bak og það skyldi vera Hiskía tákn um að Drottinn hefði heyrt bæn hans. Spámaðurinn „hrópaði því til Drottins sem lét skuggann færast aftur um þau tíu stig sem hann hafði farið niður eftir þrepum Akasar“ (2Kon 20.8-11) (PK, bls. 342).

„Heimsókn þessara sendiboða frá stjórnanda fjarlægs lands gaf Hiskía tækifæri til að vegsama hinn lifandi Guð. Hve auðvelt það hefði verið fyrir hann að segja þeim frá Guði, honum sem heldur uppi öllu sköpunarverkinu, en það var fyrir velþóknun hans að lífi Hiskía var þyrmt þegar öll önnur von var úti!…

En hroki og hégómagirnd fylltu hjarta Hiskía og í sjálfsupphafningu beindi hann ágjörnum augum að þeim fjársjóðum sem Guð hafði auðgað fólk sitt með. Svo konungurinn „sýndi sendiboðunum fjárhirslu sína, silfrið, gullið, balsamið og úrvalsolíuna, vopnabúr sitt og allt annað sem varðveitt var í fjárhirslu hans. Í höll hans eða ríki var enginn sá hlutur sem hann sýndi þeim ekki“ (Jes 39.2). Hann gerði það ekki í því skyni að vegsama Guð heldur til að upphefja sjálfan sig í augum þessara erlendu prinsa“ (PK, bls. 344, 345).

**Til umræðu**

`Að hvaða leyti líkist Satan yfirskenkjaranum frá Assýríu? Er hann að segja satt þegar hann segir að þú hafir syndgað (Sak 3.1)? Hver eru viðbrögð Guðs? (Sjá Sak 3.2-5). Hver er einasta von okkar varðandi slíkar ásakanir? Róm 8.1.`

`Hættir Satan ákærum sínum þegar þér hefur verið fyrirgefið? Sjá Opb 12.10. Hvers eðlis eru ásakanir Satans þegar hann heldur áfram að segja að þú tilheyrir honum eftir að þú hefur hlotið fyrirgefningu?`

**Samantekt**: Þegar hinn trúfasti konungur hrópaði til Guðs brást Guð við og kom fólki sínu til bjargar og sýndi því hver hann er: hinn almáttugi konungur Ísraels sem ræður örlögum jarðarinnar. Hann eyðir ekki aðeins þeim sem leitast við að eyða fólki hans heldur sér hann öðrum fyrir tækifærum til að verða fólk hans hversu „babýlonískir“ sem þeir kunna að vera.