---
title:  Einn Fyrir Alla
date:  27/02/2021
---

### Lesefni vikunnar
Jes 50.4-10; Jes 52.13 – 53.12; Jes 53.3-9; Jes 53.10-12.

> <p>Minnistexti</p>
> „En hann var særður vegna vorra synda, kraminn vegna vorra misgjörða. Honum var refsað svo að vér fengjum frið og fyrir hans benjar urðum vér heilbrigðir“ (Jes 53.5).

Lough Fook var auðugur kristinn Kínverji sem lifði á fyrri hluta 19. aldar. Hann hafði tekið á móti fagnaðarerindinu um Jesú Krist og fylltist elsku Krists og langaði til að deila gleðifregninni um Jesú Krist með samborgurum sínum og hafði samkennd einkum með þeim sem voru þrælar í námum í Suður-Afríku. Hann vildi færa þeim von fagnaðarerindisins en hvernig gæti hann náð til þeirra? Í því skyni seldi hann sjálfan sig sem þræl til fimm ára. Þar þrælaði hann við mjög erfiðar aðstæður en jafnframt því deildi hann Jesú Kristi með samverkamönnum sínum. Það varð til þess að 200 þeirra tóku á móti Kristi og voru þannig leystir undan oki vonleysisins. Lough byrjaði einnig að halda guðsþjónustur þar við námurnar. Hann dó í námunum áður en fimm árin voru á enda. Hvílík undraverð sjálfsfórn til að hjálpa öðrum!

Með því að gera það sem var óhugsandi fyrir Jesú – að taka á sig þjóns mynd (Fil 2.7) – náði hann einnig til þeirra sem voru utan seilingar, þ.e. þín og mín og alls heimsins sem voru sokkin og glötuð í djúpi syndarinnar.

Þessa viku munum við líta á þennan ótrúlega atburð sem sagt var fyrir um mörgum öldum áður.