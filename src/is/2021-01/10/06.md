---
title:  Guð hefur lokaorðið (Jes 53.10-12)
date:  04/03/2021
---

`Hvað felst í því að líf þjónsins sé „sektarfórn“ (Jes 53.10)?`

Sektarfórn (3Mós 5.14 – 6.7; 3Mós 7.1-7) gat friðþægt fyrir vísvitandi afbrot gegn öðrum (3Mós 6.2, 3). Jesaja tekur slíkar syndir sérstaklega fyrir ( Jes 1 – 3; Jes 10.1, 2; Jes 58). Auk þess bar hinum seka að bæta fyrir það sem hann hafði ranglega tekið og greiða sekt áður en hann bar fram fórnina til þess að öðlast fyrirgefningu Guðs (3Mós 6.4-7; sbr. Matt 5.23, 24). Ef um var að ræða ómeðvitaða misnotkun einhvers sem tilheyrði Guði gengu skaðabæturnar til hans (3Mós 5.16).

Þetta hjálpar okkur að skilja Jes 40.2 þar sem Guð huggar útlagaþjóð sína með því að segja henni að hún hafi greitt nægar skaðabætur fyrir syndir sínar.

En eftir að skaðabæturnar hafa verið greiddar þarf að færa fórn. Þeirri fórn er lýst í Jes 53: Í stað hafurs er þjónn Guðs leiddur líkt og lamb til slátrunar (Jes 53.7) fyrir fólk sem hefur farið villt vega (Jes 53.6).

Þó svo þjónninn sé „hrifinn burt af landi lifenda“ (Jes 53.8; sbr. Dan 9.26) og altekinn í fórninni sem kveikir vonargeisla fyrir okkur þá kemur hann aftur frá dauðanum, landinu sem enginn snýr aftur frá, til þess að veita viðtöku upphafningu, sjá niðja sína og lifa langa ævi (Jes 53.10-12).

**Líttu á eftirfarandi vers. Hvernig endurspegla þau, hvert um sig, sama grundvallarboðskap og Jes 53?**

`Slm 32.1, 2`

`Róm 5.8`

`Gal 2.16`

`Fil 3.9`

`Heb 2.9`

`1Pét 2.24`

`Hverju myndir þú svara í einni efnisgrein ef einhver spyrði þig hver sé fagnaðarboðskapurinn í Jes 52.13 – 53.12?`