---
title:  Til íhugunar
date:  05/03/2021
---

„Kristur bar syndir okkar á líkama sínum upp á tréð… Að hugsa sér hvað syndin hlýtur að fela í sér fyrst engin mannleg vera getur friðþægt fyrir hana! Hvílík er bölvun hennar ef Guð einn getur eytt henni? Kross Krists vitnar um það fyrir hverjum manni að laun syndarinnar er dauði… .Hún hlýtur að vera eitthvert sterkt töfravald sem hefur tök á siðferðisvitundinni og herðir hana gegn áhrifum anda Guðs“ (OHC, bls. 44).

„Lögmál stjórnar Guðs mundi verða hafið upp við dauða hins eingetna sonar Guðs. Kristur bar syndasekt heimsins. Geta okkar er háð holdtekju og dauða sonar Guðs. Hann gat þjáðst af því að hann naut guðlegs stuðnings. Hann gat þolað það vegna þess að hann hafði engan vott óhollustu eða syndar. Kristur vann sigur fyrir manninn þegar hann bar þannig réttmæti refsingarinnar. Hann tryggði manninum eilíft líf jafnframt því að hann upphóf lögmálið og gerði það virðingarvert“ (1SM, bls. 302).

**Til umræðu**

`Jesaja 53.7-9 færir okkur niður á botn hyldýpisins, sem sé að dauða og greftrun þjónsins. Hve margir þættir þessara versa rættust við ævilok Jesú? Matt 26.57 – 27.60; Mrk 14.53 – 15.46; Lúk 22.54 – 23.53; Jóh 18.12 – 19.42.`

`Líttu á seinni tilvitnunina hér að ofan þar sem Ellen G. White talar um að dauði Krists hafi upphafið lögmálið. Hvað felur það í sér? Hvernig skiljum við það að dauði hans sanni varanleika lögmálsins?`

**Samantekt**: Eftir að Jesaja hefur sagt frá fæðingu hins guðlega frelsara, sagt hver hann var og hvert starfsferli hans var dregur hann athygli okkar að mesta harmleiknum sem veitir okkur von: Þjónn Guðs tekur sjálfviljugur á sig þjáningar okkar og refsingu til þess að ná til þeirra sem eru glataðir, þar á meðal okkar, frelsa og lækna.