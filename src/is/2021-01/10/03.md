---
title:  Kvæðið um hinn líðandi þjón (Jes 52.13 – 53.12)
date:  01/03/2021
---

Kvæðið um hinn líðandi þjón í Jes 52.13 – 53.12 staðfestir orðstír Jesaja sem spámann fagnaðarerindisins. Í samræmi við yfirburði fagnaðarerindisins gnæfir þetta kvæði yfir aðrar bókmenntir. Þó svo það sé svo undarlega stutt er hver frasi fylltur djúpri merkingu sem opinberar kjarnann í óumræðanlegri viðleitni Guðs að frelsa mannkyn sem er gegnsýrt og glatað í synd.

Þetta er ekki einfaldasti boðskapur Jesaja. Hann hefur undirbúið áheyrendur sína með því að byggja upp þemað um Messías allt frá fyrsta hluta bókarinnar. Spámaðurinn fylgir lífsferli Messíasar á jörðinni og byrjar með getnaði hans og fæðingu (Jes 7.14) kynnir hann síðan sem guðlegan konung af ætt Davíðs (Jes 9.6, 7, eldri þýð.) gerir ítarlega grein fyrir endurreisn hans á Ísrael (Jes 11.1-16) og þeirri lítt áberandi þjónustu hans að létta óréttlæti og þjáningum (Jes 42.1-7). Síðan sýnir Jesaja fram á að hið stórfenglega drama Messíasar felur í sér andstæðuna af harmleik sem undanfara upphefðar (Jes 49.1-12; Jes 50.6-10). Kvæðið um hinn líðandi þjón kannar kjarna harmleiksins.

`Farðu yfir kaflana sem nefndir eru hér að ofan. Taktu eftir því sem þeir segja okkur um Messías/Jesú. Hvernig undirbýr það okkur undir það sem Jes 52 og 53 fjalla um? Er það einungis til að gera þá kafla athyglisverðari?`

Kvæðið í Jes 52.13 – 53.1 er inngangur sem gefur yfirlit yfir sláandi andstæður: Þjónninn mun verða farsæll og upphafinn en útlit hans er óálitlegt svo að menn kannast ekki við hann. Hver fær trúað því?

Sársaukafullu hrapi hans frá uppruna sínum og venjulegu útliti til sorgar hans og höfnunar er lýst í Jes 53.2, 3. Næstu þrjú versin, Jes 53.4-6, útskýra að harmkvæli hans eru reyndar refsing okkar sem hann tekur á sig til að lækna okkur. Jesaja 53.7-9 lýsir svo áfram niðurleið hans til grafarinnar.

Í Jes 53.10-12 stígur þjónninn svo upp til hinna háleitu launa sem bent er á í upphafi kvæðisins í Jes 52.13 en bætir því jafnframt við að fórn hans til að frelsa aðra sé vilji Guðs.

Berðu þetta kvæði saman við „dal-lögun“ Fil 2.5-11 þar sem Jesús byrjar í mynd Guðs en stígur niður og tekur á sig fjötra mannkynsins og varð mönnum líkur, lítillækkar sjálfan sig allt til hins auvirðilegasta dauða: dauða á krossi. Þess vegna hefur og Guð hátt upp hafið hann svo að allir geti viðurkennt hann sem Drottin (sbr. Jes 49.7).

`Lestu Jes 52.13 – 53.12. Skrifaðu niður allt sem kvæðið segir að Jesús hafi gert fyrir okkur. Hugleiddu hvaða þýðingu þær athafnir hafa fyrir okkur.`