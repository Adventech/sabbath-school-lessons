---
title:  „sjá, Ég Geri Alla Hluti Nýja“
date:  20/03/2021
---

### Lesefni vikunnar
Jes 65.17-25; Jes 66.1-19; Jes 66.19-21; Jes 66.21; Jes 66.22-24.

> <p>Minnistexti</p>
> „Sjá, ég skapa nýjan himin og nýja jörð og hins fyrra verður ekki minnst framar og það skal engum í hug koma“ (Jes 65.17).

Dag einn neitaði 12-ára drengur að fara í skólann eftir að hafa lesið bók um stjörnufræði. Móðir hans fór með hann til fjölskyldulæknisins sem spurði hann: „Billý, hvað er að? Hvers vegna viltu ekki læra eða fara í skóla lengur?“

Drengurinn svaraði: „Vegna þess að ég las í þessari stjörnufræðibók að dag einn muni sólin brenna upp og allt líf á jörðinni deyja út. Ég sé enga ástæðu til að gera neitt ef allt deyr út að lokum.“

Móðirin hrópaði í uppnámi: „Það hefur ekkert með þig að gera! Það skiptir engu máli fyrir þig!“

Læknirinn brosti og sagði: „Billý, þú þarft ekki að hafa neinar áhyggjur af því. Við verðum öll dáin löngu áður en það gerist, hvort eð er.“

Auðvitað, en það er einmitt hluti af vandamálinu: Að lokum erum við öll dáin, hvort eð er.

Sem betur fer þarf tilvera okkar ekki að enda með dauða. Þess í stað hefur okkur verið boðið líf, eilíft líf, í heimi sem er gerður nýr.