---
title:  Til íhugunar
date:  26/02/2021
---

Lestu ÞA, bls. 177-184.

„Það er þörf fyrir mikla háttvísi og visku í sálnavinnandi starfi. Frelsarinn leyndi aldrei sannleikanum heldur framsetti hann hann ávallt í kærleika. Þegar hann átti i samskiptum við aðra sýndi hann ávallt ýtrustu nærgætni og var ætíð vingjarnlegur og hugulsamur. Hann var aldrei ruddalegur, aldrei harðorður né særði viðkvæma sál að nauðsynjalausu. Hann hallmælti aldrei veikleika mannsins. Hann fordæmdi hræsni, vantrú og ranglæti en það var með grátstaf í kverkunum að hann bar fram harkalegar ávítur sínar. Hann gerði sannleikann aldrei miskunnarlausan heldur auðsýndi hann manninum ávallt djúpstæða blíðu. Sérhver sál var dýrmæt í augum hans og hann hafði til að bera guðlega tign. Samt laut hann af viðkvæmri samúð og virðingu frammi fyrir sérhverjum meðlim í fjölskyldu Guðs. Hann sá í öllum einhvern sem það var í hans verkahring að frelsa“ (GW, bls. 117).

**Til umræðu**

`Ræðið þær meginreglur sem fram koma í ofangreindri tilvitnun um það hvernig Kristur þjónaði öðrum og síðan hve vel söfnuðurinn endurspeglar þær.`

`Þekkir þú „brákaðan reyr“ eða „dapran hörkveik“ (Jes 42.3)? Hvernig getur þú hjálpað þeim án þess að „brjóta“ þá eða „slökkva“? Hvernig getur þú beint þeim til Drottins? Hvað mundir þú ráðleggja þeim að gera til þess að öðlast lækningu og hjálp?`

`Margir byggja kenningu sína um mismunandi höfunda Jesaja á því að menn geti ekki sagt fyrir um framtíðina líkt og Jesaja gerði. Hver er meginvandinn við slíka yfirlýsingu og hvers vegna verðum við sem kristnir einstaklingar að hafna slíkum forsendum?`

**Samantekt**: Frelsun gerir tilkall til frelsara. Tveir frelsarar mundu frelsa þjón Guðs, þjóðina. Kýrus sem mundi leysa útlagana út útlegð þeirra í Babýlon og ónefndur þjónn, sem smám saman er sýnt fram á að sé Messías. Sá þjónn mundi endurreisa réttvísi og leiða eftirlifandi samfélag aftur til Guðs.