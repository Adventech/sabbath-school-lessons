---
title:  Ónefndur þjónn (Jes 42.1-7)
date:  22/02/2021
---

`Hvert er eðli og hlutverk hins ónefnda þjóns Guðs sem hann kýs og fyllir anda sínum? Jes 42.1-7.`

Veldu besta svarið eða bestu svörin:

1. Hann sér þjóðunum fyrir réttvísi.
2. Hann nær takmarki sínu með góðum árangri í kyrrð og með blíðu.
3. Hann er kennari.
4. Hann gegnir hlutverki sáttmála milli Guðs og fólks hans.
5. Hann færir von og ljós með því að lækna blindu og frelsa bandingja.
6. Allt ofannefnt.

`Hvernig er hlutverk og eðli þessa þjóns í samanburði við eðli og hlutverk „rótarkvistsins af stofni Ísaí“ sem andi Drottins hvílir einnig yfir (Jes 11)?`

Líkt og í Jes 42 starfar þjóðhöfðinginn af ætt Davíðs í Jes 11 í samræmi við Guð og sér þeim sem eru kúgaðir fyrir réttvísi og lausn auk visku og þekkingar á Guði. Við sáum að sprotinn af stofni Ísaí vísaði til Messíasar, hins guðdómlega barns í Jes 9.5, 6 (= 9.6, 7 í eldri þýð.) sem færir frið á hásæti Davíðs og í ríki hans (Jes 9.6) (= 9.7 í eldri þýð.). Samkvæmt því er þjónninn í Jes 42 Messías.

`Hvern bendir Nýja testamentið á sem þjóninn í Jes 42.1-7 sem leiðir réttinn til sigurs? Matt 12.15-21.`

Matt 12 vitnar í Jes 42 og heimfærir það á lækningastörf Jesú, hins elskaða sonar Guðs, sem hann hefur velþóknun á (Jes 42.1; Matt 3.16, 17; Matt 17.5). Það er hann sem með störfum sínum endurreisir sáttamálatengsl Guðs við fólk sitt (Jes 42.6; Dan 9.27).

Jesús og lærisveinar hans færðu fólkinu réttvísi með því að leysa það undan kúgun og fáfræði um Guð og leysti það úr viðjum illra anda sem voru ávextir kúgunar Satans (Lúk 10.19). Síðan dó Jesús til að staðfesta „nýja sáttmálann“ (Matt 26.28) og færa heiminum réttvísi með því að varpa Satan út, honum sem hefur hrifsað til sín stöðu „höfðingja þessa heims“ (Jóh 12.31-33).

`Líttu á lýsinguna á Kristi í Jes 42.1-4. Hugleiddu líf Jesú. Hvaða þættir í starfi hans uppfylla svo réttilega þennan spádóm? Hvað getum við lært um það hvernig við ættum einnig að þjóna öðrum?`