---
title:  Miskunnsamur skapari (Jes 40.12-31)
date:  17/02/2021
---

`Hvernig byggir Jes 40 upp þemað um miskunn Guðs og mátt?`

Í þessum kafla eru miskunn Guðs og máttur samfléttuð því að þau eru bæði nauðsynleg til þess að Guð geti frelsað lýð sinn. Hann vill frelsa fólk sitt því að hann er miskunnsamur; hann getur frelsað það af því að hann er máttugur.

- **Miskunn** (Jes 40.1-2): huggun, Drottinn kemur til að frelsa.
- **Máttur** (Jes 40.3-8): dýrð, varanleiki Drottins andstæða mannlegs veikleika.
- **Miskunn** (Jes 40.9-11): gleðifregnin um frelsun, hirðir fólks síns.
- **Máttur** (Jes 40.12-26): óviðjafnanlegur skapari.
- **Miskunn** (Jes 40.27-31): sem skapari gefur Guð hinum veikburða mátt.

Eftir að hafa lýst mætti Guðs sem dýrð hans og varanleika (Jes 40.3-8) fjallar Jesaja nánar um mátt hans og æðri visku sem gera jörðina og jarðarbúa lítilvæga í samanburði (Jes 40.12-17). Í þessum tilvikum notar Jesaja ritstíl sinn – ræðuspurningar og lifandi samlíkingar þegar hann talar um jörðina og hluta hennar -- sem hljómar líkt og svar Guðs til Jobs (Job 38 – 41).

`Hvað er svarið við ræðuspurningu Jesaja: „Við hvern ætlið þér að líkja Guði“ (Jes 40.18)?`

Fyrir Jesaja, líkt og fyrir Job, var svarið augljóst: Engan. Guð er óviðjafnanlegur. En Jesaja tekur spurninguna og vísar til þess sem atferli margra fornþjóða gáfu vísbendingu um: Guð er eins og hver annar hjáguð (Jes 40.19, 20).

Jesaja bregst við þeirri hugmynd og bendir á að það sé heimskulegt að líkja Guði við hjáguð, og til þess að tryggja að fólkið nái því fjallar hann nánar um að Guð sé sérstæður og færir fram þau óhrekjandi rök að hann er hinn heilagi skapari (Jes 40.21-26).

`Hvernig sýnir Jes 40.27 fram á afstöðu fólksins sem Jesaja beinir orðum sínum til? Á hvern hátt erum við sek um að hafa sams konar afstöðu?`

Tilgangur boðskapar Guðs er að hugga þá sem þurftu þess með. Þjáningar þeirra höfðu ruglað þá og gert þá vonsvikna yfir eðli Guðs líkt og reynsla Jobs hafði verið.

`Líttu aftur yfir vers dagsins. Þau tala ekki aðeins um miskunn Guðs og mátt heldur einnig um þá staðreynd að hann er skaparinn. Hvers vegna er svo mikilvægt að skilja þann sannleika? Hvernig hjálpar hinn vikulegi hvíldardagur að renna stoðum undir það mikilvæga atriði?`