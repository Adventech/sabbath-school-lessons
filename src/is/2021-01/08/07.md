---
title:  Til íhugunar
date:  19/02/2021
---

Lestu PK, bls. 311-321.

„Á tíma Jesaja var andlegur skilningur mannanna myrkvaður vegna þess að þeir misskildu hver Guð var. Um langan tíma hafði Satan leitast við að fá menn til að líta á skapara sinn sem höfund syndar, þjáninga og dauða. Þeir sem létu þannig blekkjast töldu Guð vera strangan og kröfuharðan. Þeir litu svo á að hann væri á verði til þess að ákæra og fordæma og væri ófús að taka á móti syndaranum eins lengi og einhver lagaleg afsökun fyndist fyrir því að hjálpa honum ekki. Erki-blekkjarinn hafði rangfært lögmál kærleikans, sem er grundvöllur stjórnar himinsins, og sett það fram sem haft á hamingju mannsins, íþyngjandi ok sem hann ætti að vera feginn að losna undan. Hann lýsti því yfir að ókleift væri að hlýða því og refsingin fyrir brot á því væri tilviljunarkennd“ (PK, bls. 311).

**Til umræðu**

`Dragðu saman með eigin orðum boðskap Jesaja í Jes 40.12-31. Notaðu nútíma samlíkingar, eins og t.d. vísindalegar uppgötvanir sem sýna á myndrænan og skýran hátt hinn ógnvekjandi mátt Guðs.`

`Hvað segir lýsing Jesaja í Jes 40.6-8 sem fjallar um varanleika orðs Guðs samanborið við hverfulleika lífs okkar og hvernig svarar hún ótta okkar við dauðann? Hvernig tengist hún upprisuvon þinni (Job 19.25-27; Dan 12.2; 1Kor 15.51-57; 1Þess 4.13-18)?`

`Hvernig gæti það læknað hroka okkar og stolt ef við tileinkuðum okkur það sem talað er um í Jes 40.12-31?`

**Samantekt**: Fyrir tilverknað Jesaja færði Guð huggun þeim sem höfðu þjáðst. Tími erfiðleika þeirra var á enda og Guð var aftur að koma til þeirra. Í stað þess að vera vonsviknir og ráðvilltir gætu þeir treyst Guði til að nota sköpunarmátt sinn þeim til hjálpar.