---
title:  „huggið Lýð Minn“
date:  13/02/2021
---

### Lesefni vikunnar
Jes 40.1, 2; Jes 40.3-8; Jes 40.9-11; Jes 40.12-31.

> <p>Minnistexti</p>
> „Stíg upp á hátt fjall, Síon, fagnaðarboði. Hef upp raust þína kröftuglega, Jerúsalem, fagnaðarboði. Hef upp raustina og óttast eigi, seg borgunum í Júda: Sjá Guð yðar kemur“ (Jes 40.9).

Þegar síðari heimsstyrjöldinni lauk í 1945 var japanskur hermaður að nafni Shoichi Yokoi í felum í frumskógi Guam-eyju. Flugvélar Bandaríkjahers flugu yfir og vörpuðu niður dreifiritum sem boðuðu frið en Yokoi hélt að það væri bara herbragð. Sem trúfastur hermaður keisarans hafði hann svarið þess eið að gefast aldrei upp. Og þar sem hann hafði ekkert samband við umheiminn lifði hann á því sem hann fann í frumskóginum sem þýddi fábrotna og erfiða tilveru.

Árið 1972, 27 árum eftir lok heimsstyrjaldarinnar, fundu veiðimenn hann þar sem hann var á fiskveiðum; það var í fyrsta skipti að hann komst að því að skilaboðin um frið höfðu verið sönn. Á sama tíma og fólk hans hafði notið friðarins næstum þrjá áratugi hafði Yokoi þolað streitu og skort.

Mörgum öldum áður hafði Guð tilkynnt fyrir munn spámannsins Jesaja að tími streitu og þjáninga fólks hans væri í rauninni liðinn: „Huggið, huggið lýð minn, segir Guð yðar. Hughreystið Jerúsalem og boðið henni að áþján hennar sé á enda, að sekt hennar sé goldin, að hún hafi fengið tvöfalt af hendi Drottins fyrir allar syndir sínar“ (Jes 40.1, 2).

Við skulum kanna nánar hvað þetta felur í sér.