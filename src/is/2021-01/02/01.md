---
title:  Forystukrísa
date:  02/01/2021
---

### Lesefni vikunnar
Jes 6.1-4; Jes 6.5-7; Jes 6.8; Jes 6.9-13.

> <p>Minnistexti</p>
> „Á dánarári Ússía konungs sá ég Drottin sitja í háu og gnæfandi hásæti og slóði skikkju hans fyllti helgidóminn“ (Jes 6.1).

„Þegar einn nemenda Konfúsíusar spurði hann hver væru einkenni góðrar stjórnar svaraði hann: „Nægur matur, nægileg vopn og traust almennings.“

„En hverju myndir þú sleppa ef þú yrðir að útiloka eitthvað eitt?“ spurði nemandinn.

„Vopnin“ svaraði Konfúsíus.

Nemandinn hélt áfram: „En ef þú yrðir að losa þig við annað þeirra tveggja sem eftir eru, hverju myndir þú sleppa?“

„Matnum,“ svaraði Konfúsíus. Allt frá ómunatíð hefur hungur verið hlutskipti allra manna, en fólk sem missir traust sitt til stjórnenda sinna er glatað“ (Michael P. Green. 1500 skýringarmyndir fyrir Biblíuboðun. Baker Books, 1989, bls. 215).

Fólk vill gjarnan hafa sterka, áreiðanlega forystu. Þegar hermaður einn lét endurskrá sig til starfa spurði sá sem skráði hann hvers vegna hann vildi endurskrá sig. Hermaðurinn svaraði: „Ég hef reynt að vera óbreyttur borgari en það er enginn sem stjórnar þar.“

Í Jes 6 finnum við tvær frábrugðnar persónur sem gegna leiðtogahlutverkum. Annars vegar finnum við konung sem ofmetnaðist og tók sér réttindi sem í rauninni tilheyrðu honum ekki og leiddu til mikillar krísu meðal fólksins. Hins vegar er spámaður sem er leystur undan allri sjálfsupphefð vegna yfirþyrmandi nærveru Guðs í lífi hans og er kallaður til að vera boðberi Guðs til fólks hans. Við getum einnig lært af honum í dag.