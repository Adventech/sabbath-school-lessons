---
title:  „ljós Þitt Kemur“
date:  13/03/2021
---

### Lesefni vikunnar
Jes 59; Jes 59.15-21; Jes 60.1, 2; Jes 61; Jes 61.2.

> <p>Minnistexti</p>
> „Þjóðir munu stefna á ljós þitt og konungar á ljómann sem rennur upp yfir þér“ (Jes 60.3).

„Við verðum að læra í skóla Krists. Einungis réttlæti hans getur veitt okkur réttindi til jafnvel einnar blessunar sáttmála náðarinnar. Við höfum lengi þráð og reynt að öðlast þær blessanir en höfum ekki fengið þær þar sem við höfum haldið fast við hugmyndina um að við gætum gert eitthvað til þess að eiga þær skilið. Við höfum ekki tekið augun af okkur sjálfum og trúað því að Jesús sé lifandi frelsari. Við megum ekki halda að náð okkar sjálfra og verðleikar geti frelsað okkur. Náð Krists er einasta von okkar um frelsun. Fyrir munn spámanna sinna lofar Drottinn: „Hinn guðlausi láti af breytni sinni og illmennið af vélráðum sínum og snúi sér til Drottins svo að hann miskunni honum, til Guðs vors því að hann fyrirgefur ríkulega“ (Jes 55.7). Við verðum að trúa skýrum fyrirheitum hans og megum ekki láta tilfinningar okkar koma í stað trúar. Þegar við reiðum okkur algjörlega á Guð og verðleika Jesú sem frelsara sem fyrirgefur syndir munum við fá alla þá hjálp sem við óskum okkur“ (FW, bls. 36).

Þessa viku munum við sjá meira af þessum mikla sannleika eins og hann birtist í ritum Jesaja spámanns.