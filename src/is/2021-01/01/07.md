---
title:  Til íhugunar
date:  01/01/2021
---

Í sambandi við Jes 1.4 skrifaði Ellen G. White eftirfarandi: „Þjóð Guðs hafði sagt skilið við Guð, glatað visku sinni og misnotað skilning sinn. Fólkið gat ekki séð það sem var í fjarlægð. Það hafði gleymt að Guð hafði hreinsað það af gömlum syndum. Það reikaði eirðarlaust og í óvissu í myrkri og leitaðist við að fjarlægja úr huga sér minninguna um frelsi, fullvissu og hamingju fyrri tíma. Það steypti sér í alls kyns ósvífna og ofdirfskufulla vitfirringu og setti sig í andstöðu við forsjón Guðs og jók sektina sem þegar hvíldi á því. Fólkið hlustaði á ákærur Satans gegn lyndiseinkunn Guðs og gaf til kynna að Guð væri gersneyddur miskunn og fyrirgefningu“ (4SDABC, bls. 1137).

**Til umræðu**

`Hvernig getum við hreinsað okkur? Hvað felst í því? (Sjá Fil 2.12, 13).`

`Á hvern hátt aðlagaði og útfærði Jesús ástarkvæðið um víngarðinn? (Matt 21.33-45; Mrk 12.1-12; Lúk 20.9-19). Hvað getum við sem Sjöunda-dags aðventistar lært af þessari frásögn?`

`Hvaða samband er milli þeirrar fyrirgefningar sem Guð býður okkur og þeirrar umsköpunar sem hann kemur til leiðar í lífi okkar? Kemur umsköpunin fyrir eða eftir fyrirgefninguna? Hvers vegna er mikilvægt að vita hvort kemur á undan?`

`Í tilvitnuninni hér að ofan segir Ellen G. White að fólkið hafi sett sig í andstöðu við forsjón Guðs. Hvað á hún við með því?`

**Samantekt**: Þegar fólk Guðs gleymir honum og lítur á blessanir hans sem sjálfsagðar minnir hann það á að það er ábyrgt gagnvart sáttmálanum við hann. Í miskunn sinni bendir hann á ástand þess, varar það við þeirri eyðileggingu sem er afleiðing þess að að segja skilið við vernd hans og hann hvetur það til þess að leyfa honum að lækna það og hreinsa.