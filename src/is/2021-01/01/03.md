---
title:  Marklaus guðsdýrkun (Jes 1.10-17)
date:  28/12/2020
---

`Lestu Jes 1.10. Hvers vegna heldur þú að hann hafi notað myndirnar af Sódómu og Gómorru? Að hverju var Drottinn að draga athyglina?`

`Lestu Jes 1.11-15. Hvað er Drottinn að segja fólkinu? Hvers vegna hafnaði Drottinn tilbeiðslu fólksins?`

Sömu hendurnar sem bæði færðu fram fórnir og var lyft upp í tilbeiðslu voru „ataðar blóði“, þ.e.a.s. voru sekar um að beita aðra ofbeldi og kúgun (Jes 1.15; Jes 58.3, 4). Með því að misþyrma öðrum meðlimum sáttmálasamfélagsins sýndu þeir fyrirlitningu sína á verndara allra Ísraelsmanna. Syndir gegn öðrum voru syndir gegn Drottni.

Auðvitað er það rétt að Guð sjálfur setti upp helgisiðatilbeiðsluna (3Mós 1 – 16) og tilnefndi musterið í Jerúsalem sem tilvalinn stað fyrir hana (1Kon 8.10, 11). En helgisiðunum átti að fylgja í tengslum við sáttmálann sem Guð hafði gert við fólk sitt. Það var sáttmáli Guðs við Ísrael sem gerði honum kleift að dvelja meðal fólksins í helgidóminum/musterinu. Þar af leiðandi voru helgisiðir og bænir sem þar fóru fram einungis gild ef það voru tjáning á trúfesti var við hann og sáttmála hans. Þeir sem færðu fórnir án þess að iðrast óréttláts athæfis í garð annarra meðlima sáttmálasamfélagsins framkvæmdu helgisiðalygar. Þar af leiðandi reiknuðust fórnir þeirra ekki aðeins sem ógildar heldur sem syndir! Helgisiðaathafnir þeirra bentu til þess að þeir væru trúfastir en framferði þeirra sýndi fram á að þeir hefðu rofið sáttmálann.

`Lestu Jes 1.16, 17. Hvað bauð Drottinn fólki sínu að gera? Hvernig samræmast þessi vers því sem Jesús segir í Matt 23.23-28? Hvaða boðskap til okkar getum við fundið í þessum textum og því samhengi sem þeir eru í?`