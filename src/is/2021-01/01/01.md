---
title:  Sjálfsmyndarkrísa
date:  26/12/2020
---

### Lesefni vikunnar
Jes 1.1-9; Jes 1.10-17; Jes 1.18; Jes 1.19-31; Jes 5.1-7.

> <p>Minnistexti</p>
> „Komið, vér skulum eigast lög við, segir Drottinn. Þó að syndir yðar séu sem skarlat skulu þær verða hvítar sem mjöll. Þó að þær séu rauðar sem purpuri skulu þær verða sem ull“ (Jes 1.18).

Týnd í landi gleymskunnar. Ef þú ekur eftir þröngum sveitavegi í Írlandi með limgerði beggja vegna getur þú orðið fyrir því að kúahjörð loki veginum á leið sinni heim að máltíð lokinni. Jafnvel þó enginn hirðir sé með þeim munu þær rata heim til sín. Þær vita hvar það er og hverjum þær tilheyra.

Ef lítill drengur missir af móður sinni í verslun og hrópar: „Hvar er mamma?“ veit hann ekki nákvæmlega hvar hann er staddur eða hvar mamma hans er en þrátt fyrir fjölda mæðranna sem eru í versluninni þekkir hann þá mömmu sem ein er mamma hans.

Það sorglega er að frábrugðið írsku kúnum og týnda drengnum gleymdu menn í Júda að þeir tilheyrðu Drottni, hinum himneska Drottni þeirra, og glötuðu þar með því að þeir voru í raun og veru fólk sáttmálans. „Ég hef fóstrað börn og alið þau upp en þau hafa brugðist mér. Uxinn þekkir eiganda sinn og asninn jötu húsbónda síns en Ísrael þekkir ekki, fólk mitt skilur ekki“ (Jes 1.2, 3).

Þessa viku munum við líta á það sem Guð er að gera til þess að endurreisa fólk sitt sér til handa.