---
title:  Til íhugunar
date:  12/03/2021
---

„Enginn getur auðsýnt sanna góðvild án sjálfsafneitunar. Einungis ef við lifum einföldu lífi, iðkum sjálfsafneitun og sýnum nákvæma gaumgæfni getum við sinnt því starfi sem okkur hefur verið falið sem fulltrúum Krists. Það verður að hreinsa allt stolt og veraldlegan metnað úr hjarta okkar. Við verðum að framkvæma öll verk samkvæmt þeirri meginreglu óeigingirninnar sem birtist í lífi Krists. Það sem prýðir heimili okkar ætti að minna okkur á að hýsa þann fátæka sem kastað hefur verið út. Á fataskápa okkar ætti að vera ritað líkt og með fingri Guðs: „Klæðið hinn nakta.“ Í borðstofunni ættum við að sjá eins og greypt á borðið hlaðið gnægð matar: Miðla „hinum hungruðu af brauði þínu“ (Jes 58.7)“ (MH, bls. 206).

**Til umræðu**

`Hugleiddu spurninguna sem Jesaja lagði fyrir samtímafólk sitt: „Hvers vegna reiðið þér fram silfur fyrir það sem er ekki brauð og laun erfiðis yðar fyrir það sem ekki seður?“ (Jes 55.2). Erum við á einhvern hátt að erfiða fyrir eitthvað sem ekki seður? Hvers vegna er svo auðvelt að falla í þá gildru?`

`Ef sjálfsafneitun, félagsleg vinátta og hvíldardagurinn voru svo mikilvæg á friðþægingardaginn á tíma Jesaja eru þau einnig jafn miklvæg á tíma hins endanlega friðþægingardags (Dan 8.14) þegar básúna Guðs sem boðar fagnaðarárið gefur merki um hið endanlega frelsi við endurkomu Krists (1Kor 15.52; sbr. 3Mós 25.9, 10)? Hvernig mundir þú útskýra það?`

`Ræðið um helgihald hvíldardagsins. Hvað telur þú að Jesaja eigi við þegar hann segir að við ættum að varast að sinna eigin hugðarefnum á hvíldardeginum en jafnframt kalla hann gleðidag (Jes 58.13)? Hvernig getum við gert hvort tveggja? Hafðu í huga samhengi alls kaflans.`

**Samantekt**: Í Jes 55 og 58 skírskotar spámaðurinn til fólksins að hætta eigin hugsunum og verkum en snúa sér aftur til Guðs sem hefur langtum æðri hugsjón varðandi hamingju þess en það sjálft hafði. Af miskunn sinni fyrirgefur hann því og ætlast svo til þess að það auðsýni miskunn í samræmi við friðþægingardaginn og hvíldardaginn þar sem fyrirgefning Guðs umbreytir hjartanu ef tekið er á móti henni með sönnu og réttu hugarfari.