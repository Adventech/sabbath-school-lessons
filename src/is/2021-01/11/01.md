---
title:  Kærleikur Í Verki
date:  06/03/2021
---

### Lesefni vikunnar
Jes 55.1-7; Jes 55.6-13; Jes 58.1-12; Jes 58.13, 14.

> <p>Minnistexti</p>
> „Réttir [þú] hungruðum það sem þig langar sjálfan í og seður þann sem bágt á, þá rennur ljós þitt upp í myrkrinu og niðdimman kringum þig verður sem hábjartur dagur“ (Jes 58.10).

Gyðingur nokkur sem var forsöngvari (cantor) í samkunduhúsi einu og bjó ásamt konu sinni í Lincoln, Nebraska, fór að fá ógnandi og dónalegar upphringingar. Þau komust að því að hringingarnar komu frá leiðtoga í Ku Klux Klan haturshópi í Bandaríkjunum. Þar sem þau vissu nú hver hann var hefðu þau getað tilkynnt hann til lögreglunnar. En þau ákváðu að beita róttækari aðferð. Þau komust að því að hann væri fatlaður svo þau knúðu dyra hjá honum og færðu honum kjúklingamáltíð! Hann var algjörlega sleginn út af laginu. Elska þeirra bræddi hatur hans. Þau héldu áfram að heimsækja hann og það leiddi til vináttu. Hann íhugaði jafnvel möguleikann á að taka Gyðingatrú.

„Sú fasta sem mér líkar er að leysa fjötra rangsleitninnar, láta rakna bönd oksins, gefa frjálsa hina hrjáðu og sundurbrjóta sérhvert ok, það er að þú miðlir hinum hungruðu af brauði þínu… (Jes 58.6, 7). Gyðingahjónin í Lincoln héldu slíka föstu með því að deila veislumat sínum með hungruðum kúgara og settu hann þannig lausan úr eigin fjötrum óréttlátra hleypidóma!

Við viljum læra meira um þessa andlegu meginreglu eins og spámaðurinn lýsir henni.