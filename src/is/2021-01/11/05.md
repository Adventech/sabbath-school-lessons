---
title:  Fasta sem mér líkar (Jes 58.1-12)
date:  10/03/2021
---

Tíu dögum eftir að básúnur minntu fólkið á að Drottinn er hylltur sem konungur þess á friðþægingardaginn og fólkið staðfestir hollustu sína í auðmýkt og sjálfsafneitun við hann sem konung lyftir spámaðurinn upp raust sinni líkt og básúna til að lýsa því yfir að fólkið sé að gera uppreisn gegn Guði (Jes 58.1).

`Lestu Jes 58.6-12. Hvað er það sem Guð lítur á sem merki um sjálfsafneitun? Hvort er erfiðara að sleppa nokkrum máltíðum eða nota tíma og fjármuni til að brauðfæða þá sem eru heimilislausir í byggðarlagi þínu? Hvaða meginregla liggur að baki þessara athafna? Hvernig bera þær vott um sönn trúarbrögð?`

Allir geta verið trúaðir, allir geta haft un hönd trúarlega helgisiði á réttum tíma og samkvæmt réttum formúlum. En það er ekki það eitt sem Drottinn þráir. Líttu á líf Jesú. Þó svo hann héldi tryggð við trúarlega helgisiði síns tíma beina höfundar guðspjallanna athyglinni mikið meira að miskunnarverkum hans eins og þeim að lækna, brauðfæða og fyrirgefa þeim sem þess þörfnuðust, heldur en trúmennsku hans við helgisiði.

Drottinn leitar eftir kirkju, fólki, sem vill boða heiminum sannleikann. En hvort mun laða fólkið meira að sannleikanum eins og hann er í Jesú: að fylgja lögmálum matarræðis eða fúsleiki að hjálpa þeim sem hungra? Algjör hvíld á hvíldardeginum eða fúsleiki að gefa af tíma þínum og orku til að hjálpa þeim sem eru þurfandi?

`Lestu Matt 25.40 og Jak 1.27. Hvað segja þessir textar okkur?`

Líttu á blessanirnar í Jes 58 sem Guð segir að séu hlutskipti þeirra sem leitast við að hjálpa þeim sem minna mega sín. Hvað er Drottinn að segja okkur með þessu? Eru þetta fyrirheit um yfináttúruleg inngrip í líf okkar ef við gerum það? Eða, er hann að segja okkur frá þeim eðlilegu blessunum sem við hljótum þegar við gefum af okkur sjálfum öðrum til hagsbóta í stað þess að vera eigingjörn, ágjörn og upptekin af okkur sjálfum?