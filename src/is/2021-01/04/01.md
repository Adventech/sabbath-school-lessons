---
title:  Örlagarík Ákvörðun
date:  16/01/2021
---

### Lesefni vikunnar
Jes 7.14-16; Jes 7.17-25; Jes 8.1-10; Jes 8.11-15; Jes 8.16-22.

> <p>Minnistexti</p>
> „Ég bíð Drottins sem byrgir nú auglit sitt fyrir ætt Jakobs, ég vona á hann“ (Jes 8.17).

Blind stúlka stóð í glugga á fjórðu hæð í brennandi húsi í Harlem-hluta New York borgar. Slökkviliðsmennirnir voru orðnir ráðþrota. Þeir gátu ekki komið stigabílnum á milli bygginganna og þeir gátu ekki fengið hana til að stökkva niður í net sem hún gat auðvitað ekki séð.

„Að lokum kom faðir hennar og hann kallaði til hennar í gegnum gjallarhorn og sagði henni að þeir væru með net og hún ætti að stökkva þegar hann segði henni það. Stúlkan stökk og hún var svo afslöppuð að hún braut ekkert bein og enginn vöðvi tognaði við þetta fjögurra hæða fall. Hún treysti föður sínum svo fyllilega að þegar hún heyrði rödd föður síns gerði hún það sem hann sagði henni að væri henni fyrir bestu“ (Michael P. Green, ritstjóri. „1500 myndskýringar fyrir Biblíu-prédikun,“ bls. 135.)

Á sama hátt gaf Guð sterka vísbendingu um að hann vildi börnum sínum það besta en þau höfnuðu blíðri framsetningu hans svo hann neyddist til að tala til þeirra með gný og vatnsflaumi í staðinn.

Hvað getum við lært af mistökum þeirra?