---
title:  Til íhugunar
date:  22/01/2021
---

Lestu DM, bls. 379-386.

„Á dögum Hebrea var hópur fólks sem eins og spíritistar nútímans þóttist hafa samband við hina dauðu. En „særingarandarnir“, eins og þessir gestir úr öðrum heimi voru nefndir, eru af Biblíunni lýstir „djöflaandar“. (Sbr 4Mós 25.1-3; Slm 106.28; 1Kor 10.20; Opb 16.14). Samneyti við særingaranda var lýst andstyggð fyrir augliti Drottins og látið varða dauðarefsingu. (3Mós 19.31; 3Mós 20.27). Sjálft orðið galdrar vekur nú fyrirlitningu. Sú staðhæfing að menn geti haft samneyti við illa anda, er nú talin hégilja frá miðöldum. En spíritismi sem hefur innan sinna vébanda hundruð þúsunda, jafnvel milljónir og hefur ráðist inn í kirkjurnar og fundið náð fyrir augum löggjafa og jafnvel í hirðsölum konunga – þessi tröllaukna blekking er einungis uppvakning galdra frá miðöldum í nýju dulargervi, galdra sem á fyrri tíð voru fordæmdir og bannaðir“ (DM, bls. 382).

**Til umræðu**

`Ræðið um andatrúna eins og hún kemur fram í kvikmyndum, bókum, sjónvarpi og meðal almennings. Ef ekki er hægt að stöðva það, hvað getum við gert til að vara aðra við þeim hættum sem svo margir telja einungis vera skaðlausa afþreyingu? Hvers vegna er réttur skilningur á ástandi mannsins í dauðanum svo mikilvægur liður í því að vernda sig gegn þeim blekkingum?`

`Lestu Jes 8.20. Segðu það með eigin orðum. Hvað er Drottinn að segja okkur með þessu?`

`Hugleiddu hvað felst í því að elska Guð og jafnframt óttast hann. Á hvern hátt á elska okkar rót að rekja til þess ótta? Eða kemur óttinn af elskunni?`

**Samantekt**: Það var fyrir tilstilli Jesaja og fjölskyldu hans að Guð ítrekaði boðskap sinn um aðvörun og von: Einasta örugga leiðin er að treysta því að Guð viti hvað hann er að gera. Hann hefur elsku og mátt til að leiðbeina þeim sem leyfa honum það, vernda þá og sjá fyrir þeim. Einungis svartnætti bíður þeirra sem snúa sér til annarra máttarvalda.