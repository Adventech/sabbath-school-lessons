---
title:  Hvað Kom Fyrir?
date:  27/03/2021
---

### Lesefni vikunnar
Slm 100.3; Post 17.26; 1Mós 2.7, 18-25; 1Mós 1.28, 29; 1Mós 3.15.

> <p>Minnistexti</p>
> „Þá sagði Guð: „Vér viljum gera manninn eftir vorri mynd, líkan oss. …Og Guð skapaði manninn eftir sinni mynd. Hann skapaði hann eftir Guðs mynd. Hann skapaði þau karl og konu“ (1Mós 1.26, 27).

Frásögn Biblíunnar um sköpun mannsins er full af von, hamingju og fullkomnun. Hverjum degi sköpunarinnar lauk með yfirlýsingu Guðs um að allt væri „gott.“ Það er öruggt mál að það fól ekki í sér fellibylji, jarðskjálfta, fæðuskort og sjúkdóma.

En hvað kom eiginlega fyrir?

Sjötta degi sköpunarinnar lauk með yfirlýsingu Guðs að allt væri „harla gott.“ Það var vegna þess að á þeim degi hafði Drottinn skapað verur í sinni eigin mynd: manninn. Það hafði hann ekki gert með neitt annað í frásögninni um sköpunina. Þessar verur voru auðvitað fullkomnar á allan hátt; þær hlutu að vera það þar sem þær voru skapaðar eftir mynd Guðs. Meðal þeirra voru engir morðingjar, þjófar, lygarar, svikarar eða ógeðfelldir einstaklingar. Hvað kom þá fyrir?

Þessa viku mun lexían líta á sköpunina, það sem Guð skapaði í upphafi og síðan það sem kom fyrir þessa fullkomnu sköpun. Að lokum kemur hún inn á þema þessa ársfjórðungs: það sem Guð er að gera til að lagfæra málin.

**Yfirlit vikunnar**

`Hvað kennir Biblíunnar okkur um upphafið? Hvernig samband vildi Guð hafa við manninn? Hver var tilgangurinn með skilningstré góðs og ills? Hvaða von var Adam og Evu gefin strax eftir syndafall þeirra?`