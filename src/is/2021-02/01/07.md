---
title:  Til íhugunar
date:  02/04/2021
---

Biblían er full af frásögnum um kall Guðs til syndara og frávillinga. Sjá t.d. Slm 95.7, 8; Jes 55.1, 2, 6, 7; Lúk 15.3-7; Lúk 19.10. Hvaða texta aðra þekkir þú? Lestu eftirfarandi kafla í ÆS: „Sköpunin,“ bls. 25-30; „Freistingin og syndafallið,“ bls. 31-39 og „Endurlausnaráformið,“ bls. 40-44.

„Ég tel að fagnaðarboðskapur hafi verið fólginn í þessum tveim orðum Guðs þegar þau smugu gegnum runnaþykknið og kitlaði eyru þeirra sem voru á flótta: „Hvar ertu?“ Guð ykkar vill ekki missa af ykkur. Hann er kominn til að leita ykkar líkt og hann ætlar sér að gera um síðir þegar hann kemur í persónu sonar síns, ekki aðeins til að leita heldur einnig frelsa þá sem nú eru týndir“ (Charles H. Spurgeon, Treasury of the Bible („Fjársjóður Biblíunnar“), Zondervan, 1962, Gamla testamentið, 1. bindi, bls. 11).

**Til umræðu**

`Hvernig vill Drottinn að við bregðumst við því að vingjarnlegur og umhyggjusamur Guð leitar okkar mannanna í elsku sinni?`

`Berið saman mynd Biblíunnar af mannkyninu sem hefur fallið úr hárri stöðu sinni í sköpunarverki Guðs og svo þá sem þróunarkenningin framsetur. Hvor býður upp á meiri von og hvers vegna? 3. Hve mikilvæg eru elskurík persónutengsl fyrir hamingju mannsins? Hvers vegna eru lifandi tengsl við Guð nauðsynleg fyrir slík tengsl? Ræðið um áhrif heilbrigðra persónutengsla í slíkum samböndum (foreldri-barn, eiginmaður-eiginkona, vinnuveitandi-vinnuþegi, o.s.frv.).`

**Samantekt**: Guð skapaði okkur eftir sinni eigin mynd svo að við gætum verið í elskuríkum tengslum við hann. Þó svo tilkoma syndarinnar sundraði upphaflegri einingu leitast Guð við að endurnýja þessi tengsl með endurlausnaráforminu. Lífið fær einungis sanna merkingu þegar við komumst í samband við skapara okkar.