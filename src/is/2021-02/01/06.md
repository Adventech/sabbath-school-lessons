---
title:  Sambandið rofið
date:  01/04/2021
---

`Við höfum tilhneigingu til að trúa þeim sem við þekkjum og ósjálfrátt vantreysta þeim sem við þekkjum ekki. Af eðlisávísun ætti Eva að vantreysta Satan. Auk þess ætti hver bein árás á Guð að setja hana í varnarstöðu. Hvað gerði Satan til að sniðganga eðlisávísanir Evu? (1Mós 3.1-6).`

„Þó svo afbrot Evu hafi verið átakanlegt og þrungið möguleikanum á raunum mannkynsins þá fól val hennar ekki endilega í sér refsingu mannkynsins fyrir afbrot hennar. Það var meðvituð ákvörðun Adams, þó svo hann skildi fyllilega bein fyrirmæli Guðs, fremur en ákvörðun hennar, sem gerði synd og dauða óhjákvæmilegt hlutskipti mannsins. Eva var blekkt en Adam ekki“ (1SDABC, bls. 231).

Þetta augljósa afbrot og lítilsvirðing á fyrimælum Guðs varð til þess að tengslin milli Guðs og mannsins rofnuðu. Í stað þess að hafa opið samband við Guð flúði maðurinn óttasleginn úr návist hans (1Mós 3.8-10). Aðskilnaður og firring komu í stað samfélags og persónutengsla. Syndin kom í ljós og allar hinar hræðilegu afleiðingar hennar. Mannkynið stefndi í eilífa útrýmingu ef ekkert yrði að gert.

`Hvaða orð vonar og fyrirheits talaði Guð mitt í þessum harmleik? (Sjá 1Mós 3.15).`

Óvænt vonarorð Guðs sögðu fyrir um að Guð mundi setja fjandskap milli höggormsins og konunnar, milli afkvæmis hennar og afkomenda hans. Það myndi ná hámarki í sigursælli komu sérstaks afkvæmis meðal niðja konunnar sem mundi merja höfuð Satans, en Satan gæti aðeins sært hæl Messíasar.

Hjálparvana Adam og Eva áttu að finna von í þessu fyrirheiti um Messías, von sem mundi umbreyta tilveru þeirra þar sem Guð hafði veitt þeim hana og stóð að baki hennar. Þetta fyrirheit um Messías og lokasigurinn var ekki svo auljóst á þeim tíma en það létti þeirri dimmu sem syndin hafði umlukt þau með.

`Lestu 1Mós 3.9 þar sem Guð spyr: „Hvar ertu?“ Guð vissi vel hvar þau voru. Í stað þess að orð hans létu í ljós fordæmingu áttu þau að laða sekt mannkynið aftur til hans. Fyrstu orð Guðs til fallins mannkyns færðu von um miskunn hans og náð. Hvernig finnum við jafnvel á okkar tíma að Guð leitast enn við að kalla okkur tilbaka til miskunnar sinnar og náðar?`