---
title:  Bönd sem binda
date:  17/05/2021
---

**„Drottinn birti ykkur sáttmála sinn sem hann bauð yður að fylgja, boðorðin tíu. Hann skráði þau á tveir steintöflur“ (5Mós 4.13)**

Hversu mjög sem við höfum lagt áherslu á að sáttmálinn sé ávallt sáttmáli náðarinnar þá er það einungis vegna þess að Guð úthellir óverðskuldaðri náð yfir þá sem koma í frelsandi samband við hann en veitir engan rétt til að óhlýðnast. Þess í stað er eru sáttmálinn og lögmálið óaðskiljanleg.

`Líttu á ofangreindan texta. Hve náin tengsl eru milli sáttmálans og lögmálsins? Hvernig sýnir hann fram á hvernig lögmálið er grundvallaratriði í sáttmálanum?`

Þegar við hugsum út í hvað sáttmálinn er í rauninni þá er óaðskiljanlegur þáttur lögmálsins skiljanlegur. Ef við skiljum sáttmálann meðal annars sem vensl þá þarf að setja upp einhverjar reglur og takmarkanir. Hversu lengi mundi hjónaband, vinátta eða viðskiptasamband endast ef þau hlitu engum reglum eða takmörkunum sem væru annaðhvort nefndar á nafn eða þær greinilega undirskildar? Eiginmaður ákveður að taka sér vinkonu eða vinur ákveður að notfæra sér peningaveski vinar síns eða kaupsýslufélagi býður öðrum að „vera með“ án þess að segja frá því. Allt væri þetta brot á reglum, lögum og meginreglum. Hversu lengi mundu slík sambönd endast í slíku lögleysi? Þess vegna verða að vera takmörk og reglur settar. Einungis þannig er hægt að viðhalda samböndunum.

Mismunandi hugtök eru hliðstæð eða nátengd hugtakinu sáttmáli eða hafa næstum sömu merkingu, orð eins og lögmál (Slm 78.10), boðorð (Slm 50.16), boð (Slm 25.10), og orð Drottins (5Mós 33.9). Auk þess virðist orðasambandið „ákvæði þessa sáttmála“ (Jer 11.3, 6, 8) vísa til lögmáls Guðs, fyrirmæla, vitnisburðar og boðorða.

Sáttmáli Guðs við þjóð sína Ísrael innihélt ýmsar kröfur sem voru nauðsynlegar til að viðhalda þeim sérstöku tengslum sem hann leitaðist við að hafa við þjóð sína. Hefur það eitthvað breyst?

`Hugsaðu um einhvern sem þú ert í nánum tengslum við. Hugsaðu þér hvað mundi gerast við þau tengsl ef þér fyndist þú ekki vera bundin/n af reglum, hefðum eða lögum heldur hefðir þú algjört frelsi til að gera það sem þér sýndist. Jafnvel þó þú segðist elska þessa persónu og sú elska muni stjórna því hvernig þú kemur fram við hana, hvers vegna er samt þörf fyrir reglur?`