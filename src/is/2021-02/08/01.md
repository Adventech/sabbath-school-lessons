---
title:  Lögmál Sáttmálans
date:  15/05/2021
---

### Lesefni vikunnar
2Mós 19.6; Jes 56.7; Heb 2.9; 5Mós 4.13; 5Mós 10.13; Am 3.3; 1Mós 18.19.

> <p>Minnistexti</p>
> „Vita skaltu: Drottinn, Guð þinn, hann einn er Guð, hinn trúfasti Guð sem heldur sáttmálann og veitir þeim heill í þúsund ættliði sem elska hann og halda boðorð hans“ (5Mós 7.9).

Ein mikilvæg yfirlýsing í Slm 23 bendir á hvert Guð vill leiða okkur. „Hann leiðir mig um rétta vegu fyrir sakir nafns síns,“ segir Davíð í 3. versinu. Á grundvelli siðferðilegra heilinda sinna mun Guð aldrei leiða okkur villur vega. Hann mun sjá okkur fyrir öruggum leiðum sem við getum fetað á andlegri göngu okkar.

Hverjir eru þessir „réttu vegir?“ Höfundur annars sálms svarar þeirri spurningu með bænarorðum sínum: „Leið mig götu boða þinna, af henni hef ég yndi“ (Slm 119.35). „Öll boð þín eru réttlát“ (Slm 119.172). Lögmál Guðs er örugg leið gegnum viðsjárverð fen mannlegrar tilveru.

Þessa viku mun lexían snúast um lögmál Guðs og hvar það fellur inn í sáttmálann við Sínaí.

**Yfirlit vikunnar**

`Hvað fólst í útvalningu Ísraels? Á hvern hátt er útvalning Ísraels hliðstæð útvalningu okkar? Hve mikilvægt var lögmálið í sáttmálanum? Er sáttmálinn án skilyrða? Hvers vegna er hlýðni svo mikilvægur þáttur í sáttmálavenslunum?`