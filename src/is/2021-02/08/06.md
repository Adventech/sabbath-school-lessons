---
title:  Ef …
date:  20/05/2021
---

**Líttu á eftirfarandi vers. Hvað hafa þau sameiginlegt og hvað kennir það okkur um eðli sáttmálans?**

`1Mós 18.19`

`1Mós 26.4, 5`

`2Mós 19.5`

`3Mós 26.3`

Guð kannast við trúfasta hlýðni Abrahams við tilskipanir hans, fyrirmæli, boð og kenningar (1Mós 26.5). Það gefur til kynna að Guð reiknaði með slíku líferni hjá þeim sem voru hluttakendur í sáttmálanum. Yfirlýsing sáttmálans við Sínaí gerir það mjög ljóst að hlýðni er einn meginþáttur hans.

Við lesum í 2Mós 19.5: „Ef þið hlýðið9 á mig ….“ Sáttmálinn er þannig ótvírætt bundinn skilyrðum. Þó svo þeim hafi verið gefinn sáttmálinn fyrir óverðskuldaða náð eru fyrirheit hans ekki óskilyrt. Hvorki sáttmálinn né hjálpræðið brjóta gegn frjálsum vilja. Drottinn neyðir engan inn í frelsandi tengsl við sig. Hann þröngvar engum til að taka á móti sáttmálanum. Sáttmálinn stendur öllum til boða. Þegar einhver veitir honum viðtöku koma einnig skuldbindingarnar, ekki sem leið til að verðskulda blessanir sáttmálans heldur sem ytri vottur um að þeir hafi þegið blessanir sáttmálans. Ísraelmenn áttu að hlýða, ekki til þess að ávinna sér fyrirheitin heldur svo að fyrirheitin mættu rætast í lífi þeirra. Hlýðni þeirra var vísbending um hvað fælist í því að njóta blessana Drottins. Hlýðni ávinnur sér ekki blessanirnar þannig að Guð sé skuldbundinn að veita þær, þess í stað skapar hún aðstæður þar sem blessun trúarinnar getur komið í ljós.þannig að Guð sé skuldbundinn að veita þær, þess í stað skapar hún aðstæður þar sem blessun trúarinnar getur komið í ljós.þannig að Guð sé skuldbundinn að veita þær, þess í stað skapar hún aðstæður þar sem blessun trúarinnar getur komið í ljós.10 Á grundvelli hebreskrar setningafræði má þýða upphaf boðorðanna annaðhvort sem neikvæð boð („Þú skalt ekki …“) eða sem neikvæða yfirlýsingu („Þú munt ekki …“). Á síðari árum hafa ýmsir fræðimenn bent á að 2Mós 20.3-17 tengist yfirlýsingu 2. versins á grundvelli „þess vegna“ þó svo orðið sjálft sé þar ekki. Þ.e.a.s. („Guð er frelsari þinn), þess vegna muntu ekki . . .“ (o.s.frv.), þannig að „boðorðin“ sem slík eru lýsing á því sem Guð væntir að sjá einkenna líf þeirra sem viðurkenna að hann hafi frelsað þá. Auk þess nota þeir textar sem nefna „boðorðin tíu“ (5Mós 4.13; 10.4 og 2Mós 34.28) ekki orðið „boðorð“ á hebresku heldur orð sem þýðir oftast „orð“ eða „yfirlýsing.“ (Þýð.)

`„Gangið þann veg einan sem Drottinn, Guð ykkar, hefur bent ykkur á svo að þið lifið og ykkur vegni vel og þið verðið langlíf í landinu sem þið munuð taka til eignar“ (5Mós 5.33). Hvað er Guð að segja við Ísrael? Er það „Ef þið hlýðið munuð þið verðskulda þessar blessanir,“ eða er hann að segja: „Ef þið hlýðið eru þessar blessanir ávöxturinn því að hlýðnin opnar mér leiðina til að veita þér þessar blessanir“? Í hverju er munurinn fólginn?`

---

<sup>9</sup> Hebreska orðið sem þýtt er að „heyra,“ „hlusta“ eða „hlýða á“ er sama orðið sem oft er þýtt „að hlýða.“ Samkvæmt hebreskum hugsunarhætti felur heyrnin í sér hlýðni við það sem þú heyrir. (Þýð.)