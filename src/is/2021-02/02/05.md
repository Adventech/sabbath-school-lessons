---
title:  Sáttmálinn við Móse
date:  07/04/2021
---

**Lestu 2Mós 6.1-8 og svaraðu síðan þessum spurningum**:

`1. Hvaða sáttmála er um að ræða? Sjá 1Mós 12.1-3.`

`2. Hvernig átti brottförin úr Egyptalandi að vera uppfylling á sáttmála-fyrirheitum Guðs?`

`3. Hvaða hliðstæðu er að finna milli þess sem Guð heitir fólkinu í þessum versum og þess sem Guð hét Nóa fyrir flóðið?`

Eftir brottförina úr Egyptalandi fékk Ísraelsþjóðin sáttmálann við Sínaí í tengslum við endurlausnina úr ánauð (2Mós 20.2) en hann fól í sér fórnakerfi til friðþægingar og fyrirgefningar synda. Hann var því líkt og allir sáttmálar Guðs sáttmáli náðar Guðs sem hann gerði við lýð sinn.

Þessi sáttmáli ítrekaði á margan hátt meginþætti sáttmálans við Abraham:

1. Sérstök tengsl milli Guðs og fólks hans (sbr. 1Mós 17.7, 8 og 2Mós 19.5, 6).
2. Þjóðin mundi verða mikil þjóð (sbr. 1Mós 12.2 og 2Mós 19.6).
3. Hlýðni var tilskilin (sbr. 1Mós 17.9-14; 1Mós 22.16-18 og 2Mós 19.5).

„Takið eftir atburðarásinni: fyrst frelsar Drottinn Ísrael. síðan gefur hann þeim lögmál sitt að fara eftir. Sama gerist á tíma fagnaðarerindisins: fyrst frelsar Kristur okkur undan syndinni (sjá Jóh 1.29; 1Kor 15.3; Gal 1.4) og því næst lifir hann samkvæmt lögmáli sínu í okkur (Gal 2.20; Róm 4.25; 8.1-3; 1Pét 2.24)“ (1SDABC, bls. 602).

`Lestu 2Mós 6.7. Hvað kemur fram í fyrsta hlutanum þar sem Drottinn segist ætla að taka þjóðina að sér sem þjóð og vera Guð hennar? Takið eftir því sem er að gerast. Þjóðin mun verða eitthvað sem Guð metur og Guð hefur þýðingu fyrir hana. Guð vill ekki einungis tengjast henni á sérstakan hátt, hann vill einnig að hún tengist sér á sérstakan hátt. Leitar Guð ekki eftir svipuðum tengslum við okkur í dag? Endurspeglar 2Mós 6.7 tengsl þín við Guð eða ertu einungis nafn í safnaðarskránni? Ef svar þitt við fyrri spurningunni er jákvætt hvers vegna er það svo?`