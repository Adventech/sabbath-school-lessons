---
title:  Til íhugunar
date:  09/04/2021
---

Lestu „Abraham í Kanaanslandi“ í ÆS, bls. 91-100 og “The Prophets of God Helping Them” í PK, bls. 569-571.

„Okið sem bindur okkur til þjónustu, er lögmál Guðs. Hið mikla lögmál kærleikans, sem opinberað var í Eden, var kunngjört á Sínaí og ritað í hjörtu okkar í hinum nýja sáttmála er það sem bindur hinn mannlega verkamann vilja Guðs. Ef við værum látin fylgja eigin hneigðum, látin fara hvert þangað sem viljinn teymdi okkur mundum við lenda í liði Satans og tileinka okkur eiginleika hans. Þess vegna bindur Guð okkur við sinn vilja sem er háleitur og göfugur og bætandi. Hann vill að við tökum upp skyldustörf þjónustunnar með þolinmæði og af hyggindum því að Kristur sjálfur sem maður bar ok þjónustunnar. Hann sagði: „Að gjöra vilja þinn, Guð minn, er mér yndi, og lögmál þitt er hið innra með mér.“ Slm 40.9. „Ég er stiginn niður af himni, ekki til að gjöra vilja minn, heldur vilja þess, er sendi mig.“ Jóh 6.38. Kærleikur til Guðs, kostgæfni vegna dýrðar hans og kærleikur til fallins mannkyns dró Jesú til jarðarinnar til þess að þjást og deyja. Þetta var aflið sem stjórnaði lífi hans. Þessa meginreglu býður hann okkur að taka upp“ (ÞA, bls. 241).

**Til umræðu**

`Var sáttmáli Guðs við Nóa, Abram, Móse og okkur framhald sáttmála hans við Adam eða eitthvað nýtt? Sbr.1Mós 3.15; 1Mós 22.18; og Gal 3.8, 16.`

`Hvers vegna eru persónuleg tengsl sáttmálans svo mikilvæg? Það er hægt að gera lögbundinn „sáttmála“ (samning) við einhvern án náinna persónutengsla. En það er ekki slíkt fyrirkomulag sem Drottinn leitast við að hafa við fólk sitt með sáttmálanum. Hvers vegna er það svo?`

`Að hvaða leyti er sáttmálinn góð samlíking við hjónabandið? Að hvaða leyti lýsir hjónabandið sáttmálanum ekki að fullu?`

**Samantekt**: Innrás syndarinnar rauf þau persónutengsl sem skaparinn hafði upphaflega stofnað til við mannkynið með fyrstu foreldrum okkar. Nú leitast Guð við að setja upp samskonar kærleikstengsl með sáttmála. Þessi sáttmáli táknar bæði einlæg tengsl milli Guðs og okkar (líkt og hjónabandið) en einnig leið til að frelsa okkur og samstilla okkur skapara okkar. Guð sjálfur, knúinn sinni miklu elsku til okkar, á frumkvæðið að sáttmálatengslunum. Hann biðlar til okkar með náðarsamlegum fyrirheitum og náðarverkum að tengjast sér.