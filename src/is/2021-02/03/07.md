---
title:  Til íhugunar
date:  16/04/2021
---

Lestu: ÆS, bls. 60-69: „Flóðið,“ og bls. 70-74: „Eftir flóðið.“

„Regnboginn, sem er náttúrulegt fyrirbæri, var viðeigandi tákn um fyrirheit Guðs að tortíma aldrei aftur jörðinni með flóði. Þar sem loftslag jarðarinnar yrði algjörlega frábrugðið eftir flóðið og regn mundi á flestum stöðum heimsins koma í stað blessunarríkrar daggar og vökva jarðveginn var þörf fyrir eitthvað til að róa ótta mannsins í hvert sinn sem fór að rigna. Andlegur hugur sér hvernig Guð opinberar sig í fyrirbærum náttúrunnar (sjá Róm 1.20). Þannig er regnboginn vísbending til þeirra sem trúa að regnið muni færa blessun en ekki tortímingu“ (1SDABC, bls. 265).

**Til umræðu**

`„Á þessum dögum var heimurinn kvikur, fólkinu fjölgaði svo heimurinn drundi líkt og uxi svo hinn mikli guð vaknaði við háreystið. Enlil heyrði háreystið og hann sagði við guðina í ráðinu: „Uppnám mannsins er óþolandi og það er enginn svefnfriður vegna ringulreiðarinnar.“ Svo guðirnir ákváðu að útrýma manninum“ („Frásögnin um flóðið“ í Gilgamesh-söguljóðinu, þýð. N.K. Sanders. London: The Penguin Group, 1972, bls. 108). Berðu ástæðuna fyrir flóðinu í þessu ljóði saman við ástæðuna sem er að finna í Biblíunni.`

`Nói lét sér ekki nægja að vara kynslóð sína við komandi dómi Guðs. Hann gerði það til þess að hjálpa fólkinu að finna þörf sína fyrir frelsun. Hvers vegna eru sannindi frelsunarinnar yfirleitt óvinsæl? Hvað er sumt af því sem hindrar ýmsa í að veita viðtöku áformi Guðs um frelsun þeirra? Sjá Jóh 3.19; Jóh 7.47, 48; Jóh 12.42, 43; Jak 4.4.`

**Samantekt**: Þessa viku höfum við séð að sáttmálarnir sem Guð gerði við Nóa eru þeir fyrstu sem Biblían fjallar beint um. Þeir sýna náðarsamlegan áhuga Guðs á mannkyninu og hann þráir að vera í frelsandi tengslum við það. Guð staðfesti sáttmála sinn við Nóa og það var hollusta Nóa við Guð sem verndaði hann frá ríkjandi fráhvarfi og að lokum bjargaði honum og fjölskyldu hans frá gjöreyðingu flóðsins.

„Þetta tákn (regnboginn) í skýjunum á að staðfesta trú allra og traust á Guði þar sem hann er merki um guðlega miskunn og gæsku í garð mannsins, og þó svo Guð hafi verið egndur til að tortíma jörðinni með flóði þá umlykur miskunn hans enn jörðina“ (SR, bls. 71).