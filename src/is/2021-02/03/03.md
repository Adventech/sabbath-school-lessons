---
title:  Maðurinn Nói (1Mós 6.9)
date:  12/04/2021
---

**Í öllum þeim textum sem fjalla um hið illa í heiminum fyrir flóðið er Nói í sérstöðu vegna þess hve frábrugðinn hann er þeim sem umhverfis hann eru. Líttu á textann hér að ofan og taktu eftir þrennu sem Biblían nefnir varðandi hann. Dragðu saman það sem þú telur að þessi hugtök feli í sér:**

`1. Hann var „réttlátur.“`

`2. Hann var „vandaður maður.“`

`3. Hann „gekk með Guði.“`

Það er enginn vafi á því að Nói var í frelsunartengslum við Drottin. Guð gat unnið með honum því að Nói hlustaði á hann, hlýddi honum og treysti. Þess vegna gat Drottinn notað Nóa til að uppfylla áform sín og Pétur gat talað um hann sem „boðbera réttlætisins“ (2Pét 2.5).

`Lestu 1Mós 6.8. Hvernig hjálpar þessi texti okkur að skilja sambandið milli Nóa og Drottins?`

Orðið náð kemur í fyrsta sinn fyrir í Biblíunni í þessum texta og hefur sömu merkingu og í Nýja testamentinu þar sem miskunnsamri velþóknun Guðs gagnvart óverðugum syndurum er lýst. Þess vegna þurfum við að skilja að hversu vandaður og réttlátur sem Nói var þá var hann samt syndari og þarfnaðist óverðskuldaðrar velþóknunar Guðs. Að því leyti er Nói ekkert frábrugðinn okkur sem leitumst í einlægni við að ganga á vegum Drottins.

`Hugleiddu í ljósi þess sem sagt er um Nóa að hann þarfnaðist náðar Guðs á sama hátt og við hvort hægt sé að segja um okkur eins og Nóa að við séum réttlát, vönduð og að við göngum með Guði. Deildu hugrenningum þínum með deild þinni.`