---
title:  Allar Ókomnar Kynslóðir
date:  10/04/2021
---

### Lesefni vikunnar
1Mós 3.6; 1Mós 6.5, 11; 1Mós 6.18; 1Mós 9.12-17; Jes 4.3; Opb 12.17.

> <p>Minnistexti</p>
> „En Nói fann náð fyrir augum Drottins“ (1Mós 6.8).

Bakteríur eru svo smáar lífverur að þær sjást einungis í smásjá. Einstök baktería er ekki stærri en blýantsoddur þegar hún hefur verið stækkuð 1.000 sinnum. Undir hentugum vaxtarskilyrðum – nægur hiti, raki og næring – fjölgar matar-bakteríum afar hratt. Til dæmis fjölgar sumum frumum með skiptingu: fullþroska fruma skiptir sér í tvennt. Ef slík skipting á sér stað á klukkutíma fresti getur einstök baktería „framleitt“ 16.000.000 nýjar bakteríur á sólarhring. Við lok tveggja sólarhringa skipta þær hundruðum milljarða.

Þetta smásjárfyrirbæri í náttúrunni gefur mynd af örum vexti hins illa eftir syndafallið. Hin þróttmikla kynslóð bjó yfir miklum vitsmunum, var tápmikil og langlíf en hún yfirgaf Guð og misnotaði sjaldgæfa hæfileika sína til að ástunda alls kyns ranglæti. Hægt er að útrýma bakteríum með sólarljósi, efnablöndum og miklum hita en Guð kaus að stöðva þessa hömlulausu uppreisn með alheimsflóði.

**Yfirlit vikunnar**

`Hvaða áhrif hafði syndin á sköpunarverk Guðs? Hvað var sumt af því sem einkenndi Nóa? Hvað fólst meðal annars í sáttmálanum við Nóa? Hvernig kemur náð Guðs fram í sáttmálanum við Nóa fyrir flóðið? Hvað kennir sáttmálinn, sem Guð gerði við manninn eftir flóðið, okkur um altæka elsku hans til okkar?`