---
title:  Til íhugunar
date:  25/06/2021
---

Lestu „Guðs fólk frelsað,“ bls. 438-449 í DM og „Fögnuður í Drottni,“ bls. 133-146 í VK.

„Hinn heilagi sonur Guðs hafði engar eigin syndir eða sorgir til að bera, hann bar sorgir annarra þar sem syndir okkar allra voru lagðar á hann. Í samúð sinni tengist hann manninum og sem fulltrúi mannkynsins gekkst hann undir að komið væri fram við hann sem afbrotamann. Hann lítur á hyldýpi ógæfunnar sem syndir okkar hafa opnað okkur og hann áformar að brúa gjá aðskilnaðar mannsins frá Guði“ (BE, 1. ágúst, 1892).

„Komdu, bróðir, komdu eins og þú ert, syndugur og spilltur. Leggðu sektabyrði þína á Jesú og gerðu tilkall til verðleika hans fyrir trú. Komdu meðan náðin er enn til staðar, komdu með játningu, komdu með iðrun sálar þinnar því að Guð mun ríkulega fyrirgefa. Reyndu að vanrækja ekki annað tækifæri. Hlýddu á rödd miskunnarinnar sem grátbiður þig að rísa upp frá dauðum svo að Kristur geti gefið þér ljós. Hvert augnablik virðist tengt beint

við örlög ósýnilegs heims. Láttu ekki hroka og vantrú fá þig til að hafna þeirri miskunn sem í boði er. Ef þú gerir það muntu að lokum kveina: „Uppskeran er liðin hjá, sumarið er á enda, og við höfum ekki verið frelsuð“ (5T, bls. 353).

**Til umræðu**

`„Við sjáum okkur sjálf í tengslum við alheiminn og við gerum okkur grein fyrir fáfræði okkar og þróttleysi. Þess vegna erum við óörugg og óttafull.“ Svo mælir Francisco José Moreno í bók sinni Between Faith and Reason: Basic Fear and the Human Condition („Milli trúar og skynsemi: grundvallarótti og ástand mannsins.“ Harper & Row, 1977, bls.7). Berðu þessa yfirlýsingu saman við það sem við lásum í Ef 3.17-19. Í hverju er munurinn fólginn?`

`Guð lofar þeim fögnuði sem trúa á Jesú. Er fögnuður það sama og hamingja? Ættum við alltaf að vera hamingjusöm? Er eitthvað að kristilegri reynslu okkar ef við erum það ekki? Hvað getur líf Jesú opinberað sem mun hjálpa okkur að skilja svörin við þessum spurningum?`

`Ræðið um þá hugmynd að við fyllumst fyllingu Guðs (Ef 3.19). Hvað felur það í sér? Hvernig getum við reynt það í lífi okkar?`

**Samantekt**: Sáttmálinn er ekki aðeins djúpt guðfræðilegt hugtak. Þess í stað afmarkar hann frelsandi samfélag okkar við Krist sem gefur af sér undursamlegan ávinning bæði hér og við endurkomu sína.