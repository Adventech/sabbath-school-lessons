---
title:  Nýi sáttmálinn og trúboð
date:  24/06/2021
---

**„Farið því og gerið allar þjóðir að lærisveinum, skírið þá í nafni föður og sonar og heilags anda og kennið þeim að halda allt sem ég hef boðið yður. Sjá, ég er með yður alla daga allt til enda veraldar“ (Matt 28.19, 20).**

Um allan heim er fólk að berjast við það sem suður-afríski rithöfundurinn Laurens Van Der Post kallaði „byrði markleysisins.“ Fólk hefur hlotið gjöf lífsins en það veit samt ekki hvað það á að gera við það, hver tilgangur gjafarinnar er né hvernig það eigi að nota það. Það er líkt og einhver sem gefur öðrum safn sjaldgæfra bóka. Sá aðili les þær ekki en notar þær til að kveikja eld með. Hvílík sóun mikilla verðmæta!

Fyrir hinn kristna á tíma nýja sáttmálans er það ekki vandamál sem hann þarf að glíma við. Þeir sem þess í stað þekkja af persónulegri reynslu hina dásamlegu fregn um krossfestan frelsara sem reis upp eftir að hann dó fyrir syndir hvers og eins þannig að þeir gætu öðlast eilíft líf, þeir munu þekkja fögnuð. Hinn trúaði sem lítur á hið ótvíræða kall í Matt 28.19, 20 hefur

vissulega verkefni og tilgang fyrir líf sitt sem felst í því að deila með heiminum þeim dásamlega sannleika sem hann eða hún hefur persónulega reynt í Kristi Jesú. Hvílík forréttindi! Mestallt annað mun enda við endalok þessa heims. En útbreiðsla fagnaðarerindisins til annarra er verkefni sem skilur eftir mark sitt á eilífðina. Er það ekki tilgangsríkt markmið sem er einhvers virði?

`Greindu vers dagsins í þætti sína. Hvað er það einkum sem Jesús biður okkur um að gera og hvað felur hver þáttur í sér? Hvaða fyrirheit er okkur gefið sem ætti að veita okkur trú og hugrekki til að framkvæma það sem Kristur býður okkur að gera?`

`Drottinn sjálfur hefur gefið hinum kristnu sem lifa undir nýja sáttmálanum greinileg fyrirmæli. Hverjir sem þeir kunna að vera, hver sem staða þeirra er í þjóðfélaginu, hverjar sem takmarkanir þeirra kunna að vera þá geta samt allir gegnt ákveðnu hlutverki. Hefur þú gert eitthvað? Getur þú verið virkari? Hvað getur þú og deild þín gert í sameiningu til að gegna stærra hlutverki í þeirri áætlun?`