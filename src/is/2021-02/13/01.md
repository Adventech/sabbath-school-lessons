---
title:  Lífið Í Nýja Sáttmálanum
date:  19/06/2021
---

### Lesefni vikunnar
1Jóh 1.4; Jóh 5.24; Róm 3.24, 25; 2Kor 5.21; 1Jóh 4.16; Opb 2.11; Opb 20.6, 14; Opb 21.8.

> <p>Minnistexti</p>
> „Ég er kominn til þess að þeir hafi líf, líf í fyllstu gnægð“ (Jóh 10.10).

Þennan ársfjórðung höfum við kynnt okkur sáttmálann sem hefur það einfaldlega að markmiði að sýna fram á hvernig Guð fer að því að frelsa okkur frá synd.15

Þó svo hið mikla lokatakmark sáttmála-fyrirheitisins sé eilíft líf í nýjum heimi þá þurfum við ekki að bíða eftir því til þess að njóta blessana sáttmálans í dag. Drottni er annt um líf okkar nú. Hann vill það besta fyrir okkur núna. Sáttmálinn er ekki einhver samningur um að þú gerir þetta eða hitt og síðan fáir þú umbun einhvern tímann þegar fram líða stundir. Launin, gjafirnar, eru blessanir sem þeir hljóta sem í trú ganga inn í sáttmálatengslin og geta notið hér og nú.

Lexían þessa viku, sem er sú síðasta sem fjallar um sáttmálann, lítur á sumar af þeim tafarlausu blessunum, og sum af þeim fyrirheitum sem eru ávöxtur náðar Guðs sem úthellt er í hjörtu okkar þegar við opnum dyr hjartans fyrir honum þegar hann knýr á. Auðvitað er um fleiri blessanir að ræða en við getum fjallað um þessa viku. Þetta er einungis byrjunin á einhverju sem tekur engan endi.

**Yfirlit vikunnar**

`Hvers vegna ættum við að hafa fögnuð í hjarta okkar? Á hvaða grundvelli getum við gert tilkall til fyrirheitanna? Hvað er það við sáttmálann sem ætti að leysa okkur undan sektartilfinningunni? Hvað felst í því að hafa nýtt hjarta?`

---

<sup>15</sup> Á grundvelli kjarna sáttmálans (sjá 5Mós 29:11, 12, 8). (Þýð.)