---
title:  Til íhugunar
date:  28/05/2021
---

Lestu 7SDABC, bls. 968-970; „The Observance of the Sabbath,“ bls. 349-351 í 6T og „Frá Rauðahafinu til Sínaí,“ bls. 207, 208 í ÆS.

Boðorðin tíu skýrgreina vel og á yfirgripsmikinn hátt bæði tengslin milli Guðs og manns og manna milli. Boðorðið sem er miðlægt er hvíldardagsboðorðið. Það bendir á sérstakan hátt á hver er Drottinn hvíldardagsins og hvert valdssvið hans og eignarréttur er. Taktu eftir þessum tveimur þáttum: (1) hver guðdómurinn er: skaparinn Drottinn (Jahve) (2Mós 20.11; 2Mós 31.17), sá sem hefur þessa einstæðu stöðu; (2) eignarréttur hans og valdssvið: himinn og jörð, hafið og allt sem í því er“ (2Mós 20.11; sbr. 2Mós 31.17). Þessir tveir þættir hvíldardagsboðorðsins eru þættir sem eru sameiginlegir með innsiglum á alþjóðlegum skjölum í Austurlöndum nær til forna. Þessi innsigli eru mjög almennt í miðju skjali milliríkjasamninga og útnefna þá einnig (1) (heiðinn) guð þeirra og (2) yfirráðasvæði og valdssvið (venjulega afmarkað landssvæði).

„Helgun andans markar mismuninn milli þeirra sem hafa innsigli Guðs og þeirra sem halda vafasaman hvíldardag.

Þegar prófraunin kemur verður ljóst hvert merki dýrsins er. Það er helgihald sunnudagsins. …

Guð hefur tilnefnt sjöunda daginn sem sinn hvíldardag (2Mós 31.13, 17, 16).

Aðgreiningin er þannig gerð milli þeirra sem eru trúfastir og þeirra sem eru það ekki. Þeir sem vilja hafa innsigli Guðs á ennum sér verða að halda hvíldardaginn sem fjórða boðorðið boðar“ (7SDABC, bls. 980, 981).

**Til umræðu**

`Lestu 3Mós 19.30. Taktu eftir hvernig þessi texti tengir helgidóminn og hvíldardaginn. Hvers vegna er það mjög skiljanlegt í ljósi þess sem við höfum séð varðandi hvíldardaginn sem tákn?`

`Hefur helgihald hvíldardagsins styrkt göngu þína með Drottni? Ef svo er ekki, hverju gætir þú breytt?`

**Samantekt**: Hvíldardagurinn er tákn sáttmálans sem nær fram til þess tíma þegar frelsunaráformið er að lokum uppfyllt. Það bendir tilbaka til sköpunarinnar og sem tákn um sáttmála náðarinnar bendir það til hinnar endanlegu endursköpunar þegar Guð gerir alla hluti nýja.