---
title:  Merki sáttmálans
date:  25/05/2021
---

**„Ísraelsmenn skulu virða hvíldardaginn með því að halda hvíldardaginn frá kyni til kyns sem ævarandi sáttmála. Hann er ævarandi tákn milli mín og Ísraelsmanna því að Drottinn gerði himin og jörð á sex dögum en sjöunda daginn hvíldist hann og endurnærðist“ (2Mós 31.16, 17).**

Fjórum sinnum í Biblíunni er talað um hvíldardaginn sem „tákn“ (2Mós 31.13, 17; Esk 20.12, 20). Sú staðreynd að hann er „tákn“ þýðir ekki að að hann sé táknrænn um eitthvað annað (eins og t.d. hnefi getur verið táknræn vísbending um vald eða mátt). Í Biblíunni er hvíldardagurinn tákn eða ytra merki um einhvern sérstakan boðskap. Það var ekkert í tákninu sjálfu sem tengdi það sáttmálanum. Hvíldardagurinn var tákn sáttmála Guðs „milli mín og ykkar frá kyni til kyns“ (2Mós 31.13) einungis vegna þess að Guð lýsti því yfir.

`Hvers vegna mundi Guð nota hvíldardaginn sem tákn sáttmálans? Hvað er það við hvíldardaginn sem gerir hann vel-tilfallið tákn um hið frelsandi samband við Guð? Lykilþáttur sáttmálans er frelsun fyrir náð, verk geta ekki frelsað okkur, en hvað er það við hvíldardaginn sem gerir hann að heppilegu tákni fyrir það samband? (Sjá 1Mós 2.3; Heb 4.1-4.)`

Það sem er hrífandi við hvíldardaginn sem tákn um sáttmála náðarinnar er sú staðreynd að hafa skilið hvíldardaginn sem tákn um endurlausn í Messíasi. Þar sem við skiljum að frelsunin komi aðeins fyrir náð og vegna þess að við skiljum að sáttmálinn sé sáttmáli náðarinnar þá eru tengslin milli hvíldardagsins, endurlausnarinnar og sáttmálans greinileg (5Mós 5.13-15). Þannig er hvíldardagurinn tákn um frelsandi náð Guðs en ekki tákn um frelsun fyrir verk eins og almennt er talið.

`Hvernig skilur þú hvað felst í því að hvílast á hvíldardeginum? Hvernig hvílist þú á hvíldardeginum? Hvað gerir þú öðruvísi á þeim degi en þú gerir aðra daga sem gerir hann að tákni? Gæti einhver sem þekkir þig litið á líf þitt og séð að hvíldardagurinn er í raun og veru sérstakur dagur fyrir þig?`