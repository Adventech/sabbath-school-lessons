---
title:  Hvíldardagurinn fyrir Sínaí
date:  24/05/2021
---

**„Þetta er það sem Drottinn sagði: Á morgun er hvíld, heilagur hvíldardagur fyrir Drottin. Bakið það sem þið þurfið að baka og sjóðið það sem þið þurfið að sjóða. En allt sem eftir verður skuluð þið leggja til hliðar og geyma til næsta morguns“ (2Mós 16.23).**

Renndu augunum yfir allan kaflann sem fjallar um manna-ið sem Guð sá Ísrael fyrir í eyðimörkinni fyrir Sínaí. Taktu eftir hvað frásögnin segir um:

1. Aðeins var hægt að nota ákveðinn skammt af manna dag hvern en sjötta daginn átti að safna tvöföldu magni af því.
2. Ekkert manna var gefið á hvíldardeginum.
3. Það sem safnað var aukalega á sjötta deginum geymdist óskemmt til hvíldardagsins. Það gerðist annars ekki neinn annan dag.

`Hvað segir þessi frásögn okkur um helgi hvíldardagsins áður en lögmálið var gefið á Sínaí? (Sjá 2Mós 16.23-28.)`

„Sú staðreynd að hvíldardeginum er jafnað við sjöunda daginn, yfirlýsingin um að Drottinn gaf Ísraelsmönnum hvíldardaginn og frásögnin um að fólkið hafi hvílst á sjöunda deginum benda öll ótvírætt til innsetningar hvíldardagsins við sköpunina“ (G.F. Waterman, sama heimild, bls. 184).

**Frásögnin í 2Mós 16 hefur margt meira að segja um hvíldardaginn en virðist í fljótu bragði. Hún kennir okkur:**

`1. Hvaða dagur er undirbúningsdagur fyrir hvíldardaginn?`

`2. Hvaða dagur vikunnar er hvíldardagur?`

`3. Hver er uppruni hvíldardagsins?`

`4. Hvernig dagur ætti hvíldardagurinn að vera? 5. Er hvíldardagurinn dagur föstu?`

`6. Er hvíldardagurinn prófsteinn á hollustu okkar við Guð?`

`Hvernig fellur skilningur þinn á hvíldardeginum saman við það sem þessi kafli kennir okkur?`