---
title:  Börn Fyrirheitisins
date:  24/04/2021
---

### Lesefni vikunnar
1Mós 15.1-3; Jes 25.8; 1Kor 2.9; Opb 22.1-5; 1Pét 2.9; 1Mós 11.4; 1Mós 12.2.

> <p>Minnistexti</p>
> „Sjá, ég er með yður alla daga allt til enda veraldar“ (Matt 28.20).

Faðir nokkur var á ströndinni í fríi ásamt tíu ára dóttur sinni. Dag einn fóru þau að synda í sjónum, en þrátt fyrir að þau væru bæði dugleg að synda skildi á milli þeirra nokkuð langt frá landi. Faðirinn tók eftir því að straumurinn bar þau lengra burt frá ströndinni svo hann kallaði til dóttur sinnar: „María, ég fer tilbaka og næ í hjálp. Ef þú verður þreytt, snúðu þér á bakið. Þú getur flotið þannig allan daginn. Ég kem aftur til þín.“

Stuttu síðar þeyttust margir bátar fram og aftur í leit að litlu stúlkunni. Hundruðir manna á ströndinni heyrðu fregnina og biðu í ofvæni. Fjórir klukkutímar liðu áður en hún fannst þar sem hún flaut óttalaust á bakinu, langt frá landi. Fagnaðaróp og gleðitár og léttir mættu björgunarfólkinu þegar það kom að landi með með dýrmætan farm sinn, en barnið tók því öllu með ró. Það kom henni á óvart hvernig fólkið brást við. Hún sagði: „Pabbi sagði að ég gæti flotið allan daginn á bakinu og að hann mundi koma og ná í mig, svo að ég synti bara og flaut því að ég vissi að hann mundi koma““ (H.M.S. Richards, „When Jesus Comes Back,“ Voice of Prophecy News, mars, 1949, bls. 5).

**Yfirlit vikunnar**

`Hvers vegna talaði Drottinn um sig sem skjöld Abrams? Á hvern hátt mundu allar þjóðir jarðarinnar njóta blessunar af Abraham? Hvert er mesta fyrirheit sáttmálans?`