---
title:  Að reiða sig á fyrirheitin
date:  17/06/2021
---

Hinn þekkti kardináli og forsvarsmaður trúarinnar, Bellarmine, barðist alla ævi gegn boðskapnum um tilreiknaða réttlætingu eingöngu. Þegar hann lá banaleguna var komið með krossa og verðleika hinna heilögu í því skyni að hjálpa við að veita honum fullvissu fyrir dauðann. En Bellarmine sagði: „Takið þetta burt. Ég held að það sé öruggara að treysta á verðleika Krists.“

Þegar margir nálgast ævilok sín líta þeir tilbaka og sjá hversu tilgangslausar athafnir og verk þeirra hafa verið til að ávinna þeim frelsun frammi fyrir heilögum Guði og hversu mjög þeir þarfnast réttlætis Krists.

En það góða er að við þurfum ekki að bíða við dyr dauðans eftir fullvissu í Drottni hér og nú. Allur sáttmálinn byggist á áreiðanlegum fyrirheitum Guðs, fyrirheitum sem geta gert líf okkar betra hér og nú.

**Líttu á eftirfarandi vers og svaraðu svo spurningunum um eflingu og viðhald sáttmálatengsla þinna við Guð:**

`Slm 34.9  (Hvernig getur þú fundið fyrir gæsku Drottins?)`

`Matt 11.30 (Hvað er það sem Kristur hefur gert fyrir okkur sem léttir byrði okkar?)`

`Róm 5.1 (Hvað hefur réttlæting með frið að gera?)`

`Fil 2.7, 8 (Hvaða ávinning hefur þú haft af reynslu Krists?)`

`Rannsakaðu líf þitt og hugleiddu hvað þú hefur gert og ert að gera sem styrkir tengsl þín við Guð og hvað skaðar þau. Hverju þyrftir þú að breyta?`