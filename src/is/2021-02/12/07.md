---
title:  Til íhugunar
date:  18/06/2021
---

**„Einasta leiðin fyrir syndarann að öðlast réttlæti er fyrir trú. Fyrir trú getur hann fært verðleika Krists fram fyrir Guð sem skráir hlýðni sonar síns á reikning syndarans. Réttlæti Krists er meðtekið í stað mistaka mannsins og Guð veitir þeim viðtöku sem trúir og iðrast, fyrirgefur þeim og réttlætir þá og kemur fram við þá eins og þeir væru réttlátir og elskar þá á sama hátt og son sinn. Þannig er trúin tilreiknuð sem réttlæti“ (1SM, bls. 367).**

„Þegar við tökum á móti Kristi sem frelsara okkar fyrir iðrun og trú fyrirgefur Drottinn syndir okkar og fellir niður sektina sem er tilkomin vegna lögmálsbrota. Syndarinn stendur þannig frammi fyrir Guði sem réttlátur. Hann hefur hylli himinsins og samfélag við föðurinn og soninn fyrir andann.

En annað verkefni liggur fyrir, áframhaldandi verkefni. Sálin þarf að helgast fyrir sannleikann. Það gerist einnig fyrir trú. Það er aðeins fyrir náð Krists sem okkur hlotnast fyrir trú að lyndiseinkunnin getur breyst“ (3SM, bls. 191).

**Til umræðu**

`Hver er munurinn á lifandi trú og dauðri? (Jak 2.17, 18). Hvernig lýsir Páll lifandi trú? (Róm 16.26). Hvað er lykilorðið sem hjálpar að opinbera hvað trúin felur í sér?`

`Hvernig mundir þú svara þeirri röksemd að ef við frelsumst einungis með réttlæti sem okkur er tilreiknað en ekki réttlæti sem í okkur býr þá skiptir engu máli hvað við gerum eða hvernig við hegðum okkur?`

`„Það er einungis fyrir hinn elskaða son Guðs að Guð veitir okkur viðtöku og góð verk okkar eru einungis ávöxturinn af elsku hans sem fyrirgefur syndir. Þau eru ekki inneign okkar og það er ekkert við góð verk okkar sem gerir okkur kleift að gera tilkall til að eiga hlutdeild í frelsun okkar. …Sá sem trúir getur ekki framsett góð verk sín sem beiðni um frelsun sálar sinnar“ (3SM, bls. 199). Með þetta í huga hvers vegna eru þá góð verk svo mikilvæg í reynslu hins kristna?`

**Samantekt**: Gamall sáttmáli, nýr sáttmáli: Jesús hefur greitt skuld okkar við lögmálið þannig að við getum staðið réttlát frammi fyrir augliti Guðs.