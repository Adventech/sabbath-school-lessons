---
title:  Sáttmálatrú
date:  12/06/2021
---

### Lesefni vikunnar
Gal 6.14; Róm 6.23; 1Jóh 5.11, 13; Róm 4.1-7; 3Mós 7.18; 3Mós 17.1-4, Róm 5.1.

> <p>Minnistexti</p>
> „En það er augljóst að fyrir Guði réttlætist enginn með lögmáli því að „hinn réttláti mun lifa fyrir trú““ (Gal 3.11).

Um sjö öldum fyrir Krist samdi gríska skáldið Hómer braginn Ódysseus um hinn mikla bardagamann sem hóf tíu ára ferðalag sitt til að reyna að snúa aftur til heimkynna sinna í Íþöku eftir að hafa látið greipar sópa í hernaði gegn Tróju. Ferðin tók svo langan tíma vegna þess að hann lenti í skipbroti, uppreisn skipverja, óveðri, átökum við ófreskjur og mætti öðrum tálmunum sem hindruðu hann í að ná áfangastað sínum. Að lokum viðurkenndu guðirnir að Ódysseus hefði þjáðst nógu lengi svo að þeir leyfðu þessum lúna bardagamanni að snúa heim til fjölskyldu sinnar. Þeir voru sammála um að reynslur hans nægðu til að friðþægja fyrir afbrot hans.

Að vissu marki erum við á langri heimleið líkt og Ódysseus. En reginmunurinn er sá að andstætt Ódysseusi getum við aldrei þjáðst nóg til að ávinna okkur leið heim. Fjarlægðin milli himins og jarðar er of mikil fyrir okkur til að friðþægja fyrir mistök okkar. Ef við eigum að komast heim er það einungis fyrir náð Guðs.

**Yfirlit vikunnar**

`Hvers vegna hlýtur hjálpræðið að vera gjöf? Hvers vegna gat einungis einhver sem var Guði jafn endurleyst okkur? Hvað er það sem gerir Abraham góðan fulltrúa trúarinnar? Hvað felst í því að réttlætið sé tilreiknað okkur? Hvernig getum við tileinkað okkur þau fyrirheit og þá von sem er að finna í krossinum?`