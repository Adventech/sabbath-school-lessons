---
title:  Til íhugunar
date:  07/05/2021
---

Lestu „The Vineyard of the Lord“ bls. 15-22; „Hope for the Heathen“ bls. 367-378 og „The House of Israel“ í PK, bls. 703-721.

„Hjá Guði er engin greinarmunur á grundvelli þjóðernis, kynþátta eða þjóðfélagsstöðu. Hann er skapari alls mannkynsins. Allir eru af einni fjölskyldu komnir við sköpunina og allir eru eitt vegna endurlausnarinnar. Kristur kom til að brjóta niður sérhvern múr aðskilnaðar og opna alla hluta forgarða musterisins þannig að hver og einn hafi frjálsan aðgang að Guði. Elska hans er svo viðtæk og full að hún flæðir um allt. Hún lyftir þeim upp úr áhrifasvæði Satans sem hafa blekkst af blekkingum hans og staðsetur þá innan seilingar frá hásæti Guðs sem er umkringt regnboga fyrirheitisins. Í Kristi er hvorki Gyðingur né Grikki, fjötraður eða frjáls“ (PK, bls. 369, 370).

Lestu 1Pét 2.9, 10 og taktu eftir fjórum titlum sem Pétur notar um söfnuðinn. Flestir þeirra koma fyrir í eftirfarandi textum í Gamla testamentinu sem fjalla um Ísrael: 2Mós 19.6 og Jes 43.20. Hvað opinberar hver þessara titla um samband safnaðarins við Guð? (Til dæmis leggur nafnbótin „útvalin þjóð“ áherslu á þá staðreynd að Guð útvaldi söfnuðinn og hefur sérstakt áform með hann.)

**Til umræðu**

`Í Ísrael til forna færðu prestarnir dýrafórnir sem bentu fram til Messíasar. Hvers konar „fórnir“ eiga meðlimir safnaðarins að færa sem meðlimir konunglegs prestdóms?`

`Guð aðskildi Ísrael frá heiminum þannig að hún gæti verið heilög þjóð. Þjóðin átti einnig að deila sannleika frelsunarinnar með heiminum. Sama má segja um söfnuðinn á okkar tímum. Hvernig er mögulegt að vera aðskilinn frá heiminum en jafnframt geta deilt fagnaðarerindinu með heiminum? Hvernig hjálpar reynsla Ísraels og fordæmi Jesú okkur að svara þessari spurningu?`

**Samantekt**: Hinn sanni Ísrael Guðs (bæði fyrir og eftir krossinn) er Ísrael trúarinnar, einstaklingar sem eru í andlegum sáttmálatengslum við hann. Þeir eru þannig fulltrúar hans sem færa heiminum fagnaðarerindið um frelsandi náð hans.