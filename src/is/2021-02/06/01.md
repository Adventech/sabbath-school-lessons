---
title:  Afkomendur Abrahams
date:  01/05/2021
---

### Lesefni vikunnar
Esk 16.8; 5Mós 28.1, 15; Jer 11.8; 1Mós 6.5; Jóh 10.27, 28; Gal 3.26-29; Róm 4.16, 17.

> <p>Minnistexti</p>
> „En þið eruð „útvalin kynslóð, konunglegur prestdómur, heilög þjóð, eignarlýður, til þess að þið skuluð víðfrægja dáðir hans,“ sem kallaði ykkur frá myrkrinu til síns undursamlega ljóss“ (1Pét 2.9).

„Klukkan í glugga skartgripaverslunarinnar í litlum bæ stoppaði morgun einn klukkan kortér í níu. Margir íbúanna voru orðnir háðir þessari klukku til að vita hvað tímanum liði. Þennan sérstaka morgun litu bæði menn og konur inn um gluggann og tóku eftir því að klukkuna vantaði 15 mínútur í níu og skólabörn á leið í skólann voru hissa á því að þau höfðu enn nægan tíma til að slæpast. Margir komu of seint þennan morgun af því að lítil klukka í skartgripaversluninni hafði stoppað“ (Byggt á C.L. Paddock, God´s Minutes. Southern Publ. Assn, 1965, bls. 244.)

En hve þessi lýsing er viðeigandi um mistök hins forna Ísraels. Drottinn kom Ísrael „fyrir mitt á meðal þjóðanna“ (Esk 5.5) á landbrautinni milli þriggja meginlanda (Afríku, Evrópu og Asíu) þar sem hún átti að vera andleg „klukka“ heimsins.

En líkt og klukkan í glugga skartgripaverslunarinnar þá stoppaði hún að vissu marki. Samt var hún ekki algjörlega glötuð þar sem Guð átti trúfastar leifar þar líkt og í dag. Rannsókn okkar þessa viku mun snúast um einkenni og hlutverk hins sanna Ísraels Guðs á öllum tímum, þar á meðal okkar.

**Yfirlit vikunnar**

`Hvaða sáttmálafyrirheit gaf Drottinn Ísrael? Hvað skilyrðum voru þau háð? Hversu vel stóð þjóðin við þennan sáttmála? Hvað gerðist þegar hún óhlýðnaðist?`