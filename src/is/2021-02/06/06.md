---
title:  Andlegur Ísrael
date:  06/05/2021
---

Þrátt fyrir misbresti og hrösun hins forna Ísraels gafst Drottinn ekki upp með áform sitt um að móta trúfastan lýð til að þjóna honum. Gamla testamentið lítur fram til þess tíma þegar Drottinn mundi skapa andlegan Ísrael, trúfastan hóp trúaðra, Gyðinga og heiðingja, sem mundu halda uppi boðun fagnaðarerindisins til heimsins. Velkomin meðal hinna frumkristnu!

**Lestu Gal 3.26-29.**

`1. Hvaða fyrirheit er Páll að tala um í 29. versinu?`

`2. Hvað er það sem gerir okkur að erfingjum þessa fyrirheits? (Gal 3.26).`

`3. Hvers vegna brýtur Páll niður aðgreiningu byggða á kynferði, þjóðerni og þjóðfélagsstöðu?`

`4. Hvað felst í því að vera „eitt í Kristi“?`

`5. Lestu Róm 4.16, 17. Hvernig hjálpa þessi vers okkur að skilja það sem Páll er að tala um í  Gal 3.26-29?`

Sem afkomandi Abrahams varð Kristur á sérstakan hátt erfingi fyrirheita sáttmálans. Fyrir skírnina tengjumst við Kristi og fyrir hans tilverknað öðlumst við rétt til að eiga hlutdeild í fyrirheitunum sem Abraham voru gefin. Allt sem Guð hét Abraham er þannig fólgið í Kristi og fyrirheitin falla okkur í skaut, ekki á grundvelli þjóðernis, kynþáttar eða kynferðis heldur fyrir náð sem Guð veitir okkur fyrir trú.

„Gjöfin til Abrahams og afkomenda hans náði ekki aðeins til Kanaanslands heldur allrar jarðarinnar. Postulinn segir: „Ekki var Abraham og niðjum hans fyrir lögmál gefið fyrirheitið, að hann skyldi verða erfingi heimsins, heldur fyrir trúar-réttlæti“ (Róm 4.13). Og í Biblíunni er tekið skýrt fram að fyrirheitin, sem Abraham voru gefin, munu rætast með Kristi. …[Þeir sem trúa verða] erfingjar „til óforgengilegrar, flekklausrar og ófölnandi arfleifðar“ [1Pét 1.4] – jarðar sem er frelsuð undan bölvun syndarinnar“ (ÆS, bls. 117). Þetta fyrirheit rætist bókstaflega þegar hinir heilögu búa á hinni nýju jörð um aldir með Kristi (Dan 7.27).