---
title:  Nýi Sáttmálinn
date:  29/05/2021
---

### Lesefni vikunnar
Jer 31.31-34; Matt 5.17-28; Hós 2.20-22; Jes 56.6, 7; Heb 8.7, 8; Heb 10.4; Matt 27.51.

> <p>Minnistexti</p>
> „Þeir dagar koma, segir Drottinn, þegar ég geri nýjan sáttmála við Ísraelsmenn og Júdamenn“ (Jer 31.31).

Fyrir mörgum árum birtist í tímariti einu skopteikning af forstjóra fyrirtækis sem stóð fyrir framan hóp annarra forstjóra á skrifstofu einni. Hann hélt á pakka af þvottaefni sem hann sýndi þeim. Með stolti benti hann á orðið „Nýtt“ sem stóð skrifað með stórum rauðum stöfum á pakkanum sem benti að því er virtist til þess að þetta væri ný vara. Síðan sagði hann: „Það er orðið „Nýtt“ á pakkanum sem er nýtt.“ Með öðrum orðum, það einasta sem var nýtt var orðið „Nýtt“ á pakkanum. Allt annað var það sama.

Að vissu leyti má segja það sama um nýja sáttmálann. Grundvöllur eða kjarni sáttmálans, sú von sem hann færir okkur og skilmálar hans eru þeir sömu og finnast í gamla sáttmálanum.13 Hann hefur ávallt verið sáttmáli náðar og miskunnar Guðs, sáttmáli sem byggir á elsku sem yfirgnæfir mannlegan breyskleika og ósigra.

**Yfirlit vikunnar**

`Hvaða hliðstæður eru milli gamla sáttmálans og hins nýja? Hvaða hlutverki gegnir lögmálið í sáttmálanum? Við hverja voru sáttmálarnir gerðir? Hvað á Hebreabréfið við þegar það talar um „betri sáttmála?“ (Heb 8.6). Hvaða tengsl eru milli sáttmálans og hins himneska helgidóms?`

---

<sup>13</sup> Kjarninn er sá sami (sjá 5Mós 29.11, 12 og Jer 31.33). Auk þess má benda á að gríska orðið sem Nýja testamentið notar fyrir „nýr“ felur yfirleitt ekki í sér eitthvað nýtt í tíma heldur endurnýjun (t.d. nýr himinn og ný jörð). Ísraelsmenn fengu líka „nýjan“ sáttmála eftir reynsluna með gullkálfinn (sjá 2Mós 32.7, 8, 15, 16, 19 og 2Mós 34.1-10). Innihaldið var það sama. (Þýð.)