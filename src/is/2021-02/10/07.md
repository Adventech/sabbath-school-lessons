---
title:  Til íhugunar
date:  04/06/2021
---

**„Með því að neyta af brauðinu og víninu með lærisveinunum hét Kristur þeim að verða frelsari þeirra. Hann fól þeim í hendur hinn nýja sáttmála en allir sem meðtaka hann verða Guðs börn og samarfar Krists. Með þessum sáttmála öðluðust þeir alla þá blessun sem himinninn gat veitt þeim þessa lífs og annars. Þessi sáttmálagjörð átti að fullgildast með blóði Krists. Og útdeiling sakramentisins átti að minna lærisveinana á hina óendanlegu fórn sem færð var fyrir hvern einstakan þeirra sem hluta af hinni miklu heild fallins mannkyns“ (ÞA, bls. 493).**

„Það sem er athyglisverðasti þáttur þessa sáttmála friðarins er sú gnægð fyrirgefandi miskunnar sem syndaranum hlotnast ef hann iðrast og snýr sér frá syndum sínum. Heilagur andi lýsir fagnaðarerindinu sem frelsun fyrir blíða miskunn Guðs. „Ég mun taka vægt á misgjörðum þeirra og mun ekki framar minnast synda þeirra“ sem iðrast (Heb 8.12). Snýr Guð sér frá réttvísinni þegar hann auðsýnir syndaranum miskunn? Nei, alls ekki. Guð getur ekki vanvirt lögmál sitt með því að leyfa að það sé fótum troðið án þess að refsing hljótist af. Samkvæmt hinum nýja sáttmála er fullkomin hlýðni skilyrði lífsins. Ef syndarinn iðrast og játar syndir sínar mun hann hljóta fyrirgefningu. Fórn Krists vegna syndarans tryggir fyrirgefningu hans. Kristur hefur fullnægt kröfum lögmálsins fyrir sérhvern syndara sem trúir og iðrast“ (AG, bls. 138).

**Til umræðu**

`Hver er ávinningur þess að hafa lögmálið ritað í hjartað í stað þess að hafa það á steintöflum? Hvort er auðveldara að gleyma lögmáli sem ritað er á stein eða því sem ritað er í hjartað? 2. Allt frá því að maðurinn féll í synd hefur hjálpræðið einungis verið að finna í Jesú jafnvel þó það hafi verið opinberað á mismunandi hátt á mismunandi tímum. Virka sáttmálarnir ekki á sama hátt?`

`Líttu á síðari tilvitnunina í E.G. White hér að ofan. Við hvað á hún þegar hún talar um „fullkomna hlýðni“ sem skilyrði sáttmálatengslanna? Hver er sá eini sem hefur auðsýnt fullkomna hlýðni? Hvernig mætir sú hlýðni kröfum lögmálsins til okkar?`

**Samantekt**: Hinn nýi sáttmáli er meiri, fyllri og betri opinberun á endurlausnaráforminu. Við sem meðtökum hann gerum það fyrir trú, trú sem kemur fram í hlýðni við lögmál sem ritað er í hjörtu okkar.