---
title:  Þeir dagar koma …
date:  30/05/2021
---

**Lestu Jer 31.31-34 og svaraðu eftirfarandi spurningum:**

`1. Hver stofnaði til sáttmálans?`

`2. Lögmál hvers er til umræðu hér? Hvaða lögmál er þetta?`

`3. Hvaða vers leggja áherslu á þá persónulegu þætti sem Guð vill eiga með fólki sínu?`

`4. Hvað er það sem Guð hefur gert fyrir fólk sitt sem er grundvöllur sáttmálatengslanna?`

Það er því ljóst að nýi sáttmálinn er ekki mjög frábrugðinn gamla sáttmálanum sem gerður var við Ísrael á Sínaífjalli. Vandamálið við Sínaí-sáttmálann var ekki það að hann væri gamall eða úreltur. Þess í stað var vandamálið það að hann var rofinn (sjá Jer 31.32).

Við finnum svörin við öllum þessum spurningum í þessum fjórum versum og þau sanna að margir þættir „gamla sáttmálans“ voru áfram í þeim nýja. „Nýi sáttmálinn“ er að vissu marki „endurnýjaður sáttmáli.“ Hann er einskonar uppfylling þess fyrsta.

`Beindu athyglinni að síðasta hluta Jer 31.34 þar sem Drottinn segir að hann muni fyrirgefa sekt og syndir fólks síns. Jafnvel þó Drottinn segi að hann muni rita lögmálið á hjörtu okkar og leggi þau okkur í brjóst þá leggur hann samt áherslu á að hann muni fyrirgefa syndir okkar og rangindi sem brjóta í bága við lögmálið sem skráð er í hjörtum okkar. Sérðu nokkra mótsögn eða spennu milli þessara hugmynda? Hvað felst í því sem við lesum í Róm2.15 um að hafa lögmálið skráð í hjörtum okkar? (Matt 5.17-28).`

Hvernig getum við notað vers dagsins til að svara þeim röksemdum að boðorðin tíu (eða einkum hvíldardagurinn) séu ógild undir nýja sáttmálanum? Er nokkuð í öllum þessum textum sem bendir til þess? Hvernig getum við, aftur á móti, notað þessa texta til að sanna ævarandi gildi lögmálsins?