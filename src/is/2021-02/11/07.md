---
title:  Til íhugunar
date:  11/06/2021
---

**„Æðsti engill himinsins hafði ekki mátt til að greiða lausnargjald fyrir eina glataða sál. Kerúbar og serafar hafa einungis þá dýrð sem skaparinn hefur veitt þeim sem sköpuðum verum hans en einungis meðalgangari sem var Guði jafn, og hafði þá eiginleika sem virtu og lýstu hann verðugan til að fást við mál mannsins frammi fyrir Guði og jafnframt vera fulltrúi hans í föllnum heimi, gat sætt manninn við Guð. Sem staðgengill mannsins og ábyrgðarmaður varð hann að hafa mannlegt eðli, tengsl við mannkynið sem hann var fulltrúi fyrir og auk þess varð hann sem ambassador Guðs að eiga hlutdeild í guðlegu eðli, hafa samband við hinn eilífa svo að hann gæti opinberað Guð fyrir heiminum og verið meðalgangari milli Guðs og manns“ (1SM, bls 257).**

„Jesús heldur áfram: Hver sem því kannast við mig fyrir mönnunum, við hann mun ég einnig kannast fyrir Guði og heilögum englum. Þið eigið að vera vottar mínir á jörðunni, farvegir sem náð mín getur streymt eftir til að græða heiminn. Á sama hátt mun ég verða fulltrúi ykkar á himnum. Faðirinn lítur ekki á gallaða skapgerð ykkar, heldur sér hann ykkur íklædda fullkomleika mínum. Ég er meðalgangarinn og fyrir mína meðalgöngu kemur blessun himinsins til ykkar. Og hver sá sem kannast við mig með því að taka þátt í fórn minni fyrir hina glötuðu við hann mun verða kannast sem þátttakanda í dýrð og fögnuði hinna endurleystu“ (ÞA, bls. 261, 262).

**Til umræðu**

`Lestu Róm 5.2; Ef 2.18 og Ef 3.12. Hvað segja þessir textar sem hjálpar okkur að skilja aðgengi okkar að föðurnum fyrir tilstilli Jesú?`

`Líttu aftur á síðari tilvitnunina hér að ofan og taktu eftir hvernig hún útskýrir hlutverk meðalgangara. Þegar faðirinn lítur á okkur sér hann ekki gallað lunderni heldur fullkomnun Krists í þess stað. Hvað felur það í sér?`

`Líttu yfir það sem við höfum rannsakað þessa viku og spyrðu þig hvernig þú mundir svara þessari spurningu: Ég skil að Kristur sé í helgidómi himinsins. Hvað máli skiptir það? Hvaða merkingu hefur það fyrir okkur í daglegu lífi okkar?`

**Samantekt**: Fórnakerfi nýja sáttmálans kom í stað fórnakerfi þess gamla. Í stað dýra sem syndugir prestar fórnuðu í jarðneska helgidóminum höfum við nú Jesú sem hina fullkomnu fórn. Hann er fulltrúi okkar frammi fyrir föðurnum í hinum himneska helgidómi og er grundvöllur nýja sáttmálans og fyrirheita hans.