---
title:  Helgidómur Nýja Sáttmálans
date:  05/06/2021
---

### Lesefni vikunnar
2Mós 25.8; Jes 53.4-12; Heb 10.4; Heb 9.14; Heb 8.1-6; 1Tím 2.5, 6.

> <p>Minnistexti</p>
> „Þess vegna er hann meðalgangari nýs sáttmála …til þess að þau sem Guð hafði kallað mættu öðlast hina eilífu arfleifð sem heitið var“ (Heb 9.15).

Frank var á gangi um tómar götur bæjarins í svartamyrkri á tungl-lausu kvöldi. Eftir skamma stund heyrði hann fótatak að baki sér í myrkrinu. Persónan náði honum og sagði: „Ert þú Frank prentari?“

„Já, það er ég. En hvernig þekktir þú mig?“

„Ég þekki þig nú ekki,“ svaraði sá ókunnugi, „en ég þekki bróður þinn mjög vel og jafnvel í myrkrinu minnir látbragð þitt, göngulag og vaxtarlag svo mikið á hann að ég taldi víst að þú værir bróðir hans sem hann sagðist eiga.“

Þessi frásögn sýnir á áhrifamikinn hátt sannindi varðandi helgidómsþjónustu Ísraelsmanna. Biblían segir að hún hafi verið skuggi eða mynd af hinni raunverulegu þjónustu. Samt sem áður var nóg í þeim skugga eða táknmyndum sem varpaði ljósi á þau sannindi sem þau voru táknmyndir um: dauða Krists og þjónustu hans sem æðsta prests í hinum himneska helgidómi.

**Yfirlit vikunnar**

`Hvers vegna vildi Guð að Ísraelsmenn byggðu helgidóm? Hvað kennir helgidómurinn okkur um Jesú, staðgengil okkar? Hvað gerir Jesús sem fulltrúi okkar á himnum?`