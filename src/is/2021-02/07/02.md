---
title:  Á arnarvængjum
date:  09/05/2021
---

Ísraelsþjóðin hafði verið umlukin heiðni Egypta um aldir og sú reynsla skyggði vafalaust á þekkingu þeirra á Guði, vilja hans og gæsku.

Hvernig gat Drottinn heillað hana aftur til sín? Til að byrja með mundi hann með máttugu frelsunarverki sínu sýna fram á að elska hans til Ísraels væri ósvikin. Hann mundi byrja með því að laða þjóðina til að bregðast af elsku við því sem sáttmálinn hafði upp á að bjóða. Guð byrjaði á því að minna þjóðina á náðarverk hans í þeirra garð við Sínaífjall.

**Hvað tvennt lýsir því hvernig Drottinn leiddi Ísrael út frá Egyptalandi til Sínaífjalls?**

`2Mós 19.4; 5Mós 32.10-12`

`5Mós 1.29-31; Hós 11.1`

`Hvað ætli þessar myndlýsingar hafi kennt Ísrael (og síðar okkur) um hvers eðlis afstaða Guðs var gagnvart fólki sínu?`

Þessar lýsingar benda til þess að Guð gerir sér vel grein fyrir hjálparleysi okkar. Lestu Slm 103.14, 15. Í myndunum af erninum og foreldrinu sem ber barn sitt skynjum við umhyggju Guðs fyrir velferð okkar. Með blíðu sinni, stuðningi, vernd og uppörvun vill hann byggja upp fullan þroska okkar.

„Örninn var þekktur fyrir óvenjulega umhyggju sína fyrir unga sína. Hann bjó á fjallstindum. Hann kenndi þeim að fljúga með því að bera þá á baki sér upp á hæðirnar sem gnæfðu yfir Sínaí-sléttunni og lét þá svo detta niður. Ef unginn var enn of ungur og ringlaður til að fljúga steypti arnarfaðirinn sér niður og undir ungann, greip hann á bakið og flaug með hann aftur upp á klettasylluna. Það er þannig, sagði hin guðlega raust, sem ég leiddi ykkur út úr Egyptalandi og til mín“ (George A.F. Knight, Theology of Narration. William B Eerdmans Publ. Co., 1976, bls. 128).

Berðu saman áhuga Guðs á okkur og áhuga okkar hvert á öðru. Hvaða áhrif ætti umhyggja hans fyrir okkur að hafa á umhyggju okkar hvert fyrir öðru?

`Hvað persónulegu reynslur hefur þú haft sem lýsa ósíngjörnum áhuga Guðs fyrir okkur? Framsettu það í nokkrum myndum sem byggja á eigin reynslum þínum og menningarumhverfi.`