---
title:  Til íhugunar
date:  14/05/2021
---

Lestu „Brottförin,“ bls. 197-203; „Frá Rauðahafinu til Sínaí,“ bls. 204-212 og „Lög gefin Ísraelsmönnum,“ bls. 213-221 í ÆS.

„Þegar við leitumst við að lifa í samræmi við lögbundin trúarbrögð og keppumst við að uppfylla kröfur lögmálsins í eigin mætti leiðir það til ánauðar. Einasta von okkar er að tengjast sáttmálanum við Abraham, sáttmála náðarinnar fyrir trú á Krist Jesú. Fagnaðarerindið sem Abraham var boðað, sem við öðlumst náð fyrir, er sama fagnaðarerindið sem okkur er boðað í dag og hann öðlaðist náð fyrir. Abraham leit til Jesú sem er einnig höfundur og fullkomnari trúar okkar“ (6SDABC, bls. 1077).

„Á tímum ánauðar í Egyptalandi höfðu margir Ísraelsmenn að miklu leyti glatað þekkingu sinni á lögum Guðs og ruglað reglum þeirra saman við heiðna siði og hefðir. Guð leiddi þá til Sínaí og sagði þar fram lög sín með eigin rödd“ (ÆS, bls. 235).

**Til umræðu**

`Að hvaða leyti var sáttmálstengslunum ætlað að tryggja andlegt og líkamlegt frelsi Ísraels? (Sjá 3Mós 26.3-13; sbr. 5Mós 28.1-15.)`

`Lestu aftur 2Mós 19.5, 6. Taktu eftir því að Drottinn segir: „Öll jörðin er mín.“ Hvers vegna sagði hann það einkum í þessu samhengi þegar hann leitaðist við að gera sáttmála við þetta fólk? Hvernig fellur skilningur okkar á hvíldardeginum og merking hans inn í þá mynd?`

`Okkur skilst að syndir okkur séu einungis fyrirgefnar fyrir náð Guðs. Hvert er hlutverk náðar Guðs í að gera okkur kleift að lifa lífi í trú og hlýðni?`

**Samantekt**: Sáttmálinn sem Guð gerði við Ísrael við Sínaífjall var náðarsáttmáli. Guð bauð þjóðinni að ganga inn í sáttmála við hann sem mundi viðhalda og efla frelsi hennar eftir að hafa gefið ríkulega vísbendingu um náðarsamlega elsku sína og umhyggju með því að frelsa hana á undraverðan hátt úr ánauð Egypta. Þó svo Ísrael brygðist jákvætt við því þá skorti þjóðina sanna trú sem var knúin kærleika. Síðari saga þjóðarinnar bendir til þess að hún að mestu leyti skildi ekki hið sanna eðli sáttmálans og afbakaði hann þannig að hann varð þeim frelsun-fyrir-verk. Við þurfum ekki að endurtaka mistök Ísraels og hunsa hina undursamlegu náð sem syndurunum býðst.