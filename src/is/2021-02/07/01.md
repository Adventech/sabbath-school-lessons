---
title:  Sáttmálinn Við Sínaí
date:  08/05/2021
---

### Lesefni vikunnar
5Mós 1.29-31; Hós 11.1; Opb 5.9; 5Mós 29.10-13; 2Mós 19.5, 6; Róm 6.1, 2; Opb 14.12; Róm 10.3.

> <p>Minnistexti</p>
> „Þið hafið séð hvernig ég hef farið með Egypta og hvernig ég hef borið ykkur á arnarvængjum og flutt til mín“ (2Mós 19.4).

„Lítill drengur, einn af sjö systkinum, lenti í slysi og var fluttur á sjúkrahús. Heima fengu börnin varla nóg af nokkru. Hann fékk aldrei meiri mjólk en smávegis í glasi. Væri glasið fullt deildu tvö af börnunum því sem í glasinu var og hver sem drakk fyrstur varð að gæta sín að drekka ekki of mikið. Eftir að hlúð hafði verið að litla drengnum á sjúkrahúsinu færði hjúkrunarkonan honum stórt glas fullt af mjólk. Hann horfði löngunaraugum á það um stund en spurði svo á grundvelli skortsins heima: „Hvað má ég drekka langt niður?“ Hjúkrunarkonan horfði á hann með glampa í augum og grátstaf í kverkunum og sagði: „Drekktu það allt, vinur, drekktu það allt!“ (H.M.S. Richards, „Free Grace,“ Voice of Prophecy News, júní, 1950, bls. 4).

Líkt og það var með litla drenginn þá voru það forréttindi Ísraels til forna, en einnig okkar í dag, að þamba úr brunni hjálpræðisins. Lausn Ísraels úr aldalangri ánauð og þrælahaldi er undursamlegt dæmi um guðlega náð. Á sama hátt hefur guðleg náð með lausn úr viðjum syndarinnar að gera.

**Yfirlit vikunnar**

`Hvaða mynd notaði Drottinn til að lýsa sambandi sínu við Ísrael? Að hvaða leyti eru frásagnirnar um brottförina úr Egyptalandi og dvölina við Sínaí hliðstæðar persónulegri frelsun okkar? Hvert var hlutverk lögmálsins í sáttmálanum við Sínaí?`