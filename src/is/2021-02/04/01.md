---
title:  Eilífur Sáttmáli
date:  17/04/2021
---

### Lesefni vikunnar
2Mós 3.14; 1Mós 17.1-6; 1Mós 41.45; Dan 1.7; 1Mós 15.7-18; 1Mós 17.1-14; Opb 14.6, 7.

> <p>Minnistexti</p>
> „Ég set sáttmála minn milli mín og þín og þinna niðja eftir þig, kynslóð eftir kynslóð, eilífan sáttmála. Ég mun vera þinn Guð og þinna niðja eftir þig“ (1Mós 17.7).

Mörg okkar muna vel eftir því að við vorum lasin af lungnabólgu eða einhverju sem gerði okkur mjög veik þegar við vorum á barnsaldri. Við vöknuðum í hálfgerðu óráði og sáum pabba okkar eða mömmu sitja við rúmstokk okkar í daufu næturljósinu.

Þannig má segja á táknrænan, mannlegan hátt að Guð hafi setið við sjúkrabeð heimsins, sem var sjúkur af synd, þegar siðferðismyrkrið jókst aldirnar eftir flóðið. Af þeirri ástæðu kallaði Guð Abram og áformaði að gera trúfastan þjón sinn að forföður þjóðar sem hann gæti treyst fyrir þekkingu á honum og veitt frelsun.

Þar af leiðandi gerði Guð sáttmála við Abram og afkomendur hans sem lagði áherslu á áform Guðs að frelsa manninn undan afleiðingum syndarinnar. Drottinn ætlaði ekki að skilja heiminn eftir í reiðuleysi í svo brýnni neyð. Þessa viku munum við leitast við að beina athyglinni að fleiri fyrirheitum sáttmálans.

**Yfirlit vikunnar**

`Hvað er nafn Guðs? Hvað felst í því? Hvað fólst í þeim nöfnum sem Guð notaði í samskiptum sínum við Abram? Hvaða nöfn notaði hann til að kynna sig? Hvers vegna breytti Guð nafni Abrams í Abraham? Hvers vegna eru nöfn mikilvæg? Hvaða skilyrði eða skuldbindingar voru tengdar sáttmálanum?`