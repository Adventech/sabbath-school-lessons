---
title:  Abram verður Abraham (1Mós 17.4, 5)
date:  20/04/2021
---

Þó svo nöfn Guðs hafi andlega og guðfræðilega merkingu þá á það ekki einungis við um Guð. Eiginnöfn í austurlöndum nær til forna voru ekki aðeins marklaus leið til að bera kennsl á hver einstaklingurinn er eins og oft gerist í okkar hluta heimsins. Það skiptir t.d. ekki miklu máli í dag hvort stúlka heitir María eða Guðrún. En meðal Semíta eru mannanöfn þrungin andlegri merkingu. Öll semítísk nöfn hafa sérstaka merkingu sem kemur fram í setningu eða orðalagi sem felur í sér ósk eða þakklæti foreldranna. Sem dæmi má nefna Daníel sem þýðir „Guð er dómari minn,“ Jóel þýðir „Jahve er Guð“ og Nathanael þýðir „Gjöf Guðs.“

Vegna þeirrar merkingar sem lá í nöfnum var þeim oft breytt í samræmi við róttæka breytingu í lífi eða kringumstæðum einstaklingsins.

**Líttu á eftirfarandi texta. Hvaða kringumstæðum lýsa þeir og hvers vegna var nöfnunum breytt í þeim tilvikum?**

`1. 1Mós 32.28`

`2. 1Mós 41.45`

`3. Dan 1.7`

Að einu leyti er ekki erfitt fyrir nútímamanninn að skilja mikilvægi þess sem einstaklingurinn er nefndur. Afdrifin geta verið bæði ljós og óljós. Ef einhver er sífellt kallaður „heimskur“ eða „ljótur“ munu þessar uppnefningar fyrr eða síðar hafa áhrif á hvernig viðkomandi lítur á sjálfan sig. Ef aftur á móti einhverjum er gefin ákveðin nöfn eða þeim breytt virðist það geta haft áhrif á hvernig sá aðili lítur á sjálfa(n) sig og hvernig hann/hún bregst við því.

Með þetta í huga er ekki svo erfitt að skilja hvers vegna Guð vildi breyta nafni Abrams í Abraham. Abram þýðir „Faðir er upphafinn“ en Abraham þýðir „Faðir fjölda.“ Þegar þú lítur á það í ljósi fyrirheits sáttmálans – „Ég mun gera þig mjög frjósaman og láta af þér koma margar þjóðir og út af þér skulu konungar koma“ (1Mós 17.6) – er nafnbreytingin skiljanleg. Ef til vill var það leið Guðs til að hjálpa Abraham að treysta fyrirheiti sáttmálans sem var gefið 99 ára gömlum manni sem var giftur gamalli konu sem hingað til hafði verið óbyrja. Með öðrum orðum gerði Guð það til þess að auka trú Abrahams á fyrirheit Guðs til hans.