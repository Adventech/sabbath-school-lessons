---
title:  Stig sáttmálans (1Mós 12.1, 2)
date:  21/04/2021
---

Í þessum tveimur versum birtist fyrsta stigið (af þremur) af sáttmála Guðs við Abram. Guð birtist Abram, gaf honum fyrirmæli og síðan fyrirheit. Þessi aðkomuleið sýnir fram á náðarsamlega útvalningu Guðs á Abram, fyrsta mikilvæga viðtakanda sáttmála náðarinnar. Fyrirmælin reyndu á hvort Abram bar fullt traust til Guðs (Heb 11.8). Þó svo fyrirheitið í 1Mós 12.1-3, 7 væri sérstaklega beint til afkomenda Abrams þá fól það einnig í sér fyrirheit til alls mannkyns (1Mós 12.3; Gal 3.6-9).

**Annað stig sáttmála Guðs við Abram birtist í 1Mós 15.7-18. Í hvaða versum finnum við suma af sömu þáttum og komu fram í fyrsta stiginu?**

`Aðkomuleið Guðs til mannsins:`

`Kall eftir hlýðni mannsins:`

`Fyrirheit Guðs:`

Í helgiathöfninni í öðru stiginu birtist Drottinn Abram og fór milli fórnarstykkjanna sem hafði verið raðað upp þannig að tveir helmingar dýranna þriggja, sem fórnað var, lágu hver gegnt öðrum með bil á milli. Fuglunum var einnig slátrað en þeir voru ekki hlutaðir í tvennt. Þeir sem inngengu sáttmálann gengu á milli helminganna og hétu þannig á táknrænan hátt eilífri hlýðni við skilmálana sem samþykktir höfðu verið.

`Lýstu því sem fram fór við þriðja og síðasta stig sáttmála Guðs við Abraham. (Sjá 1Mós 17.1-14.)`

Merking nafnsins Abraham leggur áherslu á þrá Guðs og áform að frelsa allar þjóðir. Hugtakið „margar þjóðir“ felur í sér bæði Gyðinga og heiðnar þjóðir. Nýja testamentið gerir það greinilega ljóst að hinir sönnu afkomendur Abrahams eru þeir sem hafa trú Abrahams og treysta verðleikum Messíasar. (Sjá Gal 3.7, 29.) Þannig var það áform Drottins allt frá tímum Abrahams að frelsa eins marga og hann gæti, hverrar þjóðar sem þeir kynnu að vera. Það er enginn vafi að svo er enn.

`Lestu boðskap fyrsta engilsins í Opb 14.6, 7. Hvaða hliðstæður finnur þú milli þess sem engillinn segir og þess sem fólst í sáttmálanum við Abraham? Að hvaða leyti er um sömu mál að ræða?`