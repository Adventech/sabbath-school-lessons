---
title:  Skuldbindingar sáttmálans
date:  22/04/2021
---

**„Ég hef kjörið7 hann til þess að bjóða börnum sínum og niðjum eftir sig að gefa gætur að vegi Drottins og iðka rétt og réttlæti. Mun þá Drottinn láta fram koma við Abraham það sem hann hefur heitið honum“ (1Mós 18.19).**

Eins og við höfum þegar séð er sáttmálinn ávallt sáttmáli náðarinnar þar sem Guð gerir fyrir okkur það sem við gætum aldrei gert fyrir okkur sjálf. Sáttmálinn við Abraham er engin undantekning.

Í náð sinn valdi Guð Abraham sem verkfæri til að færa heiminum frelsunaráformið. En uppfylling fyrirheita sáttmála Guðs var samt háð því að Abraham væri fús að iðka réttlæti og hlýða Guði fyrir trú. Guð gæti ekki notað Abraham nema hann hlýddi.

Í 1Mós 18.19 sjáum við hvernig náð og lögmál eru tengd. Það byrjar með náð („Ég hef kjörið („þekkt“) hann. Á eftir kemur svo sú staðreynd að Abraham sé einstaklingur sem muni hlýða Drottni og kenna einnig fjölskyldu sinni að hlýða. Trú og verk eru þannig nátengd, eins og vera ber. (Sjá Jak 2.17.)

`Taktu eftir orðalaginu í 1Mós 18.19 þar sem talað er um hlýðni Abrahams. Hversu mikilvæg er hlýðnin þó svo hún sé ekki frelsunarleið? Væri hægt að uppfylla sáttmálann án hlýðni?`

Ekki væri hægt að viðhalda sáttmálanum eða njóta blessana hans nema þeir sem eru hans aðnjótandi uppfylli ákveðin skilyrði. Þó svo skilyrðin séu ekki nauðsynleg til að gera sáttmálann þá eru þau viðbrögð kærleika, trúar og hlýðni. Þau sýna fram á tengslin milli mannanna og Guðs. Hlýðni skapaði leið fyrir Guð að uppfylla fyrirheit sáttmálans fyrir fólkið.

Sáttmálarof vegna óhlýðni er ótrúmennska gagnvart þeim tengslum sem hafa verið sett upp. Rof sáttmálans kemur í veg fyrir uppfyllingu hans.

`Getur þú séð hvers vegna hlýðni er svo mikilvæg í ljósi eigin reynslu? Getur þú nefnt einhver dæmi, annaðhvort úr eigin reynslu eða úr frásögn Biblíunnar, um að óhlýðni útilokar uppfyllingu fyrirheita sáttmálans? Hver er lausnin á þeim vanda?`

---

<sup>7</sup> Hebreskan notar hér orðið „að þekkja/vita“ sem er að finna í mörgum enskum þýðingum: („Ég veit að hann mun bjóða . . . “ (Þýð).