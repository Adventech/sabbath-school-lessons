---
title:  Kall til hollustu
date:  24/05/2023
---

Ákall Opinberunarbókarinnar er áríðandi kall til hollustu og er dregið saman í táknmyndinni um konurnar tvær. Þó svo virðist sem fólk Guðs bíði stundum lægri hlut í alheimsdeilunni milli sannleika og villu þá heitir Guð því að kirkja hans munu verða sigursæl að lokum.

`Lestu Matt 16.18 og Opb 17.14. Hvaða fyrirheit gaf Jesús lærisveinum sínum varðandi kirkju sína?`

Kristur er hinn trausti grundvöllur sem kirkja hans er byggð á. Kirkja hans er grundvölluð á kenningum orðs hans og leiðsögn anda hans. Aftur á móti á Babýlon rætur að rekja til mannasetninga og hefða. Hver sá trúarleiðtogi sem setur mannasetningar eða hefðir í stað vilja Guðs, eins og hann er opinberaður í ritningunum, eða ofar honum eflir ringulreið Babýlonar.

Á tíma hinnar fornu Babýlonar voru ríki og kirkja ein heild. Þegar Nebúkadnesar konungur sat í hásæti sínu í musterinu var talið að hann talaði fyrir hönd guðanna. Eitt sinn ögraði hann hinum sanna Guði þegar hann fyrirskipaði öllum að tilbiðja og beygja sig undir algilda fyrirskipun hans sem var áhrifamikið tákn um það sem fólk Guðs mun standa andspænis á síðustu dögum þegar það neitar að tilbiðja falska ímynd . (Sjá Dan 3.)

Á síðustu tímum veraldarsögunnar mun rísa upp kirkju-ríki, andleg Babýlon, ásamt andlegum leiðtoga sem kveðst tala sem Guð. Orð hans munu verða sögð vera orð Guðs og fyrirmæli hans fyrirmæli Guðs. Um aldaraðir hafa páfarnir í Róm lýst því yfir að þeir komi í stað Guðs á jörðu. Í páfabréfi sínu 2. júní, 1894, kemst Leó páfi XIII þannig að orði: „Á þessari jörð gegnum við stöðu Guðs almáttugs.“ Kirkjuorðabók Ferrarís bætir við: „Virðing páfans er svo mikil og háleit að hann er ekki einungis maður heldur er hann jafn Guði og umboðsmaður hanas.“ Þegar Páll postuli talar um þetta vald segir hann: Hann „hreykir sér yfir allt sem heitir Guð eða helgur dómur, sest í musteri Guðs og gerir sjálfan sig að Guði“ (2Þess 2.4).

`Við höfum þegar séð að Guð á trúfasta fylgjendur einnig í „Babýlon.“ Hvers vegna ber okkur því að gæta okkar hvernig við tölum um „Babýlon“ og hvers vegna verðum við að gæta okkar að dæma kerfið en ekki þá sem eru hluti þess?`