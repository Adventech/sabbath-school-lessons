---
title:  Tvö andstæð kerfi
date:  21/05/2023
---

`Lestu Opb 12.17 og Opb 17.14. Hvernig er kirkju Guðs lýst og hvernig bregst Satan við henni?`

Í aldanna rás hefur Guð ávallt haft þá sem voru honum trúfastir. Trúfesti þeirra kemur fram í því að þeir    „varðveita boð Guðs“ (Opb 12.17, 1981). Þeir eru einnig sagðir vera „hinir kölluðu og útvöldu og trúu“ (Opb 17.14).

`Lestu Opb 14.8 og Opb 17.1, 2. Hvaða alvarlegu yfirlýsingu kemur engillinn með og hvað hafði Babýlon gert sem réttlætti slíka yfirlýsingu?`

Jóhannes skrifaði Opinberunarbókina í lok 1. aldar e.Kr. Á þeim tímavar hin forna borg Babýlon moldarhaugur. Þegar Jóhannes skrifaði boðskap Opinberunarbókarinnar hafði hin bókstaflega Babýlon legið í eyði í margar aldir.

Í Opinberunarbókinni er hin forna borg Babýlon notuð sem táknmynd um Babýlon endalokanna. Í spádómum bókarinnar táknar Babýlon fölsk trúarbrögð sem munu hafa svipuð einkenni og Babýlon á tíma Gamla testamentisins. Þær meginreglur sem ríktu í hinni fornu Babýlon munu vera undirstaða andlegrar Babýlonar nútímans.

Í Opb 17.1-6 sjáum við konu, íklædda purpura og skarlati, stika yfir svið tímans. Hún situr á skarlatslitu dýri. Biblían talar um hana sem skækju. Hún hefur yfirgefið hinn sanna elskanda sinn, Jesú Krist. Jóhannes postuli gefur okkur hér greinilega mynd af fráföllnu trúarkerfi sem hefur voldug áhrif á heiminn. Tökum eftir orðalaginu. Með þessu valdi hafa konungar jarðarinnar drýgt saurlifnað og þeir sem á jörðinni búa hafa orðið drukknir af lostaveigum hennar“ (Opb 17.2). Hugtakið „að vera drukkinn“ er alltaf neikvætt í Biblíunni. Og hórdómur er tákn um falskar kenningar og iðkanir.

`Jafnt leiðtogar sem óbreyttir borgarar hafa orðið fyrir neikvæðum áhrifum frá þessu valdi. Í hverju felst vörn okkar? (Lestu Ef 6.10-18.)`