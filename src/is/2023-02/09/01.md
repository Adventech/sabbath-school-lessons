---
title:  Borg Nefnd Ringulreið
date:  20/05/2023
---

### Lesefni vikunnar
Opb 17.1, 2, 15; Opb 18.1-4; Opb 17.4-6; Matt 16.18; Jer 50.33-38; Slm 115.4-8.

> <p>Minnistexti</p>
> „Þessir munu heyja stríð við lambið. Og lambið og þeir sem með því eru, hinir kölluðu og útvöldu og trúu, munu sigra þá -- því að lambið er Drottinn drottna og konungur konunga“ (Opb 17.14).

Þemað um deiluna miklu er dregið saman í Opinberunarbókinni og táknað með tveimur konum: Önnur þeirra er íklædd sólinni (Opb 12), en hin er íklædd purpura og skarlati (Opb 17).

Athyglisverða táknið um konuna sem var íklædd sólinni, í skínandi dýrð Krists, er að finna í Opb 12. Hún er trúföst hinum sanna elskhuga sínum, Jesú. Hún er ekki flekkuð af spillingu falskenninga. Í Biblíunni táknar óflekkuð kona brúði Jesú, hina sönnu kirkju. Í Jer 6.2 (1981) talar spámaðurinn um dótturina Síon sem fagra og fínlega og tákn um fólk Guðs. (Sjá einnig Ef 5.25-32 og Hós 2.20.)

Aftur á móti líkir Biblían fráfalli við skækjulifnað eða hórdóm (Jak 4.4). Þegar Esekíel harmar uppreisn og ótrúmennsku Ísraels segir hann: „Kona, sem drýgir hór, tekur annan mann í stað eiginmanns síns“ (Esk 16.32).

Í lexíunni þessa viku munum við rannsaka þessar tvær konur í Opinberunarbókinni og kanna nánar baráttuna milli sannleika og lygi.