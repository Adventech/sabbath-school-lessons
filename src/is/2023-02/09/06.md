---
title:  'Babýlon: miðstöð hjáguðadýrkunar'
date:  25/05/2023
---

Annað skýrt einkenni leyndardóms Babýlonar hinnar miklu er sú staðreynd að hjáguðadýrkun er í kjarna tilbeiðslu hennar.

`Lestu Jer 50.33-38 og Jer 51.17, 47. Hvað segja þessi vers okkur um tilbeiðslu hjáguða í Babýlon til forna og viðbrögð Guðs við því?`

Jeremía 50 og 51 segja fyrir um eyðingu Babýlonar af völdum Meda og Persa. Ein af ástæðunum fyrir hruni Babýlonar var hjáguðadýrkun þeirra. Babýloníumenn trúðu því að myndastytturnar táknuðu guði þeirra. Samkvæmt trúarbrögðum Babýloníumanna voru umönnun og tilbeiðsla þeirra talin heilög. Guðirnir bjuggu samtímis í myndastyttunum í musterinu og náttúruöflunum sem þeir táknuðu. Ef hjáguðum var rænt eða þeir eyðilagðir þýddi það missi verndar þeirra. Á tíma síðara Babýloníuríkisins flúði Mardúk-apla-iddina II, prins í Kaldeu, með styttur af guðum Babýloníu til votlendisins í suðurhluta Mesópótamíu til að bjarga þeim frá her Sankeríbs Assýríukonungs. (Jane R. McIntosh, Ancient Mesopotamia: New Perspectives („Hin forna Mesópótamía: Ný sjónarmið“), ABC-CLIO, Inc., Santa Barbara, CA, 2005, bls. 35-43).

Spámenn Biblíunnar sýna fram á andstæðuna milli tilbeiðslu þessara lífvana líkneskja og tilbeiðslu Guðs, skaparans, sem er lifandi lífgjafi (Jer 51.15, 16, 19).

`Lestu 2Mós 20.4-6 og Slm 115.4-8. Hvað segja þessi vers okkur um hjáguðadýrkun?`

Þó svo meira felist í hjáguðadýrkun hinnar andlegu Babýlonar en að lúta frammi fyrir skurðgoðum úr viði eða steini þá eru hliðstæður milli hinnar andlegu Babýlonar og fornu Babýlonar þegar um er að ræða skurðgoð í tengslum við tilbeiðsluna. Lotningin sem borin er fyrir skurðgoðum við tilbeiðsluna er brot á öðru boðorðinu þar sem hún takmarkar möguleikann fyrir Heilagan anda að beina huga okkar að því sem er eilíft og jafnar tign Guðs við lífvana líkneski. Þessar ímyndir voru innleiddar í kristnina á 4. öld e.Kr. í því skyni að gera kristnina aðgengilegri fyrir heiðingjana. Því miður þá hljóta þessar líkneskjur oft þann heilagleika og lotningu sem Guði einum tilheyrir og smánar ferlið andlega.