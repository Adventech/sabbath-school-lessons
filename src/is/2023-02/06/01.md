---
title:  Tími Dóms Hans
date:  29/04/2023
---

### Lesefni vikunnar
Dan 8; Dan 9; Esr 7; Matt 3.13-17; Róm 5.6-9; Mrk 15.38; 3Mós 16.16.

> <p>Minnistexti</p>
> „Gerið þetta því heldur sem þið vitið hvað tímanum líður, að ykkur er mál að rísa af svefni. Nú er okkur hjálpræðið nær en þá er við tókum trú. Liðið er á nóttina og dagurinn í nánd“ (Róm 13.11, 12).

Fyrir allmörgum árum sagði tímaritið National Geographic frá skógareldum í Yellowstone National Park í Bandaríkjunum. Eftir að þeim lauk gengu nokkrir skógarverðir upp fjall eitt til að kanna skemmdir. Einn varðanna fann fugl sem hafði brunnið til ösku við rætur eins trésins. Honum leið hálf-illa yfir þessari óhugnanlegu sjón og ýtti við fuglinum með priki.

Þegar hann ýtti við honum komu þrír litlir ungar undan vængjum móðurinnar sem hafði gert sér grein fyrir hættunni og borið unga sína að trénu og safnað þeim undir vængi sína. Hún hefði getað forðað sér en hún neitaði að yfirgefa unga sína. Hvílík mynd af hinum trúaða sem er öruggur í Kristi.

Eldar dóms Guðs loguðu á honum á Golgata og allir sem eru í Kristi eru öruggir undir vængjum hans. Á krossinum var Kristur sakfelldur sem syndari svo að við mættum vera sem réttlátir borgarar hins himneska ríkis. Hann var dæmdur sem glæpamaður svo að við gætum sloppið við eyðandi elda eilífrar glötunar bæði myndrænt og raunverulega.