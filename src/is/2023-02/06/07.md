---
title:  Til íhugunar
date:  05/05/2023
---

Hér er stutt yfirlit yfir 70-vikna spádóminn í Dan 9.24-27:

Fyrst eru nefndar sjötíu sjöundir/vikur (Dan 9.24). Næst koma sjö sjöundir og sextíu og tvær sjöundir, eða alls 69 vikur af þeim sjötíu (Dan 9.25).

Síðan er sjötugasta vikan sem skiptist í miðju (Dan 9.27) og nær til ársins 34 e.Kr.

Daníel segir ekkert um það hvenær 2300 daga-árin í Dan 8 hófust. Hann segir aðeins: „Tvö þúsund þrjú hundruð kveld og morgnar og þá mun helgidómurinn aftur verða kominn í samt lag“ (Dan 8.14, 1981). Gætu þau ekki hafa byrjað þegar Daníel fékk sýnina „á þriðja ári Belsasars konungs“ (Dan 8.1)?

Það virkar samt ekki. Sýnin í Dan 8 felur ekki Babýlon í sér. Hún hefst með atburðum eftir lok Babýlonar, þ.e.a.s. Medó-Persíu, Grikklandi og Róm, allt til tíma endalokanna. Við getum því ekki tengt hreinsun helgidómsins, sem sýnin fjallar um, við Babýlon sem er ekki lengur til! Upphaf sýnarinnar ætti að reiknast á grundvelli þess sem í spádómnum er, en hann hófst á tíma Medó-Persíu og nær til endalokanna (Dan 8.19).

Okkur er heldur ekki sagt í Dan 8 hvað markaði upphaf sýnarinnar en við finnum það svo í Dan 9.

**Til umræðu**

`Ræðið um hið nána samband milli fagnaðarerindisins og dómsins eins og því er lýst í þessum tveim hlutum sama spádóms. Hvers vegna eru tengslin milli þeirra svo mikil gleðifregn fyrir okkur? Hvers vegna ættu þessi tengsl að draga úr þeim ótta sem margir hafa varðandi dóminn?`

`Hugleiddu þann sannleika sem kemur fram í Dan 9.26 um að Messías verði afmáður en ekki vegna sín sjálfs. Um hvað er verið að tala? Vegna hverra var hann afmáður og hvers vegna?`

`Lestu aftur 3Mós 16.16 og 3Mós 23.26-29. Hver var ástæðan fyrir hreinsun helgidómsins (3Mós 16.16) og hvernig átti fólkið að bregðast við þeirri athöfn (3Mós 23.26-29)? Hvaða tengsl eru milli þess og þýðingu þess fyrir okkur í dag?`