---
title:  Hreinsun helgidómsins
date:  30/04/2023
---

Eins og við höfum þegar séð verður dómur að eiga sér stað áður en Kristur kemur. Engillinn boðar með hárri röddu að tími dóms hans sé kominn (Opb 14.7). Daníelsbókin gefur okkur svo tímann fyrir byrjun þessa dóms.

`Lestu Dan 8.14. Hvaða tiltekna tíma gefur Daníel varðandi hreinsun helgidómsins?`

Hver Gyðingur skildi hvað fólst í hreinsun hins jarðneska helgidóms. Það gerðist á friðþægingardaginn sem var dagur dómsins. Þó svo Daníel væri ljós hugmyndin um hreinsun helgidómsins og dóminn þá skildi hann ekki til fulls 2300 dagana.

`Lestu Dan 8.27 og Dan 9.21, 22. Hver voru viðbrögð Daníels við sýninni um 2300 dagana og hvernig svaraði Guð honum?`

Í lok Dan 8 er sagt frá því að Daníel hafi brugðið og sýnin hafi ollið honum hugarangri og „enginn kunni skýringu á henni“ (Dan 8.27), þ.e.a.s. hvað 2300 dagarnir táknuðu. Aðrir þættir sýnarinnar höfðu þegar verið útskýrðir (sjá Dan 8.19-22). Í næsta kafla er svo sagt frá því að engillinn Gabríel hafi komið til þess að útskýra þennan spádóm fyrir Daníel. „Daníel, hingað er ég kominn til að veita þér glöggan skilning“ (Dan 9.22).

Gabríel kemur Daníel á óvart þegar hann svarar bæn hans á mikið umfangsmeiri hátt en Daníel hafði nokkru sinni grunað. Engillinn tók Daníel niður í gegnum aldirnar og opinberaði sannleikann um hinn komandi Messías og gaf til kynna hvenær hann mundi hefja starf sitt og grimmilegan dauða hans, en báðir þeir atburðir voru nátengdir hreinsun helgidómsins í Dan 8. Dauði Krists og dómurinn eru þannig óaðskiljanlegir.

`Hvers vegna er það mikilvægt að dauði Jesú, eins og fram kemur í Dan 9.24-27, er nátengdur dóminum í Dan 8.14? Hvaða þýðingarmikla sannleika kenna þessi tengsl okkur?`