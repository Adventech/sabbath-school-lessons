---
title:  Jesús er verðugur
date:  27/04/2023
---

Í Opb 5.1-3 sjáum við aftur hásæti. Komið er með bókrollu sem ritað var á báðum megin. Hún er innsigluð með innsigli Guðs og enginn var sá á himni eða jörðu sem gæti opnað hana. Himneskar verur skjálfa. Þetta er alvarlegt mál. Enginn engill getur komið fram fyrir hönd mannsins í lokadómi jarðarinnar. Jóhannes grætur af því að enginn getur opnað bókrolluna. Einn af öldungunum, einn þeirra sem voru endurleystir frá jörðinni, talar uppörvunarorð til hjarta Jóhannesar. Jesús, Guðslambið, er verðugur til að opna bókrolluna.

Jóhannes sér lokasvarið við vandamáli syndarinnar í Opb 5.5. Hinn aldraði spámaður sér einustu leiðina fyrir hvern og einn til að standast lokadóminn við hásæti Guðs. „En einn af öldungunum segir við mig: „Grát þú eigi! Sjá, sigrað hefur ljónið af Júda ættkvísl, rótarkvistur Davíðs. Hann getur lokið upp bókinni . . . . Þá sá ég lamb, sem virtist hafa verið slátrað“ (Opb 5.5, 6).

`Lestu Opb 5.8-12. Hvernig bregst allur himinninn við yfirlýsingunni um að Jesús sé verður að opna bókrollu dómsins og endurleysa okkur?`

Jesús, Guðslambið sem fórnaði sér til að frelsa all mannkynið, tekur við bókrollu dómsins og opnar hana. Allur himinninn endurómar af hrífandi lofgjörð. Sigur hans yfir freistingum Satans, dauði hans á krossinum, upprisa hans og þjónusta hans sem æðsti prestur tryggja hjálpræði öllum þeim sem kjósa fyrir trú að bregðast við náð hans. Dómurinn er ótrúleg gleðifregn fyrir fólk Guðs. Hann hefur með endalok yfirráða syndarinnar og lausn fólks Guðs að gera.

Getur nokkuð verið meira uppörvandi? Jesús er fulltrúi okkar í dóminum. Hið fullkomna og réttláta líf hans hylur okkur. Réttlæti hans er að verki í okkur að endurnýja okkur. Náð hans fyrirgefur okkur, umbreytir okkur og veitir okkur styrk til að lifa Guði þóknanlegu lífi.

Við þurfum ekki að óttast. Jesús er í dóminum fyrir okkur og máttarvöld hins illa bíða ósigur. Dómurinn fellur fólki Guðs í hag (Dan 7.22). Það er ekki hlutverk dómsins að komast að því hve slæm við erum heldur hve góður Guð er.

`Hugleiddu aftur hina miklu von sem við höfum í dóminum: Jesús er staðgengill okkar. Hvers vegna er það einasta von okkar?`