---
title:  Með Guð sem þungamiðju lífs okkar
date:  18/04/2023
---

Á tíma neysluhyggju þegar veraldleg gildi gera sjálfið að þungamiðju lífsins skírskotar himinninn til okkar að.við snúum okkur frá ofríki sjálfshyggjunnar og fjötrum öfgakenndrar sjálfsvitundar og gerum Guð að þungamiðju lífs okkar. Líf sumra snýst um peninga, líf annarra um nautnir og völd. Enn aðrir hafa íþróttir, tónlist eða skemmtanir sem þungamiðju lífs síns. Boðskapur Opinberunarbókarinnar er lúðurhljómur sem kallar okkur til að óttast Guð og virða hann sem hina sönnu þungamiðju lífs okkar.

`Lestu Matt 6.33; Kól 3.1, 2 og Heb 12.1, 2. Hvað segja þessir textar okkur um það að gera Guð að sannri þungamiðju lífs okkar?`

Það sem málið snýst um í lokabaráttu jarðarinnar eru yfirráð yfir huga mannsins. Í rauninni hefur það með yfirráð vilja Guðs og undirgefni okkar og hollustu við hann að gera.

Lokabaráttan í deilunni miklu milli góðs og ills er um yfirráð yfir hugsunum okkar. Páll postuli hvetur okkur til að vera „með sama hugarfari sem Kristur Jesús var“ (Fil 2.5). Hugurinn er borgarvirki tilveru okkar. Hann er uppspretta athafna okkar. Versið lætur í ljós eitthvað sem við veljum gera. Það að kjósa að vera með sama hugarfari og Kristur felur í sér að leyfa Jesú að móta hugsanir okkar með því að fylla huga okkar með eilífðarmálefnum.  Að óttast Guð felur í sér að hafa hann fyrstan og æðstan í lífi okkar.

Hugsaðu um það hve auðvelt það er að vissu leyti að stjórna hugsunum okkar, að minnsta kosti þegar við gerum okkur grein fyrir því að við þurfum á því að halda. Vandamálið er oft það að hugur okkar, sem er fallinn og syndugur, hefur tilhneigingu til að snúa sér að veraldlegum málum sem eru auvirðleg, nema við leggjum okkur vísvitandi fram um að dvelja við það sem er rétt, það sem háleitt er en ekki jarðneskt. Þess vegna verðum við að ásetja okkur að kjósa hina helgu gjöf hins frjálsa vilja til að dvelja við það sem himneskt er, eins og Páll sagði.

`„Að endingu, systkin, allt sem er satt, allt sem er göfugt, rétt og hreint, allt sem er elskuvert og gott afspurnar, hvað sem er dygð og hvað sem er lofsvert, hugfestið það“ (Fil 4.8). Hvernig lærum við að gera það sem Páll er að tala um?`