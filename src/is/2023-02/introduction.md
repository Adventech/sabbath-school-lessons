### Boðskapur Englanna Þriggja

Þann 15. október, 1844, viku fyrir vonbrigðin miklu, fæddist drengur inn í guðhrædda Lúterstrúar-fjölskyldu í Þýskalandi. Hann hét Friedrich Nietzsche og varð síðar einn áhrifamesti guðleysingi nútímans. Þar sem hann taldi að hinn kristni Guð væri að dauða kominn á Vesturlöndum kvartaði hann yfir áframhaldandi áhrifum kristninnar á siðferðið og hæddist að því sem „siðferði þræla“. Siðferði þeirra veiklyndu sem komu upp með heimskulegar hugmyndir eins og „Elskið hvert annað“ í þeirri viðleitni sinni að vernda sig gegn þeim sem sterkari voru en þeir. Samkvæmt Nietzsche þyrfti nútíminn að losa sig við úreltar hugmyndir um „gott og illt.“ Ein persónan í einu ritverki hans (Thus Spoke Zarathustra („Þannig mælti Saraþústra“)) hvatti til þess að menn skyldu „Mölbrjóta gömlu lagatöflurnar“ (þ.e.a.s. með boðorðunum tíu).

Árið 1844 var einnig mikilvægt fyrir Karl Marx, upphafsmann kommúnismans. Á því ári skrifaði hann Economics and Philosophic Manuscripts of 1844 („Hagfræði- og heimspeki-handrit árið 1844“) þó svo þau hafi ekki gefin út fyrr en 1932 í Sovétríkjunum. Þau sýna fram á frumhugsjón Marx varðandi algjöra efnishyggju sem fara myndi í gegnum mismunandi efnahagsstig þar til verkalýður heimsins sameinaðist og svipti auðvaldskúgara sína völdum og sköpuðu draumaland á jörðu.

En árið 1844 var einnig mikilvægt fyrir Charles Darwin. Í ritgerð sem þekkt er sem „Essay of 1844“ („Ritgerð frá 1844“) skráði Darwin eina fyrstu yfirlýsingu sína um þróunarkenninguna, þó svo hún hafi ekki verið gefin út fyrr en árið 1859 í bók hans, On the Origin of Species („Um uppruna tegundanna“), þar sem hann boðaði opinberlega þá skoðun sína að allt líf á jörðinni ætti rætur að rekja til sameiginlegs „forföður“ og hefði þróast einungis fyrir eðlileg og tilviljanakennd ferli.

En á sama ári, 1844, rættist einnig spádómurinn í Dan 8.14 um 2300-dagana. Sama ár plöntuðu leifar vonbrigðanna fræjum sem áttu eftir að blómstra sem heimsvíðtæk hreyfing sem boðaði boðskap sem hafnaði kjarnanum í hugmyndafræði Marx, Nietzsche og Darwins.

Andstætt Marx boðaði aðventhreyfingin það að það væri deilan mikla milli Krists og Satans en ekki hugmyndafræði efnishyggjunnar, sem útskýrði sögu heimsins og hún myndi ekki enda með draumalandi kommúnismans heldur með yfirnáttúrulegri stofnun eilífðarríkis Guðs.

Andstætt Darwin kenndu Sjöunda-dags aðventistar að lífið ætti ekki upptök sín fyrir eðlileg og tilviljanakennd ferli og náttúruval heldur fyrir mátt Guðs, skaparans, sem skapaði lífið á jörðinni á sex dögum og hvíldist þann sjöunda.

Andstætt Nietzsche boðuðu Sjöunda-dags aðventistar ekki aðeins tilveru Guðs heldur einnig að algildar siðareglur, gömlu lögmálstöflurnar, boðorðin tíu, séu enn í gildi sem mælikvarði dómsins og eigi við um allt mannkyn.

Haldið þíð að það sé einskær tilviljun að allir þessir atburðir hafi gerst árið 1844? Við teljum að svo sé ekki!

Marx, Nietzsche og Darwin orsökuðu óbætanlegt tjón fyrir mannkynið sem heild. En meðal allra þessara villukenninga skildi Guð ekki heiminn eftir án vitnisburðar um sannleikann. Í umhverfi þessara skaðlegu hugmynda reisti Guð upp hreyfingu sem síðan þróaðist og varð söfnuður Sjöunda-dags aðventista sem boðaði heiminum loka- boðskap Guðs -- boðskap englanna þriggja. Kjarni þessa þrefalda boðskapar englanna afsannar villukenningar og misskilning þessara þriggja hræðilega blekktu manna.

Þessi þrefaldi boðskapur englanna eru að vissu marki fyrirmæli til Sjöunda-dags aðventista um að búast til hernaðar. Kjarni hans er ein- faldlega fagnaðarerindið framsett sem „sannleikur samtímans“ (2Pét 1.12).

Þessi þrefaldi boðskapur englanna er rannsóknarefni okkar þennan ársfjórðung.

_Mark Finley er frá Connecticut í Bandaríkjunum. Hann er þekktur víða um heim sem útbreiðsluprédikari og var varaformaður aðalsamtakanna 2005-2010. Eftir að hann hætti fullu starfi fyrir aldurs sakir varð hann aðstoðarmaður formanns aðalsamtakanna. Mark Finley og Ernestine eiginkona hans eiga þrjú börn og fimm barnabörn._