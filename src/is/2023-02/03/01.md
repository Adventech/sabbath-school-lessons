---
title:  Eilíft Fagnaðarerindi
date:  08/04/2023
---

### Lesefni vikunnar
Opb 14.6-12; 1Kor 15.1-4; Róm 3.24-26; 1Pét 1.18-20; Matt 28.19, 20; Post 1.8.

> <p>Minnistexti</p>
> „Og ég sá annan engil fljúga um háhvolf himins. Hann hélt á eilífum fagnaðarboðskap til að boða þeim sem á jörðinni búa og sérhverri þjóð og kynkvísl, tungu og lýð“ (Opb 14.6).

Á þeim tíma þegar heiðingjarnir umhverfis Ísrael til forna voru fjölgyðistrúar og tilbáðu fjölda guða úr viði eða steini finnum við skýra, afdráttarlausa og áhrifamikla trúaryfirlýsingu Ísraelsmanna í 5Mós 6.4: „Heyr, Ísrael. Drottinn, Guð vor, Drottinn er einn.“

Þegar Gyðingarnir í aldanna rás tónuðu þessa bæn sem er þekkt sem sjema (= „ að heyra,“ eftir fyrsta orðinu á hebresku) voru þeir minntir á þá andlegu sýn sem sameinaði þá sem þjóð og styrkti þá í ákvörðun sinni að viðhalda sérkennum sínum sem tilbiðjendur hins eina sanna Guðs.

Boðskapur englanna þriggja í Opb 14 er sjema okkar sem Sjöunda-dags aðventista. Þeir eru einkennandi trúaryfirlýsing okkar. Þeir skýrgreina hver við erum og lýsa ætlunarverki okkar í þessum heimi. Með öðrum orðum, spámannleg auðkenni okkar er að finna í Opb 14.6-12 þar sem við einnig finnum það sem knýr okkur til að boða heiminum fagnaðarerindið.

Í þessari lexíu munum við byrja að kanna Opb 14.6-12 með augum náðarinnar er við hlustum á Guð tala til hjartna okkar.