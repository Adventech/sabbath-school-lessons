---
title:  Til íhugunar
date:  14/04/2023
---

Hugleiðið hugmyndina sem kemur fram í miðvikudagskaflanum um þörf okkar að vera hluti af einhverju sem er meira en við sjálf og vesælt lífi okkar sem er oft spillt, eyðilagt og fullt af vonbrigðum. (Höfum við ekki öll reynt eitthvað af þessu í lífi okkar?). Þessi þrá hefur einnig rétt á sér. Líkamlega séð erum við einungis litlir kögglar af kjöti sem innihalda heila okkar -- um eitt kíló af lífrænu efni, sem hefur kolefniskjarna og er líkara körfu af steiktum kjúklingum en hörðum tölvudiski.

Hvaða hafa þessir litlu kjötkögglar að segja í samanburði við eilífðina sem umlykur þá? Ef við lifum einungis fyrir okkur sjálf eða eitthvað sem er engu meira en við, þegar svo margt er umhverfis okkur og handan okkar, er það líkt því að vera í ævilangri einangrun mitt í stórborg sem við finnum titra gegnum veggina. Er nokkuð meira og mikilfenglegra, dýrðlegra og afdrifaríkara en að lifa til þess að boða fyrirheitið um eilíft líf sem okkur hefur verið gefið í Jesú?

„Þjónar Guðs munu hraða sér með upplýstar ásjónur og geislandi af heilagri helgun frá einum stað til annars til þess að flytja boðskapinn af himnum. Varnaðarorðin munu hljóma þúsundrödduð um alla jörðina. Kraftaverk munu verða, sjúkir læknast og tákn og undur fylgja hinum trúuðu. Satan vinnur einnig með undrum lyginnar og mun jafnvel kalla eld af himni að mönnum ásjáandi (Opb 13.13). Þannig munu íbúar jarðarinnar verða leiddir til að taka afstöðu sína“ (DM, bls. 422).

**Til umræðu**

`„Margir hafa skrifað mér og spurt hvort boðskapurinn um réttlætingu fyrir trú sé boðskapur þriðja engilsins og ég hef svarað því þannig að það sé kjarni boðskaparins“ (RH, 1. apr., 1890). Hvaða tengsl eru milli réttlætingar fyrir trú og boðskaps englanna þriggja?`

`Hugleiðið hugtakið „eilíft fagnaðarerindi.“ Hvað er eilíft varðandi fagnaðarerindið?`

`Hvaða þýðingu hefur það að Sjöunda-dags aðventistar eru í svo mörgum löndum? Hvað segir það okkur um hvernig Guð hefur blessað viðleitni okkar? Hvernig getur söfnuður þinn átt meiri þátt í að ljúka verkinu?`