---
title:  Augljós blekking
date:  16/05/2023
---

Í viðleitni sinni að gera að engu sérstöðu sköpunarinnar hefur djöfullinn komið fram með augljósa fölsun sem margir taka á móti, jafnvel á meðal okkar. Hún gengur út á það að Guð sé frumkvöðull sköpunarinnar en það tók hann margar aldir að skapa líf. Í því skyni notaði hann þróunarferlið. Þessi aðferð leitast við að samræma „vísindalegar heimildir“ og sköpunarsögu Biblíunnar. Hún heldur því fram að dagar sköpunarinnar séu löng, óákveðin tímabil og lífið á jörðinni hafi verið þar í milljarða ára.

`Lestu Slm 33.6, 9 og Heb 11.3. Hvað segja þessir skýru textar okkur um það hvernig Guð skapaði heiminn?`

Frásögn Biblíunnar er skýr. Guð „talaði -- og það varð, hann bauð -- þá stóð það þar“ (Slm 33.9). „Fyrir trú skiljum við að Guð skapaði heimana með orði sínu“ (Heb 11.3). Fyrsti kaflinn í 1Mós staðfestir að Guð skapaði heiminn á sex sólarhringum og hvíldist svo sjöunda daginn. Málvísindalega séð er þetta einasti möguleikinn. Jafnvel fræðimenn sem trúa ekki á sex-daga-sköpun viðurkenna að höfundurinn hafi ætlað sér að kenna sex-daga sköpun.

Hebreska orðið fyrir „dag“ í 1Mós 1 er „jóm.“ Hvar sem það kemur fyrir ásamt töluorði (fyrsti dagurinn, fimm dagar, o.s.frv.) er um sólarhring að ræða. Hvergi í Biblíunni táknar það ótakmarkaðan tíma, það táknar undantekningalaust einn sólarhring.

Ef Guð skapaði ekki heiminn á sex bókstaflegum dögum, hvaða þýðingu hefði þá hvíldardagurinn á sjöunda deginum? Hvers vegna hefði Guði gefið út fyrirmæli um hann? Það væri tóm markleysa að láta hvíldardaginn vera eilíft tákn um sex-daga sköpunarviku ef slík vika var aldrei raunveruleg. Það myndi véfengja þörfina fyrir sjöunda-dags hvíldardag ef við trúum á langtíma-sköpun. Það reisir einnig alvarlegar spurningar varðandi áreiðanleika Biblíunnar.

`Með því að ráðast á hvíldardaginn er Satan að véfengja vald Guðs. Hvað væri áhrifameira til að afnema minningarhátíðina um sex-daga sköpun en að afneita sex-daga sköpuninni? Það er því engin furða að svo margir, þar á meðal margir kristnir, gefa engan gaum að sjöunda-dags hvíldardeginum. Hvílíkur undirbúningur undir loka-blekkinguna.`