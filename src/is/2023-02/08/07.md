---
title:  Til íhugunar
date:  19/05/2023
---

„Ástæðan sem gefin er fyrir tilbeiðslu Guðs er sú að hann er skaparinn. Í tíðagerð himinsins láta himneskar verur það mjög beinskeytt í ljós: „Því að þú hefur skapað alla hluti“ (Opb 4.11). Engillinn bendir á að á jörðinni þurfi að leggja eins mikla áherslu á þá staðreynd og mögulegt er þegar hann segir: „Tilbiðjið þann sem hefur gert himininn og jörðina og hafið og uppsprettur vatnanna“ (Opb 14.7). Með réttu hefur verið bent á að engillinn noti orðalag fjórða boðorðsins til að réttlæta kallið til að tilbiðja Guð (2Mós 20.11). . . .

Í boðorðunum tíu er hvíldardagsboðorðið sem innsigli þeirra þar sem það staðfestir hver Guð er -- skaparinn. Þar að auki skilgreinir það yfirráðasvæði hans -- allt sem hann hefur skapað, og sýnir fram á rétt hans til að stjórna -- hann skapaði allt. Til þess að drekanum tækist áform sitt yrði hann á einhvern hátt að fjarlægja þetta minnismerki“ (Ángel Manuel Rodríguez, The Closing of the Cosmic Conflict: Role of the Three Angels´ Messages („Lyktir alheimsdeilunnar: Hlutverk boðskaps englanna þriggja“), bls. 40, 41).

**Til umræðu**

`Á hvern hátt svarar boðskapur hvíldardagsins mikilvægustu spurningum lífsins: Hvaðan kom ég? hvers vegna er ég hér? og hver eru eilífðarörlög mín?`

`Hugleiddu undraverk sköpunarinnar. Hugleiddu kraftaverk eigin tilveru í óravíðáttu alheimsins. Hvað ætti sú staðreynd að meginminnismerki þessarar sköpunar, hvíldardagurinn, kemur undantekningalaust til okkar vikulega og kennir okkur um mikilvægi sköpunarkenningarinnar?`

`Hvernig kemur tilbeiðsla fram í frásögnunum í Dan 3 og 6? Hvað kemur fram í þessum frásögnum sem hjálpar okkur að búa okkur undir þær áskoranir sem trúfastur lýður Guðs mun standa andspænis varðandi „merki dýrsins“?`

`Hvernig myndum við sýna einhverjum sem trúir á sköpun sem þróaðist yfir milljónir eða jafnvel milljarða ára hve óraunhæft það er að halda sjöunda-dags hvíldardag til minningar um slíka sköpun?`