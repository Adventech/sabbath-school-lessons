---
title:  Sköpunin, hvíldardagurinn og endalokin
date:  17/05/2023
---

Deilan mikla sem hófst á himnum fyrir þúsundum ára hafði með vald Guðs að gera. Það er enn deilumálið.

**Lestu Opb 14.7, 9, 12. Dragðu saman þessi vers með því að ljúka þessum setningum:**

`Opb 14.7 er kall til að`

`Opb 14.9 er áskorun um að`

`Opb 14.12 lýsir fólki sem`

Þessi vers gera ljóst að lykilatriðið í deilunni milli góðs og ills, milli Krists og Satans, á tíma endalokanna hafi með tilbeiðslu að gera. Tilbiðjum við skaparann eða dýrið? Og þar sem sköpunin er undirstaða trúar okkar þá er sjöunda-dags hvíldardagurinn, sem er að finna í sjálfri sköpunarsögunni (1Mós 2.1-3), eilíft og óhagganlegt tákn um þá sköpun. Hann er grundvallartákn helstu grundvallarkenningarinnar. Einasta grundvallaratriðið sem er því meira er Guð sjálfur.

Þegar hvíldardagurinn er þannig hrifsaður burt er meginundirstöðu valds Drottins sem skapara jafnframt kippt burt. Hún er rifin upp með rótum í viðleitninni að taka á sig stöðu Guðs (2Þess 2.4).

Það sem skiptir meginmáli á síðustu tímum er elska okkar og hollusta við Jesú. En samkvæmt Biblíunni birtist þessi elska í hlýðni við boðorðin (1Jóh 5.3; Opb 14.12) en hvíldardagsboðorðið er það einasta sem fer niður í kjölinn þar sem það eitt bendir til Guðs sem skaparans (2Mós 20.8-11). Það er því engin furða að það verður ytra tákn um endanlega aðgreiningu milli þeirra sem tilbiðja Drottin og þeirra sem tilbiðja dýrið (Opb 14.11, 12). Þegar við sjáum hvernig hvíldardagurinn er grundvöllur alls annars þá er erfitt að ímynda sér nokkuð annað en tilbeiðslu skaparans sem kjarna loka-deilunnar.

`Margir halda því fram að engu máli skipti hvaða dagur er haldinn sem hvíldardagur svo framarlega sem einhver dagur sé haldinn. Hvernig svörum við þeim mótbárum út frá Biblíunni?`