---
title:  Hvíldardagurinn Og Endalokin
date:  13/05/2023
---

### Lesefni vikunnar
Jak 2.8-13; 5Mós 5.12-15; Slm 33.6, 9; Opb 14; 2Pét 3.13; Opb 21.1.

> <p>Minnistexti</p>
> „Og að upplýsa alla um það hvernig Guð hefur ráðstafað þessum leyndardómi sem frá eilífð var hulinn hjá Guði sem allt hefur skapað“ (Ef 3.9).

Virðing mannsins er öllum sameiginleg. Sú staðreynd að Guð sérskapaði okkur gefur öllum mönnum gildi, hvort sem um er að ræða fóstur í móðurkviði, lamaðan táning, ungmenni með Downs-heilkenni eða ömmu með Alzheimer. Öll eru afar verðmæt í augum Guðs. Hann er faðir þeirra. Þau eru öll synir hans og dætur. „Guð, sem skóp heiminn og allt sem í honum er, hann, sem er herra himins og jarðar, býr ekki í musterum sem með höndum eru gerð. . . . Hann skóp og af einum allar þjóðir manna og lét þær byggja allt yfirborð jarðar“ (Post 17.24-26).

Við deilum öll sömu arfleifð og tilheyrum sömu fjölskyldu. Við erum systkini sem sami Guð hefur mótað. Sköpunin gefur okkur sanna sjálfsvirðingu. Þegar erfðaeiningarnar og litningarnir höfðu sameinast og myndað hið einstæða fyrirbæri persónuleika þíns lagði Guð mótið til hliðar. Það er enginn annar í alheiminum sem er eins og þú. Þú ert sérstæð sköpun, sem hefur það mikið gildi í augum Guðs sem skapaði alheiminn, að hann tók á sig hold okkar og blóð og bauð sig fram sem fórn fyrir þig og syndir þínar.