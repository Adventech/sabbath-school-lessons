---
title:  Fólk Guðs á tíma endalokanna
date:  30/03/2023
---

Djöfullinn hefur háð stríð við Krist allt frá uppreisn sinni á himnum (Opb 12.7). Tilgangur Satans hefur alltaf verið að hrifsa völdin í alheiminum (sjá Jes 14.12-14). Við endalok þessarar jarðar beinir hann athygli sinni að fólki Guðs. Í Opb 12.17 lesum við að drekinn (Satan) reiddist konunni (söfnuðinum) og háði stríð við hina aðra afkomendur (Gríska orðið þýðir bókstaflega „leifar“ eða „afgangur“ (Þýð.).) hennar. Þeir halda tryggð við Krist, hlýða sannleika hans og eru trúfastir í ætlunarverki hans.

`Lestu Opb 12.17. Hvað einkennir þessa aðra afkomendur, þ.e. söfnuðinn á hinum síðustu dögum, samkvæmt þessu versi?`

Textinn segir að Satan (drekinn) sé reiður við konuna, söfnuð Guðs. Djöfullinn er hamslaus í garð þeirra sem halda boð Guðs og hann mun gera allt sem í hans valdi stendur til að útrýma þeim.

Að lokum er hann frumkvöðull að yfirlýsingu um að þeir geti hvorki keypt né selt og þeir muni að lokum hnepptir í fangelsi og jafnvel mæta dauða sínum (Opb 13.14-17). Ef Satan getur ekki útrýmt Kristi leitast hann við að útrýma þeim sem Kristur ann mest -- söfnuði Krists. Síðasta stríð jarðarinnar hefur ekki með Austurlönd nær eða ýmis deilumál þar að gera, heldur með huga fólks Guðs um allan heim. Það er barátta milli tveggja afla, Krists og Satans. En enginn er hlutlaus.

Kjarnaspurning þessarar lokabaráttu er þessi: „Hverjum erum við hliðholl? Hverjum sýnum við tryggð?“ Himinninn kallar á þá sem trúa, þá sem hrífast svo af kærleika Krists og eru endurleystir fyrir náð hans, þá sem eru helgaðir áformum hans, efldir af anda hans og eru svo undirgefnir boðum hans að þeir eru fúsir að mæta dauða sínum hans vegna.

Heimur okkar stefnir að meiriháttar tímamótum. En í Jesú er sigur okkar er tryggður, fyrir tilstilli hans og vegna hans, svo framarlega sem við erum í tengslum við hann fyrir trú sem leiðir til hlýðni. Það fer allt eftir vali okkar sjálfra.

`Á hvern hátt sérðu í lífi þínu og kristilegri reynslu raunveruleika þess sem talað er um í Opb 12.17? Hvernig finnur þú fyrir deilunni miklu í þínu eigin lífi?`