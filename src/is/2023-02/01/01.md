---
title:  Jesús Sigrar - Ósigur Satans
date:  25/03/2023
---

### Lesefni vikunnar
Opb 12; Ef 5.25-27, 32; Fil 3.9; Dan 7.25; Jes 14.12-14; Opb 13.14-17.

> <p>Minnistexti</p>
> „Þá reiddist drekinn konunni og fór burt til þess að heyja stríð við aðra afkomendur hennar þá er varðveita orð Guðs og hafa vitnisburð Jesú“ (Opb 12.17).

Í bók sinni Outnumbered: Incredible Stories of History´s Most Surprising Battlefield Upsets („Ofurliði borinn: Ótrúlegar frásagnir af þekktustu óvæntu sigrunum á orrustuvelli sögunnar“) segir Cormac O´Brien frá herliðum sem unnu sigur þrátt fyrir að vera í miklum minnihluta. Hann segir m.a. frá 55.000 manna herliði Hannibals frá Karþagó sem sigraði ósigrandi 80.000 manna her Rómverja. Einnig rekur hann undraverða sögu herliðs Alexanders mikla sem sigraði Persaveldi.

Við heyjum einnig baráttu upp á líf og dauða við slægan óvin. Við erum í minnihluta og berjumst gegn ótrúlegu ofurefli. Máttarvöld hins illa virðast ósigrandi. Ósigur okkar virðist óhjákvæmilegur. Sigur er utan sjónvíddar. Frá mannlegu sjónarmiði virðast máttarvöld Satans hafa yfirhöndina.

En, Guði sé lof, fyrir tilstilli Jesú munum við að lokum bera sigur úr býtum, þó svo við séum í minnihluta og mannlega séð séu líkurnar á sigri okkur í óhag og árásir Satans grimmilegar. Þema síðustu bókar Biblíunnar, Opinberunarbókarinnar, er einmitt þetta: Jesús sigrar en Satan bíður ósigur. Kjarna þessara átaka er að finna í Opb 12 sem rannsókn þessarar viku snýst um. Sú rannsókn er góður undirbúningur undir að skilja Opb 14 og boðskap englanna þriggja.