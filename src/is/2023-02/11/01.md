---
title:  'INNSIGLI GUÐS OG MERKI DÝRSINS: Fyrri Hluti'
date:  03/06/2023
---

### Lesefni vikunnar
Opb 14.12; Ef 2.8-10; Matt 27.45-50; Opb 13.15-17; Opb 14.4; Lúk 5.18-26.

> <p>Minnistexti</p>
> „Og ég sá annan engil stíga upp í austri. Hann hélt á innsigli lifanda Guðs og hrópaði hárri röddu til englanna fjögurra, sem fengið höfðu vald til að granda jörðunni og hafinu, og sagði: „Vinnið ekki jörðunni mein og ekki heldur hafinu né trjánum þar til er vér höfum sett innsigli á enni þjóna Guðs vors“ (Opb 7.2, 3).

Þegar við rannsökum atburði síðustu tíma varðandi merki dýrsins kemur mikilvægur mismunur í ljós milli þess hvernig Guð starfar og þess hvernig óvinur sálna okkar starfar.

Við höfum þegar séð að meginatriðin í deilunni miklu milli Krists og Satans hafa með trúmennsku, vald og tilbeiðslu að gera. Spádómarnir sem lýsa valdi dýrsins í Opb 13, littla horninu í Dan 7 og syni glötunarinnar í 2Þess 2 tala allir um vald sem hrifsar vald Guðs, fyrirskipar hollustu og innleiðir falska tilbeiðslu. Í því skyni beitir það valdi, þvingunum og stundum mútum og umbun til þess að þvinga fram tilbeiðslu.

Í ríki Guðs, aftur á móti, er það kærleikurinn sem er hið hvetjandi afl. Í stað þess að tilbiðja dýrið finnur fólk Guðs æðstu gleði sína og fögnuð í því að tilbiðja Guð. Það er honum trúfast þar sem það veit að hann er þeim trúfastur. Einungis djúpstæð elska til Jesú kemur í veg fyrir að við fáum merki dýrsins á tíma endalokanna og það er ekkert sem getur slitið okkur frá honum.

Í þessari lexíu munum við kanna þessi efni nánar.