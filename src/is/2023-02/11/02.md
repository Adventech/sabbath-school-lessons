---
title:  Staðfast þolgæði
date:  04/06/2023
---

Við sáum í Opb 14.7 að Guð kallar alla til að tilbiðja skaparann. Það er boðskapur fyrsta engilsins. Í Opb 14.8 varar Guð okkur við „Babýlon,“ fölsku trúarkerfi sem á rætur að rekja til hinnar fornu Babýlonar. Það er boðskapur annars engilsins.

Í Opb 14.9, 10 varar þriðji engillinn við tilbeiðslu dýrsins. Engillinn segir hárri röddu: „Ef einhver tilbiður dýrið og liknski þess og lætur setja merki þess á enni sér eða hönd, þá skal hann fá að drekka óblandað vín af reiðiskálum Guðs.“

`Lestu Opb 14. 12. Hvaða tvö einkenni fólks Guðs á hinum síðustu dögum finnum við í þessu versi? Hvers vegna eru þau bæði mikilvæg?`

Guð vill að fólk hans á síðustu tímum sé honum trúfast þrátt fyrir andstöðu og grimmilega ofsókn. Fyrir náð Guðs sýnir það þolgæði og hefur Guð sem þungamiðju lífs síns sem einkennist af náð og hlýðni.

Tilbeiðsla skaparans (Opb 14.7) eru í beinni andstöðu við tilbeiðslu dýrsins (Opb 14.9) og kemur fram meðal fólks sem heldur boðorð Guðs og hefur trúna á Jesú (Opb 14.12). Síðustu átökin um hollustu við Krist eða hollustu við vald dýrsins varða tilbeiðslu og kjarni deilunnar miklu milli góðs og ills er hvíldardagurinn.

`Lestu Róm 8.1-4; Ef 2.8-10 og Kól 1.29. Hvað segja þessi vers okkur um árangurinn af því að lifa fyrir trú?`

Þegar við lifum fyrir trú öðlumst við náð Guðs og líf okkar umbreytist. Trúfastir fylgjendur frelsarans munu ekki einungis hafa trú á Jesú heldur munu þeir einnig hafa trú hans. Trú þeirra mun vera sama eðlis og trú Jesú og þeir munu vera trúfastir allt til dauða líkt og Jesús.

`Hve trú erum við í því sem lítið er? Hvað kann það að segja okkur um það hvernig við verðum þegar við mætum virkilegum reynslum? (Sjá Lúk 16.10.)`