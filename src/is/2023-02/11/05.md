---
title:  Þeir sem fylgja lambinu
date:  07/06/2023
---

`Lestu Opb 13.1, 2. Hvaðan kemur dýríð og hver gefur því vald?`

Fyrra dýrið í Opb 13 fær mátt sinn, sæti og mikið vald frá drekanum, en Opb 12.9 og Opb 20.2 benda á að drekinn sé Satan. Satan er slunginn óvinur og starfar gegnum jarðnesk máttarvöld. Í Opb 12.3-5 er okkur sagt að þessi dreki, djöfullinn, hafi leitast við að tortíma sveinbarninu strax og það fæddist. En sveinbarnið var síðar hrifið til Guðs, til hásætis hans. Þetta vísar auðvitað til Krists. Satan þráði að tortíma Jesúbarninu og notfærði sér Heródes og keisaradæmið Róm í því skyni. Við lok lífs Jesú var það rómverskur landsstjóri, Pílatus, sem dæmdi hann til dauða, rómverskur böðull sem negldi hann á grimmilegan kross, rómverskur hermaður sem stakk hann með spjóti sínu og rómverskir hermenn sem gættu grafar hans. Samkvæmt Opb 13.2 myndi drekinn, Satan, nota hina heiðnu Róm til að fela þessu dýraveldi, sem var í uppsiglingu, stjórnina.

„Þó svo drekinn tákni fyrst og fremst Satan táknar hann einnig rómverska keisaradæmið. . . . Það vald sem kom í kjölfar rómverska keisaradæmisins og fékk mátt sinn, sæti og mikið vald frá drekanum var greinilega hin heiðna Róm“ (7SDABC, bls.817). Sagnfræðingurinn A. C. Flick bendir á að það var upp úr rústum hinnar stjórnmálalegu Róm að hið mikla, siðferðilega heimsveldi kom fram í mynd rómversku kirkjunnar“ (A.C. Flick, The Rise of the Medieval Church („Ris miðaldakirkjunnar“), 1900, bls. 150. í 7SDABC, bls. 817).

`Lestu Opb 13.3 og Opb 14.4. Hvaða andstæður koma fram í þessum versum?`

Andstætt „öllum heiminum“ sem fylgir dýrinu á Guð fólk sem fylgir lambinu í staðinn. En eins og alltaf hefur það val í för með sér. Þú fylgir annað hvort öðrum eða hinum. Þú stendur annað hvort með Jesú eða þú ert á móti honum. Ekki er um neinn meðalveg að ræða eða hlutleysi. Ef við stöndum ekki fast með Jesú veljum við meðvitað eða ómeðvitað andstæðu hans.

`„Allir munu hata yður af því að þér trúið á mig. En sá sem staðfastur er allt til enda mun frelsast“ (Matt 10.22). Hve vel erum við undirbúin að standast allt til endalokanna?`