---
title:  'Jesús: einasti meðalgangari okkar'
date:  08/06/2023
---

`Lestu Opb 13.4, 5. Hvaða kennimerki dýravaldsins finnum við í þessum versum?`

Dýrið í Opinberunarbókinni er fráfallið trúarvald sem rís upp úr hinni heiðnu Róm og vex og verður heimsvíðtækt trúarkerfi. Samkvæmt Opb 13.5 lastmælir það Guði, en samkvæmt Nýja testamentinu felst guðlast í því að taka á sig að vera jafningi Guðs hvað forréttindi og einkarétt hans snertir.

`Lestu Lúk 5.18-26 og Jóh 10.33. Hvaða tvo þætti guðlasts nefna þessi vers?`

Trúarleiðtogarnir ákærðu Jesú fyrir guðlast. Þær ákærur voru samt óréttlátar þar sem hann hefur allan mátt og forréttindi Guðs - þar á meðal réttinn til að fyrirgefa syndir okkar vegna þess að hann er Guð. Hann lýsti því þannig í eitt skipti: „Ég hef verið með yður allan þennan tíma og þú þekkir mig ekki, Filippus? Sá sem hefur séð mig hefur séð föðurinn. Hvernig segir þú þá: Sýn þú oss föðurinn? (Jóh 14.9).

Auk þess er okkur sagt í 1Tím 2.5 að einn sé meðalgangarinn milli Guðs og manna, maðurinn Kristur Jesús. Kaþólska kirkjan kennir aftur á móti að presturinn sé meðalgangarinn milli Guðs og syndugra manna. En þar sem presturinn sjálfur er syndug mannvera getur hann ekki verið meðalgangari okkar þar sem hann þarf á meðalgangara að halda. Guðlast er einnig skýrgreint sem tilkall einhvers til að vera Guð eða að standa í stað Guðs. Taktu eftir þessum yfirlýsingum í opinberum heimildum rómversku kirkjunnar:

„Virðing og upphefð páfans er svo mikil að hann er ekki aðeins maður. . . . hann er sem Guð á jörðunni“ (Lucius Ferraris, „Papa,“ grein 2 í Prompta Biblíotheca, 6. bindi, 1763, bls. 25-29).

Leó XIII stærði sig af því að „Við [páfarnir] gegnum stöðu Guðs almáttugs á þessari jörð“ (The Great Encyclical Letters of Pope Leo XIII („Hin yfirgripsmiklu umburðarbréf Leó XIII, páfa“). New York: Benziger, 1903, bls. 193).

Þetta tilkall verður enn meira viðeigandi í ljósi þess að forskeytið „and-“ í andkristur þýðir ekki aðeins „andstæðingur“ heldur einnig „að koma í staðinn fyrir.“ Þannig að hugtakið andkristur þýðir einnig sá sem er í staðinn fyrir Krist. Flokkast það sem guðlast?