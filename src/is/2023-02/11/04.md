---
title:  Við uppskerum það sem við sáum
date:  06/06/2023
---

Spádómurinn um merki dýrsins hefur með trúarlegt ófrelsi að gera, viðskiptabann, ofsókn og að lokum dauðadóm. En það sem kemur á óvart er að hann er einnig uppörvun. Jafnvel á verstu tímum mun Guð styrkja fólk sitt sem heldur boðorð Guðs og hafa trú Jesú (Opb 14.12). Á meðal þessara boðorða er auðvitað fjórða boðorðið, boðorðið um hvíldardaginn.

Spádómurinn um merki dýrsins í Opb 13 talar um hámark stríðsins milli Satans og Guðs. Fyrsta herbragð Satans í þeirri herferð er blekking. Sá tími kemur að djöfullinn mun nota jarðneskt vald sem er sambland af trú- og stórnmálum og er kallað „dýrið“ sem munbeita ofbeldi.

Trúarofsóknir eru auðvitað ekkert nýnæmi. Þær ná alla leið aftur til þess tíma þegar Kain drap Abel fyrir að tilbiðja í samræmi við leiðbeiningar Guðs (sjá 1Mós 4.1-8). Jesús sagði að jafnvel hinir trúuðu á 1. öldinni e.Kr. og síðan í aldanna rás myndu verða ofsóttir: „Já, sú stund kemur að hver sem líflætur yður þykist veita Guði þjónustu“ (Jóh 16.2; sjá einnig Matt 10.22 og 1Pét 4.12).

Spádómurinn um merki dýrsins varðar síðasta hlekkinn í þessari guðlausu keðju. Líkt og ofsóknunum í tímanna rás er því ætlað að þvinga alla til að fara eftir vissum trúaratriðum og aðlaga sig að viðurkenndu tilbeiðsluformi.

`Lestu Opb 13.15-17. Hverju stendur fólk Guðs andspænis í lokaátökunum?`

Spádómurinn segir að ofsóknin muni hefjast með fjárhagslegum refsiaðgerðum um að „enginn geti keypt eða selt“ nema hann hafi merki. Merkið, nafn dýrsins. Þegar það gerist mun yfirgnæfandi meirihluti mannkynsins hætta allri mótspyrnu. Hver sem hafnar því mun að lokum eiga dauðadóm yfir höfði sér.

Djöfullinn vinnur að því að undirbúa þá, sem eru kristnir að nafninu til, undir að taka á sig merki dýrsins með því að gera tilslakanir þegar lokaprófraunin kemur yfir þá í framtíðinni. Kærleiki Guðs til hvers okkar mun styrkja okkur og varðveita á þessum róstusömu tímum í framtíðinni.

`Lestu Gal 6.7-9 Þó svo þetta sé ekki ritað í sambandi við atburði hinna síðustu daga, hvers vegna er þessi meginregla samt svo tímabær varðandi spurninguna um merki dýrsins og hvernig við getum verið trúföst?`