---
title:  Örlagastund
date:  01/04/2023
---

### Lesefni vikunnar
Matt 24.14; Opb 14.14-20; Matt 16.27; Post 1.9-11; Mrk 4.26-29; Opb 16.1.

> <p>Minnistexti</p>
> „Og ég sá, og sjá: Hvítt ský og á skýinu einhvern sitja líkan mannssyni. Hann hafði gullkórónu á höfði og beitta sigð í hendi. Og annar engill kom út úr musterinu. Hann kallaði hárri röddu til þess sem á skýinu sat: „Beittu sigð þinni og skerðu upp því að kominn er uppskerutíminn, kornið er þroskað“ (Opb 14.14, 15).

Guð hefur ávallt talað við fólk sitt og fært því þann sannleika sem það þurfti að heyra hverju sinni. Allt frá aðvöruninni um flóðið (1Mós 6.7) til fyrri komu Krists (Dan 9.24-27), frá dóminum fyrir endurkomuna (Dan 7.9, 10; Dan 8.14) til loka-atburðanna fyrir endurkomu Krists (Opb 12 - 14) hefur Guð talað til okkar. Á þessum loka-tímum sögunnar hefur hann sent sérstakan boðskap til heimsins og fólks síns til þess að mæta þörfum þess. Þessi áríðandi lokaboðskapur til alls heimsins er fluttur af þremur englum sem fljúga um háhvolf himinsins.

Boðskapur englanna þriggja er lokaboðskapur Jesú um miskunn. Jafnframt því er hann kall sem leiðir okkur frá því að treysta eigin réttlæti en treysta fremur réttlæti Jesú til að réttlæta okkur, helga og að lokum upphefja okkur.

En við verðum samt að velja Krist, gefast honum og hlýða og val okkar nú mun vissulega hafa áhrif á val okkar í loka-átökunum sem bíða okkar.

Þess vegna er þetta rétti tíminn til að undirbúa sig.