---
title:  Mannssonurinn kemur aftur
date:  03/04/2023
---

Í Opb 14 finnum við lykiltextana varðandi lokaboðskap Drottins til fólks síns og heimsins og miðlægt í honum er endurkoma Jesú, uppfylling fyrirheits hans um að „þið munuð sjá Mannssoninn sitja til hægri handar Hins almáttuga og koma í skýjum himins“ (Mrk 14.62).

`Lestu Opb 14.14. Hvaða titill er notaður um Jesú þegar hann kemur aftur til jarðarinnar? Hvers vegna heldur þú að Jóhannes noti þann titil um Jesú?`

Jesús notar hugtakið „Mannssonur“ 82 sinnum í guðspjöllunum um sjálfan sig. Það var einn af uppáhaldstitlum hans. Hann notaði hann til að tjá ánægju sína með að samsama sig okkur. Hann er frelsari sem skilur okkur, hefur farið í gegnum freistingar okkar og reynslur. Hann er Mannssonurinn sem koma mun til að taka okkur heim. Sá Jesús sem kemur er hinn sami Jesús sem bjó á meðal okkar. Hann er þess umkominn að endurleysa okkur þar sem hann varð einn af okkur og sem slíkur þá stóðst hann fyllilega freistingar Satans og var sigursæll.

**Hvað getum við lært af eftirtöldum textum hjá Matteusi um Jesú, Mannssoninn?**

`Matt 16.27`

`Matt 24.27, 30`

`Matt 25.31, 32`

Takið eftir nokkrum þáttum í þessum versum:

(1) Jesús, Mannssonurinn, kemur í dýrð með englum sínum. (2) Hann mun aðskilja sauðina frá höfrunum (= fella dóm). (3) Eilíf örlög þjóðanna og alls mannkyns eru ákveðin.

`Hugleiddu hugtakið „Mannssonur“ og hvað það segir um Krist sem mann. Þó svo hann væri Guð varð hann einn okkar, líkur okkur, en jafnframt ólíkur þar sem hann syndgaði aldrei. Hvaða undraverða von býður okkar þar af leiðandi varðandi (1) þekkingu á elsku Guðs til okkar og (2) vissuna um að hann geti sett sig inn í baráttu okkar og veitt okkur sigur?`