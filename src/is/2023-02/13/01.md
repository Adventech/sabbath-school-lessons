---
title:  Uppljómuð Af Dýrð Guðs
date:  17/06/2023
---

### Lesefni vikunnar
1Þess 5.1-6; Jóh 8.32; Opb 18.1; Opb 4.11; 2Mós 33.18, 19; Opb 5.6, 12; Opb 13.8.

> <p>Minnistexti</p>
> „Eftir þetta sá ég annan engil stíga ofan af himni og hafði hann mikið vald og jörðin ljómaði af dýrð hans“ (Opb 18.1).

Fyrr eða síðar munu lokaatburðirnir eiga sér stað. Okkur hefur ekki verið sagt nákvæmlega hvenær eða hvernig það muni gerast. En okkur hefur verið sagt nægilega mikið. Einhvers konar löggjöf sem knýr fram helgihald sunnudagsins í stað hvíldardags fjórða boðorðsins verður sett. Opinberunarbókin opinberar okkur meginmálin sem um er að ræða, hverjir eru viðriðnir málið og sagt okkur í stórum dráttum hvað muni gerast þegar allir sem hafa ekki nöfn sín skráð frá grundvöllun heims í lífsbók lambsins sem slátrað var (Opb 13.8) munu tilbiðja dýrið og líkneski þess í stað þess að tilbiðja hann sem „gerði himininn og jörðina, hafið og uppsprettur vatnanna“ (Opb 14.7). Með öðrum orðum, allir sem hafa valið að fylgja Drottni Jesú Kristi og hlýða boðorðum hans, nöfn þeirra munu standa í bók lífsins. Takið eftir hve miklu betra það er að vera skráð í skrá Guðs en í skýrslum manna!

Guð hefur reist upp kirkju Sjöunda-dags aðventista til að boða heiminum þennan boðskap. Því þurfum við að snúast til sannleikans eins og hann er í Jesú og láta hinn eilífa fagnaðarboðskap í Opb 14.7 um dauða Krists fyrir okkur, fullvissuna um frelsun okkar í honum, ummynda okkur og endurnýja.