---
title:  Siðbótin heldur áfram
date:  20/06/2023
---

Guð hefur reist upp fólk á tíma endalokanna til að standa á öxlum hinna miklu síðbótarmanna fortíðarinnar og hafa Biblíuna sem einustu trúarjátningu sína, Krist sem einustu frelsunarleiðina, Heilagan anda sem einasta aflgjafann og endurkomu Drottins vors sem hámark vona þeirra.  Sannindi sem hafa lengi verið hulin af myrkri villu og erfikenninga, þar á meðal hinn sanni hvíldardagur, munu verða boðuð heiminum rétt fyrir endurkomu Drottnis vors.

Þessi hreyfing á hinum síðustu dögum mun vaxa út frá boðskap englanna þriggja og ljúka siðbótinni og vinna með Kristi að því að ljúka verki hans á jörðinni. Hinir miklu spádómar í síðustu bók Biblíunnar sýna fram á guðlega hreyfingu sem rís upp úr vonbrigðum og boðar heiminum lokaboðskap Guðs. Í Opb 14 er að finna lýsingu á heimsvíðtækri kirkju sem útbreiðir gleðifregn fagnaðarerindisins um allan heim.

Fjórði engillinn í Opb 18 sameinast englunum þremur í Opb 14. Hann fyllir boðun englanna þriggja mætti þannig að „jörðin ljómaði af dýrð hans [Guðs]“ (Opb 18.1). Átjándi kaflinn beinir athyglinni að meginviðburðunum sem leiða til endanlegs sigurs fagnaðarerindisins.

`Lestu Opb 18.1. Hvað þrennt segir Jóhannes okkur um þennan engil? (Sjá einnig Hab 2.14.)`

Englinum sem kemur niður frá dýrðlegri nærveru Guðs í hásætissal helgidómsins var falið að boða lokaboðskap náðar Guðs og vara íbúa jarðarinnar við því sem er að koma yfir jörðina.

Textinn segir að engillinn hafi „mikið vald.“ Gríska orðið fyrir vald er exúsía og Jesús notaði það í guðspjalli Matteusar þegar hann sendi út lærisveina sína. Í Matt 10.1 gefur Jesús lærisveinum sínum „vald“ yfir máttarvöldum hins illa. Hann sendi þá út með guðlegt vald til að vinna sigur í baráttunni milli góðs og ills. Í Matt 28.18, 19 sendir hann þá aftur út með öllu valdi hans á himni og jörð til að gera „allar þjóðir að lærisveinum.“

`Hvernig hafa öll mál á hinum síðustu dögum með vald að gera (eins og í rauninni öll mál gera dag hvern)? Hvaða valdi förum við eftir: Valdi Guðs, eigin valdi, valdi dýrsíns eða einhverju öðru valdi? Hvaða valdi fylgir þú nú?`