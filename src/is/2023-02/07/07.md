---
title:  Til íhugunar
date:  12/05/2023
---

Tilbeiðsla Guðs er miðlæg í Biblíunni og hefur ávallt verið ágreiningsatriði meðal fólks Guðs. Á tíma Gamla testamentisins ávítuðu spámennirnir fólk Guðs fyrir að tilbiðja aðra guði eða tilbiðja Drottin samkvæmt tilbeiðsluhefðum heiðingjanna. Átökin um að tilbiðja Guð eða aðra guði eru miðlæg í alheimsdeilunni og tengjast lítilsvirðingu á lögmáli Guðs.

„Tilbeiðsla er grundvallarþáttur í tilveru mannsins þar sem hún hefur með það að gera hvernig við mennirnir sem lifandi verur ættum að bregðast við návist skaparans. . . . Einungis þeir sem eru lifandi geta tilbeðið Drottin. Hinir dánu geta hvorki lofað Drottin né tilbeðið hann. . . . Sá sem skapaði okkur býður okkur að fela honum líf okkar í tilbeiðslu til þess að öðlast það að nýju eftir að hann hefur auðgað það svo að við getum notað það öðrum til góðs. Tilbeiðsla hefur með eðli og tilgang tilveru okkar að gera og mætir þörfinni fyrir þungsamiðju utan okkar sjálfra sem leysir okkur undan eigingirni. Ef við tilbiðjum ekki Guð glötum við tilganginum með tilveru okkar auk þess að verða áttavillt og stefna í algjöra útrýmingu þar sem við erum ekki lengur í tengslum við uppsprettu lífsins“ (Angel Manuel Rodríguez, The Closing of the Cosmic Conflict: Role of the Three Angels´ Messages („Endalok alheimsdeilunnar: Hlutverk boðskaps englanna þriggja“), bls. 42.

**Til umræðu**

`Hugleiðið þá hugmynd að í föllnum heimi nægir það ekki að vera sköpuð í Guðs mynd. Hvers vegna þörfnumst við einnig fyrirheitisins um endurlausn?`

`Hugsið um einhverja reynslu þar sem þið funduð fyrir mætti Guðs að verki í lífi ykkar, þar sem þið sáuð elsku Guðs til ykkar sem einstaklinga? Hugleiðið síðan þá staðreynd að þetta er sá Guð sem skapaði alheiminn. Þessi Guð elskar ykkur svo mikið að hann annast um ykkur. Hvers vegna ætti þessi raunveruleiki ekki aðeins að uppörva heldur einnig að auðmýkja okkur?`

`Ef þróunarkenningin væri rétt, hvernig væri það að vera kölluð til að tilbiðja skapara sem notaði milljarða ára af dauða, ofbeldi, eyðingu, þjáningum og útrýmingu til þess að skapa okkur á sama tíma og okkur er gefin algjörlega frábrugðin frásögn í 1Mós um það hvernig við vorum sköpuð? Samt sem áður eigum við að tilbiðja hann? Eigum við að tilbiðja hann fyrir að hafa logið að okkur í árþúsundir um það hvernig við urðum til í upphafi?`