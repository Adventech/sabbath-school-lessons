---
title:  Tilbiðjið skaparann
date:  08/05/2023
---

`Lestu Opb 14.7. Hvernig lýkur boðskap fyrsta engilsins? Hvaða lokaskírskotun er að finna í þessum boðskap um dómstímann? (Sjá einnig Jes 40.26; Jóh 14.1-3 og Opb 1.20.)`

Opinberunarbókin 14.7 endar á hvetjandi kalli til að tilbiðja skaparann. Þetta kall er sérstaklega mikilvægt á okkar tímum þegar meirihluti vísindanna og jafnvel hinn kristni heimur hafa viðurkennt þróunarkenninguna sem stríðir gegn kjarna Biblíunnar og kristninnar. Ef þróunarkenningin væri rétt þá væri trú okkar tóm lygi. Það sýnir hve alvarlegt málið er í rauninni.

Loka-áskorun Opinberunarbókarinnar byggir á fyrstu bók Biblíunnar. Við munum aldrei að fullu skilja baráttumál þessara alheimsátaka yfir tilbeiðslu nema við skiljum mikilvægi sköpunarinnar. „Í upphafi skapaði Guð himin og jörð“ (1Mós 1.1). Þetta vers er grundvöllur allrar ritningarinnar. „Í upphafi skapaði Guð.“ Hebreska orðið sem þýtt er „að skapa“ er bara´ og er einungis notað með Guð sem frumlag.

Til þess að fá smá hugmynd um ótakmarkaðan mátt Guðs getum við litið á eitt af sköpunarverkum hans -- sólina. Sólin framleiðir meiri orku á einni sekúndu en allt mannkyn hefur framleitt með olíu, gasi, kolum eða eldi allt frá upphafi sögunnar.

Þvermál sólarinar er u.þ.b. 1.4 milljón km og gæti rúmað eina milljón reikistjarna á stærð við jörðina. En sólin er aðeins ein af um 100 milljörðum stjarna í vetrarbrautinni. Ein stjarna sem kölluð er „Pistol Star“ (=skammbyssustjarnan) framleiðir um tíu milljón sinnum þá orku sem sólin framleiðir og hún rúmar eina milljón stjarna af sömu stærðargráðu og sólin. Hvernig getum við eiginlega gert okkur í hugarlund hvað sköpunin felur í sér?

Sköpunin opinberar Guð sem býr yfir ógnvekjandi mætti og takmarkalausum krafti. Sköpunarmáttur hans skapaði ekki aðeins himin og jörð heldur hefur hann verið að verki fyrir fólk sitt um aldaraðir Hann er sá Guð sem kom þessum heimi af stað, er alltaf til staðar í þessum heimi og mun aldrei yfirgefa fólk sitt í þessum heimi.

`Hvernig eflir yfirþyrmandi stærð sköpunarinnar raunveruleikann um kærleika Guðs þegar hún sýnir okkur að þó svo við séum svo smá í samanburði við sköpunina þá dó Kristur samt fyrir okkur?`