---
title:  Tilbiðjið Skaparann
date:  06/05/2023
---

### Lesefni vikunnar
Opb 1.9; Jes 40.26; 2Kor 5.17; Kól 1.17; Opb 4.11; Jóh 19.16-30.

> <p>Minnistexti</p>
> „Verður ert þú, Drottinn vor og Guð, að fá dýrðina og heiðurinn og máttinn því að þú hefur skapað alla hluti og að þínum vilja urðu þeir til og voru skapaðir“ (Opb 4.11).

Það er auðvelt að ganga frá einhverju sem vísu einkum þegar um er að ræða eitthvað sem við höfum alltaf þekkt eða reynt. Það er t.d. auðvelt fyrir börn að líta á foreldra sína sem sjálfsagða þar sem þau hafa þekkt þá allt sitt stutta líf. Á sama hátt er auðvelt fyrir okkur að líta á sólina sem sjálfsagða, ásamt himinhvolfinu, loftinu sem við öndum að okkur, og jörðinni undir fótum okkar.

En hefur þú einhvern tíma hugleitt hvernig við tökum tilveru okkar sem sjálfsagða? Hve oft nemum við staðar og spyrjum: Hvers vegna er eitthvað til í stað einskis?

Hvers vegna er alheimurinn í rauninni til í öllum sínum mikilfengleika og undraverkum? Hvaða röksemndamótsögn kæmi í ljós ef alheimurinn ásamt okkur væri ekki til? Samkvæmt nýjustu kenningum vísindanna (og þær hafa tilhneigingu til að taka breytingum) þá var alheimurinn eitt sinn ekki til. Með öðrum orðum, tilvera okkar er óviss og það er kraftaverk að við í rauninni erum hér. Og þrátt fyrir alls konar goðsagnir um að alheimurinn hafi orðið til úr engu eða á grundvelli einhvers konar stærðfræðijöfnu þá er alheimurinn til vegna þess að Guð, skaparinn, gerði hann og allt sem í honum er.