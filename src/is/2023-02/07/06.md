---
title:  Skaparinn á krossinum
date:  11/05/2023
---

Hversu mjög sem við dáumst að Drottni og tilbiðjum hann sem skapara okkar þá það ekki einasta málið. Við höfum þegar séð að skaparinn er einnig endurlausnari okkar og það er þess virði að við lítum á það aftur. Sá Guð sem skapaði okkur er hinn sami sem endurleysti okkur. Það var sami Guð sem sagði: „Vér viljum gera manninn eftir vorri mynd, líkan oss“ (1Mós 1.26) og sá sem sagði á krossinum „Elí, Elí, lama sabaktaní“ sem þýðir „Guð minn, Guð minn, hví hefur þú yfirgefið mig?“ (Matt 27.46). Er það ekki næg ástæða til að óttast Guð og jafnvel gefa honum einnig dýrðina og tilbiðja hann?

Hvernig getum við, fallnar mannverur, brugðist réttilega við slíkum undraverðum sannleika? Hvað gætum við eiginlega gert? Í boðskap fyrsta engilsins finnum við svarið: „Óttist Guð og gefið honum dýrð, því að komin er stund dóms hans. Tilbiðjið þann sem gjört hefur himininn og jörðina og hafið og uppsprettur vatnanna“ (Opb 14.7, 1981).

`Lestu Jóh 19.16-30, sem er lýsing Jóhannesar á Jesú á krossinum og hafðu í huga vers í Biblíunni sem fjalla um Jesú sem skaparann, en fyrir hann var allt skapað „í himnunum og á jörðinni, hið sýnilega og hið ósýnilega, hásæti og herradómar, tignir og völd. Allt er skapað fyrir hann og til hans“ (Kól 1.16). Hvernig eigum við að bregðast við þessari undrverðu yfirlýsingu um elsku Guðs?`

Boðskapur fyrsta engilsins um að tilbiðja skaparann kom eftir krossinn, eftir að alheiminum, sem fylgdist með málunum og fylgjendum Krists, varð ljóst að sá sem gerði himinninn og jörðina, hafið og uppsprettur vatnanna væri sá sami sem „tók á sig þjóns mynd og varð mönnum líkur. Hann kom fram sem maður, lægði sjálfan sig og varð hlýðinn allt til dauða, já, dauðans á krossi“ (Fil 2.7, 8) þó svo hann væri Guð.

Það hlýtur að hafa verið undravert sjónarspil fyrir þá sem þekktu Jesú áður en hann kom til jarðarinnar sem maður. Það er því engin furða að himneskar verur tilbiðja hann einnig.

`Hvað gætum við, sem erum endurleyst fyrir blóð hans, gert annað en að tilbiðja skapara okkar og endurlausnara?`

`Hvers vegna er það svo mikil villukenning í ljósi krossins að fallnar mannverur geti bætt einhverju við það sem Kristur gerði á krossinum? Hvað af því sem við gerum gæti bætt einhverju við það sem skaparinn hefur þegar gert fyrir okkur?`