---
title:  Lokablekking Satans
date:  27/05/2023
---

### Lesefni vikunnar
Opb 12.9; Opb 16.13, 14; 1Þess 4.16, 17; Esk 8.16; Esk 20.1-20; Opb 18.4, 5.

> <p>Minnistexti</p>
> „Helga þá í sannleikanum. Þitt orð er sannleikur“ (Jóh 17.17).

Það var yndisfagur septembermorgunn í Chicago. Sólin var að rísa yfir Michiganvatnið og fólkið á leið til vinnu barðist við umferðateppur á hraðbrautunum og börn voru á leið í skólann eins og venjulega þegar hrollvekjandi frétt fór að berast sem fyllti hjörtu Chicagóborgar skelfingu. Fólk var að veikjast alvarlega og sumir þeirra dóu nokkrum klukkustundum eftir að þeir tóku hylki af Tylenol (Svipað aspiríni (Þýð.).). Rannsóknir leiddu í ljós að þessi hylki höfðu m.a. hvítt baneitrað duft, kalíumsýaníð (Potassium cyanide), sem notað er í málm- og myndaiðnaði. Einhver sturlaður einstaklingur hafði fiktað við meðalið. Enginn veit enn í dag hver átti sökina.

Við höfum séð að Opinberunarbókin varar okkur við því að íbúar jarðarinnar muni drekka banvænt eitur sem kallað er „vín Babýlonar,“ falskar kenningar sem að lokum leiða einungis til dauða. En heimurinn á kost á mótefni, vernd gegn þessu andlega eitri, boðskap englanna þriggja.

Í lexíunni þessa viku munum við halda áfram að líta ekki aðeins á blekkingar Babýlonar heldur á áform Jesú um að bjarga okkur frá þeim og dauðanum sem er afleiðing þeirra.