---
title:  Til íhugunar
date:  02/06/2023
---

„Babýlon hin mikla í Opinberunarbókinni táknar á sérstakan hátt hin sameinuðu fráföllnu trúarbrögð á tíma endalokanna. . . . Hin innblásna ritning notar hugtakið „Babýlon hin mikla“ um hina þreföldu trúareiningu páfadómsins, hinna fráföllnu mótmælenda og andatrúarinnar. . . . Hugtakið Babýlon vísar til samtakanna og leiðtoga þeirra en ekki endilega til meðlimanna sem slíkra. Til þeirra er vísað með hugtakinu „vötnin mörgu“ (Opb 17.1, 15)“ (7SDABC, bls. 851, 852).

„Satan mun blekkja fólk með hinum tveimur miklu villukenningum, ódauðleika sálarinnar og helgi sunnudagsins. Hin fyrri þeirra leggur grundvöll að spíritismanum en hin síðari myndar samúðartengsl við Rómarkirkjuna“ (DM, bls. 405).

Á tíma Gamla testamentisins gegndu andar hinna dauðu mikilvægu hlutverki í trúarbrögðum Babýloníumanna. Þeir höfðu sterka tiltrú á kenningunni um ódauðleika sálarinnar. Þeir trúðu því að sálin færi til andaheims við dauðann, en hugmyndin um ódauðlega sál er framandi kenningum Biblíunnar. Gyðinglega alfræðiorðabókin (The Jewish Encyclopedia) bendir greinilega á uppruna fölsku hugmyndarinnar um ódauðleika sálarinar. „Sú trú að sálin haldi áfram tilveru sinni eftir upplausn líkamans . . . finnst hvergi í Heilagri ritningu. . . . Trúin á ódauðleika sálarinnar kom til Gyðinga úr grískri hugsun en aðallega úr heimspeki Platós sem var aðal talsmaður hennar en hann fékk hana gegnum leyndardóma Orfeusar og Eleusíusar sem blönduðu saman viðhorfum Babýlonar og Egyptalands“ (Kaufmann Kohler, „Immortality of the Soul“ („Ódauðleiki sálarinnar“) í The Jewish Encyclopedia, 1906).

**Til umræðu**

`Hvers vegna er réttur skilningur á dauðanum svo mikilvægur? Gegn hverju verndar hann okkur? Hvers vegna er hann svo uppörvandi?`

`Sumar af blekkingum djöfulsins eru augljósar en aðrar eru lúmskar. Hvernig getum við forðast að láta þær blekkja okkur?`

`Ræðið saman um spurninguna sem ýjað var að í sunnudagskaflanum varðandi þá sem gera illt í þeirri trú að þeir séu að gera vilja Guðs eins og hann er settur fram í Biblíunni. Hvernig getum við útskýrt það? Hvaða hlutverki ætti lögmál Guðs að gegna í því sambandi?`