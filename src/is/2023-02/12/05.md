---
title:  Merki dýrsins
date:  14/06/2023
---

`Lestu Opb 14.9 og berðu það saman við Opb 14.12. Hvar er merki dýrsins sett? (Sjá 5Mós 6.8 og 11.18.). Hvaða tvö einkenni aðgreina fólk Guðs frá þeim sem fá merki dýrsins?`

Annar hópurinn tilbiður dýrið en hinn heldur boðorð Guðs (þar á meðal fjórða boðorðið sem dýrið hefur reynt að breyta) og hefur trú Jesú. Í því felst munurinn. Með hjálp dýrsins úr sjónum og þurrlendinu leitast djöfullinn við að grafa undan valdi Guðs með því að ráðast á kjarna tilbeiðslunnar, hvíldardaginn. Merki dýrsins er sett annaðhvort á ennið eða höndina. Ennið táknar hugann, þar sem samviskan, skynsemin og dómgreindin eru staðsett. Höndin, aftur á móti, táknar athafnir og gjörðir.

Sá dagur kemur, jafnvel fyrr en við ætlum, að lög verða sett sem takmarka trúfrelsi okkar. Þeir sem fylgja orði Guðs samviskusamlega og halda hvíldar-dag Drottins verða flokkaðir sem fjandmenn einingar og velferðar þjóðfélagsins.

„Þeir sem virða hvíldardag Biblíunnar munu verða úthrópaðir sem fjandmenn laga og reglu, sem brjóti niður siðferðilegt viðnám þjóðfélagsins og valdi stjórnleysi og spillingu og kalli refsidóm Guðs yfir jörðina. Samviskumótbárur þeirra munu verða nefndar þverúð, stífni og mótþrói við yfirvöldin“ (DM, bls. 407).

Rómarkirkjan heldur því fram að sunnudagurinn sé merki um kirkjulegt vald hennar. „Auðvitað heldur kaþólska kirkjan því fram að hún hafi gert þá breytingu. . . . Og hún er merki um kirkjulegan mátt hennar og vald á svið trúmála“ (The American Catholic Quarterly Review, janúar, 1883).

Opinberunarbókin segir fyrir um að koma muni alþjóðleg kreppa þar sem heimurinn muni standa frammi fyrir einhvers konar róttækri breytingu á sviði stjórnmála, þjóðfélagsins, trúmála og siðfræði þegar helgihalds sunnudagsins verður krafist og hann verður þannig merki dýrsins. Hvernig þetta muni gerast er okkur ekki sagt. Ritningin gefur okkur gróft yfirlit en segir samt nægilega mikið til að sýna okkur að deilan mikla muni ná hámarki sínu varðandi tilbeiðslu dýrsins eða skaparans og að sjöunda-dags hvíldardagurinn muni gegna þar lykilhlutverki.

`Á hvern hátt hefur mannkynið ávallt verið klofið, annars vegar eru þeir sem eru Guðs megin og hins vegar þeir sem fylgja Satan að málum? Hvers vegna er enginn meðalvegur? Hvernig getum við vitað með vissu hvoru megin við stöndum?`