---
title:  Til íhugunar
date:  16/06/2023
---

„Þegar mótmælendur rétta fram hendur sínar út yfir djúpið til að grípa í hönd Rómarvaldsins og réttir hönd sína út yfir hyldýpið til að taka höndum saman með andatrúnni og land okkar [Bandaríkin], undir áhrifum frá þessari þreföldu sameiningu, hafnar öllum meginreglum í stjórnarskrá ríkisstjórnar mótmælenda og lýðræðissinna og ryður þannig veginn fyrir útbreiðslu fölsunar og blekkinga páfadæmisins þá getum við vitað að tíminn sé kominn fyrir undraverk Satans og að endirinn sé í nánd“ (5T, bls. 451).

„Við höfum haft tilhneigingu til að líta framhjá þeirri staðreynd að sunnudagurinn er tilbeiðsludagur andstæðu aflanna . . . í frásögn Opinberunarbókarinnar. Sunnudagurinn er afar mikilvægt tákn sem opinberar ótrúlega slægð og málaflækjur drekans. . . . Þessi breyting á lögmáli Guðs lætur í ljósi kjarnann í hatri drekans á Guði í alheimsdeilunni með einni aðgerð. Einfaldleiki hennar er svo blekkjandi. Drekinn hefur leitast við að sölsa undir sig stöðu Guðs í alheiminum með því að koma fram sem sá sem sönn tilbeiðsla eigi að beinast að og halda því fram að lögmál Guðs sé óréttlátt - því verði að breyta. Drekinn breytti lögmálinu þar sem staðfest er að Guð sé skapari og endurlausnari, sá einasti sem er verður tilbeiðslu (2Mós 20.8-11; 5Mós 5; sbr. Opb 4.11; 5.9, 13, 14). Breyting lögmálsins sýnir ekki aðeins hatur drekans á vilja Drottins (= lögmálinu) heldur er það einnig viðleitni hans að sölsa undir sig stöðu Guðs með því að verða sá sem okkur ber að tilbiðja. . . . Þessi algilda breyting á lögmálinu myndi tryggja honum sigur“ (Ángel Manuel Rodriguez, The Closing of the Cosmic Conflict: Role of the Three Angels´ Messages [„Endalok alheimsdeilunnar: Hlutverk boðskaps englanna þriggja“], bls. 53, 54).

**Til umræðu**

`Þó svo við lifum í eftirvæntingu eftir lokaatburðunum, hvers vegna þurfum við samt að gæta okkar að fara ekki út í öfgar með að fastsetja dagsetningar eða hafa vangaveltur umfram það sem innblásturinn hefur opinberað okkur? Hvaða hætta felst í því og hverjar hafa afleiðingarnar verið þegar væntanlegir atburðir gerðust ekki á þeim tíma eða á þann hátt sem fólk reiknaði með?`

`Þó svo við verðum að forðast hættuna sem felst í ofangreindri spurningu, hvernig bregðumst við við þeim sem segja að framsetning okkar á merki dýrsins og ofsóknir geti ekki gerst þar sem það virðist ekki vera mögulegt í ljósi þess sem er að gerast í heiminum í dag? Hvers vegna eru þessi rök í rauninni alls ekki fjarstæð þó svo þau virðist vera það á yfirborðinu? (Taktu eftir hve fljótt breytingar geta gerst í heiminum í dag.)`