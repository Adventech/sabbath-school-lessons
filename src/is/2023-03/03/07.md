---
title:  Til íhugunar
date:  14/07/2023
---

Íhugið þessar tvær lýsingar á upphafningu Krists í ritum Ellen G. White:

„Þegar Kristur gekk inn um hlið himinsins var hann settur í hásæti meðan englarnir létu í ljósi aðdáun sína. Strax og athöfninni var lokið sté Heilagur andi niður yfir lærisveinana í ríkum mæli og Kristur var vegsamaður með þeirri dýrð sem hann hafði með föðurnum frá örófi alda. Úthelling andans á hvítasunnudaginn var tilkynning himinsins um að innsetningarathöfn endurlausnarans væri lokið. Samkvæmt fyrirheiti sínu hafði hann sent Heilagan anda frá himnum til fylgjenda sinna sem merki um að hann sem prestur og konungur hefði fengið allt vald á himni og jörð og væri nú „hinn smurði“ yfir fólki sínu“ (AA, bls. 38, 39).

„Faðirinn vefur son sinn örmum, og fyrirmæli eru gefin: „Allir englar Guðs skulu tilbiðja hann“ (Heb 1.6).

Með ólýsanlegum fögnuði viðurkenna höfðingjar, tignir og völd yfirráð höfðingja lífsins. Englaherinn fellur fram frammi fyrir honum en gleðihróp óma um himneska sali: „Maklegt er lambið hið slátraða að fá máttinn og ríkdóminn, visku og kraft, heiður og dýrð og lofgjörð“ (Opb 5.12).

Sigursöngvar blandast hörpuslætti englanna þangað til himinninn virðist yfirfyllast fögnuði og lofgjörð. Kærleikurinn hefur sigrað. Hinn týndi er fundinn. Himinninn endurómar af röddum sem hefjast í háleitum söng: „Honum sem í hásætinu situr og lambinu sé lofgjörðin og heiðurinn, dýrðin og krafturinn um aldir alda (Opb 5.13)“ (ÞA, bls. 624).

**Til umræðu**

`Hugleiddu í hvaða skilningi Jesús er nú þegar Drottinn yfir öllu, jafnvel djöfulleg máttarvöld eru honum undirgefin. Að hvaða leyti varða full yfirráð hans yfir öllu framtíðina? (Sjá 1Kor 15.24-28.)`

`Að hvaða leyti lifum við í ljósi þess að Kristur er yfir öllu sem til er? Eða, að hvaða leyti lifum við undir valdi hinna föllnu máttarvalda sem eru að missa völd sín? Hvernig getum við vitað um hvort valdið er að ræða og hvernig getum við sloppið undan máttarvöldum hins illa sem eru enn ríkjandi í heiminum þrátt fyrir að þau hafi þegar tapað baráttunni?`