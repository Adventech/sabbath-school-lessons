---
title:  Máttur Hins Upphafna Jesú
date:  08/07/2023
---

### Lesefni vikunnar
Ef 1.15-23; Ef 3.14-21; 1Þess 5.16-18; 5Mós 9.29; 1Kor 15.20-22; Slm 110.1.

> <p>Minnistexti</p>
> Fyrir Heilagan anda geta hinir trúuðu vitað „hve kröftuglega hann verkar í okkur sem trúum. En þetta er sami áhrifamikli, kröftugi mátturinn sem hann lét koma fram í Kristi er hann vakti hann frá dauðum og lét hann setjast sér til hægri handar á himnum“ (Ef 1.19, 20).

Mennirnir virðast ávallt að vera að seilast í meiri kraft. Bílaframleiðandinn Devel Motors hefur t.d. sýnt frumgerð af Devel Sixteen, 16-strokka, 12.3 lítra vél sem framleiðir rúmlega 5.000 hestöfl. Ef það er ekki nóg hvað þá með dráttarbílinn frá Peterbilt sem státar af þremur Pratt & Whitney J34-48 þotuhreyflum. Hann hefur 36.000 hestöfl og fer 400 m á 6.5 sek og nær yfirleitt um 600 km hraða áður en hann opnar 2 fallhlífar sínar.

Páll, aftur móti, biður þess að hinir trúuðu í Efesus, sem freistast til að dá hin ýmsu máttarvöld og guði þjóðmenningar sinnar, megi fyrir tilverknað Heilags anda finna fyrir mikilleika þess máttar sem Guð veitir þeim aðgang að í Kristi. Sá guðlegi máttur mælist ekki í hestöflum eða töfrum heldur er hann sýnilegur í fjórum atburðum frelsunarsögunnar sem umbreyta alheiminum: (1) upprisu Jesú; (2) upphafningu hans við hásæti Guðs; (3) þegar allt verður undirgefið Kristi, og (4) Kristur er settur höfuð kirkjunnar (Ef 1.19-23).

Þegar hinir trúuðu hugleiða þessa fjóra atburði geta þeir farið að skilja hið geysilega umfang þess máttar sem Guð beitir þeirra vegna og finna fyrir honum.