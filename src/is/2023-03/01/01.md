---
title:  Páll Og Efesusbúar
date:  24/06/2023
---

### Lesefni vikunnar
Post 18.18-21; Post 19.13 - 20.1; Post 20.17-38; Ef 1.1, 2; Ef 6.21-24; Ef 3.13; Ef 1.9, 10.

> <p>Minnistexti</p>
> „Og hann hefur birt oss leyndardóm vilja síns, þann ásetning um Krist sem hann í náð sinni ætlaði sér að framkvæma í fyllingu tímanna: Að safna öllu sem til er á himni og jörðu undir eitt höfuð í Kristi“ (Ef 1.9, 10).

Þegar við skrifum eitthvað er það í ákveðnum tilgangi sem stundum er mikilvægur. Abraham Lincoln skrifaði t.d. Gettisburg ávarp sitt árið 1863 eftir hina hræðilegu eyðileggingu í amerísku borgarastyrjöldinni þar sem 7000 hermenn misstu lífið. Í því ávarpi vitnaði Lincoln til stofnenda stjórnarskrárinnar og lét í ljós þá trú sína að borgarastyrjöldin væri lokaprófraunin á það hvort þjóðin, sem var sett á stofn í 1776, myndi endast eða henni yrði eytt af jörðinni.

Páll hefur djúpstæðan tilgang með því að skrifa þetta bréf sitt. Efesusbúar freistast til að missa kjarkinn að hluta til vegna fangelsunar Páls (Ef 3.13; Ef 6.20) og að hluta til vegna viðvarandi ofsókna og freistinga. Páll minnir þá á það sem gerðist þegar þeir snerust til trúar og tóku við Kristi sem frelsara sínum og sameinuðust söfnuðinum. Þeir eru nú líkami Krists (Ef 1.19-23, Ef 4.1-16), byggingarefni í musteri (Ef 2.19-22), brúður Krists (Ef 5.21-33) og vel-vopnað herlið (Ef 6.10-20). Þeir gegna hernaðarlega mikilvægu hlutverki við að uppfylla hið mikla áform Guðs um að sameina allt í Kristi (Ef 1.9, 10). Páll skrifar með það fyrir augum að vekja hina trúuðu til meðvitundar um hverjir þeir eru í raun og forréttindi þeirra sem fylgjendur Krists.