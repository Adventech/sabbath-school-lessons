---
title:  Til íhugunar
date:  18/08/2023
---

„Látið orðaskipti ykkar vera þess eðlis að ykkur þurfi ekki að iðrast þeirra. Hryggið ekki Guðs heilaga anda sem þið eruð innsigluð með til endurlausnardagsins.“ . . . Ef þú hefur kærleika í hjarta þínu muntu leitast við að uppbyggja og styrkja bróður þinn í heilagri trú. Ef orð fellur sem er skaðlegt fyrir lyndiseinkunn vinar þíns eða bróður ýttu þá ekki undir slíkt tal. Það er verk óvinarins. Í vinsemd minntu þann sem talar á að orð Guðs bannar allt slíkt tal“ (RH, 5. júní, 1888).

Hvernig mundi það breyta söfnuði þínum ef þú og allir hinir gerðuð heit og fylgduð því varðandi eftirfarandi:

1\. Ég æski þess að áhrif mín innan aðventsafnaðarins og utan séu jákvæð og upplyftandi og megi styrkja trúna og bæta félagsandann (Ef 4.29).

2\. Þar sem ég minnist þess að Kristur kallar eftir einingu og kærleika vil ég nota meiri orku í að styðja meira við þá sem gera og tala það sem ég tel vera gott en að benda á mistök þeirra sem ég tel hafi rangt fyrir sér (Jóh 13.34, 35; Jóh 17.20-23; Ef 4.1-6 og 1Þess 5.9-11).

3\. Þegar ég er ósammála einhverjum vil ég gera virðingu mína fyrir trúfélaga mínum ljósa. Ég vil gera ráð fyrir heilindum hans eða hennar og hollustu við Krist. Ég vil framsetja skoðun mína á varfærnislegan en ekki óbilgjarnan hátt (Ef 4.31, 32).

4\. Ég vil lifa í fögnuði og leita tækifæra til að uppbyggja og styðja trúfélaga mína á sama hátt og ég bíð endurkomu Krists (Ef 4.29, 30; Gal 6.2 og Heb 10.24, 25).

**Til umræðu**

`Líttu á þau 11 skipti í Efesusbréfinu þar sem Páll lýsir því hvernig hinir þrír meðlimir guðdómsins vinna náið saman að frelsun mannkynsins. Hvernig hjálpar þessi endurtekna áhersla okkur að skilja guðdóminn? Ef 1.3-14; Ef 1.15-23; Ef 2.11-18; Ef 2.19-22; Ef 3.1-13; Ef 3.14-19; Ef 4.4-6; Ef 4.17-24; Ef 4.25-32; Ef 5.15-20; Ef 6.10-20 (í Ef 6.10 vísar „Drottinn“ til Krists).`

`Á hvern hátt á það ráð sem Páll gefur varðandi kristilegt tal (Ef 4.25-32) við á tímum tölvusamskipta sem oft einkennast af neteinelti og ónafngreindum mannorðsmorðum?`