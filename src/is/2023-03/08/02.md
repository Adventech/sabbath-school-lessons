---
title:  Spunadýfa syndarinnar
date:  13/08/2023
---

`Berðu saman Ef 4.17-32 og Kól 3.1-17. Hvernig mælir Páll með því að hinir trúuðu lifi svo að það stuðli að einingu kirkjunnar?`

Í fyrri hluta Ef 4 var þema Páls eining kirkjunnar. Þegar við berum saman Ef 4.1 og Ef 4.17 tökum við eftir því hve líkar þessar hvatningar eru varðandi það hvernig okkur beri að lifa. Það bendir til þess að Páll sé að fjalla um sama þemað -- einingu og það líferni sem stuðlar að henni -- en frá nýjum og neikvæðari sjónarhóli, að minnsta kosti til að byrja með.

Í Ef 4.17-25 sýnir Páll fram á muninn á heiðnu líferni sem hann segir grafa undan einingunni (Ef 4.17-19) og sönnum, kristnum lífsstíl sem nærir eininguna (Ef 4.20-24). Þegar við lesum hvassa gagnrýni Páls á spilltu líferni hinna heiðnu ættum við að minnast sannfæringar hans um að Guð hafi endurleyst heiðingjana fyrir tilstilli Krists og þeim býðst full hlutdeild í fólki Guðs (Ef 2.11-22; Ef 3.1-13). Í Ef 4.17-19 framsetur hann svo takmarkaða og neikvæða lýsingu á þeim sem eru heiðingjar í holdinu (Ef 2.11).

Páll hefur ekki áhyggjur af neinum sérstökum syndum eða sérstakri hegðun heiðingjanna, heldur hefur hann áhyggjur af þeim lífsstíl sem einkennir þá, hnígandi lífsferli í greipum syndarinnar. Kjarni boðskaparins í Ef 4.17-19 er mynd af kuldalegum andlegheitum: „hugsun þeirra er allslaus, skilningur þeirra blindaður og þeir eru fjarlægir lífi Guðs“ (Ef 4.17, 18). Þessi kuldalegu andlegheit eru ástæðan fyrir blinduðum skilningi þeirra „vegna vanþekkingarinnar, sem þeir lifa í, og síns harða hjarta. Þeir eru tilfinningalausir“ (Ef 4.18, 19). Auk þess hafa þeir „ofurselt sig lostalífi svo að þeir fremja alls konar siðleysi af græðgi“ (Ef 4.19). Þeir vita ekki hvernig þeir eigi að lifa lífi sínu þar sem þeir eru fjarlægir Guði og þar sem þeir eru án frelsandi náðar hans halda þeir áfram á spunadýfu syndar og siðspillingar.

`Hver er reynsla þín af mætti syndarinnar til að draga einstaklinga niður í meiri synd?`