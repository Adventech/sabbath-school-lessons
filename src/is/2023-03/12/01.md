---
title:  Stöndum Fast
date:  09/09/2023
---

### Lesefni vikunnar
Ef 6.10-20; 5Mós 20.2-4; Róm 13.11-14; 1Þess 5.6-8; 1Kor 15.23, 24.

> <p>Minnistexti</p>
> „Að lokum: Styrkist í Drottni og krafti máttar hans. Klæðist alvæpni Guðs til þess að þið getið staðist vélabrögð djöfulsins“ (Ef 6.10, 11).

Þjónninn skjögrast syfjulega út frá gististað sínum og sér ógnvekjandi sjón: her með hesta og vagna sem umkringdu borgina. Stamandi segir hann Elísa spámanni frá því og spyr svo: „Æ, herra. Hvað eigum við nú að gera?“

Elísa svaraði: „Vertu óhræddur. Þeir sem eru með okkur eru fleiri en hinir.“ Það svar breytti ekki svip þjónsins, svo að Elísa dró hann að sér og bað: „Drottinn, opna augu hans svo að hann sjái.“ Bæn spámannsins var samstundis svarað. Þjónninn gengur aftur að virkisveggnum en í þetta sinn er hulunni, sem aðskilur það sem séð verður frá því ósýnilega, svipt burt. Nú sér hann ekki aðeins einn her heldur tvo. „Þá opnaði Drottinn augu þjónsins og hann sá að fjallið var þakið eldhestum og eldvögnum umhverfis Elísa“ (2Kon 6.15-17).

Þegar Páll skrifar Ef 6.10-20 biður hann þess að hinir trúuðu fái aukna sjón þannig að þeir geti séð raunveruleika deilunnar miklu og fyllst von vegna þess sem þeim er opinberað.