---
title:  Til íhugunar
date:  21/07/2023
---

Efesusbréfið byggir í rauninni á frásögn sem er sí-endurtekin að hluta til eða vísað er til í bréfinu. Meginþættir hennar eru þessar:

1. Guð útvelur fólk sitt fyrir grundvöllun heimsins (Ef 1.4, 5, 11).
2. Fortíð þess var glötuð (Ef 2.1-3, 11, 12; Ef 4.17-19; Ef 5.8).
3. Íhlutun Guðs í Kristi til að frelsa það (Ef 1.7, 8; Ef 2.4-6, 13-19; Ef 4.1, 20, 21; Ef 5.2, 8, 23, 25, 26).
4. Fólk hans tekur við fagnaðarerindinu (Ef 1.12, 13 ásamt öðrumvísbendingum). Það var eitt sinn án vonar (Ef 2.12) en á nú vonsem það stefnir að (Ef 4.4; sbr. Ef 1.18).
5. Núverandi líf áheyrendanna sem lærisveina. Þó svo þeir lifi átímum sem eru þrungnir áhættum og andstöðu illra máttarvalda þá geta þeir notfært sér hjálpargögn sem Drottinn sér þeim fyrir (Ef 1.15-23; Ef 2.6; Ef 3.14-21; Ef 4.7-16; Ef 6.10-20).
6. Þegar sagan nær hámarki sínu í framtíðinni ber hlutverk andanssem tryggingar (Ef 1.13, 14) eða innsiglis (Ef 4.30) ávöxt sinn. Á þeim tíma munu áheyrendurnir fá laun trúfesti sinnar þegar þeir taka á móti þeirri arfleifð sem þeim hefur hlotnast í Kristi (Ef 2.7; Ef 6.8, 9) og fyrir trú þeirra á Krist er þeim búinn staður íframtíðinni þar sem Kristur er þungamiðjan (Ef 1.21; Ef 2.7, 19-22; Ef 4.13, 15; Ef 5.27).

**Til umræðu**

`Grundvallarfrásögn Efesusbréfsins er ekki einungis frásögn um hina trúuðu á tíma frumkristninnar. Hún er einnig saga okkar. Hver af meginskrefum þessarar frásagnar veita þér mesta von á þessu augnabliki lífs þíns?`

`Hvers vegna heldur þú að Páll rifji svo oft upp synduga fortíð áheyrenda sinna og bjóði þeim að hugleiða líf sitt fyrir afturhvarf sitt?`

`Berðu saman samantekt Páls af fagnaðarerindinu í Ef 2.8-10 og fyrri samantekt hans í Róm 1.16, 17. Hvaða þemu eru sameiginleg? Að hvaða leyti eru þau frábrugðin?`

`Þó svo góð verk hinna trúuðu gegni engu hlutverki varðandi endurlausn þeirra þar sem þau veita þeim enga verðleika til frelsunar frammi fyrir Guði, hvaða mikilvægu hlutverki gegna þau í áformi Guðs fyrir hina trúuðu? Ef 2.10.`