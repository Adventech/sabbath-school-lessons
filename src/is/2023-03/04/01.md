---
title:  Hvernig Guð Bjargar Okkur
date:  15/07/2023
---

### Lesefni vikunnar
Ef 2.1-10; Ef 5.14; Róm 5.17; Ef 5.6; 2Tím 1.7.

> <p>Minnistexti</p>
> „En Guð er auðugur að miskunn. Svo mikil var elska hans til okkar að þótt við værum dauð vegna misgjörða okkar endurlífgaði hann okkur með Kristi“ (Ef 2.4, 5).

Þann 14. október, 1987, var Jessika McClure, sem var 18 mánaða gömul að leika sér í garðinum hjá frænku sinni þegar hún datt niður í 7 m djúpan brunn sem var ekki lengur í notkun. Ófarir hennar drógu athygli fjölmiðla um allan heim til Midland í Texas. Lesendur um allan heim fylgdust með „Baby Jessíku“ þar sem hún svaf og grét, söng og kallaði á mömmu sína. Þeir sáu einnig þegar björgunarmenn dældu fersku lofti niður í brunninn.

Loksins, fimmtíu og átta tímum eftir fall hennar fylgdust áhorfendur um allan heim með því þegar Jessika var leyst úr 20 cm pípu sem hún hafði verið föst í í rúma 2 sólarhringa. Ljósmyndarinn Scott Shaw náði mynd, sem hann hlaut Pulitzer verðlaun fyrir, af augnablikinu þegar henni var bjargað: Björgunarkaðall liggur þvert fyrir andlit áhyggjufullra björgunarmanna Jessíku þar sem þeir horfa niður á innpakkaðan böggul sem allt snýst um -- baby Jessíka.

Það er ekkert jafn hrífandi og góð björgunarfrásögn og í Ef 2.1-10 gefur Páll okkur nærmynd af stórkostlegustu björgunaraðgerð allra tíma -- viðleitni Guðs að endurleysa manninn. Drama frásagnarinnar eykst þegar við gerum okkur grein fyrir því að við erum ekki einungis áhorfendur að björgun einhvers annars heldur erum við vitni aðbjörgun okkar.