---
title:  'Eiginmenn Og Eiginkonur: Saman Við Krossinn'
date:  26/08/2023
---

### Lesefni vikunnar
Ef 5.21-33; Fil 2.3, 4; Esk 16.1-14; 2Kor 11.1-4; 1Mós 2.15-25.

> <p>Minnistexti</p>
> „Þér menn, elskið konur yðar eins og Kristur elskaði kirkjuna og lagði sjálfan sig í sölurnar fyrir hana til þess að helga hana og hreinsa í laug vatnsins með orði. Hann vildi leiða hana fram fyrir sig í dýrð án þess að hún hefði blett eða hrukku né neitt þess háttar“ (Ef 5.25-27, 1981).

Í Ef 5.21-33 byggir Páll á hugmyndinni um undirgefni hinna trúuðu undir hvert annað (Ef 5.21), síðan gefur hann ráð til kristinna eiginkvenna (Ef 5.22-24) og eiginmanna (Ef 5.25-32) og að lokum dregur hann saman fyrirmælin til þeirra beggja (Ef 5.33).

Þegar við lesum Biblíuna á okkar tímum getum við heyrt hinn upprisna Krist tala um tengsl okkar. Við erum í aðstöðu til að gera það þegar við skiljum að Ef 5.21 - 6.9 er aðferð Páls til að gera eininguna, hið mikla þema bréfsins, að veruleika innan hinnar kristnu fjölskyldu. Hann er mjög gagnrýninn á ófullkomna félagslega uppbyggingu hins gamla manns (sjá Ef 4.22) en jafnframt fagnar hann yfir sköpun hins nýja manns (sjá Ef 2.15) á meðal mannanna sem búa við ófullkomið samfélag þjóðfélagsins. Innan þeirra vébanda sýna hinir trúuðu fram á nýjan mátt, Heilagan anda (Ef 2.22; Ef 3.16; Ef 5.18-21; Ef 6.17, 18) og nýtt siðferði sem er mótað eftir Kristi (Ef 4.13, 15, 20-24, 32; Ef 5.2, 10, 17, 21-33) og hefur verið leyst úr læðingi og bendir fram til endanlegrar uppfyllingar á áformi Guðs fyrir fólk sitt og heiminn.