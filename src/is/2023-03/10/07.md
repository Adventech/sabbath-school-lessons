---
title:  Til íhugunar
date:  01/09/2023
---

Lestu 7T, bls. 45-50: „Responsibilities of Married Life“ („Ábyrgð hjónabandsins“) og AH, bls. 114-120: „Mutual Obligations“ (Gagnkvæmar skyldur“).

Ellen G. White hvetur stöðugt hjón um að hverfa frá allri viðleitni að stjórna hvort öðru: „Reynið ekki að þvinga hvort annað til að beygja sig fyrir óskum ykkar. Þið getið ekki gert það og jafnframt viðhaldið elskunni hvort til annars. Verið vingjarnleg og þolinmóð, umburðarlynd, tillitssöm og háttprúð“ (AH, bls. 118).

Um túlkun og heimfærslu Kól 3.18 (og Ef 5.22-24) hefur hún þetta að segja: „Oft er spurt: „Á eiginkonan ekki að hafa neinn sjálfstæðan vilja?“ Biblían segir greinilega að eiginmaðurinn sé höfuð fjölskyldunnar. Ef þessum fyrirmælum lyki þannig gætum við sagt að staða konunnar væri ekki öfundsverð. . . . Margir eiginmenn lesa aðeins: „Konur, verið undirgefnar eiginmönnum ykkar“ en fyrirmælin halda áfram: „eins og sómir þeim er Drottni heyrir til“ (Kól 3.18). Guð ætlast til þess að eiginkonan hafi ætíð ótta Guðs og dýrð í huga. Hún á einungis að hafa algjöra undirgefni undir Drottin Jesú Krist sem hefur keypt hana sem barn sitt með dýrmætu lífi sínu sem hefur engin takmörk. . . . Einn er ofar eiginmanninum í huga eiginkonunnar, það er endurlausnari hennar og undirgefni hennar undir eiginmann sinn ætti að vera í samræmi við fyrirmæli Guðs --„eins og hún er viðeigandi í Drottni“ (AH, bls. 115, 116).

**Til umræðu**

`Hvernig myndir þú bregðast við því ef einhver héldi því fram að fyrirmælin í Ef 5.21-33 væru úrelt og ættu ekki lengur við um kristileg samskipti þar sem um væri að ræða hjónaband sem byggði á valdi og yfirráðum eiginmannsins? Hvað er það í fyrirmælunum sem styður skoðun þína?`

`Á hvern hátt gæti ráðlegging Páls í Ef 5.21-33 hjálpað þeim sem eru í erfiðu og kröfuhörðu hjónabandi?`

`Sumir kristnir halda því fram að sköpunarsagan í 1Mós 1 og 2 sé einungis myndlíking og segi alls ekkert um það sem gerðist í raun og veru á milljörðum ára þróunar. Hvað segir tilvísun Páls til frásagnarinnar um það hve bókstaflega Páll tók hana?`

`Hugleiddu nánar orðasambandið „eitt hold.“ Hvernig hjálpar það okkur að skilja betur helgi hjónabandsins og hvers vegna hjón verði að gera allt sem mögulegt er til að standa vörð um helgi þess?`