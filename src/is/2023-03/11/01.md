---
title:  Æðsta Hollustan Við Krist
date:  02/09/2023
---

### Lesefni vikunnar
Ef 6.1-9; Mrk 10.13-16; Kól 3.21; 1Pét 2.18-25; 2Kor 5.10; Kól 3.24, 25.

> <p>Minnistexti</p>
> „Og þið, sem eigið þræla, breytið eins við þá. Hættið að ógna þeim. Þið vitið að þeir eiga í himnunum sama Drottin og hann fer ekki í manngreinarálit“ (Ef 6.9).

Árið 2018 vakti sýningargripur í Biblíusafninu í Washington, D.C. mikla athygli. Það var stytt útgáfa af Biblíunni útgefin í 1808, sem var ætluð til að kenna meginatriði trúarinnar en öllum textum sem kyntu undir uppreisn þræla var sleppt. Það er ekki bara að einn og einn texti sé fjarlægður heldur vantar níutíu prósent af Gamla testamentinu og fimmtíu prósent af því Nýja. Af 1.189 köflum Biblíunnar eru einungis 232 kaflar eftir.

Textum sem virðast leggja áherslu á illsku þrælahalds er að fullu haldið -- einkum í ljósi þess að svo miklu er sleppt af frásögnum um gleðifregn Biblíunnar -- þar á meðal textum sem oft eru misnotaðir, eins og t.d. þessum: „Þrælar, hlýðið jarðneskum húsbændum ykkar með lotningu og ótta af einlægni hjartans, eins og það væri Kristur“ (Ef 6.5).

Það er mikilvæg áskorun til okkar í dag í okkar samfélagi að lesa Ef 6.1-9 í tengslum við heildarsögu frelsunaráformsins eins og hún birtist í allri Biblíunni. Hvað getum við lært af því hvernig Páll heimfærir gildi fagnaðarerindisins upp á ófullkomið fyrirkomulag samfélagsins á hans tíma?