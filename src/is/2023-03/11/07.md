---
title:  Til íhugunar
date:  08/09/2023
---

Virðing Páls fyrir börnum sem trúsystkinum (Ef 6.1-3) eykur umhugsun okkar um það hvernig komið er fram við börn í heiminum í dag. Orð hans til feðra (Ef 6.4) hvetur okkur til að hugleiða ábyrgð okkar sem foreldra. Það er aftur á móti meiri áskorun að fara eftir ráðleggingum Páls til þræla (Ef 6.5-8) og einkum ráð hans til þrælahaldara (Ef 6.9) þar sem fyrirkomulag þjóðfélags þeirra var frábrugðið þjóðfélagi flestra okkar og við vitum að hvers konar þrælahald er ein mesta spilling siðferðisins. En þar sem þessi orð eru innblásin og hluti af ritningunni þá ættum við að hugleiða hvernig við getum beitt þeim í dag. Líkt og það voru forréttindi og ábyrgð hinna trúuðu í Efesus á fyrstu öldinni e.Kr. þá er það einnig forréttindi okkar og skylda að beita verðmætum fagnaðarerindisins í samskiptum okkar. Umræðuspurningunum hér á eftir er ætlað að ýta undir það.

**Til umræðu**

`Hvaða merkingu hefur það fyrir aðventista að kærleiki til barnanna er sagður merki um „altygjaðan lýð Drottins“? Lúk 1.17 (tilvitnun í Mal 3.24).`

`Virðing Páls fyrir börnunum vekur umhugsun: Hver er ábyrgð okkar að veita umhyggju Krists til barna sem hafa orðið fyrir misþyrmingu, kynferðisobeldi og svívirðingu á unga aldri? Hver er ábyrgð okkar gagnvart þeim?`

` Í framhaldi af þeirri virðingu sem Páll hafði fyrir börnunum og umhyggju Jesú fyrir þeim hvaða ábyrgð hvílir á söfnuðinum að fóstra og vernda þau börn sem eru undir hans verndarvæng? Hvaða kerfi og ferli þurfa að vera til staðar í því skyni?`

`Þau ráð sem Páll gefur í Ef 6.5-9 er oft notuð um samband vinnuveitenda og starfsfólks þeirra. Að hvaða leyti er það réttlætanlegt? Hvaða hætta er í því fólgin?`

`Þrælahald er enn átakanleg staðreynd í heiminum og talið er að rúmlega 40 milljónum sé haldið sem þrælum samkvæmt „Alheims þrælaskránni“ (http://www.globalslaveryindex.org/). Hver er ábyrgð okkar, frjálsra einstaklinga, gagnvart þessum þrælbundnu sonum og dætrum Guðs í ljósi þess að frumherjar okkar stóðu fast með afnámi þrælahalds? Einn þekktur jólasálmur (enskur: O Holy Night) kemst m.a. þannig að orði: „Hann mun fjötra slíta því þrællinn er vor bróðir, í nafni hans mun allri kúgun linna.“`