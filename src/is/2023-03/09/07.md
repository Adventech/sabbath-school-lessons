---
title:  Til íhugunar
date:  25/08/2023
---

Þegar við lítum á Ef 5.1-20 í heild tökum við eftir því að Páll talar sterklega gegn synd og því illa, einkum hvað varðar saurlifnað og gróft málfar. Hann er ófús að fallast á spillta framkomu meðal fólks Guðs. Þess í stað kallar hann hina trúuðu í Efesus til hærri staðals og að líta á sig sem elskuð börn Guðs og heilög (Ef 5.1-10). Hann trúir því að þegar hinir kristnu tileinkna sér það í umhverfi sínu muni þeir skína sem björt ljós í myrkrinu og draga nágranna sína burt frá líferni sem vinnur gegn sjálfu sér og inn í náð Guðs og sannleika (Ef 5.11-14).

Páll ímyndar sér að söfnuðinum sé haldið uppi af endurnýjaðri einbeitni að því að framganga „eins og börn ljóssins“ meðan þau bíða endurkomu Krists (Ef 5.8; sjá einnig Ef 5.15, 16) og njóta blessunar af nærveru Krists (Ef 5.14) þegar þau koma saman til tilbeiðslu. Þegar þau eru knúin áfram af stöðu sinni sem „elskuð börn Guðs“ og dauða Krists fyrir þau (Ef 5.1, 2) og fyllt andanum (Ef 5.18) mun sameiginleg tilbeiðsla þeirra einkennast af orku og fögnuði þegar þau í sameiningu lofsyngja Drottni, Jesú Kristi og Guði föður. Með fullri vissu um himneskan veruleika fagna þau yfir von sinni varðandi framtíðina á grundvelli frásagnarinnar um það sem Guð hefur gert fyrir þau, er að gera og mun koma til vegar í Jesú Kristi Drottni þeirra (Ef 5.18-20).

Ef við skiljum þetta þannig þá verður þessi efniskafli mikið meira en upptalning á ótengdum fyrirmælum um kristilegt líferni. Þess í stað er það spámannlegt kall sem varðar einkenni hins kristna, helgun hans, samfélag og tilbeiðslu á síðustu tímum, tilfinningalegt tilboð um að notfæra sér kostakjörin sem eru í boði allt til endurkomu Krists (Ef 5.16).

**Til umræðu**

`Hvernig geta hinir trúuðu fylgt hinum háa staðli Páls í síbreytilegu menningarumhverfi sem útbreiðir sín gildi allan sólarhringinn árið um kring yfir lamandi fjölmiðla?`

`Hvaða leiðir gætu hinir trúuðu notað til að „meta rétt hvað Drottni þóknast“ (Ef 5.10) og skilja „hver sé vilji Drottins“ (Ef 5.17)?`

`Sumir kunna að telja að fyrirmæli Páls um að forðast tal um siðferði meðal hina trúuðu (Ef 5.3, 4) þýði að við ættum ekki að ræða kynferðisofbeldi og misþyrmingu. Hvers vegna er það óviðeigandi niðurstaða?`

`Á hvaða hátt endurspeglar þjóðfélagið svipaðar heiðnar venjur og Páll fékkst við á sínum tíma?`