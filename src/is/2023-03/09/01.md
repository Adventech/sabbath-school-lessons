---
title:  Skynsamlegt Líferni
date:  19/08/2023
---

### Lesefni vikunnar
Ef 5.1-20; 1Kor 5.1-11; Opb 16.1-16; Kól 4.5; Okv 20.1; Okv 23.29-35; Post 16.25.

> <p>Minnistexti</p>
> „Hafið því nákvæma gát á hvernig þið breytið, ekki sem fávís heldur sem vís. Notið hverja stund því að dagarnir eru vondir. Verið því ekki óskynsöm heldur reynið að skilja hver sé vilji Drottins“ (Ef 5.15-17).

Nýlega var kristalkanna á uppboði í Bretlandi. Uppboðshaldararnir lýstu henni sem „franskri rauðvínskönnu frá 19. öld“ og sögðu hana vera um 30.000 króna virði. Tveir glöggir bjóðendur könnuðust við að þetta væri afar sjaldgæf íslömsk þvottakanna og raunvirði hennar var metið á fimm milljón pund (= rúmlega 876 milljón krónur). Hvað gerði það að verkum að einn bjóðendanna komst að svo góðum kjörum? Bjóðandinn vissi eitthvað sem uppboðshaldarinn vissi ekki: hann þekkti raunvirði könnunnar.

Í Ef 5.1-20 ber Páll það, sem heiðingjarnir meta, saman við mat hinna trúuðu. Hinir heiðnu líta á svívirðilegt hjal (Ef 5.4), drykkjuskap (Ef 5.18) og frillulífi (Ef 5.3, 5) sem mikla fjársjóði. En hinir trúuðu vita að sá dagur er nærri þegar hið sanna gildi alls kemur í ljós (Ef 5.5, 6). Í stað þess að hafa „partý“ og drykkjuskap ofarlega á lista meta þeir allt sem er „góðvild, réttlæti og sannleikur“ í Kristi (Ef 5.9). Þannig hvetur Páll þá til að notfæra sér það sem þeir finna í Kristi meðan þeir (ásamt okkur öllum) lifa við dyr eilífðarinnar (Ef 5.15-17).