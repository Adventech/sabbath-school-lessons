---
title:  Gjafir hins upphafna Krists
date:  08/08/2023
---

`„Sérhverjum af oss var náðin veitt eftir því sem Kristur úthlutaði honum. Því segir ritningin: „Hann steig upp til hæða, hertók fanga og gaf mönnunum gjafir.“ En „steig upp“, hvað merkir það annað en að hann hafi einnig stigið niður í djúp jarðarinnar? Sá sem steig niður er og sá sem upp sté, upp yfir alla himna til þess að fylla allt“ (Ef 4.7-10). Hverju er verið að lýsa með þessum orðum og að hverju er Páll að beina athygli okkar í þessum versum?`

Páll vitnar hér í Slm 68.19 þar sem við lesum: „Þú steigst upp til hæða, hafðir á burt bandingja, tókst við gjöfum frá mönnum, jafnvel uppreisnarmönnum. Drottinn Guð mun búa þar.“ Þetta vers bregður upp mynd af Drottni sem sigursælum hershöfðingja, sem hefur sigrað óvini sína og gengur upp hæðina sem höfuðborg hans er reist á ásamt þeim sem hann hefur tekið til fanga (sjá Slm 68.2, 3). Þar veitir hann viðtöku virðingarvotti (Slm 68.19) frá hinum sigraða óvini. (Takið eftir að Páll aðlagar þessa mynd þannig að það er hinn upphafni Kristur sem gefur gjafir á grundvelli heildarboðskapar sálmsins. Sjá Slm 68.36).

Ef við fylgjum atburðarásinni í Slm 68.19 þá á himnaför Krists sér fyrst stað (Ef 1.21-23) en síðan kemur niðurstigning þar sem hinn upprisni og upphafni Jesús gefur gjafir og fyllir allt. Þann lýsir Páll úthellingu Heilags anda á hvítasunnudaginn (Post 2). Þetta viðhorf er síðan staðfest í Ef 4.11, 12 þar sem gjafirnar sem hinn upphafni Jesús gefur eru einkenndar sem gjafir andans.

„Kristur steig upp til hæða, hertók fanga og gaf mönnunum gjafir. Hver var svo árangurinn af því að andinn kom niður samkvæmt fyrirheitinu eins og kröftugur vindur og fyllti staðinn þar sem lærisveinarnir voru saman komnir? Þúsundir snerust á einum degi“ (YRP, bls. 158).

`Hvernig getum við lært að fá uppörvun af því sem þessi vers í Efesusbréfinu sýna okkur að Jesús hafi gert og muni gera fyrir okkur, einkum þegar hann sjálfur fyllir allt í öllu“ (Ef 1.23)?`