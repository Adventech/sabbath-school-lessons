---
title:  Hið Stórkostlega Áform Guðs
date:  01/07/2023
---

### Lesefni vikunnar
Ef 1.3-14; Ef 2.6; Ef 3.10; Kól 1.13, 14; 5Mós 9.29.

> <p>Minnistexti</p>
> „Lofaður sé Guð og faðir Drottins vors Jesú Krists sem í Kristi hefur blessað oss með allri andlegri blessun himinsins“ (Ef 1.3).

Tuttugu og fimm árum eftir að hafa verið fyrsti maðurinn til að ganga á yfirborði tunglsins sendi Neil Armstrong þakkarkveðju til þeirra sem hönnuðu geimbúninginn, sem var gerður til að gera honum kleift að hreyfa sig utan tunglfarsins, og hann var í þegar hann tók þessi sögufrægu skref. Hann kallaði búninginn „geimfarið sem var mest myndað í sögunni“ og gerði grín að því að tekist hefði að fela „ljóta farþegann.“ Síðan þakkaði Armstrong þeim sem höfðu hannað það á Johnson geimferðastöðinni fyrir þennan „sterka, trausta og næstum hlýlega“ búning sem verndaði líf hans ásamt „aldarfjórðungs magni af þakklæti og hamingjuóskum.“

Páll byrjar bréf sitt til Efesusmanna með tignarlegu þakklæti og lofar Guð fyrir þær blessanir sem hann hefur úthellt, blessanir sem eru jafn mikil lífsnauðsyn fyrir hina trúuðu og geimbúningurinn er fyrir þann sen gengur um á tunglinu. Páll heldur því fram að Guð hafi verið að verki með þessar blessanir frá því „áður en grunnur heimsins var lagður“ (Ef 1.4) og lofar Guð fyrir að hafa verið að verki fyrir hina trúuðu í aldanna rás.

Inngangsorð Páls gera Efesusbúa sérstaklega dýrmæta sem fyrirmynd um hvernig eigi að tilbiðja Guð og lofa hann fyrir þær mörgu blessanir sem hann hefur úthellt.