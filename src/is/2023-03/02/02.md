---
title:  Kjörin og viðtekin í Kristi
date:  02/07/2023
---

Þakkarkveðja inniheldur venjulega lýsingu á því sem hefur verið þegið. Páll innifelur langan lista í Ef 1.3-14 í þakklæti sínu til Guðs fyrir blessanir fagnaðarerindisins.

Páll lofar Guð fyrir þá staðreynd að hann hefur „í Kristi . . . blessað oss með allri andlegri blessun“ (Ef 1.3) sem þýðir að hún kemur fyrir tilstilli Andans. Það bendir fram til loka blessunarinnar þar sem Páll fagnar yfir starfi Heilags anda í lífi hinna trúuðu (Ef 1.13, 14).

Í Ef 1.3-6 notar Páll hvetjandi orð um það hvernig Guð lítur á okkur í Kristi. Fyrir sköpun heimsins útvaldi Guð okkur í Kristi og ákvað að við skyldum vera „heilög og lýtalaus“ frammi fyrir honum (Ef 1.4; sbr. Ef 5.27) sem mikilsmetin börn hans á grundvelli sköpunarinnar og endurlausnarinnar í Kristi (Ef 1.5). Áður en sólin byrjaði að skína hefur það verið stefna hans að taka við okkur „í sínum elskaða syni“ (Ef 1.6). Í stuttu máli, það er áform Guðs að við frelsumst. Við missum einungis af hjálpræðinu fyrir syndugt val okkar.

`Efesusbréfið notar fimm sinnum hugtak sem þýðir „himneskir staðir“ um himininn sem er hvergi notað annars staðar í Nýja Testamentinu (Sjá Ef 1.3, 20; Ef 2.6; Ef 3.10; Ef 6.12). Auk þess notar það einnig hugtakið „á himnum“ (Ef 3.15; Ef 4.10; Ef 6.9). Gefur það eitthvað sérstakt til kynna?`

Þessi hugtök benda til himinsins sem dvalarstaðar Guðs (Ef 1.3; Ef 6.9), heimkynni andlegra máttarvalda (Ef 1.10, 20, 21; Ef 3.10, 15; Ef 6.12) og staðarins þar sem Jesús var upphafinn til hægri handar föðurins (Ef 1.20). Hinir trúuðu hafa nú þegar aðgang að þessum „himnesku stöðum“ þar sem andlegar blessanir eru í boði fyrir Krist (Ef 1.3; Ef 2.6). Þó svo þessir „himnesku staðir“ séu blessunarstaðir fyrir hina trúuðu þá eru þeir enn staðir þar sem máttarvöld hins illa véfengja yfirráð Krists (Ef 3.10; Ef 6.12).

`Hugleiddu Ef 1.4 sem talar um að við höfum verið útvalin í Kristi „áður en grunnur heimsins var lagður.“ Hvað felst í þeim orðum? Hvað segir það okkur um kærleika Guðs til okkar og þrá hans að við frelsumst?`