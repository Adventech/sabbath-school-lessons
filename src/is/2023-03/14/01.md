---
title:  Efesusbréfið Í Hjartanu
date:  23/09/2023
---

### Lesefni vikunnar
Ef 1 - Ef 6.

> <p>Minnistexti</p>
> „Því að af náð eruð þið hólpin orðin fyrir trú. Þetta er ekki ykkur að þakka. Það er Guðs gjöf. Ekki byggt á verkum, enginn skal geta miklast af því. Við erum smíð Guðs, sköpuð í Kristi Jesú til góðra verka sem hann hefur áður fyrirbúið til þess að við skyldum leggja stund á þau“ (Ef 2.8-10).

Túristar til London njóta þess setjast inn í „London Eye,“ vinsælt „parísarhjól“ sem er nálægt 150 m hátt við Thamesfljótið þaðan sem sjá má Big Ben, þinghúsið og fjöldann allan af sögulegum höllum og dómkirkjum. Fræðimaður á sviði Nýja testamentisins, Nicholas Thomas Wright, lítur svo á að Efesusbréfið sé „líkt og „London Eye“ gagnvart öðrum ritum Páls postula. Það er ekki lengst eða ítarlegast en það gefur hrífandi yfirsýn yfir þau. Þegar hjólið snýst er hægt að fá yfirlit yfir hvert þemað á fætur öðru“ (Paul for Everyone: The Prison Letters [„Páll fyrir alla: Fangelsisbréfin“], London: S.P.C.K., 2004, bls.3).

Í Efesusbréfinu beinir Páll ekki athyglinni að áhyggjuefnum staðarins. Þess í stað er eins og Páll hafi ætlað því að vera til allra trúaðra og kristinna kirkna hvar sem er. Tilfinningin um að bréfið sé ótímabundið gefur tækifæri til þeirrar yfirsýnar sem Páll býður upp á til að kanna okkar eigin heim og hugsanir. Þegar við rifjum upp efni hvers kafla skulum við hafa þetta í huga:

`Hvaða mikilvægu sannindi finnum við í Efesusbréfinu sem ættu að móta líf okkar sem trúum?`