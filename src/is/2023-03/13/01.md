---
title:  Að Stunda Frið
date:  16/09/2023
---

### Lesefni vikunnar
Ef 6.10-20; 1Pét 4.1; 1Pét 5.8; Jes 59.17; Jes 52.8-10; 1Þess 5.16-18.

> <p>Minnistexti</p>
> „Takið umfram allt skjöld trúarinnar sem þið getið slökkt með öll logandi skeyti hins vonda. Setjið upp hjálm hjálpræðisins og grípið sverð andans, Guðs orð“ (Ef 6.16, 17).

Í hinu þekkta helgiriti The Pilgrim´s Progress („Pílagrímsförin“), sem John Bunyan skrifaði meðan hann var í fangelsi, er Kristinn leiddur inn í vopnabúr hallar einnar þar sem honum eru sýnd „alls kyns húsgögn (vopn) sem Drottinn hafði séð pílagrímum fyrir: Sverð, skjöldur, hjálmur, brynja, al-bæn og skór sem myndu ekki slitna. Nóg var til af þessu til að hertygja jafn marga með til þjónustu fyrir Drottin og stjörnur himinsins eru.“ Áður en Kristinn fer þaðan er hann aftur leiddur inn í vopnabúrið þar sem hann er brynjaður frá hvirfli til ilja með vörn sem ekkert fær rofið ef svo kynni að fara að ráðist yrði á hann þegar út kæmi.“

Rit Bunyans 1678 minnir á Efesusbréfið sem Páll postuli skrifaði einnig í fangelsi um 1.600 árum áður. Í því sér þessi útsendi postuli fyrir sér mikinn her, kirkjuna, heimsækja vopnabúr Guðs og klæða sig í alvæpni Guðs frá hvirfli til ilja. Vopnabúr Guðs er búið bestu vopnunum svo hermenn hans geti klæðst „norðlægu stáli frá toppi til táar,“ þegar þeir fara út til að „heyja“/stunda frið í nafni hans.