---
title:  Til íhugunar
date:  28/07/2023
---

Kynnið ykkur vel efni þessa formála að umræðuspurningunum á eftir. Í hvaða samhengi skrifar Páll Ef 2.11-22 þar sem hann lýsir umfangsmiklum áhrifum krossins á samskipti okkar hvert við annað? Páll fjallar um samskiptin milli trúaðra Gyðinga og trúaðra heiðingja sem voru „sam-meðlimir“ kirkjunnar. Hann lætur í ljós að honum sé umhugað um að þeir skilji að þeir séu sáttir hver við annan og lifi þannig sem „sam-meðlimir“ fjölskyldu Guðs (Ef 2.19). En í heildarsamhengi bréfsins bendir Páll á víðtækan ásetning sem er hið stórfenglega lokaáform Guðs um að sameina allt í Kristi (Ef 1.9, 10) og það nær til sérhverrar fjölskyldu „á himni og jörðu“ (Ef 3.15).

En það sem er meira um vert er að eining meðlimanna innan kirkjunnar -- sem Páll fjallar um í Ef 2.11-22 -- hefur víðtækari tilgang sem hann útlistar í Ef 3.10: „Nú skyldi kirkjan látin kunngjöra tignunum og völdunum á himnum hve margháttuð speki Guðs er [að skapa eina kirkju Gyðinga og heiðingja í sameiningu].“ Með því að gera eininguna sem Kristur ávann á krossinum að veruleika eiga hinir trúuðu að sýna fram á að lokaáform Guðs um að sameina allt í Kristi er að verki. Sáttar-samband þeirra markar áform Guðs um alheim sameinaðan í Kristi. Því er það er viðeigandi að líta á Ef 2.11-22 í samhengi alls bréfsins og leita þar að biblíulegum meginreglum varðandi mikilvægt efni dagsins í dag -- samskiptin milli kynþátta og hópa fólks.

**Til umræðu**

`Hvaða biblíulegu meginreglur varðandi samskipti þjóðerna er að finna í Ef 2.11-22? Hvað sérstakt, sem hefur Krist að þungamiðju, bjóða þær upp á varðandi það hvernig meðlimir eins þjóðernishóps ættu að bregðast við öðrum þjóðernishópum?`

`Í ljósi áforms Guðs um framtíð mannsins (Ef 1.9, 10; Ef 2.11-22), hve mikilvægt er það fyrir kirkjuna að glíma við eigin innri vandamál og deilur milli þjóðflokka?`

`Hvaða mál, sem oft eru hulin og vanrækt, krauma milli mismunandi þjóðerna í þínu samfélagi? Hvernig gæti kirkja þín gegnt jákvæðu hlutverki við að gera það einingarstarf að veruleika sem Kristur ávann á krossinum? Hvernig gætir þú tekið þátt í því starfi?`