### Efesusbréfið: Hvernig fylgjum við Jesú á reynslutímum

Í Efesusbréfinu segir Páll okkur frá íbúum Efesusborgar. Mörgum árum eftir spennandi atburði frumkristninnar í Efesus glímdu Efesusbúar við merkingu hinnar kristnu trúar sinnar.

Páll, sem eitt sinn skapaði erfiðleika fyrir fjármál þessarar fjórðu stærstu borgar Rómarveldis, er nú óvirkur og í fangelsi. Í bréfi sínu frá fangelsinu lætur hann í ljósi áhyggjur um að hinir trúuðu í Efesus kunni að missa kjarkinn og gleymi hvað felst í því að vera lærisveinar Jesú í margbrotnu borgarsamfélagi Efesusborgar sem hafði algjörlega heiðna menningu. Þó svo áheyrendur hans væru þegar kristnir einkenndist tónn Páls af liðsöfnun. Hann leitast við að fá þá til að ganga aftur til liðs við hina kristnu trú og tendra aftur eld helgunar sinnar við Krist og endurreisa ákafa þeirra fyrir því að eiga hlutdeild í hinni mikla framkvæmdaáætlun Guðs í heiminum, söfnuðinum.

Þar sem hin kristna trú snýst um Krist geislar Páll af aðdáun sinni og tilbeiðslu. Ef óstöðugir kristnir lærisveinar eiga aftur að ná fótfestu sinni þá verða þeir að endurheimta fyrsta kærleika sinn til Jesú og endurbyggja traust sitt til náðar hans og máttar. Páll beinir því athyglinni að upphefð Krists á himnum þar sem hann er æðri öllum máttarvöldum og guðum sem draga að sér athygli hinna trúuðu í Efesus. Jesús er markmið hins guðlega áforms á öllum öldum þar sem söfnuður hinna trúuðu gegnir mikilvægu hlutverki við að sameina allt í Kristi.

Þegar Páll leitast við að endurvekja nýtt trúartraust hinna trúuðu í Efesus til Drottins gerir hann ekki lítið úr þeim kröfum sem fylgja því að vera kristinn lærisveinn. Hann útskýrir í nokkrum smáatriðum hvað einkennir kristna framkomu og kristið samfélag. Hinir kristnu eru kallaðir til tilbeiðslu sem er innblásin af Heilögum anda, heiðrar Krist og lýtur leiðsögn Guðs samkvæmt sí-endurtekinni lýsingu Páls. Að elska Krist felur í sér að virða trúsystkini sín. Það felur í sér að standa gegn hegðun sem einkennist af smámunasemi og kynferðisspillingu sem er svo ríkjandi í þjóðfélaginu í dag. Það felur í sér að í samskiptum okkar við söfnuðinn og heimafólk lærum við af sjálfsfórn Krists. Það felur í sér að sýna meðbræðrunum í Efesus fordæmi um nýtt mynstur mannlegrar tilveru.

Páll notar mikinn hluta af bréfi sínu til að láta í ljós hrifningu sína yfir þessari nýju leið til að sýna fram á hvað felst í því að vera einstaklingur innan safnaðar Guðs. Tilhugsunin um að Guð hafi sameinað ósamlynda hópa mannanna -- Gyðinga og heiðingja -- endurnærir hann. Með því að lifa í sátt og samlyndi þegar búast má við óvináttu hafa þeir tækifæri til að sýna fram á einkenni hins nýja samfélags Guðs og hins nýja ríkis hans.

Þegar Páll heldur áfram að fjalla um mikilvægi þess að eiga hlutdeild í söfnuði Guðs notar hann fjórar myndlíkingar um söfnuðinn. Hinir trúuðu mynda líkama Krists sem sýnir fram á hollustu þeirra við Krist og einingu hver við annan. Þeir eru lifandi musteri sem byggt er fyrir fórn Krists á Golgata og þar er Guð tilbeðinn. Þeir eru einnig brúður Krists sem horfir fram til stórfenglegrar brúðkaupsveislu þegar brúðguminn kemur og gerir tilkall til þeirra sem sinna eigin. Að lokum notar Páll myndlíkingu sem gefur til kynna viðleitni hans að fá þá til að starfa í trúnni og talar um her Krists sem dreifir friði í nafni Guðs og berst gegn máttarvöldum myrkursins í styrk Guðs meðan hann væntir endurkomu Krists.

Efesusbréfið talar einkum til tíma sem líkist okkar tímum að því leyti að eftirvæntingar heimsins og gangur tímans stuðla að því að deyfa tilhugsunina um að vera kristinn lærisveinn. Það upphefur Krist og leggur áherslu á mikilvægi þess að fylgja honum og vera upptekinn og virkur meðlimur safnaðar hans sem lifir í voninni um endurkomu hans. Þennan ársfjórðung höfum við þau forréttindi að hlusta í bænaranda á boðskap Efesusbréfsins og finna að nýju fyrir þeirri hrifningu að fylgja Jesú á krefjandi tímum.

_John K. McVay, Ph.D. er skólastjóri og prófessor í trúfræði við Walla Walla háskólann í College Place, Washingtonríki í Bandaríkjunum þar sem hann hefur starfað frá 2006._