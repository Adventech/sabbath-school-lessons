---
title:  Til íhugunar
date:  04/08/2023
---

Lestu kaflann „Nútímavakningar“ í DM, bls. 316-327.

„Hvernig getum við samræmt dvergvaxið andlegt ásigkomulag okkar og það sem textinn er að tala um [Ef 3.14-19] sem lýsir þeirri þekkingarfyllingu sem það eru forréttindi okkar að hafa? Hvernig lítur himinninn á okkur sem höfum átt allan kost, bæði andlegan og tímanlegan, á að vaxa í náð en höfum ekki notað tækifærið? Postulinn skrifaði ekki þessi orð til þess að stríða okkur, blekkja eða reisa væntingar okkar einungis til að valda okkur vonbrigðum í reynd. Hann skráði þessi orð til þess að sýna okkur hvað við getum orðið og okkur ber að verða ef við viljum verða erfingjar ríkis Guðs. Hvernig getum við verið samstarfsmenn Guðs ef við höfum dvergvaxna reynslu? Við búum yfir þekkingu á forréttindum hins kristna og ættum að leita dýpri andlegs skilnings á því sem Guðs er og Drottinn þráir að við öðlumst.

Trúum við virkilega Biblíunni? Trúum við því að við getum öðlast þá þekkingu á Guði sem þessi texti talar um? Trúum við sérhverju orði sem fram gengur af munni Guðs? Trúum við þeim orðum sem spámenn og postular töluðu auk Jesú Krists sem er upphaf alls ljóss og allra blessana og öll auðlegð og fylling búa í? Trúum við í raun og veru á Guð og son hans? (RH, 1. okt., 1889).

**Til umræðu**

`Berðu saman lofgjörð Páls í Ef 3.20, 21 og aðrar lofgjörðir í Nýja testamentinu -- Róm 11.33-36; Róm 16.25-27; Fil 4.20; 2Pét 3.18; Júd 24, 25. Hvaða þemu eða hugmyndir koma fram í þessum textum? Hvernig getum við tileinkað okkur þá afstöðu lofgjörðar og tilbeiðslu sem þar kemur fram?`

`Berðu saman það sem Páll hefur að segja um „fyllingu“ í Efesus (Ef 1.10, 23; Ef 3.19; Ef 4.13). Hvers vegna heldur þú að þessi hugmynd sé svo mikilvæg í huga Páls?`

`Hver af þeim athöfnum eða gjörðum Guðs sem Páll lofsyngur í Ef 3 er mest áhugahvetjandi í þínum huga? Hvers vegna?`

`Páll lýkur fyrri hluta Efesusbréfsins á sama hátt og hann byrjaði það (Ef 1.3-21) með því að nota mál bænar og lofgjörðar. Hann fagnar yfir mætti Guðs sem er til staðar í lífi hinna trúuðu fyrir Krist og andann (Ef 3.16-21). Hvernig getum við betur tileinkað okkur þann mátt í lífi okkar, líkt og Ellen G. White talaði um í skýringunni hér að ofan?`