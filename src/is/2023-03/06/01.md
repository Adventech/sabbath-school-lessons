---
title:  Leyndardómur Fagnaðarerindisins
date:  29/07/2023
---

### Lesefni vikunnar
Ef 3; Job 11.5-9; Esk 43.13-16; Am 7.7, 8; Opb 11.1, 2.

> <p>Minnistexti</p>
> „En honum, sem í oss verkar með krafti sínum og megnar að gera langt fram yfir allt það sem vér biðjum eða skynjum, honum sé dýrð í kirkjunni og í Kristi Jesú með öllum kynslóðum um aldir alda“ (Ef 3.20, 21).

Í Ef 3 byrjar Páll á þema sem hann hefur þegar getið um að „heiðingjarnir eru í Kristi Jesú fyrir fagnaðarerindið orðnir erfingjar með oss, einn líkami með oss, og eiga hlut í sama fyrirheiti og vér“ (Ef 3.6, 1981). Þó það sé ekki svo fréttnæmt í kirkjunni í dag, sem samanstendur að mestu leyti af heiðingjum, þá var það róttækt nýtt fyrirbæri fyrir marga af lesendum Páls á þeim tíma.

Páll heldur síðan áfram með innblásin orð sín þegar hann íhugar ákafa sinn við að boða heiðingjunum fagnaðarerindi Jesú.

Við heyrum líka um erfiðleika hans við að framlengja það starf sitt en þeir erfiðleikar fólu m.a. í sér dvöl í rómversku fangelsi.

Við heyrum einnig um hollustu hans við leyndardóminn sem var kjarni fagnaðarerindisins, að heiðingjarnir stæðu nú jafnfætis bræðrum sínum og systrum meðal Gyðinganna. Við tökum eftir hve heillaður hann var af kirkjunni og alheimshlutverki hennar. Við heyrum hvernig hann biður til Guðs og lofar hann fyrir að auðsýna náð sína í kirkjunni.

Í stuttu máli sagt vekur það löngun okkar að sameinast Páli í eldmóði hans fyrir fagnaðarerindinu.