---
title:  Frelsinu fagnað
date:  30/08/2021
---

Eins og við höfum þegar séð bendir hvíldardagurinn á meira en bara daga sköpunarvikunnar. Þegar Móse rifjar upp 40-ára reynslu í óbyggðunum endurtekur hann boðorðin tíu. Við það tækifæri er ástæðan fyrir helgihaldi hvíldardagsins ekki sköpunin heldur lausnin úr þrælahaldi og ánauð í Egyptalandi (5Mós 5.12-15).

Og þó svo við séum ekki þrælar í Egyptalandi stöndum við öll andspænis annars konar þrældómi sem að sumu leyti getur verið jafn þjakandi.

`Hvaða annars konar þrældómi stöndum við andspænis í dag? Lestu 1Mós 4.7; Heb 12.1 og 2Pét 2.19.`

Hvíldardagurinn er fagnaður yfir frelsinu undan öllu sem hneppir okkur í ánauð. Á hvíldardeginum erum við minnt á að til er frelsi frá synd, ekki frelsi sem við höfum unnið að í eigin mætti heldur í mætti Guðs sem okkur býðst fyrir trú. Við erum einnig minnt á að það er frelsi sem við höfum ekki áunnið okkur. Frumburðir Ísraelsmanna frelsuðust fyrir blóð lambsins sem var roðið á dyrustafina kvöldið fyrir brottförina úr

Egyptalandi (2Mós 12). Við höfum einnig fengið frelsi fyrir blóð lambsins og eigum nú að ganga í því frelsi sem er okkar í Kristi Jesú.

`Lestu Róm 6.1-7. Um hvað er Páll að tala sem hægt er að tengja því sem okkur hefur verið gefið í hvíldardeginum?`

Með orðalaginu í 5Mós 5.15 – „Og þú skalt minnast þess að þú varst sjálfur þræll í Egyptalandi. Drottinn, Guð þinn, leiddi þig þaðan með sterkri hendi og útréttum armi“ – er fólkið aftur minnt á að það var verk

Guðs og máttur í þeirra garð sem bjargaði því. Hversu fremur ættum við sem kristin að gera okkur grein fyrir því að það er aðeins fyrir verk og mátt Krists að okkur hefur verið bjargað frá syndinni?

Þessi fyrirmæli segja okkur að hvílast í þeirri frelsun sem Guð hefur áunnið okkur með voldugum mætti sínum. Við höfum verið frelsuð frá eigin viðleitni til réttlætis þegar við minnumst þess að Guð er skaparinn og við getum treyst honum til að endurskapa okkur einnig og frelsa undan ánauð syndarinnar ef við viljum leyfa honum að vinna í okkur.

`Hver hefur reynsla þín verið af þrældómi syndarinnar? Hvernig getum við lært að tileinka okkur þau fyrirheit sem okkur hafa verið gefin í Jesú um frelsi frá þeim þrældómi?`