---
title:  Merki þess að við tilheyrum Guði
date:  02/09/2021
---

Í síðari heimsstyrjöldinni bjóst England við því að þýski herinn gerði brátt innrás. Undirbúningur var gerður til að verja heimalandið eins vel og hægt væri. Auka virki voru sett upp meðfram ströndunum. Akvegir byðu óvinunum upp á fljótustu leiðina að áfangastöðum sínum og þar af leiðandi voru vegatálmanir settar upp á hernaðarlega mikilvægum stöðum. En svo gerðu ensku yfirvöldin eitthvað athyglisvert. Til þess aðhægja á sókn óvinanna og rugla þá voru járnbrautamerkingar fjarlægðar og vegamerki tekin niður. En ekki var hægt að fjarlægja merkingar sem greiptar voru í stein eða á byggingar svo múrað var yfir þær.

Merkingar eru mikilvægar. Þær eru til leiðsagnar. Allir höfðu kort sem gáfu til kynna staðsetningu áður en GPS-leiðsagnarkerfin komu á markaðinn.

`Um hvað er hvíldardagurinn merki? Lestu 2Mós 31.13, 16, 17. Hvernig getum við sem trúum á varanleika lögmáls Guðs nýtt okkur það í lífi okkar í dag sem þar er sagt?`

Þó svo þessum orðum hafi verið beint til Ísraelsmanna forðum þá eru þeir sem eru í samfélagi við Krist „niðjar Abrahams erfingjar eftir fyrirheitinu“ (Gal 3.29, 1981) og hvíldardagurinn er enn í dag merki milli Guðs og fólks hans. Í 2Mós 31 er bent á að hvíldardagurinn sé tákn um eilífan sáttmála Guðs (2Mós 31.16, 17). Það tákn hjálpar okkur til að þekkja skapara okkar og endurlausnara sem helgar okkur. Hvíldardagurinn er eins og fáni sem er dreginn að húni sjöunda hvern dag og hjálpar okkur að muna þar sem við eigum auðvelt með að gleyma.

Hvíldardagur Guðs minnir okkur stöðugt á uppruna okkar, lausnokkar og örlög en einnig ábyrgð okkar gagnvart þeim sem eru fyrirlitnir og lítilsvirtir. Hvíldardagurinn er reyndar svo mikilvægur að í stað þess að við komum til hans þá kemur hann undantekningarlaust til okkar í viku hverri og minnir okkur stöðugt á hver við erum, hver skapaði okkur, hvað hann er að gera fyrir okkur og hvað hann muni að lokum gera fyrir okkur þegar hann skapar nýjan himin og nýja jörð.

Heilagur Guð býður okkur mönnunum sem erum í sáttmálasambandi við hann að hugleiða þann „rytma“ sem einkennir það sem virkilega skiptir máli – hin frelsandi tengsl milli skaparans og endurlausnarans annars vegar og sköpunarverksins sem hins vegar er á villigötum. Í hverri viku er okkur boðið með valdi sem kemur frá Guði að ganga inn í þá hvíld sem okkur hefur verið örlátlega gefin í Kristi Jesú höfundi og fullkomnara trúar okkar sem leið þolinmóðlega á krossi og mat smán einskis vegna þeirrar gleði er beið hans (Heb 12.2).

`Hvernig getum við lært að hafa dýpri reynslu með Guði á hvíldardeginum?`