---
title:  Hvíld Hvíldardagsins
date:  28/08/2021
---

### Lesefni vikunnar
1Mós 1.26, 27; 1Mós 9.6; 2Pét 2.19; Róm 6.1-7; 2Mós 19.6; Jóh 5.7-16.

> <p>Minnistexti</p>
> „Sex daga skal verk vinna en sjöunda daginn skal vera helgihvíld, helg samkoma. Þér skuluð ekkert verk vinna. Það er hvíldardagur Drottins í öllum bústöðum yðar“ (3Mós 23.3, 1981).

Við heyrum sennilega alls konar rök gegn því að halda hvíldardag á sjöunda deginum. Við heyrum m.a. að Jesús hafi fært hvíldardaginn yfir á sunnudaginn, hann eða Páll hafi afnumið hvíldardaginn eða postularnir hafi sett sunnudaginn í stað sjöunda-dags hvíldardagsins í því skyniað halda upp á upprisuna, o.s.frv. Á síðari árum hafa sum rökin orðið flóknari, eins og t.d. þau að Jesús sé hvíldardagshvíld okkar og þess vegna þurfum við ekki að halda þann dag heilagan né nokkurn annan dag. Svo koma auðvitað þau undarlegu rök að við séum að vinna okkur leið til himins með því að hvílast á hvíldardeginum.

Á hinn bóginn hafa sumir kristnir einstaklingar fengið áhuga á hvíld eða degi hvíldar og jafnvel þó þeir haldi því fram að rétti dagurinn sé sunnudagur eða dagurinn sem slíkur skipti ekki máli þá hafa þeira.m.k. náð hugmynd Biblíunnar um hvíld og hvers vegna hún er nauðsynleg.

Við, Sjöunda dags aðventistar, skiljum varanleika siðferðislög- máls Guðs og að hlýðni við fjórða boðorðið snýst ekkert meira um aðvinna sér leið til himins en hlýðni við hvert hinna.

Þessa viku munum við líta nánar á þá hvíld sem Guð hefur gefið okkur í hvíldardagsboðorðinu og hvers vegna hún er svo mikilvæg.