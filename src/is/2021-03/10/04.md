---
title:  Aðkomumaðurinn innan borgarhliða þinna
date:  31/08/2021
---

`Lestu 2Mós 19.6. Hvað segir þessi texti okkur um stöðu hins forna Ísraels? (Sjá einnig 1Pét 2.9.)`

Guð hafði kallað Ísrael út úr Egyptalandi til þess að vera sáttmálalýður hans, en fyrir tilstilli lýðsins átti fagnaðarerindið að berast til alls heimsins ef fólkið hefði verið trúfast. Það er engin spurning að fólkið naut sérstakrar umhyggju og umsjónar Guðs í ljósi þeirra forréttinda og sérstöku ábyrgðar sem það naut.

`Lestu 2Mós 23.12. Hvað annað er að gerast hér? Hvað kennir þessi texti okkur um hvernig Guð leit aðra sem voru ekki Ísraelsmenn?`

Margir missa af því að sjá algildi hvíldardagsins. Algengasti misskilningurinn er sá að telja að hann hafi einungis verið ætlaður Gyðingunum. Þeirri villu er hrundið í fyrstu tveim köflum fyrstu Mósebókar. Guð skapaði mannkynið og því ætti allt mannkynið að minnast hvíldardagsins.

Þó svo við ættum alltaf að hafa í huga hvað hvíldardagurinn táknar fyrir okkur ættum við einnig að muna hvað hann segir okkurum aðra. Þegar við hvílumst og eigum samneyti við skapara okkar og endurlausnara mun það að vissu marki knýja okkur til að líta aðra nýjum augum sem verur sem sá sami Guð skapaði sem skapaði okkur, sami Guð elskar sem elskar okkur og að hann dó fyrir þá jafnt sem okkur. Eins og við höfum séð (2Mós 20.10; 5Mós 5.14) ætti þjónustulið, útlendingar og jafnvel dýrin að njóta hvíldar hvíldardagsins.

Sú staðreynd að jafnvel aðkomumenn innan borgarhliðanna, þeir sem eiga enn ekki hlutdeild í fyrirheitum sáttmálans sem Ísrael voru gefin, jafnvel þeir ættu að njóta hvíldar hvíldardagsins, segir okkur ýmislegt.

Það ætti aldrei að arðræna, misnota eða notfæra sér mannverur né dýr. Sérhver vika ætti að minna Hebreana (og okkur) á áhrifamikinn hátt á hve mikið við eigum sameiginlegt með öðru fólki og jafnvel þó við njótum blessana og forréttinda sem aðrir njóta ekki verðum við að minnast þess að við erum samt hluti af sömu fjölskyldu mannanna og því beri okkur að koma fram við aðra með heiðri og sóma.

`Hvernig gæti helgihald þitt á hvíldardeginum orðið blessun fyrir aðra sem halda hann ekki? Hvernig getur þú notað hvíldardaginn sem vitnisburð til annarra?`