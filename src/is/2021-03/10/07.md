---
title:  Til íhugunar
date:  03/09/2021
---

„Alla vikuna eigum við að hafa hvíldardaginn í huga og búa okkur undir að halda hann samkvæmt boðorðinu. Við eigum ekki að líta á helgihald hvíldardagsins sem lagalega skyldu“ (6T, bls. 353).

„Allur himinninn heldur hvíldardaginn, en samt ekki á kærulausan hátt. Þennan dag ætti öll orka sálarinnar að vera vakandi þar sem við erum að mæta Guði ásamt Kristi frelsara okkar. Við getum séð hann fyrir trú. Hann þráir að endurnæra og blessa sérhverja sál“ (6T, bls. 362).

„Á hvíldardeginum reynir jafnvel enn meira á Guð en aðra daga. Þá leggur fólk hans niður sín venjulegu störf og notar tímann til íhugunar og tilbeiðslu. Menn leita oftar til hans í bæn á hvíldardögum en aðra daga. Þá óska þeir sérstakrar áheyrnar hans. Þeir þrá dýrmætustu blessun hans. Guð bíður ekki með bænheyrslu þangað til hvíldardagurinn er liðinn. Starfi himinsins linnir aldrei og menn ættu aldrei að hvíla sig frá góðverkum. Hvíldardeginum er ekki ætlað að vera tími gagnslauss iðjuleysis. Lögmálið bannar veraldleg störf á degi Drottins. Leggja ber niður vinnu fyrir daglegu brauði. Ekkert starf varðandi veraldlegar skemmtanir eða hagnað er leyfilegt á þessum degi en eins og Guð gerði hlé á sköpunarverki sínu og hvíldist hinn sjöunda dag og blessaði hann eins á maðurinn að leggja til hliðar dagleg störf sín og verja þessum heilögu stundum til heilsusamlegrar hvíldar, tilbeiðslu og heilagra athafna. Starf Krists við að lækna sjúkavar í fullkomnu samræmi við lögmálið. Það heiðraði hvíldardaginn“ (ÞA, bls. 144).

**Til umræðu**

`1.	Umhverfisvernd hefur leitt til pólitískra deilna í mörgum löndum. Hvernig getum við sem aðventistar verið góðir ráðsmenn náttúrunnar án þess að gera það að stjórnmálaumræðum?`

`2.	Þjónusta byrjar í huganum. Hvernig getum við ræktað tilfinningaríkara þjónustuhugarfar gagnvart þeim sem umhverfis okkur eru (innan fjölskyldunnar, í söfnuðinum og samfélaginu)?`

`3.	Á hverjum hvíldardegi erum við minnt á að Guð skapaði allt mannkynið. Það hjálpar okkur til að sjá fólk með augum Guðs. Hvernig ætti hvíldardagurinn að hjálpa okkur að minnast þess að mismunur sem byggist á kynþáttum, þjóðerni, efnahag eða kynferði skiptir engu máli þegar um er að ræða að við séum sköpuð eftir mynd Guðs og njótum elsku hans?`

--- 

<sup>2</sup> Helgihald hvíldardagsins er ekki einskorðað við daginn sem slíkan heldur er það ákveðinn lífsstíll: „Við eigum að skilja andlegt vægi hans fyrir allt sem við gerum í lífi okkar. Allir sem líta á hvíldardaginn sem tákn milli sín og Guðs sem sýnir að hann sé sá Guð sem helgar þá munu vera fulltrúar fyrir meginreglur stjórnar hans. Þeir munu iðka lögmál ríkis hans í daglegu lífi sínu. Daglega verður þaðbæn þeirra að helgun hvíldardagsins megi hvíla yfir þeim. Á hverjum degi munu þeir eiga samfélag við Krist og munu sýna fram á fullkomna lyndiseinkunn hans. Á degi hverjum mun ljós þeirra birtast öðrum í góðum verkum“ (6T, 353). (Þýð.).