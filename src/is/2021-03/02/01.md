---
title:  Eirðarlaus Og Í Uppreisn
date:  03/07/2021
---

### Lesefni vikunnar
4Mós 11.1-33; 4Mós 12.1-13; 4Mós 13.27-33; 4Mós 14.1-23; 1Kor 10.1-11; 4Mós 14.39-45.

> <p>Minnistexti</p>
> „Allt þetta kom yfir þá sem fyrirboði og það er til viðvörunar okkur sem endir aldanna er kominn yfir“ (1Kor 10.11).

Í aldanna rás hafa ýmsir skýrt frá undarlegu athæfi hunda og annarra húsdýra rétt fyrir sterka jarðskjálfta.

Vísindamenn hafa staðfest að dýr geti greint fyrstu hreyfingar jarðskjálfta, einskonar þrýstibylgjur sem eru undanfari skjálftans sjálfs. Það útskýrir hvers vegna dýr hafa virkað rugluð eða eirðarlaus rétt áður en jörðin fer að skjálfa. Sum dýr, eins og t.d. fílar, skynja lágtíðni hljóðbylgjur og titring frá frumskjálfta sem maðurinn greinir alls ekki.

Nokkrum mínútum fyrir 5.8 stiga jarðskjálftann sem skók Washington D.C. 23. ágúst 2011 fóru dýrin í Smithsonían Dýragarðinum að hegða sér undarlega. Meðal þeirra voru hálfapar sem fóru að hrópa hástöfum um stundarfjórðungi áður en jörðin fór að skjálfa.

Þessa viku munum við líta á nokkur dæmi um undarlega óeirð mannsins sem átti ekki rót að rekja til náttúruhamfara eins ogjarðskjálfta heldur syndsemi fallins mannkyns sem notfærði sér ekki þá hvíld sem Kristur bauð öllum sem til hans koma í trú og hlýðni.