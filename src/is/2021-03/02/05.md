---
title:  Meðalgangari
date:  07/07/2021
---

`Hvaða tækifæri bauð Guð Móse í tengslum við uppreisnina? Lestu 4Mós 14.11, 12.`

Guð býðst til að tortíma Ísraelsmönnum og skapa nýja þjóð með Móse að forföður.

`Hvernig bregst Móse við þessari uppreisn ekki aðeins gegn sér heldur gegn Guði? 4.Mós 14.13-19.`

Það er hér að við sjáum sannan Guðs mann. Svar Móse er fyrirboði meðalgangarans sem um 1400 árum síðar bað fyrir lærisveinum sínum í þjáningum þeirra (Jóh 17). Margir guðfræðingar og aðrir sem rannsaka Biblíuna sjá í því sem Móse gerði hér dæmi um það sem Kristur gerir fyrir okkur. Það er enginn vafi á sekt þeirra og okkar en samt biður Móse Guð um að fyrirgefa lýðnum í mikilli miskunn sinni (4Mós 14.19). Og á sama hátt og Drottinn brást við meðalgöngu Móse bregst hann einnig við okkur sakir Jesú vegna dauða hans og upprisu og meðalgöngu fyrir okkur.

Móse biður því: „Fyrirgefðu sekt þessa fólks af mikilli miskunn þinni“ (4Mós 14.19). Og á sama hátt og Drottinn greip inn vegnameðalgöngu Móse þá mun hann gera það sama fyrir okkur vegna dauða Jesú, upprisu hans og meðalgöngu.

Móse biður því: „Fyrirgefðu sekt þessa fólks af mikilli miskunn þinni eins og þú hefur fyrirgefið þessu fólki frá því í Egyptalandi og allt til þessa dags“ (4Mós 14.19). Náðin ræðst á rætur uppreisnar og eirðarleysis. Fyrirgefning býður upp á nýja byrjun.

En það er allt dýrkeypt. Náðin getur aldrei verið lítilsverð. Þó svo fólkinu væri fyrirgefið varð það að taka afleiðingunum af uppreisn sinni og þessi kynslóð fékk ekki að fara inn í fyrirheitna landið (4Mós 14.20-23).

Guð hélt áfram að sjá fyrir fólkinu í 38 ár í viðbót í óbyggðinni. Hann brauðfæddi það. Hann talaði til þess frá helgidóminum. Hann stóð við hlið þess í óbyggðinni. En þessi kynslóð dó og ný kynslóð tók upp keflið og fann hvíld í fyrirheitna landinu.

Það hljómar eins og dómfelling, en í rauninni er það náð. Hvernig átti þessi kynslóð að geta sigrað hin voldugu borg-ríki Kanaanslands ef hún hefði ekki lært að treysta Guði? Hvernig gat hún verið ljós fyrir þjóðirnar þegar hún sjálf staulaðist áfram í myrkri?

`Hvað hefur þú lært um afleiðingar syndafyrirgefningar?`