---
title:  Til íhugunar
date:  09/07/2021
---

„Nú virtist það iðrast einlæglega syndsamlegrar hegðunar sinnar en þó syrgði það fremur afleiðingar villu síns vegar en vanþakklætis síns og óhlýðni. Þegar það gerði sér grein fyrir því að Drottinn hugðist ekki víkja frá ákvörðun sinni gerðist það einþykkt á ný og sagðist mundu snúa aftur út í eyðimörkina. Þegar Drottinn skipaði fólkinu að fara aftur úr landi óvina sinna var hann að prófa uppgerðarhlýðni þess ogsannaði að hún var ekki raunveruleg. Fólkið vissi að það hafði syndgað gróflega með því að láta vanhugsaðar tilfinningar ná valdi á sér og leitast við að drepa njósnarana sem höfðu hvatt þá til að hlýða Guði.

En það skelfdist það eitt að komast að raun um að því höfðu orðið á hræðileg mistök og afleiðingarnar yrðu hörmulegar fyrir það. Hjörtu

þess voru óbreytt og það skorti aðeins ástæðu til svipaðra óeirða. Það kom í ljós þegar Móse, í umboði Guðs, skipaði því að halda aftur út á eyðimörkina“ (ÆS, bls. 278).

„En trúin er í engum skilningi í ætt við ofdirfsku. Aðeins sá sem á sanna trú er tryggður gegn ofdirfsku en ofdirfska er afskræming Satans á trúnni. Trúin væntir uppfyllingar fyrirheita Guðs og ber ávöxt í hlýðni.

Ofdirfskan væntir einnig uppfyllingar fyrirheita en notar þau eins og Satan gerði til að afsaka óhlýðni. Trúin hefði fengið okkar fyrstu foreldra til að treysta kærleik Guðs og hlýða boðorðum hans. Ofdirfskan fékk þau til að brjóta lögmál hans í þeirri trú að hinn mikli kærleikur hans mundi bjarga þeim frá afleiðingum syndar þeirra. Það er ekki trú sem krefst hylli himinsins án þess að hlíta þeim skilmálum sem miskunnin er háð. Sönn trú hefur fyrirheit og skilmála ritninganna að hyrningarsteini“ (ÞA, bls. 83).

**Til umræðu**

`1.	Hver er munurinn á trú og ofdirfsku? Hvers vegna var fyrst litið á hernám Kanaanslands sem merki um trú en síðar sem merki um ordirfsku þegar Ísraelsmenn að lokum gerðu innrás? Hvaða lykilhlutverki gegna hvatir og kringumstæður í aðgreiningu trúar og ofdirfsku?`

`2.	Hugleiddu þá staðreynd að þó svo syndir okkar séu fyrirgefnar getum við þurft að taka afleiðingunum af þeim. Hvernig getur þú hjálpað þeim sem eiga erfitt með að trúa því að syndir þeirra séu fyrirgefnar þegar þær hafa e.t.v. enn neikvæð áhrif á þá eða ástvini þeirra?`