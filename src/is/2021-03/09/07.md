---
title:  Til íhugunar
date:  27/08/2021
---

„Guð gaf mönnunum minnismerki um sköpunarmátt sinn þannig að þeirgætu greint hann í handaverkum hans. Hvíldardagurinn býður okkur að sjá dýrð skaparans í því sem hann hefur skapað.	Á hinum helga degihvíldarinnar ættum við að rannsaka meira en aðra daga þann boðskap sem Guð hefur skráð til okkar í náttúrunni.	Þegar við nálgumst kjarnanáttúrunnar finnum við fyrir nálægð Krists og hann talar til hjartna okkar um frið sinn og elsku“ (COL, bls. 25, 26).

„Ein mikilvæg ástæða fyrir því að Drottinn leysti Ísrael úr ánauðinni í Egyptalandi var sú að þeir gætu haldið hvíldardag hans heilagan. . . .

Móse og Aron rifjuðu augsýnilega upp það sem sagt er um heilagleika hvíldardagsins því að faraó bar fram kvörtun og sagði: „Þið viljið láta það [fólkið] hætta kvaðavinnunni“(2Mós 5.5). Það gæti bent til þess að Móse og Aron hafi byrjað á endurreisn hvíldardagsins í Egyptalandi.

En helgihald hvíldardagsins átti ekki að vera til minningar um ánauð þeirra í Egyptalandi. Helgihald hans til minningar um sköpunina átti að innifela fagnaðarríka minningu um lausn undan trúarkúgun í Egyptalandi sem gerði helgihald hvíldardagsins illmögulegt. Á sama hátt átti lausn þeirra úr ánauðinni ævinlega að vekja blíða umhyggju í hjörtum þeirra fyrir þeim sem eru fátækir, kúgaðir, munaðarlausir eða ekkjur“ (Viðbætir í E.G. White, From Eternity Past, bls. 549).

**Til umræðu**

`1.	Sumir kristnir, þar á meðal jafnvel aðventistar, telja að eingyðisþróun sé heppileg skýring á sköpuninni. Hvernig sýnir hvíldardagurinn fram á að slík skoðun samræmist ekki því sem Sjöunda-dags aðventistar standa fyrir? Hvaða tilgangi þjónar það að halda hvíldardaginn heilagan til minningar um milljarða ára, einkum þegar orð Guðs gerir ljóst að hann hafi veri helgaður eftir fyrstu sex daga sköpunarinnar?`

`2.	Hverju mundir þá svara þeirri röksemd að dagurinn sem slíkur skipti ekki máli svo framarlega sem við höfum einn dag til hvíldar í viku hverri? Og svo á hinn bóginn, hvernig svörum við þeirri röksemd að Jesús sé hvíld hvíldardagsins og því þurfum við ekki að halda neinn sérstakan hvíldar-dag?`

`3.	Hvernig getur helgihald hvíldardagsins minnt á frelsi og lausn? Hvernig getum við forðast að gera hann takmarkaðri og bókstafsbundinn?`

`4.	Sumir halda þvi fram að helgihald sjöunda-dags hvíldardagsins sé leið okkar til að ávinna okkur himininn. En hvar eru rökin þegar því er haldið fram að við séum að reyna að vinna okkur leið inn í himininn með því að hvílast sjöunda daginn?`

---

<sup>2</sup> Hebreskan notar sögn sem dregin er af orðinu fyrir hvíldardag. Orðrétt þýðing væri því: „gera hlé“ eða „hvílast“ frá erfiði sínu (Þýð.).

<sup>3</sup> Þ.e. þróun undir stjórn eins guðs (Þýð.).	81