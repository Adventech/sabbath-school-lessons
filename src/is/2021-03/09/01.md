---
title:  Hljóðfall Hvíldarinnar
date:  21/08/2021
---

### Lesefni vikunnar
1Mós 1; 2Mós 20.8-11; 2Mós 16. 14-31; 5Mós 5.12-15; Slm 92; Jes 58.13.

> <p>Minnistexti</p>
> „Og Guð blessaði sjöunda daginn og helgaði hann því að þann dag hvíldist Guð frá öllu sköpunarverki sínu sem hann hafði unnið að“ (1Mós 2.3).

Hver getur ímyndað sér hvernig sköpunin hlýtur að hafa litið út – ljós í myrkrinu, úthöf full af lífi, og fljúgandi fuglar? Og hvað með yfirnáttúrlega sköpun Adams og Evu? Við getum ekki einu sinni byrjað að ímynda okkur hvernig Guð gerði það.

En eftir alla þessa sköpun beindi Guð athygli sinni að einhverju öðru. Til að byrja með virtist það ekki vera eins stórfenglegt og stökkvandi hvalir eða sindrandi fuglafjaðrir. Guð skapaði dag, sjöunda daginn, og gerði hann sérstakan. Jafnvel áður en maðurinn hóf streitufullt líf sitt sem hann hafði sjálfur sett sér, setti Guð upp merki sem lifandi minnishjálp. Guð vildi að þessi dagur yrði tími þar sem við gætum numið staðar og einsett okkur að njóta lífsins – dagur semvið gætum upplifað án vinnu, dagur til að fagna yfir að hafa fengið að gjöf grasið, loftið, náttúruna, vatnið, fólkið og umfram allt skapara allra góðra gjafa.

Þetta boð var áfram í gildi eftir að fyrstu hjónin voru gerð útlæg frá Eden. Guð vildi vera viss um að boð hans stæðist tímans tönn svoað hann óf það inn í vef tímans strax í upphafi.

Þess viku munum við rannsaka hið dásamlega boð Guðs um að ganga sífellt inn í virka hvíld sjöunda hvern dag.