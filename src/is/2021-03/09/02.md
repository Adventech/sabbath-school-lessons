---
title:  Undanfari hvíldarinnar
date:  22/08/2021
---

Guð var til staðar í upphafi. Drottinn Guð talaði – og það varð. Ljósið aðgreindi dag frá nótt; festingin, himinninn og hafið urðu til fyrir orð hans annan daginn; þurrlendið og gróður komu þriðja daginn. Guð mótaði grundvallarform tíma og landafræði og síðan fyllir hann það næstu þrjá dagana. Ljósin ráða himinhvolfinu dag og nótt. Frásögn Biblíunnar er frábrugðin frásögnum flestra fornþjóða og gerir það morgunljóst að sólin, tunglið og stjörnurnar eru ekki guðir. Þessir himinhnettir koma fyrst inn í myndina á fjórða deginum og lúta yfirráðum skaparans.

Lýsing Móse af fimmta og sjötta deginum (1Mós 1.20-31) erfull af lífi og fegurð. Fuglar, fiskar og landdýr fylla þau svæði sem Guð hefur búið þeim.

`Hvað gefur til kynna mat Guðs á sköpuninni? 1Mós 1.1-31.`

Guð skapaði ekki aðeins eitthvað svæði. Hann skapaði fullkominn stað. Jörðin er full af lífverum. Við lok hvers dags endurtekur Guð eins og viðlag í hrífandi lagi að „það var gott.“

`Að hvaða leyti var sköpun mannsins frábrugðin sköpun alls annars í sköpunarverkinu? Lestu 1Mós 1.26, 27 og 1Mós 2.7, 21-24.`

Guð laut niður og byrjaði að móta leir. Sköpun mannsins eftir mynd Guðs og í líkingu hans er dæmisaga um innilegt samband og persónulega nánd. Guð laut niður og blés lífsanda í nasir Adams og Adam varð lifandi vera. Einstök sköpun Evu úr rifi Adams bætir öðru mikilvægu atriði við atburði sköpunarvikunnar. Hjónabandið er þáttur í áformi Guðs fyrir manninn – heilagt trúnaðartraust milli manns og konu.

Þegar Guð lítur svo yfir allt sem hann skapaði sjötta daginn er viðlagið frábrugðið: „Og Guð leit allt sem hann hafði gert, og sjá, það var harla gott“ (1Mós 1.31).

`Hugleiddu hversu frábrugðin frásögn Biblíunnar um sköpunina er frá því sem menn kenna sem lúta ekki leiðsögn orðs Guðs. Hvað segir það okkur um hversu mjög við þurfum að reiða okkur á orð Guðs til þess að skilja sannleikann?`