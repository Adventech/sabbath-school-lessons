---
title:  Til íhugunar
date:  06/08/2021
---

Ellen G. White hefur þetta að segja í tengslum við það sem gerðist við Jósef í tengslum við konu Pótífars: „Hér er að finna fordæmi fyrir allar kynslóðir sem lifa munu á jörðinni.	Guð er nálæg hjálp og andi hanser skjöldur. Þó svo við séum umkringd alvarlegum freistingum þá stendur okkur til boða styrkur sem við getum tileinkað okkur og barist gegn þeim. Árásin á siðferði Jósefs var grimmileg. Hún kom frá persónu í valdastöðu, persónu sem mestar líkur voru á að gæti leitt afvega. En Jósef stóð umsvifalaust og ákveðið gegn henni.	Hann hafði lagt mannorðsitt og áhugamál í hendur Guðs. Og þó svo hann þjáðist um hríð sem bjó hann undir að gegna mikilvægri stöðu hélt Guð verndarhendi yfir mannorði sem vondur ákærandi hafði ófrægt og síðar, þegar rétti tíminn var kominn, lét hann það skína. Guð gerði jafnvel fangelsið að leið til upphefðar. Dyggð mun að lokum færa með sér eigin laun. Skjöldurinn sem hlífði hjarta Jósefs var ótti Guðs sem gerði hann trúfastan og réttlátan gagnvart húsbónda sínum og hollan Guði. Hann fyrirleit það vanþakklæti sem hefði fengið hann til að misnota traust húsbónda síns, jafnvel þó húsbóndi hans frétti aldrei staðreyndirnar í málinu“ (1SP, bls. 132).

**Til umræðu**

`1.	Að vera nafnkristinn eða aðventisti „af gömlum vana“ mun ekki hjálpa okkur að finna hvíld í persónutengslum okkar. Hver er munurinn á aðventista „af gömlum vana“ og þeim sem er sanntrúaður?`

`2.	Kona ein hefur sameinast söfnuðinum. Hún er gift manni sem er ekki trúaður. Hún elskar eiginmann sinn en honum fellur ekki þærbreytingar sem hann sér í lífi hennar. Hvaða ráð mundir þú gefa þessari systur á grundvelli meginreglna Biblíunnar?`

`3.	Rússneski rithöfundurinn Leó Tolstoj skrifaði eitt sinn: „Allar hamingjusamar fjölskyldur eru eins; hver óhamingjusöm fjölskylda er óhamingjusöm á sinn eigin hátt.“ Allar fjölskyldur eru að einhverju leyti með skaðlega hegðun af því að allar samanstanda þær af syndurum sem hver fyrir sig hefur sína eigin skaðlegu hegðun sem fylgir þeim inn í fjölskyldutengslin. Hvernig getum við, hvert fyrirsig, leitast við fyrir náð Guðs að fylgja meginreglum Biblíunnar um elsku og fyrirgefningu og deila byrðunum í því skyni að koma með lækningu inn í fjölskyldutengsl okkar?`

`4.	Margir hafa reynslu af að allt gengur vel hjá þeim og fjölskyldu þeirra þar til allt í einu ógæfa skellur á. Hvers vegna er svo mikilvægt á slíkum tímum að halda fast við trúna og fyrirheitin í orði Guðs? Hvers vegna er einnig mikilvægt þegar allt gengur vel að vera andlega undirbúinn undir vonda tíma?`