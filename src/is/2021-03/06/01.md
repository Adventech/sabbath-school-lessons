---
title:  Hvíld Í Faðmi fjölskyldunnar
date:  31/07/2021
---

### Lesefni vikunnar
1Mós 34; Heb 11.17-22; 5Mós 4.29; 1Jóh 3.1, 2; 1Mós 39; Ef 6.1-13.

> <p>Minnistexti</p>
> „Fyrst þið vitið þetta fyrir fram, þið elskuðu, þá hafið gát á ykkur að þið látið eigi dragast með af villu þverbrotinna manna og fallið frá staðfestu ykkar. Vaxið í náð og þekkingu Drottins vors og frelsara Jesú Krists. Honum sé dýrðin nú og til eilífðardags. Amen“ (2Pét 3.17, 18).

Ungi maðurinn renndi augunum yfir sjóndeildarhringinn. Loks kom hann augu á þá. Hann hafði leitað bræðra sinna dögum saman. Þegar hann nálgaðist, veifaði þeim og kallaði til hópsins sem horfði hörkulega í átttil hans fékk hann allt annað en hlýjar viðtökur. Hans eigin bræður vildu í rauninni drepa hann. Ef Rúben hefði ekki gripið í taumana hefðum viðe.t.v.	enga frásögn. Rúben sannfærði hina um svolitla harðleikni við hann og að henda honum síðan í þurran brunn. Seinna stakk Júda upp á að losa sig við hann fyrir dálítinn pening með því að selja hann til þrælasala sem áttu leið þar hjá.

Hvílíkt dæmi um skaðlega hegðun fjölskyldu.

Það er margt sem við getum valið í lífinu en fjölskyldan er ekki þar á meðal. Enginn er fullkominn og ekkert okkar á fullkomna fjölskyldu eða nýtur fullkominna fjölskyldutengsla. Sum okkar eiga fjölskyldu, systkini ogaðra fjölskyldumeðlimi sem endurspegla elsku Guðs en margir þurfa að sætta sig við eitthvað minna. Fjölskyldutengsl eru oft flókin og sársauka- full þannig að við erum eirðarlaus og særð og berum tilfinningabyrði sem við svo vörpum á aðra.

Hvernig getum við fundið hvíld Guðs í þessum áfanga lífs okkar? Þessa viku munum við kanna frásögnina um Jósef og fjölskyldutengsl hans í því skyni að sjá hvernig Guð vinnur að því að veita okkur lækningu og tilfinningalega hvíld þrátt fyrir skaðleg fjölskyldutengsl.