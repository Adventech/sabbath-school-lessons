---
title:  Deilan mikla verður persónuleg
date:  05/08/2021
---

Frásögnin í 1Mós 39.11-20 bendir á að Jósef varð að taka afleiðingunum af því að taka ákvörðun á grundvelli meginreglna. Honum var varpað í fangelsi. Sem eign Pótífars hefði hann getað verið tekinn af lífi á staðnum án athugasemda. En ljóst er að Pótífar trúði ekki konu sinni en hannvarð að vernda orðstír sinn með því að gera eitthvað í málinu. En þrátt fyrir þessar hræðilegu kringumstæður segir Biblían að „Drottinn var með Jósef“ (1Mós 39.21).

Lífið á þessari jörð er ekki sanngjarnt. Það góða er ekki alltaf verðlaunað og ekki er refsað strax fyrir hið illa. Samt finnum við eitthvað gott í þessari frásögn. Jósef finnur hvíld jafnvel í fangelsinu því að

Guð er með honum. Hann hefði getað velt vöngum í fangelsinu yfir óréttlætinu sem hann hafði þolað, dregið sig til baka og jafnvel gefist upp á Guði.

`Hvað gerir Jósef í fangelsinu? Hvernig voru samskipti hans við þá sem umhverfis hann voru? Lestu 1Mós 39.21 – 40.22.`

Í fangelsinu vinnur Jósef með það sem var raunverulegt en ekki bara hugsjón. Hann myndar samskiptatengsl og hjálpar öðrum jafnvel

þó kringumstæðurnar í fangelsinu væru langt frá því að vera eins ákjósanlegar og hann hefði óskað. Jósef var heldur ekki yfir það hafinn að að leita aðstoðar né vera berskjaldaður. Hann biður yfirbyrlarann að hjálpa sér þegar hann túlkar draum hans.

`Hvaða heildarmyndarviðhorf varðandi persónutengsl setur Páll fram í Ef 6.1-13?`

Persónutengsl okkar eru smá spegilmynd af deilunni miklu sem geisað hefur í aldanna rás milli Guðs og Satans. Það þýðir að engin persónutengsl séu fullkomin. Öll persónutengsl verða að hafa vaxtarmöguleika og það eru eiginhagsmunir Satans að nota öll persónutengsl okkar – einkum þau nánustu – sér í hag í því skyni að skaða og kollvarpa vilja Guðs með okkur. Við getum þakkað fyrir að við þurfum ekki að heyja þessa baráttu ein. Orð Guðs framsetur meginreglur fyrir persónutengsl okkar. Fyrirheit hans um að gefa okkur visku (Jak 1.5) nær einnig til persónutengsla okkar. Og ásama hátt og hann var með Jósef lofar hann að vera með okkur þegar persónutengsl okkar verða flókin.

`Hugsaðu um fyrirheit Guðs í Jak 1.5 og taktu tíma til að biðja um visku í persónutengslum þínum. Hvernig getur þú leitast við að vera opin/n fyrir ábendingum Heilags anda þegar þú átt samskipti við þetta fólk?`