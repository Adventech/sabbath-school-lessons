---
title:  Skaðleg hegðun heimafyrir
date:  01/08/2021
---

Jósef kannaðist við fjölskyldur með skaðlega hegðun. Það byrjaði með langafa hans og ömmu, Abraham og Söru. Þegar Söru varð ljóst að hún væri ófrjó taldi hún Abraham á að vera með Hagar, þernu hennar. Strax og Hagar varð ólétt byrjaði metingurinn. Ísmael og Ísak uxu upp í því andrúmslofti og tóku þá spennu með sér inn í eigin fjölskyldur. Ísak einsetti sér að styðja Esaú og Jakob eyddi ævinni í að vinna elsku og virðingu föður síns. Jakob var ginntur til að kvænast tveim systrum sem kom ekki vel saman og voru í samkeppni við hvor aðra allt í gegnum fæðingu allra barnanna og þær fengu einnig þernur sínar til að fæða börn Jakobs.

`Endurskoðaðu atvikið í 1Mós 34. Hvers konar andleg eða persónuleg áhrif ætli þessi atburður hafi haft á fjölskylduna sem heild og einnig á hinn unga Jósef?`

Rígurinn milli mæðranna hafði augsýnilega áhrif á börnin sem uxu upp og voru gefin fyrir að rífast. Meðan eldri bræður Jósefs voru enn ungir höfðu þeir þegar myrt alla karlmenn í borginni Síkem. Elsti bróðirinn Rúben sýndi yfirráð og ögraði öldruðum föður sínum með því að sofa með Bílu, þernu Rakelar og móður sumra barna Jakobs (1Mós 35.22). Júda, bróðir Jósefs, villtist á tengdadóttur sinni, sem var ekkja, og taldi hana vera skækju og eignaðist tvíbura með henni (1Mós 38).

Jakob hellti svo olíu á eldinn innan fjölskyldunnar þegar hannsýndi fram á að Jósef væri hans uppáhaldssonur með því að gefahonum dýra, litríka skikkju (1Mós 37.3). Ef nokkur fjölskylda var með skaðlega hegðun þá var það fjölskylda þessa forföður.

`Hvers vegna heldur þú að Abraham, Ísak og Jakob séu taldir sem trúarhetjur í Heb 11.17-22 þrátt fyrir að fjölskyldur þeirra væru í óreiðu?`

Trúarhetjur Guðs brugðust oft eigin væntingum og væntingum Guðs. Sagt er frá þessum mönnum í Heb 11, ekki vegna mistaka þeirra í fjölskyldulífinu heldur þrátt fyrir þau. Erfiðleikarnir hjálpuðu þeim oft að læra um trú, kærleika og traust á Guði þegar þeir glímdu við þessi fjölskyldumál.

`Hvaða skaðlegu hegðun fjölskyldunnar hefur þú tekið að erfðum? Hvernig getur þú rofið þau tengsl a.m.k. í framtíðinni með því að gefast Drottni og beygja þig undir vilja hans?`