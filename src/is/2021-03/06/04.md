---
title:  Sönn sjálfsvirðing fundin
date:  03/08/2021
---

Hafi Jósef haft einhverja von um að flýja og koma sér aftur heim varð hún að engu þegar til Egyptalands var komið þar sem Jósef var seldur til háttsettrar fjölskyldu. Í 1Mós 39.1 er okkur sagt að „Pótífar, egypskur hirðmaður faraós og lífvarðarforingi, keypti hann af Ísmaelítunum sem fluttu hann þangað.“ Unga manninum var allt í einu þrýst inn í framandi tungumál og menningu.

Fjölskyldur okkar og náin persónutengsl gegna lykilhlutverki í þroskun sjálfsvirðingar okkar. Jósef var alinn upp í þeirri trú að hann væri sérstakur – elsti sonur konunnar sem var mest elskuð (1Mós 29.18). Hann var greinilega uppáhald föður síns og sá eini sem átti fallega, marglita skikkju (1Mós 37.3, 4).

En hver var hann nú? Hann var þræll sem hægt var að kaupa eða selja eftir vild. Taktu eftir hve fljótt kringumstæður hans breyttust. Taktu eftir hve fljótt allt virtist snúast gegn honum.

Jósef lærði þá lexíu sem við öll þurfum að læra. Ef við eru háð öðrum að segja okkur hvers virði við erum þá getum við átt erfitt uppdráttar og verið hræðilega ráðvillt þar sem allir kunna ekki aðmeta það hvað eða hvernig við erum. Þess í stað þurfum við að finna sjálfsvirðingu okkar á grundvelli þess hvernig Guð sér okkur og ekki á grundvelli þeirra hlutverka sem við gegnum nú.

`Hvernig lítur Guð á hvert og eitt okkar? Jes 43.1; Mal 3.17; Jóh 1.2; Jóh 15.15; Róm 8.14; 1Jóh 3.1, 2.`

Guð lítur á hvert okkar með gleraugum sem eru skyggð með náð. Hann sér möguleika, fegurð og talentur sem við getum ekki einu sinni gert okkur í hugarlund. Hann var reiðubúinn að deyja fyrir okkur þannig að við fengjum tækifæri til að ná því sem við vorum sköpuð til að ná. Þó svokrossinn sýni okkur syndugleika okkar og það mikla verð sem endurlausn okkar kostaði sýnir hann okkur einnig hve mikils virði við erum í augum Guðs. Óháð því sem aðrir hugsa um okkur eða jafnvel við sjálf þá elskar Guð okkur og leitast við að endurleysa okkur, ekki aðeins undan valdi syndarinnar heldur undan hinum eilífa dauða sem hún færir með sér.

`Lykilspurningin er alltaf sú sama: Hvernig bregðumst við við raunveruleika elsku Guðs eins og hún birtist í Jesú Kristi?`

Það eru margir, jafnt hópar sem einstaklingar, sem telja okkur trú um að við eigum að elska okkur sjálf eins og við erum og sætta okkur við það án nokkurrar gagnrýni. Hvers vegna er þetta í rauninni sjálfsblekking?

`Hvers vegna er mikilvægt að gildismat okkar komi ekki frá okkur sjálfum heldur frá honum sem skapaði okkur og þekkir sanna möguleika okkar?`