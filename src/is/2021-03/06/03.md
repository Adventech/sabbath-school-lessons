---
title:  Ný stefna valin
date:  02/08/2021
---

Jósef tók sársauka, flókin fjölskyldutengsl og kvíða með sér til Egyptalands þangað sem hann var seldur sem þræll. Það var ekki friðsæl ferð þar sem hann barðist við grátinn.

„Meðan þessu fór fram var Jósef á leið til Egyptalands ásamt föngurum sínum. Þegar lestin hélt suður á leið nærri landamærum Kanaans sá drengurinn í fjarska fjöllin þar sem tjaldbúðir föður hans voru. Hann grét beisklega við hugsunina um ástríkan föður sinn sem væri nú einmana og sorgmæddur. Og honum kom í hug á ný atburðurinn í Dótan. Hann sá fyrir sér reiða bræður sína og fann fyrir æðislegu augnaráði þeirra þegar þeir litu á hann. Meiðandi ogmóðgandi orð þeirra við angistarfullum bænum hans hljómuðu enn í eyrum hans. Með titrandi hjarta varð honum hugsað til framtíðarinnar. Hvílík breyting hafði orðið á högum hans – frá því að vera elskaður sonur til þess að verða fyrirlitinn og varnarlaus þræll! Hver yrðu örlög hans í því ókunna landi sem hann var á leið til, einmana og vinalaus? Um tíma var Jósef heltekinn stjórnlausum harmi og skelfingu. . . .

Síðan kom honum í hug Guð föður hans. Í æsku hafði honumverið kennt að elska hann og virða. Í tjaldi föður síns hafði hann oft hlýtt á söguna um sýn Jakobs þegar hann flýði frá heimili sínu sem útlagi og flóttamaður. Nú komu allar þessar dýrmætu lexíur ljóslifandi upp íhuga hans. Jósef trúði því að Guð forfeðra sinna væri sinn Guð. Þá þegar gaf hann sjálfan sig Drottni að fullu og öllu og bað þess að gæslumaður Ísraels yrði með honum í landinu þar sem hann yrði útlagi“ (ÆS, bls. 149).

Sumar þjóðmenningar leggja áherslu á hlutverk samfélagsins í stað einstaklingsins meðan aðrar hafa tilhneigingu til hins gagnstæða. Þó svo við finnum jafnvægi milli þessara tveggja í ritningunni finnum við greinilega köllun til að gefast Guði bæði sem einstaklingar en einnig sem samfélag. Jósef byrjar að finna hvíld í samskiptum sínum þegar hann tekur þá ákvörðun að fylgja Guði.

`Hvað kenna þessi vers okkur um persónulega hollustu? (5Mós 4.29; Jós 24.15; 1Kro 16.11; Slm 14.2; Okv 8.10; Jes 55.6).`

Ef við viljum finna hvíld verðum við að taka ákvörðun um að fylgja Guði. Jafnvel þó forfeður okkar hafi verið andlegir risar er ekki hægt að yfirfæra þá trú og andlegheit erfðafræðilega. Minnstu þess að Guð á einungis börn en engin barnabörn.

`Hvers vegna er mikilvægt að velja að vera Guði holl dag hvern og jafnvel á hverju augnabliki dagsins? Hvað gerist ef þú van- rækir það?`