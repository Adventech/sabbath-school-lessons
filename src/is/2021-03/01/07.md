---
title:  Til íhugunar
date:  02/07/2021
---

„Að mati rabbínana var það megininntak trúarinnar að vera alltaf á ferð og flugi. Þeir reiddu sig á einhvers konar ytri verk til að sýna yfirburða guðrækni sína. Þannig fjarlægðust þeir Guð og fylltust sjálfshyggju.

Sömu hættur eru enn yfirvofandi. Þegar athafnasemin eykst og menn ná miklum árangri í einhverju starfi fyrir Guð skapast hætta á að menn taki að treysta á mannleg áform og aðferðir. Tilhneiging vaknar til minna bænahalds, til að verða veikari í trú. Eins og lærisveinarnir eigum við á hættu að missa sjónar á þörf okkar fyrir Guð og að gera starf okkar að frelsara. Við þurfum að líta sífellt til Jesú og gera okkur grein fyrir að það er máttur hans sem verkið vinnur. Þó að við eigum að vinna af einlægni og kostgæfni að frelsun hinna týndu verðum við einnig að taka okkur tíma til að íhuga, til að biðja og til að rannsaka orð Guðs. Aðeins það starf, sem unnið er við mikið bænahald og helgað er af verðskuldan Krists, reynist að lokum áhrifaríkt til góðs“ (ÞA, bls. 265, 266).

**Til umræðu**

`1.	Hin stöðuga pressa að vera alltaf „með á nótunum“ og „vera alltaf við“ (annaðhvort persónulega eða í sýnd) og reyna að mæta kröfumsem eru hvorki raunhæfar né af Guði settar getur gert okkur sjúk bæði tilfinningalega, líkamlega og andlega. Hvernig getur söfnuðurinn verið hvíldarstaður fyrir þá sem eru þreyttir og þrá hvíld?`

`2.	Getur verið að við séum of önnum kafin, jafnvel við að vinna góð verk fyrir Guð? Hugleiðið frásögnina um Jesú og lærisveina hans í Mrk 6.30.30-32 og ræðið um hversu viðeigandi hún er.`

`3.	Hraðamet var sett árið 1899. Einhver hafði ekið bíl sínum á um 63 km hraða og lifað það af!! Bílar keyra mikið hraðar í dag og forrit farsímanna okkar eru fljótvirkari en hröðustu tölvur voru fyrir um 30-40 árum. Flugferðir verða stöðugt hraðari. Næstum allt sem við gerum í dag gerist hraðar en áður, en hvað þá? Við eru alltaf á hraðferð og njótum engrar hvíldar. Hvað ætti það að segja okkurum grundvallareðli mannsins og hvers vegna Guð gerði hvíldina svo mikilvæga að hann fól hana í einu boðorðanna?`

`4.	Hugleiddu nánar þá hugmynd að jafnvel áður en syndin gerði innreið sína í Eden hafði hvíld hvíldardagsins verið grundvölluð. Auk þess að vera athyglisverður guðfræðisannleikur hvað ætti það að segja okkur um þörfina fyrir hvíld, jafnvel í syndlausum, fullkomnum heimi?`