---
title:  Líf Í Óstöðvandi Þjóðfélagi
date:  26/06/2021
---

### Lesefni vikunnar
1Mós 2.1-3; Jer 45.1-5; 2Mós 20.11; 2Sam 7.12; Mrk 6.30-32; 1Mós 4.1-17.

> <p>Minnistexti</p>
> „Sálu mína langaði til, já, hún þráði forgarða Drottins, nú fagnar hjarta mitt og hold fyrir hinum lifanda Guði“ (Slm 84.3).

Tikk, takk; tikk, takk; tikk, takk. Klukkan tifaði miskunnarlaust áfram. Það voru einungis tveir tímar þangað til hvíldardagurinn byrjaði. María andvarpaði þegar hún leit yfir litlu íbúðina. Leikföng barnanna lágu út um allt stofugólfið og allt var á hvolfi í eldhúsinu. Yngsta barnið, Sara, lá í rúminu með hita og María hafði lofað að heilsa kirkjugestum næsta morgun sem þýddi að þau yrðu að fara að heiman um hálftíma fyrr en venjulega. Ég vildi óska að ég gæti fundið einhverja kyrrð á morgun, hugsaði hún löngunarfull.

Á sama tíma stóð Jósef, eiginmaður Maríu, í biðröð til að borga fyrir matvörurnar sem hann var að kaupa í hinum enda bæjarins. Umferðin hafði aftur verið algjör martröð og biðraðirnar við kassann í versluninni voru langar. Svo virtist sem allir væru að kaupa inn á sama tíma. Ég þarf að hvíla mig, ég get ekki haldið þessu áfram, andvarpaði hann hið innra með sér. Það hlýtur að vera eitthvað meira við lífið en þetta.

Líf okkar einkennist af aðalumferðatímum, vinnutímum, lækna- tímum, tengslum á samfélagsmiðlum, innkaupum og skólastörfum. Hvort sem við notum almenningssamgöngur, létt bifhjól eða lítinn fjölnotabíltil að ferja fjölskylduna þá ógnar trumbusláttur sífelldra skuldbindinga við heiminn umhverfis okkur að yfirgnæfa það sem virkilega skiptir máli. Hvernig finnum við hvíld mitt í slíku annríki?