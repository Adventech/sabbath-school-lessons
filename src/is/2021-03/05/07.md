---
title:  Til íhugunar
date:  30/07/2021
---

„Þegar þér finnst starf þitt erfitt, þegar þú kvartar yfir erfiðleikum og erfiðum reynslum, þegar þér finnst þú ekki hafa styrk til að standast freistingar eða þú getir ekki unnið bug á óþolinmæði eða kristið líferni sé torvelt getur þú verið viss um að þú sért ekki að að bera ok Krists heldur sért þú að bera ok einhvers annars yfirboðara“ (CG, bls. 267).

„Það er þörf fyrir stöðuga árvekni og einlæga, elskuríka hollustu, en þau eru eðlileg afleiðing þess að kraftur Guðs verndar sálina fyrir trú. Við getum alls ekkert gert til að ávinna okkur hylli Guðs. Við megum alls ekki treysta okkur sjálfum eða góðum verkum okkar, en þegarvið komum til Krists sem villuráfandi, syndugar verur getum við fundið hvíld í elsku hans. Guð veitir öllum þeim viðtöku sem koma til hans og byggja allt traust sitt á verðleikum hins krossfesta frelsara. Elska spírar í hjartanu. Við finnum e.t.v. enga ofsakennda gleðitilfinningu en þaðer varanlegt traust sem einkennist af friði. Sérhver byrði er ljúf því að það ok sem Kristur leggur á okkur er létt. Skyldurækni verður auðveld og sjálfsfórn ánægja. Stígurinn sem áður virtist hulinn myrki lýsist upp af geislum frá sól réttlætisins. Þetta er það sem felst í því að ganga í ljósinu eins og Kristur er í ljósinu“ (FW, bls. 38).

**Til umræðu**

`1.	Manst þú eftir því á göngu þinni með Jesú þegar þú loksins gafst honum á vald? Hver var ástæðan fyrir undirgefni þinni?`

`2.	Rannsakaðu bæn Jesú í Matt 11.25-27 og deildu með hinum í deild þinni hvernig við öðlumst þekkingu á náðinni. Hvers vegna hylur Guð frelsunaráformið frá hinum vitru og hyggnu en opinberar það fyrir ungbörnum?`

`3.	Hvernig getum við hjálpað þeim sem umhverfis okkur eru og eiga í erfiðleikum með byrðar sínar að koma til Jesú og finna hvíld?`

`4.	Hugleiddu hugmyndina um að vera „auðmjúk og af hjarta lítillát.“ Er það ekki slæmt fyrir sjálfsálit okkar? Ættum við ekki að vera ánægð með okkur sjálf einkum ef við erum þegar að berjast við lítið sjálfstraust? Hvernig ætti krossinn og það sem hann táknar að hjálpa okkur að skilja hvað Jesús á við þegar hann segir okkur að vera „auðmjúk og af hjarta lítillát?“ Hvers vegna eru þeir eiginleikar eina rétta afstaðan í nánd við krossinn?`