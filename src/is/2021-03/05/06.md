---
title:  „Byrði mín er létt“
date:  29/07/2021
---

Jesús lýkur orðum sínum í Matt 11.30 með mynd af að bera byrði: „Því að mitt ok er ljúft og byrði mín létt.“

`Móse gladdist þegar hann sá tengdaföður sinn Jetró eftir að Ísraelsmenn höfðu yfirgefið Egyptaland og voru komnir yfir Rauðahafið. Lestu 2Mós 18.13-22. Hvernig er því lýst í þessum versum að einhver beri byrði einhvers annars?`

Í 2Mós 18.13 er talað um að fólkið hafi komið til Móse frá morgni til kvölds til þess að fá hann til að dæma í málum þess. Þegar tengdafaðir Móse sá það hvatti hann tengdason sinn einlæglega til að setja upp kerfi sem gæfi honum tækifæri til að einbeita sér að stóru málunum enfela öðrum að annast um þau minni. Ritningin segir okkur að Móse hafi hlustað á Jetró og komið þessum lífgefandi breytingum á.

Þegar Jesús sagði okkur að byrði sín væri létt vildi hann minna okkur á að við getum reitt okkur á hann sem endanlega ber byrðarnar. Líkt og Móse verðum við að læra að við þörfnumst annarra til að bera byrðarnar með okkur. Þegar Páll notar myndina af líkama Krists í 1Kor 12.12-26 gefur hann okkur góða mynd af því hvað felst í því að deila byrðunum. Við þurfum virkan líkama til að geta borið eitthvað. Við þörfnumst fót- og handleggja, axla, vöðva og sina til að bera eitthvað.

`Lestu Gal 6.2. Hvernig hjálpar það okkur að uppfylla lögmál Krists að bera byrðar hvers annars?`

Samhengi þessa texta kann að hjálpa okkur. Í Gal 6.1 segir Páll að ef einhver er staðinn að misgjörð þá ber okkur að leiðrétta hann með hógværð (munið að Jesús segist vera hógvær í Matt 11.29). Að berabyrðar einhvers felur í sér að endurreisa þann sem hefur villst af leið og hjálpa honum að sjá guðlega náð. En það þýðir einnig að við hjálpumst að þegar við lendum í erfiðleikum. Gríska hugtakið „byrði“ getur átt við þunga byrði eða stein. Það minnir okkur á við berum öll byrðar og við höfum öll þörf fyrir einhverja sem geta hjálpað okkur að bera hana. Að deila byrðinni er verkefni sem Guð hefur falið söfnuðinum að sinna og það krefst blíðu og skapar samúð.

`Reyndu að muna eftir því þegar einhver hjálpaði þér að bera byrði sem þú áttir í erfiðleikum með. Hvers vegna hafði það svo mikið að segja fyrir þig? Hvaða byrði getur þú hjálpað einhverjum að bera núna?`