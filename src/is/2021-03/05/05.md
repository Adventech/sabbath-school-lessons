---
title:  „Mitt ok er ljúft“
date:  28/07/2021
---

Við tókum eftir því að notkun Matteusar á hugtakinu „ok“ í þessu versi minnir á hvernig Gyðingarnir og aðrir textar í Nýja testamentinu nota það um rangan skilning á lögmálinu.

`Margir líta svo á að lögmál Guðs sé harkalegt og erfitt sé að halda það og stundum jafnvel óviðeigandi. Hvernig getum við hjálpað þeim að sjá fegurð lögmálsins og hvetja þá til að elska löggjafann?`

Foreldrar muna ávallt eftir því þegar barn þeirra tók fyrstu skrefin. Eftir óstöðugt fyrsta skref kemur hið næsta hálfhikandi, síðan það þriðja og þá er mestu líkur á barnið muni hrasa og detta. Það hefur oft tár í för með sér eða jafnvel einhverjar skrámur, en þegar barnið hefur fengið tilfinningu af frelsinu sem því fylgir að geta hreyft sig stendur það upp og reynir aftur. Ganga, detta, standa upp, ganga, detta, standa upp. Þannig er

„rútínan“ endurtekin í sífellu þar til barnið getur gengið og þannig byggt upp sjálfstraust sitt. En mitt í „rútínunni“ gefur að líta hreykið lítið andlit sem segir: Pabbi, mamma, ég get gengið!

Það er ekki alltaf auðvelt að ganga með Jesú en það er alltaf það rétta sem okkur ber að gera. Við kunnum að hrasa, en við getum staðið upp og haldið áfram göngu okkar með hann við hlið okkar.

`Í Gal 5.1 skrifaði Páll: „Til frelsis frelsaði Kristur okkur. Standið því stöðug og látið ekki aftur leggja á ykkur ánauðarok.“`

Hvað felst í því? Hvernig hefur Kristur frelsað okkur? Hver er munurinn á því oki sem hann býður okkur að bera og ánauðarokinu sem Páll varar okkur við?

Við getum verið viss um að hvað sem Páll átti við með „ánauðaroki“ átti hann ekki við hlýðni við lögmál Guðs, boðorðin tíu. Þvert á móti, það er fyrir hlýðni í trú að við getum notið sannrar hvíldar og frelsis, þegar við skiljum að frelsun okkar er tryggð og byggist ekki á lögmálinu heldur á réttlæti Krists sem umlykur okkur.

`Hvers vegna veitir líf sem er lifað í hlýðni við lögmál Guðs meiri hvíld en líf sem er lifað í óhlýðni við það lögmál?`