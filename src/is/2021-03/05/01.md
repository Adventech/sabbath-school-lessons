---
title:  „Komið Til Mín...“
date:  24/07/2021
---

### Lesefni vikunnar
Matt 11.20-30; Matt 5.5; 5Mós 18.15; Gal 5.1; 2Mós 18. 13-22; Gal 6.2.

> <p>Minnistexti</p>
> „Komið til mín, öll þér sem erfiðið og þunga eruð hlaðin, og ég mun veita yður hvíld“ (Matt. 11.28).

„Komið til mín, öll þér sem erfiðið og þunga eruð hlaðin, og ég mun veita yður hvíld.“

Hvílíkt dásamlegt fyrirheit sem Jesús gefur okkur hér. Hverju okkar hefur ekki einhvern tímann fundist við vera þunga hlaðin annað hvort í vinnunni eða þá í lífinu yfirleitt? Jesús segir okkur hér að hann viti hvað við erum að fara í gegnum og að hann geti hjálpað okkur ef við leyfum honum það.

Og eftir að Jesús segir okkur að bera byrði hans segir hann:

„Því mitt ok er ljúft og byrði mín létt“ (Matt 11.30). Eða með öðrum orðum sagt: Losið ykkur við ok ykkar og þær byrðar sem þið berið (látið mig fá þau) og takið í þeirra stað ok mitt og byrðar því að það er auðveldara að bera þau.

Hvernig getum við fundið þá hvíld sem Jesús er að tala um? Við lifum í heimi sem einkennist af því sem Drottinn sagði eftir tilkomu syndarinnar: „Í sveita þín andlitis skaltu brauðs þíns neyta“ (1Mós 3.19). Við höfum því kynnst því hvað felst í því að þræla og bera byrðar sem virðast vera of þungar, að minnsta kosti fyrir okkur ein.