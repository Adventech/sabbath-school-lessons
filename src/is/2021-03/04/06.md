---
title:  Endurspeglun ljóss Guðs
date:  22/07/2021
---

Þegar við höfum farið í gegnum vandræðalega reynslu sem við höfum fengið fyrirgefningu fyrir er það sennilega eðlilegast fyrir okkur að gleyma að það hafi nokkurn tímann gerst. Það getur verið sársaukafullt að minnast einhvers sem hefur misheppnast.

`Hvað vill Davíð gera við sársaukafulla reynslu sína? Lestu Slm 51.15-21.`

Þegar skál eða dýrmætur vasi dettur niður og brotnar andvörpum við venjulega og sópum brotunum saman og hendum þeim. Í Japan er listahefð sem kallast kintsugi og sérhæfir sig í að endurskapa brotin leirker. Dýrmætur málmur, eins og t.d. gull- eða silfurvökvi, er notaður til að líma saman brotin og breyta því brotna í eitthvað sem er fagurt og verðmætt.

Í hvert sinn sem Guð fyrirgefur brot okkar og endurskapar okkur á breyting sér stað. Dýrmæt fyrirgefning Guðs límir brot okkar saman ogsýnileg brotin beina athyglinni að náð hans. Við getum orðið hátalarar Guðs. „Tunga mín fagni yfir réttlæti þínu“ (Slm 51.16). Við reynum ekki að gera við okkur sjálf eða sjálf-bæta (jafnvel ekki í áföngum).

Niðurbrotinn andi okkar og iðrunarfull hjörtu eru nægileg lofgjörð fyrir Guð og þau eru ljósgeislar sem heimurinn umhverfis okkur getur séð. Fyrirgefning okkar vekur athygli annarra sem leita að fyrirgefningu.

`Hvaða tengsl eru milli Slm 51 og 1Jóh 1.9?`

Vers 9 í 1Jóh 1 er stutt samantekt af Slm 51. Á sama hátt og Davíð veit að „sundurmarið og sundurkramið hjarta munt þú, ó Guð, eigi fyrirlíta“ (Slm 51.19) fullvissar Jóhannes okkur um að „ef við játum syndir okkar, þá er hann trúr og réttlátur svo að hann fyrirgefur okkur syndirnar og hreinsar okkur af öllu ranglæti“ (1Jóh 1.9). Við getum treyst orðum Guðs.

Davíð gat ekki bætt þann hræðilega skaða sem hann hafði leitt yfir fjölskyldu sína með athöfnum sínum og fordæmi. Hann leið undir afleiðingunum af ákvörðunum sínum og athöfnum. Samt vissi Davíð að honum hafði verið fyrirgefið. Hann vissi að hann þurfti að treysta því að dag einn mundi Guðslambið koma og taka stöðu hans.

`Hvernig getum við lært að tileinka okkur fyrirheitin í 1Jóh 1.9? Hvernig ætti okkur að líða þegar við gerum það og vitum að fyrirheitið á við um okkur?`