---
title:  Til íhugunar
date:  23/07/2021
---

„Iðrun Davíðs var einlæg og djúp. Hann reyndi ekki að afsaka glæp sinn. Í bænum sínum bað hann ekki um að losna undan yfirvofandidómum.	Hann sá saurgun sálar sinnar. Hann fyrirleit synd sína. Hannbað ekki aðeins um fyrirgefningu heldur einnig hreinleika hjartans. . . .

Hann sá von um fyrirgefningu og viðtöku í fyrirheitum Guðs til iðrandi syndara.	„Guði þekkar fórnir eru sundurmarinn andi, sundurmarið ogsundurkramið hjarta munt þú, ó Guð, eigi fyrirlíta“ (Slm 51.18, 19).

Þótt Davíð hafi fallið reisti Drottinn hann við.	Davíð auðmýktisjálfan sig og játaði synd sína. Sál fyrirleit ávítur og herti hjarta sitt í iðrunarleysi.

Þessi kafli í sögu Davíðs . . . er eitt gleggsta dæmið um baráttu og freistingar mannkyns og um einlæga iðrun frammi fyrir Guði og trú á Drottin vorn Jesú Krist. Um aldir [hafa] þúsundir barna Guðs, sem hafa glapist til syndar, . . . minnst þess . . . að Guð samþykkti einlæga iðrun og játningu Davíðs . . . og hafa haft kjark til að iðrast og leitast við að ganga á vegum boðorða Guðs á ný.

Sá sem . . . er reiðubúinn að auðmýkja sál sína með játningu og iðrun, eins og Davíð gerði, getur verið viss um að hann á von. . . . Drottinn mun aldrei vísa á bug sál sem iðrast af einlægni“ (ÆS, bls. 527, 528, 529).

**Til umræðu**

`1.	Hvernig getum við fundið jafnvægi milli viðurkenningar okkar á syndugleika okkar og þörf á fyrirgefningu og jafnframt þess að lifa sem börn konungs alheimsins sem hafa hlotið fyrirgefningu?`

`2.	Hvers vegna er öll synd í rauninni gegn Guði? Hvað felst í því að syndga gegn Guði?`

`3.	Hvað getum við sagt við einhvern sem er ekki trúaður sem á erfitt með að skilja þjáningar saklausra, eins og t.d. Úría og hvítvoðungsins, sonar Davíðs og Batsebu? Hvernig útskýrum við elsku og réttvísi Guðs í slíkum kringumstæðum? Hvernig hjálpar þekkingin um deiluna miklu í þannig kringumstæðum?`

`4.	Hvers vegna ætli Biblían noti tvo kafla til að fjalla um þessa andstyggilegu frásögn um Davíð og Batsebu? Hvaða tilgangi þjónar þessi frásögn?`

`5.	Hugleiddu hugmyndina um að syndin aðskilji okkur frá Guði eins og fram kemur í Slm 51.13, 14. Hver er reynsla þín á því sviði? Hvernig líður þér yfir því? Hvernig mundir þú útskýra þann aðskilnað fyrir einhverjum og hvers vegna aðskilnaðurinn er svo óþægilegur? Hvers vegna er fyrirheitið um náð einasta lausnin?`