---
title:  Of þreytt til að hlaupa
date:  18/08/2021
---

Elía var of þreyttur til að hlaupa lengra. Þess vegna biður hann aftur. Þessi bæn er mjög frábrugðin trúarbæn hans sem Guð svaraði á Karmelfjalli (1Kon 18.36, 37) frammi fyrir prestum og spámönnum Baals, hirðmönnum og almenningi. Þetta var einföld, stutt og örvæntingarfull bæn.

`Í 1Kon 19.4 segist Elía ekki vera neitt betri en forfeður hans. Hvað á hann við með því?`

Þegar Elía að lokum róast niður fyllist hann sektarkennd. Hann gerir sér grein fyrir að skjót brottför hans gerði að engu það sem hefði getað verið stórkostlegt tækifæri til endurbóta í Ísrael. Hann gerði sér grein fyrir því að hann hafði valdið þeim vonbrigðum sem þörfnuðust hans og hann er máttvana að gera eitthvað í því. Þegar hann þar af leiðandi skoðar sjálfan sig á þessu sársaukafulla augnabliki og í ljósi þekkingar sinnar á sögu fólks síns sér hann sjálfan sig eins og hann í rauninni er.

Það getur verið sársaukafull opinberun fyrir hvert okkar að sjá raunhæfa mynd af okkur sjálfum. Við getum því verið þakklát fyrir fyrirheitið um að hversu syndugt sem líf okkar kann að hafa verið mun Guð sjá okkur í Kristi eins og hann sér Jesú. Hvaða æðri von getum við haft en þá að fyrir trú getum við gert tilkall til réttlætis Krists? (Sjá Fil 3.9).

Samt sem áður finnur þunglyndið leið til að soga okkur niður í dimma hringiðu þess að hafa óbeit á okkur sjálfum og stundum förum við að halda að dauðinn sé einasta leiðin út úr ógöngunum.

Það virðist hafa verið vandamál Elía. Þetta er of mikið fyrir hann. Hann segir: „Mál er nú, Drottinn, að þú takir líf mitt því að ég er engu betri en feður mínir“ (1Kon 19.4).

Það ánægjulega er að læknirinn mikli fordæmir ekki Elía. Guð skilur betur en við hverju við stöndum andspænis þegar við berjust við þunglyndi.

„Vera má að við höfum ekki á þeirri stundu neina áberandi sönnun þess að endurlausnarinn lúti yfir okkur og að samúð og kærleik lýsi af ásjónu hans. En þannig er það nú samt. Kanski finnum við ekki fyrir sýnilegri snertingu hans en hann hefur lagt höndina á okkur á sinn kærleiksríka og af miskunnsemi og blíðu“ (VK, bls. 112).

Guð veit og skilur að okkur reynist „leiðin of löng“ (1Kon 19.7) en stundum þarf hann að bíða þangað til við nemum staðar. Þá getur hann gripið inn.

Stundum verða þeir sem eru að drukkna svo ruglaðir að þeir berjast gegn þeim sem er að bjarga þeim. Björgunarmaðurinn verður þá að koma sér frá og sæta færis að bjarga þegar fórnarlambið missir meðvitundina.

`Hvaða von og huggun getum við fundið í eftirfarandi textum: Slm 34.18, 19; Matt 5.1-3; Slm 73.26; Jes 53.4-6.`