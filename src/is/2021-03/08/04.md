---
title:  Á hlaupum
date:  17/08/2021
---

Á grundvelli upplýsinga frá Alþjóðaheilbrigðismálastofnuninni eru einkenni algengasta sjúkdóms heimsins, sem hrjáir meira en 300 milljónir manna ár hvert, ekki alltaf augljós. Þunglyndi er meginorsök örorku um allan heim og einn helsti orsakavaldur sjúkdómsbyrðar heimsins.

Því miður er ekki talað um þunglyndi innan kristninnar þar sem það getur verið merki um trúarskort. Eiga kristnir einstaklingar hvort eð er ekkialltaf að vera fylltir fögnuði og gleði? Er þunglyndið því ekki merki um að eitthvað sé að sambandi okkar við Guð?

Flestir vita að svo er ekki. Kristnir einstaklingar, jafnvel trúir kristnir einstaklingar, geta stundum átt í baráttu við þunglyndi, einkum eftir sálrænt áfall, og það er ekki merki um trúarskort eða vantraust á Guði. Við getum lesið Sálmana og séð sársaukann, þjáninguna og angistina sem trúfast fólk Guðs þoldi.

Stundum nær þunglyndið smám saman tökum á okkur og við gerum okkur einungis grein fyrir því þegar það herðir tökin. Stundum kemur það skyndilega, eftir sérlega átakanlegt atvik annaðhvorttilfinningalegt eða líkamlegt. Sem dæmi má nefna Elía spámann sem var tilfinningalega og líkamlega alveg örmagna, eftir atburðinn á Karmelfjalli.

`Í 1Kon 18 lesum við að Elía var nýbúinn að vera vitni að því þegar Guð sendi eld af himni ofan sem kraftaverk . Og sem svar við bæn hans hafði hann séð regnið streyma niður eftir þriggja ára þurrk. Hvers vegna brást Elía við ógnun Jesebel með því að hlaupa burt? Lestu 1Kon 19.1-5.`

Elía hafði haft mjög erfiðan sólarhring. Þessi reynsla þar sem hann vaknaði eins og af vondum draumi og þar að auki ógnun um líflát var kveikjan að þunglyndi Elía.

Auk þess var Elía viðstaddur þegar spámenn Baals voru líflátnir, sumir hverjir með hendi hans (1Kon 18.40). Slíkur atburður, jafnvel

þó málefnið sé réttlátt, kann auðveldlega að leiða til sálrænnar streitu þeirra sem eru vitni að því eða jafnvel taka þátt í því.

Elía hleypur því af stað til að komast burt. Stundum hlaupum við að kæliskápnum og reynum að borða eitthvað til að róa okkur. Stundum reynum við að sofa tilfinningaþreytuna úr okkur. Stundum leitum við eftir nýjum persónutengslum, nýrri vinnu eða nýjum verustað í brotthlaupi okkar. En stundum sökkvum við okkur í meiri vinnu, skýrari tímamörk í viðleitni okkar að flýja undan einhverju sem er að þurrka burt fögnuð okkar og hvíld. En svo eru auðvitað margir sem nota einhverskonar lyf til þess að deyfa sársaukann. En þegar öllu er á botninn hvolft hylur þetta einungis einkennin en leysir ekki vandann, og oft gerir það málin enn verri.