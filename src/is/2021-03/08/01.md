---
title:  Frjáls að hvílast
date:  14/08/2021
---

### Lesefni vikunnar
Mrk 2.1-12; 1Kon 18; 1Kon 19.1-8; Matt 5.1-3; Jes 53.4-6; 2Kon 2.11.

> <p>Minnistexti</p>
> „Drottinn er ljós mitt og fulltingi, hvern ætti ég að óttast? Drottinn er vígi lífs míns, hvern ætti ég að hræðast? (Slm 27.1).

Margir þeirra sem Jesús mætti í starfi sínu voru sjúkir, sumir jafnvel dauðsjúkir. Þeir þyrptust til Jesú í leit að lækningu og hvíld frá þjáningum sínum og þeir fengu það alltaf.

Stundum sagði hann aðeins nokkur orð og þeir læknuðust. Stundum snerti hann hinn sjúka og þeir læknuðust fyrir kraftaverk. Stundum sendi hann þá frá sér og þeir læknuðust á leiðinni. Jesús læknaði menn, konur og börn, Gyðinga jafnt sem ekki-Gyðinga, ríka jafnt sem fátæka og útskúfaða. Verstu tilfelli holdsveiki og blindu voru honum ekki ofviða. Hann læknaði jafnvel þá sem voru fórnarlömb alversta „sjúkdómsins“ – dauðans.

Þessa viku munum við líta á tvö frábrugðin dæmi um lækningu. Í öðru tilvikinu var hinn þjáði svo veikur að hann gat ekki komið til Jesú í eigin mætti. Allir gátu séð sjúkdómseinkenni hans. Í hinu tilfellinu sáust engin einkenni, en í báðum tilvikunum kom lækningin samkvæmt áformi Guðs.

Þegar við könnum efnið um hvíld frá sársauka og þjáningu munum við einnig huga að spurningunni sem kemur upp í huganneinhvern tímann á göngu okkar sem kristnir einstaklingar. Einnig hvað gerist þegar bæn okkar um lækningu er ekki svarað. Hvernig finnum við þá hvíld?