---
title:  Hvíld sem læknar
date:  15/08/2021
---

Ef við þörfnumst einhvern tímann hvíldar þá er það þegar við erum veik. Við þörfnumst líkamlegrar hvíldar til að styrkja ónæmiskerfi okkar.

Við þurfum einnig að hvíla hugann. Stundum fáum við kvef eða mígreni sem eru ekki ógn við líf okkar. Við bara liggjum og reynum að hugsa ekki um allt sem ættum að vera að gera en getum það bara ekki.

Stundum þegar eitthvað gæti verið lífshættulegt liggjum við vakandi og höfum áhyggjur af mögulegum niðurstöðum lækna. Og svo förum við oft að velta fyrir okkur hvers vegna. Hefur óheilsusamlegt líferni að lokum náð undirtökunum? Eða voru það e.t.v. eiturlyfin sem við notuðum fyrir 20 árum? Eða voru það aukakílóin sem við höfum borið síðastliðin ár? Eða er Guð að refsa okkur fyrir leynda synd sem enginn annar veit um?

`Lestu Mrk 2.1-4. Hvað er að gerast þarna?`

Fyrir lamaða manninn í þessari frásögn er það augljóst. Í bókinni Þrá aldanna (bls. 189-193) finnum við bakgrunninn. Lamaði maðurinn hafði gert eitthvað sem hann var ekki hreykinn af. Syndugt líferni hans var orsök þessa sjúkdóms og andlegu sérfræðingarnir komust að niðurstöðu á grundvelli orsaka og afleiðinga. Hann hafði leitt þennan sjúkdóm yfir sig með syndum sínum svo enga lækningu var að fá.

Þessi afstaða getur verið mjög dæmigerð. Við erum oft upptekinaf því hver gerði eitthvað eða hverjum er það að kenna? Ef glæpur hefur verið framinn verður einhver að borga fyrir það. Ef slys hefur átt sér stað einhvers staðar ætti að kæra einhvern. En sektarábending veitir þeim sjúka enga lækningu eða heilsu.

Upphaflegt áform Guðs fól ekki í sér sársauka, sjúkdóm eða þjáningar. Sjúkdómar komu til þessarar reikistjörnu með tilkomu syndarinnar. Þess vegna gaf Guð okkur heilsuleiðbeiningar svo að við gætum notið betri heilsu hér og nú. En eins lengi og við erum í

þessum syndsjúka heimi höfum við enga tryggingu fyrir heilsu hversu samviskusamlega sem við förum eftir heilsu-meginreglum.

Gleðifregnirnar eru þær að Guð getur gefið okkur hvíld hvort sem við erum sjúk eða heilbrigð, og hvort sem sjúkdómur okkar er afleiðing af einhverju sem við höfum gert eða vanrækt að gera, erfðum okkar eða afleiðing að lifa í þessum synduga heimi. Guð veit hvernig hann getur gefið okkur hvíld.

`Þegar einhver verður veikur er ekki gott að reyna að ásaka einhvern. En hvers vegna getur skilningur á orsök sjúkdómsins verið lykilatriði í því að finna lækningu og bata?`