---
title:  Jafnvel meira en hvíld
date:  19/08/2021
---

Guð vissi að allt þetta hlaup þreytti Elía. Guð vissi einnig að Elía var ekki aðeins líkamlega þreyttur heldur einnig tilfinningalega þreyttur og að hann bar ofsaþunga sektarbyrði. Líkt og Jesús gerði fyrir lamaða manninn mörgum árum síðar hreinsaði Guð skjöld Elía og sá honum fyrir hvíld. Að lokum gat Elía virkilega sofið og endurnærst.

Við gætum búist við að þetta væru sögulokin en svo var ekki. Hvíld Guðs er ekki bundin við einn atburð. Hvíld Guðs hefur lækningu í för með sér þar sem við lærum að losa okkur smám saman við neikvæðar hugsanir og skaðlegar venjur. Guð er ekki fljótfær með lækningu sína.

`Lestu 1Kon 19.5-8. Hvert fer Elía og hvers vegna?`

Eftir að hafa hvílst er Elía aftur á hlaupum. En í þetta sinn beinir Guð hlaupinu í aðra átt. Guð skilur að lífið í þessum synduga heimi getur orsakað þunglyndi og gerir það oft. Hann skilur löngun okkar að hlaupa burt en hann vill jafnframt beina hlaupi okkar í aðra átt. Í stað allra þeirra leiða sem við reynum til að glíma við vandann en eyðileggur okkur sjálf vill hann að við hlaupum til hans. Strax og við förum að hlaupa til hans vill hann kenna okkur að hlusta eftir „þyt af þýðum blæ“ (1Kon 19.12) sem mun færa okkur frið.

Elía hafði ekki mátt til að rísa upp og fara til að mæta Guði. Guðsá honum fyrir krafti til þess og Guð lofaði betri morgundegi.

Þegar Elía lá undir einiberjarunnanum og óskaði þess að deyja taldi hann að bestu dagar hans væru þegar að baki.

`Lestu 1Kon 19.15, 16 og 2Kon 2.11. Hvað var það sem enn beið Elía?`

Guð vissi að betri dagar biðu Elía. Lækning beið spámannsins þegar hann lærði að aðlaga líf sitt „rytma“ Guðs og þiggja hvíld hans. Guð vissi þegar um Elísa sem átti eftir að verða sem sonur Elía. Guð vissi að Elía mundi að nýju kalla eld af himni (2Kon 1.10). Elía beið ekki örvæntigarfullur dauði undir einiberjatré heldur eldleg vagnsferð til himneskrar hvíldar.

`Hvað getum við lært af frásögninni um Elía um það að leitast við í mætti Guðs að gefast ekki upp hversu illa sem okkur líður?`