---
title:  Tvístefnu vegur
date:  16/09/2021
---

Jónas virðist vera gallagripur. Níníve var hættuleg borg en í sögunni um Jónas virðast íbúar Níníve ekki vera vandamálið. Þeir skilja boðskapinn og iðrast í skyndi. En sendiboðinn Jónas virðist vera veiki hlekkurinn í þessari boðunarfrásögn.

Í þessari frásögn eltir Guð ólar við tregan spámann af því að hann veit að Jónas hafði jafn mikla þörf fyrir boðunarferð til Níníve og íbúar hennar þörfnuðust að heyra boðskap hans.

`Lestu Bréf Júdasar. Hvernig getum við varðveitt sjálf okkur í kærleika Guðs (Júd 21, 1981)? Hvað felst í því?`

Í þessari stuttu bók í Nýja testamentinu segir Júdas okkur: „Varðveitið sjálfa yður í kærleika Guðs, og bíðið eftir náð Drottins vors Jesú Krists til eilífs lífs“ (Júd 21, 1981).

Það er ekki aðeins í eitt skipti fyrir öll sem við finnum fyrir kærleika Guðs og náð. Ein örugg leið til að varðveita okkur í kærleika Guðs er að ná til annarra. Í næstu versum á eftir segir Júdas okkur að vera mild og frelsa aðra með því að „hrífa þá út úr eldinum.“

`Lestu Júd 20-23. Hvað er nefnt hér sem tengist sögunni um Jónas og hvað segir það okkur einnig?`

Guð kallaði Jónas til að fara til Níníve vegna þess að Jónas hafði sennilega ekki notað mikinn tíma til að hugsa um samskipti sín við Assýríumenn fram að þessu. Jónas vissi að honum féll ekki vel við þá en hann hafði ekki hugmynd um hve mjög hann hataði þá eða út í hvaða öfgar hann mundi fara til þess að forðast þá, jafnvel eftir að hann fékk kallið. Jónas var vissulega ekki tilbúinn að hafa Nínívebúa sem nágranna á himnum. Jónas hafði ekki lært að elska eins og Guð elskar. Guð kallaði Jónas til að fara til Níníve af því að Guð elskar Nínívebúa og vill fá þá inn í ríki sitt. En Guð kallaði einnig Jónas af því að hann elskaði Jónas. Hann vill að Jónas vaxi og verði líkari honum þegar þeir starfa saman. Guð vill að Jónas finni sanna hvíld sem fæst einungis með því að vera í frelsandi tengslum við Guð og gera hans vilja sem felur í sér að ná til annarra og beina þeim til þeirrar trúar og vonar sem við höfum.

`Hve mikinn tíma notar þú til að vinna að frelsun annarra? Hvernig hjálpar þess konar starf okkur á andlegan hátt að finna sanna hvíld í Jesú?`