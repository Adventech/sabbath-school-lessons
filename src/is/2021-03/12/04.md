---
title:  Ætlunarverkinu lokið
date:  14/09/2021
---

Miðað við borgir eða bæi í Ísrael var Níníve firnastór borg. Hún var „geysimikil borg, þrjár dagleiðir á lengd“ (Jón 3.3, 1981).

`Lestu Jón 3.1-10. Hver voru viðbrögð þessarar illu borgar? Hvað getum við lært af þessari sögu varðandi viðleitni okkar`að vitna fyrir öðrum?

Á göngu sinni um borgina boðaði Jónas boðskap Guðs: „Að fjörutíu dögum liðnum skal Níníve verða í eyði lögð“ (Jón 3.4, 1981).

Boðskapurinn var hreinn og beinn. Þó svo því sé ekki lýst í smáatriðum er ljóst að boðskapurinn fellur í góðan jarðveg og íbúar Níníveborgar sem heild trúa varnaðarorðum Jónasar.

Samkvæmt venju í Austurlöndum nær gaf konungurinn í Níníve út tilskipun til að láta í ljós hjartabreytingu. Allir, þar með talin dýrin, eiga að fasta og syrgja (okkur er ekki sagt hvernig dýrin gerðu það!). Konungurinn sté niður úr hásæti sínu og settist á jörðina sem var mjög táknræn athöfn.

`Lestu Jón 3.6-9 og berðu það saman við Jer 25.5; Esk 14.6 0g Opb 2.5. Hvað kemur fram í orðum konungsins sem sýnir að hann skildi í hverju sönn iðrun er fólgin?`

Ræða konungsins var stutt en kom beint að efninu og benti til rétts skilnings á sannri iðrun. Meðan Jónas prédikaði hlýtur Heilagur andi að hafa verið að verki í hjörtum Nínívebúa.

Nínívebúar nutu ekki allra frásagnanna um þá ástríku handleiðslu Guðs sem Ísraelsmenn höfðu notið en samt brugðust þeir jákvætt við aðvörun hans. Í rauninni sögðu þeir: „Við skulum reiða okkur á miskunn Guðs en ekki afrek okkar. Við skulum algjörlega treysta gæsku hans og náð.“

Það kemur á óvart að Jónas, sem hafði persónulega fundið fyrir náð Guðs í sínu lífi, virðist hafa talið að náð Guðs væri svo sérstök að einungis sumir fái tækifæri til að hvíla í henni.

`Hvers vegna gegnir iðrun svo milvægu hlutverki í reynslu hins kristna? Hvað felst í því að iðrast að sönnu synda sinna, einkum þeirra sem við endurtökum sí og æ?`