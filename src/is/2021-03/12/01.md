---
title:  Eirðarlausi Spámaðurinn
date:  11/09/2021
---

### Lesefni vikunnar
Jón 1 – 4; Jer 25.5; Esk 14.6; Opb 2.5; Lúk 9.51-56; Júd 1-25.

> <p>Minnistexti</p>
> „Ætti ég ekki að sjá aumur á Nínive, hinni miklu borg, þar sem meira en hundrað og tuttugu þúsundir manna búa, sem þekkja vart hægri höndina frá þeirri vinstri, og að auki fjöldi dýra?“ (Jón 4.11).

Ein áhugaverðasta saga Biblíunnar er án efa frásögnin um Jónas. Hér var spámaður Guðs, kallaður af Guði, og samt hleypur hann burt frá kalli Guðs. En eftir að hann sannfærðist á dramatískan hátt um að skipta um skoðun og hlýða Drottni gerði hann það, en hvað svo? Hann kvartar yfir því að fólkið sem hann átti að vitna fyrir iðraðist og slapp þannig við þá eyðileggingu sem þeirra beið annars.

Hvílíkt fordæmi einhvers sem var eirðarlaus og endaði með aðhrópa: „En nú, Drottinn. Taktu líf mitt því að mér er betra að deyja en lifa!“ (Jón 4.3).

Jesús sjálfur vísaði til sögunnar um Jónas þegar hann sagði:

„Nínivemenn munu koma fram í dóminum ásamt kynslóð þessari og sakfella hana því að þeir tóku sinnaskiptum við prédikun Jónasar og hér er meira en Jónas“ (Matt 12.41).

Þessa viku munum við líta á söguna um Jónas og það sem við getum lært af eirðarleysi hans og friðarskorti.