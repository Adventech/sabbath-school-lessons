---
title:  Til íhugunar
date:  17/09/2021
---

„Jónasi var trúað fyrir mikilli ábyrgð þegar hann var kallaður til starfa, en sá sem bauð honum að fara gat veitt þjóni sínum stuðning og tryggthonum velgengni. Ef spámaðurinn hefði hlýtt afdráttarlaust hefði honum verið hlíft við mörgum bitrum reynslum og hann hefði verið ríkulega blessaður. En jafnvel þegar Jónas örvænti yfirgaf Drottinn hann ekki.

Traust spámannsins á Guði og almætti hans að frelsa átti að endurnýjast við margvíslega erfiðleika og sérkennilega forsjón“ (PK, bls. 266).

„Það er hægt að ná til þúsunda á einfaldan og fábrotinn hátt. Spekingar og gáfuðustu menn og konur heimsins endurnærast oft við einföld orð þeirra sem elska Guð og tala um kærleika hans jafn eðlilega og heimshyggjumaðurinn talar um það sem hann hefur mestan áhuga á“ (COL, bls. 232).

**Til umræðu**

`1.	Hvernig eigum við að skilja afstöðu Jónasar, spámanns Guðs, sem var í uppnámi yfir því að það fólk sem Guð kallaði hann til að vitna fyrir skyldi taka á móti hjálpræðinu?`

`2.	Saga Jónasar virðist benda til þess að Guð vinni ekki aðeins að því frelsa þá sem eru á villigötum heldur hefur hann einnig mikinn áhuga á að umbreyta fylgjendum sínum. Hvernig getum við fengið nýtt hjarta og nýjan anda jafnvel þó við þegar þekkjum Drottin og sannleikann fyrir samtímann? Hver er munurinn á því að þekkja sannleikann og því að láta hann umbreyta okkur?`

`3.	Lestu aftur Júdasarbréfið. Hver er kjarnaboðskapur þess og hvers vegna er sá boðskapur viðeigandi fyrir okkur í dag?`

`4.	Hvers vegna er það einnig mikill andlegur ávinningur fyrir okkur að vinna að frelsun annarra?`

`5.	Þrátt fyrir góðar og gildar ástæður sem Jónas kann að hafa haft eða talið sig hafa fyrir því að fara ekki til Níníve þá sýndi Guð honum hve rangt hann hefði fyrir sér. Hvaða afstöðu kunnum við að hafa sem endurspeglar sömu röngu afstöðu og Jónas hafði?`