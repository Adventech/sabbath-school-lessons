---
title:  Fagnið ávallt í Drottni
date:  23/09/2021
---

Eitt vinsælasta forritið í snjallsímunum er Google-kortin. Flest okkar muna vart hvað við gerðum áður en GPS-leiðsögukerfin komu í símana. Við kunnum að vera taugaóstyrk ef við erum á leið til einhvers staðar sem við höfum aldrei verið á áður en með Google kort í símanum getum við með öryggi hætt okkur inn á óþekkt svæði í hvaða framandi borg sem er. Gæti það trúnaðartraust verið mynd af þeirri hvíld sem Guð vill veita okkur með tímatöflu spádómanna?

En stundum setum við rangt heimilisfang inn í forritið eðavið ákveðum að fara ekki eftir leiðbeiningunum þar sem við teljum okkur þekkja styttri leið. En í báðum tilvikum kunnum við að enda einhversstaðar sem við ætluðum okkur ekki og örugglega ekki í hugarró heldur.

`Lestu Fil 4.4-6. Hvað er Páll að tala um varðandi það hvernig við getum notið sannrar hvíldar og sanns friðar mitt í sársaukafullum og hrjáðum heimi?`

Í þessum versum er Páll ekki að segja að við ættum alltaf að fagna í hvaða erfiðleikum sem við kunnum að mæta. Þess í stað er hann að segja: „Verið ávallt glöð í Drottni.“ Ef við höfum Guð ávallt í huga, gæsku hans, elsku og fórnardauða hans fyrir okkur á krossinum, getum við fagnað í honum og notið friðar fyrir þreyttar sálir okkar í kringumstæðum okkar, óháð því hvaða erfiðleikum við kunnum að mæta.

Blær þessa texta gefur til kynna hvíld, frið og óviðjafnanlega vonum eitthvað handan þessa heims.

Gerið ykkur jafnframt í hugarlund hverskonar hvíld sálir okkar hefðu ef við værum ekki hugsjúk um neitt. Það virðist óraunhæft fyrir nokkurn í þessum heimi. Jafnvel Páll hafði margar áhyggjur. En vissan um að elskuríkur Guð sé við endanlega stjórnvölinn og hann muni að lokum frelsa okkur inn í ríki sitt mun vissulega hjálpa okkur að líta í réttu ljósi á málin, sem valda okkur áhyggjum,.

„Drottinn er í nánd.“ Það er að segja að hann er alltaf nálægur okkur og strax og við lokum augum okkar og hvílumst ídauðasvefninum þá er endurkoma Krists það næsta sem við vitum af.

Það er ekkert vafamál að lífið er fullt af taugaspennu, reynslum og átökum. Ekkert okkar losnar undan því. Postulinn Páll gerði það ekki heldur (sjá 2Kor 11). En það sem hann er að beina athygli okkar að er að þrátt fyrir allt sem við líðum undir nú þá getum við fagnað yfir því sem okkur hefur verið gefið í Kristi og við getum jafnvel nú með sanni fundið sálum okkar hvíld.

`Lestu aftur Fil 4.4-6. Á hvern hátt getum við heimfært þessi dásamlegu orð á reynslu okkar, hverjir sem erfiðleikar okkar eða raunir kunna að vera?`