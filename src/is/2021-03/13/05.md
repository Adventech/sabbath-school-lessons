---
title:  Hvíl í friði
date:  22/09/2021
---

Kristnir menn og konur hafa nú beðið endurkomu Krists öldum saman. Hún er hámark allra vona okkar, en ekki aðeins okkar heldur vona allra þeirra sem hafa verið Guði trúir í aldanna rás.

`Lestu Heb 11.13-16. Hvaða fyrirheit er gefið þar, ekki aðeins til þeirra sem lifðu í fortíðinni heldur einnig til okkar?`

Að mörgu leyti hafa þessi vers enga merkingu ef almenn skoðun á dauðanum væri sönn. Hvað eiga þessi vers eiginlega við þegar þau tala um að þetta fólk hafi ekki öðlast fyrirheitin? Hvað er textinn eiginlega að segja, að þetta fólk hafi ekki öðlast fyrirheitin? Fólkið er dáið og á himnum með Jesú að njóta launa sinna, að því að talið er. Til dæmis þegar Billy Graham dó var hvað eftir annað talað um að nú væri hann á himnum hjá Jesú.

En það er þversögn í þessu viðhorfi sem við heyrum oft þegareinhver deyr: „hvíli hann/hún í friði.“ Hvað er eiginlega að gerast? Hvílir þetta fólk í friði eða er það á himnum að gera það sem talið er að það geri, eins og t.d. að fylgjast með því sem er að gerast hér á jörð?

`Hvernig lýsir Jesús dauðanum? Lestu Jóh 11.11.`

Hvíld í friði er auðvitað sannleikurinn um það sem gerist við dauðann. Þeir dánu hvílast svo sannarlega. „Hinum trúaða er dauðinn lítilræði. Kristur talar um hann eins og hann væri léttvægur. „Sá sem varðveitir mitt orð, skal aldrei að eilífu deyja.“ Kristnum manni er dauðinn aðeins svefn, augnablik þagnar og myrkurs. Lífið er falið með Kristi í Guði, og „þegar Kristur, sem er líf yðar, opinberast, þá munuð þér og ásamt honum opinberast í dýrð“ (Jóh 8.51, 52; Kól 3.4).“ (ÞA, bls. 588, 589).

Jesús ber ástand mannsins frá dauðastundinni og til upprisunnarsaman við meðvitundarlausan svefn (Jóh 11.11,14) en hann leggur einnig áherslu á að bæði þeir frelsuðu og þeir sem glatast muni fá laun sín eftir upprisuna (Jóh 5.28,29). Hann undirstrikar einnig nauðsyn þess að vera undirbúin undir dauðann, hvenær sem hann kemur.

`Hvaða huggun veitir það okkur að vita að látnir ástvinir hvíli nú í friði?`