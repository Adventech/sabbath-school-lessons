---
title:  Hin Endanlega Hvíld
date:  18/09/2021
---

### Lesefni vikunnar
Opb 1.9-19; Matt 24.4-8, 23-31; Opb 14.6-12; Heb 11.13-16; Fil 4.4-6.

> <p>Minnistexti</p>
> „En það er eins og ritað er: Það sem auga sá ekki og eyra heyrði ekki og ekki kom upp í hjarta nokkurs manns, það allt hefur Guð fyrirbúið þeim er hann elska (1Kor 2.9).

Hefur þér nokkurn tímann fundist þú vera mitt í hörkubaráttu, einskonar baráttu milli góðs og ills? Margir, þar á meðal jafnvel heimshyggjufólk, hafa fundið fyrir því. En það er vegna þess að það er staðreynd. Við erum mitt í baráttunni milli góðs og ills, milli Krists (þess góða) og Satans (hins illa).

Segja má að lífinu sé lifað á tveim sviðum. Deilan mikla milli Krists og Satans er heimsvíðtæk eða jafnvel alheimsvíðtæk þar sem hún hófst á himnum (Opb 12.7). En það getur verið auðvelt að missa af heildarmyndinni af undankomuleið Guðs fyrir heiminn vegna þess hve málum er blandað. Stríð, stjórnmálaleg ókyrrð og náttúruhamfarir geta haldið okkur hjálparvana í ótta og skelfingu. En spámannleg leiðsögn Guðs getur hjálpað okkur að hafa í huga heildarmyndina um hvert við stefnum og hvernig við komumst þangað.

Deilan mikla er einnig háð á persónulegra sviði. Við stöndum öll andspænis trúaráskorunum í daglegu lífi okkar og dauðinn bíður okkar ef við lifum ekki alveg til endurkomu Jesú. Þessa viku munum við kanna hvernig við getum hvílst í Jesú er við stöndum andspænis heimsvíðtækri ólgu og óþekktri framtíð okkar sjálfra, að minnsta kosti þegar til skamms tíma er litið. Þegar við horfum lengra fram í tímann lofar hún samt góðu.