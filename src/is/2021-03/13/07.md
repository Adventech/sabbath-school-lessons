---
title:  Til íhugunar
date:  24/09/2021
---

„Við viljum gjarnan fá bein svör við bænum okkar í skyndi og við freistumst til að missa kjarkinn þegar svarið dregst eða kemur á annan hátt en við væntum. En Guð er of vitur og góður til að svara ávallt bænum okkar þegar og eins og við æskjum þess. Hann mun gera meira og betra fyrir okkur en einungis að framkvæma allar óskir okkar. Og þar sem við getum treyst visku hans og elsku ættum við ekki að biðja hann að láta undan vilja okkar heldur ættum við að leitast við að fara að vilja hans og framkvæma fyrirætlanir hans. Óskir okkar og áhugamál ættu að falla inn í vilja hans“ (GW, bls. 219).

„Það er aðeins stutt þangað til Jesús kemur til að frelsa börn sínog endanlega gefa þeim ódauðleika . . . Grafirnar opnast og hinir dánu munu koma fram sigri hrósandi og hrópa: „Dauði, hvar er sigur þinn? Dauði, hvar er broddur þinn?“ Ástvinir okkar sem sofa í Jesú munu koma fram íklæddir ódauðleika“ (CS, bls. 350).

**Til umræðu**

`1.	Hugleiddu raunveruleika deilunnar miklu. Hvernig birtist hún í heiminum? Hvað með persónulegt líf þitt? Hún er mjög raunveruleg, er það ekki? Hún er meira að segja raunverulegri en margir telja þar sem margir trúa ekki að til sé persónulegur djöfull. Hvers vegna er svo mikilvægt að skilja raunveruleika deilunnar miklu til þess að skilja ástand heimsins? Hvers vegna er svo uppörvandi fyrir okkur að skilja hvernig deilan mikla mun enda?`

`2.	Spádómar geta valdið örvæntingu ef við reynum að velta fyrir okkur því sem ekki er greinilega opinberað. Meðlimir safnaðarins hafa oft lent í erfiðleikum þegar þeir hafa sagt fyrir um atburði sem hafa síðan ekki gerst eða trúað forsögnum annarra sem rættust ekki? Hvernig getum við varið okkur gegn því að falla í slíka gildru?`

`3.	Hugleiddu aftur Opb 14.9-11 og spurninguna um þá sem tilbiðja dýrið og líkneski og njóta ekki hvíldar. Hvað gæti falist í því?`

`4.	Það er umdeilt mál innan safnaðarins hvaða hlutverki við gegnum eða ekki varðandi endurkomu Krists. Hvers vegna er samt mjög mikilvægt að taka virkan þátt í því að útbreiða boðskapinn um endurkomuna til heimsins?`