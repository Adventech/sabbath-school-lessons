---
title:  Hergönguskipun
date:  21/09/2021
---

Hin spámannlega heildarmynd sögunnar leyfir okkur ekki að setjast bara aðgerðarlaus niður þegar þeir atburðir gerast sem við höfum ekki fyllilega stjórn á. Afstaða okkar gæti oft verið þessi: „Viðburðir endalokanna gerast eins og sagt hefur verið fyrir svo hvað getum við gert annað en einfaldlega að taka þeim eins og þeir koma? Hvað get ég svo sem gert ein(n)?“

Þannig eiga hinir kristnu ekki að bregðast við heimsviðburðu- num, einkum atburðum endalokanna. Í Opb 14 er okkur sagt að á þeim tíma mannkynssögunnar sé okkur ætlað að segja öðrum frá dómi Guðs og hjálpa þeim að búa sig undir endurkomu Jesú.

`Lestu Opb 14.6-12. Hvað eru þessi vers að kenna og hvað eigum við að boða heiminum? Hvers vegna er þessi boðskapur svo aðkallandi?`

Sem aðventistar trúum við að „sannleik samtímans“ (2Pét 1.12) sé einkum að finna í þessum versum sem við köllum „boðskap englanna þriggja.“ Í þeim finnum við kjarna þess sem er kall okkar á þessum tíma veraldarsögunnar.

Boðskapurinn hefst með „eilífum fagnaðarboðskap,“ hinum dásamlega boðskap um dauða Jesú og upprisu sem einasta von okkar um hjálpræði byggir á. Síðan er boðskapur um „stund dóms hans“ (Op 14.7, 1981), áhrifaríkur vegvísir sem bendir til endalokanna. Svo kemur einnig kall til að tilbiðja þann „sem gjört hefur himininn og jörðina“ í andstöðu við þá óttalegu viðvörun sem gefin er varðandi þásem dvelja í Babýlon og „tilbiðja dýrið og líkneski þess.“ Að lokum er dregin upp mynd af fólki Guðs á lokatímanum: „Hér reynir á þolgæði hinna heilögu, þeirra er varðveita boð Guðs og trúna á Jesú“ (Opb 14.12, 1981).

`Lestu Opb 14.11. Hvað segir það okkur um hvíldarleysi þeirra sem tilbiðja dýrið og líkneski þess?`

Engin hvíld dag eða nótt fyrir þá sem tilbiðja dýrið og líkneski þess? Mismunandi hugmyndir eru uppi um hvað þetta merkir en allir eru samt sammála um að þetta fólk njóti ekki þeirrar hvíldar sem Guð býður þeim sem eru honum trúir.

`Hvers vegna telur þú að fyrsti hlutinn af boðskap englanna þriggja sé hið eilífa fagnaðarerindi? Hvers vegna verðum við ávallt að hafa þennan sannleika í huga þegar við boðum heiminum þennan boðskap? Hvers vegna er skilningur á fagnaðarerindinu svo miðlægur í hvíldarhugtakinu?`