---
title:  Jesús skapar klofning
date:  11/07/2021
---

Mjög fáir hafa gaman af deilum. Við þráum samstillingu og frið.

Við höldum jafnvel námskeið um friðarumleitanir og lausn deilumála í söfnuðum okkar og stofnunum.

`Lestu Matt 10.34-39. Hvað á Jesús við þegar hann segist ekki hafa komið til að færa frið heldur sverð? Hvað felst í því í ljósi þess að Jesús er friðarhöfðinginn (Jes 9.6)?`

Yfirlýsing Jesú í Matt 10.34-39 er sláandi þar sem hún er andstæð væntingum okkar. Frelsarinn, sem kom í formi hjálparvana smábarns fremur en sem voldugur konungur umkringdur einvala varðliði og boðaði elsku til náunga og óvina, segir fylgjendum sínum að hann sé kominn til að skapa klofning og átök. Lærisveinar hans og áheyrendur kunna að hafa velt fyrir sér líkt og við: Hvernig getur það verið?

Matteus 10.35-39 er í rauninni um hollustu og tryggð. Jesúsvitnar í Mík 7.6 þegar hann skírskotar til áheyrenda sinna að velja með eilífðina fyrir augum. Sonur ætti að elska og heiðra foreldra sína. Það var hluti af þeim ákvæðum sem Móse fékk á fjallinu og hluti af ákvörðun Guðs um starfsaðferðir. En ef slíkur kærleikur yfirgnæfir hollustu áheyrandans til Jesú kallar það á erfiða ákvörðun. Foreldrar eiga að elska börn sín og annast þau. En ef sú elska er meiri en undirgefni foreldranna til Jesú kallar það á erfiða ákvörðun. Í þessum versum minnir Jesús okkur á að það sem er mikilvægast eigi að vera í æðsta sessi.

Jesús lætur þennan valkost í ljós í þrem setningum sem hver um sig notar hugtak sem bendir til verðleika. Verðleiki grundvallast ekki á háum mælikvarða eða sigri yfir synd. Verðleiki byggir á sambandi einstaklingins við Jesú. Við erum verðug þegar við veljum hann umfram allt annað, þ.á.m. móður, föður eða börn. Við veljum þjáningar krossins og fylgjum Jesú.

„Æðsta ósk mín er að sjá æsku okkar fyllta anda hreinnatrúarbragða sem mun leiða hana til að taka upp krossinn og fylgja Jesú. Gangið fram, ungu lærisveinar Krists, undir stjórn meginreglu, íklæddir skikkjum hreinleika og réttlætis. Frelsari ykkar mun leiða ykkur í stöður sem hæfa best hæfileikum ykkar og þar sem þið getið gert mest gagn“ (5T, bls. 87).

`Stundum neyðumst við til að bera kross sem við höfum ekki valið og stundum berum við kross af fúsum og frjálsum vilja. Hver er lykillinn að því að bera krossinn af trúmennsku?`