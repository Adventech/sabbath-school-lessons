---
title:  Hræsni
date:  14/07/2021
---

Hræsnari er einhver sem þykist vera eða reynir að vera einhver sem hann eða hún eru ekki í raun. Það er notað sjö sinnum í Matt 23 þar sem Jesús hrakyrðir opinberlega hina skriftlærðu og faríseana sem voru forystumenn trúarlífs Gyðinga (Matt 23.13, 14, 15, 23, 25, 27, 29). Guðspjöllin sýna okkur að Jesús bauð hórkörlum, tollheimtumönnum,vændiskonum og jafnvel morðingjum náð og fyrirgefningu, en hann hafði litla samúð með hræsnurum (sjá m.a. Matt 6.2, 5, 16; Matt 7.5; Matt 15.7-9; Matt 22.18).

`Lestu Matt 23.1-13 og punktaðu hjá þér fjögur megineinkenni hræsnaranna sem Jesús talaði um.`

Jesús tengir fjögur einkenni við hina skriftlærðu og faríseana. Á fyrstu öldinni e.Kr. voru farísearnir íhaldssamur hægri trúarvængur

Gyðingdómsins. Þeir höfðu áhuga á lögmálinu, bæði því ritaða og því munnlega og lögðu áherslu á hefðbundinn hreinleika. Á hinum vængnum voru svo saddúkearnir, hópur mestmegnis auðugra leiðtoga sem oft voru settir í samband við yfirstétt prestanna. Þeir voru vel að sér í grískri heimspeki og töluðu grísku en trúðu ekki á dóm eða líf eftir dauðann. Við myndum kalla þá frjálslynda, en báðir hóparnir voru sekir um hræsni.

Samkvæmt Jesú erum við hræsnarar ef við lifum ekki í samræmi við orð okkar, gerum trúarlífið erfiðara fyrir aðra en fylgjum ekki sama mælikvarða í okkar lífi, viljum að aðrir hrósi okkar fyrir trúarákafa okkar og þegar við förum fram á heiður og viðurkenningu sem einungis heyrir himneskum föður okkar til.

En hversu bitur og hörð sem orð Jesú voru þá einkenndust samskipti hans við þá, sem hann kallaði hræsnara, samt af elsku og umhyggju, jafnvel fyrir þessum hræsnurum.

„Guðdómleg meðaumkun skein af ásjónu sonar Guðs þegar hann renndi augum yfir musterið og síðan áheyrendur sína. Með rödd, sem var klökk af djúpri angist og beiskum gráti, hrópaði hann:

„Jerúsalem, Jerúsalem, þú sem líflætur spámennina og grýtir þá sem sendir eru til þín, hversu oft hef ég viljað safna börnum þínum eins og þegar hæna safnar ungum sínum undir vængi sína – og þér hafið ekki viljað það.““ (ÞA, bls. 461).

`harkalega í þessum versum? Hvernig getum við lært að sjá slíka hræsni í fari okkar, ef hún er til staðar, og hvernig getum við losnað við hana?`