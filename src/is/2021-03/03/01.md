---
title:  Rætur Eirðarleysisins
date:  10/07/2021
---

### Lesefni vikunnar
Matt 10.34-39; Lúk 12.13-21; Fil 2.5-8; Lúk 22. 14-30; Matt 23.1-13.

> <p>Minnistexti</p>
> „Því hvar sem ofsi og eigingirni er, þar er óstjórn og hvers kyns spilling“ (Jak 3.16).

Espitré eru falleg tré sem verða um 15-30m há. Þau þrífast í köldu loftslagi þar sem sumrin eru svöl. Viðurinn er notaður í húsgögn en einnig í eldspýtur og pappír. Hjartardýr og önnur dýr nærast oft á ungum espitrjám í vetrarhörkum þar sem börkur þeirra er næringarríkur. Öspin þarfnast mikils sólarljóss og hún vex stöðugt, jafnvel yfir veturinn sem gerir hana mikilvæga fæðulind fyrir ýmis dýr.

En espitré eru þekktust fyrir þá staðreynd að þau hafaumfangsmesta rótakerfi í heimi plantnanna. Ræturnar dreifa sér með neðanjarðar rótarskotum sem mynda einskonar sambú sem getur breitt úr sér tiltölulega hratt og náð yfir stór svæði. Einstök espitré geta lifað allt að 150 ár en rótarkerfið neðanjarðar getur lifað þúsundir ára.

Þessa viku munum við finna sumar rætur eirðarleysis okkar. Það er svo margt sem getur hindrað okkur í að finna sanna hvíld í Jesú. Sumt er augljóst og við þurfum ekki af gefa því mikinn gaum. Annað liggur ekki endilega jafn mikið í augum uppi, eins og reyndin er með hina umfangsmiklu lífrænu eind asparinnar meðanjarðar ogvið gerum okkur ekki endilega alltaf grein fyrir ýmissi afstöðu og ýmsu atferli sem aðskilur okkur frá frelsara okkar.