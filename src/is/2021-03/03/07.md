---
title:  Til íhugunar
date:  16/07/2021
---

„Það er enginn vöxtur eða frjósemi í lífi sem er sjálfhverft. Ef við höfum tekið á móti Kristi sem persónulegum frelsara eigum við að gleyma okkur sjálfum og leitast við að hjálpa öðrum. Tölum um elsku Krists og gæsku hans. Einnig eigum við að vera skyldurækin og bera byrði sálna í hjörtum okkar og leitast af öllum mætti við að bjarga þeim sem eru á glötu- narvegi. Þegar við fáum anda Krists – anda ósíngjarns kærleika og starfs fyrir aðra – munum við vaxa og bera ávöxt. Náðargjafir andans munu þroskast í lyndiseinkunn okkar. Trú okkar mun vaxa, sannfæring okkar aukast og elska okkar fullkomnast. Við munum endurspegla mynd Krists enn betur í öllu sem er hreint, göfugt og elskuvert“ (COL, bls. 67, 68).

Þegar um er að ræða mál milli safnaðarmeðlima „hafasamræður aðilanna oft dregist á langinn klukkustundum saman og tíma þeirra þannig ekki aðeins verið sóað heldur hafa þjónar Guðs orðið að hlusta á þær á meðan hjörtu beggja hafa ekki beygt sig undir stjórn náðarinnar. Ef hroki og síngirni eru lögð til hliðar nægðu fimm mínútur til að leysa flesta erfiðleika“ (EW, bls. 119).

**Til umræðu**

`1.	Ræðið hentugar leiðir til að vinna bug á síngirni. Hvernig getum við hjálpað hvert öðru að gera það að veruleika?`

`2.	Metnaðargirnd er ekki slæm í sjálfri sér. En hvernig getum við búist við einhverju miklu frá Guði án þess að falla í þá gildru að fyllast metnaði?`

`3.	Flest okkar bera ekki metnaðargirnd, hræsni, síngirni eða öfund á yfirborðinu. Okkur tekst að sýna betra yfirborð. En líkt og rótarkerfi asparinnar leynast öll þessi skapgerðareinkenni undir yfirborðinu. Hvernig birtist skapgerðarummyndunin sem andinn kemur til leiðar? Hvernig getum við unnið bug á rótum eirðarleysisins og fundið sanna hvíld í Jesú?`

`4.	Hugleiddu lokaspurningu fimmtudagskaflans um mikilvægi endurkomunnar. Hvaða von hefðum við ef við hefðum hana ekki? Hvaða ávinning hefðum við þá af fyrri komu Krists í ljósi þess að hinir dánu sofa allt til upprisunnar við endurkomuna?`