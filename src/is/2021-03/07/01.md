---
title:  Hvíld, Persónulegtengsl Og Lækning
date:  07/08/2021
---

### Lesefni vikunnar
1Mós 42.7-20; Matt 25.41-46; 1Mós 42.21-24; 1Mós 45.1-15; Lúk 23.34; 1Mós 50.15-21.

> <p>Minnistexti</p>
> „En verið ekki daprir og ásakið ykkur ekki fyrir að hafa selt mig hingað. Það var Guð sem sendi mig hingað á undan ykkur til að bjarga lífi“ (1Mós 45.5).

Maður hafði verið ákærður fyrir að hafa nauðgað konu. Hún bar kennsl á hann í röð annarra þegar lögreglan raðaði þeim upp. Þó svo sönnunargögnin væru vafasöm var konan gallhörð á því að „Jói“ væri sá seki.

Svo Jói var settur í fangelsi þar sem hann grotnaði niður í fjórtán ár fyrir glæp sem hann hafði ekki framið. Það var einungis eftir að DNA próf hreinsaði hann af áburði að „Jóna“ gerði sér grein fyrir hræðilegum mistökum sínum.

Hún vildi hitta Jóa eftir að hann hafði verið leystur úr haldi. Hvað mundi þessi maður, sem hafði liðið svo mikið, segja og gera þegar hann stæði andspænis konunni sem hafði eyðilagt líf hans í svo mörg ár?

Hún sat og beið komu hans. Þegar hann kom og þau horfðust í augu brast Jóna í grát.

„Jói laut niður og tók hendur mínar, horfði á mig og sagði: „Ég fyrirgef þér.“ Ég trúði því varla. Hér var maðurinn sem ég hafði hatað og vildi helst að dæi. En nú var hann hérna að segja mér, sem hafði gert honum svo illt til, að hann fyrirgæfi mér?! Þá fyrst fór að renna upp fyrir mér hvað náð er í rauninni.

Og þá fyrst fór mér að batna og ég fór að finna fyrir sannri hvíld.“

Þessa viku munum við líta á fyrirgefningu og hvað hún getur gert fyrir eirðarlaust mannshjartað.