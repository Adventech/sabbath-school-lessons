---
title:  Til íhugunar
date:  13/08/2021
---

„Eins og Jósef var seldur í hendur heiðingja af bræðrum sínum þannig varð einn af lærisveinum Jesú til þess að selja hann í hendur verstu óvinum sínum. Logið var sök upp á Jósef og honum fleygt í fangelsi vegna dyggðar hans. Þannig var Kristur fyrirlitinn og honum hafnað vegna þess að réttlátt og óeigingjarnt líf hans var ofanígjöf fyrir syndina. Og þótt hann væri alsaklaus var hann dæmdur vegna vitnisburðar ljúgvitna. Og þolgæði og hógværð Jósefs þegar hann varð fyrir ranglæti og kúgun, auðfengin fyrirgefning hans og göfuglyndi og góðmennska gagnvart ómannlegum bræðrum sínum ber vott um þolgæði frelsarans gagnvart illgirni og misþyrmingum illmenna og fyrirgefningu hans ekki aðeins gagnvart morðingjum hans heldur öllum sem koma til hans og játa syndir sínar og óska fyrirgefningar“ (ÆS, bls. 169).

„Ekkert getur réttlætt ósáttfýsi. Sá sem er ekki miskunnsamurgagnvart öðrum sýnir að hann sé ekki hluttakandi í fyrirgefandi náð Guðs. Við fyrirgefningu Guðs laðast hjarta hins villuráfandi að hjarta hins eilífa kærleika. Flóðbylgja guðlegrar samúðar streymir inn í sál syndarans og frá honum út til annarra. Sú mildi og miskunn sem Kristur opinberaði í dýrmætu lífi sínu mun sjást í þeim sem verða hluttakendur í náð hans“ (COL, bls. 251).

**Til umræðu**

`1.	Einhver komst þannig að orði: „Að fyrirgefa ekki er líkt og að drekka eitur og vonast svo til að hinn seki deyi.“ Hvað felst í þessari yfirlýsingu?`

`2.	Hver var tilgangurinn með hinum margbrotna undirbúningi sem Jósef gerði áður en hann opinberaði fyrir bræðrum sínum hver hann væri? Hvaða áhrif hafði það á hann og bræður hans?`

`3.	Ráðsmaður Jósefs hlýtur að hafa verið með í sumum áformum Jósefs gagnvart bræðrum sínum (t.d. 1Mós 44.1-12). Hvaða áhrif hefur fyrirgefning á þá sem fylgjast bara með?`

`4.	„Guð leiðir aldrei börn sín öðruvísi en þau hefðu kosið að vera leidd ef þau gætu séð endalokin í upphafi og greint dýrð þess áforms sem þau vinna að sem samverkamenn hans“ (ÞA, bls. 160). Hugleiddulíf þitt í ljósi þessarar yfirlýsingar. Hvernig gæti réttur skilningur á þessum orðum hjálpað okkur að glíma við marga erfiðleika og basl sem við mætum?`