---
title:  Hvíld eftir fyrirgefningu
date:  12/08/2021
---

Fjölskylda Jósefs kom að lokum til Egyptalands. Engin dimm vandamál myrkva fjölskylduna lengur. Bræður hans hljóta að hafa viðurkennt að hafaselt Jósef þegar þeir útskýrðu fyrir föður sínum að sonurinn sem hann hélt að hefði verið drepinn væri nú forsætisráðherra Egyptalands. Þó svo það sé ekki alltaf mögulegt eða viturlegt að byggja aftur upp tengslin þýðir það ekki að við getum ekki fyrirgefið. Við getum e.t.v. ekki faðmað hinn brotlega og grátið með honum en við kunnum að vilja láta fyrirgefningu okkar íljós annaðhvort munnlega eða í bréfi. Og þá er kominn tími til að gera allt sem við mögulega getum til að losa okkur við sársaukann. Ef til vill verður eitthvað af sársaukanum eftir en við erum alla vega á batavegi.

`Lestu 1Mós 50.15-21. Hvað veldur bræðrum Jósefs áhyggjumog hvers vegna hafa þeir áhyggjur af því? Hvað segir sá ótti okkur um þá?`

Bræður Jósefs höfðu búið í Egyptalandi í sautján ár (1Mós 47.28) og samt óttuðust þeir að Jósef mundi hefna sín þegar Jakob dæi. Þeir gerðu sér grein fyrir hve mikið þeir höfðu misboðið Jósef en Jósef fullvissar þá aftur um fyrirgefningu sína eftir lát föður þeirra. Sú endurnýjun var sennilega góð bæði fyrir Jósef og bræður hans.

Ef sárindin eru djúp má búast við að við þurfum oft að endurtaka fyrirgefninguna. Þegar minningar um rangindin koma upp í hugann þurfum við strax að leita til Guðs í bæn og velja að fyrirgefa að nýju.

`Lestu 1Mós 50.20. Hvernig útskýrir þetta vers að nokkru leyti fúsleika Jósefs að fyrirgefa synd bræðranna gegn honum?`

Jósef trúði því statt og stöðugt að líf hans væri þáttur í hinu mikla áformi Guðs um að frelsa hinn þáþekkta heim frá hungursneyð og síðan að hjálpa fjölskyldu hans að uppfylla fyrirheit Guðs um að verða mikil þjóð. Fullvissa Jósefs um að Guð hefði snúið illum áformum bræðranna til góðs hjálpaði honum að fyrirgefa.

Frásögninni um Jósef lýkur á ánægjulegan hátt. Hvernig bregðumst við við þegar sagan endar ekki svo vel? Eigum við e.t.v. að líta svo á að þegar allt kemur til alls munu öll mál leysast þegar bundinn er endir á syndina við lok deilunnar miklu og það séu ánægjuleg endalok málanna? Hvernig gæti sú von hjálpað okkur að glíma við endalok sem eru ekki svo farsæl?

---

<sup>3</sup> Sjá t.d. Jes 4.22 og 1Jóh 2.2.