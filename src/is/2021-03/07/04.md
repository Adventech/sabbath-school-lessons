---
title:  Að fyrirgefa og gleyma?
date:  10/08/2021
---

Fyrirgefning hefur verið skýrgreind sem fúsleiki til að gefa upp rétt sinn til gremju, fordæmingar og hefnigirni gagnvart þeim sem er brotlegur eða hefur gert okkur órétt. Dr. Marilyn Armour, sem er fjölskylduráðgjafi, vann með þeim sem lifðu af helförina. Hún vildi komast að því hvað þeir hefðu gert til að finna tilgang og merkingu í því sem þeir höfðu farið í gegnum og skrifaði: „Hugmyndin um fyrirgefningu er meðvitað atferli fórnarlambsins. Hún er ekki bara eitthvað sem kemur af sjálfu sér.“

Fyrirgefning þýðir samt ekki brottnám afleiðinga. Fyrirgefning

þýðir ekki að hinn brotlegi geti haldið uppteknum hætti. Þess í stað felur fyrirgefningin í sér að láta Guð um gremju okkar og hefnigirni. Ef við gerum það ekki munu reiði, biturleiki, gremja og hatur gera það sem hinn brotlegi gerði gegn okkur enn verra.

`Hvað gerir það fyrir okkur þegar við fyrirgefum öðrum? Líttu á Matt 18.21-35.`

Sérhver synd er í rauninni synd gegn Drottni okkar og skapara. Samt sem áður getum við í Jesú gert tilkall til algjörrar fyrirgefningar fyrir allar syndir, ekki vegna þess að við eigum það skilið heldur fyrir náð Guðs gagnvart okkur. Þegar við skiljum þann heilaga sannleika, þegar við tileinkum okkur þá fyrirgefningu, þegar við finnum fyrir raunveruleika fyrirgefningar Guðs getum við slakað á og fyrirgefið öðrum. Við fyrirgefum ekki vegna þess að hinn brotlegi eigi það skilið heldur vegna þess sem við höfum þegið frá Guði og við þörfnumst. Auk þess, hve oft eigum við fyrirgefningu skilið?

Eins og við höfum líka séð bauð Jósef annað tækifæri fyrirfjöldskyldutengslin. Enga óvild er að finna og engin tillaga um að taka upp þráðinn frá því sem gerst hafði.

Það er næstum ómögulegt að byrja á nýjan leik innan fjölskyldu þegar við erum orðin sérfræðingar í því að særa hvert annað. En Jósef bregst ekki þannig við. Hann virðist vilja gleyma því sem að baki er og stefna framávið í elsku og viðtöku. Hefði Jósef haft aðra afstöðu hefði frásögnin endað á annan hátt sem var ekki svo ánægjulegur.

`„Sælir eru þeir sem afbrotin eru fyrirgefin, syndir þeirra huldar. Sæll er sá maður sem Drottinn tilreiknar ekki synd“ (Róm 4.7, 8). Hvað er Páll að segja okkur um það sem okkur hefur verið gefið í Jesú og hvaða áhrif þetta dýrmæta fyrirheit ætti að hafa á umgengni okkar við þá sem hafa sært okkur?`

---

<sup>1</sup> Meginmerking orðsins sem oftast er notað um „að fyrirgefa“ í Gamla testamentinu er „að bera.“ Fyrirgefning felur því í sér fúsleika þolandans að bera syndabyrði hins brotlega, veita honum stuðning, sjá fyrir þörfum hans og jafnvel taka á sig afleiðingar afbrotsins (sját.d. Jes. 53). (Þýð.)

<sup>2</sup> Sjá t.d. 4Mós 14.20-23. (Þýð).