---
title:  Forherðið ekki hjörtu ykkar
date:  08/09/2021
---

`Lestu Heb 4.4-7 og Slm 95.8-11. Hvaða aðvörun er gefin í þessum versum og hvað ætti það að segja okkur í dag?`

Í Heb 4.4-7 er vitnað bæði í sköpunarsöguna og Slm 95.11 í tengslum við ótrúmennsku Ísraelsmanna og að þeir þar af leiðandi gátu ekki farið inn í hvíldina sem Guð hafði fyrirbúið þeim. Síðari textinn tengir reynslu Ísraelsmanna í óbyggðunum við hvíld Guðs og innifelur eið hans um að hinir ótrúu Ísraelsmenn muni ekki innganga í hvíld hans sem í upphafi hafði með fyrirheitna landið að gera.

Ísraelsmenn fóru að lokum inn í fyrirheitna landið. Ný kynslóð fór yfirlandamærin og tók með Guðs hjálp virki landsins og settist að í landinu.

En þeir gengu samt ekki inn í hvíld Guðs þar sem margir höfðu ekki reynt frelsunina í Jesú vegna trúarskorts sem birtist í blygðunarlausri óhlýðni. Þó svo hvíldin tengdist landinu fól hún meira í sér en aðeins bólstað fólksins.

`Í Heb 4.6 er gefið til kynna að þeir sem höfðu heyrt fyrirheit Guðs um sanna hvíld hafi ekki gengið inn í hana vegna óhlýðni. Hver eru tengslin milli óhlýðni og þess að ganga ekki inn í hvíld Guðs?`

Hugtakið „í dag“ gefur til kynna eitthvað sem er aðkallandi, það sé enginn tími til að doka við. „Í dag“ kallar á tafarlaus viðbrögð.

Páll notfærir sér þetta hugtak til að leggja áherslu á mikilvægi þess í sambandi við hvíldina. En Slm 95.7, 8 er aftur á móti aðvörun og kall til fólks Guðs að endurtaka ekki mistök forfeðra sinna og ganga því ekki inn í hina sönnu hvíld sem einungis finnst í frelsuninni sem Guð býður okkur.

`Hvað ætti það að segja okkur í dag þegar við heyrum orðin: „Ef þér heyrið raust hans í dag, þá forherðið ekki hjörtu yðar“? Í hverju er mikilvægi orðtaksins „í dag“ fólgið? Sálmarnir notuðu það fyrir þúsundum ára. Hvers vegna ætti það að vera jafn mikilvægt fyrir okkur „í dag“ eins og það var fyrir þá sem heyrðu það fyrir mörg þúsund árum?`