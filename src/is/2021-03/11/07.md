---
title:  Til íhugunar
date:  10/09/2021
---

„Við erum ekki alltaf fús að koma til Jesú með erfiðleika okkar og vandamál. Stundum úthellum við vandamálum okkar yfir mannseyru og deilum raunum okkar með þeim sem geta ekki hjálpað okkur en vanrækjum að trúa Jesú fyrir þeim, honum sem getur breytt sorgarstíg okkar í veg fagnaðar og friðar. Sjálfsafneitun og sjálfsfórn gera krossinndýrðlegan og sigursælan. Fyrirheit Guðs eru mjög dýrmæt. Við þurfum að rannsaka orð hans ef við viljum kynnast vilja hans. Þegar við rannsökum vandlega innblásin orð og hlýðum þeim munu þau leiða okkur á rétta stigu þar sem við getum gengið án þess að hrasa. Það væri æskilegt ef allir, prestar jafnt sem fólk almennt, tækju byrðar sínar og vandamál til Jesú sem bíður eftir því að taka á móti þeim og gefa þeim frið og hvíld.

Hann mun aldrei bregðast þeim sem setja traust sitt á hann“ (ST, 17. mars, 1887, bls. 161).

„Kæra æska, líttu fram til þess tíma í fagnaðarríkri von og eftirvæntingu þegar Drottinn, hinn réttláti dómari, kannast við nafn þitt frammi fyrir föðurnum og heilögum englum. Besti undirbúningurinn sem þú getur haft undir endurkomu Krists er sá að hvílast í sterkri trú á þá miklu frelsun sem hann fyrirbjó okkur með fyrri komu sinni. Þúverður að trúa á Krist sem persónulegan frelsara þinn“ (OHC, bls. 368).

**Til umræðu**

`1.	Hvað er svo sérstakt við sjöunda-dags hvíldardaginn að hannskuli vera fyrirboði um himneska hvíld Guðs fyrir fólk hans? Með öðrum orðum, hvernig gefur hvíld hvíldardagsins okkur forsmekk að eilífðinni?`

`2.	Friðþæging felur í sér sáttargjörð og bendir á veginn tilbaka til Guðs. Hugleiddu þessa mikilvægu yfirlýsingu í Róm 5.11: „Og ekki það eitt, heldur fögnum við í Guði vegna Drottins vors Jesú Krists sem hefur sætt okkur við Guð.“ Hverju mundir þú svara ef einhver spyrði þig hvað fælist í því að sættast við Guð og hvaða máli sú sáttargjörð skipti í lífi þínu?`

`3.	Hvernig getum við forðast að gera mikið úr smáatriðum í kristnu lífi okkar? Hvað er það sem heldur athygli okkar að heildarmyndinni í orði Guðs?`

`4.	Hugleiddu aftur öll mistök og trúarskort Ísraelsmanna í eyðimörkinni. Þó svo áskoranir þeirra væru frábrugðnar áskorunum okkar (við erum ekki á reiki í víðáttumikilli eyðimörk), hvaða meginreglur eru samt sameiginlegar? Hvernig gætum við á kristinni göngu okkar staðið andspænis sömu áskorunum og þeir og hvernig getum við lært af mistökum þeirra?`