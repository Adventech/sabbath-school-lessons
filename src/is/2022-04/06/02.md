---
title:  Frá grundvöllun veraldar
date:  30/10/2022
---

`Lestu Opb 13.8; Post 2.23 og 1Pét 1.19, 20. Á hvernhátt er mögulegt að skilja að Kristi hafi verið fórnað frágrundvöllun heimsins?`

„Og allir þeir sem á jörðunni búa munu tilbiðja það (þ.e. dýrið úr hafinu), hver og einn sá er eigi á nafn sitt ritað í lífsbók lambsins sem slátrað var frá grundvöllun veraldar“ (Opb 13.8, 1973). 1 Það sem er mikilvægt fyrir okkur er að Kristi var „fórnað“ frá grundvöllun veraldar. Þetta verðum við að skilja á táknrænan hátt, eins og mikið af myndmáli Opinberunarbókarinnar, þar sem Kristur var ekki krossfestur fyrr en þúsundum ára eftir sköpunina. Það sem textinn er því að tala um er að frelsunaráformið hafi verið lagt fram fyrir sköpun heimsins en þungamiðja þess var dauði Jesú, lambs Guðs, á krossinum.

`Lestu Tít 1.2. Hvað segir þetta vers okkur um það hve langt er síðan frelsunaráformið, sem snerist um dauða Krists, var lagt?`

„Áformið um endurlausn okkar var enginn eftirþanki, ekki áform sem gert var eftir fall Adams. . . . Það var opinberun þeirra meginreglna sem frá örófi alda hafa verið undirstaða hástóls Guðs“ (ÞA, bls. 11).

Það áform var opinberað Adam og Evu í aldingarðinum í Eden (1Mós 3.15, 21) og birtist í táknmyndum blóðfórnanna í Gamla testamentinu. Þegar Guð, til dæmis, reyndi trú Abrahams sá hann Abraham fyrir hafri sem hann fórnaði svo í stað Ísaks (1Mós 22.11-13). Þessi afleysing var skýrari táknmynd um friðþægingrfórn Krists á krossinum.

Þannig er staðgengilsdauði Jesú miðlægur í frelsunaráforminu og var táknaður öldum saman með fórnum dýra sem hvert um sig táknaði dauða Jesú á krossinum sem „Guðs lamb sem ber synd heimsins“ (Jóh 1.29).

`Það er rétt að dýrafórnir eru viðurstyggilegar og blóðugar. En hvers vegna er þessi viðurstyggð og blóðsúthelling einmitt mikilvæg til að kenna okkur um dauða Krists í stað okkar og hið hræðilega verð syndarinnar?`