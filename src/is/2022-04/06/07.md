---
title:  Til íhugunar
date:  04/11/2022
---

Lestu ÞA, bls. 511-519 og 555-567 og VK, bls. 31, 32.

„Ég sá að allur himinninn hefur áhuga á hjálpræði okkar. Ættum við að þá að vera kærulaus? Ætti okkur að vera sama hvort við frelsumst eða glötumst eins og það sé eitthvað aukaatriði? Ættum við að kæra okkur kollótt um fórnina sem var færð okkar vegna? Sumir hafa gert það. Þeir hafa gert lítið úr þeirri miskunn sem er í boði og vanþóknun Guðs hvílir yfir þeim. Andi Guðs lætur ekki hryggja sig endalaust. Hann mun hverfa á brott ef hann er hryggður enn um hríð. Í ljósi alls þess sem Guð hefur gert til að frelsa þá sem sýna í lífi sínu að þeir kæri sig lítt um þá miskunn sem Jesús býður þeim þá verður dauðinn hlutskipti þeirra sem keyptur er dýru verði. Það verður hræðilegur dauðdagi þar sem þeir munu verða að finna fyrir þeim þjáningum sem Kristur fann fyrir á krossinum þegar hann keypti þeim endurlausn sem þeir nú hafa hafnað. Þá munu þeir einnig gera sér grein fyrir því að þeir hafi tapað bæði eilífu lífi og ódauðlegri arfleifð. Hin mikla fórn sem færð var til að frelsa sálir sýnir okkur verðmæti þeirra. Þegar dýrmæt sál glatast er hún eilíflega glötuð“ (1T, bls. 124).

**Til umræðu**

`Í Heb 10.4 lesum við: „Því að blóð nauta og hafra getur með engu móti numið burt syndir.“ Hvernig frelsaðist þá fólkið í Gamla testamentinu? Hvernig getur kreditkortaviðskipti – þar sem þú notar kort til að greiða fyrir vöruna en borgar síðar kortaskuld þína – hjálpað okkur að skilja það mál betur?`

`Lestu 2Kor 5.18-21. Ef Kristur dó fyrir syndir alls heimsins, hvers vegna frelsast þá ekki allir? Hvaða hlutverki gegnir frjáls vilji í ákvörðuninni um það hver frelsast vegna þess sem gerðist á krossinum og hverjir glatast þrátt fyrir þá miklu fórn sem færð var þeirra vegna?`

`Hvað er sumt af því sem heimsleg viska kennir sem er heimska í augum Guðs? Hvað með hugmyndina um að allt hið ótrúlega mynstur og öll fegurð náttúrunnar sé einungis tilviljun ein? Hvaða önnur dæmi koma upp í huga þínum?`

`Hugleiddu lokaspurningu fimmtudagskaflans. Hvað er það við krossinn og það sem þar gerðist sem gerir hugmyndina um frelsun fyrir verk svo vonlausa, ranga og andstæða frelsunaráforminu?`