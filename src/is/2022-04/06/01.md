---
title:  Hann Dó Fyrir Okkur
date:  29/10/2022
---

### Lesefni vikunnar
Opb 13.8; Matt 17.22, 23; Mrk 9.30-32; Jóh 19.1-30; Róm 6.23; 1Kor 1.18-24.

> <p>Minnistexti</p>
> „Og eins og Móse hóf upp höggorminn í eyðimörkinni, þannig á Mannssonurinn að verða upphafinn svo að hann veiti hverjum sem trúir á hann eilíft líf“ (Jóh 3.14, 15).

Það hefur verið sagt að við getum ekki komist hjá dauða og sköttum. Það er þó ekki alls kostar rétt. Við getum komist hjá sköttunum en ekki dauðanum. Við getum ef til vill seinkað dauðanum um nokkur ár en fyrr eða síðar kemur hann. Og vegna þess að við vitum að hinir dánu, jafnt réttlátir sem ranglátir, lenda til að byrja með á sama stað þá skiptir upprisuvonin meginmáli fyrir okkur. Páll kemst þannig að orði að án þessarar vonar „þá eru einnig þau glötuð sem sofnuðu í trú á Krist“ (1Kor 15.18) sem hlómar einkennilega ef þeir sem eru sofnaðir í Kristi eru á sífelldum þönum á himnum í návist Guðs.

Upprisa Krists er því miðlæg í trú okkar þar sem hún er trygging fyrir upprisu okkar. En áður en Kristur var reistur upp frá dauðum varð hann auðvitað að deyja. Þess vegna bað hann mitt í þjáningum sínum er hann beið dauða síns: „Nú er sál mín skelfd og hvað á ég að gera, á ég að segja: Faðir, frelsa mig frá þessari stundu? Nei, ég er kominn til þess að mæta þessari stundu“ (Jóh 12.27). Hann var kominn til þess að deyja.

Þessa viku munum við beina huganum að dauða Krists og þýðingu hans fyrir fyrirheitið um eilíft líf.