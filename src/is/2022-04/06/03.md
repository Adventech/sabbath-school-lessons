---
title:  Undanfari krossins
date:  31/10/2022
---

**Hver voru viðbrögð lærisveinanna þegar Jesús sagði fyrir um þjáningar sínar og dauða og hvað ættu viðbrögð þeirra að kenna okkur varðandi hættuna af því að misskilja ritninguna?**

`Matt 16.21-23`

`Matt 17.22, 23; Mrk 9.30-32; Lúk 9.44, 45`

`Lúk 18.31-34`

Jesús fæddist til að deyja og hann lifði til að deyja. Hvert skref sem hann tók færði hann nær hinni miklu friðþægingarfórn á krossinum á Golgata. Hann gerði sér fyllilega grein fyrir ætlunarverki sínu og hann leyfði engum eða engu að draga athyglina frá því. Í rauninni var allt líf hans undanfari dauðans á krossinum“ (FCE, bls. 382).

Á síðasta ári jarðvistar sinnar talaði Jesús æ skýrara við lærisveina sína um komandi dauða sinn. En þeir virtust ekki geta skilið raunveruleika þess sem hann talaði um. Þeir höfðu falskar hugmyndir um hlutverk Messíasar svo það síðasta sem þeir höfðu reiknað með varðandi Jesú sem Messías var dauði hans. Í stuttu máli sagt leiddi fölsk guðfræði þeirra óþarfa sársauka og þjáningar yfir þá.

Jesús hafði þegar sagt við Nikódemus: „Eins og Móse hóf upp höggorminn í eyðimörkinni, þannig á Mannsonurinn að verða upp hafinn svo að hann veiti hverjum sem trúir á hann eilíft líf“ (Jóh 3.14, 15). Þegar Jesús var í Sesareu Filippí sagði hann lærisveinunum að „hann ætti að fara til Jerúsalem og líða þar mikið af völdum öldunga, æðstu presta og fræðimanna og verða líflátinn en rísa upp á þriðja degi“ (Matt 16.21). Á leið sinni þvert yfir Galíleu (Mrk 9.30-32) og á lokaferð sinni til Jerúsalem (Lúk 18.31-34) talaði Jesú aftur við lærisveina sína um dauða sinn og upprisu. En vegna þess að það var eitthvað sem þeir vildu ekki heyra þá hlustuðu þeir ekki. Það er svo auðvelt fyrir okkur að gera það sama.

`Fólk, einkum hinn útvaldi lýður Guðs, hafði rangar hugmyndir um fyrri komu Messíasar. Hverjar eru sumar af þeim röngu hugmyndum sem enn er haldið á lofti varðandi endurkomu Jesú?`