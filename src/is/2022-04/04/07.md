---
title:  Til íhugunar
date:  21/10/2022
---

Lestu PK, bls. 722-733.

Nútíma vísindi halda því fram að allt efni sé samansett af frumeindum, sem svo eru aftur samsettar af kvörkum og létteindum, sem eru taldar vera byggingarefni alls sem er efnislegt. Ef kjarni tilverunnar byggist upp á kvörkum og létteindum gæti Guð, sá sem ekki aðeins skapaði heiminn og viðheldur honum, ekki endurstillt þær eindir þegar tími upprisunnar kemur? Guðleysinginn Bertrand Russell hæddist að upprisunni og spurði hvað gerast mundi við þá sem mannætur hefðu étið og væru því orðnir hluti af líkama þeirra. Hver myndi þá fá hvað í upprisunni? En ímyndum okkur að Drottinn taki einfaldlega kvarka og létteindir, sem öll tilveran byggist á, einhvers staðar frá og endurbyggi okkur úr þeim samkvæmt þeim upplýsingum sem hann hefur um hvert okkar? Hann hefur ekki þörf fyrir upprunalegar eindir. Þær eru allar eins. Eða hann gæti einfaldlega talað og þær yrðu til. En hvernig sem Guð fer að því þá getur sá Guð sem skapaði alheiminn endurskapað okkur, og hann hefur lofað að gera það við upprisu hinna dauðu.

„Lífgjafinn mun í fyrri upprisunni kalla fram þá sem hann hefur keypt en allt til þeirrar sigurstundar þegar síðasti lúðurinn hljómar og ótölulegur fjöldi kemur fram til eilífs sigurs munu hinir heilögu sem sofnaðir eru hvíla öruggir, verndaðir sem dýrmætir gimsteinar og Guð þekkir hvern og einn með nafni. Þeir eru leiddir út frá hinum dánu fyrir mátt frelsarans sem bjó í þeim meðan þeir voru á lífi og vegna þess að þeir áttu hlutdeild í guðlegu eðli“ (4SDABC, bls. 1143).

**Til umræðu**

`Áætlað er að til séu um 2 miljón miljónir vetrarbrautir sem hver um sig hefur milljarða stjarna. Sumar þessar stjörnur hafa plánetur sem snúast kringum þær á sama hátt og pláneturnar í okkar sólkerfi snúast um sólina. Hugleiddu ótrúlegan mátt Guðs sem skapaði ekki aðeins allar þessar stjörnur heldur viðheldur þeim og þekkir þær með nafni (Slm 147.4). Þó svo sá raunveruleiki sanni ekki að þessi sami Guð geti reist upp hina dauðu eða muni gera það, hvernig opinberar það samt þann undraverða mátt sem hann hefur og möguleikann á því að atburður eins og upprisan sé ekki undanskilin mætti hans?`

`Í Heb 11 lesum við um trúfesti og væntingar margra trúarhetja fortíðarinnar. Hvernig getur þessi kafli aukið skilning okkar á þeirri von sem einstaklingar á tíma Gamla testamentisins höfðu jafnvel fyrir upprisu Jesú?`
