---
title:  Vonin Í Gamla Testamentinu
date:  15/10/2022
---

### Lesefni vikunnar
Job 19.25-27; 1Tím 6.16; Slm 49; Slm 71; Jes 26.14, 19; Dan 12.

> <p>Minnistexti</p>
> „Fyrir trú fórnfærði Abraham Ísak er hann var reyndur. Og Abraham, sem fengið hafði fyrirheitin, var reiðubúinn að fórnfæra einkasyni sínum. . . . Hann hugði að Guð væri þess jafnvel megnugur að vekja upp frá dauðum og hann heimti líka son sinn úr helju ef svo má að orði komast“ (Heb 11.17, 19).

Vonin í Gamla testamentinu grundvallast ekki á grískum hugmyndum um eðlislægan ódauðleika sálarinnar heldur á kenningu Biblíunnar um endanlegan upprisu hinna dauðu.

En hvernig er mögulegt fyrir líkama mannsins, sem er ekki lengur til þar sem hann er þegar orðinn að ösku eða gjöreyddur á annan hátt, komið til lífs að nýju? Hvernig getur einhver sem hefur e.t.v. verið dauður öldum eða árþúsundum saman fengið aftur persónueinkenni sín?

Þessar spurningar fá okkur til að hugsa um leyndardóma lífsins. Við erum lifandi og njótum lífsins sem Guð í náð sinni gefur okkur dag hvern. Jafnvel þó svo við skiljum ekki yfirnáttúrulegt upphaf lífsins vitum við að í upphafi kveikti Guð lífið með mætti orðs síns þar sem ekki var líf (1Mós 1; Slm 33.6, 9). Ef Guð gat þannig skapað líf á jörðinni í upphafi af engu þurfum við þá að efast um að hann geti endurskapað líf mannsins og endurreist upphafleg persónueinkenni hans?

Þessa viku munum við hugleiða hvernig hugmyndin um endanlega upprisu birtist í Gamla testamentinu, einkum í Jobsbók, sumum sálmanna og í ritum Jesaja og Daníels.