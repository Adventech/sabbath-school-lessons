---
title:  Þeir sem hvíla í dufti jarðar
date:  20/10/2022
---

Eins og við munum sjá talar Nýja testamentið talsvert um upprisu dauðra, en eins og við höfum þegar séð kemur upprisa hinna dánu einnig fram í Gamla testamentinu. Þeir sem lifðu á tíma Gamla testamentisins höfðu sömu von um endanlegu upprisu og við höfum. Marta, sem lifði á sama tíma og Jesú, hafði þessa von (Jóh 11.24). Það er enginn vafi að Gyðingarnir höfðu einhverja þekkingu á upprisu á tíma endalokanna jafnvel þó svo allir tryðu ekki á hana (sjá Post 23.8).

`Lestu Dan 12. Hvaða upprisuvon er að finna í ritum þessa mikla spámanns?`

Í Dan 12.1 er talað um Míkael, „leiðtogann mikla,“ en mikið hefur verið deilt um hver hann er. En þar sem allar helstu sýnirnar í Daníelsbókinni ná hámarki með opinberun Krists og ríkis hans ætti það einnig að vera tilfellið með þessa yfirlýsingu. Við finnum einnig tilvísanir í Daníelsbókinni til sömu guðlegu veru sem „höfðingja herskarans“ (Dan 8.11), „höfðingja höfðingjanna“ (Dan 8.25), „hins smurða höfðingja“ (Dan 9.25, 1981) og að lokum „Míkael, leiðtogans mikla“ (Dan 12.1). Af þeim sökum ættum við einnig að líta á Míkael sem Krist.

Textarnir sem við höfum litið á til þessa úr Gamla testamentinu (Job 19.25-27; Slm 49.16; Slm 71.20; Jes 26.19) tala allir um upprisu réttlátra. En í Dan 12 er talað um upprisu bæði réttlátra og ranglátra. Þegar Míkael gengur fram munu „margir þeirra sem hvíla í dufti jarðar munu upp vakna, sumir til eilífs lífs, aðrir til lasts og ævarandi smánar“ (Dan 12.2).

Margir líta svo á að hér sé verið að tala um sérstaka upprisu ákveðins hóps manna, trúfastra og ótrúrra, við endurkomu Krists.

„Grafir opnast, „og margir þeirra sem sofa í dufti jarðarinnar, munu upp vakna, sumir til eilífs lífs, sumir til smánar, til eilífrar andstyggðar“ (Dan 12.2). Allir sem dáið hafa í trú á boðskap þriðja engilsins, koma fram úr gröfum sínum, dýrlegir orðnir, til að heyra sáttmála Guðs um frið við þá sem haldið hafa lögmál hans. „Jafnvel þeir, sem stungu hann“ (Opb 1.7), þeir sem hæddu Krist og hlökkuðu yfir dauðastríði hans og hinir áköfustu andstæðingar sannleika hans og fylgjenda hans, eru reistir upp til þess að sjá hann í dýrð sinni og þá vegsemd sem hinum löghlýðnu og trúföstu hlotnast“ (DM, bls. 439).