---
title:  Allt Nýtt
date:  24/12/2022
---

### Lesefni vikunnar
2Pét 3.13; Opb 21.3, 22; 1Jóh 3.2, 3; 1Pét 1.22; Jes 25.8; Opb 22.3-5.

> <p>Minnistexti</p>
> „Sá sem í hásætinu sat sagði: „Sjá, ég geri alla hluti nýja,“ og hann segir: „Rita þú, því að þetta eru orðin trúu og sönnu“ (Opb 21.5).

Ritningin gefur okkur þessa von: „En eftir fyrirheiti hans væntum við nýs himins og nýrrar jarðar þar sem réttlæti býr“ (2Pét 3.13). Þetta fyrirheit um nýjan himin og nýja jörð (Opb 21.1) virðist sumum vera draumórar sem valdhafar hafa notað til að hafa stjórn á fólkinu með von um líf að þessu loknu. Hugmyndin að baki því er þessi eða eitthvað í þá átt: Þó svo þið hafið það ekki svo gott núna þá bíða laun ykkar á himnum dag einn.

En þó svo framtíðarvonin sem Biblían setur fram sé notuð á þennan hátt þá breytir misnotkun hennar ekki sannleika fyrirheitsins sem okkur hefur verið gefið varðandi nýjan himin og nýja jörð.

Á hinum síðustu dögum munu spottarar hæðast að sæluvon okkar (2Pét 3.3-7). En einnig má líta á hæðni þeirra sem vísbendingu um að það sem Biblían talar um sé satt þar sem spott þeirra er í samræmi við það sem Biblían hefur sagt fyrir um það.

Þessa viku munum við íhuga hið dýrlega fyrirheit um nýjan himin og nýja jörð, himneskt musteri, návist Guðs, endalok dauða og tára og að lokum endanlegan sigur kærleika Guðs.