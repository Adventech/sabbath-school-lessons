---
title:  Til íhugunar
date:  30/12/2022
---

Lestu DM, bls. 464-467 og HVN, bls. 133-192.

„Kross Krists verður vísindi og söngur hólpinna um alla eilífð. Í Kristi dýrðarinnar munu þeir sjá Krist krossfestan. Aldrei mun gleymast að hann, sem með mætti sínum skapaði og hélt gangandi óteljandi veröldum í ómælisvíðáttum geimsins, hann sem Guð elskar, hátign himnanna, hann sem kerúbar og ljómandi serafar elska og dá – hann lítillækkaði sjálfan sig til þess að reisa upp fallið mannkyn, hann bar sekt og smán syndarinnar og ásjóna föðurins var honum hulin, þangað til eymd glataðrar veraldar kramdi hjarta hans og svipti hann lífi á krossinum á Golgata. Að skapari allra veralda, örlagavaldur allra, skyldi leggja til hliðar dýrð sína og lítillækka sig af elsku til mannanna, mun að eilífu vekja undrun og aðdáun alheimsins“ (DM, bls. 448).

„Hin mikla deila er til lykta leidd. Synd og syndarar eru ekki lengur til. Gjörvallur alheimurinn er hreinn orðinn. Eitt hjarta samlyndis og fagnaðar slær um óravíddir sköpunarverksins. Frá honum sem skóp allt flæðir líf og ljós og fögnuður um öll svið hins endalausa geims. Frá hinni smæstu öreind til hinar stærstu veraldar kunngjöra allir hlutir, lifandi og dauðir, í skuggalausri fegurð sinni og fullkomnum fögnuði að Guð er kærleikur“ (DM, bls. 467).

**Til umræðu**

`Margir veraldlegir kristnir lifa lífi sínu eins og þessi heimur muni vara að eilífu (Lúk 12.16-21). Hvernig getum við haft jafnvægi milli jarðneskra hugsjóna okkar og forgangsmálefna himinsins? Hvernig getum við varist gegn því sem Jesús varaði okkur við í Lúk 12?`

`Ef himinninn byrjar hér hvernig ættum við þá að umbreyta heimilum okkar og líferni þannig að þau endurspegli að nokkru himneskar meginreglur?`

`Hugleiddu spurninguna í lok sunnudagskaflans. Hver eru rökin fyrir tortryggni þeirra sem trúa ekki á eilíft líf? Samt sem áður virðast margir þeirra lifa fremur „hamingjusömu“ lífi, jafnvel þó þeir tali ekki um neina framtíðarvon. Hvernig telur þú að þeir geti það? Hvernig gætu þeir rökstutt það að lifa frekar ánægðir án fyrirheitisins um eitthvað handan þessa lífs?`