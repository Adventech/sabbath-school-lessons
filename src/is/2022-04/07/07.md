---
title:  Til íhugunar
date:  11/11/2022
---

Lestu kafla 80 – 84 í ÞA, bls. 575 - 603.

Nútíma viðhorf trúir ekki á fyrirbæri eins og upprisu Jesú. En vísbending sögunnar er svo sterk að jafnvel þeir sem geta ekki viðurkennt raunveruleika upprisunnar neyðast til að viðurkenna að margir töldu sig hafa séð hinn upprisna Jesú. Þess vegna leitast trúvörn andstæðinga upprisunnar við að útskýra það sem gæti hafa fengið allt þetta fólk til að trúa því að það hefði séð hinn upprisna Krist.

Sumir halda því fram að allir lærisveinarnir hafi séð ofsjónir þegar þeir töldu sig hafa séð hinn upprisna Jesú. Aðrir telja að Jesús hafi í rauninni ekki dáið heldur fallið í yfirlið en síðan lifnað aftur við eftir að hann hafði verið tekinn niður af krossinum og þegar hann svo birtist hafi fylgjendur hans haldið að hann hafi verið reistur frá dauðum. Sumir aðrir halda því jafnvel fram að Jesús hafi átt tvíburabróður sem lærisveinarnir töldu að væri hinn upprisni Kristur. En í rauninni er vísbending sögunnar um upprisu Krists svo sterk að ýmsir hafa búið til þessi rök til þess að reyna að hrekja hana. Þar sem upprisan er svo mikilvæg ætti það ekki að koma á óvart að svo margar ástæður eru dregnar fram til þess að við getum trúað henni.

„Röddin sem hrópaði af krossinum, „Það er fullkomnað“ barst til hinna dauðu. Hún rauf veggi grafanna og vakti hina sofandi til upprisu. Þannig verður það þegar rödd Krists heyrist af himni. Sú rödd mun rjúfa grafirnar og opna legstaðina og hinir dánu í Kristi munu upp rísa. Við upprisu frelsarans opnuðust fáeinar grafir en við síðari komu hans munu allir hinir dýrmætu dánu heyra raust hans og koma fram til dýrðlegs, ódauðlegs lífs. Sami mátturinn, sem reisti Krist upp frá dauðum, mun reisa söfnuð hans og gjöra hann dýrðlegan með honum, ofar hverri tign og mætti og ofar sérhverju nafni sem nefnt er, ekki aðeins í þessum heimi heldur einnig í hinum komandi“ (ÞA, bls. 589).

**Til umræðu**

`„Það er fullkomnað“ (Jóh 19.30) og „Hann er upprisinn“ (Matt 28.6) eru innihaldsríkustu yfirlýsingarnar sem nokkru sinni hafa verið gefnar. Á hvern hátt bæta þær hvor aðra upp í sögu hjálpræðisins? Hvaða miklu von er að finna í þessum orðum?`

`Í fyrstu vildu trúarleiðtogarnir fá verði við gröfina til að koma í veg fyrir að lærisveinarnir stælu líkama Krists. Síðan greiddu þeir vörðunum fyrir að segja að lærisveinarnir hefðu stolið líkama hans. Hvernig hjálpar sú frásögn að staðfesta raunveruleika hinnar tómu grafar Jesú og hvers vegna er sú tóma gröf svo mikilvæg fyrir okkur sem erum kristin?`