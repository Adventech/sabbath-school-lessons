---
title:  Margir risu upp með honum
date:  08/11/2022
---

`„Þá rifnaði fortjald musterisins í tvennt, ofan frá og niður úr, jörðin skalf og björgin klofnuðu, grafir opnuðust og margir heilagir menn, sem látnir voru, risu upp. Eftir upprisu Jesú gengu þeir úr gröfum sínum og komu í borgina helgu og birtust mörgum“ (Matt 27.51-53). Hvað segir þessi ótrúlega frásögn okkur um upprisu Jesú og hverju hún kom til leiðar?`

Jarðskjálfti markaði dauða Jesú (Matt 27.50, 51) og annar markaði upprisu hans ( Matt 28.2). Þegar Jesús dó skalf jörðin „og björgin klofnuðu, grafir opnuðust og margir heilagir menn, sem látnir voru, risu upp. Eftir upprisu Jesú gengu þeir úr gröfum sínum og komu í borgina helgu og birtust mörgum“ (Matt 27.51-53). Þessir heilögu einstaklingar voru reistir sem upphafnir vottar um upprisu Krists og frummyndir þeirra sem verða reistir upp í lokaupprisunni. Rétt eftir upprisu Krists voru Gyðingunum þannig gefin áhrifamikil vísbending til að trúa á upprisu hans sem frelsara þeirra. Margir þeirra gerðu það, þar á meðal margir prestar (sjá Post 6.7).

Meðan Jesús starfaði á jörðinni hafði hann vakið dauða til lífsins. Hann hafði vakið son ekkjunnar í Nain, dóttur ríka mannsins og Lasarus. En þau voru ekki gædd ódauðleika. Eftir uppvakninguna voru þau enn dauðleg. En þeir sem komu fram úr gröfunum við upprisu Krists voru reistir upp til eilífs lífs. Þeir sem stigu upp með honum sem minnisvarðar um sigur hans yfir gröf og dauða. . . . Þeir fóru inn í borgina og birtust mörgum og kunngjörðu: „Kristur er risinn upp frá dauðum og við erum upprisnir með honum. Þannig varð ódauðlegur hinn heilagi sannleikur upprisunnar“ (ÞA, bls. 588).

Mannlega talað höfðu æðstu prestarnir og öldungarnir mikinn ávinning. Trúarvald þjóðarinnar var í þeirra höndum og þeir gátu talið rómverska yfirvaldið og mannfjöldann á að hjálpa þeim með launráð sín. En þeir gleymdu því að „Hinn hæsti ræður yfir konungdómi mannanna og getur gefið hann hverjum sem hann vill“ (Dan 4.32, 1981). Návist þessara upprisnu heilögu ógiltu og andmæltu lygum þeirra.

`Hvers vegna getum við treyst á endanlegan sigur Guðs fyrir okkur þegar við höldum áfram að berjast í þessum fallna heimi, óháð því hve slæmt ástandið kann að vera?`