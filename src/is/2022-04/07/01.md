---
title:  Sigur Krists Yfir Dauðanum
date:  05/11/2022
---

### Lesefni vikunnar
Matt 27.62-66; Jóh 10.17, 18; Matt 27.51-53; Jóh 20.11-29; 1Kor 15.5-8.

> <p>Minnistexti</p>
> „Þegar ég sá hann féll ég fyrir fætur honum sem dauður væri. Og hann lagði hægri hönd sína yfir mig og sagði: Vertu ekki hræddur, ég er hinn fyrsti og hinn síðasti og hinn lifandi. Ég dó en nú lifi ég um aldir alda og ég hef lykla dauðans og heljar“ (Opb 1.17, 18).

Upprisa Jesú er þungamiðja kristinnar trúar. Páll gerði það mjög ljóst á áhrifamikinn hátt þegar hann sagði: „Ef dauðir rísa ekki upp er Kristur ekki heldur upprisinn en ef Kristur er ekki upprisinn er trú ykkar fánýt. Syndir ykkar eru þá ekki enn í burtu teknar. Þá eru einnig þau glötuð sem sofnuðu í trú á Krist“ (1Kor 15.16-18). Við munum líta nánar á það mál í næstu viku.

Sú áhersla sem Páll leggur á dauða Krists og hversu mikilvægt það mál var fyrir hann – eins og hann segir: „Þegar ég var með ykkur ásetti ég mér að hafa ekkert í huga annað en Jesú Krist og hann krossfestan“ – þá skiptir hann engu máli fyrir okkur án upprisu hans. Svo þýðingarmikil er upprisa Jesú fyrir hina kristnu trú og frelsunaráformið.

En það er erfitt að skilja hvers vegna upprisa Krists og upprisa okkar eru svo mikilvægar ef þeir sem dánir eru í Kristi njóta þegar dýrðarljóma himinsins þar sem þeir „eru komnir heim til að vera með Drottni.“

Þessa viku munum við líta á upprisu Krists og allar þær sann–færandi vísbendingar sem hann hefur gefið okkur til að trúa á hana.