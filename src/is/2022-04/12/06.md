---
title:  Reiðubúin fyrir komu hans
date:  15/12/2022
---

Við lifum í ofsakenndum heimi sem hefur of margar gerviþarfir og áberandi truflanir. Ef við gætum okkar ekki geta þær tekið allan tímaokkar og brenglað forgangsröð okkar. Þetta er ekki aðeins ein aukaafleiðing af alþjóða nettengingum. Á öllum tímum verða hinir kristnu að einhverju leyti að vera á varðbergi gegn viðleitni Satans að draga athygli þeirra frá því sem virkilega skiptir máli í þessu lífi.

Flest, ef ekki öll, okkar eigum á hættu að líta af Drottni og beina huganum að heimslegum málefnum sem geta í rauninni alls ekki fullnægt þörfum okkar en leiða okkur að lokum í andlega tortímingu. Er það ekki rétt?

`Lestu 2Pét 3.14 og 1Jóh 3.1-3. Hvaða mun sérðu á því aðbúa sig undir endurkomuna og vera undirbúin undir þanndýrðlega atburð?`

Oft verður hugmyndin um stöðugan undirbúning undir endurkomuna eins konar afsökun fyrir seinlæti þar sem hún getur auðveldlega fengið okkur til að slaka á líkt og hinn illi þjónn sem sagði í hjarta sínu: Húsbónda mínum dvelst (Matt.24.48).

`Lestu Slm 95.7, 8; Heb 3.7, 8, 15 og Heb 4.7. Hvað segja þessi vers um það að vera reiðubúinn nú þegar?`

Frá sjónarhóli Biblíunnar er tími frelsunarinnar alltaf „í dag“ en aldrei „á morgun“ (sjá Slm 95.7, 8; Heb 3.7, 8, 15 og Heb 4.7). Og það sem meira er er sú staðreynd að við munum halda áfram að vera það semvið erum í dag nema til komi meiriháttar afturhvarf. Tíminn leiðir ekki

þann vantrúaða til afturhvarfs. Ef við vöxum ekki stöðugt í náð og höldum ótrauð áfram í trú okkar er tilhneigingin sú að dragast aftur úr, forherðast og verða tortryggin og jafnvel missa trúna.

Frá þessu sjónarmiði getum við sagt að hver dagur lífs okkar sé smækkuð mynd af lífi okkar. Þess vegna ættum við fyrir náð Guðs að leggja áform fyrir framtíðina en vera hvern dag reiðubúin fyrir endurkomu Jesú, sér í lagi vegna þess að í ljósi óvissunnar þá gæti dagurinn í dag verið okkar síðasti.

`Hvernig getum við verið tilbúin fyrir endurkomu Jesú ef hann kæmi í dag? Ræðið málið.`