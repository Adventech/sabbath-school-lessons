---
title:  Sjónarmið Biblíunnar
date:  10/12/2022
---

### Lesefni vikunnar
Lúk 2.52; Matt 4.23; 1Kor 6.19, 20; Slm 24. 3, 4; Post 8.4-24; 1Jóh 3.1-3.

> <p>Minnistexti</p>
> „En sjálfur friðarins Guð helgi yður algerlega og andi yðar, sál og líkami varðveitist alheil og vammlaus við komu Drottins vors Jesú Krists“ (1Þess 5.23).

Opinberunarbókin talar um tvær meiriháttar alþjóðavæðingar fyrir endurkomu Krists. Í þrettánda kaflanum er talað um alþjóðavæðingu villunnar, þegar allur heimurinn mun fyllast undrun og fylgja sjávardýrinu (Opb 13.3, 7, 8, 12, 16). Í fjórtánda kaflanum er áherslan lögð á alþjóðavæðingu sannleikans þegar hið eilífa fagnaðarerindi verður boðað „þeim sem á jörðunni búa og sérhverri þjóð og kynkvísl, tungu og lýð“ (Opb 14.6, 7). Á þessum „örðugu tímum“ (2Tím 3.1) mun sérhver „kenningarvindur“ blása (Ef 4.14) og fólk mun „snúa eyrum sínum burt frá sannleikanum og hverfa að kynjasögum“ (2.Tim 4.4). „Satan mun blekkja fólk með hinum tveimur miklu villukenningum, ódauðleika sálarinnar og helgi sunnudagsins. Hin fyrri þeirra leggur grundvöll að spíritismanum en hin síðari myndar samúðartengsl við Rómarkirkjuna“ (DM, bls. 405).

Þar til þessir loka-atburðir eiga sér stað verðum við að halda fast við allan sannleikann sem við höfum, þ.á. m. sannleikann um eðli mannsins og dauðans, er við leitumst við að vera undir leiðsögn Heilags anda með það fyrir augum að vera tilbúin fyrir dýrðlega endurkomu Krists.