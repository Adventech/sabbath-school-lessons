---
title:  Til íhugunar
date:  28/10/2022
---

Lestu ÆS, bls. 339-346; PK, bls. 129-142 og 237-243; og ÞA, bls. 231, 232; 251, 252 og 389-398

„Í Kristi er lífið, upprunalegt, ekki fengið að láni, ekki af öðru leitt. „Sá sem hefur soninn á lífið“ (1Jóh 5.12). Guðdómur Krists er trygging hins trúaða fyrir eilífu lífi. „Sá sem trúir á mig mun lifa þótt hann deyi. Og hver sem lifir og trúir á mig mun aldrei að eilífu deyja. Trúir þú þessu?“ Kristur hefur hér [Jóh 11.25, 26] í huga síðari komu sína. Þá munu réttlátir dánir rísa upp frá dauðum óforgengilegir og hinir lifandi réttlátu munu upp stíga ummyndaðir til himins án þess að sjá dauðann. Kraftaverkið sem Jesús var um það bil að gera með því að reisa Lasarus frá dauðum skyldi tákna upprisu allra réttlátra sem dánir væru. Með orði sínu og verkum lýsti hann sig höfund upprisunnar. Hann sem brátt skyldi sjálfur deyja á krossi stóð með lykla dauðans, sigurvegari grafarinnar og lýsti yfir rétti sínum og valdi til að gefa eilíft líf“ (ÞA, bls. 394).

**Til umræðu**

`Margir dóu þegar Elía og Elísa voru spámenn og einnig á jarðneskum starfstíma Jesú. Einungis örfáir voru reistir frá dauðum (sjá Lúk 4.24-27). Hugleiddu reynslu allra framliðinna, hvort sem þeir voru reistir upp í fortíðinni eða verða reistir við endurkomuna skiptir það litlu máli í samanburði við það að vera dáinn.`

`Margir rithöfundar hafa í gegnum aldirnar skrifað um tilgangsleysi lífsins þar sem það endi ávallt með dauða. Við deyjum öll ásamt öllum lifandi verum – hænsnum, refum, fiskum o.s.frv. Staðan er samt verri fyrir okkur en dýrin þar sem við vitum að við munum deyja (sjá Préd 9.5). Dýrin vita það ekki. Hvers vegna er því fyrirheitið um upprisuna okkur svo mikilvægt?`

`Ef þú telur að sálin sé ódauðleg og hinir framliðnu, einkum hinir réttlátu, lifi á himnum eftir dauðann, hvers vegns er þá þörf fyrir upprisuna á efsta degi?`

`Ef einhver hringdi og spyrði hvort „Jóna“ væri við kynnir þú að svara: „Já, en hún er sofandi.“ En ef einhver hvort hún væri við mundir þú ekki svara: „Já, en hún er dáin.“? Hvað kennir það þér um eðli dauðans?`