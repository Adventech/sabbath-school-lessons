---
title:  Upprisa Fyrir Tíma Krossins
date:  22/10/2022
---

### Lesefni vikunnar
Júd 9; Lúk 9.28-36; 1Kon 17.8-24; Lúk 7.11-17; Mrk 5.35-43; Jóh 11.1-44.

> <p>Minnistexti</p>
> „Jesús mælti: „Ég er upprisan og lífið. Sá sem trúir á mig mun lifa þótt hann deyi. Og hver sem lifir og trúir á mig mun aldrei að eilífu deyja. Trúir þú þessu?“ (Jóh 11.25, 26).

Tilvísanir Gamla testamentisins til upprisunnar sem við höfum þegar litið á hafa að mestu leyti með reynslur einstaklinga að gera (Job 19.25-27; Heb 11.17-19; Slm 49.16; Slm 71.20) og er loforð varðandi framtíðina (Dan 12.1, 2). En við höfum einnig innblásnar frásagnir um einstaklinga sem voru reistir upp frá dauðum.

Fyrsta upprisan var upprisa Móse (Júd 9; Lúk 9.28-36). Á konungatímabili Ísraels var sonur ekkjunnar í Sarefta (1Kon 17.8-24) og sonur súnemsku konunnar (2Kon 4.18-37) einnig reistir upp. Þegar Kristur var meðal okkar sem maður reisti hann upp son ekkjunnar í Nain (Lúk 7.11-17), dóttur Jaírusar (Lúk 8.40-56) og að lokum Lasarus (Jóh 11). Allir nema Móse voru reistir upp sem dauðlegar verur sem að lokum mundu deyja aftur. Þessi atvik staðfesta kenningu Biblíunnar um meðvitundarleysi hinna dauðu (Job 3.11-13; Slm 115.17; Slm 146.4; Préd 9.5, 10). Engin af þessum frásögnum né nokkur önnur frásögn í Biblíunni um upprisu getur um reynslu í kjölfar dauðans.

Þessa viku munum við íhuga nánar frásagnir um upprisu sem áttu sér stað fyrir dauða Krists og upprisu.