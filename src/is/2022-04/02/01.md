---
title:  Dauði Í Syndugum Heimi
date:  01/10/2022
---

### Lesefni vikunnar
1Mós 2.16, 17; 1Mós 3.1-7; Slm 115.17; Jóh 5.28, 29; Róm 5.12; 2Kor 5.21.

> <p>Minnistexti</p>
> „Syndin kom inn í heiminn með einum manni og dauðinn með syndinni. Þannig er dauðinn runninn til allra manna því að allir syndguðu þeir“ (Róm 5.12).

Kristur var sá sem framkvæmdi sköpunina þegar Guð gerði alheiminn og þennan heim (Jóh 1.1-3, 10; Kól 1.16; Heb 1.2). Það fyllti Lúsífer öfund og afbrýðisemi í garð Jesú Krists þegar Guð tilkynnti að þeir mundu vinna að sköpuninni í sameiningu (SR, bls. 14) og hann bruggaði launráð gegn Kristi.

Eftir að Satan var varpað af himni ákvað hann að eyðileggja hamingju Adams og Evu á jörðinni og orsaka þannig sorg á himnum. Hann ímyndaði sér að „ef hann gæti á einhvern hátt lokkað þau (Adam og Evu) til að óhlýðnast mundi Guð sjá fyrir einhverri leið til að fyrirgefa þeim og þá mundi hann og allir hinir föllnu englar vera í góðri aðstöðu til að eiga einnig hlutdeild í miskunn Guðs“ (SR, bls. 27). Guði var fullkunnugt um kænskubragð Satans og hann varaði Adam og Evu við því að stefna sér í hættu vegna freistinga (1Mós 2.16, 17). Það sýnir að jafnvel þegar heimurinn var enn fullkominn og flekklaus voru þegar greinilegar takmarkanir sem manninum bar að hlýða.

Þessa viku munum við hugleiða fall Adams og Evu, hvernig synd og dauði yfirtóku heim okkar og hvernig Guð gróðursetti vonarneista fyrir manninn þegar í Eden.