---
title:  Til íhugunar
date:  07/10/2022
---

Lestu ÆS, bls. 31-45 og Ed, bls. 23-27.

Á síðari árum hafa rannsóknir verið gerðar á því sem kallað er „Near Death Experience“ eða nándarreynslur dauðans sem lýsa sér þannig að fólk „deyr,“ hjarta þess hættir að slá og öndunin hættir. En það vaknar aftur til lífsins og hefur furðulegar frásagnir um að hafa svifið inn á svið annarrar tilveru og hitt þar ljósveru. Sumir tala jafnvel um að hafa hitt löngu dána ættingja. Margir, þar á meðal jafnvel kristnir einstaklingar sem hafa ekki skilning á sannleikanum um dauðann, trúa því að þessar frásagnir séu frekari sannanir um ódauðleika sálarinnar. En það sem ætti að vera greinilegasta vísbendingin um að eitthvað sé bogið við þetta allt er sú staðreynd að þeir sem hafa farið í gegnum þessa reynslu halda því fram að andlegu verurnar sem þeir hittu á þessari „ferð“ töluðu hughreystandi orð til þeirra, komu með fagrar yfirlýsingar um kærleika, frið og gæsku. En þeir heyra ekkert um frelsun fyrir Krist, ekkert um syndina og ekkert um dóminn. Þegar þeir fá slíka reynslu af framhaldslífi hins kristna ættu þeir ekki að heyra eitthvað smávegis um sumar grundvallarkenningar kristninnar? En það sem þeir heyra er meira í stíl við ný-aldar kenninguna sem útskýrir hvers vegna í mörgum tilvikum þeir hafa minni áhuga á kristninni en þeir höfðu áður en þeir „dóu.“ Og hvers vegna fengu þeir kristnu sem farið hafa í gegnum slíka reynslu enga kristna guðfræðifræðslu heldur stóran skammt af ný-aldar væmni? Svarið felst í því að þeir voru blekktir af þeim sama sem blekkti Evu í Eden með sömu lyginni. (Sjá nánar 11. lexíu.)

**Til umræðu**

`Hvernig sýnir reynsla Adams og Evu fram á að fyrirgefning Guðs fjarlægir ekki endilega allar afleiðingar syndarinnar? Hvers vegna er mikilvægt að muna eftir þeim sannleika?`

`Skilningstré góðs og ills var álagasvæði óvinarins fyrir Adam og Evu. Hver eru helstu álagasvæðin sem við kynnum að freistast til að fara inn á?`

`Satan leitast við að fá fólk Guðs til að trúa því að „kröfur Krists eru ekki eins strangar og það taldi eitt sinn og það mundi hafa meiri áhrif á íbúa heimsins ef það aðlagaði sig heiminum meira“ (TM, bls. 474). Hvað ættum við að gera til þess að falla ekki í þá lúmsku gildru?`