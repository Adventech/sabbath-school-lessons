---
title:  Að Skilja Mannlegt Eðli
date:  08/10/2022
---

### Lesefni vikunnar
1Mós 1.24-27; 1Mós 2.7, 19; Matt 10.28; Préd 12.1-7; 1Kon 2.10; 1Kon 22.40.

> <p>Minnistexti</p>
> „Þá mótaði Drottinn Guð manninn af leiri jarðar og blés lífsanda í nasir hans og þannig varð maðurinn lifandi sál“ (1Mós 2.7; (1981)).

Spennan milli þess sem Guð sagði – „þið munuð deyja“ – og hins falska loforðs Satans – „Sannið til, þið munuð alls ekki deyja“ (1Mós 3.4) – var ekki takmörkuð við aldingarðinn í Eden heldur hefur hún endurómað í allri sögu mannsins.

Margir leitast við að samræma orð Satans og orð Guðs. Í þeirra huga á aðvörunin um að þau myndu deyja einungis við um tortímanlegan líkama þeirra en fyrirheitið um að þau myndu vissulega ekki deyja benti til ódauðlegrar sálar þeirra eða anda.

Þessi aðferð dugar samt ekki. Er til dæmis hægt að samræma mótsögn orða Guðs og orða Satans? Er til óefniskennd sál eða andi sem heldur áfram vitsmunalegri tilveru eftir dauða líkamans? Margar heimspekistefnur og jafnvel vísindalegar tilraunir leitast við að svara þessum spurningum. En sem kristnir einstaklingar sem trúa Biblíunni verðum við að viðurkenna að alvaldur Guð sem skapaði okkur þekkir okkur einnig til fulls (sjá Slm 139) þannig að það er einungis í orði hans til okkar, ritningunni, að við getum fundið svör við þessum áríðandi spurningum.

Þessa viku munum við kanna hvernig Gamla testamentið skýrgreinir eðli mannsins og ástand mannsins í dauðanum.