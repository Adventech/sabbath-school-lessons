---
title:  Andinn fer aftur til Guðs
date:  11/10/2022
---

`Lestu 1Mós 2.7 og Préd 12.1-7. Hvaða andstæður koma fram í þessum versum? Hvernig geta þær hjálpað okkur að skilja betur ástand mannsins í dauðanum? Sjá einnig 1Mós 7.22.`

Eins og við höfum þegar séð kennir Biblían að mannveran sé sál (1Mós 2.7) og sálin hættir að vera til þegar líkaminn deyr (sjá Esk 18.4, 20 (1981  og eldri)).

En hvað verður um andann? Hefur hann meðvitund eftir dauða líkamans? Margir kristnir trúa því og þeir reyna að réttlæta viðhorf sitt með því að vísa til Préd 12.7 sem segir: „Og moldin hverfur aftur til jarðarinnar þar sem hún áður var og andinn til Guðs sem gaf hann.“ Þessi yfirlýsing gefur samt ekki í skyn að andi hinna dauðu hafi meðvitaða tilveru í návist Guðs.

Öldruninni sem endar með dauða er lýst á mjög dramatískan hátt í Préd 12.1-7: Öll starfsemi líkamans hættir við dauðann. Sjöunda versið vísar til dauðans sem kúvendingu sköpunarferlisins í 1Mós 2.7.  Eins og við höfum þegar séð „þá mótaði Drottinn Guð manninn af moldu jarðar og blés lífsanda í nasir hans. Þannig varð maðurinn lifandi vera“ (1Mós 2.7) á sjötta degi sköpunarvikunnar. En í Préd 12.7 er okkur svo sagt að „moldin hverfur aftur til jarðarinnar þar sem hún áður var og andinn til Guðs sem gaf hann.“ Þannig hverfur lífsandinn, sem Guð blés í nasir Adams og Guð sér öllum öðrum mannverum fyrir, aftur til Guðs, eða einfaldlega hættir að streyma um í manninum.

Við ættum einnig að hafa í huga að Préd 12.7 lýsir dauðaferli allra manna og gerir engan greinarmun á réttlátum og ranglátum. Ef lífsandi allra sem deyja heldur áfram að lifa í návist Guðs sem meðvitandi eindir þýðir það þá að lífsandi hinna ranglátu séu í návist Guðs? Sú hugmynd er ekki í samræmi við kenningu Biblíunnar. Auk þess er dauðaferli manna sem dýra það sama (Préd 3.19, 20). Þannig er dauðinn ekkert annað en endalok tilverunnar sem lifandi verur. Sálmaskáldið kemst þannig að orði: „Þú byrgir auglit þitt, þá skelfast þau, þú tekur aftur anda þeirra, þá andast þau og hverfa aftur til moldarinnar“ (Slm 104.29).

`Við segjum oft að dauðinn sé hluti af lífinu. Hvers vegna er það rangt? Dauðinn er andstæða lífsins, óvinur lífsins. Hvaða von er því að finna í þessu versi í 1Kor 15.26: „Dauðinn er síðasti óvinurinn sem verður að engu gerður?“`