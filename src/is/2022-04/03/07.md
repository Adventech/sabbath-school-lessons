---
title:  Til íhugunar
date:  14/10/2022
---

Lestu DM, bls. 365-378.

Ef þú hefur einhvern tímann farið í uppskurð undir svæfingu hefurðu smá-hugmynd um hvernig það er hjá hinum dánu. En heili þinn starfar samt undir svæfingunni. En hugsaðu þér hvernig það er hjá hinum dánu þegar öll heilastarfssemi og öll starfsemi líkamans hefur stöðvast. Reynsla þeirra er sú að augu þeirra lokast og það næsta sem þeir vita er annaðhvort endurkoma Jesú eða koma hans eftir þúsundáraríkið (sjá Opb 20.7-15). Þangað til hvílast allir dánir, réttlátir jafnt sem ranglátir, að þeim virðist eitt andartak. Í huga þeirra sem lifa virðist dauðinn vara langan tíma. Í huga hinna lifandi er það langur tími, en fyrir hina dánu virðist það vera aðeins andartak.

„Ef satt væri að sálir allra manna hyrfu beint til himna á dauðastundinni, væri ekkert eðlilegra en að menn girntust dauðann fremur en lífið. Margir hafa látið tælast af þessari trú til að binda enda á líf sitt. Þegar erfiðleikar, ráðleysi og vonbrigði vaxa þeim yfir höfuð, virðist þeim auðveld leið að skera á grannan þráð lífsins og svífa inn í eilífa sælu“ (DM, bls. 370, 371).

„Hvergi í hinum helgu ritum finnst sú staðhæfing að hinir réttlátu fái laun sín eða hinir óguðlegu refsingu sína við andlátið. Feðurnir og spámennirnir hafa ekkert slíkt sagt. Kristur og postular hans hafa ekki fullvissað okkur um neitt slíkt. Biblían kennir afdráttarlaust að hinir dauðu fari ekki viðstöðulaust til himna. Sagt er að þeir sofi til upprisunnar“ (DM, bls. 377).

**Til umræðu**

`Hvernig hjálpar hugmynd Biblíunnar um mannveruna sem heild, sem hefur meðvitund einungis sem óskipt eining, okkur að skilja betur eðli dauðans?`

`Heimurinn hefur verið heltekinn af kenningunni um eðlislægan ódauðleika sálarinnar með öllu sem því óhjákvæmilega fylgir. Hvers vegna er því boðskapur okkar um ástand mannsins í dauðanum svo áríðandi? Hvers vegna finnum við einnig meðal hinna kristnu svo sterka andstöðu gegn því sem er í rauninni svo dásamleg kenning?`

`Hvernig ætti skilningur á ástandi hinna dauðu að vernda okkur gegn því sem kann að „birtast“ fyrir augum okkar? Hvers vegna getum við ekki alltaf treyst því sem við sjáum einkum ef við sjáum eða teljum okkur sjá anda dauðra ástvina eins og sumir telja sig hafa séð?`