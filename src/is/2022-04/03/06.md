---
title:  Að hvílast með forfeðrunum
date:  13/10/2022
---

`Lestu 1Mós 25.8; 2Sam 7.12; 1Kon 2.10 og 1Kon 22.40. Hvernig auka þessir textar skilning þinn á dauðanum?`

Vísað er til dauða og greftrunar á mismunandi hátt í Gamla testamentinu. Til dæmis er talað er um að einstaklingurinn hafi safnast til feðra sinna. Okkur er sagt að Abraham hafi dáið „í hárri elli, gamall og saddur lífdaga og safnaðist til feðra sinna“ (1Mós 25.8). Aron og Móse söfnuðust einnig til fólks síns (5Mós 32.50).

`Hvað segir það okkur um eðli dauðans að jafnt góðir sem vondir konungar fóru til sama staðar við dauðann? (2Kon 24.6; 2Kro 32.33).`

Einnig er þess getið að einstaklingar hafi lagst til hvíldar hjá forfeðrum sínum. Okkur er sagt að „Davíð konungur var lagður til hvíldar hjá forfeðrum sínum og var grafinn í borg Davíðs“ (1Kon 2.10). Sama orðalag er notað um ýmsa aðra konunga Hebrea, trúfasta jafnt sem ótrúa.

Að missta kosti þrennt mikilvægt einkennir það að hvílast með forfeðrunum. Eitt er hugmyndin um að fyrr eða síðar kemur sá tími að við þurfum að hvílast frá þreytandi erfiði okkar og þjáningum. Annað er það að við erum ekki þau fyrstu eða einustu sem förum þessa óheillavænlegu leið þar sem forfeður okkar voru undanfarar okkar. Það þriðja er að þegar við erum grafin nálægt þeim þá erum við ekki ein heldur erum við nálægt þeim jafnvel á tíma meðvitundarleysis dauðans. Þetta skiptir e.t.v. ekki svo miklu máli í menningarheimi nútímans sem einkennist af einstaklingshyggju, en það var mjög mikilvægt til forna.

Þeir sem deyja í Kristi eru e.t.v. grafnir nálægt ástvinum sínum en þrátt fyrir það eru engin tjáskipti milli þeirra. Þeir eru meðvitundarlausir allt til þess dýrðlega dags þegar þeir verða vaktir upp úr djúpum svefni sínum til að sameinast ástvinum sínum sem dóu í Kristi.

`Hugsaðu þér hvernig það væri ef hinir dánu væru virkilega meðvitandi og gætu séð hvernig lífið er á jörðinni, einkum líf ástvina sem þjást oft eftir dauða þeirra. Hvers vegna ætti því sannleikurinn um dauðasvefninn að vera huggunarefni fyrir þá sem lifa?`