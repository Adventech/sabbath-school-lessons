---
title:  Ódauðlegir ormar?
date:  27/11/2022
---

`Berðu saman Mrk 9.42-48 og Jes 66.24. Hvernig eigum við að skilja það að „ormur þeirra mun ekki deyja“ (Jes 66.24, 1981).`

Ýmsir líta svo á að „ormur“ vísi til líkamslausrar sálar eða anda hinna óréttlátu sem fer til heljar við dauðann og deyr aldrei en þjáist um eilífð.

Þessi túlkun endurspeglar ekki hugmynd Biblíunnar um ómeðvitaðan dauða. Auk þess lítur hún framhjá því hvernig Gamla testamentið notar það. „Hugtakið „ormur“ í eintölu er notað um „orma“ yfirleitt (sjá Mrk 9.48) en ekki einstaka orma. Vísað er til ormanna sem nærast á rotnandi líkömum“ (Robert G. Bratcher and Eugene A. Nida, A Translator´s Handbook on the Gospel of Mark. London: United Bible Societies, 1961, bls. 304).

Í Mrk 9.48 er Jesús að vitna í Jes 66.24: „Þeir munu ganga út og sjá hræ þeirra manna er rofið hafa trú við mig. Því að ormur þeirra mun ekki deyja og eldur þeirra ekki slokkna, og þeir munu viðurstyggð vera öllu holdi.“ Þessi óttalega mynd sýnir vígvöll þar sem óvinir Guðs liggja dánir og eru að eyðast. Eldur eyðir sumum líkömum en eyðandi ormar næra sig á öðrum, eða þá að eldurinn eyði því sem ormarnir hafa ekki lokið við. En ekkert bendir samt til þess að einhver „sál“ losni úr líkamanum og svífi til heljar.

En hvað með ormana sem deyja ekki? Myndræna málið í Jes 66.24 sem Mrk 9.48 vitnar í er ekki að tala um að ormarnir séu ódauðlegir heldur þá staðreynd að ormarnir skilja ekki við eyðleggingu sína hálfkláraða. Þeir halda áfram að éta líkama hinna illu þar til þeir eru uppurnir. Trúföst börn Guðs munu aftur á móti dvelja með fögnuði á nýjum himni og nýrri jörð og tilbiðja Guð í návist hans (Jes 66.22, 23). Þegar við höfum þessi andstæðu örlög í huga getum við betur skilið það sem Jesús átti við þegar hann sagði að betra væri að koma örkumlaður – án handar eða fótar eða jafnvel auga – í ríki Guðs en að hafa fullkominn líkama sem ormar og eldar mundu eyða (Mrk 9.42-48).

`Að lokum munum við annaðhvort algjörlega frelsast eða glatast. Það finnst enginn meðalvegur. Við öðlumst annaðhvort eilíft líf eða verðum fyrir eilífri gjöreyðingu. Hvernig, verðum við að velja í dag? Hvernig ættu þessir valkostir að móta ákvarðanir okkar: eilíft líf eða eilíf eyðing?`