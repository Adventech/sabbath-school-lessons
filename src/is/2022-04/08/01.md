---
title:  Vonin Í Nýja Testamentinu
date:  12/11/2022
---

### Lesefni vikunnar
1Kor 15.12-19; Jóh 14.1-3; Jóh 6. 26-51; 1Þess 4.13-18; 1Kor 15.51-55.

> <p>Minnistexti</p>
> „Og þetta er vitnisburðurinn: Guð hefur gefið okkur eilíft líf og þetta líf er í syni hans. Sá sem hefur soninn hefur lífið, sá sem ekki á son Guðs á ekki lífið“ (1Jóh 5.11, 12).

Þó svo allir höfundar Nýja testamentisins skrifuðu á grísku þá voru þeir allir Gyðingar (nema Lúkas) og fjölluðu því um eðli mannsins frá hebresku heildrænu sjónarmiði fremur en grískum, heiðnum sjónarhóli.

Þannig var hin kristna von ekki ný von fyrir Krist og lærisveina hans heldur afhjúpun hinnar fornu vonar forfeðranna og spámannanna. Kristur nefnir til dæmis að Abraham hafi séð dag hans og fagnað yfir honum (Jóh 8.56). Júdas getur um að Enok hafi sagt fyrir um endurkomuna (Júd 14, 15) og Hebreabréfið talar um að trúarhetjurnar hefðu vænt himneskra launa sem þær mundu ekki hljóta fyrr en við hljótum okkar (Heb 11.39, 40). Þessi yfirlýsing væri marklaus ef sálir þeirra væru þegar hjá Drottni á himnum.

Þegar Jóhannes leggur áherslu á að einungis þeir sem eru í Kristi hafi eilíft líf (1Jóh 5.11, 12) afsannar hann kenninguna um eðlislægan ódauðleika sálarinnar. Í rauninni er ekkert eilíft líf nema fyrir frelsandi samfélag við Krist. Kristur er þannig miðlægur í von Nýja testamentsins og er einasta vonin um að dauðleg tilvera okkar verði eitt sinn ódauðleg.