---
title:  Til íhugunar
date:  18/11/2022
---

Lestu AA, bls. 255-268 og 319-321.

„Rómverjarnir gerðu sér fulla grein fyrir trú hinna kristnu um að þeir mundu dag einn rísa líkamlega upp úr gröfinni og þeir gerðu allt sem í þeirra valdi stóð til að hæðast að þeirri von og koma í veg fyrir að hún rættist. Sagt er frá ofsókn í Frakklandi árið 177 e.Kr. að píslarvottarnir voru fyrst teknir af lífi, síðan voru lík þeirra látin liggja og rotna í sex daga áður en þau voru brennd og öskunni dreift í Rhone-fljótið. Sagt er að þá hafi Rómverjarnir sagt: „Nú skulum við sjá hvort þeir muni rísa upp aftur“ (Stephen Cave, Immortality: The Quest to Live Forever and How It Drives Civilization. New York: Crown Publishers, 2012, bls. 104, 105).

Þessi litla dæmisaga um guðfræðilega tortryggni er aukaatriði þó hún sé dramatísk. Hún sannar ekkert varðandi fyrirheit Biblíunnar um upprisuna. Mátturinn sem reisti Jesú upp frá dauðum getur gert það sama fyrir okkur, óháð ásigkomulagi líkama okkar. Minnumst þess að ef þessi sami máttur skapaði alheiminn og viðheldur honum þá getur hann vissulega umbreytt hinum lifandi og reist upp hina dánu.

Guð mun „fyrir Jesú leiða ásamt honum fram þau sem sofnuð eru“ (1Þess 4.14). Dýrmæt huggun! Dýrðleg von! Ekki einungis fyrir söfnuðinn í Þessalóníku heldur einnig fyrir alla kristna hvar sem þeir kunna að vera“ (AA, bls. 259).

**Til umræðu**

`Einhver sagði eitt sinn: „Dauðinn gjöreyðir þér. . . . Algjör gjöreyðing eyðir að miklu leyti öllum tilgangi lífsins.“ Hvaða von höfum við gegn slíku tilgangsleysi í lífi okkar?`

`Hvernig getum við samræmt þörfina á því að vaxa upp til fullkomnunar (Fil 3.12-16) og þá staðreynd að það er ekki fyrr en við endurkomu Krists að við hljótum óforgengilegt og syndlaust eðli (1Kor 15.50-55)?`

`Hvernig gætum við hjálpað einhverjum sem er alveg seldur á hugmyndina um „leynilega burthrifningu“ að sjá hvers vegna slíkkenning er röng?`

`Lestu aftur 1Kor 15.12-19. Hvað sterku vísbendingu er að finna í þessum versum um að hinir dánu sofa í gröfum sínum en eru ekki á himnum með Jesú? Hvaða merkingu hafa þessi vers ef hinir réttlátu eru nú þegar á himnum með Jesú?`