---
title:  Til íhugunar
date:  30/09/2022
---

Lestu ÆS, bls. 17-24 og DM, bls. 337-345.

„Það var engin von um endurlausn þeirra [Satans og engla hans] sem höfðu verið vitni að ólýsanlegri dýrð himinsins og notið hennar og auk þess séð ógnvekjandi tign Guðs og síðan gert uppreisn gegn honum, umluktir allri þessari dýrð. Engin frekari dásamleg opinberun á yfirgnæfandi mætti Guðs gæti haft jafn djúptæk áhrif og það sem þeir höfðu þegar verið vitni að. Ef þeir gátu gert uppreisn í návist ólýsanlegrar dýrðar gætu þeir ekki verið í hagstæðari kringumstæðum til reynslu. Það voru engin frekari máttarvöld eða háfleygari dýrð sem gæti yfirbugað öfundsjúkar efasemdir þeirra og uppreisnarmögl. Sekt þeirra og refsing varð að vera í hlutfalli við háleit forréttindi þeirra í sölum himnanna“ (Con, bls. 21).

„Frá upphafi vissu Guð og Kristur um fráhvarf Satans og um fall mannkynsins fyrir blekkingarmátt frávillingsins. Syndin varð ekki til að fyrirmælum Guðs, en hann sá tilurð hennar fyrir og reisti skorður við þeirri skelfilegu vá. Svo elskaði hann heiminn að hann gerði sáttmála um að gefa son sinn eingetinn „til þess að hver sem á hann trúir glatist ekki heldur hafi elíft líf“ (Jóh 3.16) (ÞA, bls. 11).

**Til umræðu**

`Ræðið um það hvort Guð sé sá sem er ábyrgur fyrir upphafi og tilvist hins illa í heiminum. Hvernig gætum við svarað þeirri ásökun?`

`Hvar fellur krossinn inn í skilning okkar á hinu illa? Hvers vegna verður krossinn og það sem gerðist á honum að vera miðlæg í skilningi okkar á upphafi hins illa?`

`Eftir svo mörg þúsund ár syndar og þjáninga ætti Satan að vera fyllilega ljósar afleiðingarnar af uppreisn hans. Hvers vegna heldur hann samt áfram uppreisn sinni gegn Guði?`

`Í Matt 5.43-48 talar Kristur um að skilyrðislaus elska Guðs til allra manna sé mælikvarði fyrir öll mannleg samskipti okkar. Hvernig getum við endurspeglað þá mynd nánar í fjölskyldu okkar og söfnuði?`

`Pétur postuli varar okkur við því að „djöfullinn gengur um sem öskrandi ljón, leitandi að þeim sem hann getur tortímt“ (1Pét 5.8). Lestu einnig Ef 6.10-20. Hvernig getum við „staðist vélabrögð djöfulsins“ (Ef 6.11)?`