---
title:  Til íhugunar
date:  23/12/2022
---

Lestu COL, bls. 307-319 og DM, bls. 450-467.

„Á degi hins endanlega dóms mun sérhver glötuð sál skilja eðli sinnar eigin afneitunar sannleikans. Krossinn verður leiddur fram og hin raunverulega þýðing hans mun verða augljós hverjum huga sem syndin hefur blindað. Frammi fyrir mynd Golgata og leyndardómi fórnarlambsins munu syndararnir standa sakfelldir. Sérhver login afsökun mun sópast burt. Fráhvarf mannanna mun birtast í viðurstyggð sinni. Menn munu sjá hvernig þeir hafa valið. Sérhver spurning um sannleika og villu í hinni langvarandi deilu verður þá upplýst orðin. Fyrir dómi alheimsins mun Guð standa saklaus af tilveru eða framvindu hins illa. Sýnt verður fram á að hinar guðlegu tilskipanir eru ekki meðábyrgar syndinni. Í stjórn Guðs var engu áfátt, ekkert tilefni til óánægju. Þegar hugsanir allra hjartna verða opinberaðar munu bæði hinir trúu og hinir uppreisnargjörnu segja einum rómi: „Réttlátir og sannir eru vegir þínir, þú konungur aldanna. Hver skyldi ekki óttast Drottin, og vegsama nafn þitt? . . . því að réttlátir dómar þínir eru opinberaðir orðnir“ (Opb 15.3, 4). (ÞA, bls. 32, 33).

**Til umræðu**

`„Ef þú heldur fast við þig sjálfa(n) og neitar að beygja vilja þinn undir Guð þá ert þú að velja dauðann. Guð er eyðandi eldur gagnvart syndinni hvar sem hana er að finna. Ef þú velur syndina og neitar að losa þig við hana mun návist Guðs, sem gjöreyðir syndinni, einnig gjöreyða þér“ (MB, bls. 62). Hvernig hjálpar þessi tilvitnun okkur að skilja hvers eðlis framkvæmdadómurinn er?`

`Hugleiddu hugmyndina sem kom fram í þriðjudagskaflanum um að enginn þeirra sem glatast muni standa frammi fyrir lokadóminum fyrr en hinir endurleystu hafa tekið þátt í dómsferlinu. Hvað kennir það okkur um hve opinn og hreinhuga Guð er? Hvers vegna er þessi hreinhyggja svo mikilvæg í alheimi þar sem kærleikur ríkir?`

`Hvernig mun þátttaka hinna heilögu í dóminum á þúsundáratímabilinu hugga þá varðandi þá ástvini sem glatast?`