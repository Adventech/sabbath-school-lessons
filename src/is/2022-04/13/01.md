---
title:  Dómsferlið
date:  17/12/2022
---

### Lesefni vikunnar
Matt 25.31-46; Dan 7.9-14; 1Kor 6.2, 3; 2Pét 2.4-6; Mal 3.19; Opb 21.8.

> <p>Minnistexti</p>
> „Því að öllum ber okkur að birtast fyrir dómstóli Krists til þess að sérhver fái það endurgoldið sem hann hefur aðhafst í lifanda lífi hvort sem það er gott eða illt“ (2Kor 5.10).

Ef það er eitthvað sem Biblían gerir ljóst þá er það raunveruleiki dómsins. Guð mun dæma heiminn. Fjölda ótvíræðna texta er að finna um það efni bæði í Gamla og Nýja testamentinu. Dag einn mun réttvísin koma sem skortir svo mjög á okkar tímum.

Biblían segir að Guð sé alvitur (Job 37.16) og þekki allt (1Jóh 3.20) þar á meðal hulin áform okkar (Préd 12.14; Jer 17.10). Við getum hulið okkur fyrir öllum og öllu en ekkert er Guði hulið.

Það gefur til kynna að hann hefur ekki þörf fyrir dómsrannsókn til að kanna líf hvers einstaklings. Dómar Guðs eru í rauninni greiði sem hann gerir fyrir skapaðar verur sínar á himni og jörð. Þetta ferli er sagnfræðilegs eðlis og alheimsvíðtækt þar sem óvinurinn hóf uppreisn sína á himnum og breiddi hana svo út til þessa heims (Opb 12.7-9).

Þessa viku munum við kanna þrjá meginþætti þessa dómsferlis endalokanna: dómsferlið fyrir endurkomuna, dómsferli þúsundáranna og framkvæmd dómsins. Ferlið endar svo með réttlætingu hinna réttlátu og endanlegum dauða hinna illu.