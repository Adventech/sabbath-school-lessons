---
title:  Dómurinn fyrir endurkomuna
date:  19/12/2022
---

Það má finna hugmyndina um dóm fyrir endurkomu Krists á ýmsum stöðum í ritningunni.

`Lestu Dan 7.9-14; Matt 22.1-14; Opb 11.1, 18, 19 og Opb 14.6, 7. Hvaða ljósi varpa þessir textar á hugmyndina um rannsóknardóm í hinum himneska réttarsal fyrir endurkomu Krists? Hvaða þýðingu hefur sá dómur?`

Hugmyndin um rannsóknardóm yfir fólki Guðs fyrir endurkomu Krists byggist á þremur kenningum Biblíunnar.

Fyrst er það hugmyndin um að allir sem dánir eru – jafnt réttlátir sem ranglátir – hvíli meðvitundarlausir í gröfum sínum allt til upprisunnar (Jóh 5.25-29).

Síðan kemur kenningin um almennan dóm allra manna (2Kor 5.10; Opb 20.11-13). Að lokum er sú staðreynd að fyrri upprisan er blessunarlaun hinna réttlátu en síðari upprisan leiðir til eilífs dauða hinna illu (Jóh 5.28, 29; Opb 20.4-6, 12-15).1

Það þýðir að ef allt mannkynið er dæmt þá gerist það áður en hvor hópurinn fyrir sig er reistur upp, þar sem þeir muni á þeim tíma hljóta endanleg laun sín. Daníelsbókin hjálpar okkur að skilja bæði eðli þessa dóms fyrir endurkomuna og hvenær hann á sér stað. Við lok 2.300 táknrænu daganna – eða árið 1844 – my/ndi himneski helgidómurinn verða hreinsaður (Dan 8.14 sbr. Heb 9.23) og rannsóknardómurinn fyrir endurkomuna hefjast (Dan 7.9-14). Þessar tvær leiðir lýsa sama atburði. Dómurinn fellur svo í hag hinum heilögu Hins æðsta (Dan 7.22) sem þýðir að hann er gleðiefni fyrir fólk Guðs.

Í Matt 22.1-14 talar Jesús um að brúðkaupsgestirnir séu rannsakaðir áður en sjálf brúðkaupsveislan hefst.

Og í Opinberunarbókinni er vísað til rannsóknardóms fyrir endurkomuna þar sem engill býður Jóhannesi að mæla þá sem tilbiðja í musteri Guðs (Opb 11.1, 1973) og einnig í tilkynningunni um að „komin er stund dóms hans“ (Opb 14.6, 7, 1973, sbr. Opb 14.14-16).

`Hvaða áhrif ætti vitneskjan um dóm á himnum að hafa á líferni okkar hér á jörðinni?`