---
title:  Líf Eftir Dauðann?
date:  19/11/2022
---

### Lesefni vikunnar
Lúk 16.19-31; Lúk 23.43; Jóh 20.17; Fil 1.21-24; 1Pét 3.13-20; Opb 6.9-11.

> <p>Minnistexti</p>
> „Þér rannsakið ritningarnar því í þeim hyggist þér eiga eilíft líf. Og það eru þær sem vitna um mig“ (Jóh 5.39).

Pétur varar okkur við þegar hann segir: „Verið ætíð reiðubúin að svara hverjum manni sem krefst raka fyrir voninni sem þið eigið“ (1Pét 3.15). Og Páll segir: „Prédika þú orðið, gef þig að því í tíma og ótíma. Vanda um, ávíta og uppörva með stöðugri þolinmæði og fræðslu. Því að þann tíma mun að bera er menn þola ekki hina heilnæmu kenningu“ (2Tím 4.2, 3). Ef það er rétt ættum við ekki aðeins að líta á þá texta sem auðvelt er að útskýra í samræmi við trú okkar heldur ættum við einnig að fjalla um texta sem eru venjulega notaðir til að kenna eitthvað sem er frábrugðið því sem við trúum.

Þegar við gerum það ættum við að fylgja innblásnu fordæmi Jesú. „Sjálfur dró Kristur ekki undan eitt sannleiksorð en hann mælti það alltaf í kærleika. . . . Hann var aldrei hrjúfur, grófur, viðhafði aldrei hörð orð að þarflausu, særði aldrei viðkvæma sál án þess að nauðsyn byði. Hann átaldi ekki mannlegan veikleika“ (ÞA, bls. 258).

Þessa viku munum við rannsaka nokkra athyglisverða texta sem notaðir eru til að réttlæta eðlislægan ódauðleika sálarinnar. Þessar íhuganir ættu að styrkja sannfæringu okkar og hjálpa okkur að svara þeim með vinsemd sem efast um þessa mikilvægu kenningu.