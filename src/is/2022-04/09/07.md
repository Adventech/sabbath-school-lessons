---
title:  Til íhugunar
date:  25/11/2022
---

Lestu COL, bls. 260-271; ÞA, bls. 560-563; og FCE, bls. 504.

„Í dæmsögunni um ríka manninn og Lasarus sýnir Kristur fram á að maðurinn ákveður eilífðarörlög sín í þessu lífi. Náð Guðs stendur öllum til boða á náðartímanum.  En ef menn misnota tækifæri sitt og þóknast sjálfum sér þá útiloka þeir sig frá eilífa lífinu. Þeir fá engan aukalegan náðartíma. Með eigin vali sínu hafa þeir skapað ófært djúp milli sín og Guðs“ (COL, bls. 260).

„Þegar þessir fyrstu kristnir voru hraktir í útlegð til fjalla og í eyðimerkur, voru skildir eftir í dýflissum til að deyja þar úr hungri, þorsta og þjáningum og píslarvættisdauði virtist eina leiðin út úr raunum þeirra, þá fögnuðu þeir yfir því að þeir voru taldir verðugir til að þjást fyrir Krist sem hafði verið krossfestur þeirra vegna. Verðugt fordæmi þeirra er huggunarefni og uppörvun fyrir fólk Guðs sem mun lenda í þrengingunni miklu sem er verri en nokkur áður“ (5T, bls. 213).

**Til umræðu**

`Hvernig getur heildarmynd Biblíunnar af eðli mannsins hjálpað okkur að skilja betur suma af þeim textum sem við höfum rannsakað þessa viku?`

`Hugleiddu mismuninn á óhagganlegri trú hinna kristnu pílagríma og sveigjanlegri trú okkar kynslóðar. Með öðrum orðum, hvað er þess virði að láta lífið fyrir það? Ef við teljum að allur sannleikur sé aðeins afstæður eða tengdur menningunni, hvers vegna skyldum við þá deyja fyrir hann? Hvað getum við lært af þeim sem voru fúsir að deyja fyrir málefni sem við teljum að séu röng?`

`Hugleiddu nánar dæmisöguna um ríka manninn og Lasarus. Þegar Jesús hafði verið reistur upp frá dauðum voru margir sem trúðu á hann. Samt sem áður voru margir sem trúðu ekki þrátt fyrir að hafa sömu sönnunargögnin. Hvað kennir það okkur um það hve forhert hjarta mannsins getur verið gagnvart sannleikanum? Hvað getum við gert til að vernda okkur gegn slíkri forherðingu?`

`Jesús talaði um að þegar hinir dánu munu lifa, „þeir sem gert hafa hið góða . . . rísa upp til lífsins en þeir sem drýgt hafa það illa munu rísa upp til dómsins“ (Jóh 5.29). Þúsund ár eru milli þessara atburða þó svo það virðist eins og þeir eigi sér stað samtímis. Hvernig kann það að hjálpa okkur að skilja það sem Páll er að tala um í Fil 1.23?`