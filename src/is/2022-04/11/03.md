---
title:  „Reynslur við dauðans dyr“
date:  05/12/2022
---

Ein vinsælustu rökin til að „sanna“ kenninguna um eðlislægan ódauðleika sálarinnar eru „reynslurnar við dauðans dyr.“ Í bók sinni „Life After Life: The Investigation of a Phenomenon – Survival of Bodily Death („Líf að loknu lífi: rannsókn á því fyrirbæri að lífið lifi af dauða líkamans“) (Atlanta, GA: Mockingbird, 1975) segir höfundurinn Raymond A Moody, Jr. frá niðurstöðum úr fimm ára rannsókn rúmlega hundrað einstaklinga sem höfðu „dáið“ klínískum dauða en voru síðan vaktir upp. Þessir einstaklingar töldu sig hafa séð elskulega og hlýlega ljósveru áður en þeir vöknuðu til lífs á ný. Þetta hefur verið talið vera „spennandi vísbending um að andi mannsins lifi af dauðann.“ Í gegnum árin hefur fjöldi slíkra bóka verið gefnar út til að koma sömu hugmyndinni á framfæri. (Sjá 2. lexíuna“).

`Lestu upprisufrásagnirnar í 1Kon 17.22-24; 2Kon 4.34-37; Mrk 5.41-43; Lúk 7.14-17 og Jóh 11.40-44. Hverjar þeirra tala um einhvers konar meðvitaða tilveru þeirra í dauðanum og hvers vegna er það mikilvægt?`

Allar „reynslur við dauðans dyr“ sem nútíma bókmenntir segja frá eru reynslur þeirra sem voru „klínískt“ dánir en ekki í raun, eru í andstöðu við Lasarus sem var dáinn í fjóra daga og farinn að rotna (Jóh 11.39). Hvorki Lasarus né neinn hinna sem reistir voru frá dauða á tíma Biblíunnar talar nokkurn tímann um reynslur framhaldslífs í paradís, hreinsunareldi eða helvíti. Það er rétt að þetta eru rök sem byggja á þögn en eru samt í fullu samræmi við kenningar Biblíunnar um ómeðvitað ástand hinna dauðu.

En hvað þá með þessar „reynslur við dauðans dyr“ sem oft er sagt frá á okkar tímum? Ef við trúum kenningu Biblíunnar um meðvitundarleysi hinna dánu (Job 3.11-13; Slm 115.17; Slm 146.4; Préd 9.10) þá eru tveir möguleikar fyrir hendi: annaðhvort er um að ræða eðlilegar sálrænar/efnafræðilegar ofskynjanir undir öfgakenndum kringumstæðum eða yfirnáttúruleg blekking Satans (2Kor 11.14). Það síðarnefnda gæti verið skýringin, þar sem sumir telja sig hafa rætt við látna ættingja! En það gæti einnig verið sambland af þessu tvennu.

Þar sem þessi blekking er svo útbreidd og sannfærandi í hugum margra, er mikilvægt að við höldum fast við kenningar orðs Guðs varðandi reynslur, sem við eða aðrir kunna að hafa, sem eru í mótsögn við það sem Biblían kennir.

`Það er athyglisvert að slíkar „reynslur við dauðans dyr“ eru framsettar með blessun vísindanna. Hvað kennir það okkur um það hve varkár við þurfum að vera jafnvel varðandi það sem vísindin telja sig „sanna“?`