---
title:  Til íhugunar
date:  09/12/2022
---

Lestu Ev, bls. 602-609 og Con, bls. 86-93.

Til er stofnun sem segist vera að skapa tækni sem gerir okkur kleift að hafa sam-band við hina látnu með texta, símtölum og fjarfundum. Þegar hringt er í látna áður-efniskennda einstaklinga, heldur vefsíðan því fram að þegar maðurinn deyi

„flytji“ hann einungis yfir á annað svið og að eilífu haldi meðvitund sinni, persónulegum einkennum og kjarnaþáttum líkamsforms síns. En það sem mestu máli skiptir er fullyrðing stofnunarinnar um að þeir segjast vera að móta tækni í þremur áföngum sem geri möguleg tjáskipti milli efnislegra og „áður-efniskenndra“ einstaklinga.

Fyrsti áfanginn felst í því að „texta og skrifast á við „áður-efniskennda fjölskyldumeðlimi, vini og sérfræðinga á öllum hæfnisviðum.“ Annar áfanginn á svo að „gera kleift að tala við ástvini sem búa á öðrum sviðum að eilífu.“ Þriðji áfanginn mun svo opna leiðina til að „heyra og sjá þá sem upplifa svið allra möguleika frá mismunandi sjónarhornum.“

Það sem er virkilega ógnvekjandi er hvernig kanna á þessi tjáskipti við hina dánu, hvort þeir séu í raun þeir sem þeir segjast vera. Vefsíðan lýsir því þannig: „Syrgjandi foreldri kynni að spyrja son eða dóttur sem hefur „flutt“ í aðra veröld: „Þegar þú varst barn áttir þú hund sem hét Snati? Gáfum við þér vasahníf þegar þú varðst tíu ára?““ Athyglisverðar spurningar í ljósi þessarar aðvörunar: „Andaverur koma stundum fram í líki látinna vina og segja frá atvikum í lífi sínu og gera það sem þeir gerðu á meðan þeir voru á lífi“ (ÆS, bls. 496).

**Til umræðu**

`Margir kristnir afsaka það að þeir taki við öllu því sem fjölmiðlar bjóða upp á til þess að vera í menningarlegum tengslum við umheiminn. Hvaða meginreglur Biblíunnar ættu að leiðbeina okkur í samskiptum okkar við fjölmiðla, einkum þegar þeir halda fram viðhorfum sem við vitum að eru röng og blekkjandi (sjá Slm 101.1-8; Okv 4.23; Fil 4.8)?`

`Hvernig getum við hjálpað öðrum að sigrast á blekkingum Satans á hinum síðustu dögum án þess að smitast af þeim blekkingum sjálf?`

`Margir kristnir hafa litið á frásögnina um „uppvakningu Samúels“ úr gröf sinni sem biblíulega sönnun þess að hinir dánu lifi áfram. Hvað kennir þessi frásögn okkur um það hvers vegna við getum ekki byggt kenningar okkar á einstökum texta eða einstakri frásögn, heldur verðum við að líta á heildarboðskap Biblíunnar varðandi það mál?`