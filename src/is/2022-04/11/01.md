---
title:  Blekkingar Síðustu Tíma
date:  03/12/2022
---

### Lesefni vikunnar
Matt 7.21-27; Jóh 11:40-44; 1Pét 3.18; 1Sam 28.3-25; Ef 6.10-18.

> <p>Minnistexti</p>
> „Og ekki er það undur því að Satan sjálfur tekur á sig ljósengils mynd. Það er því ekki mikið þótt þjónar hans taki á sig mynd réttlætisþjóna. Afdrif þeirra munu verða samkvæmt verkum þeirra“ (2Kor 11.14, 15).

Heimur okkar í dag er orðinn bræðslupottur þess sem er yfirnáttúrulegt og dulrænt og Hollywood er ekki í neinum vanda með að gera kvikmyndir sem hafa trúarleg og dulræn þemu sem er blandað samn við villu og blekkingar. Hin forna lygi „Sannið til. Þið munuð ekki deyja“ (1Mós 3.4) hefur verið hvatinn til vinsælustu bóka og kvikmynda síðustu áratuganna og einnig vinsælla tölvuleikja. Við getum ekki neitað því að við erum berskjölduð gagnvart heillandi freistingum Satans sem geta birst í óteljandi myndum og stundum jafnvel undir yfirskini vísinda.

Ein mesta blekkingin sem borið hefur á einkum á síðari árum er sú sem kölluð hefur verið „reynslur við dauðans dyr“ (near death experiences) þar sem einstaklingar sem hafa „dáið“ hafa komið tilbaka til lífsins með frásagnir um framhaldslíf. Margir líta svo á að þetta sanni ódauðlega sál!

Þessa viku munum við líta á nokkrar blekkingar hinna síðustu daga, þar á meðal dulspeki, „reynslur við dauðans dyr,“ endurholdgun, andasæringar og tilbeiðsla forfeðra. Þetta eru hættuleg mál sem við ættum að vera vakandi fyrir án þess að láta þau hafa áhrif á okkur.