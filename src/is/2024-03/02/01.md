---
title:  Dagur í starfi Jesú
date:   06/07/2024
---

### Lesefni vikunnar
Mrk 1.16-45; Jóh 1.29-42; Mrk 5.41; Lúk 6.12; 3Mós 13.

> <p>Minnistexti</p>
> „Jesús sagði við þá: „Komið og fylgið mér og mun ég láta ykkur menn veiða““ (Mrk 1.17).

Hvert guðspjallanna segir frá upphafi starfsferils Jesú á sinn sérstaka hátt.

Matteus byrjar með því að segja frá því þegar Jesús kallaði lærisveinana og flutti síðan fjallræðuna.

Lúkas segir frá fyrstu ræðu hans á hvíldardegi í samkunduhúsinu í Nasaret.

Jóhannes talar um það þegar hann kallaði suma af fyrstu lærisveinunum og brúðkaupið í Kana þar sem hann gerði fyrsta tákn sitt.

Markús segir frá kalli fjögurra lærisveina og lýsir hvíldardegi í Kapernaúm og því sem á eftir kom.

Hvíldardagurinn með Jesú í byrjun Markúsarguðspjallsins gefur lesandanum tilfinningu fyrir því hver Jesús er. Lítið er sagt frá orðum Jesú í þessum versum: Stutt kall til að verða lærisveinar, fyrirmæli til manns haldinn illum anda, áform um að heimsækja aðra staði og lækning holdsveiks manns ásamt fyrirmælum um að sýna sig presti til þess verða hreinn. Áherslan er á athafnir, einkum lækningar. Markús fer hratt yfir sögu þannig að hann notar hugtök eins og „um leið og,“ „þegar í stað,“ „rakleitt,“ eða „jafnskjótt“ til að leggja áherslu á hraðann í starfi Jesú.<sup>1</sup>

<sup>1</sup>Á frummálinu koma þessi hugtök átta sinnum fyrir í fyrsta kaflanum (í v.  10, 12, 18, 20, 21, 28, 29, 30) (Þýð.).