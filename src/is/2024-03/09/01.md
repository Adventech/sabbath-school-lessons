---
title:  Deilur í Jerúsalem
date:   24/08/2024
---

### Lesefni vikunnar
Mrk 11; 1Kon 1.32-48; Sak 9.9, 10; Jes 56.7; Jer 7.11; Mrk 12.1-34.

> <p>Minnistexti</p>
> „Og þegar þið eruð að biðja, þá fyrirgefið þeim sem hafa gert eitthvað á hlut ykkar til þess að faðir ykkar á himnum fyrirgefi einnig ykkur misgjörðir ykkar“ (Mrk 11.25).

Í Mrk 2 og 3 er sagt frá fimm deilum sem Jesús átti við trúarleiðtogana (sjá 3. lexíuna). Í lexíunni þessa viku er fjallað um sex deilur sem Jesús átti við trúarleiðtogana þegar hann kom til Jerúsalem. Þessar tvær atburðarásir eru eins og bókastoðir við upphaf og lok starfs Jesú á jörðinni. Hvor atburðarásin um sig hefur með mikilvæg málefni í lífi hins kristna að gera. Leiðbeiningar Jesú, jafnvel undir þessum kringumstæðum, hjálpa til við að leiðbeina hinum trúuðu bæði varðandi grundvallaratriði trúarinnar og hagnýta þætti daglegs lífs.

Trúarleiðtogarnir komu til þess að ráðast að Jesú, rugla hann og buga, en þeim tókst það aldrei. Hluti af þessari lexíu kannar hvað það er sem fær fólk til að rísa upp gegn Guði og hvað hinir kristnu geta gert til þess að brjóta niður hleypidóma og tala til hjartna þeirra sem standa gegn kalli andans.

Í Mrk 11 starfar Jesús í Jerúsalem yfir páskahátíðina (mars-apríl). Ellefti til sextándi kaflinn rekja atburði rúmlega viku, svo atburðarásin hefur hægt mikið á sér. Fyrstu tíu kaflarnir rekja atburði á um það bil þremur og hálfu ári. Þessi hægagangur bendir til mikilvægis þessara lokaatburða.