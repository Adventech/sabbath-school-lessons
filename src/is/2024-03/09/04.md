---
title:  Með hvaða valdi gerir þú þetta?
date:   27/08/2024
---

`Lestu Mrk 11.27-33. Hvaða áskorun lögðu trúarleiðtogarnir fyrir Jesú og hvernig brást hann við henni?`

Daginn eftir að Jesús hreinsaði musterið réðust trúarleiðtogarnir gegn honum í forgarði musterisins og spyrja með hvaða valdi hann gerði það. Þeir eru ekki að leita að sannleikanum heldur eru þeir að reyna að leggja gildru fyrir hann. Ef hann segist hafa vald sitt frá Guði þá munu þeir hafna því að einfaldur smiður geti haft slíkt vald. Ef hann segist hafa vald sitt frá mönnum þá munu þeir hafna honum sem heimskingja.

En Jesús sér í gegnum gildru þeirra og segist munu svara spurningu þeirra ef þeir svara spurningu hans. Hann spyr þá hvort skírn Jóhannesar skírara væri frá Guði eða mönnum komin. Trúarleiðtogarnir gera sér grein fyrir því að þeir séu nú í gildru. Ef þeir segja að hún sé frá Guði komin muni Jesús segja: „Hvers vegna trúðuð þið honum ekki?“ En ef þeir segja að hún sé frá mönnum komin óttast þeir fólkið. Þar af leiðandi lugu þeir og sögðust ekki vita það. Það gefur Jesú tækifæri til að neita að svara spurningu þeirra.

`Lestu Mrk 12.1-12. Hvað gerði Jesús eftir að hann neitaði að svara, og hver voru áhrif þess?`

Jesús segir dæmisögu um víngarð, eiganda hans og leiguliðum sem leigðu víngarðinn. Frásögn Jesú minnir mjög á dæmisöguna um víngarðinn í Jes 5 þar sem Guð ásakar Ísrael fyrir ótrúmennsku. Allir myndu sjá hliðstæðuna, einkum trúarleiðtogarnir þar sem Jesaja hafði brugðið upp svipaðri mynd og lýst því yfir að „víngarður Drottins er Ísraels hús og Júdamenn ekran sem hann ann“ (Jes 5.1, 2, 7). Leigutakarnir eru trúarleiðtogarnir, útsendu þjónarnir spámennirnir (Jer 25.15) og sonurinn er Kristur.

Frásögnin þróast á mjög óvenjulegan hátt þar sem leigutakarnir neita að gefa eigandanum nokkuð af ávöxtunum. Þess í stað fara þeir illa með þjóna hans og drápu þá. Að lokum sendir eigandinn elskaðan son sinn í þeirri von að þeir beri virðingu fyrir honum. En svo er ekki. Þeir hafa þá undarlegu hugsun að ef þeir drepa soninn muni víngarðurinn verða þeirra. Rökleysa þeirra er sláandi og dómurinn yfir þeim réttlættur.

Með þessari frásögn var Jesús var að gefa trúarleiðtogunum alvarlega viðvörun varðandi það hvert þeir stefndu. Í því ljósi má líta á dæmisöguna sem kærleiksríka aðvörun. Það var ekki of seint fyrir þá að breyta til og forðast óhjákvæmilegan dóm. Sumir iðrast og breyta til og veita Jesú viðtöku, en aðrir ekki.