---
title:  Til íhugunar
date:   20/09/2024
---

Lestu kaflana „Í dómhöll Pílatusar,“ „Golgata“ og „Það er fullkomnað“ í ÞA, bls. 539-574.

„Pílatus langaði til að frelsa Jesú. En hann sá að það var honum um megn ef hann vildi halda stöðu sinni og mannvirðingum. Fremur en að fórna völdum sínum kaus hann að fórna saklausu lífi. Hversu margir fórna sannfæringu sinni á svipaðan hátt til að komast hjá tjóni eða óþægindum. Samviskan og skyldan bendir í eina átt, sjálfselskan í aðra. Straumurinn rennur stríður í ranga átt og sá sem gengur til samkomulags við hið illa berst með honum inn í svart myrkur sektarinnar“ (ÞA, bls. 552).

„Á herðar Krists, sem staðgengils okkar og ábyrgðarmanns, voru lagðar misgjörðir okkar allra. Hann var talinn afbrotamaður til þess að hann gæti frelsað okkur frá sakfellingu lögmálsins. Sekt hvers einasta afkomanda Adams lagðist á hjarta hans. Reiði Guðs yfir misgjörðum mannanna, hin hræðilega opinberun vanþóknunar hans á syndinni, fyllti sál sonar hans örvæntingu. Alla ævi sína hafði Kristur verið að auglýsa föllnum heimi fagnaðartíðindin um miskunn föðurins og líknandi kærleika. Frelsun handa hinum mesta syndara var viðkvæði hans. En undir hræðilegri sektarbyrði sinni getur hann ekki séð líknandi ásjónu föður síns. Fjarvera guðlegrar ásjónu frá frelsaranum, þegar angistin var mest, nísti hjarta hans með sorg sem menn geta aldrei skilið til fulls. Svo mikil var þessi kvöl að hann fann naumast til líkamlegs sársauka“ (ÞA, bls. 564).

**Til umræðu**:

`Hugleiddu hve miðlæg kenningin um staðgengd er í ritum Ellen G. White og einnig í Biblíunni (sjá t.d. Jes 53). Hvers vegna er hver kenning fölsk sem gerir að einhverju leyti lítið úr miðlægni staðgengdar og dauða Krists í stað okkar þar sem hann „borgar“ fyrir syndir okkar með sjálfum sér?`

`Hvað eða hver er „Barabbas“ heimsins í dag sem beðið er um í stað Jesú?`

`Hvað ætti frásögnin um Jósef frá Arímaþeu að kenna okkur um að dæma ekki eftir ytra útliti?`

`Rifjaðu upp Dan 9.24-27. Hvers vegna ættum við að geta gefið hverjum sem er Biblíurannsókn um þennan texta? Getum við það?`