---
title:  Fyrir rétti og krossfestur
date:   14/09/2024
---

### Lesefni vikunnar
Mrk 15; Lúk 13.1; Slm 22.19; Jóh 20.24-29; Jóh 1.1-3; Dan 9.24-27.

> <p>Minnistexti</p>
> „Og á nóni kallaði Jesús hárri röddu: „Elóí, Elóí, lama sabaktaní!“ Það þýðir: Guð minn, Guð minn, hví hefur þú yfirgefið mig?“ (Mrk 15.34).

Kjarni þjáningafrásagnarinnar er í Mrk 15. Þar er sagt frá réttarhöldunum yfir Jesú, sakfellingu hans, háði hermannanna, krossfestingunni og síðan dauða hans og upprisu. Þessum atburðum er lýst í smáatriðum, sennilega vegna þess að höfundurinn vill láta staðreyndirnar sjálfar tala máli sínu.

Kaldhæðni gegnir mikilvægu hlutverkin í þessum kafla. Það er því mikilvægt að gera sér grein fyrir hvað felst í kaldhæðni.

Kaldhæðni hefur þrjá þætti: (1) Tvennskonar merkingu, (2) sem eru andstæður, og (3) einhver grípur ekki kaldhæðnina og skilur ekki hvað er að gerast og veit ekki að hann eða hún er sá/sú sem tekur afleiðingunum.

Allt frá spurningu Pílatusar -- „Ert þú konungur Gyðinga?“ og háðs hermannanna, merkisins á krossinum, til háðs trúarleiðtoganna -- „Öðrum bjargaði hann, en hann getur ekki bjargað sjálfum sér“ -- og óvæntrar komu Jósefs frá Arímaþeu er kaflinn fullur af átakanlegri kaldhæðni sem opinberar samt áhrifamikil sannindi um dauða Jesú og merkingu hans.