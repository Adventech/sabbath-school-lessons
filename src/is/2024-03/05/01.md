---
title:  Kraftaverk umhverfis vatnið
date:   27/07/2024
---

### Lesefni vikunnar
Mrk 4.35-41; Slm 104.1-9; Mrk 5.1-43; 4Mós 27.17.

> <p>Minnistexti</p>
> „En Jesús leyfði honum það eigi, heldur sagði: „Far heim til þín og þinna og seg þeim hve mikið Drottinn hefur gert fyrir þig og verið þér miskunnsamur““ (Mrk 5.19).

Starf Jesú beindist einkum að Galíleu, aðallega umhverfis Galíleuvatnið sem er um 21 km á lengd og 13 km á breidd. Það er stærsta stöðuvatnið á þessu svæði og var miðstöð þeirra sem bjuggu nálægt því.

Fjórði kafli guðspjallsins endar með frásögn um Jesú og lærisveina hans á leið yfir Galíleuvatnið. Stormur brast á en Jesús stillir hann með því að hasta á vindinn og bylgjurnar. Sjötti kaflinn endar með svipuðu atviki en þar gengur Jesús á vatninu í átt til lærisveinanna í bátnum. Á milli þessara atburða á vatninu er fjöldi kraftaverka sem Jesús gerði á landi og lærisveinarnir eru sendir í fyrstu boðunarferð sína. Þessar frásagnir eru efni rannsóknar okkar þessa viku.

Megineinkenni þessara áhrifamiklu frásagna eru að þau sýna lesandanum fram á hver Jesús er. Hann er sá sem getur lægt vindinn, læknað mann haldinn illum anda, læknað konu sem einungis snertir klæði hans, reist upp dána stúlku, prédikað í heimaborg sinni, brauðfætt 5000 manns með nokkrum brauðum og fiskum og gengið á vatni -- allt ótrúlegir viðburðir sem sýna fram á mátt sem dregur lærisveinana nær því að skilja að hann er sonur Guðs.