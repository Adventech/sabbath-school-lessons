---
title:  'Lærisveinunum kennt: fyrri hluti'
date:   10/08/2024
---

### Lesefni vikunnar
Mrk 8.22-38; Matt 20.29-34; Jóh 12.25; Mrk 9.1-50; Mal 3.23, 24; Lúk 9.30, 31.

> <p>Minnistexti</p>
> „Og Jesús kallaði til sín mannfjöldann ásamt lærisveinum sínum og sagði: „Hver sem vill fylgja mér afneiti sjálfum sér, taki kross sinn og fylgi mér“ (Mrk 8.34).

Fyrri helmingur Markúsarguðspjalls beinir athyglinni að því hver Jesús er. Áhrifamikil kennsla hans og kraftaverk benda öll í sömu átt: Hann er Messías. Þvínæst spyr Jesús lærisveinana hvern þeir telja hann vera.

Pétur gefur skýrt svar við þeirri spurningu og Jesús fer strax að útskýra fyrir þeim hvert spor hans sem Messíasar stefna -- til krossins.

Í síðasta hluta 8. kaflans til og með 10. kaflanum beinir Jesús kennslu sinni að vegferð sinni. Í þessum köflum kemur hann með forsögn um krossinn. Að því loknu kemur fræðsla um hvað felst í því að vera lærisveinn, áhrifamiklar lexíur sem eru í gildi enn þann dag í dag.

Þessi hluti guðspjallsins er afmarkaður af frásögnum um lækningu tveggja blindra manna. Önnur er í miðjum áttunda kaflanum og hin í lok 10. kaflans. Þessar kraftaverka-„bókastoðir“ sýna á dramatískan hátt hvernig það að vera lærisveinn felur í sér andlega innsýn í það hver Jesús er og hvert hann fer. Á sama hátt og fræðsla hans var áskorun fyrir lærisveinana fyrir 2000 árum þannig heldur hún áfram að beina athygli lærisveina í dag að hinum mikla kostnaði og ávinningi af því að fylgja Jesú.