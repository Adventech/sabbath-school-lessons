---
title:  Til íhugunar
date:   16/08/2024
---

Lestu kaflana „Kennidómur“ og „Hver er mestur?“ í ÞA, bls. 317-330.

„Fyrir heiðri gengur auðmýkt. Himinninn kýs í mikilvægar stöður á meðal manna verkamenn sem eins og Jóhannes skírari eru auðmjúkir frammi fyrir Guði. Sá lærisveinn sem barnslegastur er reynist áhrifamestur í starfi fyrir Guð. Himneskar vitsmunaverur geta unnið með þeim sem ekki sækist eftir að upphefja sjálfan sig heldur frelsa sálir“ (ÞA, bls. 325).

„Vegna alls þess sem gefið hefur okkur forréttindi umfram aðra -- hvort sem það er menntun og siðfágun, göfugt hugarfar, kristilegt uppeldi, trúarreynsla -- eigum við þeim sem verr eru settir skuld að gjalda og okkur ber að hjálpa þeim eftir megni. Ef við erum sterk eigum við að styrkja hendur hinna veikburða. Dýrðarenglar, sem ævinlega sjá auglit föðurins á himnum, gleðjast af því að annast lítilmagna hans. Veikgeðja menn, sem hafa marga fráhrindandi skapbresti, eru sérstaklega undir vernd þeirra. Englar eru alltaf nálægir þar sem þeirra er mest þörf, hjá þeim sem eiga í harðastri baráttu við eigið eðli og búa í óvistlegasta umhverfinu. Sannir fylgjendur Krsits munu taka þátt í slíku starfi“ (ÞA, bls. 328, 329).

**Til umræðu**:

`Lestu aftur Mrk 8.27-29. Hve oft játar þú frammi fyrir öðrum trú þína á Jesú sem Krist?`

`Hvað er rétta jafnvægið milli samvistar okkar með Kristi á fjallinu og reynslu okkar af að mæta þörfum annarra á sléttunni?`

`Ræðið saman svör ykkar við spurningunni um mikilleika í miðvikudagskaflanum. Hvaða mun sjáið þið á mati heimsins á mikilleika og mati Guðs? Hverjir eru sumir þeirra sem heimurinn metur mikils en Guð ef til vill ekki? Hver kynni að vera mikill í augum Guðs en heimurinn vanmetur eða jafnvel fyrirlítur? Hvað segir sá munur okkur um hve afbökuð hugsjón heimsins er í rauninni?`

`Hvernig getum við lært að taka syndina jafn alvarlega og Jesús þegar hann sagði að betra væri að vera limlestur en að syndga?`