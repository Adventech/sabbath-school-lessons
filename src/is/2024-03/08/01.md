---
title:  'Lærisveinunum kennt: síðari hluti'
date:   17/08/2024
---

### Lesefni vikunnar
Mrk 10; 1Mós 1.27; 1Mós 2.24; Gal 4.1, 2; Róm 6.1-11; Jes 11.1-16.

> <p>Minnistexti</p>
> „Því að Mannssonurinn er ekki kominn til þess að láta þjóna sér heldur til þess að þjóna og gefa líf sitt til lausnargjalds fyrir alla“ (Mrk 10.45).

Þessa viku könnum við 10. kaflann hjá Markúsi og ljúkum þar með þeim hluta guðspjallsins þar sem Jesús kennir lærisveinum sínum og býr þá undir krossdauða hans. Um helmingur kaflans fjallar um lærisveinana en restin um atriði sem máli skipta varðandi það að vera lærisveinn en eru framsett frá sjónarhóli annarra sem eiga samskipti við Jesú. Farísear koma og rökræða við hann um hjónaskilnað. Foreldrar koma með börn sín til þess að Jesús blessi þau. Auðugur maður spyr um eilíft líf og blindur maður biður um að fá sjónina.

Þessi kafli hjá Markúsi inniheldur mikilvæga fræðslu um hvað felst í því að fylgja Jesú, einkum hvað það segir um daglegt líf: hjónaband, börn, hvernig bregðast eigi við auðæfum og laun og kostnaður þess að fylgja honum. Í lokin kemur seinni lækning blinds manns (Mrk 10.46-52; sbr. Mrk 8.22-26) sem er loka bókastoðin í þessum hluta guðspjallsins (Mrk 8.22 - 10.52) og fögur mynd af því hvað felst í því að fylgja Jesú, bæði kostnað þess og afleiðingar.

Þessar lexíur undirbúa fylgjendur Jesú -- hvort sem um er að ræða lærisveinana fyrir 2000 árum eða lærisveina á 21. öldinni -- undir þær áskoranir sem fylgja því að vera lærisveinn.