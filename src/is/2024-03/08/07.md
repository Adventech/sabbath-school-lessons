---
title:  Til íhugunar
date:   23/08/2024
---

Lestu kaflana „Að blessa börnin“ og „Eins er þér vant“ í ÞA, bls. 380-388.

„Jesús var alla tíð elskur að börnum. Hann meðtók barnslega samúð þeirra og opinskáa, uppgerðarlausa elsku þeirra. Lofið og þakklætið af hreinum vörum þeirra var sem hljómlist í eyrum hans og hressti anda hans þegar hann var þjakaður eftir samskiptin við undirförula og hræsnisfulla menn. Hvert sem frelsarinn fór ávann góðlegt svipmót hans og blíðleg og nærgætnisleg framkoma ást og traust barna“ (ÞA, bls. 380).

„Þeir sem eru, eins og þessi ungi höfðingi, í háum trúnaðarstöðum og eiga mikil auðæfi kann að virðast það of mikil fórn að yfirgefa allt og fylgja Kristi. En þetta er hegðunarregla fyrir alla sem vilja verða lærisveinar hans. Ekkert minna en hlýðni verður tekið gilt. Sjálfsfórn er inntakið í kenningum Krists. Oft eru þær fram bornar með orðum sem okkur virðast skipandi af því að engin leið er til önnur til þess að frelsa manninn en að sníða burt þá hluti sem spilla allri persónunni fái þeir að vera óáreittir“ (ÞA, bls. 388).

**Til umræðu**:

`Hvernig getur þú hjálpað börnum og unglingum að vera í sambandi við Krist og söfnuðinn? Hvers vegna er svo mikilvægt að við gerum það?`

`Stundum heyrum við einstaklinga segja að þeim sé sama um peninga. Það er samt ekki alls kostar rétt. Allir skeyta um peninga og það er ekkert rangt við það. Hvað er þá vandamálið með peninga og hvers vegna verða trúfastir kristnir, jafnt ríkir sem fátækir, að gæta sín hvaða afstöðu þeir hafa til peninga?`

`Hverju myndir þú svara ef Jesús spyrði þig: „Hvað viltu að ég geri fyrir þig?“`

`Hugleiddu orð Jesú í Mrk 10.43-45. Hvað felst í því að lifa þannig? Hvernig lærum við að þjóna öðrum fremur en að okkur sé þjónað? Hvaða þýðingu hefur það varðandi lífsstíl okkar og samskipti við aðra?`