---
title:  Tveir smápeningar í fjárhirsluna
date:   01/09/2024
---

`Lestu Mrk 12.41-44. Hve mikið gaf ekkjan og hvað sagði Jesú um það?`

Musterið í Jerúsalem var undurfögur bygging. Musterishæðin yfirgnæfði borgina og risavaxnar steinblokkir, sem sumar hverjar vógu fleiri hundruð tonn, voru notaðar við byggingu þess og þær vekja furðu enn þann dag í dag. Endurhönnun og stækkun musterisins og musterishæðarinnar hófust á tíma Heródesar mikla u.þ.b. 20 f.Kr. og byggingin og skreyting hennar stóðu yfir til ársins 64 e.Kr.

Margir komu með mikla fjármuni til að leggja í 13 fjárhirslur sem voru staðsettar í forgarði kvennanna nálægt musterinu. Jesús sat þar þegar hann sá ekkjuna koma og setja tvo smápeninga í fjárhirsluna. Þeir jafngiltu 1/32 úr denar, sem var talin vera daglaun verkamanns. Framlag ekkjunnar var því mjög lítið.

En Jesús var snoritnn af gjöf hennar. Margir auðugir einstaklingar lögðu fram stórar upphæðir en Jesús sagði ekkert um þær. En fórn þessarar ekkju verðskuldaði hrós hans. Hann segir að hún hafi gefið meira en allir aðrir. Hvernig gat það verið? Jesús segir að þeir hafi gefið af allsnægtum sínum en hún af fátækt sinni. Þeir áttu mikið afgangs en hún gaf aleigu sína. Sú staðreynd gerir gjöf hennar fjarstæðukennda jafnvel þó peningagildi hennar væri aðeins örlítið.

Þessi frásögn felur í sér djúpa lexíu um ráðstöfun auðlinda. Gildi gjafa til málefna Guðs er ekki háð athöfnum leiðtoga. Forysta trúarleiðtoga musterisins var spillt en Jesús lagði samt ekki til að halda aftur af fórnargjöfunum. Ef nokkru sinni var spilling meðal trúarleiðtoga þá var hún í hámarki á þeim tíma (Kaifas!; Annas!) og Jesús vissi það.

Það er rétt að sú heilaga ábyrgð hvíli á leiðtogunum að nota fjármagn samkvæmt vilja Guðs, en jafnvel þó svo þeir geri það ekki þá hljóta þeir samt blessun sem gefa til málefnis Guös á sama hátt og ekkjan.

Ef við aftur á móti höldum aftur af tíundagreiðslu og fórnargjöfum þegar leiðtogarnir gera eitthvað sem er vanþóknanlegt þýðir það að gjafir okkar séu háðar athöfnum þeirra í stað þess að vera þakklætisvottur til Guðs. Þó svo það sé freistandi, þá er það rangt.

`Hvað ætti þessi frásögn að kenna okkur varðandi mikilvægi þess að vera trúföst í gjöfum okkar til starfs Drottins?`