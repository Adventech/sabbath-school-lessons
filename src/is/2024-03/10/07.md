---
title:  Til íhugunar
date:   06/09/2024
---

Lestu kaflann „Á Olíufjallinu“ í ÞA, bls. 468-475.

Það er margt óhugnanlegt að gerast í heiminum í dag. Fólk er virkilega óttaslegið yfir þróun mála. Hvernig getum við sem Sjöunda-dags aðventistar, sem höfum einskonar sér-aðgang að upplýsingum um atburðarásina, notað þær upplýsingar til að benda fólki á þá von sem við höfum í Jesú og fyrirheitið um komu hans?

„Vegna þess að við vitum ekki nákvæman tíma komu hans er okkur boðið að vaka. „Sælir er þeir þjónar, sem húsbóndinn finnur vakandi, er hann kemur“ (Lúk 12.37). Þeir sem vaka eftir komu Drottins bíða ekki í iðjulausri eftirvæntingu. Eftirvæntingin eftir komu Krists á að fá menn til að óttast Drottin og óttast dóm hans fyrir misgjörðirnar. Hún á að vekja þá til skilnings á þeirri miklu synd að hafna miskunnarboðum hans. Þeir sem vaka eftir Drottni hreinsa sálir sínar með hlýðni við sannleikann. Vakandi eftirtekt blanda þeir alvarlegu starfi. Af því að þeir vita að Drottinn er fyrir dyrum örvast áhugi þeirra til samvinnu við himneskar vitsmunaverur að frelsun sálna. Þessir eru hinir trúföstu og vitru þjónar sem „gefa . . . skammtinn á réttum tíma“ (Lúk 12.42). Þeir bera fram þann sannleik sem er sérstaklega tímabær. Svo sem Enok, Nói, Abraham og Móse hver um sig bar fram sannleik handa sínum tíma svo munu þjónar Krists nú bera fram sérstaka viðvörun sinni kynslóð“ (ÞA, bls. 473, 474).

**Til umræðu**:

`Það er eitt að gefa til málefnis Drottins. Það er annað að færa fórnargjöf. Í hverju er munurinn fólginn og hvers vegna er mismunurinn mikilvægur?`

`Hvers vegna kom Guð ekki í veg fyrir ofsóknir á hendur fylgjenda hans í aldanna rás og jafnvel í dag? Hvernig hjálpar stefið um deiluna miklu okkur að skilja að einhverju leyti hvers vegna ofsóknirnar eiga sér stað?`

`Hvaða tákn um endurkomu Krists eru áberandi á okkar tímum?`

`Hugleiddu ástand hinna dauðu og þá staðreynd að þeir sofa allt til endurkomu Krists. Maðurinn lokar augum sínum í dauðanum, og hvað er það næsta sem þeim er ljóst? Hvernig hjálpar þessi hugmynd okkur að sjá hvernig endurkoma Krists er alltaf mjög nálæg fyrir hvern og einn?`