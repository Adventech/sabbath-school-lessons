---
title:  Endalokin
date:   31/08/2024
---

### Lesefni vikunnar
Mrk 12. 41-44; Mrk 13.1-32; Dan 9.24-27; Dan 7.25; 1Þess 4.13-18.

> <p>Minnistexti</p>
> „Þá munu menn sjá Mannssoninn koma í skýjum himinsins með miklum mætti og dýrð. Og hann mun senda út englana og safna sínum útvöldu úr áttunum fjórum, frá skautum jarðar til himinskauta“ (Mrk 13.26, 27).

Lexían þessa viku byrjar á mjög stuttri frásögn í lok 12. kaflans þar sem Jesús kemur með djúptæka yfirlýsingu varðandi smáverknað ekkju nokkurrar. Meginhluti lexíunnar fjallar svo um Mrk 13 sem er sláandi spádómur um örlög musterisins í Jerúsalem og fleira. Þessi kafli, ásamt hliðstæðum hans í Matt 24 og Lúk 21, segir bæði frá falli Jerúsalem og atburðum allt enda veraldarinnar.

Það sem Mrk 13 gerir mjög ljóst er að spádómurinn nær allt frá tíma spámannsins Jesú til endurkomu hans á tíma endalokanna. Það er í samræmi við afstöðu sögutúlkunar á spádómum endalokanna í stað þess að líta á uppfyllingu þessara spádóma annaðhvort í fortíðinni eða þá fjarlægri framtíð.

Líkt og margar af kenningum Jesú í Markúsarguðspjalli er þessi yfirlýsing viðbrögð Jesú við spurningu eða misskilningi lærisveinanna. Þær gáfu Jesú tækifæri til að kenna sannindi sem voru mikilvæg fyrir líf og reynslu hinna kristnu. Jesús lætur ekki nægja að segja fyrir um framtíðina heldur gefur hann lærisveinum sínum jafnt þá sem nú ábendingar um hvernig þeir eigi að undirbúa sig að mæta komandi erfiðleikum.