---
title:  Til íhugunar
date:   13/09/2024
---

Lestu kaflana „Frammi fyrir Annasi og Kaífasi“ og „Júdas“ í ÞA, bls. 520 - 538.

„Meðan hinir smánarlegu svardagar voru enn ferskir á vörum hans og hvellt hanagalið gall enn í eyrum hans sneri frelsarinn sér frá fjandsamlegum dómurum og horfði beint í augu hins hrjáða lærisveins. Á sama augnabliki varð Pétri litið á meistari sinn. Í mildum svip hans las Pétur djúpa meðaumkun og sorg en þar var enga reiði að finna.

Þetta föla, þjáða andlit, þessar titrandi varir, þessi svipur meðaumkunar og fyrirgefningar nísti hjarta Péturs eins og ör. Samviskan vaknaði. Endurminningar þyrptust að, Pétur minntist heits síns fáum stundum áður að hann væri fús að fylgja meistara sínum í fangelsi og dauða. Hann minntist sorgarinnar þegar frelsarinn sagði honum í loftsalnum að hann myndi afneita Drottni sínum þrisvar sinnum þessa sömu nótt. Pétur var nýbúinn að fullyrða að hann þekkti ekki Jesú en nú sá hann með djúpri sorg hve vel Drottinn þekkti hann og hve nákvæmlega hann las hjarta hans þó að hann þekkti ekki einu sinni sjálfur breyskleika þess“ (ÞA, bls. 529, 530).

**Til umræðu**:

`Þegar við lesum það sem Jesús sagði fyrir um í Mrk 14.9 hvernig sjáum við þá enn eina forsögn Jesú rætast -- forsögn sem var mjög ólíkleg í ljósi kringumstæðnanna?`

`Berðu saman Júdas og Pétur. Að hvaða leyti voru þeir líkir og hve frábrugðin voru viðbrögð þeirra í þjáningafrásögninni?`

`Ræðið um merkingu kvöldmáltíðarinnar. Hvernig getum við aukið merkingu hennar í söfnuðinum og fengið fleiri til að taka þátt í henni?`

`Ræðið um þá staðreynd að Guð sagði „Nei“ við bæn Jesú í Getsemane. Hvaða þýðingu hefur það þegar Guð segir „Nei“ við bænum okkar?`

`Þó svo Pétur hafi brugðist Jesú með afneitun sinni þá útskúfaði Jesú honum ekki. Hvaða von finnur þú í þeirri staðreynd?`