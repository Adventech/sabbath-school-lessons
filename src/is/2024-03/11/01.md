---
title:  Tekinn og reyndur
date:   07/09/2024
---

### Lesefni vikunnar
Mrk 14; Jóh 12.4-6; Róm 8.28; 2Mós 24.8; Jer 31.31-34; Sak 13.7.

> <p>Minnistexti</p>
> „Hann sagði: „Abba, faðir! allt megnar þú. Tak þennan kaleik frá mér! Þó ekki sem ég vil heldur sem þú vilt“ (Mrk 14.36).

Fjórtándi til og með sextándi kaflinn í Markúsarguðspjallinu eru þekktir sem „Þjáningafrásögnin“ þar sem þeir fjalla um þjáningu, dauða og upprisu Jesú. Eins og getið var um í 9. lexíunni ná síðustu sex kaflarnir í guðspjallinu aðeins yfir um eina viku. Meginhluti 14. - 16. kaflans gerðist á fimmtudegi og föstudegi þjáningavikunnar. Dauði Jesú var svo á föstudeginum og upprisan næsta sunnudag.

Lexían þessa viku snýst aðallega um Mrk 14 og hefst með fimmtu samloku-frásögninni sem tengir saman tvær andstæðar athafnir sem varða Jesú. Að þeim loknum kemur kvöldmáltíðin og síðan barátta hans í Getsemane. Þar er hann handtekinn og farið með hann til réttarhalda frammi fyrir leiðtogunum. Réttarhöldin tengjast afneitun Péturs og myndar sjöttu og síðustu samloku-frásögn Markúsar. Aftur gerast tveir andstæðir atburðir sem staðfesta sömu sannindin á kaldhæðinn hátt.

Frásögnin tengir tvær andstæðar frásagnir sem Markús setur fram fyrir lesendur sína og opinberar þannig sigur Jesú.

Síðustu daga jarðneskrar dvalar sinnar finnur Jesús fyrir mestu höfnuninni og hatri en einnig mestu velþóknuninni og kærleika. Þó svo líf hans væri í hættu er honum mest umhugað um lærisveina sína. Auk þess sér Jesús allt sem gerist í ljósi ritningarinnar. Í 14. kaflanum eru t.d. rúmlega 30 tilvitnanir í Gamla testamentið.