---
title:  Deilumál
date:   13/07/2024
---

### Lesefni vikunnar
Mrk 2.1 - 3.6; Mík 6.6-8; 1Sam 21.1-6; Mrk 3.20-35; Lúk 12.53; Lúk 14.26.

> <p>Minnistexti</p>
> „Og Jesús sagði við þá: „Hvíldardagurinn varð til mannsins vegna og eigi maðurinn vegna hvíldardagsins. Því er Mannssonurinn einnig Drottinn hvíldardagsins““ (Mrk 2.27, 28).

Í Mrk 2.1 - 3.6 er að finna fimm frásagnir sem sýna fram á mismuninn á kennslu Jesú og kennslu trúarleiðtoganna. Röð frásagnanna fylgir ákveðnu mynstri þar sem hver um sig er efnislega hliðstæð undanfarandi frásögn. Sú síðasta tengist síðan þeirri fyrstu.

Hver frásögn varpar ljósi á ákveðna þætti í því hver Jesús er, eins og fram kemur í yfirlýsingunum í Mrk 2.10, 17, 20, 28. Fyrstu þrír kaflar lexíunnar munu líta nánar á merkingu þessara frásagna og yfirlýsingar Jesú í þeim.

Síðan munum við rannsaka Mrk 3.20-35 nánar á miðvikudaginn og fimmtudaginn.

Við munum einnig sjá dæmi um framsetningaraðferð höfundarins sem er stundum nefnd „samloku-frásagnir.“ Sú aðferð kemur a.m.k. sex sinnum fyrir hjá Markúsi. Samkvæmt henni er athyglinni beint að mikilvægum þætti í eðli Jesú og hlutverki hans sem Messíasar, eða því sem felst í því að vera lærisveinn.

Þessa viku munum við lesa nokkrar frásagnir um Jesú og sjá hvað við getum lært af þeim.