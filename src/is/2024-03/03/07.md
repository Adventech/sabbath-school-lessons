---
title:  Til íhugunar
date:   19/07/2024
---

Lestu kaflana „Leví-Matteus“ og „Hvíldardagurinn“ í ÞA, bls. 194-208.

„Þeir spurðu Jesú: „Er leyfilegt að lækna á hvíldardegi?“ Hann svarar þeim: „Nú á einhver ykkar eina sauðkind og hún fellur í gryfju á hvíldardegi. Mundi hann ekki taka hana og draga upp úr? Hve miklu er þó maðurinn sauðkindinni fremri! Það er því leyfilegt að gera góðverk á hvíldardegi“ (Matt 12.10-12).

„Af ótta við að koma sér í vandræði þorðu njósnararnir ekki að svara Kristi innan um mannfjöldann. Þeir vissu að hann hafði talað sannleikann. Fremur en að breyta út af venjum sínum myndu þeir láta mann þjást þó að þeir myndu bjarga sauðkind til að firra eigandann tjóni. Þannig var meiri umhyggja sýnd skynlausri skepnu en manni sem skapaður er í Guðs mynd. Þetta lýsir áhrifum allra falstrúarbragða. Þau eiga rót sína í ósk mannsins að upphefja sig yfir Guð en árangurinn er sá að menn eru settir skör lægra en skepnur. Öll trúarbrögð, sem stríða gegn herradómi Guðs, ræna manninn þeirri dýrð sem hann átti við sköpunina og honum verður gefin að nýju í Kristi. Sérhver falstrú kennir áhangendum sínum að láta sér í léttu rúmi liggja mannlegar þarfir, þjáningar og réttindi. Fagnaðarerindið metur mannkynið mjög mikils af því að það er endurleyst með blóði Krists og það kennir mildi og meðaumkun gagnvart skorti og eymd manna. Drottinn segir: „Ég vil láta menn verða sjaldgæfari en skíragull og mannfólkið torgætara en Ófir gull“ (Jes 13.12). (ÞA, bls. 206).

**Til umræðu**:

`Hvaða starfsaðferðir hjálpa þér og söfnuði þínum að vera næm fyrir þeim sem þjást í leyni eins og lami maðurinn í Mrk 2?`

`Hugleiddu hve blindaðir trúarleiðtogarnir, sem höfnuðu Jesú, voru orðnir vegna haturs, hefða kennisetninga og átrúnaðar almennt, svo að jafnvel kraftaverk hans opnuðu ekki hug þeirra gagnvart honum. Hvernig getum við gætt okkar svo að ekkert líkt því gerist í lífi okkar?`

`Á hvern hátt getur söfnuðurinn orðið „fjölskylda“ fyrir þá sem hafa orðið fyrir því að bókstafleg fjölskylda þeirra hafi hafnað þeim af trúarástæðum?`

`Hugleiddu nánar spurninguna um syndina sem ekki verður fyrirgefin. Ræðið um hvað hún felur í sér og hvernig við getum fyrirbyggt að`