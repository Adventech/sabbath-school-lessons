---
title:  Dæmisögur um sáðkorn
date:   25/07/2024
---

`Lestu Mrk 4.26-29. Hver er megináhersla þessarar dæmisögu?`

Meirihluti Markúsarguðspjalls hefur hliðstæður í guðspjalli Matteusar og/eða Lúkasar. En svo er ekki með þessa dæmisögu. Hún er einungis skráð hér. Áhersla hennar er á vaxtarferlið. Jesús bendir á að þannig virki guðsríkið. Maðurinn gegnir ákveðnu hlutverki en það er Guð sem tryggir vöxtinn. Það er samt ekki endalaust ferli. Frásögnin endar skyndilega þegar kornið er fullþroska. Þannig mun endurkoma Krists skyndilega binda endi á sögu heimsins.

`Lestu Mrk 4.30-32. Hver er hin mikilvæga áhersla dæmisögunnar um mustarðskornið?`

Þessi dæmisaga leggur áherslu á að eitthvað sem er örlítið getur vaxið og orðið eitthvað risastórt. Mustarðskorn er yfirleitt 1-2 mm í þvermál. Plantan sem lýst er hér er sennilega svartur mustarður sem hefur örsmá fræ (um 700 í 1g). Þó þau séu ekki þau minnstu í heimi þá eru þau mjög lítil, einkum í samanburði við plöntuna sem þau verða að sem getur náð um 3m hæð. Jesús getur þess að fuglar byggi jafnvel hreiður sín í greinum þeirra. Sú staðreynd bendir að nokkru til Slm 104.12 og einnig Dan 4.10-12. Sálmurinn 104 talar um mátt Guðs í sköpun heimsins og í Dan 4 er Nebúkadnesar konungi lýst sem miklu tré þar sem allur heimurinn finnur skjól og fæðu.

Það sem Jesús bendir á er að ríki Guðs, sem byrjaði mjög smátt muni verða stórt og tilkomumikið. Fólkið á tíma Jesú kann að hafa litið niður á þennan rykuga farandprédikara frá Galíleu og lærisveina hans, en tíminn hefur sýnt fram á að náðarríki hans heldur áfram að vaxa um allan heim.

> <p></p>
> „Fagnaðarerindið um ríkið verður prédikað um alla heimsbyggðina til þess að allar þjóðir fái að heyra það. Og þá mun endirinn koma“ (Matt 24.14).

`Hugleiddu „kirkjuna“ þegar Jesús flutti þennan spádóm. Hvers vegna er þetta svo undraverður spádómur sem jafnvel styrkir trú okkar?`