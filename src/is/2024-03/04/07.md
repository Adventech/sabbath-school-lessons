---
title:  Til íhugunar
date:   26/07/2024
---

Lestu COL, bls. 33-61.

„Sannur heilagleiki er heilindi í þjónustu Guðs sem er skilyrði fyrir sönnu kristilegu lífi. Kristur biður um ótakmarkaða undirgefni, óskipta þjónustu, hjarta, huga, sál og styrk. Við eigum ekki að leggja rækt við „sjálfið.“ Hver sem lifir sjálfum sér er ekki kristinn.

Kærleikurinn verður að vera meginregla athafna okkar. Kærleikurinn er grundvallarmeginregla stjórnar Guðs á himni og jörð og hann verður að vera undirstaðan í lyndiseinkunn hins kristna. Hann er það einasta sem getur tryggt staðfestu hans og gert honum kleift að standast erfiðleika og freistingar.

Kærleikurinn mun einnig birtast í fórn. Endurlausnaráformið byggðist á fórn -- fórn sem var svo víðtæk og djúp að hún er ómælanleg. Kristur gaf allt vegna okkar og þeir sem taka á móti Kristi munu vera reiðubúnir að fórna öllu vegna endurlausnara síns. Tilhugsunin um heiður hans og dýrð mun koma framar öllu öðru“ (COL, bls. 48, 49).

**Til umræðu**:

`„Kærleikurinn verður að vera meginregla athafna okkar. Kærleikurinn er grundvallarmeginregla stjórnar Guðs á himni og jörð.“ Á hvern hátt opinberar krossinn okkur þennan undraverða sannleika? Hvernig getum við endurspeglað þannig kærleika í lífi okkar? Hvers vegna verðum við að gera það?`

`Hvernig myndir þú svara einhverjum sem héldi því fram að Jesús hafi notað dæmisögur til að halda óviðkomandi aðilum í myrkri? Hvers vegna myndi Jesús, sem dó fyrir alla menn (sjá 1Jóh 2.2), ásetja sér að halda þeim í myrkri sem hann dó fyrir á krossi til að bjarga þeim?`

`Ljós á að vera á ljósastikunni en ekki undir mælikeri (Mrk 4.21). Beittu þessari meginreglu að samskiptum safnaðar þíns við umhverfi sitt. Hvernig getur þú lyft ljósinu hærra?`

`Hugleiddu dæmisöguna um sáðkornið (Mrk 4.26-29). Hvaða hlutverki gegnir maðurinn varðandi vöxt sáðkorns fagnaðarerindisins og hver er ábyrgð Guðs? Þó svo við höfum verkefni að vinna, hvernig getum við samt tryggt að við séum algjörlega háð Guði? Gæti verið að þessi afstaða algjörrar undirgefni sé hluti af því sem við þörfnumst til þess að vaxa?`