---
title:  Hvers vegna dæmisögur?
date:   23/07/2024
---

`Lestu Mrk 4.10-12. Hvers vegna notaði Jesús dæmisögur í kennslu sinni?`

Lauslegur yfirlestur gæti gefið til kynna að Jesús hafi notað dæmisögur í kennslu sinni til að láta óviðkomandi aðila vera í myrkri. Slíkt viðhorf passar samt ekki inn í starfsaðferð Jesú annars staðar í guðspjallinu. Í Mrk 3.5, 6 hryggir það Jesú hver harðbrjósta trúarleiðtoganir voru. Í Mrk 3.22-30 tekur Jesús rök fræðimannanna alvarlega og útskýrir í smáatriðum hvers vegna þeir hafa rangt fyrir sér. Í Mrk 12.1-12 skilja trúarleiðtogarnir að dæmisaga Jesú um leiguliðana eigi við um þá. Hún er í rauninni viðvörun til þeirra um það hvert samsæri þeirra gegn honum leiðir og hve alvarlegar afleiðingarnar verða. Ef honum væru ekki umhugað um þá hefði hann ekki varað þá við. Þess vegna verðum við að líta nánar á orð Jesú í Mrk 4 til þess að sjá hvað hann vildi með dæmisögunum. Í rauninni er Jesús að umorða Jes 6.9, 10.

`Lestu Jes 6.1-13. Hvaða reynslu varð Jesaja fyrir samkvæmt þessum versum og hvaða boðskap fékk hann til að flytja Ísrael?`

Í sýn sér Jesaja Guð í musterinu og hann verður gagntekinn af dýrð Guðs og eigin saurugleika. Guð hreinsar hann og felur honum sláandi boðskap. Líkt og í Markúsarguðspjalli virðist það vera í andstöðu við aðra hluta spádómsbókar Jesaja þar sem Guðs fólk finnur mikla uppörvun og huggun.

Í Jes 6 er boðskapnum ætlað að vekja fólkið svo að það snúi sér frá vondum vegum sínum. Í Markúsarguðspjalli er lykilinn til að skilja orð Jesú að finna í Mrk 3.35. Til þess að skilja orð Jesú og kennslu verðum við að gera vilja Guðs (Mrk 3.35). Það leiðir okkur inn í fjölskyldu Jesú. Þeir sem þegar hafa ákveðið að Jesús sé haldinn illum anda munu ekki hlusta.

Tilgangur Jesú með að vitna í Jes 6 er ekki sá að Guð sé að útiloka fólkið heldur sá að fastákveðnar hugmyndir þeirra og harðneskja hjartna þeirra hindri þá í að taka á móti frelsandi sannleika.

Þetta er hugmyndin sem felst í dæmisögunni um sáðmanninn. Hver og einn ákveður hvers konar jarðvegur hann/hún vill vera. Allir taka ákvörðun um hvort þeir vilja gefast Jesú eða ekki. Hvert og eitt okkar á valkost.