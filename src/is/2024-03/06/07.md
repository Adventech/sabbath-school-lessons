---
title:  Til íhugunar
date:   09/08/2024
---

Lestu kaflana „Erfikenning,“ „Hindrunum rutt úr vegi“ og „Hið sanna tákn“ í ÞA, bls. 291-304.

„Hversu víðtæk hún er, þessi lævísa blekkjandi synd meðal fylgjenda Drottins nú á tímum eins og í fyrndinni! Hve oft bíður þjónusta okkar við Krist og skipti okkar innbyrðis hnekki af dulinni ósk að upphefja okkur sjálf! Hve grunnt er á sjálfsánægju og löngun í viðurkenningu annarra! Það er sjálfselskan, óskin eftir auðveldari leið en Guð hefur bent á, sem leiðir til þess að mannasetningar og erfikenningar eru settar í staðinn fyrir guðleg fyrirmæli. Kristur talaði varnaðarorð til sinna eigin lærisveina: „Gætið yðar, varist súrdeig farísea.“

Trú Krists er einlægnin sjálf. Eftirsókn eftir dýrð Guðs er hreyfiaflið sem innrætt er af heilögum anda og einungis áhrifaríkt starf andans getur innrætt það hreyfiafl. Einungis máttur Guðs getur rekið út eigingirni og hræsni. Slík umbreyting er tákn um starf hans. Þegar trúin, sem við játum, eyðir sjálfselsku og sýndarmennsku, þegar hún fær okkur til að leita Guðs dýrðar en ekki okkar eigin vitum við að hún er réttrar tegundar. „Faðir, gjör nafn þitt dýrlegt“ (Jóh 12.28) var grunntónninn í lífi Krists, og ef við fylgjum honum verður þetta grunntónninn í okkar lífi. Hann býður okkur að „breyta eins og hann breytti“ og „á því vitum vér, að vér þekkjum hann, ef vér höldum boðorð hans“ (1Jóh 2.6, 3)“ (ÞA, bls. 304).

**Til umræðu**:

`Hvaða kristileg iðkun hefur þér fundist hjálpa þér að halda hjarta þínu hreinu?`

`Hverjir eru „sauruga“ fólkið í umhverfi þínu? Hvað getur þú gert til þess að hjálpa til við að draga það nær fagnaðarerindinu?`

`Hugleiðið hvað þið getið gert til þess að leggja rækt við að deila fagnaðarerindinu á einfaldan hátt meðal nágranna ykkar?`

`Lestu Mrk 8.1-10 um það þegar Jesús gaf 4000 manns að eta. Hvaða áhrif hefur það á túlkun þessarar frásagnar ef við hugsum til þess að þessi hópur var að öllum líkindum heiðingjar? Hvers vegna ætti það ekki að skipta máli?`

`Hvernig getum við varið okkur gegn þeirri meðfæddu þrá að upphefja sjálf okkur sem er okkur svo meðfædd?`