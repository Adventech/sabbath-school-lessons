---
title:  Þröngsýni mannsins víðfeðmi guðs
date:   03/08/2024
---

### Lesefni vikunnar
Mrk 7; Jes 29.13; 2Mós 20.12; Mrk 8.11-21.

> <p>Minnistexti</p>
> „Ekkert er það utan mannsins er saurgi hann þótt inn í hann fari. Hitt saurgar manninn sem út frá honum fer“ (Mrk 7.15).

Þessa viku munum við rannsaka Mrk 7 og fyrri hluta Mrk 8. Í byrjun sjöunda kaflans vekur Jesús deilur með því að hafna trúarhefð. En hann gerir það þannig að það styður málefni sem skiptir miklu máli í lífi hins kristna í dag.

Jesús framsetur gátu sem opnar leiðina fyrir réttan skilning á því hvað felst í trúnni.

Að því loknu fer hann til Týrusar og Sídonar og hittir þar konu sem er einasti einstaklingurinn í guðspjöllunum sem vinnur rökræður við Jesú. Samfundur þeirra er óvenjulegur og að baki hans eru nokkur atriði sem konan notfærir sér, og vegna trúar hennar verður Jesús við ósk hennar.

Frásögnin í Mrk 7 ásamt öðrum frásögnum um lækningar sýna fram á hversu áhrifamikil sem kraftaverk kunna að vera þá nægja þau oft ekki til að opna hjörtun fyrir sannleikanum. Hvaða ávinning höfðu t.d. kraftaverkin fyrir trúarleiðtogana sem voru ákveðnir í að hafna Jesú?

Í Mrk 8 munum við líta á mikilvægi brauðsins sem táknmyndar um kenningar og hefðir. Þessar frásagnir innihalda mikilvægar lexíur um þýðingu og iðkun trúarlífsins.