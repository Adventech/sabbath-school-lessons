---
title:  Til íhugunar
date:   27/09/2024
---

Lestu eftirfarandi kafla í ÞA: „Drottinn er upprisinn,“ bls. 584-589 og „Kristnið allar þjóðir,“ bls. 610-619.

„Trúuðum er Kristur upprisan og lífið. Í frelsara okkar endurheimtum við það líf sem glataðist vegna syndarinnar því að hann hefur lífið í sjálfum sér til að lífga þá sem hann vill. Hann hefur rétt til að veita ódauðleika. Lífið, sem hann gaf þegar hann kom í mannlegri mynd, tekur hann aftur og gefur mannkyninu. „Ég er kominn,“ segir hann, „til þess að þeir hafi líf, líf í fullri gnægð.“ „Hvern sem drekkur af vatninu, er ég gef honum, mun aldrei þyrsta að eilífu. Því vatnið, sem ég gef honum, verður í honum að lind sem streymir fram til eilífs lífs.“ „Sá sem etur hold mitt og drekkur blóð mitt, hefur eilíft líf, og ég reisi hann upp á efsta degi.“ (Jóh 10.10; 4.14; 6.54.)

Hinum trúaða er dauðinn lítilræði. Kristur talar um hann eins og hann væri léttvægur. „Sá sem varðveitir mitt orð, skal aldrei að eilífu deyja.“ „Sá mun aldrei að eilífu deyja.“ Kristnum manni er dauðinn aðeins svefn, augnablik þagnar og myrkurs. Lífið er falið með Kristi í Guði, og „þegar Kristur, sem er líf yðar, opinberast, þá munuð þér og ásamt honum opinberast í dýrð“ (Jóh 8.51, 52; Kól 3.4). ÞA, bls. 588, 589.

Jafnvel trúlausir sagnfræðingar, sem geta ekki viðurkennt raunveruleika upprisunnar, viðurkenna samt ekki aðeins dauða Jesú en einnig að fjöldi manna hafi haldið því fram að hafa séð hinn upprisna Krist og að það hafi leitt til þess sem síðar varð hin kristna kirkja. En til þess að reyna að útskýra hvers vegna þeir hafi haldið því fram segja þeir að Jesús hafi átt tvíburabróður eða að fyrstu lærisveinarnir hafi séð ofsjónir og haldið að þeir hafi séð Jesú. Aðrir hafa sagt að Jesús hafi aldrei virkilega dáið heldur aðeins fallið í yfirlið og síðan rankað við sér. Einnig hefur því verið haldið fram að geimverur hafi komið og tekið líkamann. (Til að líta á öll þessi rök og hvers vegna þau virka ekki sjá _Risen: Finding Hope in the Empty Tomb_ eftir Clifford Goldstein [Pacific Press, 2021]).

**Til umræðu**:

`Hvers vegna ættu lærisveinarnir að hafa logið um upprisu Jesú? Eftir því sem við best vitum stóðu þeir andspænis hatri, útilokun og ofsóknum vegna trúar sinnar. Hvað hefðu þeir grætt á því að búa þessa sögu til?`

`Hvaða vísbending um upprisu Jesú er sterkust í þínum huga? Deildu hugsunum þínum með deild þinni.`

`Hugleiddu þá miklu von sem upprisa Jesú færir okkur. Lestu 1Kor 15. Hve mikla áherslu leggur Páll á upprisu Jesú?`