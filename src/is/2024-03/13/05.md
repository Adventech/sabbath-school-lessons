---
title:  Hann birtist Maríu og öðrum
date:   25/09/2024
---

`Lestu Mrk 16.9-20. Hverju bæta þessi vers við frásögnina um upprisuna?`

Næstum allt Mrk 16.9-20 hefur hliðstæður í öðrum ritningarstöðum í Nýja testamentinu -- María Magdalena sem sér Jesú við gröfina (Matt 28.1, 9, 10; Jóh 20.11-18; sbr. Lúk 8.2); tveir menn sjá hann úti í sveit (Lúk 24.13-35) og lærisveinarnir ellefu fá fyrirmæli um boðun (Matt 28.16-20; Lúk 24.36-49; Jóh 20.19-23).

María Magdalena var fyrst þeirra sem sáu Jesú lifandi (Jóh 20.11-18), en aðrar konur sáu hann einnig (Matt 28.8-10). Það er mikilvægt að taka eftir því að þeir fyrstu sem sáu hinn upprisna Drottin voru konur. Konur voru ekki hátt metnar sem vitni til forna svo ef frásögnin var uppspuni einn hefði verið líklegra að að nefna menn sem fyrstu vitnin. Það eru ekki menn, ekki lærisveinarnir tólf, heldur kona. Hún fer og deilir gleðifregnunum með lærisveinunum, en þeir trúa ekki vitnisburði hennar, sem kemur ekki á óvart, líklegast vegna þess að hann virtist vera fjarstæðukenndur og því miður var María kona.

Þeir sem verja frásögnina um upprisu Jesú hafa notað þá staðreynd að fyrstu vitnin sem sáu Jesú voru konur sem áhrifamikla vísbendingu um áreiðanleika frásagnarinnar.

`Hvað gerist í Mrk 16.14 sem væri markleysa ef frásögnin væri aðeins uppspuni?`

Ef frásögn þeirra væri einungis uppspuni hvers vegna gáfu þeir svo slæma mynd af sér? Jesús varð að ávíta þá fyrir harðneskju hjartans. Í guðspjallinu er brugðið upp mjög neikvæðri mynd af fylgjendum Jesú allt frá handtöku hans til og með þeim skiptum sem hann mætti þeim eftir upprisu sína. Meðal annars flúðu  þeir, afneituðu honum og voru vantrúaðir. Það væri engin meining í því ef frásögnin væri uppspuni einn.

Aftur á móti er sú staðreynd að þeir boðuðu með djörfung hinn upprisna Krist og þá von sem hún færir öllum sterkur vitnisburður um sannleiksgildi fullyrðingar þeirra.

`Hvernig getum við varist því að falla í sömu andlegu gildru efasemda og vantrúar? Hvers vegna verðum við daglega að tengjast hinum upprisna Kristi?`