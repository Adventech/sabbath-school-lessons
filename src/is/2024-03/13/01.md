---
title:  Hinn upprisni drottinn
date:   21/09/2024
---

### Lesefni vikunnar
Mrk 15.42-47; Mrk 16; Kól 2.10-12; 1Kor 15.1-8, Dan 9.24-27; Jóh 20.11-18.

> <p>Minnistexti</p>
> „En hann sagði við þær: „Skelfist eigi. Þér leitið að Jesú frá Nasaret, hinum krossfesta. Hann er upp risinn, hann er ekki hér. Sjáið þarna staðinn þar sem þeir lögðu hann“ (Mrk 16.6).

Krossfesting Jesú var feigðarboði vona og trúar lærisveinanna. Þetta var myrk helgi fyrir þá þar sem þeir hugleiddu ekki aðeins dauða meistara síns en óttuðust einnig um eigið líf (Jóh 20.19).

Í síðasta kafla guðspjallsins, Mrk 16, munum við líta á það sem gerðist í kjölfar dauða Jesú.

Fyrst munum við líta á tíma upprisu Jesú og hvers vegna konurnar komu til grafarinnar þennan sunnudagsmorgun. Við aðventistar höfum oft veigrað okkur við upprisumorgninum vegna þess hvernig hann hefur verið notaður til að styðja helgihald sunnudagsins. Þess í stað munum við líta á hvernig við getum fagnað upprisunni á sunnudeginum þrátt fyrir falskenningar sem hafa því miður risið upp á þeirri staðreynd.

Í öðru lagi munum við útskýra fyrstu versin í Mrk 16 og tengja þau við gegnumgangandi þema í guðspjallinu. Mánudags- og þriðjudagskaflinn munu líta á þær hugmyndir.

Í þriðja lagi munum við ljúka vikunni með miðvikudags- og fimmtudagskaflanum þar sem við munum kanna síðari hluta Mark 16 og það ætlunarverk sem bíður okkar þar. Rannsókninni mun ljúka með áskorun til lesenda Markúsarguðspjallsins um að boða fagnaðarerindið um allan heim.