---
title:  Fagnaðarerindi Jesú
date:   04/07/2024
---

`Lestu Mrk 1.14, 15. Hvaða þrjú atriði fagnaðarerindisins boðaði Jesús?`

Markús dregur saman hinn einfalda og beina boðskap Jesú sem kemur fram í eftirfarandi yfirliti:

| Efni | Innihald |
| --- | --- |
| Spádómur um tíma | Tíminn er fullnaður |
| Fyrirheit sáttmálans | Guðs ríki er í nánd |
| Köllun til að vera lærisveinar | Takið sinnaskiptum og trúið |

Spádómstíminn sem Jesús vísar til eru 70 vikurnar í Dan 9.24-27. Sá spádómur rættist þegar Jesús var skírður og heilagur andi smurði hann og hann hóf starf sitt (Post 10.38). Þessi athyglisverði spádómur um 70 vikurnar kemur fram á þessu korti:

![Chart](chart.png)

Í þessum spádómi táknar hver dagur eitt ár (4Mós 14.34; Esk 4.6). Spádómstímabilið hófst árið 457 f.Kr. með fyrirskipun Artaxerxesar Persakonungs um að ljúka endurreisn Jerúsalem (Esr 7).

Sextíu og níu spádómsvikur ná fram til 27 e.Kr. þegar Jesús var skírður og smurður af heilögum anda við upphaf starfsferils síns. Krossfestingin var svo þremur og hálfu ári síðar.

Sjötíu vikunum mundi svo ljúka árið 34 e.Kr. þegar Stefán var grýttur og boðun fagnaðarerindisins hófst meðal heiðingja jafnt sem Gyðinga.

`Hvenær rannsakaðir þú síðast 70 vikna spádóminn? Hvernig getur þekking á þeim spádómi ekki aðeins aukið trú þína á Jesú heldur einnig á áreiðanleika spádómannna?`