---
title:  Til íhugunar
date:   05/07/2024
---

Lestu kaflann „Rödd hrópandans“ í ÞA, bls. 59-68 og AA, bls 166-176.

Það er athyglisvert að boðskapur fyrsta engilsins í Opb 14.6, 7 er hliðstæður fagnaðarboðskap Jesú í Mrk 1.15.

Fyrsti engillinn flytur fagnaðarerindið til heimsins á tíma endalokanna til að undirbúa endurkomuna. Og boðskapur engilsins um endalokin hefur sömu þrjá þætti og boðskapur Jesú, eins og sjá má í eftirfarandi töflu:

| Markús 1 | Efni | Opinberunarbókin 14 |
| --- | --- | --- |
| Tíminn er fullnaður (Daníel 9) | Spádómur um tíma | Tími dómsins (Daníel 7; 8) |
| Guðs ríki er í nánd | Fyrirheit sáttmálans | Eilíft fagnaðarerindi |
| Takið sinnaskiptum, trúið fagnaðarerindinu | Köllun til að vera lærisveinar | Óttist Guð, vegsamið hann og tilbiðjið |

Boðskapur fyrsta engilsins boðar upphaf dómsins sem á sér stað fyrir endurkomuna og hófst árið 1844 samkvæmt spádómnum um 2300 dagana í Dan 8.14. Dómurinn færir hinum ofsótta lýð Guðs ríkið (Dan 7.221). Kall fyrsta engilsins um að óttast Guðs, vegsama hann og tilbiðja er kall til mannanna um að verða lærisveinar og því er einnig beint til heimsins á tíma endalokanna þegar dýraveldin í Opb 13 framsetja falskan guð sem eigi að óttast, vegsama og tilbiðja.

Á sama hátt og boðskapur Jesú, þegar hann byrjaði að boða fagnaðarerindið í Mrk 1, er nátengdur spádómum Daníels þá er boðskapur fyrsta engilsins einnig tengdur sömu spádómum við lok sögu jarðarinnar.

**Til umræðu**:

`Berðu saman Jóhannes skírara og Jesú eins og þeim er lýst í Mrk 1.1-13. Hvað getum við lært af þeirri lýsingu?`

`Hugleiddu merkingu skírnarinnar. Lestu Róm 6.1-4 og Jóh 3.1-8 og berðu það saman við skírn Jesú í Mrk 1.9-13. Hvaða hliðstæður og andstæður sérðu? Hvernig hjálpar það þér að skilja betur merkingu skírnarinnar?`

`Berðu saman fagnaðarerindi Jesú í Mrk 1.14, 15 og boðskap fyrsta engilsins í Opb 14.6, 7. Hvernig hjálpar skilningur þinn á þeim þér að sjá betur ætlunarverk þitt í dag?`