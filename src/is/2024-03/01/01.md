---
title:  Upphaf guðspjallsins
date:   29/06/2024
---

### Lesefni vikunnar
Post 13.1-5, 13; Post 15.36-39; Mrk 1.1-15; Jes 40.3; Dan 9.24-27.

> <p>Minnistexti</p>
> „Þegar Jóhannes hafði verið tekinn höndum kom Jesús til Galíleu, prédikaði fagnaðarerindi Guðs og sagði: „Tíminn er fullnaður og Guðs ríki í nánd. Takið sinnaskiptum og trúið fagnaðarerindinu“ (Mrk 1.14, 15).

Hver er höfundur Markúsarguðspjallsins og hvers vegna var það skrifað? Ekkert guðspjallanna getur um höfund sinn. Sá sem kemst næst því er Jóhannes þegar hann talar um „lærisveininn, sem Jesús elskaði“ (Jóh 21.20, 24).

Allt frá fyrstu öldum hafa guðspjöllin verið tengd annaðhvort postulum (Matteus og Jóhannes) eða félögum þeirra. Lúkasarguðspjallið tengist Páli (sjá Kól 4.14; 2Tím 4.11, Fílm 24) og guðspjall Markúsar Pétri (sjá 1Pét 5.13).

Þó svo höfundur Markúsarguðspjallsins nefni aldrei nafn sitt í textanum þá bendir hefð kirkjunnar til þess að höfundurinn hafi verið Jóhannes Markús, sem um tíma var ferðafélagi Páls og Barnabasar (Post 13.2, 5) en síðar samstarfsmaður Péturs (1Pét 5.13).

Þessa viku munum við byrja á því að kynnast Markúsi eins og ritningin lýsir honum, sjá mistök hans í upphafi og umbót. Síðan munum við snúa okkur að upphafi guðspjallsins og líta fram til hvaða stefnu frásögn hans tekur og einnig aftur í tímann til þess að skilja hvers vegna kristniboði sem upphaflega brást en fékk síðar endurreisn myndi rita slíkan texta.