---
title:  Blessun fyrir heimsbyggðina
date:  16/10/2023
---

`Lestu 1Mós 12.1-3. Að hvaða leyti voru fyrirmæli Guðs til Abrams kall til boðunar?`

Guð bauð Abram að yfirgefa heimaland sitt og ættfólk og fara til annars lands. Það var þáttur í áformi Guðs um að nota Abraham til að uppfylla guðlegt fyrirheit hans á jörðinni. Abraham fór samkvæmt orði Drottins. Ef Guð hefur áform fyrir þig þá kann það að vera kall til að yfirgefa ættfólk þitt og fara til staðar sem hann hefur opnað fyrir þig til að þjóna honum svo að þú getir verið blessun fyrir aðra.

**Lestu eftirfarandi texta. Hvað segja þeir um sáttmála Guðs og fyrirheit til okkar?**

`1Mós 3.15`

`1Mós 17.19`

`4Mós 24.17`

`Jes 9.6`

`Dan 9.24-27`

`Matt 1.21`

Í ljósi þessara texta er greinilegt að Guð ætlaði sér að uppfylla fyrirheitið sem hann gaf í Eden um að einhver mundi koma til að leysa vandamál syndarinnar. Sú lausn, Jesús Kristur, mundi koma fram af ættkvísl Abrahams, Söru og Ísaks. Í Heb 11.9 er okkur sagt að Ísak og Jakob hafi verið erfingjar fyrirheitsins um blessun sem Guð hafði gefið Abraham.

Við vitum ekki alveg hve mikið Abraham vissi eða skildi hvernig fyrirheitna „sæðið“ mundi koma frá honum en hann gekk samt fram í trú. „Fyrir trú hlýddi Abraham, er hann var kallaður, og fór burt til staðar sem hann átti að fá til eignar. Hann fór burt og vissi ekki hvert leiðin lá“ (Heb 11.8).

Hvílíkt fordæmi!

`Segjum svo að Guð kalli þig til að fara eitthvað án þess að þú vitir hvert leiðin liggur. Hvernig myndir þú bregðast við því og hvers vegna?`