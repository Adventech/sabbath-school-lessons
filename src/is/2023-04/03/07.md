---
title:  Til íhugunar
date:  20/10/2023
---

Lestu í AA „Umboðið mikla,“ bls. 25-34 og „Leitandi sannleikans“, bls. 131-142.

Lærisveinarnir biðu með mikilli eftirvæntingu eftir bókstaflegri komu ríkis Guðs sem í þeirra hugarheimi benti til Ísraels sem þjóðar (sjá t.d. Jes 11; Jes 35; Jes 60 - 62). Jesús setur aftur á móti upp ríki sem innifelur fólk frá öllum þjóðum. Þess vegna verða lærisveinar hans að vitna um hann um allan heim.

„Áður en Kristur steig upp til himins gaf hann lærisveinum sínum umboð. Hann sagði þeim að þeir skyldu vera skiptaráðendur arfleifðarinnar þar sem hann lét heiminum fjársjóði eilífs lífs í arf. Hann sagði að þeir hefðu verið vitni að lífi hans sem hann hafði fórnað fyrir heiminn. Þið hafið séð það sem ég hef gert fyrir Ísrael. Og þó svo fólk mitt hafi ekki viljað koma til mín til þess að hafa líf og þó svo prestarnir og ráðamennirnir hafi farið með mig eins og þeim þóknaðist og jafnvel hafnað mér þá býðst þeim annað tækifæri til að veita syni Guðs viðtöku. Þið hafið séð að ég hef fúslega tekið á móti öllum sem koma til mín og játa syndir sínar. Nú fel ég ykkur, lærisveinar mínir, þennan miskunnarboðskap. Það á að bera hann bæði til Gyðinga og heiðingja, fyrst og fremst til Ísraels og síðan til allra þjóða, tungna og lýða. Allir sem trúa eiga að sameinast í eina kirkju“ (AA, bls. 27, 28).

Umboðið mikla er greinilegt: „Farið því og gerið allar þjóðir að lærisveinum“ (Matt 28.19). Þannig hefur það greinilega með það að gera að fara til annarra, einkum annarra þjóða.

„Umboðið varðandi fagnaðarerindið er hin mikla boðunarstofnskrá ríkis Krists. Lærisveinarnir áttu að vinna af einlægni fyrir sálum og bjóða öllum miskunn. Þeir áttu ekki að bíða eftir að fólkið kæmi til þeirra, þeir áttu að fara til fólksins með boðskapinn“ (AA, bls. 28).

„Í heimi okkar eru margir sem eru nær ríki Guðs en við gerum okkur gein fyrir. Drottinn á marga gimsteina í þessum dimma heimi syndarinnar og hann mun leiða boðbera sína til þeirra. Alls staðar eru einstaklingar sem munu taka sér stöðu með Kristi. Margir munu meta visku Guðs ofar öllum jarðneskum forréttindum og verða trúfastir ljósberar. . . . Þar sem þeir eru sannfærðir um að stefna Péturs hafi verið bein uppfylling á áformi Guðs og fordómar þeirra og einangrunarstefna væru í algjörri andstöðu við anda fagnarerindisins vegsama þeir Guð og segja: „Guð hefur einnig gefið heiðingjunum kost á að snúa sér til sín og öðlast líf.“ Þannig voru fordómarnir deilulaust brotnir niður og horfið var frá þeirri einangrunarstefnu sem aldalangar hefðir höfðu komið á og leiðin opnaðist fyrir því að boða fagnaðarerindið til heiðingjanna“ (AA, bls. 140-142).

**Til umræðu**

`Hvernig mundir þú skýrgreina orðið mission („ætlunarverk“ eða „boðunaráform“) í eigin lífi?`

`Hvernig gætir þú látið það koma fram í dagfari þínu? Hvernig gætir þú látið það vera meira áberandi í öllu því sem þú gerir?`

`Hversu mikilvægt er það að við rannsökum hjörtu okkar og leitum eftir mætti frá hæðum til þess að hreinsa burt fordóma okkar gagnvart þeim sem eru öðruvísi en við?`