---
title:  'Ætlunarverk Guðs: Fyrri Hluti'
date:  30/09/2023
---

### Lesefni vikunnar
1Mós 3.9-15; 1Mós 28.15; 2Mós 29.43, 45; Matt 1.18-23; Jóh 1.14-18; Jóh 3.16; Jóh 14.1-3.

> <p>Minnistexti</p>
> „Drottinn Guð kallaði á manninn og sagði við hann: „Hvar ertu?“ (1Mós 3.9).

Trúboð á rætur sínar að rekja einungis til Guðs. Það ætlunarverk byrjaði ekki með kalli Abrams (1Mós 12.1-4) eða með brottförinni úr Egyptalandi (2Mós 12.31-42). Það byrjaði ekki einu sinni með dvöl Jesú Krists á jörðinni (Matt 1.18-25) eða með kristniboðsferðum Páls (Post 13.4 - 14.26). Það byrjaði þegar Guð skapaði alheiminn og síðar manninn (1Mós 1.26, 27).

Í ritningunni finnum við Guð sem af ásettu ráði seilist eftir börnum sínum og þráir að vera með þeim. Allt frá upphafi byggði hann upp samband við Adam og Evu og eftir að syndin kom inn hélt hann áfram áformi sínu en í þetta sinn með það fyrir augum að endurreisa samband sitt við manninn. Að lokum mun áform Guðs ná fram að ganga (Opb 21 - 22) en það ætti að vera okkur hvatning til að boða heiminum hið eilífa fagnaðarerindi (Opb 14.6, 7).

Öll viðleitni til kristniboðs verður því að grundvallast á tengslum okkar við skaparann og réttum skilningi á kristniboðseðli hans. En áður en við fáum skilið það er nauðsynlegt fyrir okkur að skilja betur Guð boðunaráformsins.