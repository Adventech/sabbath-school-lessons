---
title:  Guð varð eitt með okkur
date:  03/10/2023
---

Gamla testamentið sýnir fram á hvernig skaparinn byrjaði að hrinda áformi sínu í framkvæmd með fólki sem átti að sýna heiminum eðli hans og tilgang. Allt sem Guð gerði var í samræmi við boðunaraðferðir hans. Guð sagði fyrir munn Jesaja spámanns: „Ég er Guð og enginn annar, enginn er sem ég. Ég kunngjörði endlaokin frá öndverðu og sagði fyrir fram það sem eigi var enn fram komið, ég segi: Ákvörðun mín stendur, ég geri allt allt sem mér þóknast“ (Jes 46.9, 10). En í Nýja testamentinu tekur þrá Guðs að vera með manninum aðra stefnu. Þegar Kristur varð maður varð það sem einungis var loforð í aldingarðinum í Eden (1Mós 3.15) að veruleika.

`Lestu frásögnina um boðun fæðingar Jesú í Matt 1.18-23. Hvaða mikilvægu atriði varðandi Guð koma þar fram?`

„Guð með oss.“ Immanúel. Hann kom ekki í heiminn til þess að leysa manninn undan stjórnmálakúgun. Hann kom heldur ekki til að kenna betri lög eða siðferði. Hann kom til að fjarlægja stærsta vandamál okkar: fráhvarf okkar frá Guði. Guð hafði dvalið meðal fólks síns í helgidóminum en nú dvaldi hann á meðal þess í persónu Jesú frá Nasaret. Með fæðingu Jesú sýndi Guð á áþreifanlegan hátt stöðuga þrá sína að vera með okkur að eðli til og í ætlunarverki okkar. Sonur Guðs var að fullu mannlegur og að fullu guðlegur og það var hann sem staðfesti „Ég er vegurinn, sannleikurinn og lífið. Enginn kemur til föðurins nema fyrir mig“ (Jóh 14.6).

`Lestu Jóh 1.14-18. Hvað getum við lært af holdtekju Krists um ætlunarverk Guðs varðandi okkur?`

Guð hélt áfram ætlunarverki sínu og í Jesú Kristi var hann nálægur sem maður meðal barna sinna. Sonurinn eini sem kom frá föðurnum fullur náðar og sannleika (sjá Jóh 1.14) uppfyllti spádóma Gamla testamentisins og í samræmi við áform Guðs og varð eitt með okkur, Guð í holdi manns. Guð boðunarinnar hélt þannig áfram með að framkvæma ráðsályktun sína.

`Hugleiddu hvað felst í því að kærleiki Guðs til okkar er svo mikill að hann kom til okkar sem maður. Hvernig ættum við að bregðast við þeim kærleika, einkum á sviði boðunar til annarra?`