---
title:  Guð þráir að vera með okkur
date:  02/10/2023
---

`Lestu 1Mós 17.7; 1Mós 26.3 og 1Mós 28.15. Hver var megináherslan í fyrirheitum Guðs til Abrahams og afkomenda hans í þessum versum?`

Í frásögn Gamla testamentisins heldur Guð áfram að starfa í samræmi við boðunareðli sitt til þess að uppfylla áform sitt. Til dæmis eftir syndaflóðið ákvað fólkið að safnast saman á einum stað og reisa borg og turn sem mundi ná til himins. Guð greip í taumana og ruglaði tungumáli fólksins til þess að dreifa því um jörðina (1Mós 11.1-9). Guð jók þá ætlunarverk sitt og kallaði Abram (sem síðar varð Abraham) til að vera farvegur fyrir blessanir hans til alls heimsins (1Mós 12.1-3). Fyrirheit Guðs til Abrahams voru margvísleg en eitt þeirra ber af. Margoft lýsti Guð því yfir: „Ég mun vera Guð ykkar.“ „Ég mun vera með þér/ykkur.“ „Ég er með þér“ (sjá 1Mós 17.7, 8; 1Mós 26.3; 1Mós 28.15).

Þegar fram liðu stundir hafnaði Jósef í Egyptalandi sem verkfæri til frelsunar þjóðar sinnar. Á hverju stigi lífsreynslu Jósefs -- jafnvel þeim erfiðustu -- staðfestir Biblían að Guð hafi verið með honum (1Mós 39.2, 21, 23). Mörgum kynslóðum síðar uppfyllti Guð ætlunarverk sitt með því að senda Móse til faraós til þess að frelsa þjóð sína úr þrælmeð því að dómi Egypta. Þegar Guð kallaði Móse og fól honum það verk sagði Guð við hann: „Ég mun vera með þér“ (2Mós 3.12). Hvað eftir annað staðfesti Drottinn djúpstæða þrá sína að vera með fólki sínu.

Lestu 2Mós 29.43, 45. Hver var einn megintilgangur helgidómsins í Gamla testamentinu? Guð ákvað að vera með börnum sínum á annan hátt. Hann staðfesti við Móse að hann þráði að dvelja í tjaldbúðinni meðal Ísraelsmanna og með því að setja upp kerfi sem myndi benda fram til hans sem mundi hrinda áformi hans í framkvæmd: Jesú Krists. „Fórnirnar og prestastétt þessa kerfis Gyðinga var virkjað til að tákna dauða Krists og verk hans sem meðalgangara. Allir þessir helgisiðir höfðu enga merkingu eða gildi nema í tengslum við Jesú“ (RH, 17. des., 1872).

`Hvernig finnur þú fyrir nærveru Guðs í lífi þínu?`