---
title:  Erindi Til Hinna Þurfandi
date:  18/11/2023
---

### Lesefni vikunnar
Lúk 5.17-26; Jóh 5.1-9; 5Mós 10.19; 3Mós 23.22; Matt 25.34-40; Jóh 15.13.

> <p>Minnistexti</p>
> „Konungurinn mun þá svara þeim: Sannlega segi ég yður: Allt sem þér gerðuð einum minna minnstu bræðra, það hafið þér gert mér“ (Matt 25.40).

Í Lúk 5.17-26 má finna margar myndir af því hvernig Guð hjálpar þeim sem eru þurfandi. Stundum notar hann aðra til að hjálpa okkur eða notar okkur til að hjálpa öðrum. Það kann að vera áskorun en hún er vel þess virði. Þegar við hjálpum þeim sem eru þurfandi erum við að fylgja fordæmi Jesú Krists. Stundum er auðvelt að sjá hver þarfnast hjálpar en það getur líka verið erfitt að vita. En hvernig sem það er þá erum við kölluð til að vera hjálparmenn Guðs gagnvart öllum sem eru þurfandi, óháð forsögu þeirra.

Margir eru í mikilli þörf og við ættum að hjálpa þeim í tíma og ótíma. Kaþólski guðfræðingurinn Romano Guardini sagði eitt sinn er hann hélt fyrirlestur: „Herrar mínir og frúr! Mér var að berast fregn um að vinur minn eigi í erfiðleikum. Vinátta er mikilvægari í mínum augum er fyrirlestur. Reiðist mér ekki að ég hætti fyrirlestrinum til þess að hjálpa vini.“

Biblían hvetur okkur til að nálgast ókunnuga og ávinna okkur traust þeirra en það skapar betri leið til að hjálpa þeim að finna Jesú.

Þessa viku mun lexían sýna fram á að Guð hefum áform um að ná til hinna þurfandi á ýmsum sviðum. Þarfir þeirra kunna að vera líkamlegar, tilfinningalegar, fjárhagslegar eða félagslegar. Litið gæti verið á suma sem útlaga úr samfélaginu eða fjölskyldunni. En hverjar sem þarfirnar kunna að vera þá verðum við að vera reiðubúin að gera það sem við getum til að hjálpa. Það er kjarni þess að vera kristinn og það sem þarf að einkenna boðunaráform okkar.