---
title:  Flóttafólk og innflytjendur
date:  21/11/2023
---

Flóttafólk og innflytjendur er umdeilt umræðuefni í dag, einkum vegna þess að þeim hefur svo fjölgað svo mjög. Hvort sem það eru stríð eða hamfarir eða vonin um betri fjárhag þá hafa milljónir yfirgefið heimili sín og leita nú hjálpar í örvæntingu sinni.

Samkvæmt Matt 2.13, 14 var Jesús eitt sinn flóttamaður. Jarðneskir foreldrar hans, Jósef og María, neyddust til að flýja frá Bethlehem að næturlagi og leita hælis í Egyptalandi til þess að sleppa undan morðsjúkum höndum Heródesar. Biblían segir ekkert um reynslu þeirra í Egyptalandi en það er ekki erfitt að ímynda sér að það hafi verið áskorun fyrir þau líkt og margir flóttamenn standa einnig andspænis í dag. Líkt og fjölskylda Jesú leitaði hælis í framandi landi leita margir múslímar, búddhatrúarmenn, hindúatrúarmenn, kristnir og trúleysingjar einnig hælis í framandi löndum á okkar tímum. Samkvæmt skýrslum flóttamannahjálpar Sameinuðu þjóðanna náði tala flóttamanna 100 milljónum í maí, 2022. Hernaðarátök, ofbeldi, brot á mannréttindum, ofsóknir og hungur leiða oft til skerðingar á lífsmöguleikunum.

Yfirleitt er auðveldara að eignast vini meðal þeirra sem eru frá sama menningarumhverfi og tala sama tungumál og við af því að við eigum svo margt sameiginlegt. Það er aftur á móti meiri áskorun að finna eitthvað sem við eigum sameiginlegt með innflytjendum og flóttamönnum sem eru frábrugðnir okkur og tala ekki okkar tungu, hafa ekki sömu afstöðu til trúmála og borða ekki sama mat og við. En fagnaðarerindið kallar á okkur að fara út fyrir þægindamörk okkar varðandi þjóðerni og menningu til þess að ná til þeirra sem eru þurfandi, óháð því hve frábrugðnir þeir kunna að vera frá okkur.

`Lestu 5Mós 10.19; Slm 146.9; Róm 12.13 og 3Mós 23.22. Hvaða mikilvæga þema er þar að finna sem gott er fyrir okkur að muna?`

Hvernig getum við sinnt innflytjendum og flóttamönnum? Það getur verið erfitt þar sem í ýmsum löndum það er ekki „rétt“ að blanda geði við eða hjálpa slíku fólki. En samt ber okkur að gera það sem í okkar valdi stendur og þegar við eigum þess kost að sinna þessu fólki sem hefur vissulega átt í erfiðleikum og þarfnast hjálpar okkar. Því verðum við að hjálpa eins mikið og við getum.

Byrjaðu með bæn, leitaðu síðan eftir upplýsingum um innflytjendurna og flóttamennina. Á ýmsum stöðum eru stofnanir sem annast um þá. Þú getur byrjað á því að vinna með slíkum stofnunum eða hvíldardagsskóladeildin þín gæti byrjað að vinna fyrir innflytjendur og flóttamenn.

`Hvað getur þú gert til að hjálpa slíku fólki jafnvel í smáum stíl?`