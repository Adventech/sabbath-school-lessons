---
title:  Til íhugunar
date:  24/11/2023
---

Okkar á meðal óttast margir um öryggi sitt, atvinnumissi, félagslega afturför vegna veikinda, húsnæðismissi, aukinn framfærslukostnað eða hamfarir. Öryggi er eitt af grundvallarþörfum mannsins. Menn þarfnast þeirra sem hjálpa við að endurreisa félagslegt öryggi.

Guðspjöllin gefa dæmi um hvernig Jesús iðkaði „brúarbyggingu“ til þess að frelsa fólk af öðrum menningarsvæðum (Matt 8.28-34: Mrk 5.1-20). Á sama hátt erum við einnig kölluð til að skapa vini og sinna fólki úr annarri þjóðmenningu. Kristur dó fyrir alla, óháð kynþætti, þjóðerni, auðsæld eða bak-grunni. Þessu megum við aldrei gleyma. „Hann er friðþæging fyrir syndir okkar og ekki einungis fyrir syndir okkar heldur líka fyrir syndir alls heimsins“ (1Jóh 2.2).

„Menn og konur eru ekki að uppfylla áform Guðs þegar þau láta í ljósi hlýhug sinn einungis í garð eigin fjölskyldu. . . og útiloka þá frá kærleika sínum sem þau gætu hughreyst og blessað með því að létta á þörfum þeirra. . . .

Þegar Drottinn býður okkur að gera öðrum gott sem standa utan fjölskyldunnar þýðir það ekki að það dragi úr ástúð okkar til heimilisfólksins eða elsku okkar til okkar eigin fólks eða heimalands þar sem hann býður okkur að útvíkka samkennd okkar. En við eigum heldur ekki að takmarka hlýhug okkar og samúð innan fjögurra veggja og loka fyrir þær blessanir sem við höfum hlotið frá Guði þannig að aðrir geti ekki notið þeirra með okkur“ (RH, 15. okt., 1895).

Sú ábyrgð sem okkur hefur verið falin að vera blessun fyrir þá sem eru utan við þægindasvið okkar, hvort sem þeir eru af öðru þjóðerni eða einungis hjálparvana einstaklingar, er óumsemjanleg tilskipun frá Jesú Kristi sjálfum (Post 1.8; Mrk 11.17).

**Til umræðu**

`Hvert er þægindasvið þitt og hvers vegna verður þú að vera fús að fara út fyrir það ef þörf krefur?`

`Hvaða aðdróttun felst í því að Jesús var sagður vera „mathákur og vínsvelgur, vinur tollheimtumanna og bersyndugra“ (Matt. 11.19)? Hvað var það sem Jesús gerði sem leiddi til þessarar ásökunar og hvað kennir það okkur um ætlunarverk okkar?`

`Að hve miklu leyti ætti kristinn einstaklingur að taka þátt í hátíðhöldum þeirra sem eru ekki trúaðir? Hvernig geta hinir kristnu gert það án þess að slaka á meginreglum Biblíunnar?`