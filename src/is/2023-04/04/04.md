---
title:  Bænarandi Abrahams
date:  24/10/2023
---

`Lestu 1Mós 18.23-32 og Jak 5.16. Hvað ættu þessir textar að kenna okkur um mátt meðalgöngubænar?`

Samræður Abrahams og Guðs eru tákn um meðalgöngubæn. Í þessum kafla kemur Abraham fram sem meðalgöngumaður frammi fyrir Guði fyrir íbúa Sódómu og Gómorru. Hann bað fyrir þeim og þar með var hann einskonar tákn um Jesú sem meðalgangara okkar frammi fyrir föðurnum. Ætlunarverk okkar mun einungis bera ávöxt ef við biðjum þannig.

Abraham hafði lært að elska íbúana í Sódómu og Gómorru og öðrum nálægum borgum. Þess vegna var bæn hans einlæg og falslaus. Hann hafði þegar barist gegn nokkrum konungum sem höfðu unnið sigur yfir konungum Sódómu og Gómorru. Eftir sigur Abrahams kom Bera, konungur Sódómu, til að hitta Abraham hjá Melkísedek og bað um að fólk hans fengi að snúa aftur til heimila sinna. „Láttu mig halda fólkinu en taktu eignirnar“ (1Mós 14.21). Þetta sýnir þá elsku sem konungurinn bar til fólksins. Einn af eiginleikum Abrahams var kærleikur og því elskaði hann konunga Sódómu og Gómorru og bað fyrir þeim og fólki þeirra. „Kærleikur til glataðra sálna varð kveikjan að bæn Abrahams“ (ÆS, bls. 97).

Abraham auðsýndi auðmýkt og harðfylgni í bænum sínum. Strax og Guð samþykkti fyrstu beiðni hans um að hlífa borginni ef 50 réttlátir byggju þar hélt hann áfram meðalgöngu sinni.

Við getum ekki lokið ætlunarverki okkar án meðalgöngubænar. Þegar við höfum hitt einhvern, flutt ræðu eða haft Biblíurannsókn með einhverjum verðum við að biðja fyrir þeim sem við höfum haft samband við. Guð heyrir slíkar bænir og snertir við hjörtum þeirra sem við höfum haft samband við. Það eru ekki orð okkar eða mælska sem snýr hjörtum vina okkar og kunningja heldur er það Heilagur andi. Þess vegna er það hluti af ætlunarverki okkar að biðja fyrir hverjum og einum.

`Lestu Róm 8.34 og Heb 7.25. Hvað segja þessir textar okkur um það sem Jesús gerir fyrir okkur og hvernig gæti það hjálpað okkur að skilja betur hlutverk okkar sem meðalgangara milli annarra og Guðs?`