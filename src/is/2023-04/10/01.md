---
title:  Erindi Til Heimsins (Fyrri Hluti)
date:  02/12/2023
---

### Lesefni vikunnar
Post 17; 1Kor 2.2; Róm 1.18-25.

> <p>Minnistexti</p>
> „Guð sem skóp heiminn og allt sem í honum er, hann, sem er herra himins og jarðar, býr ekki í musterum sem með höndum eru gerð“ (Post17.24).

Þegar Lúkas lýsir því sem Páll gerði í Aþenu segir hann meðal annars: „Hann ræddi þá í samkundunni við Gyðinga og guðrækna menn og daglega á torginu við þá sem urðu á vegi hans“ (Post 17.17).

Auðvitað hefði verið þægilegast fyrir Pál að vinna meðal Gyðinganna, því að hann var einn þeirra. En Páll lét sér ekki nægja að starfa einungis meðal eigin fólks. Hann hafði verið kallaður til að ná einnig til annarra.

Páll hefði einnig getað unnið einungis meðal guðrækinna heiðingja sem höfðu nú gerbreytt lífsviðhorf. Þeir byggðu á biblíulegum grundvelli sem Páll gæti byggt á, jafnvel þó þeir þyrftu enn að kynnast Jesú, Messíasi, sem þeir „óttuðust.“

Svo var þó ekki. Meðan Páll var í Aþenu sem var þekkt fyrir heimspeki leitaðist hann einnig við að ná til fólksins þar. Margir þeirra höfðu allt annan bakgrunn en Gyðingar, gjörólíkt lífsviðhorf og frábrugðna helgisögu sem var grundvöllur trúarinnar sem Páll vildi boða þeim.

Hvernig fór Páll að því að ná til þeirra og hvað getum við lært af viðleitni hans?