---
title:  Of langt gengið
date:  07/12/2023
---

`Lestu Post 17.24-34. Hvernig heldur Páll áfram vitnisburði sínum?`

Það er líka athyglisvert að Páll vitnaði í rithöfunda þeirra sem höfðu skrifað ýmislegt sem nálgaðist sannleika Biblíunnar og það gaf Páli tækifæri til að leiða áheyrendur sína áfram. Hann notaði þannig þekkingu sína á trú þeirra til að finna sameiginlegan grundvöll til að byggja á. Það er því enginn vafi að það getur verið áhrifamikil leið til að ná til annarra að hafa þekkingu á því sem þeir trúa og sameiginlegan grundvöll.

Taktu einnig eftir því að Páll notar það sem þeir áttu sameiginlegt til þess að koma máli sínu á framfæri, sem var upprisa Jesú og sú von sem hún gefur öllum. Lúkas lýsir viðbrögðum fólksins við lokaorðum Páls um upprisuna. Sumir hæddust að hugmyndinni, aðrir sögðust vilja heyra meira frá Páli um það efni og enn aðrir trúðu. En fyrir okkur er lykilatriðið í frásögninni er sú staðreynd að allir hlustuðu á Pál. En það var einmitt það sem Páll hafði vonast til frá upphafi.

Við vitum að sumir munu hafna fagnaðarerindinu en við verðum að gera allt sem í okkar valdi stendur til þess að tryggja að þeir skilji hverju þeir eru að hafna áður en þeir gera það. Með starfsaðferð sinni meðal Aþeninga og snjallri notkun þess sem hann hafði kynnst og lært af þeim tryggði Páll að þeir væru opnir fyrir þeirri hugmynd að sá Guð væri til sem þeir þekktu ekki og vissu ekki að hefði skapað þá. Sá Guð elskaði þá og vildi að þeir þekktu hann. Hann hafði verið þeim miskunnsamur þrátt fyrir fávisku þeirra. En dagur dómsins var í aðsigi. Ef allt það sem Páll sagði frá var ótrúlegt þá voru sannanleg rök fyrir því í upprisu Krists.

Þegar nú fólkið hafði heyrt og skilið boðskapinn var það á ábyrgð þess að hafna því eða rannsaka það nánar. Sumir gerðu það og urðu fylgjendur Jesú (Post 17.34).

`Áskorun 1: Biddu Guð að leiðbeina þér varðandi bestu leiðina til að vitna fyrir einhverjum sem þú þekkir.`

`Áskorun 2: Kannaðu hvernig þú getur notað samfélagsmiðla sem mögulegan Areopagus til þess að framsetja fagnaðarerindið á skýran og nærgætinn hátt fyrir þá sem eru vantrúaðir.`