---
title:  Hvatning Og Undirbúningur
date:  04/11/2023
---

### Lesefni vikunnar
Lúk 24.1-12; Lúk 24.36-49; Post 1.12-26; Heb 10.24, 25; Post 24.1-41; 1Kor 11.1.

> <p>Minnistexti</p>
> „Meðan ég var enn á meðal ykkar sagði ég ykkur: „Allt sem ritað er um mig í lögmáli Móse, spámönnunum og sálmunum á að rætast“ (Lúk 24.44).

Páll skrifaði eftirfarandi til Filippímanna: „Sumir prédika að sönnu Krist af öfund og þrætugirni en sumir gera það líka af góðum hug. Þeir gera það af kærleika vegna þess að þeir vita að ég er settur fagnaðarerindinu til varnar. Hinir prédika Krist af eigingirni og ekki af hreinum hug heldur í þeim tilgangi að bæta þrengingu ofan á fjötra mína. En hvað um það, Kristur er allt að einu boðaður, hvort sem það heldur er af uppgerð eða heilum hug. Og þetta gleður mig. Já, það mun áfram gleðja mig“ (Fil 1.15-18).

Áhrifamikil orð! Hvort sem það var „af uppgerð eða heilum hug“ þá var Kristur boðaður og það var það sem máli skipti fyrir Pál. Helst ætti þó hvatning okkar til að boða Krist, framkvæma boðunaráform hans og ná til annarra með fagnaðarboðskapinn, að vera kærleikur og sannleikurinn en ekki síngjarn metnaður, öfund og átök.

Hvað er þá sumt af því sem hvetur okkur til að boða Krist og hvernig getum við búið okkur undir það?

Þessa viku munum við líta á nokkra atburði á tíma frumsafnaðarins sem geta veitt okkur leiðsögn varðandi þessa mikilvægu þætti boðunaráformsins.