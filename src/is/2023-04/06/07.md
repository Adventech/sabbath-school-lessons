---
title:  Til athugunar
date:  10/11/2023
---

Boðunaráform okkar verður að byggjast á djúpri elsku og þakklæti fyrir það sem Jesús hefur gert og er að gera í lífi okkar. Hver önnur ástæða byggir á röngum grundvelli. Lykillinn að velheppnaðri boðun og útbreiðslu felst í því að sökkva sér í orð Guðs og vera í samræmi við það.

„Líf okkar er tengt lífi Krists. Við eigum stöðugt að nærast frá honum, eiga þátt í honum sem er hið lifandi brauð sem kom niður af himnum, drekka úr þeirri uppsprettu sem er ávallt fersk og framreiðir ávallt ríkulegar auðlindir sínar. Ef við höfum Drottin sífellt fyrir hugskotssjónum og leyfum hjörtum okkar að láta í ljósi þakklæti og lofgjörð til hans mun trúarlíf okkar stöðugt vera ferskt. Bænir okkar munu vera samræður við Guð eins og við tölum við vin okkar. Hann mun segja okkur leyndardóma sína. Oft munum við hafa ljúfa og fagnaðarríka tilfinningu fyrir nærveru Jesú. Oft munu hjörtu okkar brenna hið innra með okkur þegar hann nálgast til þess að eiga samneyti við okkur líkt og hann hafði við Enok. Þegar þetta er með sanni reynsla hins kristna mun líf hans einkennast af einfaldleika og auðmýkt, mildi og lítillæti hjartans sem sýnir öllum sem hann á samskipti við að hann hefur verið með Jesú og lært af honum“ (COL, bls. 129, 130).

„Líf sem er sjálfhverft getur ekki vaxið eða borið ávöxt. Ef þú hefur tekið á móti Kristi sem persónulegum frelsara þínum ættir þú að gleyma sjálfum þér og hjálpa öðrum. Talaðu um kærleika Krists og segðu þeim frá sjálfsfórnandi dauða hans fyrir þá. . . . Þegar þú færð anda Krists, anda viðleitni og óeigingjarnrar elsku til annarra, muntu vaxa og bera ávöxt . . . . Trú þín mun vaxa, sannfæring þín dýpka og kærleiki þinn fullkomnast“ (COL, bls. 67, 68).

**Til umræðu**

`Hvernig skilur þú orð Páls í Filippíbréfinu um að Kristur sé boðaður af öfund, deilum eða eigingirni? Hvernig getum við komist hjá því að það einkenni okkar boðun?`

`Hver hefur persónuleg reynsla þín verið af raunveruleika Guðs og kærleika hans? Gætir þú prédikað fyrir öðrum í einlægni og heiðarleika um gæsku og elsku Guðs? Hver myndi boðskapur þinn vera?`

`Hver hefur verið reynsla þín af því að bíða eftir Guði og hvað hefur það kennt þér um að treysta honum og um trúna almennt?`