---
title:  Spádómlegur grundvöllur
date:  06/11/2023
---

`Lestu Lúk 24.36-49. Hvað var að gerast og hvers vegna var þetta mikilvæg reynsla fyrir postulana?`

Það er athyglisvert að lærisveinarnir trúðu ekki í fyrstu vegna ótta. Síðar, þegar þeir sáu Jesú og voru fullvissaðir um að hann væri lifandi, trúðu þeir ekki fyrir fögnuði (Lúk 24.41). Hefur þér nokkru sinni fundist eitthvað vera of gott til að vera satt? Það var reynsla lærisveinanna og annarra í loftsalnum.

Ef Jesús hefði aðeins veitt þeim þessa reynslu hefði trú þeirra að öllum líkindum ekki varað þegar hann fór frá þeim. Með tímanum gætu áhrif reynslunnar dvínað. Þeir myndu gleyma henni eða jafnvel farið að efast um hana. Þar af leiðandi sýndi Jesús þeim ekki aðeins örin og borðaði fisk með þeim heldur leiddi hann þá inn í Orð sitt og sýndi þeim spádómana sem lágu til grundvallar starfi hans og þjónustu. Með öðrum orðum, þó svo reynslan var sem þeir höfðu með honum væri mikil þá vildi Jesús samt grundvalla trú þeirra á orði Guðs.

„Meðan ég var enn meðal ykkar sagði ég ykkur: Allt sem ritað er um mig í lögmáli Móse, spámönnunum og sálmunum á að rætast“ (Lúk 24.44).

Orð Guðs er áhrifamikil hvatning til að sinna boðunaráformum og vitna. Jesús vissi að til þess að gera reynslu lærisveinanna traustari þyrftu þeir að skilja hvers vegna hann varð að deyja og hvaða þýðingu upprisa hans hafði. Þeir þurftu að breyta viðhorfi sínu frá veraldlegu ríki, sem byggðist á stjórnmálum, og að lausn á vandamáli syndarinnar og sigri Krists yfir dauðanum. Fagnaðarerindið fól mikið meira í sér en stjórnmálalegt fullveldi Ísraels. Það sýndi fram á sigur Krists yfir Satan og tryggði eyðingu alls hins illa í heiminum dag einn, jörðin yrði endursköpuð og Guð mundi vera á meðal fólks síns. Hann „lauk upp huga þeirra“ (Lúk 24.45) svo að þeir gátu skilið þann sannleika sem þeir áttu að deila með heiminum.

Við getum ekki haldið uppi reynslum okkar með Jesú nema á grundvelli orðs hans, þar á meðal spádómannna sem benda til sögunnar, og þeirra atburða sem ná til og innifela fyrri og síðari komu Krists. Þegar við höfum fullan skilning á þessum sannindum hvetur það okkur og undirbýr til að vera erindrekar hans.

`Hve góður er grundvöllur þinn í spádómunum sem benda fram til fyrri og síðari komu Krists? Hvers vegna þurfum við einkum á hinum síðustu dögum að þekkja vel orð Guðs, einkum spádómana, og hvers vegna er svo mikilvægt að skilja þá í tengslum við boðunaráformið?`