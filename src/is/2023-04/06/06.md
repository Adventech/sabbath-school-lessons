---
title:  Svipmynd af frumsöfnuðinum
date:  09/11/2023
---

`Lestu Post 2.41-47. Hvaða mynd er brugðið upp af frumsöfnuðinum í þessum versum?`

Annar kaflinn í Postulasögunni endar á fagurri mynd af frumsöfnuðinum. Í Post 2.41 er okkur sagt að þeir sem skírðust bættust við hópinn. Það má lesa þetta þannig að þeir sem „bættust við“ hafi aukið við heildarfjölda hinna trúuðu, en meira liggur þar að baki. Þeir sem voru nýskírðir urðu hluti af hópnum og jafningjar.

Lykilhlutverk frumsafnaðarins fólst í því að vera lærisveinar. Þegar nýir meðlimir bættust við var þeim kennt á þremur sviðum. Í fyrsta lagi héldu þeir áfram að rækta trúaruppfræðslu postulanna. Prédikun postulanna mætti röngum trúaratriðum og kom fram með nýjar skýringar á því sem fólkið sá og fann fyrir. En hún kenndi þeim ekki að lifa í samræmi við þennan nýja sannleika. Það gerðist í samskiptum þeirra við hópinn. Þeim sem voru nýir í trúnni var vandlega leiðbeint bæði fræðilega og með þátttöku í daglegu lífi annarra trúaðra undir efirliti og forustu postulanna sem voru andlega þroskaðir og grundvallaðir í trúnni.

Það er léleg prédikun sem segir fólkinu hvað það eigi að gera en ekki hvernig það eigi að gera það. Jafnvel þó við lesum „hvernig-bækur“ eða hlustum á ræður sem útskýra hvernig eigi að gera eitt og annað þá er ekkert sem kemur í staðinn fyrir það að sjá það í lífi einstaklinga og líkja eftir því. Páll gerði sér grein fyrir því og hvatti fylgjendur sína til að líkja eftir honum eins og hann hafði líkt eftir Jesú (1Kor 11.1). Þegar aðrir sjá þig og reynslu þína með Kristi í lífi þínu mun það einnig hafa áhrif á þá.

`Áskorun 1: Hugsaðu um einhvern í lífi þínu sem þú vildir að væri trúaður. Biddu dag hvern að hann/hún megi hafa persónulega reynslu með Jesú.`

`Áskorun 2: Hvern ert þú að leiða og þjálfa til að eiga samband við Jesú? Reyndu að finna leið fyrir hann/hana að eiga samneyti við aðra trúaða einstaklinga.`