---
title:  Áreiðanlegur vitnisburður Mordekaí
date:  19/12/2023
---

Þar sem Mordekaí og Ester bjuggu í erlendu ríki mundu þau að öllum líkindum fyrr eða síðar lenda í erfiðleikum ef þau héldu áfram að vera trúföst. Það var vissulega tilfellið með Mordekaí.

`Lestu Est 3.1-15. Hvað gerðist og hvers vegna?`

Í Est 3 lesum við að Xerxes (Ahasverus) konungur heiðraði Haman og fól honum háa stöðu og mikil völd. Öllum var fyrirskipað að lúta Haman. En við lesum að „Mordekaí féll hvorki á kné né laut honum“ (Est 3.2). Biblían nefnir ekki hvers vegna Mordekaí kraup ekki á kné fyrir honum. En við vitum það. Mordekaí var trúfastur Gyðingur og hann var ekki fús að sýna virðingu afkomanda Amalekítans Agags en þeir voru óvinir þjóðar hans allt frá brottförinni úr Egyptalandi (5Mós 25.19). Hvernig gæti trúfastur Gyðingur kropið á kné frammi fyrir Amalekíta eða nokkrum öðrum en Drottni?

„Þá spurðu þjónar konungs í hallarhliði: „Hvers vegna hefurðu skipan konungs að engu?““ (Est 3.3). Við vitum ekki nákvæmlega hvernig Mordekaí svaraði þeim en næsta vers segir að Mordekaí hafi sagt þeim að hann væri Gyðingur (Est 3.4). Í svari sínu hafði Mordekaí tækifæri til að útskýra að hann, sem tilbað þann Guð sem skapaði himin og jörð, gæti ekki tilbeðið neina synduga mannveru. Það er enginn vafi á að Mordekaí hafi að einhverju leyti getað vitnað um trú sína sem hann hélt svo fast við að hann skapaði hættu fyrir sjálfan sig og jafnvel aðra, því miður.

Bjart ljós skein frá Daníel og félögum hans mitt í siðferðilegu myrkri hirðarinnar í Babýlon“ (RH, 13. maí, 1884).

Þegar Haman vildi tortíma Gyðingaþjóðinni lýsti hann henni með þessum orðum: „Meðal þjóðanna hvarvetna í héröðum ríkis þíns er ein þjóð sem hefur dreifst víða og sker sig úr öllum öðrum þjóðum. Lög þessarar þjóðar eru frábrugðin lögum allra annarra þjóða, lög konungs virðir hún að vettugi“ (Est 3.8). Þjóð sem hefur ólíkar venjur og hlýða ekki lögum konungsins? Finnst betri afsökun fyrir oksóknum?

`Hvernig gætum við í dag haft svipaða reynslu og Mordekaí? Hvernig ættum við að bregðast við því?`