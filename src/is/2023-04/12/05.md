---
title:  Vegna þessara atburða
date:  20/12/2023
---

`Lestu Est 4.1-14. Hvers vegna var það talið viðeigandi að Ester kynnti sig sem Gyðing á þessum tíma?`

Þegar Mordekaí hafði samband við Ester varðandi aðstoð hennar hafði hún verið gift Xerxes um árabil en það voru lög í Persaveldi um að enginn gæti komið fram fyrir hásæti konungs án þess að hann boðaði þá sérstaklega. Hvers sem virti ekki þá reglu átti á hættu að verða tekinn af lífi. Ester vissi um áhættuna en fór samt óboðin inn í innri hallargarðinn þar sem hásætið var.

Með trú sinni reyndi Mordekaí og vekja trú Esterar. Kjarna Esterarbókar er að finna í orðum Mordekaí til Esterar: „Þegar Mordekaí voru flutt orð Esterar bað hann um að þessu svari yrði skilað til hennar: „Þú skalt ekki ætla að þér þá dul að þú verðir hólpin, ein allra Gyðinga, þótt þú dveljist í konungshöll. Fari svo að þú þegir nú mun Gyðingum eigi að síður berast hjálp og frelsun úr öðrum stað. En það yrðu endalok þín og ættar föður þíns. Hver veit nema þú hafir orðið drottning nú vegna þessara atburða?““ (Est 4.13, 14).

Trú Esterar var reynd þegar Mordekaí skírskotaði til kærleika hennar í garð fólks síns. Aðeins Mordekaí vissi að hún væri Gyðingur og þegar hún ákvað að taka þátt hikaði hún ekki við að hætta lífi sínu.

Hún hafði sterka trú á Guð og hún vissi að aðkoma hennar mundi ekki lánast án hjálpar frá Guði. Svar hennar til Mordekaí sýnir trú hennar: „Farðu og kallaðu saman alla Gyðinga sem nú er að finna í Súsa. Haldið föstu mín vegna og etið hvorki né drekkið í þrjá sólarhringa, hvorki á nóttu né degi. Eins munum við fasta, ég or þernur mínar. Síðan geng ég fyrir konung enda þótt það sé andstætt lögunum. Ef ég dey þá dey ég“ (Est 4.16). Mordekaí sendi þessi skilaboð áfram til Gyðinganna í Súsa og meðan þeir föstuðu og bað bjó Ester sig undir þetta hættulega augnablik. „Á þriðja degi klæddist Ester drottningarskrúða sínum og gekk inn í innri hallargarðinn andspænis konungshöllinni sjálfri. Þar sat konungur í hásæti sínu í hallarsalnum gegnt dyrum hallarinnar. Þegar konungur sá Ester drottningu standa úti fyrir gast honum vel að henni og rétti gullsprotann, sem hann hafði í hendi sér, í átt til hennar en Ester gekk til hans og snerti oddinn á sprotanum“ (Est 5.1, 2).

`Gyðingar sem væru í slíkum kringumstæðum mundu vissulega hafa beðið samhliða föstunni. Bænin var mikilvægur þáttur undir slíkum kringumstæðum. Hvaða augljósu lexíu getum við lært af því?`