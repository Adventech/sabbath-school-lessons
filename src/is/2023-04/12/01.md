---
title:  Ester Og Mordekaí
date:  16/12/2023
---

### Lesefni vikunnar
Dan 1.1-12; Dan 6.1-9; Est 2.1-10, 20; Est 3.1-15; Est 4.1-14; Est 9.1-12.

> <p>Minnistexti</p>
> „Ég geri þig að ljósi fyrir þjóðirnar svo að hjálpræði mitt nái allt til endimarka jarðar“ (Jes 49.6).

Einna mest áhugahvetjandi frásögn í Biblíunni, sem fjallar um þvermenningarlega þjónustu, er skráð í Esterarbók. Talsvert hefur verið ritað um þá bók í aldanna rás og margir Gyðingar halda enn upp á púrím hátíðina á grundvelli Est 9.26-31.

Ester og tvímenningur hennar, Mordekaí, voru Gyðingar sem bjuggu í Súsa, höfuðborg Persaveldis. Af einhverri ástæðu sneru þau ekki aftur til Júdeu ásamt öðrum Gyðingum eftir útlegðina í Babýlon heldur héldu þau um kyrrt í Persíu ásamt mörgum öðrum Gyðingum.

Síðan leiddu ýmis atvik til þess að Ester varð drottning. „Konungur fékk meiri ást á Ester en nokkurri konu annarri og naut hún meiri hylli og dálætis af honum en allar hinar meyjarnar. Hann setti því hina konunglegu kórónu á höfuð henni og tók hana sér fyrir drottningu í stað Vastí“ (Est 2.17).

Það var í því hlutverki að Ester gat gegnt mikilvægu hlutverki í rás Biblíusögunnar. Þessi frásögn sýnir á sinn hátt hvernig Guðs fólk getur verið vitni fyrir sannleikann jafnvel í framandi umhverfi.

Reyndu að taka tíma til að renna augunum yfir Esterarbók við undirbúning þessarar lexíu.