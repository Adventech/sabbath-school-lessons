---
title:  Púrím kraftaverkið
date:  21/12/2023
---

Um aldir hafa ritskýrendur tekið eftir því að nafn Guðs er hvergi að finna í Esterarbók. Hún er einasta bókin í Biblíunni þar sem það gerist. Samt gátu Gyðingarnir séð Guð að verki í frelsun þeirra og Guðs fólk kaus að hafa þessa bók með í ritningum Biblíunnar.

Getum við séð návist Guðs að verki undir yfirborðinu í daglegu lífi okkar? Athafnir Guðs geta litið út eins og venjulegir og eðlilegir atburðir og við kunnum að missa af því að taka eftir návist Guðs ef við gætum ekki vandlega að þeim.

`Lestu Est 9.1-12. Hver var árangurinn af viðleitni Esterar?`

Púrím-kraftaverkið var mjög óvenjulegt. Það er hulið og dulbúið sem eðlilegir atburðir. Lögin um útrýmingu Gyðinganna voru ekki ógilt en ný lög voru sett sem leyfðu Gyðingunum að verja sig.

En takið einnig eftir hvað annað gerðist og hvernig Guð gat notfært sér þá atburði. Persarnir tóku eftir því sem Guð gerði fyrir hönd Gyðinganna.

`Og hver var árangurinn?`

„Og margir íbúar af öðru þjóðerni tóku Gyðingatrú“ (Est 8.17). Þetta er gott dæmi um það hvernig Drottinn getur leitt glataðar sálir til þekkingar á sér.

Leiðtogar Gyðinganna könnuðust við að Guð væri að verki. Þegar Gyðingarnir fóru með sigur af hólmi í vörn sinni lýstu þeir yfir árlegri hátíð, sem kölluð var púrím (= „hlutkestir“ sjá Est 9.24) til að minnast sigursins og fagna yfir honum. Enn í dag eru þessir dagar haldnir hátíðlegir í þakkargjörð til Guðs til að minnast frelsunar hans.

`Áskorun 1: Biddu Guð að gefa þér hugrekki til að deila einhverju sem hann hefur gert fyrir þig með einhverjum á bænalista þínum þessa viku.`

`Áskorun 2: Byrjaðu að halda dagbók yfir sérstök atvik, stór eða smá, sem Guð gerir fyrir þig. Rifjaðu þau upp og biddu Guð um að minna þig á þau á réttum tíma til að deila þeim með einhverjum.`