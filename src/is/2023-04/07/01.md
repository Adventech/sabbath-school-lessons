---
title:  Erindi Mitt Til Nágrannanna
date:  11/11/2023
---

### Lesefni vikunnar
Lúk 10.25-37; 2Tím 3.16; Jak 2.17-22; Matt 22.37-40; Gal 5.14; Mík 6.6-8.

> <p>Minnistexti</p>
> „Hann svaraði: „Elska skalt þú Drottin, Guð þinn, af öllu hjarta þínu, allri sálu þinni, öllum mætti þínum og öllum huga þínum og náunga þinn eins og sjálfan þig““ (Lúk 10.27).

Við þekkjum öll textann sem segir: „Elska skalt þú Drottin, Guð þinn, af öllu hjarta þínu, allri sálu þinni, öllum mætti þínum og öllum huga þínum“ (Lúk 10.27). Samt getur elska okkar til Guðs orðið yfirborðskennd ef við segjumst elska Guð en hlýðum honum ekki. Við höldum að við elskum Guð en hvernig kemur þessi elska fram í daglegu lífi okkar? Elska til Guðs krefst fullrar undirgefni hjarta og sálar, líkama og hugar á hverjum degi. Allir geta sagst elska Guð en það kostar viðleitni.

En þó svo það sé gott og blessað að elska Guð þá vill Guð einnig að við elskum aðra þar sem elska okkar til annarra er kröftug ograunveruleg endurspeglun af elsku okkar til Guðs. Við lesum í 1Jóh 4.20:

„Ef einhver segir: „Ég elska Guð,“ en hatar trúsystkin sín er sá lygari. Því að sá sem elskar ekki bróður sinn eða systur, sem hann hefur séð, getur ekki elskað Guð sem hann hefur ekki séð.“ Páll segir einnig í Gal 5.14: „Allt lögmálið felst í þessu eina boðorði: „Þú skalt elska náunga þinn eins og sjálfan þig.“

Þessa viku munum við læra hvernig við getum tileinkað okkur þessa meginreglu í lífi okkar.