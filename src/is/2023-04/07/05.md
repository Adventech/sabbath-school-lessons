---
title:  Elska aðra eins og sjálfan þig
date:  15/11/2023
---

`Lestu Matt 22.37-40. Hvernig er það sem Jesús segir í þessum versum í samanburði við svar hans til lögvitringsins í Lúk 10.27, 28?`

Samkvæmt Matt 22.37-40 gerði Jesús það ljóst að sönn trú komi fram í samræmi við þessi tvö boðorð. Og Lúk 10 27, 28 bendir á að hver sem fylgir þessum leiðbeiningum muni öðlast eilíft líf.

„Kærleikur er grundvallarmeginregla stjórnar Guðs á himni og jörð og hann verður að vera undirstaða kristinnar lyndiseinkunnar. Það eitt getur mótað hana og gert hana stöðuga. Einungis það getur gert hverjum og einum kleift að standast erfiðleika og freistingar“ (COL, bls. 49).

`Lestu Gal 5.14; Mík 6.6-8 og 1Jóh 4.20, 21. Hvernig renna þessi vers stoðum undir það sem Jesús sagði?`

Samkvæmt Páli felst allt lögmálið „í þessu eina boðorði: „Þú skalt elska náunga þinn eins og sjálfan þig““ (Gal 5.14). Að Páls mati sést kærleikurinn til Guðs einungis á áþreifanlegan hátt þegar birtist í framkomu okkar við aðra. Þó svo hann segði: „Hinn réttláti mun lifa fyrir trú“ (Róm 1.17) þá er ekki hægt að hylja lifandi trú fyrir öðrum. Páll, Míka og Jóhannes gera það ljóst að verkin sýni fram á raunveruleika trúar okkar.

Í 1Kor 13 bendir Páll sterklega á að þó svo einhver telji sig hafa mikla þekkingu, geri mörg góðverk, hafi mikla trú og jafnvel gefi líf sitt en hefur ekki kærleika þá er sá hinn sami eins og „hljómandi málmur eða hvellandi bjalla“ (1Kor 13.1).

`Líttu á orð Ellenar G. White hér að ofan og taktu eftir hvað hún segir um að maðurinn geti einungis staðið fastur fyrir og staðist freistingar ef hann hefur kærleika. Hvernig sýnir sú hugmynd að fyrirmælin um að elska er ekki frelsun fyrir verk heldur vísbending um þá trú sem við höfum á Jesú?`