---
title:  Þrengingar endalokanna
date:  26/12/2023
---

Jesús sagði við lærisveina sína og okkur: „Farið því og gerið allar þjóðir að lærisveinum, skírið þá í nafni föður og sonar og heilags anda og kennið þeim að halda allt það sem ég hef boðið yður. Sjá, ég er með yður alla daga allt til enda veraldar“ (Matt 28.19, 20). Þetta er umboðið mikla og að ýmsu leyti eru boðskapir englanna þriggja, sem boða eigi öllum þjóðum, kynkvíslum, tungum og lýðum (Opb 14.6), einfaldlega boðunin mikla í formi „sannleikans fyrir samtímann“ (2Pét 1.12).

`Lestu 1Jóh 4.8; 2Pét 3.9; 1Tím 2.4 og 1Mós 12.3. Hvers vegna skipta allir þjóðflokkar máli fyrir Guð?`

Kærleiki Krists nær til alls mannkynsins, enginn þjóðflokkur er undanskilinn. Biblían gerir ljóst að Kristur dó fyrir alla menn, óháð kynþætti, þjóðerni eða nokkru öðru, í andstöðu við þá guðfræði sem kennir að Kristur hafi aðeins dáið fyrir fyrirfram-ákveðinn kjörhóp. Kristur dó fyrir allar mannverur, þar á meðal þig. Einasta spurningin sem kemur til okkar allra er hvernig bregst þú við dauða hans?

Þegar Jesús kemur aftur verða aðeins tveir augljósir hópar: Annars vegar eru þeir sem hafa gefist undir vald Satans í formi trúarlegra og pólitískra stofnana, eins og fram kemur í Opb 13 og 17, og hins vegar þá sem hafa gefist að fullu Jesú Kristi og trú þeirra opinberast í því að þeir varðveita boðorð Guðs (Opb 14.12).

Allt frá upphafi hafa mennirnir haft vísbendingu um það hver Guð er og hvernig réttlæti hans og kærleiki virka (Róm 1.18-21). Þess vegna verða allir dæmdir á grundvelli þess hvernig þeir samstörfuðu Guði og lifðu lífi sínu, óháð því hve mikið þeir skildu eða skildu ekki (Róm 2.11-16).

En á þessum tíma endalokanna er vaxandi klofning áberandi og samviskufrelsi ekki lengur virt. Fólk er þröngvað til að standa með flokki Satans. Það er því knýjandi nauðsyn að boða fagnaðarerindið og fletta ofan af starfsaðferðum Satans. En það er einmitt efni boðskapa englanna þriggja sem okkur er ætlað að boða.

`Hugleiddu þá staðreynd að Kristur dó fyrir þig. Hvað gæti eiginlega fengið þig til að trúa því að eitthvað sem þú hefur gert sé svo slæmt að krossdauði Krists nægði ekki til að greiða fyrir það?`