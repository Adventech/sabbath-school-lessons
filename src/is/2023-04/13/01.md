---
title:  Endalok Ætlunarverks Guðs
date:  23/12/2023
---

### Lesefni vikunnar
Opb 1.1-7; 1Pét 2.9; Opb 14.6-12; Lúk 11.23; 1Tím 2.4; Opb 21.1-4.

> <p>Minnistexti</p>
> „Þar eð allt þetta ferst, þannig ber ykkur að lifa heilögu og guðrækilegu lífi og bíða eftir degi Guðs og flýta fyrir að hann komi“ (2Pét 3.11, 12).

Opinberunarbókin fyllir huga okkar af myndum um endalokin. Hápunktur bókarinnar fjallar um alheimsdeiluna milli Krists og Satans. Satan hefur glatað lagalegum yfirráðum sínum yfir jörðinni og leggur nú í einelti þá sem eru Guði trúir. Hámark bókarinnar er endurkoma Jesú til að frelsa börn sín, bæði þau réttlátu sem eru á lífi þegar hann kemur og einnig þau trúföstu sem hafa dáið allt frá syndafalli Adams og Evu. Bókin sýnir okkur einnig fram á eyðingu Satans og hinna illu í eldi og stofnun eilífðarríkis Jesú á endurnýjaðri jörð.

Sumir keppast við að rannsaka Opinberunarbókina og leitast við að bera kennsl á þau tákn og atburði sem einkenna kirkjusöguna frá fyrstu öld e.Kr. allt til okkar á tíma endalokanna og það er rétt af þeim að gera það.

Í þessari síðustu lexíu þessa ársfjórðungs munum við sjá að Opinberunarbókin er trúboðsbók sem beinir athyglinni að Guði sem hefur áætlun fyrir kirkju sem er erindreki hans. Kall okkar til að boða „sannleikann fyrir samtímann“ til heimsins er virkt þangað til allir hafa hafa valið eða hafnað Guði.