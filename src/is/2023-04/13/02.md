---
title:  'Opinberunarbókin: Lokaerindi Guðs'
date:  24/12/2023
---

Upphaf Opinberunarbókarinnar bendir lesandanum á að þessi bók beinir athyglinni að ætlunarverki Guðs.

`Lestu Opb 1.1-7. Hvaða vísbendingu sérðu um að Opinberunarbókin beini athyglinni að ætlunarverki Guðs á síðustu dögum?`

Eftir að hafa sýnt fram á í fyrstu versunum að Jesús sé höfundur og brennidepill bókarinnar vísar Opb 1.4, 5 óbeint til allra þriggja meðlima guðdómsins sem vinna saman að frelsun mannsins. Faðirinn er hinn eilífi sem er og var og kemur. Andinn sem er máttugur að verki á meðal safnaðanna á fyrstu öldinni er einnig nefndur. Síðan talar Jóhannes um Jesú Krist sem er „votturinn trúi og frumburður upprisunnar“ (Opb 1.5) og er löglegur eigandi þessarar plánetu. Viðleitni Satans að notfæra sér þessa jörð til að setja upp ríki sitt verður að engu gerð. Auk sigurs Guðs yfir Satan þá þvær úthellt blóð skaparans burt sekt okkar og vansæmd.

`Lestu Opb 1.6 og 1Pét 2.9. Hvaða merkingu hafa titlar hinna endurleystu í þessum versum?`

Ætlunarverk Guðs er ekki einungis fólgið í því að draga fólk sem er á glötunarvegi úr hættunni. Hjálpræði Guðs býður upp á nýja virðingarstöðu þar eð ímynd Guðs hefur verið endurgerð. Hinir endurleystu verða konungar þar eð við erum skyldmenni konungs alheimsins vegna blóðs Jesú sem var úthellt. Sem meðlimir í konunglegri fjölskyldu tökum við þátt í erindagerð hennar að frelsa aðra. Þess vegna erum við prestar.

Guð hefur gert kirkju sína að konungdæmi og meðlimi hennar að prestum. Svo, ef við erum meðlimir ríkisins þá erum við prestar.

Í Opb 1.7 er bent á mikilvægi erindagerðarinnar: Jesús er að koma og þjóðirnar munu kveina vegna þess að þær eru glataðar. Guð þráir þá sem eru honum fráhverfir. Opinberunarbókin byrjar einmitt með ætlunarverki Guðs varðandi manninn.

`Guð hefur ekki aðeins skapað okkur heldur hefur hann endurleyst okkur með svo undraverðum tilkostnaði. Hvers vegna ætti sá sannleikur að veita okkur mikla von óháð núverandi kringumstæðum okkar?`