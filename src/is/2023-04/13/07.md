---
title:  Til íhugunar
date:  29/12/2023
---

„Hið mikla endurlausnaráform kemur því til leiðar að heimurinn nýtur aftur að fullu velvildar Guðs. Allt það, sem tapaðist vegna syndar, mun endurreist. Ekki aðeins maðurinn heldur jörðin er endurleyst til að verða eilífur bústaður hinna hlýðnu. Satan hefur barist fyrir því í sex þúsund ár að halda eign sinni á jörðinni. Nú hefur Guð náð upphaflegu markmiði sínu með sköpuninni. „[Hinir] heilögu Hins hæsta munu eignast ríkið, og þeir munu halda ríkinu ævinlega og um aldir alda“ (ÆS, bls. 241).

En áður en það getur orðið að veruleika er það skylda okkar að vinna með Guði að ætlunarverki hans að ná til heimsins með aðvörunarboðskapinn þannig að fólk geti tekið á móti fyrirheiti Guðs um endursköpun og átt hlutdeild í því.

„Ég þrái að sjá marga verkamenn að verki fyrir þá sem þekkja ekki vísbendingarnar um trú okkar. Margir hafa fengið mikið ljós með því að heyra boðskapi englanna þriggja og nú ættu þeir að boða þá um allan heiminn. Ég vil gjarnan gera mitt og opna leiðina fyrir aðra til að bera ljós sannleikans. Megi Drottinn hjálpa okkur að íklæðast vígbúnaði. Þeir sem trúa eiga að sameinast um hið alvöruþrungna verk að færa heiminum síðustu viðvörunina“ (EGW, Bréf 390, 1907).

Þennan ársfjórðung höfum við rannsakað mismunandi þætti sem tengjast ætlunarverki Guðs. Við enduðum rannsókn okkar á því að kanna það sem Opinberunarbókin hefur að segja varðandi endurreist samfélag okkar við Guð og hámarkið er sýn um fullnaða erindagerð sem felst í endursköpun og endurreisn jarðarinnar. Þó svo það sé rétt að eyðing syndar og þjáninga verði skelfilegustu dagar þessarar jarðar þá beinir Guð sjónum okkar að tíma handan þeirrar eyðileggingar og færir okkur huggun og uppörvun með fyrirheitinu um endurreista jörð.

**Til umræðu**

`Hvað er hið eilífa fagnaðarerindi? Hvers vegna er það eilíft? Hvers vegna verður það að vera grundvöllur boðunar okkar ?`

`Hvers vegna leggjum við svo mikla áherslu á boðskapi englanna þriggja? Hvernig mundir þú svara athugasemdum um að við þurfum að beina sjónum okkar að Jesú en ekki einhverju „neikvæðu“ eins og þessum boðsköpum sem innihalda sterkar viðvaranir?`

`Hvernig hefur rannsókn þín þennan ársfjórðung hjálpað þér að skilja betur ekki aðeins mikilvægi boðunaráformsins heldur einnig hvernig þú og söfnuður þinn gætuð tekið meiri þátt í því eins og við höfum verið kölluð til að gera?`