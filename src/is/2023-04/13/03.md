---
title:  Boðskapir englanna þriggja og ætlunarverk
date:  25/12/2023
---

Opinberunarbókin framsetur þemað um deiluna miklu á áhrifamikinn og lifandi hátt, sem kemur einna best fram í Opb 12.12: „Fagnið því, himnar og þér sem í þeim búið. Vei sé jörðunni og hafinu því að djöfullinn er stiginn niður til yðar í miklum móð því að hann veit að hann hefur nauman tíma.“ Það er erfitt að ímynda sér að hægt sé að skilja ritningarnar án grunnstefsins um deiluna miklu sem nær hámarki á hinum síðustu dögum.

`Lestu Opb 14.6-12. Hverju er lýst í þessum versum og hvað hefur það með ætlunarverk okkar og boðskap að gera?`

Miðlægt í ætlunarverki Guðs er boðskapur Guðs, fagnaðarerindið. Sá boðskapur er í rauninni erindið. Það þarf að aðvara heiminn varðandi það sem koma mun yfir hann og allir verða að velja það sem leiðir til lífs eða  til dauða.

`„Hver sem er ekki með mér er á móti mér, og hver sem safnar ekki saman með mér, hann sundurdreifir“ (Lúk 11.23). Hvað er Jesús að segja hér sem á beint við ætlunarverk okkar?`

Boðskapir englanna þriggja í Opb 14 eru kjarni þess sem við Sjöunda-dags aðventistar höfum verið kölluð til að boða heiminum. Þeim til grundvallar eru tvö þemu: hið eilífa fagnaðarerindi (Opb 14.6) og tilbeiðsla skaparans. Þetta kemur fram þegar hinum heilögu er lýst: „Hér reynir á þolgæði hinna heilögu, þeirra er varðveita boð Guðs og trúna á Jesú“ (Opb 14.12, 1980). Hvað annað sem við kunnum að gera, allt það góða sem við gerum þegar við hjálpum öðrum, þá megum við aldrei missa sjónar af sérstöku kalli okkar og ætlunarverki sem er fólgið í því að boða glötuðum heimi þá von sem finnst í hinu eilífa fagnaðarerindi og vara heiminn við því sem dag einn mun koma yfir hann.

`„Hver sem er ekki með mér er á móti mér“ (Lúk 11.23). Hvernig skilur þú þessi orð Jesú? Hvers vegna ættu þessi orð að fá okkur til að rannsaka hvar „hjörtu“ okkar eru í raun?`