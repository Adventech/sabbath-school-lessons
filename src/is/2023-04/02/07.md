---
title:  Til íhugunar
date:  13/10/2023
---

„Orð frelsarans: „Þér eruð ljós heimsins“ benda á þá staðreynd að hann hefur falið fylgjendum sínum heimsvíðtækt ætlunarverk. Á sama hátt og geislar sólarinnar ná til afskekktustu staða hnattarins hefur Guð komið því svo fyrir að ljós fagnaðarerindisins nái til allra þeirra sem búa á jörðinni. Ef kirkja Krists uppfyllti áform Drottins breiddist ljósið út til allra þeirra sem sitja í myrkri og í skuggadal dauðans. Í stað þess að meðlimir kirkjunnar hópist saman og forðist ábyrgð og krossburð myndu þeir dreifa sér til allra landa og láta ljós Krists skína af sér er þeir vinna eins og hann að frelsun sálna og fagnaðarerindið um ríkið myndi breiðast með hraði um allan heiminn.

Frá öllum löndum heyrist kallað: „Komið og hjálpið okkur.“ Guð hefur opnað starfssvæði fyrir okkur. Himneskar verur hafa samstarfað okkur mönnunum. Hann sem sér fyrir þörfum okkar fer á undan okkur og guðlegur máttur vinnur með viðleitni mannsins. Við erum blind ef við sjáum ekki verk Drottins og heyrnarlaus ef við heyrum ekki kall hins sanna hirðis til hjarðar sinnar. Sumir hafa heyrt kall Guðs og svarað því. En látum öll helguð hjörtu bregðast við og leitast við að boða hinn lífgefandi boðskap. Ef menn og konur af trúfesti og í auðmýkt hefjast handa með það verk sem Guð hefur falið þeim mun guðlegur máttur birtast í því að margir muni snúa aftur til sannleikans og árangurinn af viðleitni þeirra verða dásamlegur“ (RH, bls. 14. nóv., 1912).

**Til umræðu**

`Trúverðugleiki áhrifa kirkjunnar í samfélaginu ákvarðast aðallega af því hve vel við, líkami Krists, endurspeglum í lífi okkar elsku Guðs með því að uppfylla boðunaráform hans. Hvernig bregst þú við þeirri áskorun?`

`Hvernig heldur þú að nágrannar þínir, sem eru ekki aðventistar, líti á kirkju þína? Hvernig veistu það? Ef mynd þeirra er jákvæð hvað getur þú gert til að bæta hana? Ef hún er neikvæð hvað getur þú gert til að breyta þeirri mynd?`

`Hvers vegna er svo mikilvægt að hafa hið eilífa fagnaðarerindi miðlægt í boðunaráformi okkar til heimsins? Getum við í rauninni gefið öðrum einhverja endanlega von utan þeirrar miklu vonar sem við höfum vegna fagnaðarerindisins um það sem Jesús hefur gert fyrir okkur á krossinum?`