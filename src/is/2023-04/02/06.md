---
title:  Svið boðunaráformsins
date:  12/10/2023
---

`Lestu Opb 7.9, 10. Hvað gefur þessi texti til kynna varðandi landfræðilegt umfang boðunaráforms Guðs?`

Þessi lexía hefur af ásettu ráði fjallað um tvo mikilvæga boðunartexta sem leggja áherslu á miðlægni þess að „gera menn að lærisveinum“ í fyrirmælunum miklu og boðskap fagnaðareridisins. Það er eftirtektarvert að báðir textarnir hafa að minnsta kosti eitt sameiginlegt, en það er boðunarsvæðið. Í Matt 28.19 lesum við: „Farið því og gerið allar þjóðir að lærisveinum,“ og Opb 14.6 talar um „að boða þeim sem á jörðunni búa og sérhverri þjóð og kynkvísl, tungu og lýð“ (áherslu bætt inn).

Með öðrum orðum á fagnaðarerindi Krists að ná til allra stétta, allra þjóða, allra tungumála og manna. Áhrif fagnaðarboðskaparins á að sameina hina frelsuðu í eitt bræðralag. Við höfum aðeins eina fyrirmynd, en það er Kristur. Ef við veitum sannleikanum viðtöku eins og hann er í Jesú mun hann brjóta niður fordóma og öfund og andi sannleikans mun sameina hjörtu okkar.

Þegar Jesús sagði: „Þér munuð verða vottar mínir“ (Post 1.8) hafði hann þrjú landsvæði í huga.

Svæði 1: „Þér munuð verða vottar mínir í Jerúsalem.“ Lærisveinarnir voru mjög nálægt Jerúsalem á þeim tíma. Það sem Jesús var því að segja var: „Byrjið að deila reynslum ykkar með Guði með þeim sem eru nálægt ykkur.“ Boðunaráformið byrjar á heimilinu með fjölskyldunni, nágrönnum og vinum. Það er byrjunarreitur boðunarstarfsins.

Svæði 2: Síðan heldur hann áfram: „. . . og allri Júdeu [og] Samaríu.“ Boðunaráform okkar nær einnig til þeirra sem eru nokkuð nálægt okkur en samt lengra í burtu. Í þeim hópi eru einstaklingar sem tala sama tungumál og við eða hafa svipað menningarbaksvið en hafa ekki endilega sama lífsstíl eða sömu kjör og við. Þetta er næsta boðunarsvæði okkar.

Svæði 3: Að lokum segir Kristur: „. . . og allt til endimarka jarðarinnar.“ Boðunaráform Guðs kallar okkur til að ná til einstaklinga sem koma alls staðar að, þjóða, kynkvísla, tungumála og þjóðerna. Það er endanlegt boðunarsvæði okkar.

`Áskorun 1: Biddu á hverjum degi fyrir samfélagi þinu. Guð hefur sett þig þar í ákveðnum tilgangi.`

`Áskorun 2: Kynntu þér fólkið sem býr umhverfis þig: Hvaðan er það komið, hver eru trúarbrögð þess, er það ungt eða gamalt, fátækt eða auðugt, o.s.frv. Biddu Guð að sýna þér hvernig þú gætir verið farvegur elsku hans til þess.`