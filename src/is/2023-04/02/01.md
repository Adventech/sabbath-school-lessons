---
title:  'Ætlunarverk Guðs: Síðari Hluti'
date:  07/10/2023
---

### Lesefni vikunnar
Jóh 20.21, 22; Matt 28.16-20; Opb 14.6, 7; 5Mós 7.6, 11, 12; Opb 7.9, 10.

> <p>Minnistexti</p>
> „Farið því og gerið allar þjóðir að lærisveinum, skírið þá í nafni föður og sonar og heilags anda“ (Matt 28.19).

Þemað um Guð sem hefur boðunaráform er að finna í allri ritningunni. Það tengir saman sögu mannkynsins og það sýnir áform Guðs fyrir sköpun sína. Auk þess sameinar það guðlega opinberun sem leggur megináherslu á endurreisn af mynd Guðs í föllnum börnum hans (sbr. Kól 3.9, 10; 1Jóh 3.2).

Boðunaráform Guðs virkar einnig sem baksvið sem hjálpar okkur að sjá og skilja orð Guðs til okkar. Þegar við lesum Biblíuna finnum við Guð sem leitast við að ná til okkar. Þrátt fyrir þann aðskilnað sem syndin orsakar (Jes 59.2) heldur Guð áfram samkvæmt boðunaráformi sínu að endurreisa hið rofna samband við mannkynið allt til hins dýrðlega augnabliks þegar hann gerir „alla hluti nýja“ (Opb 21.5).

Í millitíðinni hefur Guð valið að birtast okkur þannig að við getum skilið eðli hans og tilgang og umfram allt haft raunverulegt og varanlegt samband við hann. Með öðrum orðum, við lærum ekki aðeins að þekkja hann heldur deilum við með öðrum reynslum okkar af honum og frelsandi kærleika hans.

Í ritningunni gefur Guð okkur þannig meginþætti boðunaráforms síns.