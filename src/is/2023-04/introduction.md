### Hættum Tómu Tali, Gerum Eitthvað

Fyrir mörgum árum mátti finna dæmisögu í einu af tímaritum aðventista um ógnvekjandi fen. Þegar fólk gekk eftir stígnum yfir það gafst það oft upp og datt í fenið. Dauðaóp þess heyrðist um allt nærliggjandi am að skrifa ritgerðir um málið. Gestafyrirlesarar fluttu erindi. Garðsölur voru haldnar til að afla fjár til að greiða fyrir máltíðir þeirra sem fórnuðu miklum tíma í að sækja þessa fundi. Svo fór að lokum að nægilegu fé var safnað til að reisa hljóðeinangraðan sal þar sem óp hinna glötuðu og deyjandi myndu ekki trufla umræðurnar. En enginn gerði neitt til að hjálpa þeim sem voru í erfiðleikum. Og enginn gerði neitt til þess að reyna að koma í veg fyrir að fleiri færust í feninu. Það var bara talað og talað.

Kirkjan og einkum hvíldardagsskólinn vilja ekki vera eins og fólkið í þessu þorpi. Við njótum samverustunda okkar til að biðja saman, hugsa, ræða saman og deila hvert með öðru. En við viljum svo gjarnan gera eitthvað meira fyrir þá sem umhverfis okkur eru. Við viljum svo gjarnan gera eitthvað marktækt í samfélagi okkar og heiminum. Við viljum að verkinu ljúki sem fyrst og Jesús komi aftur.

Lexíunum þennan ársfjórðung er ætlað að beina athyglinni út á við og gera eitthvað í málunum. Við munum rannsaka undursamlegar frásagnir í Biblíunni. Við munum lesa um spennandi reynslur og útskýringar. Við munum læra um tiltæk hjálpargögn til að hjálpa okkur að ná til nágranna okkar (einkum þeirra sem hafa ekki kristinn bakgrunn). En það eru einungis útskýringar til að hvetja okkur til dáða. Í hverri lexíu er athyglinni einkum beint að fimmtudagskaflanum sem er áskorun til að fara út og gera eitthvað.

Við munum deila guðfræðilegri innsýn og sjá fyrir tækjum og hugmyndum sem hægt er að nota. Hver fimmtudagskafli mun framsetja vandlega hugsaða og stigvaxandi áskoranir. Til að byrja með verða þær auðveldar en eftir því sem líður á ársfjórðunginn mun áskorunin aukast og jafnvel verða slóttugri. Markmiðið er að við tökum áskoruninni, biðjum þess að Heilagur andi leiðbeini okkur, við beitum því sem við höfum lært og notum svo nokkrar mínútur næsta hvíldardag til að ræða um hvernig það gekk. Þetta er ekki tími til að gorta heldur til að deila með hinum hvað gekk vel og hvað ekki. Þegar við deilum því þannig mun hópurinn koma með nýjar hugmyndir og bænalistarnir munu lengjast, bæði fyrir einstaklingum og hópum.

Að lokum er það ósk okkar að fólk muni eftir þessum ársfjórðungi, ekki vegna minnisstæðra hugsana, athyglisverðra frásagna eða djúpra guðfræðilegra hugmynda. Það kann að vera fjöldinn allur af þeim. Þess í stað er það ósk okkar að við getum litið tilbaka til þessa ársfjórðungs sem þess tíma þegar Heilagur andi tók fátæklega viðleitni okkar og vann boðunarkraftaverk til heiðurs og dýrðar nafni hans.<sup>1</sup>

Alheims trúboðsmiðstöðvarnar (Global Mission Centers) voru fyrst settar á stofn af aðalsamtökunum árið 1980. Þær starfa undir leiðsögn trúboðsdeildar aðalsamtakanna. Sem stendur eru sex miðstöðvar starfandi. Hlutverk þeirra er að hjálpa kirkjunni að vera áhrifaríkari við að stofna nýja hópa trúaðra á meðal þjóðflokka sem eru ekki kristnir.

Eftirtaldir aðilar sem veita þessum miðstöðvum forystu -- Petras Bahadur, Richard Elofer, Kleber Goncalves, Clifmond Shameerudeen, Doug Venn, Amy Whitsett, Greg Whitsett og Gary Krause (stjórnandi Trúboðs aðventista), Homer Trecartin (fyrrum forstöðumaður Alheims trúboðsmiðstöðvanna) og Jeff Scoggins (forstöðumaður skipulagningar Alheims trúboðsmiðstöðvanna) -- hafa í sameiningu samið þessar lexíur. Nánari upplýsingar má finna á www.GlobalMissionCenters.org.

---

<sup>Hafa ber í huga að hugtakið mission þýðir bókstaflega „sendiför“ en hefur breiða merkingu á ensku og meðal nágrannaþjóðanna, eins og t.d. „ætlunarverk,“ „(boðunar)áform,“ „erindi,“ „erindagjörð,“ „hlutverk,“ „tilgang,“ og „trúboð.“ Þessar lexíur notfæra sér margar þeirra og stundum er erfitt að gera greinarmun á því hvaða merking er ráðandi hverju sinni (Þýð.).</sup>