---
title:  Til íhugunar
date:  03/11/2023
---

Ellen G. White hefur sterka viðvörun til þeirra sem leitast við að fylgja kalli Jesú um að vitna fyrir þeim sem umhverfis þá eru.

„Afsakanir þeirra sem bregðast þessu kalli léttir ekki ábyrgð þeirra og ef þeir kjósa að sinna ekki því verki þá vanrækja þeir þá sem Kristur dó fyrir og vanrækja þá ábyrgð sem Guð hefur lagt á herðar þeirra og þeir eru skráðir í bækur himinsins sem ótrúir þjónar. Þegar presturinn útilokar sig frá þeim sem þarfnast hjálpar hans er hann þá stoð og blessun fyrir aðra eins og meistari hans var? Þeir sem vanrækja persónuleg samskipti við aðra verða sjálfhverfir og hafa þörf fyrir þá reynslu að setja sig í samband við bræður sína [og systur] þannig að þeir fái skilið andlegt ásigkomulag þeirra og viti hvernig þeir eigi að næra hjörð Guðs og gefa hverjum og einum næringu sína á réttum tíma. Þeir sem vanrækja þetta verk sýna fram á að þeir hafi þörf fyrir siðferðilega endurnýjun og þá munu þeir sjá að þeir sinntu ekki starfi sínu“ (RH, 3. ág., 1892).

En við erum ekki skilin eftir án vonar þó svo þessi sterku orð sýni fram á hve mikilvægt boðunaráformið er í augum Guðs. „Jónasi hafði verið falin mikil ábyrgð og sá sem hafði falið honum að fara gat stutt þjón sinn og veitt honum brautargengi. Hefði spámaðurinn hlýtt skilyrðislaust hefði hann losnað við margar erfiðar reynslur og hlotið ríkulega blessun. En Drottinn yfirgaf ekki Jónas í örvæntingu hans. Reynslur og sérkennileg forsjá átti eftir að endurlífga traust spámannsins til Guðs og óendanlegs máttar hans til að frelsa“ (PK, bls. 266).

Líkt og Jónas kann okkur að finnast auðveldara að afsaka það að sniðganga ætlunarverk okkar. Það geta verið margvíslegar ástæður fyrir slíkum undanbrögðum. Samt sem áður er kall okkar til vera erindrekar engu minna en kall Jónasar. Spurningin er einungis þessi: Hvernig kýst þú að svara?

**Til umræðu**

`Hvaða afsakanir hefur þú freistast til að nota til að losna við að taka þátt í boðunaráformi? Hver er þín Níníve?`

`Hugleiddu þau dýrmætu sannindi sem við höfum sem Sjöunda-dags aðventistar. Hugleiddu einnig hvílik blessun það er að þú hefur þessi sannindi. Hvað hindrar þig í að deila með öðrum því sem við elskum svo mikið?`

`Hvernig getum við fyrir náð Guðs lært að sigrast á ótta sem við kunnum að hafa fyrir því að vitna og vinna boðunarstarf?`