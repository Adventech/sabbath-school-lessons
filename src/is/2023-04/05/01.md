---
title:  Afsakanir Til Að Komast Hjá Því Að Reka Erindi Guðs
date:  28/10/2023
---

### Lesefni vikunnar
Jón 1 - 4; Nah 1.1; 2Kon 17.5, 6; Slm 24.1; Jak 1.27; Jes 6.1-8.

> <p>Minnistexti</p>
> „Þá heyrði ég rödd Drottins sem spurði: „Hvern skal ég senda? Hver vill reka erindi vort?“ Ég svaraði: „Hér er ég. Send þú mig““ (Jes 6.8).

Ekki hafa allir þeir sem kallaðir hafa verið til að vera sendiboðar verið jafn leiðitamir og Abraham. Jónas er einn þeirra (Lestu Jón 1 - 4). Guð kallaði hann til að fara og hrópa gegn Níníve, höfuðborg Assýríu. Níníve var í núverandi Írak, um 900 km frá Jerúsalem eða rúmlega mánaðarferð. Jónas neitaði ekki aðeins að fara heldur fór hann í öfuga átt. Þegar hann kom til Joppu keypti hann far til Tarsis sem var í núverandi suður-Spáni. Sú 3,200 km sjóferð hefði tekið a.m.k. einn mánuð í hagstæðu veðri. Jónas vildi ekki mæta konungi Assýríu svo að hann notaði þann mánuð sem það hefði tekið að fara til Níníve til að fjarlægjast hana. Hvers vegna myndi hann sem Guðs maður hafa gert slíkt?

Nínivebúar voru þekktir fyrir grimmd sína og illsku og þeir höfðu ráðist gegn Ísrael og Júda. Samt kallaði Guð Jónas til að fara til Níníve og hrópa gegn illsku hennar (Jón 1.2). Orðalagið er mjög svipað því sem einkenndi kall Guðs til Abrahams varðandi Sódómu og Gómorru í 1Mós 18.20, 21. En við munum sjá að Jónas var enginn Abraham.

`Hvað getum við lært af afstöðu Jónasar varðandi afsakanir sem við kunnum að koma með til þess að komast hjá því að fara í boðunarferð.`