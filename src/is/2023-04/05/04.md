---
title:  'Afsökun okkar: óþægindi'
date:  31/10/2023
---

Reynsla Jónasar í kviði fisksins (sjá Jón 2) var áhrifamikil vísbending um elsku Guðs og miskunn hans og bæn Jónasar sýnir að hann náði þeim kærleiksboðskap. En þó svo hann hefði ótrúlegt og óvænt mót með Guði þýddi það ekki að gamlar venjur og afstaða tæki auðveldlega stakkaskiptum jafvel þó hann færi að lokum til Níníve.

`Lestu Jón 3. Hvernig brást fólkið við boðskap Jónasar? Hvað getum við lært af því um vitnisburð?`

Hvað svo sem Jónasi fannst um íbúa Níníveborgar þá boðaði hann það sem Guð hafði falið honum og árangurinn var undraverður. Nínívebúar snerust. Jónas fór í gegnum erfiða reynslu er hann gerði það sem var ekki á óskalista hans. En þegar hann gerði það var það Guði til dýrðar.

Þannig nær ætlunarverk Guðs fram að ganga á öxlum þeirra sem eru fúsir að fórna sér, jafnvel þó það sé með tregðu. Gildismat okkar verður að lúta lægra haldi fyrir því sem er efst í huga Guðs. Líkt og Jónas höfum við stundum fordóma sem halda okkur frá því að ná til einstaklinga eða hópa manna.

En það kallar á auðmýkt að horfast í augu við fordóma okkar. Boðun krefst tíma og tilfinningalegrar orku. Það er erfitt að gefa sig að öðrum og bera umhyggju fyrir þeim. Á tímum þegar við leitumst af kappi við að sinna eigin lífi með vandamálum þess getum það virst yfirþyrmandi að sjá öðrum fyrir tilfinningalegum stuðningi.

Að lokum getum við oft þurft að hugsa öðruvísi um fjármuni okkar og notkun þeirra þegar við erum upptekin af boðun. Boðunarstarf getur falið í sér ýmis útgjöld eins og að tryggja umönnum fyrir fólki, kaup á bókmenntum og öðru efni sem tengist boðuninni, eða greiðsla fyrir þjónustu eða hagræðingu til að skapa tíma til boðunarstarfsins. En boðunarstarf kallar á fórnir í hvaða formi sem er.

Gleðifregnin er sú að þrátt fyrir misbresti Jónasar þá vann Guð á áhrifaríkan hátt að því að snúa Nínívebúum til afturhvarfs en því miður átti Jónas ekki þátt í fagnaðarblessun himinsins.

`Hvaða fórn æskir Guð af þér vegna útbreiðslu þinnar á kærleika hans til annarra? Hversu vel treystir þú því að hann muni uppfylla fyrirheit sitt um að auðga líf þitt fyrir fórnfýsi þína?`