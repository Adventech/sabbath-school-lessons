---
title:  Hér er ég. Send þú mig
date:  02/11/2023
---

Saga Jónasar er ekki aðeins undraverð. Sú staðreynd að Guð gat bjargað íbúum Níníve þrátt fyrir tregðu Jónasar er sterk áminning um að hlutverk okkar er einungis að vera rás sem Guð getur notað til að sannfæra hjörtu manna og snúa þeim til hans. Það minnir okkur á að Guð leitar einungis eftir fúsum og auðmjúkum boðberum sem vilja fylgja leiðbeiningum hans.

`Lestu Jes 6.1-8. Hver er meginhugmyndin í þessum versum?`

Kallið er staðreynd. Guð leitar eftir fúsum sjálfboðaliðum. Okkur ber að svara kallinu með undirgefni undir handleiðslu hans, hlusta á rödd hans og velja að hlýða því sem hann býður okkur að gera.

Saga Jónasar opinberar einnig elsku Guðs til þeirra sem búa þar sem elska hans er ekki áberandi og rödd hans heyrist ekki. Á sama hátt og Guð hafði samúð með íbúum Níníve hefur hann einnig samúð með þeim milljónum sem búa í borgum nútímans, þar sem byggingar koma í stað trjáa og blóma og stöðugur hávaði gerir erfitt um vik að vera hljóður og hlusta. Guð sagði um Nínívebúa að þeir þekktu vart hægri höndina frá þeirri vinstri (sjá Jón 4.11). Guð hefur þörf fyrir boðbera sem eru reiðubúnir að taka vonarboðskap hans til þeirra sem eru ofurliði bornir af annríki og ljótleika lífsins.

Jesaja heyrði raust sem sagði: „Hvern skal ég senda?“ Hvert mundi svar þitt vera?

`Áskorun 1: Gerðu lista á blað eða í bænabók þína yfir tíu persónur sem þú veist að eru ekki trúaðar. Við getum kallað þá lærisveina. Skráðu þá með nafni ef þú getur. Hafðu listann handhægan og biddu daglega fyrir þessum tíu lærisveinum þennan ársfjórðung. Biddu Guð að hjálpa þér að verða góðkunningi þeirra og að þú getir byggt upp dýpri og nánari vináttu við þá. Eftir því sem samband ykkar eykst vertu á varðbergi varðandi sérstakar þarfir þeirra, sársauka og særindi. Biddu svo Guð að mæta þörfum þeirra.`

`Áskorun 2: Veldu einhvern bæ í nágrenninu og borg erlendis. Biddu fyrir þeim sem þar lifa og starfa. Biddu Guð að reisa upp nærveru aðventista þar, sem getur deilt með þeim sannleikanum sem við þekkjum varðandi bráða endurkomu Jesú.`