---
title:  Nikódemus
date:  28/11/2023
---

Nikódemus var fræðimaður. Biblían segir okkur að hann hafi verið í öldungaráði Gyðinga (Jóh 3.1) og Jesús talar um hann sem læriföður í Ísrael (Jóh 3.10).  Hann hafði góðan skilning á Biblíunni og hungraði andlega eftir Drottni. Frá mannlegu sjónarmiði leit hann út fyrir að vera fylgjandi Guðs. Hann hélt öll boðorðin og var virtur leiðtogi meðal Gyðinganna. Auk þess var hann auðugur og valdamikill sem margir litu á sem vísbendingu um að Guð hefði blessað hann. Samt kemur í ljós að yfirborðssýn er einungis yfirborðssýn.

`Lestu Jóh 3.1-12. Hvað segir þessi frásögn okkur um andlegar þarfir Nikódemusar og hvernig Jesús mætti þeim strax?`

Þegar Nikódemus kom til Jesú reyndi hann að láta ekki á neinu bera en Guð þekkti hjarta hans. Á sama hátt þekkir Guð hjörtu og þarfir allra auðugra og voldugra, hvar sem þá er að finna. Nikódemus kom til Jesú af því að kenningar Jesú höfðu sannfært hann. Stolt hans kom í veg fyrir að hann gæti játast Jesú Kristi sem Drottins en þessi nótt gjörbreytti honum. Jafnvel eftir að hann var sannfærður um að Jesús hefði verið sendur af Guði gat hann ekki opinberlega viðurkennt að hann væri fylgjandi Jesú Krists.

`Lestu Jóh 7.43-52 og Jóh 19.39. Hvað segja þessir textar okkur um Nikódemus og Jesú?`

Þessi vers sýna okkur að Nikódemus hafði greinilega orðið fyrir miklum áhrifum frá Jesú. Hann leitaðist við að verja Jesú meðan Jesús var lifandi og síðan að heiðra hann eftir dauða hans. Það er enginn vafi að Jesús hafði náð til Nikódemusar sem þrátt fyrir margrómaða þekkingu sína og visku hafði mikla þörf fyrir frelsarann eins við öll.

`Hvers vegna þurfum við að gæta okkar á þeirri gildru sem heldur því fram að vegna þess að við höfum sannleikann þá nægi það eitt til að frelsa okkur? Margar sálir glatast sem höfðu meira en næga þekkingu, jafnvel þekkingu á boðskap englanna þriggja, til að frelsast.`