---
title:  Erindi til auðugra
date:  29/11/2023
---

`Lestu Matt 19.16-22. Hvað getum við lært af þessari frásögn um einstakling sem, andstætt Nikódemusi, tók ekki á móti Jesú?`

Samskipti Jesú við unga auðmanninn sýnir hve hættuleg gildra auðurinn getur verið. Taktu eftir þessum orðum: „Enn segi ég: Auðveldara er úlfalda að fara gegnum nálarauga en auðmanni að komast inn í Guðs ríki“ (Matt 19.24). Það þýðir samt ekki að auðmenn geti ekki orðið hólpnir heldur það að ef þeir gæta sín ekki geta auðæfi þeirra hindrað frelsun þeirra.

Að lokum bíða sömu örlög jafnt ríkra sem fátækra: Gröfin. Það þýðir að hinir auðugu eru í jafn örvæntingarfullri þörf fyrir hjálpræði og allir aðrir. Það má kaupa hvaðeina fyrir peninga en ekki undanþágu frá dauðanum. Sú undanþága er einungis gjöf sem Jesús býður fúslega hverjum þeim sem gerir tilkall til hennar fyrir trú. „Ég er upprisan og lífið. Sá sem trúir á mig mun lifa þótt hann deyi“ (Jóh 11.25).

`Lestu Lúk 19.1-10. Hvað gerði gæfumuninn í þessari frásögn í andstöðu við frásögnina um unga auðmanninn?`

Viðbrögð Sakkeusar við Jesú voru frábrugðin viðbrögðum unga auðmannsins. Taktu eftir því að Jesús sagði ekki Sakkeusi að selja eigur sínar og gefa fátækum eins og hann sagði unga auðmanninum að gera. Jesús hlýtur að hafa vitað hve fastheldinn ungi auðmaðurinn var á auð sinn og þar af leiðandi talaði Jesús þannig til hans. Og þó svo við vitum ekki allt sem fram kom í samtali Jesú við Sakkeus þá sannfærði Jesú hann greinilega og hann vissi að hann yrði að breyta ýmsu í lífi sínu einkum varðandi auð sinn.

`„Hvað stoðar það manninn að eignast allan heiminn og glata sálu sinni? Eða hvað gæti maður látið til endurgjalds fyrir sálu sína?“ (Matt.16.26). Hvað ættu þessi orð að segja okkur?`