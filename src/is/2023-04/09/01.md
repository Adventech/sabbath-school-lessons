---
title:  Erindi Til Hinna Voldugu
date:  25/11/2023
---

### Lesefni vikunnar
Dan 4; 2Kon 5.1-19; Jóh 3.1-12; Jóh 7.43-52; Matt 19.16-22; Jóh 19.38-42.

> <p>Minnistexti</p>
> „Hvað stoðar það manninn að eignast allan heiminn og glata sálu sinni? Eða hvað gæti maður látið til endurgjalds fyrir sálu sína?“ (Matt 16.26).

Þó svo Biblían, orð Guðs, hafi verið skráð fyrir mörgum árum þá opinberar hún sannleika Guðs til þessa heims. Meðal þess sem hún opinberar varðar eðli mannsins, að fólk er yfirleitt eins hvort sem það var í Júdeu á 7. öld f.Kr. eða í Brasilíu á 21. öldinni e.Kr., allir eru syndarar sem hafa þörf fyrir náð Guðs.

Það gildir líka um þá sem eru ríkir og voldugir. Þeir sem voru ríkir og voldugir á tíma Biblíunnar voru ekkert frábrugðnir þeim sem eru ríkir og voldugir á okkar tímum, einkum þegar um er að ræða leit þeirra að auðæfum, frægð og völdum oft á kostnað þeirra sem minna máttu sín. En Guði er jafn umhugað um að frelsa hina ríku og voldugu og hann er um þá sem minna mega sín og eru þurfandi. Biblían gefur sláandi dæmi um einstaklinga sem voru voldugir eða ríkir eða hvort tveggja, og hvernig Guð notaði þá til að vera til blessunar fyrir þjóðirnar. Sem dæmi má nefna menn eins og Abraham, Ísak, Job, Salómon og Jósef.

Þessa viku munum við kanna erindi Guðs til hinna ríku og voldugu. Við munum sjá hvernig Guð náði til sumra þeirra og hvernig hann kallar og undirbýr einnig Sjöunda-dags aðventista til að vera vitni til þeirra í dag.