---
title:  Til íhugunar
date:  01/12/2023
---

Lestu MH, bls. 209-216 og RC, bls. 337.

Kristur elskar hina fátæku jafn mikið og hann elskar auðuga og volduga. Hann dó fyrir prinsa jafnt sem fátæklinga. Jesús þekkti áhrifamestu leiðina til að ná til hjartna þeirra. Hann varaði okkur einnig við og sagði: „Auðveldara er úlfalda að fara gegnum nálarauga en auðmanni að komast inn í Guðs ríki“ (Mrk 10.25). Við höfum þá áskorun þessa viku að ná til valdhafa og auðmanna með fagnaðarerindi Jesú Krists. Þeir hafa jafn mikla þörf fyrir hjálpræði og allir aðrir, jafnvel þó svo þeir geri sér ekki endilega grein fyrir því vegna þess „öryggis“ sem þeir telja að auðurinn veiti þeim.

„Það er margt sagt um skyldur okkar gagnvart vanræktum fátæklingum, en ættum við ekki að huga eitthvað að vanræktum auðmönnum? Margir telja að sú stétt sé vonlaus. . . . Þúsundir auðmanna hafa farið í gröfina án nokkurrar aðvörunar. En þó svo þeir virðist skeytingarlausir þá eru margir á meðal hinna auðugu sem hafa byrði á sálu sinni“ (MH, bls. 210).

**Til umræðu**

`Jesús braut niður múra þjóðfélagsstétta þegar hann þjónaði bæði ríkum og fátækum meðan hann var hér á jörðu niðri. Hvernig snúum við aðventistar okkur í þeim málum sem eru svo ríkjandi í þjóðfélagi okkar?`

`Jesús sagði: „Það er sáð var meðal þyrna merkir þann sem heyrir orðið en áhyggjur heimsins og tál auðæfanna kefja orðið svo það ber engan ávöxt“ (Matt 13.22). Hvað telur þú að Jesús hafi átt við með „táli auðæfanna“? Hvers vegna þurfum við ekki endilega að vera auðug til þess að auðæfin blekki okkur?`

`Hugleiddu spurninguna í lok þriðjudagskaflans um þá staðreynd að þekking á sannleikanum er ekki það sama og að sannleikurinn frelsi okkur. Hvers vegna er mikilvægt að við gerum greinarmun á því? Ef þekking á sannleikanum er ekki það sem frelsar okkur hvað er það þá sem frelsar okkur?`

`Hvað var það sem var ástæðan fyrir því að ungi auðmaðurinn hafnaði Jesú en Sakkeus tók á móti honum?`