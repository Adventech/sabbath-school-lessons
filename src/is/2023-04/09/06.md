---
title:  Erindi til valdhafa
date:  30/11/2023
---

Jesús vissi hvernig hann ætti að vingast við valdhafa. Margir þeirra dáðu hann og virtu en svo voru margir sem fyrirlitu hann.  Þeir voldugu sem komu til Jesú í leit að hjálp skynjuðu að hann bar umhyggju fyrir þeim. Margir hinna auðugu og voldugu komu ekki opinberlega til Jesú strax heldur biðu þeir þar til þeir voru vissir um að Jesús væri virkilega sonur Guðs. Þannig var það með menn eins og Nikódemus og Jósef frá Arímaþeu.

`Lestu Matt 27.57-60 (sjá einnig Mrk 15.43-47; Lúk 23.50-53 og Jóh 19.38-42). Hvað sýnir þessi frásögn um það hvernig Jesús notaði auðugan mann sem hafði greinilega orðið fyrir áhrifum frá Jesú?`

Fram að þessu höfum við ekki heyrt neitt um Jósef frá Arímaþeu. Þessi auðugi maður birtist allt í einu næstum sporlaust og er notaður til að uppfylla spádóm. Guð hefur notað auðuga menn í sínum tilgangi og hann mun halda því áfram. Þess vegna hljótum við einnig að eiga erindi til þeirra.

Einna erfiðast við að eignast vináttu þeirra getur verið að vita hvernig eigi að byrja hana. Yfirleitt er betra að leggja þá ekki í einelti, en láta þá koma til þín. Það var það sem Jesús gerði. Þeir urðu vitni að boðskap hans, lækningum og mætti Guðs. Innst inni voru þeir sannfærðir um að hann væri vissulega sonur Guðs.

Af ýmsum ástæðum leita valdhafar félaga sem gegna ósviknum ætlunarverkum. Þeir vilja eiga þátt í einhverju góðu sem breytir lífi manna. Þannig geta þeir vitað að það geti einnig breytt lífi þeirra. Það gefur þeim auðugu og voldugu lúmska leið til að hljóta þá hjálp sem þeir þarfnast án þess að viðurkenna opinberlega þarfir sínar.

Annar þáttur felst í því að byrja ósvikna þjónustu þar sem auðugir og voldugir geta átt þátt í þjónustu Guðs. Taktu tíma til að eiga þátt í lífi hinna auðugu og voldugu í samfélagi þínu.

`Áskorun 1: Bættu einhverjum trúlausum valdhafa, sem þú gætir stundum haft samband við, á bænalista þinn.`

`Áskorun 2: Sendu bréf eða tölvupóst til einhvers sem er í valdastöðu, jafnvel þó þið hafið aldrei hist, og segðu þeim einstaklingi að þú biðjir fyrir honum/henni.`