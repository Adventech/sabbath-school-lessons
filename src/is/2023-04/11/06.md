---
title:  Trú á jörðu?
date:  14/12/2023
---

Í Lúk 18.8 leggur Jesús fram þessa spurningu í lok einnar af dæmisögum sínum: „En mun Mannssonurinn finna trúna á jörðu þegar hann kemur?“ Sem lærisveinar Krists í dag þurfum við að sjá það sem Jesús er að líta eftir. Í þessari frásögn sjáum við að Jesús er að leita að trú sem skín jafnvel í myrkrinu.

`Lestu Matt 8.10, 13; Matt 9.2; Matt 20.29-34; Mrk 2.5; Mrk 10.46-52 og Lúk 18.35-43. Hverjir hafa trú samkvæmt því sem Jesús segir?`

Þessi upptalning innifelur einstaklinga sem höfðu trú sem skein jafnvel í dimmum borgum. Í Kapernaum bendir Jersús á ýmsa sem höfðu trú. Í Matt 8.10, 13 sjáum við heiðinn hundraðshöfðingja sem hafði mikla trú. Við finnum einnig fjóra „vini“ sem rifu upp þak til þess að færa lamaðan vin sinn til Jesú (Matt 9.2; Mrk 2.5). Í Mrk 10 mætum við Bartímeusi sem hafði verið blindur, en trú hans varpaði birtu í Jeríkó. Á sama tíma myndum við búast við að finna mikla trú meðal fólks Guðs. En jafnvel í heimabæ Jesú, Nasaret, takmarkaði lítil trú, eða jafnvel vantrú, starf Krists. Á meðal lærisveina sinna sagði Jesús oft um Ísrael að þeir væru trúlitlir (Matt 6.30; Matt 8.26; Matt 14.31; Matt 16.8). Og í Matt 17.17 segir Jesús: „Þú vantrúa og rangsnúna kynslóð.“

Eitt sem við getum heimfært á okkar tíma er að trúna má finna á óvæntum stöðum: Meðal útlendinga í borgunum, meðal heiðingja og fólks í öðrum trúfélögum. Við þurfum að fara inn í borgirnar í auðmýkt eins og Jesús gerði og leita þeirra sem munu bregðast við með frelsandi trú á Jesú þegar þeir heyra sannleikann. Þeir eru þar.

`Áskorun 1: Opnaðu hjarta þitt í bæn um meiri trú til að deila elsku þinni til annarra nær og fjær.`

`Áskorun 2: Hvernig kynntist þú Jesú og dýrmætum boðsköpum englanna þriggja? Nefndu þrjár andlegar blessanir frá Jesú sem þú hefur fundið fyrir í lífi þinu. Deildu þeim með hvíldardagsskóladeild þinni.`