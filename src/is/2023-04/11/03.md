---
title:  Mannfjöldans leitað
date:  11/12/2023
---

Þrátt fyrir ytri og innri áskoranir þá sendir Jesús kall sitt til okkar um að ganga erinda hans til borganna.

`Lestu Matt 9.35-38. Hvað kennir þetta okkur varðandi erindagjörð til fjöldans, hvar sem hann er að finna?`

Jesús kenndi í brjósti um mannfjöldann eins og þeim sem er að finna í stórborgum. Í Lúk 19.41 lesum við að Jesús grét yfir Jerúsalem. Við skiljum ekki til fulls hve djúp elska Jesú var til barna sinna, jafnvel hins óþekkta fjölda sem býr í borgunum. Þess vegna hvetur Jesús okkur í Matt 9.38 til að biðja svo að starfshvöt okkar og tilfinningar megi líkjast því sem einkenndi hann.

`Lestu Matt 4.23-25. Þegar Jesús hóf starf sitt hvaðan kom fólkið til að hlýða á hann?`

Í Matt 4.25 er sagt að mannfjöldinn sem fylgdi Jesú hafi komið frá Galíleu, borgunum tíu í Dekapólis í austri, Jerúsalem og Júdeu í suðri. Auk Samaríu vantaði strandhéruðin Týrus og Sídon, hluta af Fönikíu, strandsvæðin meðfram Miðjarðarhafinu og norðvesturhluta Galíleu. Það hjálpar okkur til að skilja hvers vegna Jesús fór til þessara svæða. Þessi för Jesú til Týrusar og Sídonar var ein af trúboðsferðum hans til annarra menningarsvæða.

„Eftir deiluna við faríseana tók Jesús sig upp frá Kapernaum um Galíleu þvera til fjalllendisins á landamærum Fönikíu. Með því að horfa í vesturátt gat hann séð hinar fornu borgir Týrus og Sídon breiða úr sér á sléttunni fyrir neðan með heiðnum hofum sínum, veglegum höllum, markaðstorgum og kaupskipaflota“ (ÞA, bls. 295).

`Hvernig getum við hjálpað fólki að sjá hversu fánýt veglegar hallir og markaðstorg eru í sjálfum sér og hvers vegna það hafi þörf fyrir Jesú?`