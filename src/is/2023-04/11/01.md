---
title:  Erindi Til Heimsins (Síðari Hluti)
date:  09/12/2023
---

### Lesefni vikunnar
1Kon 11.1-6; Matt 4.23-25; Matt 15.22-28; Mrk 7.24-30; Post 10. 34, 35; Matt 8.10, 13.

> <p>Minnistexti</p>
> „Þá mælti Jesús við hana: „Kona, mikil er trú þín. Verði þér sem þú vilt.“ Og dóttir hennar varð heil frá þeirri stundu“ (Matt 15.28).

Allt frá upphafi hefur Guð leitað að glötuðum börnum sínum (1Mós 3.9) og allt til þessa dags leitar Guð enn leiða til að ná til hinna glötuðu (sjá Opb 14.6-12) þar á meðal þeirra sem eru í borgunum. Sameinuðu þjóðirnar gefa upp að árið 2018 bjuggu 55% íbúa heimsins í þéttbýlum og það muni aukast með tímanum þannig að í 2050 munu 68% búa þar. Þar af leiðandi höfum við engan valkost: Við verðum að vitna til þeirra sem búa í borgum.

En margir af fylgjendum Guðs líkjast Jónasi þegar hann var kallaður til að vitna í borg: Þeir flýja frá því verkefni. „Allt það sem áður er ritað er ritað okkur til fræðslu til þess að við héldum von okkar vegna þess þolgæðis og uppörvunar sem ritningarnar gefa“ (Róm 15.4). Það nær einnig til þess sem ritað er um Jónas.

Þegar Jesús var hér á jörðu þjónaði hann ekki einungis þeim sem bjuggu í borgum Ísraels heldur einnig þeim sem bjuggu erlendis, þeim sem bjuggu fyrir utan þjóð Gyðinga og hinna útvöldu.

Þessa viku munum við kanna frásögn Biblíunnar um boðunarferð Jesú til Týrusar og Sídonar og draga lærdóm af því sem við getum síðan beitt í lífi okkar í dag.