---
title:  Til íhugunar
date:  15/12/2023
---

„Meðal þeirra sem Gyðingar kölluðu heiðna voru menn sem höfðu næmari skilning á Messíasarspádómum ritninganna en kennararnir í Ísrael. Til voru menn sem væntu komu hans sem frelsara frá syndum. Heimspekingar reyndu að rýna í leyndardóma hins hebreska þjóðkerfis. En kreddufesta Gyðinga stóð í vegi fyrir útbreiðslu ljóssins“ (ÞA, bls. 20).

„Drottinn Jesús, hinn voldugi frelsari, dó fyrir þessar sálir. Hann getur vakið þær upp úr kæruleysi sínu, kveikt samhygð þeirra, mýkt hjarta þeirra og opinberað sálum þeirra fegurð og mátt sannleikans. Meistarinn er Guð en ekki takmörkuð mannvera. Samt sem áður kallar hann menn til að vera fulltrúar hans og fyrir þeirra tilstilli getur hann beint ljósi sínu að þeim sem eru í myrkri. Guð á gimsteima í öllum kirkjudeildum og það er ekki í okkar verkahring að koma með altæka fordæmingu á trúmálaheiminum. Þess í stað eigum við í auðmýkt og kærleika að framsetja allan sannleikann eins og hann birtist í Jesú. Látið guðrækni ykkar og helgun sjást, látið menn sjá lyndiseinkunn sem líkist lyndiseinkunn Krists, þá munu þeir laðast að sannleikanum. . . . Upphefjið Jesú, frelsara heimsins, haldið uppi orði lífsins“ (RH, 17. jan., 1893).

**Til umræðu**

`Hverjar eru sumar af þeim nauðsynjum í nágrenni þínu sem gætu gefið þér og söfnuðinum tækifæri til að ná til þeirra sem þekkja ekki sannleikann sem við höfum?`

`Líttu á eftirfarandi orð Ellen G. White varðandi þá sem hafa aðra trú en við: „Guð á gimsteina í öllum kirkjudeildum og það er ekki í okkar verkahring að koma með altæka fordæmingu á trúmálaheiminum.“ Hvernig getum við sýnt öðrum villu þeirra án þess að gera lítið úr þeim sem einstaklingum?`

`„Mun Mannssonurinn finna trúna á jörðu þegar hann kemur?“ (Lúk 18.8). Hvað á Jesús við með þessari spurningu? Hver er mismunurinn á trú og átrúnaði? Hvers vegna gætu sumir sem hafa réttan átrúnað verið trúlausir þegar Kristur kemur aftur?`