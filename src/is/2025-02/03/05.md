---
title:  Ísak og Rebekka
date:   16/04/2025
---

Þegar Abraham var orðinn gamall og eflaust að hugsa um fyrirheitin sem Guð hafði gefið honum varðandi afkomendur (sjá 1Mós 15.5) fól hann áreiðanlegasta þjóni sínum ákveðið hlutverk.

`Lestu 1Mós 24.1-4. Hvers vegna var svo mikilvægt fyrir Abraham að sonur hans tæki sér ekki konu „af dætrum Kanverja“ (1Mós 24.3)?`

Viðvörun hans kann að hljóma hlutdræg en það sem skipti máli fyrir Abraham hafði með andlegheit að gera en ekki þjóðerni, guðfræði en ekki ætterni. Abraham vissi vel hve úrkynjaðar trúariðkanir Kanverja voru auk tilbeiðslu falsguða og hann vissi hve auðvelt það yrði fyrir son sinn að falla fyrir þessum iðkunum ef hann tæki eiginkonu úr þeirra hópi.

Saga mikils hluta Ísraels til forna og jafnvel hinnar kristnu kirkju gegnum aldirnar hefur því miður einkennst af því að fólk Guðs, sem hefði átt að vera vitni fyrir heiminn, hefur þess í stað verið upptekið af því sem heimsins er, villukenningum hans og trúarbrögðum. Eitt besta dæmið um þessa sorglegu staðreynd er e.t.v. innleiðing sunnudagsins, hins heiðna dags sólarinnar, í stað sjöunda-dags hvíldardagsins sem Biblían boðar, en sú breyting mun gegna mikilvægu hlutverki á hinum síðustu dögum.

`Lestu 1Mós 24.57-67. Hvað getum við lært af sumum af þeim upplýsingum sem er að finna í þessum versum varðandi Krist og kirkju hans? Hvað getum t.d. lært um fallið ásigkomulag okkar af þeirri staðreynd að Rebekka var fjarlægur ættingi Ísaks?`

Það er enginn vafi á því að við erum skyld skaparanum þar sem við erum upphaflega sköpuð í hans mynd. Syndin hefur aðskilið okkur frá honum en við erum samt talin vera hin rétta brúður hans þó svo við getum með vali okkar gert hjónaband okkar stormasamara en það þarf að vera.

`Já, Guð elskar okkur meira en við elskum hann. Hvernig getum við valið eða ættum að velja dag hvern til að styrkja elsku okkar til Guðs? Hvaða valkostir deyða elsku okkar?`