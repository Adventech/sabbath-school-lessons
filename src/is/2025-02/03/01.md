---
title:  Myndir Frá Hjónabandi
date:   12/04/2025
---

### Lesefni vikunnar

1Mós 2.23-25; Ef 5.29-32; Esk 16.4-14; Opb 18.1-4; 1Mós 24.1-4; Opb 19.1-9.

> <p>Minnistexti</p>
> „Engillinn segir við mig: „Rita þú: Sælir eru þeir sem boðið er í brúðkaupsveislu lambsins.“ Og hann segir við mig: „Þetta eru hin sönnu orð Guðs.““ (Opb 19.9).

Biblían er full af frásögnum um elsku sem á áhrifamikinn hátt sýna fram á frelsun okkar og elsku Guðs í garð fólks síns. Ef við opnum okkur sjálf fyrir því sem Guð áformar fyrir okkur þá mun hjónabandið, sem eru nánustu persónutengslin, vera skóli þar sem við getum fundið áhrifamiklar lexíur um elsku hans til okkar, samband okkar við hann og hvað hann er fús að gera til þess að endurleysa okkur.

Hugmyndir nútímans um elsku og hjónaband hafa afbakað hæfileika okkar til að meta að verðleikum það sem Guð leitast við að kenna okkur með sáttmála hjónabandsins. Þó svo synd mannsins hafi afbakað hjónabandið (og flest annað) svo mjög þá er það samt áhrifamikil leið til að opinbera sannleikann, jafnvel spádómssannindi. Þess vegna ætti hjónabandið ekki aðeins að gera okkur hamingjusöm heldur ætti það að vera skóli þar sem við lærum djúpstæðar lexíur um okkur sjálf og samband okkar við Guð.

Þessa viku munum við kanna mismunandi leiðir sem orð Guðs notar þegar það talar um hjónabandið, bæði gott og vont. Við getum þá dregið lexíur af þessum dæmum til að skilja betur hvernig Guð umgengst fólk sitt, jafnvel þó það bregðist oft, og við getum lært sannleiksatriði um elsku hans sem getur hjálpað okkur að skilja betur atburði hinna síðustu daga.