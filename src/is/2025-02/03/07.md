---
title:  Til íhugunar
date:   18/04/2025
---

Lestu Jóh 2.1-11; Matt 22.1-14; 2Kor 11.1-5 og Matt 25.1-13.

Þegar þú gerir þér grein fyrir hve mikið er að finna í Biblíunni sem hjálpar þér að auka skilning þinn á spádómum hennar þá er freistandi að ofnota það. Um aldaraðir hafa sumir kristnir lagt svo mikla áherslu á tákn og táknmyndir sem finnast í frásögnum Biblíunnar að þeir fara að líta á sagnfræðilegar frásagnir hennar sem goðsagnir. Þó svo finna megi fjölþætta merkingu á mörgum stöðum í ritningunni þá verðum við alltaf að muna að Guð getur tekið raunverulega atburði og raunveruleg fólk og notað það til að kenna okkur um það sem hann mun gera í framtíðinni með söfnuð sinn.

Brúðkaupsveislan í Kana getur t.d. verið dæmi um hjónabandið sem myndlíkingu í spádómunum þó brúðkaupið væri raunverulegur atburður. „Orð Krists öfluðu nægra veislufanga. Slík er gnótt náðar hans til að afmá syndir mannanna og endurnýja sálina og viðhalda henni“ (ÞA, bls. 99).

Sami höfundur segir einnig: „„Drottinn Guð gjörir ekkert án þess að hann hafi opinberað þjónum sínum, spámönnunum, ráðsályktun sína.“ Eins og „hinir leyndu hlutir heyra Drottni Guði vorum“ eins gildir „það, sem opinberað er, heyrir oss og börnum vorum ævinlega“ (Am 3.7; 5Mós 29.29). Guð hefur gefið okkur þessa hluti og blessun hans mun hvíla yfir þeim sem með lotningu og bænarhug rannsaka spádómsritin“ (ÞA, bls. 163).

**Til umræðu:**

`Lestu Jóh 2.1-11. Það er margt í guðspjalli Jóhannesar sem boðar framtíðarstarf Krists og ritskýrendur hafa tekið eftir því hvernig Jóhannes dregur lesendur sína með ásetningi í átt að krossinum. Hvar koma mismunandi þættir úr eðli Krists og ríki framtíðarinnar í ljós í þessari frásögn? Hvað kennir hún okkur um frelsunaráformið eða hina endanlegu brúðkaupsveislu sem syni Guðs hefur verið heitið?`

`Þeir sem rannsaka Biblíuna kannast vel við dæmisöguna um meyjarnar tíu og þeir elska hana. Hvað kennir þessi mikilvæga frásögn okkur um atburði hinna síðustu daga? Skiptir það máli að brúðgumanum seinkar? Hvaða lexíu kynni þessi dæmisaga að kenna okkur um persónulegt samband okkar við Krists í stað þess hvernig Kristur kemur fram við söfnuðinn sem heild?`

`Hugleiddu falskar utanaðkomandi iðkanir sem hafa læðst inn í kristnina. Auk sunnudagsins sem er andstæða hvíldardags Biblíunnar, hvaða villukenningar aðrar hafa smeygt sér inn? Á hvern hátt eru þær komnar og hvað getum við gert ekki aðeins til að verja okkur sjálf fyrir þeim heldur einnig til að hjálpa öðrum að gera sér grein fyrir þeim? Á hvern hátt eru boðskapir englanna þriggja viðleitni í þá átt að hjálpa fólki að sjá villukenningarnar sem hafa læðst inn í trúna?`