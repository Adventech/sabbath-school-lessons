---
title:  Gagnslausar fórnir?
date:   04/05/2025
---

Stundum er hægt að læra mikið með því að bera saman tvær andstæðar hugmyndir. Við getum t.d. lært mikið varðandi eðli fórnanna frá sjónarhóli Biblíunnar þegar Guð hafnaði fórnum fólksins.

`Berðu saman Jes 1.2-15, Jes 56. 6, 7 og Slm 51.18. Hvaða mikilvægu lexíu varðandi fórnir finnum við í þessum versum?`

Þetta sorglega atvik í sögu Ísraels var ekki í fyrsta sinn sem Guð hafnaði fórn. Svipað gerðist nálægt upphafi frelsunarsögunnar þegar Guð meðtók fórn Abels en ekki fórn Kains. Það atvik gefur okkur annað tækifæri til að bera saman viðunandi og óviðunandi fórnir (sjá 1Mós 4.3-7 og Heb 11.4).

Á tíma Jesaja var trúarlíf Ísraelsmanna yfirborðskennt. Í huga sínum merktu þeir við lágmarks trúaratvik í lífi sínu til að þóknast Guði samtímis því að þeir gerðu það sem þeim þóknaðist. Fórnir þeirra snerist um þá sjálfa, líkt og fórn Kains var, og voru ekki færðar í anda undirgefni undir Guð.

Sama afstaða knýr heimsveldin: Andi sjálfsnægta. Kain lifði í samræmi við eigin óskir og iðkaði trúariðkanir á eigin forsendum. Svo lítur út sem hann hafi litið á Guð sem einhver óþægindi sem hindraði hann í að fara sína eigin leið, en samt óttaðist hann Guð nægilega mikið til að þjóna honum til málamynda.

Abel, aftur á móti, færði þá fórn sem Guð hafði farið fram á, þá fórn sem sýndi fyrirheit Guðs um Messías sem koma mundi (1Mós 3.15): Lamb sem benti fram til frelsunarverk Krists á Golgata.

„Abel gerði sér grein fyrir hvaða meginreglur giltu um endurlausn. Hann gerði sér grein fyrir að hann væri syndari, og í syndinni og refsingunni fyrir hana sá hann dauða sem aðskildi sál hans frá samneyti við Guð. Hann kom með hið deydda fórnarlamb, líf sem hafði verið fórnað, og viðurkenndi þar með ákvæði laganna sem höfðu verið brotin. Með hinu úthellta blóði horfði hann til framtíðarfórnarinnar, þegar Kristur mundi deyja á krossi á Golgata; og þegar hann treysti á friðþæginguna, sem skyldi gerð, fékk hann vitnisburð um að hann væri réttlátur og að gjöf hans væri þegin“ (ÆS, bls. 47).

`Það er svo mikilvægt að við forðumst að gera einungis einhverja „rútínu.“ Hvernig getum við komist að því hvað felst í því að reiða sig algjörlega á dauða Jesú sem einustu vonina um hjálpræði?`