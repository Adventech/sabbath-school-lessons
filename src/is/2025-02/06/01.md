---
title:  Merking Fórna
date:   03/05/2025
---

### Lesefni vikunnar

Jes 1.2-15; Heb 10.3-10; 2Mós 12.1-11; 1Kor 5.7; Hag 2.7-9; Jes 6.1-5; Opb 4.7-11.

> <p>Minnistexti</p>
> „Og þeir sungu nýjan söng: Verður ert þú að taka við bókinni og rjúfa innsigli hennar því að þér var slátrað og með blóði þínu keyptir þú Guði til handa menn af sérhverri kynkvísl og tungu, lýð og þjóð“ (Opb 5.9)

Þegar Jesús kom í áttina til Jóhannesar skírara sagði Jóhannes: „Sjá, Guðs lamb sem ber synd heimsins“ (Jóh 1.29). Það var greinileg vísbending til dýrafórnanna sem allar bentu til dauða Krists sem staðgengils alls mannkyns.

Við getum ekki komist hjá þemanu um dýrafórnir í Biblíunni, það er sem rauður þráður í efni hennar og gegnir miðlægu hlutverki í heildarmynd Opinberunarbókarinnar þar sem Jóhannes er leiddur inn í hásætissal Guðs (Opb 4 og 5). Sú staðreynd að Jesús kemur fram í þeirri mikilvægu sviðsetningu sem lamb sem hefur verið slátrað (Opb 5.6) er mikilvægur lykill að því að skilja spádómsmyndina í heild sinni.

Þessa viku munum við líta á sumt sem hefur með fórnir að gera og veitir okkur betri skilning á Jesú, lambinu sem var slátrað, honum sem er aðalpersónan í sviðsmynd hásætissalarins. Tekið er á móti honum sem þeim einasta sem er verðugur og verðleiki hans segir mikið um það sem Drottinn gerði með fórnakerfinu. Það opinberar hann sem Guð óendanlegrar elsku sem færir æðstu fórnina sem við og aðrar vitsmunaverur alheimsins munu undrast yfir um alla eilífð.