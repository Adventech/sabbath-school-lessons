---
title:  Páskalambið
date:   06/05/2025
---

Opinberunarbókin vísar næstum þrjátíu sinnum til Jesú sem „lambsins.“ Allt frá fyrstu dögum endurlausnaráformsins hefur fólk Guðs notað lambið sem táknmynd um hinn komandi Messías. Abel færði frumburð hjarðar sinnar sem fórn (1Mós 4.4) og áður en Ísrael yfirgaf Egyptaland til þess að fara til fyrirheitna landsins var þeim sagt að endurleysa alla frumburði manna og dýra með eins árs gömlu lambi (2Mós 12.5).

`Lestu 2Mós 12.1-11; Jes 53.7, 8; 1Kor 5.7 og Opb 5.6. Hvað kenna þessi vers okkur um Jesú sem páskafórnina? Hvaða þýðingu hefur það fyrir okkur?`

Mörgum árum eftir dauða Krists, upprisu hans og himnaför hugleiddi Pétur það sem gerst hafði og sagði: „Þið vitið að Guð frelsaði ykkur ekki með forgengilegum hlutum, silfri eða gulli, frá fánýtri hegðun ykkar er þið höfðuð að erfðum tekið frá forfeðrum ykkar, heldur með dýrmætu blóði Krists, hins lýtalausa og óflekkaða lambs“ (1Pét 1.18, 19).

Líf Jesú var einasta lífið sem fullnægði heilagleika Guðs; við höfum öll syndgað og syndugt líf okkar er bókstaflega lygi um eðli skapara okkar.

Jesús varð aftur á móti „hinn annar Adam“ (1Kor 15.45). Þar sem við brugðumst lifði hann fullkomnu lífi. Sem maður var hann einmitt það sem mannkynið átti að vera. Hann endurspeglaði fullkomlega dýrð Guðs. „Sá sem hefur séð mig hefur séð föðurinn,“ sagði hann við Filippus (Jóh 14.9).

En Jesús var krossfestur um páskana og sýndi þannig að hann væri „táknmarka-lambið.“ Í Jóh 18.19, 20 sagði Jesús að hann hefði talað í áheyrn allra þegar hann framsetti kenningar sínar. Á sama hátt var Ísraelsmönnum sagt í 2Mós 12.5, 6 að velja lamb fyrir páskana og hafa það til sýnis dagana áður en því var fórnað. Þegar æðsti presturinn spurði Jesú um kenningar hans vísaði hann til þessar að hann hefði komið opinskátt fram í musterinu svo að allir gætu beint huganum til hans. Líf hans, starf og kenningar opinberuðu hver hann var. Hann var flekklausa lambið, áhrifamesta tjáningin á réttlæti Guðs og dýrð.

`Hvernig getum við betur hugleitt hið fullkomna eðli Jesú í lífi okkar?`