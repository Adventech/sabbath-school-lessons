---
title:  "Þjóðirnar: fyrri hluti"
date:   19/04/2025
---

### Lesefni vikunnar

1Mós 10.1-12; 1Mós 12.1-9; 1Sam 8.4-18; Matt 20.25-28; Opb 18.1-4.

> <p>Minnistexti</p>
> „Honum var falið valdið, tignin og konungdæmið og allir menn, þjóðir og tungur skyldu lúta honum. Veldi hans er eilíft og líður aldrei undir lok, á konungdæmi hans verður enginn endir“ (Dan 7.14).

Opinberunarbókin sýnir okkur lausnir Guðs fyrir hinn fallna heim. Í síðustu köflunum er lífsins tré endurreist, bölvuninni aflétt og okkur er aftur hleypt inn í návist Guðs. Að vissu marki er Opinberunarbókin gagnstæða fyrstu Mósebókar og þar af leiðandi er fyrsta Mósebók mikilvægur lykill að því að skilja hvernig vandamál heimsins þróaðist til að byrja með.

Eitt af lykilmálunum í Daníelsbókinni og Opinberunarbókinni er veraldleg stjórnvöld, mannleg viðleitni að stjórna reikistjörnu sem með réttu tilheyrir Guði sem að lokum mun stjórna með réttvísi þegar hinu hræðilega tímabili syndar og uppreisnar er endanlega lokið.

Það er mjög langt ferli sem leiðir til þess, ferli sem nær yfir þúsundir ára þar sem maðurinn hefur leitast við að stjórna sjálfur. Það hefur samt aldrei tekist. Jafnvel þeim sem hafa hæstu hugsjónirnar hefur alltaf mistekist á ná þeim hugsjónum. Mikið af sorgarsögu mannkynsins í gegnum aldirnar er ekkert nema frásagnir um harmkvæli sem slík viðleitni hefur bakað okkur. Það mun fara versnandi allt til þess að Guð setur upp eilífðarríki sitt (Dan 7.27) að lokum.