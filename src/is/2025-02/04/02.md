---
title:  Nimrod og Nínive
date:   20/04/2025
---

Eden var skapað til að vera kjörheimili mannkynsins. Þegar syndin hélt innreið sína varð Guð að hrekja manninn frá garðinum og lífsins tré, að minnsta kosti um hríð.

Utan garðsins varð maðurinn að vinna af hörku til að sjá sér fyrir sér og sínum. Lífið varð erfiðara. Maðurinn varð að lifa með þjáningu og í „sveita andlitis“ síns (1Mós 3.16-19). Fyrstu foreldrar okkar treystu því að réttbær konungur mundi tryggja þeim leið inn í aldingarðinn aftur og þeir færðu fórnir við hlið Edengarðsins í fullri eftirvæntingu eftir þeirri endurlausn sem Guð bauð hinum fallna heimi allt frá upphafi.

„Aldingarðurinn Eden var áfram á jörðinni löngu eftir að maðurinn hafði verið rekinn úr notalegum lundum hans. Föllnu mannkyni var lengi vel leyft að horfa til heimkynna sakleysisins en varðenglar gættu hliðs garðsins. Við hlið Paradísar, sem verndarenglar gættu, birtist dýrð Guðs. Adam og synir hans fóru þangað til að tilbiðja Guð. Hér endurnýjuðu þeir heit sitt um hlýðni við þau lög sem brotin höfðu verið og valdið brottrekstri þeirra frá Eden. Þegar flóð siðleysis dreifðist út um jörðina og illska manna leiddi til eyðingar þeirra með vatnsflóði var Eden-garðurinn fjarlægður frá jörðu af þeirri hönd sem hafði plantað hann. En þegar að lokum „[nýr himinn og ný jörð]“ (Opb 21.1) verður endurreist verður hann endurreistur og skreyttur enn dýrlegar en í upphafi“ (ÆS, bls. 39).

En aðrir unnu með mannlegar „lausnir“ á vandamálum okkar og við sjáum uppkomu borgríkja sem leituðust við að skapa auðveldara líf og ef til vill reyna að endurheimta það sem glataðist í Eden.

`Lestu 1Mós 10.1-12. Þessi texti framsetur margar mikilvægar stjórnvöld sem nefnd eru á öðrum stöðum í Biblíunni, þar á meðal Nínive og Babýlon. Að hvaða niðurstöðu getum við komist í ljósi þeirra hlutverka sem þessar borgir gegndu síðar meir?`

Sumir hafa lesið um Nimrod og komist að þeirri niðurstöðu að hann hafi verið göfug hetja líkt og sigursælar hetjur heiðinna goðsagna. En þegar Biblían lýsir honum sem valdhafa á jörðinni og miklum veiðimanni fyrir Drottni þá eru það ekki gullhamrar. Nimrod var mikill í eigin augum og hann stendur frammi fyrir Drottni sem sá sem ögrar Guði. Þessir textar sýna fram á útbreiðslu uppreisnar gegn Guði, uppreisnar sem mun vara allt til þess að allri uppreisn verður að lokum útrýmt.

`Hvers vegna er uppreisn gegn Guði lævísari en við gerum okkur oft grein fyrir? Hvernig getum við varist þeim eiginleikum okkar?`