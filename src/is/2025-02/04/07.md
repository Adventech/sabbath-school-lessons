---
title:  Til íhugunar
date:   25/04/2025
---

Lestu Jes 44.24 - 45.13.

„„Lögleysið í leyndum “ vann smám saman á með blekkingum sínum og guðlasti, í fyrstu hljóðlega og í leynum, en því opinskárra sem því óx fiskur um hrygg og náði tökum á hugum mannanna. Heiðnir siðir lögðu leið sína inn í kristna kirkju, í fyrstu nálega án þess að vekja eftirtekt. Andi málamiðlunar og samlögunar var heftur um stund vegna ofsalegra ofsókna sem kirkjan varð að þola í heiðnum sið. En þegar ofsóknum linnti og kristnin fékk inni við hirðir og í höllum þjóðhöfðingja varpaði hún af sér einfaldleika og auðmýkt Krists og postula hans fyrir prjál og hroka heiðinna presta og valdsmanna. Og í staðinn fyrir boð Guðs tók hún mannasetningar og erfðavenjur. Þegar Konstantín gerðist kristinn að nafninu til á öndverðri fjórðu öld, vakti það mikinn fögnuð og heimshyggjan gekk inn í kirkjuna sveipuð sýndarréttlæti. Nú komst skriður á spillinguna. Heiðindómurinn sem í orði kveðnu átti að heita sigraður var hinn raunverulegi sigurvegari. Andi hans réð lögum og lofum í kirkjunni. Heiðnar kenningar, siðir og hindurvitni voru felld inn í trúariðanir og tilbeiðslu þessara svonefndu fylgjenda Krists“ (DM, bls. 34).

Í ljósi spurningarinnar í lok miðvikudagskaflans eigum við ekki öll á hættu að varpa af okkur einfaldleika og auðmýkt Krists og postula hans fyrir prjál og mátt, lof og freistingar heimsins? Ef við teljum að svo sé ekki erum við að gabba okkur sjálf.

**Til umræðu:**

`Þegar Guð sendi fólk sitt í herleiðingu í Babýlon var það afar sárt. Abraham hafði verið kallaður frá Kaldeu til þess að setja á stofn sáttmálslýð til að vera ljós fyrir reikistjörnuna og nú var þjóðin hlekkt í fjötra. Á tíma herleiðingarinnar sýndi Guð Ísrael hvað hefði getað gerst ef þjóðin hefði verið trúföst. Nebúkadnesar, leiðtogi kerfis sem var algjörlega andstætt Guði, kemur til Krists (Dan 4). Við lok herleiðingarinnar reisir Guð upp konung Persa sem táknmynd um Krist og leysir fólk sitt undan ánauð Babýlonar og leiðir hana aftur til fyrirheitna landsins. Kýrus var ekki Ísraelsmaður en Guð valdi hann til að sýna heiminum fram á frelsunaráform sitt þegar sáttmálslýður Guðs sneri aftur til Jerúsalem. Hvað getum við lært um viðhorf Guðs til mannanna af þeirri staðreynd að hann notaði framandi þjóð til að ná takmarki sínu?`

`Við erum ekki endilega í Babýlon, en hve mikið af Babýlon er ef til vill í okkur? Hvernig gerum við okkur grein fyrir þessu vandamáli og hvað getum við gert til að breyta því?`