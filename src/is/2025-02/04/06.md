---
title:  Ljós fyrir heiðingjana
date:   24/04/2025
---

Megintilgangur Guðs með stofnun Ísraelsþjóðarinnar var ekki að fordæma aðra heimshluta, heldur að frelsa þá. Það er rétt að flest okkar finna til fordæmingar þegar við stöndum andspænis réttlátri framkomu einhvers annars. Á sama hátt beindi tilvist Ísraelsþjóðarinnar einnig athyglinni að synd og eigingirni nágrannaþjóðanna. Þeir sem trúa og lifa í samræmi við Guð beina athyglinni að réttlátu eðli hans sem óhjákvæmilega leiðir til sakfellingar. Ef allt væri eins og best væri á kosið ætti líferni þeirra sem halda boðorð Guðs (Opb 14.12) að endurspegla eðli hans.

Ef Ísraelsmenn hefðu komið fram og gert það sem þeim bar að gera hefðu þjóðirnaqr komið til þeirra í friði og leitast eftir að vita meira um þá og Guð þeirra. Því miður sýndi herleiðingin til Babýlon að þessar þjóðir komu þess í stað til að heyja stríð.

Besta myndin af eðli Guðs birtist auðvitað í Jesú. Hann var einasta mannveran sem sýndi það fullkomlega. En fullkominni fyrirmynd hans sem vissulega sannfærði hjörtu manna var ætlað að vera boð til mannanna (Jóh 3.16-21).

Endanlegur ásetningur Guðs með stofnun Ísraelsþjóðarinnar var sá sami og ásetningur hans með stofnun safnaðarins. Hann þráir að nota fólk sitt til að laða syndara til Krists. Kall englanna þriggja fyrir tilstilli safnaðar hans berst ekki aðeins út til nokkurra útvalinna heldur til sérhverrar þjóðar, kynkvíslar, tungu og lýðs (Opb 14.6). Í Opb 18.1 er okkur sagt að öll jörðin muni ljóma af dýrð Guðs áður en Kristur kemur aftur.

**Hvað segja þessir textar okkur um það hlutverk sem Guðs áformaði fyrir lýð sinn í þessum heimi? Hvernig getum við tileinkað okkur þessar meginreglur?**

`4Mós 14.17-21`

`Jes 42.6; Jes 49.6; Jes 60.3`

`Opb 18.1-4`

`Lestu aftur kallið til Guðs fólks um að koma út úr Babýlon í Opb 18.1-4. Hvernig mun það gerast? Hvernig getur Guð notað okkur sem söfnuð sem er ekki í Babýlon til að kalla á fólk Guðs sem er enn í Babýlon að koma út úr henni?`