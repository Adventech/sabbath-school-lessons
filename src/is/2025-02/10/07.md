---
title:  Til íhugunar
date:   06/06/2025
---

Lestu ÆS, bls. 66-68.

„Æðsti presturinn getur ekki varið sig eða fólk sitt gegn ásökunum Satans. Hann gerir ekki tilkall til þess að Ísrael sé án saka. Hann stendur frammi fyrir englinum í óhreinum klæðum sem tákna syndir fólksins sem hann ber sem fulltrúi þess og játar sekt þess en bendir jafnframt á iðrun þess og auðmýkt og reiðir sig á miskunn endurlausnarans sem ber syndir þess. Jafnframt gerir hann tilkall til fyrirheita Guðs í trú. . . .

Ásakanir Satans gegn þeim sem leita Drottins byggjast ekki á óánægju yfir syndum þeirra. Hann fagnar yfir ófullkominni lyndiseinkunn þeirra því hann veit að að hann getur einungis náð valdi yfir þeim þegar þeir óhlýðnast lögmáli Guðs. Ásakanir hans grundvallast einungis á því að hann hatar Krist. Með frelsunaráforminu rýfur Jesús tök Satans á mannkyninu og bjargar sálum undan mætti hans. . . .

Maðurinn getur ekki í eigin mætti staðið gegn ásökunum óvinarins. Hann stendur frammi fyrir Guði í syndum flekkuðum klæðum sínum og játar sekt sína. En Jesús, talsmaður okkar, kemur fram með áhrifamikla málsvörn fyrir alla þá sem í iðrun og trú hafa lagt sálir sínar í hans hendur. Hann talar máli þeirra og bugar ákærandann með voldugum rökum þess sem gerðist á Golgata. Fullkomin hlýðni hans við lögmál Guðs gefur honum allt vald á himni og jörðu og hann gerir tilkall til miskunnar föðurins og sáttargjörðar fyrir sekan manninn“ (PK, bls. 583-586).

**Til umræðu:**

`Jesús sagði lærisveinum sínum að þeir væru í heiminum en ekki af heiminum (sjá Jóh 15.19 og Jóh 17.14-16). Hvernig höldum við jafnvægi milli ábyrgðar okkar að vinna heiminn og þess að „varðveita okkur óflekkuð af heiminum“ (Jak 1.27).`

`Hvað kennir boðun Nóa fyrir flóðið okkur um það hvernig deilan mikla virkar? Á hvern hátt gegnum við sama hlutverki í dag?`

`Áður en Guð eyðir hinum óguðlegu í eldi (eins og hann gerði í Sódómu) reisir hann þá upp frá dauðum og leyfir Satan að vinna meðal þeirra um skamma hríð (Opb 20.7-9). Hvaða ástæðu getur þú séð fyrir því að það sé nauðsynlegt skref áður en Guð gerir alla hluti nýja?`

`Hvaða varúð verður þú var/vör við varðandi eigið líf þegar þú íhugar þær frásagnir sem við höfum kannað þessa viku?`