---
title:  Boðun Nóa
date:   02/06/2025
---

Pétur minnir okkur á að margir muni vera óundirbúnir undir endurkomu Krists vegna þess að „viljandi“ gleymdu þeir því sem gerðist á tíma syndaflóðsins (2Pét 3.5). Þó svo samfélög víðsvegar um heiminn, þar á meðal forn-Grikkir og Maja-indíanar, hafi frásagnir um mikið gereyðandi flóð þá er frásögn Biblíunnar um Nóa ein þeirra sem er mest gert grín að. Biblían segir fyrir um að heimurinn í þrjósku sinni leggur þessa frásögn til hliðar sem goðsögn þó svo hún sé greinilega og skýrt framsett í Gamla testamentinu og Nýja testamentið vísar oft til hennar.

`Jesús sagði í Matt 24.37-39 að ástand heimsins mundi líkjast „dögum Nóa.“ Berðu það saman við 1Mós 6.1-8. Hvaða siðferði leiddi til syndaflóðsins? Hvaða hliðstæður er að finna milli þessara tveggja tíma - tíma flóðsins og tíma endalokanna?`

Ítarleg rannsókn mun opna aðra dýrmæta lexíu fyrir fólk Guðs á hinum síðustu dögum. Í Heb 11.7 lesum við að Nói „smíðaði örk til þess að bjarga heimilisfólki sínu. Með trú sinni sýndi hann að heimurinn hafði á röngu að standa og varð erfingi réttlætisins af trúnni.“

Ímyndaðu þér að prédika í rúma öld og einasti ávöxturinn afm boðuninni er fjölskylda þín í örkinni. Ef Nói væri útbreiðsluprédikari í dag hefðum við e.t.v. haft tilhneigingu til að afskrifa hann sem misheppnaðan. Hann prédikaði í áratugi án nokkurs árangurs að því er virtist.

Sem betur fer virðast margir hlutar heimsins í augnablikinu bregðast mjög vel við boðsköpum englanna þriggja. Boðun hins sérstæða boðskapar hins síðasta safnaðar er ótrúlega virk á mörgum stöðum og margir læra að þekkja Drottin. Sá tími er ekki kominn að boðunin beri engan ávöxt þó svo okkur sé sagt að sá tími komi þegar náðartímanum muni ljúka og dyrum náðarinnar verði lokað. Þannig sjáum við í þessari einu setningu sem segir: „Þær sem viðbúnar voru, gengu með honum inn til brúðkaupsins og dyrunum var lokað,“ alla lokaþjónustu frelsarans, allt fram til þess tíma er hið mikla starf til frelsunar mannanna verður fullnað“ (DM, bls. 293).

Þangað til það gerist höfum við verk að vinna sem söfnuður. Eftirvænting eftir endalokunum er oft tengd hörmulegu ásigkomulagi í náttúrunni og þjóðfélaginu. Þar með gleymist oft að taka tillit til viðvarana ritninganna sem benda á að „þegar menn segja: „Friður og engin hætta,“ þá kemur snögglega tortíming yfir þá“ (1Þess 5.3).

`Hvernig getum við lært að missa ekki kjarkinn ef útbreiðslustarf okkar virðist ekki bera mikinn ávöxt í augnablikinu? Hvers vegna verðum við að halda áfram viðleitni okkar? (Sjá Jóh 4.37.)`