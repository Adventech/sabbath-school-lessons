---
title:  Að þekkja megi hjálpræði þitt
date:   29/05/2025
---

`Lestu Slm 67. Hvernig hjálpar þessi lofsöngur þér að skilja hlutverk fólks Gus í Opb 14.6-12?`

Verkfræðingar við tæknistofnun Massachusetts (MIT) hafa þróað svarta húðun sem gerir hluti sem eru málaðir með henni næstum ósýnilega. Hún er gerð úr nanóstúbum<sup>1</sup> og er margfalt dimmari en nokkuð svart efni sem áður hefur verið búið til. Þetta efni getur drukkið í sig 99.995 % af öllu sýnilegu ljósi. Jafnvel skærasta ljós getur ekki gert þá hluti sýnilega sem eru þaktir þessu efni.

Sextugasti og sjöundi Sálmurinn byrjar með áskorun til Guðs um að láta „ásjónu sína lýsa meðal vor svo að þekkja megi veg þinn á jörðinni“ (Slm 67.2, 3). Í frelsunaráforminu hefur Guð séð syndurunum fyrir leið til að koma aftur inn í dýrðlega návist hans án þess að dýrð hans tortími þeim. Jafnvel í þessu lífi gerir kross Krists það mögulegt að ásjóna Guðs skíni á okkur.

En Guð áformar einnig að við endurspeglum ljós hans til heimsins. Það var verkefni sem Guð fól Ísrael. Musterið átti að vera bænahús fyrir allar þjóðir. Einnig þá „mun ég leiða til míns heilaga fjalls og gleðja þá í bænahúsi mínu. Brennifórnir þeirra og sláturfórnir munu þóknast mér á altari mínu því að hús mitt skal nefnast bænahús fyrir allar þjóðir“ (Jes 56.7).

Í þessum sálmi minnir Davíð okkur á að Guð vill að vegir hans séu kunnir á jörðinni og hjálpræði hans meðal allra þjóða (Slm 67.3). Því miður hefur fólk Guðs oft brugðist að gera það. Frásögn Ísraels í Gamla testamentinu hefur marga dimma kafla og sömuleiðis hin kristna kirkja síðastliðin 2000 ár. Það er eins og við höfum málað hjörtu okkar með ofurdökku efni og látið okkur nægja að drekka í okkur ljós Guðs án þess að endurspegla það.

Stundum lítum við á hinn síðasta söfnuð Guðs sem eins konar forréttinda-brottfararsal fyrir andlega, tíða flugfarþega og okkur virðist nægja að aðrir í þessum heimi sitji í hávaðasömum brottfararsal óundirbúnir undir komandi ferðalag. Hinsvegar lætur hinn síðasti söfnuður í Opb 14 sér ekki nægja að standa á Síonarfjalli með Kristi og njóta nærveru hans. Þess í stað „fljúga“ þeir yfir yfirborð jarðarinnar og hvetja heiminn til að sameinast þeim á hinu heilaga fjalli Guðs.

`Hvaða skyldur ættum við sem einstaklingar og söfnuður að finnast hvíla á okkur að kenna öðrum þau sannindi sem við elskum svo mjög?`

---

{"style": {"text": {"size": "sm"}}}
<sup>1</sup> Nanotubes eru hol „túbulaga“ kolefniskerfi sem eru aðeins örfáir nanómetrar í þvermál. Einn nanómeter er einn milljarðasti úr meter (= 0.000,000,001 m) (Þýð.)