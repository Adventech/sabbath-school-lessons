---
title:  Undir fótum hans
date:   27/05/2025
---

`Lestu Slm 47.2-5. Hvað segja þessi vers okkur um endanlega stöðu okkar í ríki Krists?`

Við getum horft björtum augum til framtíðarinnar en þangað til hefur maðurinn falið yfirráðin yfir jörðinni í hendur Lúsífers. Þegar Satan kom á himnesku ráðstefnuna skv. Jobsbók hrósaði hann sér yfir því að jörðin tilheyrði sér. „Drottinn spurði Satan: „Hvaðan kemur þú?“ Satan svaraði Drottni og sagði: „Ég hef verið að reika um jörðina og arka fram og aftur um hana“ (Job 1.7, 1981).

Þannig lýsti Satan yfir eignarrétti sínum. Ganga um landareign gaf oft til kynna eignarrétt. Guð sagði við Abraham: „Tak þig upp og far um landið þvert og endilangt því að þér gef ég það“ (1Mós 13.17).

`Berðu saman 1Þess 4.13-17 og Sak 14.4 og taktu eftir því sem þeir segja um fætur Jesú. Hvaða mismun sérðu þegar þú berð þá saman og hvað kenna þeir okkur um þessa tvo mismunandi en jafnframt skylda þætti í endanlegum yfirráðum Krists yfir þessum heimi?`

Þegar Ellen G. White talar um það sem Kristur gerir við lok þúsundáraríkisins kemst hún þannig að orði: „Kristur stígur niður á Olíufjallið, þaðan sem hann steig upp eftir upprisu sína og þar sem englar endurtóku fyrirheitið um endurkomu hans. Svo segir spámaðurinn: „Drottinn, Guð minn, mun koma og allir heilagir með honum.“ „Fætur hans munu á þeim degi standa á Olíufjallinu, sem er austanvert við Jerúsalem, og Olíufjallið mun klofna um þvert . . . og þar mun verða geysivíður dalur.“ Drottinn mun þá vera konungur yfir öllu landinu. Á þeim degi mun Drottinn vera einn og nafn hans eitt“ (Sak 14.5, 4, 9). Þegar hin nýja Jerúsalem kemur af himnum ofan í ljómandi dýrð sinni, hvílir hún á staðnum sem hreinsaður hefur verið og undir það búinn að taka við henni. Og Kristur og fólk hans og englarnir ganga inn í borgina helgu“ (DM, bls. 456).

`Hugleiddu þá von sem okkur hefur verið gefin í Jesú. Hugleiddu einnig hve erfitt lífið væri ef öllu lyki endanlega við dauðann. Þá væri allt til einskis, er það ekki?`