---
title:  Til íhugunar
date:   30/05/2025
---

Lestu Slm 133; Post 1.4-9 og Opb 5.4-7.

„Á tíma forfeðranna höfðu áhrif Heilags anda oft komið greinilega fram en aldrei í fyllingu sinni. Í hlýðni við orð frelsarans báru lærisveinarnir nú fram beiðni sína um þá gjöf og á himnum bætti Kristur meðalgöngu sinni við þá þeiðni. Hann gerði tilkall til gjafar Heilags anda til þess að úthella henni yfir fólk sitt“ (AA, bls. 37).

Lærisveinunum var falið að flytja vitnisburð um Krist „allt til endimarka jarðarinnar“ (Post 1.8) og þannig kunngjöra endurkomu Krists (Matt 24.14). Okkur ber að halda því verki áfram sem þeir hófu.

Þegar Kristur bauð okkur að flytja fagnaðarerindið til alls heimsins lét hann okkur ekki eina um að finna leið til þess. Verkinu var stjórnað úr helgidómi himinsins. Verk okkar er vafið upp í Kristi. Hann leiðir okkur og styrkir. Þetta er verk hans, ekki okkar. Okkur er sagt að fylgja leiðsögn hans. Taktu eftir hvernig það virkaði hjá Ísrael. Guð bauð þeim að að fylgja leiðsögn hans og hann gerði það ómögulega kleift. Andinn er þegar að verki í hjörtum nágranna okkar og við erum beðin um að vera til staðar þegar ákvörðunarstundin rennur upp svo að við getum boðið þeim að sameinast fólki Guðs þar sem það stendur með lambinu á Síonarfjalli. Við þurfum ekki að finna nýjar leiðir eða aðferðir þar sem verkið hefur aldrei verið undir okkar stjórn.

**Til umræðu:**

`Það eru enn margir sem ekki hefur verið náð til enn jafnvel þó svo boðskapir englanna þriggja hafi náð til alls heimsins. Ræðið um hvernig við sem söfnuður getum betur uppfyllt það hlutverk sem Kristur vill að við uppfyllum. Hvernig getum við lært að örvænta ekki yfir því að enn eru margir sem hafa ekki heyrt sannindin fyrir endalokin?`

`Í Opb 5 er Jóhannes vitni að því að innsiglaða bókin er fengin lambinu þar sem það er verðugt. Þegar innsiglin eru rofin í Opb 6 sjáum við sögu safnaðar Nýja testamentisins sagða fyrir allt til tíma endalokanna. Hvað getum við lært af þeirri lýsingu um það hvernig Guð áformar að ljúka verkinu?`

`Hvað atburði nútímans í heiminum gætu auðveldlega leitt til þess sem okkur er sagt í Opb 13 og 14 að muni gerast? Hvað er enn til fyrirstöðu?`