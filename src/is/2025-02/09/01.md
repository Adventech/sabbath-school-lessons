---
title:  "Sálmarnir: síðari hluti"
date:   24/05/2025
---

### Lesefni vikunnar

Slm 46; Jer 4.23-26; Slm 47.2-5; 1Þess 4.13-17; Slm 75; Opb 14.6-12.

> <p>Minnistexti</p>
> „Lýðir skulu lofa þig, Guð, þig skulu allar þjóðir lofa. Lýðir skulu gleðjast og fagna því að þú dæmir þjóðirnar réttvíslega og leiðir lýði á jörðinni“ (Slm 67.4, 5).

Þegar við hugsum um lokaatburði sögunnar beinist hugurinn einkum að dýrunum og máttarvöldunum í Opinberunarbókinni. Auðvitað gegna þau mikilvægu hlutverki annars mundi Guð ekki hafa látið þau koma fram í Biblíunni og ætlað okkur að skilja merkingu þeirra (sjá Opb 1.3).

En spádómarnir fjalla einnig um lykilatriði sem tengjast synd og þjáningum, dómi og baráttunni milli góðs og ills, réttlæti og óréttlæti, ofsóknum og ýmsu öðru.

Sálmarnir fjalla einnig ítarlega um þessi mál og kanna næstum allt tilfinningalíf mannsins allt frá dimmustu örvæntingu til stjórnlauss fagnaðar. Við sjáum Ísrael búa sig undir orustu gegn myrkravöldunum. Við lesum um einstaklinga sem glíma við spurninguna um það hvers vegna Guð glímir ekki strax og meira við hið illa, spurningu sem flest okkar hafa vafalaust glímt við. Okkur er beint til helgidómsins í leit okkar að svörum og oft er vísað til Guðs sem skaparans. Glímum við ekki einnig við þessi mál og spurningar í okkar umhverfi í dag?

Það er vitað mál og þess vegna munum við halda áfram að greina Sálmana til þess að læra meira um þessi mikilvægu sannindi.