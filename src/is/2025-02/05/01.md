---
title:  "Þjóðirnar: síðari hluti"
date:   26/04/2025
---

### Lesefni vikunnar

1Mós 2.9-17; Dan 2.31-35; Jes 17.12, 13; Dan 7.1-3; Róm 3.10-19; Opb 12.15, 16; Opb 10.1-11.

> <p>Minnistexti</p>
> „Hættið og játið að ég er Guð, hafinn yfir þjóðir, upphafinn á jörðu“ (Slm 46.11).

Niður í gegnum aldirnar hafa ýmsir haldið því fram að Guð hafi viljað hafa syndafallið, hann hafi ætlað manninum að falla í synd og dauða og leiða hann þannig í Jesú til krossins. Hvernig gæti hann sýnt fram á djúpstæða elsku sína til mannsins á jafn áhrifamikinn og skýran hátt og með því að deyja á krossinum fyrir manninn? Í stuttu máli telja þeir sem þannig hugsa að Guð þurfti að láta mannkynið „falla.“

Þetta er hræðileg niðurstaða. Það var aldrei áform Guðs að Satan eða mannkynið félli. Uppreisn Satans og síðan mannsins var harmleikur sem hafði gífurlegar afleiðingar og fögnuður okkar í Guði hefði verið algjör ef frumforeldrar okkar hefðu ekki fallið.

Þessa viku munum við halda áfram að líta á vandamálin sem syndafallið olli ásamt óskinni eftir mannlegum yfirráðum fremur en yfirráðum Guðs. Þessi sannindi koma fram í Daníelsbókinni sem sýnir að Guð hafði rétt fyrir sér þegar hann varaði fólk sitt við því sem mundi gerast þegar það sneri sér frá honum og valdi jarðneska stjórnendur í staðinn. En það er nákvæmlega það sem gerðist: Jarðneskir stjórnendur og syndarar réðu yfir syndurum en það er aldrei góð blanda.