---
title:  Annar spádómlegur boðskapur
date:   01/05/2025
---

Hinn síðasti söfnuður átti upptök sín í „nýja heiminum,“ einmitt þar sem þeir sem leituðu eftir trúfrelsi höfðu flúið á 17. og 18. öld. Í ljósi þeirra langvarandi trúar- og stjórnmálahindrana sem ríktu á öðrum stöðum er vafasamt að upphaf þessarar hreyfingar hefði verið jafn skjótur og áhrifamikill á sumum öðrum stöðum og hann var í þessu nýja landi sem varð Bandaríkin.

`Lestu Opb 10.1-11 sem lýsir upphafi þessarar hreyfingar. Taktu eftir sumum atriðum sem við höfum rannsakað, eins og t.d. „þjóðirnar,“ landið og hafið. Hvaða hugsanlega innsýn gefur þessi frásögn þér ef þú gætir þín vel að oftúlka hana ekki?`

Engillinn hrópar hárri röddu líkt og englarnir þrír í Opb 14 og engillinn í Opb 18. Þetta er örlagastund í mannkynssögunni þegar starf lokasafnaðarins hefst fyrir marga lýði og þjóðir, tungur og og konunga (Opb 10.11).

Engillinn heldur á lítilli bók - að öllum líkindum bók Daníels (sjá Dan 12.4) - sem er opin í fyrsta sinn um aldaraðir. Hann hefur annan fótinn á hafinu og hinn á jörðinni sem gæti gefið til kynna að boðskapurinn nái til alls heimsins, bæði hins gamla og hins nýja. Það gæti einnig gefið til kynna að boðskapurinn sé til allra þjóða - þeirra sem lifa á landi og þeirra sem lifa í hafi „heiðingjanna.“

Að lokum mun heimurinn loksins verða upplýstur af dýrð Guðs og lokaboðskapirnir í Opb 14 eru fluttir öllum. Okkur sem söfnuði er ætlað á sama hátt og Ísrael forðum að boða fagnaðarerindið „um alla heimsbyggðina til þess að allar þjóðir fái að heyra það. Og þá mun endirinn koma“ (Matt 24.14).

Guð er að „ýta“ sögu mannsins í áttina að hinum miklu endalokum þegar mannleg heimsveldi líða undir lok og Kristur er varanlega krýndur. Lestu Dan 2.34, 35, 44, 45. Biblían gerir það alveg ljóst og án nokkurs vafa að öll þessi heimsveldi muni líða undir lok án nokkurs vottar um þau og ófrýnileika þeirra og eilífðarríki Guðs, þar sem synd og þjáning, sjúkdómar, siðspilling og dauði eru ekki lengur til, muni koma í þeirra stað.

`Taktu eftir hve nákvæmlega spádómarnir í Dan 2 og 7 hafa ræst varðandi ris og hrun allra þessara veraldlegu heimsvelda. Hvers vegna ætti sú nákvæmni, sem er undraverð í ljósi þess hvenær Daníelsbókin var skrifuð, að hjálpa okkur að treysta Guði varðandi fyrirheit hans um endanlegt, eilíft ríki Guðs?`