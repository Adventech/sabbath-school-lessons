---
title:  Land og haf
date:   30/04/2025
---

Myndin af landi og hafi í Biblíunni, einkum í tengslum við spádóma, getur verið mjög fróðleg. Taktu einkum eftir hvernig land og haf eru mjög andstæð tákn í spádómum Biblíunnar.

„Þegar jörð og hafi er stillt upp hlið við hlið í táknmyndum táknar jörðin oft hinn skipulega heim eða Ísrael sem land en hafið vísar til heiðingjaþjóða sem ógna því líkt og hafið ógnar landi.“ (Beatrice S. Neall, „Sealed Saints and the Tribulation,“ í Symposium on Revelation, Book 1, Frank B. Holbrook, ritstj., (Silver Spring MD: Biblícal Research Institute, General Conference of Seventh-day Adventists, 1992), bls. 260).

Samkvæmt þessu táknar land stað stöðugleika sem byggir á stjórn Guðs, en hafið táknar óstöðuga ólgu þjóða sem byggja á hroka mannsins.

`Lestu Opb 12.15, 16 og Opb 13.1, 11 í ljósi þessa baksviðs. Taktu eftir hliðstæðunni milli vatns og lands. Hvernig eru þau notuð og hvað geta þau kennt okkur til aði skilja spádóma?`

Taktu eftir því að drekinn notar vatn til að ofsækja konuna (söfnuðinn). Við höfum séð að í spádómum táknar vatnið oft veraldlega stjórn og þá ólgu og öngþveiti sem því oft fylgir. Þannig getum við séð hvernig Satan gat notað fjöldann undir hvatningu leiðtoga sinna til að ofsækja fólk Guðs á miklu af tímabili kirkjusögunnar.

Sjöunda-dags aðventistar hafa einnig skilið að Opb 12.16 eigi við um flótta ofsóttra trúsystkina til „nýja heimsins.“ Hvað segir sá skilningur okkur um upphaf og stofnun ameríska lýðveldisins ef við skiljum táknmyndirnar um land og haf réttilega?

Gætum við skilið að það væri „jörðin“ á sama hátt og „fyrirheitna landið“ - sá staður sem hafði verið settur til hliðar fyrir fólk Guðs? Gæti það verið ástæðan fyrir því að land-dýrið virtist í fyrstu líkjast lambi? Þó svo Ameríka hafi aldrei verið „hið nýja Ísrael“ eins og það var í hugum sumra frumbyggjanna þá hefur það lengi verið land sem veitti trúfrelsi milljónum þeirra sem voru undirokaðir vegna trúar sinnar víðsvegar í heiminum?

Því miður mun þetta dýr sem líkist lambi dag einn tala líkt og dreki (Opb 13.11). Bandaríkin, sem svo lengi hafa verið griðastaður fyrir þá sem hafa verið ofsóttir vegna trúar sinnar, mun verða ráðandi ofsækjandi hinna trúuðu. Þetta er annað dæmi um hvað gerist þegar maðurinn velur að stjórna sér sjálfur í stað þess að lúta stjórn Guðs.