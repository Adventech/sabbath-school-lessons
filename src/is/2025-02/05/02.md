---
title:  Fyrsta fyrirskipunin
date:   27/04/2025
---

Aldingarðurinn Eden var kennslustofa fyrir fyrstu mannverur Guðs en það var staður þar sem samneyti þeirra við sköpunarverkið mundi kenna þeim og afkomendum þeirra meira um skaparann. „Hið heilaga par var ekki aðeins börn undir föðurlegri umhyggju Guðs, heldur einnig nemendur sem fengu fræðslu frá alvitrum skapara. . . . Leyndardómar hins sýnilega alheims - „dásemdir hans, sem fullkominn er að vísdómi“ (Job 37.16) - veittu þeim óendanlegan fróðleik og unun“ (ÆS, bls. 30).

`Lestu 1Mós 2.9-17. Hver var fyrsta fyrirskipunin sem Guð gaf manninum og hvers vegna var hún svo mikilvæg?`

Fyrsta skiptið sem hugtakið „að fyrirskipa“ er notað um það sem Guð sagði manninum í 1Mós 2.16, fyrirskipun um að eta ekki af ávexti skilningtrés góðs og ills. Hvernig er hægt að banna einhverja þekkingu? Er það ekki alltaf ávinningur að þekkja eða vita meira?

Ekki samkvæmt Biblíunni. Guð ætlaði sér að fræða fólk sitt vel en jafnframt hlífa því við þeim langvarandi þjáningum sem sum þekking mundi valda, eins og t.d. hvað mundi gerast síðar ef fólkið kysi að stjórna sér sjálft í stað þess að lúta stjórn Drottins sjálfs.

Nokkrum árþúsundum síðar þegar Ísraelsmenn báðu um konung lagði Drottinn fram fyrir þá afleiðingar þess og hann lét fólkið vita að ákvörðum þess um að losna undan beinni stjórn hans mundi vara allt til tíma endalokanna.

Eftir því sem konungar Ísraels urðu syndsamlegri varð sáttmálslýður Guðs svo veraldlegur og fjarlægur áformi Guðs fyrir hann að Guð gaf þeim jafnvel meira af því sem þeir óskuðu eftir: mannleg yfirráð.

Þegar við svo lesum Daníelsbókin með þetta baksvið í huga getur það veitt okkur meira innsæi eins og t.d. það að tilkoma og endalok heimsveldanna í sýnum bókarinnar er ekki einungis áfellisdómur yfir þjóðunum (þ.e.a.s. heiðingjunum) heldur einnig áfellisdómur yfir mistök Ísraelsmanna þegar þeir neituðu að fylgja boðorðum og fyrirmælum Guðs. Margar aldir af undirokun fremur en frelsið sem var fyrst gefið í Eden mundi verða kennslustofa þar sem fús hjörtu gátu verið vitni að hinni sláandi andstæðu milli ríkja heimsins og ríkis Guðs.

`Hugleiddu hvaða þekkingu í dag væri betur fyrir okkur að hafa ekki. Hvernig hjálpar það okkur að skilja hvað það var sem var bannað í Eden?`