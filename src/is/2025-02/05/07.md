---
title:  Til íhugunar
date:   02/05/2025
---

Lestu kaflann „Babelturninn“ í ÆS, bls. 80-84.

„Ég sá nýjan himin og nýja jörð, því að hinn fyrri himinn og hin fyrri jörð voru horfin“ (Opb 21.1). Eldurinn sem eyðir hinum ranglátu, hreinsar jörðina. Sérhver vottur bölvunarinnar er afmáður. Ekkert eilíflega brennandi víti mun standa fyrir augum hinna endurleystu sem skelfileg afleiðing syndarinnar.

Aðeins eitt er eftir til áminningar: Frelsari okkar mun að eilífu bera merki krossfestingarinnar. Á særðu höfði hans, á síðunni, á höndum hans og fótum, eru einu merki þeirra grimmdarverka sem syndin átti upptök að. Spámaðurinn segir, þegar hann sér Krist í dýrð sinni: „Ljómi birtist eins og sólarljós, geislar stafa út frá hendi hans, og þar er hjúpurinn um mátt hans“ (Hab 3.4). Sárið á síðunni, þaðan sem hinn rauði straumur rann, er sætti manninn við Guð, þar er dýrð frelsarans, þar er „hjúpurinn um mátt hans.“ „Máttugur að bjarga“ fyrir fórn endurlausnarinnar, þess vegna var hann sterkur að framfylgja réttlætinu yfir þeim, sem forsmáðu miskunn Guðs. Og táknin um niðurlægingu hans eru æðstu virðingarmerki hans. Um eilífar aldir munu sárin frá Golgata bera uppi lofsverðan orðstír hans og kunngjöra vald hans“ (DM, bls. 464).

**Til umræðu:**

`Að lokum munu öll jarðnesk afrek verða að dufti og ösku og að lokum hverfa að eilífu óháð því hve stórkostleg þau voru, dýrðleg eða mikilfengleg. Þau fela í sér öll jarðnesk afrek sem við kunnum að hafa unnið hversu mikilvæg eða dýrðleg sem þau kunna að vera. Hvers vegna er svo mikilvægt að hafa þetta viðhorf í huga? Hvernig ætti það að hjálpa okkur að hafa rétta forgangsröð?`

`Horfðu vandlega á sjávardýrið í Opb 13.1-10. Á hvern hátt er þetta dýr eðlileg afleiðing af því hugarfari sem einkenndi Babel? Það táknar greinilega þjóðirnar sem heild, allt frá Babýlon til valdhafa litla hornsins. Hvaða einkenni hinna mismunandi heimsvelda hefur þú tekið eftir að hafi haldist allan þann tíma? Á hvern hátt endurspeglar heimurinn t.d. enn gildi Babýlonar og Rómar?`

`Hvernig höldum við, Sjöunda-dags aðventistar, réttu jafnvægi milli þess að fylgja Drottni og hlýða lögum þeirrar þjóðar eða stjórnvalda sem við búum við? Hvað gerist þegar hlýðni við annan hvorn leiðir til óhlýðni við hinn?`