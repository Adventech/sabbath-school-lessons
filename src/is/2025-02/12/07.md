---
title:  Til íhugunar
date:   20/06/2025
---

Lestu kaflann „Guðs fólk frelsað“ í DM, bls. 438-449.

„Á öllum öldum hefur Guð beitt heilögum englum fólki sínu til frelsunar og blessunar. Himneskar verur hafa tekið virkan þátt í málefnum mannanna. Þær hafa komið fram klæddar fötum sem ljómaði af eins og eldingum. Þær hafa birst sem menn klæddir ferðafötum. Þær hafa birst guðsmönnum í mannlegu gervi. Þær hafa hvílst undir eikum í hádeginu, eins og þær væru þreyttar. Þær hafa notið gestrisni í bústöðum mannanna. Þær hafa komið fram sem leiðsögumenn ferðamanna sem ekki hafa náð áfangastað fyrir myrkur. Þær hafa með eigin höndum kveikt elda á ölturum. Þær hafa opnað fangelsisdyr og leyst þjóna Drottins úr haldi. Búnar alvæpni himinsins komu þær til þess að velta steininum frá gröf frelsarans.

Oft koma englar fram í gervi manna á samkomum hinna réttlátu og þeir sækja einnig fundi ranglátra, eins og þegar þeir fóru til Sódómu til þess að skrá gerðir íbúanna og fá úr því skorið hvort þeir hefðu misboðið langlundargeði Guðs. Drottinn hefur yndi af miskunnsemi og fyrir sakir þeirra fáu sem sannarlega þjóna honum dregur hann úr voða og lengir næðis- og friðarstundir fjölda manna. Syndarar gegn Guði gera sér litla grein fyrir því að þeir eiga hinum fáu trúuðu skuld að gjalda, þeim sem þeir hafa leikið sér að að hæða og kúga“ (DM, bls. 435).

**Til umræðu:**

`Lestu 2Tím 1.7. Ræðið um atriði í spádómunum sem hafa valdið ykkur mestum áhyggjum. Hvernig getum við losnað við óttann og fundið vonarboðskap Guðs mitt í spádómum sem tala um ofsóknir vegna trúar okkar?`

`Þó svo erfitt kunni að vera að sjá núna hvernig hvíldardagurinn og sunnudagurinn geti orðið meginmál í atburðarás endalokanna ættum við að líta á hve fljótt heimurinn getur breyst. Hvað ætti það að kenna okkur varðandi það að byggja ekki trú okkar á atburðum líðandi stundar sem geta skyndilega breyst heldur aðeins á því sem orð Guðs opinberar?`

`Hugleiddu Dan 2 og jafnvel einnig Dan 7. Öll þessi heimsveldi komu og liðu undir lok eins og sagt var fyrir um. Frá okkar sjónarmiði í dag er einungis eitt ríki eftir að koma fram. Hvaða ríki er það og hvers vegna getum við verið fullviss um að það muni koma fram eins og sagt er fyrir?`