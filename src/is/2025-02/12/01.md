---
title:  Undanfarar
date:   14/06/2025
---

### Lesefni vikunnar

Dan 2.31-45; Dan 3.1-12, 17, 18; Opb 13.11-17; Róm 1.18-25; Post 12.1-17; Matt 12.9-14.

> <p>Minnistexti</p>
> „Því að ekki gaf Guð okkur anda hugleysis heldur anda máttar og kærleiks og stillingar“ (2Tím 1.7).

Þessa viku munum við líta á tvær frásagnir Biblíunnar í viðbót sem vita á atburði síðustu tíma á undraverðan hátt.

í fyrsta lagi munum við kanna söguna um Sadrak, Mesak og Abed-Negó sem bendir greinilega fram til atburðarásarinnar í Opb 13. Síðan munum við snúa okkur að Nýja testamentinu þar sem við finnum að reynslur frumkristninnar geta einnig hjálpað okkur að skilja hvers við megum vænta allt til endurkomu Krists.

Bæði þessi atvik beina athyglinni að undraverðu hugrekki innan frumkristninnar og hjálpa okkur að finna hugarró undir erfiðustu kringumstæðum.

Oft sagði Jesús áheyrendum sínum að óttast ekki og vera ekki áhyggjufullir. Það er mikilvægt að minnast þess að spádómarnir snúast um Krist og við ættum að geta fundið sömu ráðgjöf í sviðsmyndum af lokaatburðum veraldarsögunnar. Hann sagði við lærisveina sína: „Hjarta yðar skelfist ekki. Trúið á Guð og trúið á mig“ (Jóh 14.1).

Það er rétt að atburðir hinna síðustu daga verða erfiðir fyrir þá sem leitast við að vera Guði trúir. En þegar öllu er á botninn hvolft ættum við að líta á þá full vonar en ekki ótta.