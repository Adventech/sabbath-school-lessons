---
title:  Ofsókn í frumsöfnuðinum
date:   18/06/2025
---

Það er ekki einungis í Gamla testamentinu að við finnum undanfara lokaatburðanna heldur finnum við þá einnig í því Nýja. Lífið var ekki auðvelt fyrir hina kristnu á fyrstu öldinni. Margir „trúaðir“ hötuðu þá því þeir litu svo á að þeir væru ógn við trú Móse. Þeir mættu einnig reiði hins heiðna rómverska heimsveldis. „Völd heims og helju fylktu liði gegn Kristi með því að ofsækja fylgjendur hans. Heiðin öfl sáu að með sigri fagnaðarerindisins yrði sópað burt hofum þeirra og ölturum. Þess vegna var öllum ráðum beitt til þess að tortíma kristninni. Eldar ofsóknanna voru tendraðir . . .“ (DM, bls. 27).

Það er frásögn í Postulasögunni sem sýnir á áhrifamikinn hátt fram á hvers fólk Guðs mátti vænta þegar við nálgumst tímabilið sem lýst er í Opb 13.

`Lestu Post 12.1-17. Hvað þættir í þessari frásögn gætu verið fyrirboðar atburða hinna síðustu daga?`

Jakob hafði verið hálshöggvinn og Pétur var næstur á lista. Dauðarefsing beið hinna kristnu. Eitt það athyglisverðasta í frásögninni er e.t.v. sú staðreynd að nóttina sem hefði átt að vera verst í lífi Péturs svaf hann svo fast að engillinn varð að ýta við honum til að vekja hann!

Pétur var leystur úr haldi fyrir kraftaverk og hann lagði leið sína til staðar þar sem hinir trúuðu voru saman komnir en þeir áttu í erfiðleikum með að trúa því að hann hefði í rauninni verið leystur úr haldi, jafnvel þó þeir væru á bæn. Biblían segir að þeir hafi verið furðu lostnir -- sem fær okkur til að hugsa hve oft við biðjum en þorum varla að trúa því að Guð muni í rauninni svara okkur.

Sumir hinna kristnu sluppu en aðrir voru líflátnir. Sama mun eiga sér stað þegar við nálgumst endalokin. Jafnvel Pétur dó að lokum fyrir trú sína þó svo honum hafi verið hlíft í þessari frásögn. Jesús sagði fyrir um dauðdaga hans: „Sannlega, sannlega segi ég þér: Þegar þú varst ungur bjóstu þig sjálfur og fórst hvert sem þú vildir en þegar þú ert orðinn gamall munt þú rétta út hendurnar og annar býr þig og leiðir þig þangað sem þú vilt ekki.“ Þetta sagði Jesú til að kynna með hvílíkum dauðdaga Pétur mundi vegsama Guð. Og er hann hafði þetta mælt sagði hann við hann: „Fylg þú mér“ (Jóh 21.18, 19).

`Taktið eftir því að þegar Jesús hafði sagt Pétri hvernig hann mundi deyja sagði hann við hann: „Fylg þú mér.“ Hvað ætti það að segja okkur um það að jafnvel ógnun um dauða ætti ekki að halda okkur frá því að fylgja Drottni?`