---
title:  Veisla Belsassars
date:   24/06/2025
---

Eftir að hernaðarbandalag sem samanstóð m.a. af Medum og Babýloníumönnum (undir forystu föður Nebúkadnesars) hafði lagt Nínive undir sig 612 f.Kr. átti meiri endunýjun sér stað í Babýlon en borgin hafði séð frá tímum hins mikla löggjafa þeirra, Hammúrabís. Undir stjórn Nebúkadnesars, sem var nú laus við árásir Assýríumanna, óx Babýlon bæði fjárhagslega og í áhrifum þannig að nágrannaþjóðirnar áttu varla annan kost en að viðurkenna yfirráð hennar með tregðu. Hún var drottning heimsins og þjóðir sem vildu hafa framgang lýstu yfir hollustu sinni við hana.

En eftir því sem við best vitum þá var Nebúkadnesar trúaður þegar hann dó og viðurkenndi að Guð Daníels væri með réttu sá sem réði yfir öllum þjóðum (Dan 4.34-37). Næsta frásögn Daníels fjallar um eftirmann hans, vararíkisstjórann Belsassar.

`Lestu Dan 5.1-30. Hvaða mikilvæga andlega boðskap er að finna í þessari frásögn? Hvað var það sem að lokum gerði honum hverft við?`

Ef til vill er sorglegasta hluta þessarar frásagnar að finna í Dan 5.22. Eftir að Daníel hafði rakið fyrir Belsassar atburðarásina þegar Nebúkadnesar féll og var síðan endiurreistur sagði hann: „En þú, Belsassar, sonur hans, hefur ekki auðmýkt hjarta þitt þótt þú vissir þetta allt.“ Þó svo hann hefði tækifæri til að vita sannleikann og kunni jafnvel að hafa verið vitni að því sem gerðist við Nebúkadnesar þá kaus hann að gefa engan gaum að því en valdi fremur að fylgja sömu braut sem hafði skapað svo mikil vandamál fyrir forvera hans.

Líkt og Nebúkadnesar hafði storkað Guði Daníels hafði með því að reisa gullstyttuna þá skeytti Belsassar því engu sem Guð sagði. Með því að nota ílát musterisins á óguðlegan hátt virðist hann hafa lagt áherslu á þá staðreynd að Babýlon hafði unnið sigur yfir Gyðingunum og átti nú helga muni þess. Sem sagt, þeir höfðu nú yfirráð yfir þessum Guði sem hafði sagt fyrir um afdrif þeirra.

Það var vissulega vísbending um storkun jafnvel þó Belsassar hefði meira en nægilega þekkingu, „sönnun,“ til að vita betur. Hann hafði meira en næga þekkingu til að vita hvað væri rétt, en vandamálið hafði með hjarta hans að gera. Á hinum síðustu dögum þegar lokaatburðirnir koma yfir heiminn mun fólkið einnig fá tækifæri til að þekkja sannleikann. Það sem ákveður val þess er hjarta þess á sama hátt og hjá Belsassar.