---
title:  Afturhvarf
date:   23/06/2025
---

Jónas hafði mjög greinilegan boðskap til íbúa Nínive. „Og Jónas hóf göngu sína inn í borgina eina dagleið, prédikaði og sagði: „Að fjörutíu dögum liðnum skal Níniveh verða í eyði lögð.““ (Jón 3.4). Boðskapurinn virðist nokkuð augljós: Borgin var dauðadæmd. Var það ekki boðskapurinn sem kom beint frá spámanni Drottins?

En hvað gerðist svo í Nínive?

`Lestu Jón 3.5-10. Hvers vegna rættist spádómurinn samt ekki?`

Öll borgin iðraðist og hún komst hjá þeim örlögum sem sögð höfðu verið fyrir um að minnsta kosti um hríð. „Þeir komust hjá því að mæta örlögum sínum og heiðingjarnir upphófu Guð Ísraels, báru virðingu fyrir honum og virtu lögmál hans. Það var ekki fyrr en mörgum árum síðar að Nínive varð fórnardýr nágrannaþjóðanna þar sem þeir gleymdu Guði og fylltust hroka“ (PK, bls. 271).

Getum við reiknað með einhverju svipuðu á hinum síðustu dögum í tengslum við hinn síðasta boðskap til hins fallna heims? Já - og nei. Það er að segja, það verða margir um allan heim sem bregðast við kallinu um að koma út frá henni svo að þeir eigi ekki hlutdeild í syndum hennar og verði fyrir plágum hennar (Opb 18.4). Um allan heim mun fólk taka afstöðu og ögra dýrinu með því halda fast við boð Guðs og trúna á Jesú (Opb 14.12). Líkt og íbúar Nínive munu þeir sleppa við dóminn sem fellur yfir þá sem eru glataðir.

Sumir spádómar eru skilorðsbundnir eins og tilkynning Guðs um að Nínive yrði lögð í eyði - hún yrði lögð í eyði nema fólkið sneri sér frá vondum vegum sínum (sjá Jer 18.7-10). Aðrir spádómar eru ekki þannig skilorðsbundnir. Þeir munu rætast óháð viðbrögðum mannsins. Messíasar-spádómarnir um fyrri og síðari komu Krists, merki dýrsins, plágurnar og ofsóknin á tíma endalokanna - þessir spádómar eru ekki skilorðsbundnir. Þeir munu rætast óháð því sem mennirnir gera. Athafnir mannanna og val munu þess í stað skera úr um hvoru megin þeir verða þegar lokaviðburðirnir sem spámennirnir hafa sagt fyrir um munu eiga sér stað.

`Hvernig velur þú í dag sem gæti hjálpað þér að sjá hvernig þú munir velja þegar um verður að ræða annað hvort að tilbiðja Guð eða ímynd dýrsins?`