---
title:  Þornun Efratfljótsins
date:   25/06/2025
---

Einn af styrkleikum Babýlonar lá í því að Efrat-fljótið rann undir borgarmúrana og sá borginni fyrir ótakmörkuðu magni af vatni. En það var einnig veiki hlekkur borgarinnar. Nítókris, drottning í hinni fornu Babýlon, hafði látið gera varnargarða meðfram ánni til þess að gera hana að inngönguleið inn í borgina en í leiðinni var ánni veitt út í mýrarfen svo að verkamennirnir gætu unnið í næði. Kýrus gerði sér grein fyrir því að hann gæti einnig gert eins og þurrkað Efrat-fljótið nægilega mikið til þess að hann gæti auðveldlega leitt her sinn undir múrinn. Þegar hann var kominn inn fyrir borgarmúrana fann hann að varnargarðarnir meðfram ánni voru ekki varðir og borgin féll á einni nóttu. Hinn forni gríski sagnfræðingur Heródótus segir okkur að þeir sem bjuggu í miðri Babýlon höfðu ekki hugmynd um að úthverfi borgarinnar hefðu verið hernumin því að hátíðahöld stóðu yfir og allir voru að dansa og skemmta sér“ (Herodotus: The Histories. Þýðandi: Tom Holland. New York: Penguin, 2015), bls. 94). Líkur benda til þess að þetta séu sömu hátíðahöldin og lýst er í Dan 5.

`Lestu Dan 5.18-31 og Opb 16.12-19. Hvaða hliðstæður má finna milli sumra af plágunum í Opinberunarbókinni og frásagnarinnar um fall Babýlonar?`

Þegar Jesús útskýrði fyrir lærisveinum sínum hvernig greina ætti tákn tímanna varaði hann þá við er hann sagði: „Vakið því, þér vitið eigi hvaða dag Drottinn yðar kemur. Það skiljið þér að húsráðandi vekti og léti ekki brjótast inn í hús sitt ef hann vissi á hvaða stundu nætur þjófurinn kæmi“ (Matt 24.42, 43). Líkt og fall Babýlonar þá mun óvænt koma Krists koma Babýlon að óvörum. En það þarf samt ekki að vera svo. Við finnum næga vísbendingu um bráða endurkomu Jesú í fjölda spádóma.

Endurkoman kemur heiminum ekki aðeins að óvörum vegna þess að hann viti ekki um það sem Guð hefur sagt fyrir heldur vegna þess að hann hefur kosið að trúa ekki því sem Guð hefur sagt að muni gerast.

`Lestu Opb 16.15. Hvaða fagnaðarboðskap er þar að finna jafnvel á meðal þessara viðvarana á tíma endalokanna? Hvað felst í því að „ganga ekki nakinn“?`