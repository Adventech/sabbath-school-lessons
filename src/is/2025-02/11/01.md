---
title:  Rut og Ester
date:   07/06/2025
---

### Lesefni vikunnar

Rut 1.1-5; Rut 2.5-20; Job 1.6-11; Matt 4.8, 9; Est 3.1-14; Opb 12.14-17.

> <p>Minnistexti</p>
> „Þegar konungur sá Ester drottningu standa úti fyrir gast honum vel að henni og rétti gullsprotann, sem hann hafði í hendi sér, í átt til hennar en Ester gekk til hans og snerti oddinn á sprotanum“ (Est 5.2).

Þessa viku höldum við áfram að kanna frásagnir sem eru fyrirboði atburða hinna síðustu daga. Með því að nota raunverulega atburði og fólk hjálpar Guð okkur að sjá málin frá hans sjónarhóli og hjálpar okkur að skilja hvernig við eigum að túlka síðari spádóma sem eru gefnir til að efla trú okkar.

Athygli okkar beinist að frásögnum um tvær mikilvægar konur sem snerta við hjörtum ótaldra kynslóða: Rut og Ester. Önnur þeirra er eignalaus ekkja sem finnur von þegar hún finnur hinn vingjarnlega Bóas sem var skyldmenni og lausnari hennar. Hjónaband þeirra er orðið vinsæl ástarsaga fyrir kristna vegna þess að hún endurspeglar elsku Krists til okkar. Hin er ung stúlka í framandi landi sem verður vör við samsæri um að tortíma fólki hennar og er ýtt inn á aðalsvið dramans varðandi björgun þess.

Í spádómum er konan áhrifamikið tákn um söfnuð Guðs og varpar ljósi á það hvernig Guð lítur á fólk sitt. Við skulum líta á frásagnir Biblíunnar um þessar tvær konur sem í kringumstæðum sínum eru vel þekktar í orði Guðs og við munum leitast við að læra það sem við getum af reynslum þeirra.