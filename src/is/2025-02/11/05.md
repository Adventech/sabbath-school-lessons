---
title:  Haman og Satan
date:   11/06/2025
---

Í frásögninni um Ester sjáum við Haman sem er sjúkur í metorð og völd. Hann er mjög háttsettur í ríkinu, jafnvel yfir öðrum höfðingjum (Est 3.1).

Ef við lesum um Lúsífer í Esk 28.11-15 og Jes 14.12-15 finnum við ýmsar hliðstæður við Haman sem var grimmur andstæðingur hins útvalda fólks Guðs og neitar að beygja sig fyrir yfirráðum Guðs. Ráðandi ásetningur Satans kemur fram í frásögninni um freistingu Krists þar sem hann tekur Jesú upp á hátt fjall og sýnir honum öll ríki heims (Matt 4.8-11). Eins og við höfum þegar séð kom Kristur til þess að endurleysa heiminn og gera tilkall til hans - og hann gerði það sem einn af okkur. Jesús er ættmennið sem endurleysir og verðið sem hann greiddi til að endurleysa heiminn var geysilega hátt.

Í Opinberunarbókinni sjáum við að löngun Satans í völd og tilbeiðslu leiðir þennan heim inn í lokakrísuna. Blekkingar hans sannfæra heiminn um að undrast yfir dýrinu og fylgja því (Opb 13.3, 4) að undanteknum þeim sem neita að tilbiðja hann. Það verður til þess að hann beitir þvingunum.

Haman tekur eftir því að Mordekaí, einn af hinum útvöldu lýð Guðs, vill ekki lúta sér eða viðurkenna rétt hans til tilbeiðslu. Hann verður því afar reiður (Est 3.5, 6) og ákveður að útrýma öllu fólki Mordekaís af yfirborði jarðarinnar.

`Lestu Est 3.1-14; Opb 12.14-17 og Opb 13.15. Hvað hliðstæður er að finna í þessum versum? Á hvern hátt líkist lýsing Jóhannesar á lokasöfnuði Guðs lýsingu Hamans á fólki Guðs?`

Djöfullinn hefur gert tilkall til þessa heims en tilvera þeirra sem eru Guði trúir - þeirra sem halda boð hans - afsanna réttmæti tilkalls hans um algjör yfirráð. „Þegar hvíldardagurinn verður sérstakt deilumál innan kristninnar þá mun stöðug höfnun lítils minnihluta að beygja sig fyrir almennri kröfu leiða til almennrar fordæmingar þeirra“ (ST, 22. febr., 1910).

`Hugleiddu smáatriði sem reyna trú þína í dag. Ef þú slakar á afstöðu þinni í þeim málum hvernig muntu þá bregðast við þegar prófraunin mikla kemur?`