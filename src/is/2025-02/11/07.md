---
title:  Til íhugunar
date:   13/06/2025
---

Lestu ÆS, bls. 440, 441.

„Satan mun vekja hneykslun gegn minnihlutanum sem neitar að taka á móti vinsælum venjum og hefðum. Háttvirtir menn í háum stöðum munu sameinast þeim sem eru andstyggilegir og lögleysingjar og leggja á ráðin gegn fólki Guðs. Auður, snilld og menntun munu taka höndum saman og búa fylgjendum hans fyrirlitningu. Ofsóknarfullir stjórnendur, prestar og safnaðarmeðlimir munu leggjast á eitt gegn þeim. Þeir munu leitast við að vinna bug á trú þeirra í ræðu og riti, með hreykni, ógnunum og spotti. Menn munu æsa upp hvatir fólksins með fölskum mótmælum og reiðilegum áfrýjunum. Þar sem þeir geta ekki bent á ritninguna í árásum sínum á þá sem halda hvíldardag ritningarinnar munu þeir beita þvingunum í staðinn. Til þess að tryggja sér vinsældir og stuðning munu löggjafar beygja sig fyrir kröfum um sunnudagslöggjöf. En þeir sem óttast Guð geta ekki veitt viðtöku stofnun sem brýtur í bága við meginreglur boðorðanna tíu. Það er á þessum vígvelli að síðustu átök deilunnar miklu milli sannleika og villu verður háð. Og við þurfum ekki að vera í nokkrum vafa um málefnið. Á sama hátt og á dögum Esterar og Mordekaís mun Drottinn réttlæta sannleika sinn og fólk sitt“ (PK, bls. 605, 606).

**Til umræðu:**

`Hvers vegna heldur þú að Guð leyfi fólki sínu að fara í gegnum reynslutíma? Hver er tilgangurinn með því?`

`Hvernig býr hinn trúaði sig undir hugsanlega erfiðleika sem kunna að koma vegna trúfesti hans/hennar við Guð?`

`Hvers vegna heldur þú að við höfum tilhneigingu til að festa hugann við erfiðleika spádómanna og leyfa þeim að skyggja á heildarmyndina sem sýnir fram á gleðifregnir?`

`Vinur kemur til þín eftir að hafa lesið Opinberunarbókina og viðurkennir að honum/henni finnist hún ógnvekjandi. Hvaða leið mundir þú fara til að hjálpa honum/henni að skilja málin betur og finna frið í huga sínum?`

`Einhver segir: „Ég er ekki sannfærð(ur) um að Guð elski mig eða vilji hafa með mig að gera. Ef þú bara vissir hvað ég hef gert myndir þú skilja það. Hvernig myndir þú bregðast við því? Hvaða þátt eiga frásagnirnar um Ester og Rut í viðbrögðum þínum?`