---
title:  Vegna þessara tíma
date:   12/06/2025
---

Það er óheppileg tilhneiging meðal sumra innan kristninnar að beina huganum einkum að erfiðleikum í spádómum Biblíunnar. Við sjáum erfiðleika framundan og rannsókn spádómanna getur grundvallast á ótta þar sem lögð er áhersla á erfiðleika í stað þeirrar lausnar sem frásögnin býður. Guð fegrar ekki framtíðina og hann er hreinskilinn varðandi þá atburði sem munu eiga sér stað héðan í frá og til loka deilunnar miklu svo það er alltaf mikilvægt að lesa frásögnina til enda.

Almenn stefna spádómanna er að Guð opinberar sannleikann um það klúður sem uppreisn okkar mannanna hefur skapað og hann sýnir okkur afleiðingarnar. En hann býður alltaf einnig upp á von. Sumir líta á spádómana um lokakrísuna -- erfiðleikatíma Jakobs -- nötrandi og fullir ótta. Loka-atburðirnir verða vafalaust ekki auðveldir fyrir fólk Guðs. En jafn öruggt og spádómarnir um erfiðleikatímann eru áreiðanlegir þá er fyrirheitið um lausn það einnig.

Í Opb 12 eltir djöfullinn brúði Krists í hatursfullum hefndarhug en Guð grípur inn og frelsar hana. Í sögunni um Ester gegnir einnig fögur drottning mikilvægu hlutverki í dramanu og Guð notar hana á áhrifamikinn hátt til að frelsa fólk sitt.

`Lestu Est 4.13, 14; Est 5.1-3 og Est 9.20-28. Hvað getum við lært af þessum versum varðandi hlutskipti okkar á lokatímum heimssögunnar?`

Guð reisti upp lokasöfnuð sinn fyrir sérstakan tíma í sögu heimsins. Þegar endalok 1260 daga hinna myrku miðalda nálguðust leiddi Guð brúði sína úr felum (sbr. Opb 12.14) til að boða heiminum lokaboðskap miskunnarinnar, boðskapi englanna þriggja. Við erum því hér „vegna þessara tíma“ (Est 4.14).

Ester komst að því að hún stóð ekki ein í andstöðu við ofsóknina sem Haman beindi að fólki hennar. Hún ávann sér hylli konungsins og fólkinu var bjargað. Við stöndum heldur ekki ein þegar við komum að loka augnablikum veraldarsögunnar. Konungurinn stendur með okkur og fólk Guðs verður einnig frelsað.

`Málin snerust fólki Guðs í hag, að minnsta kosti í þessari frásögn. Það gerist þó ekki alltaf, er það? Hvers vegna verðum við því alltaf að horfa fram á við til þess að halda voninni sem við höfum í Kristi?`