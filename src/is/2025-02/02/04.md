---
title:  „Hvar er lambið?“
date:   08/04/2025
---

Hugtakið „lamb“ er fyrst notað í Biblíunni í sömu frásögninni og hugtakið „elska“ er fyrst notað, í 1Mós 22. En lambið er eitt algengasta táknið í Opinberunarbókinni, þar sem Jesús er kallaður „lambið“ rúmlega tuttugu sinnum. Í einni áhrifamestu sviðsmynd Opinberunarbókarinnar, þar sem Jóhannes kemur inn í hásætissal Guðs í fjórða og fimmta kaflanum, gegnir lambið lykilhlutverki.

`Lestu 1Mós 22.7, 8; 2Mós 12.3-13 og Opb 5.5-10. Hvernig hjálpar frásögnin um „fórn“ Ísaks okkur að skilja hvernig lömb eru notuð á táknrænan hátt? Hvernig tengist þessi frásögn því sem Jóhannes sér í Opb 5?`

Fyrsta fyrirkoma hugtaksins „lamb“ í Biblíunni er í spurningu Ísaks: „Hvar er lambið?“ (1Mós 22.7). Það er eftirtektarvert að síðari textar í Biblíunnar svara þessari spurningu í smáatriðum. Hinar 38 bækurnar í Gamla testamentisins leiða lesandann ákveðna leið þar sem spurningu Ísaks er smám saman svarað í meiri smáatriðum allt frá helgisiðum páskanna til fyrri starfa Davíðs o.s.frv. Heildarsagan er rofin af fjölda spádóma um Messías sem líta fram til svarsins við spurningu Ísaks. Í Nýja testamentinu er spurningunni svarað þegar Jesús birtist í holdi og þjónar meðal fólks síns og fórnar að lokum lífi sínu á krossinum.

Líttu jafnframt á fyrstu fyrirkomu hugtaksins „lamb“ í guðspjalli Jóhannesar í Jóh 1.29-34. Svo mætti virðast sem Jóhannes skírari væri persónulega að svara spurningu Ísaks og sviðið gæti ekki verið meira viðeigandi. Syndarar eru að snúast til trúar og taka niðurdýfingarskírn, sem er tákn um dauða syndarans og upphaf nýs lífs. Í því sambandi birtist Jesús, lamb Guðs, óvænt og Matteus segir að himnarnir hafi opnast til að kynna hann: „Þessi er minn elskaði sonur sem ég hef velþóknun á“ (Matt 3.17). Taktu eftir því hvernig rödd, þ.e. engill Drottins, tilkynnir frá himnum lausnina á vandamáli Abrahams og Ísaks (1Mós 22.11-14).

Þegar við vefum alla þessa þætti saman þá er greinilegt að Jesús, lamb Guðs, er staðgengill okkar. Það varpar einnig miklu ljósi á hvernig við skiljum fórnarlambið í sýn Jóhannesar.

`Hvers vegna er það grundvallaratriði í frelsun okkar að vita að Jesús er staðgengill okkar? Hvaða von hefðum við án hans sem staðgengils okkar, einkum í dóminum?`