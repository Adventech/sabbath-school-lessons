---
title:  Til íhugunar
date:   11/04/2025
---

Lestu AA, bls. 578 - 581.

Mörg trúarbrögð heimsins fjalla einungis um hugmyndir. Þær hugmyndir sem kristin trú framsetur eru hinsvegar grundvallaðar á sögulegum atburðum. Biblían segir frá því hvernig Guð hefur samskipti við manninn í rauntíma, og þegar við könnum slík aldalöng samskipti getum við lært mikið um eðli Guðs.

En stundum kvarta kristnir yfir því að þeir séu þreyttir af að heyra það sama aftur og aftur. Stundum þegar spádómarnir sem einkenna okkur eru framsettir opinberlega höldum við að við höfum þegar heyrt það allt og það sé ekkert nýtt sem við getum lært.

En sú staðreynd að boðskapur okkar er óbreytanlegur og mótsagnalaus þýðir ekki að hann sé einfeldnislegur eða ekki spennandi. Þvert á móti. Þegar við rannsökum upplýsingar frá huga hins eilífa Guðs komumst við fljótt að því að við komumst aldrei til botns í því efni.

Samkvæmt Ellen G. White er ein ástæða þess að Opinberunarbókin var skrifuð sú að fasttengja hinn kristna söfnuð við algildan sagnfræðilegan boðskap: „Sumir yngri verkamenn [á þeim tíma] . . . voru orðnir þreyttir á að heyra sí-endurtekin sannindi. Þeir vildu hafa eitthvað nýtt og hugvekjandi svo að þeir reyndu að innleiða nýja kenningaþætti“ (AA, bls. 580). Svo að vissu leyti er hún ekki aðeins bók um framtíðina heldur er hún einnig bók um fortíðina sem ætlað er að rótfesta okkur í sagnfræðilegum sannleika þannig að við verðum ekki afvegaleidd af löngun okkar eftir einhverju sem er frumlegt.

**Til umræðu:**

`Það bregst ekki að ritningin færi okkur nýjar upplýsingar og nýjan skilning. Hvernig förum við að því að halda jafnvægi í löngun okkar að læra eitthvað nýtt og mikilvægi þess að vera grundvölluð sannleikanum sem okkur hefur verið gefinn?`

`Hvernig ætti söfnuðurinn að bregðast við nýjum túlkunum spádómanna? Við vitum að það er alltaf eitthvað nýtt sem við getum lært en hvernig greinum við hvort hið nýja ljós sé mikilvægt eða einungis sérviska eða jafnvel villukenning?`

`Í síðari heimsstyrjöldinni lá sjóliði á Kyrrahafinu fyrir dauðanum og hann hrópaði til sjúkraliðans: „Ég er munaðarleysingi. Hver mun muna eftir mér þegar ég dey?“ Sjúkraliðinn svaraði: „Ég mun alltaf muna eftir þér.“ Þó svo þessi orð væru sögð í góðri merkingu þá kæmi sú stund fyrr eða síðar að hann dæi einnig og þar með einnig minningin um munaðarlausa sjóliðann. Hvernig hjálpar þessi frásögn okkur að gera okkur grein fyrir tilgangsleysi og merkingarleysi lífs okkar ef dauðinn hefur lokaorðið?`