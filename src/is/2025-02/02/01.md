---
title:  Grundvöllurinn Í 1. Mósebók
date:   05/04/2025
---

### Lesefni vikunar

Jes 40.7, 8; 1Mós 22.1-13; Jóh 3.16; Opb 5.5-10; 1Kor 15.15-19; Opb 12.1-9.

> <p>Minnistexti</p>
> „Daginn eftir sér Jóhannes Jesú koma til sín og segir: „Sjá, Guðs lamb sem ber synd heimsins““ (Jóh 1.29).

Eitt meginvandamál sem þeir hafa sem túlka spádóma Biblíunnar, eins og þá sem er að finna í Opinberunarbókinni, er að kannast við fornar rætur bókarinnar. Höfundur hennar gengur út frá því að lesendurnir þekki Gamla testamentið og notar því hugtök sem eru lesendunum kunnug.

Það kann að vera gagnlegt að kanna alla texta Biblíunnar sem svipa til þeirra sem við erum að athuga í Opinberunarbókinni en það eru einnig lykiltextar sem bregða upp sviðsmynd sem hjálpa okkur að skilja bókina betur en aðrir textar. Það á einkum við um fyrstu Mósebók sem framsetur leið heimsins niður í syndugt öngþveiti. Næstum öll meginhugtök sem notuð eru í Opinberunarbókinni koma fram í einhverju formi í byrjunarköflum Biblíunnar.

Þessa viku munum við rannsaka nokkur mikilvæg hugtök í kjarna Opinberunarbókarinnar. Þau eru mörg, en við munum velja nokkur þeirra til að sýna fram á það mikilvæga atriði að skilningur á fornum uppsprettulindum Opinberunarbókarinnar gerir okkur kleift að sjá ótal afbrigði í textanum sem hvert um sig veitir okkur mikilvæga innsýn í eðli mannsins og Guðs ásamt átökin sem eiga sér stað í alheiminum og einnig í lífi okkar.