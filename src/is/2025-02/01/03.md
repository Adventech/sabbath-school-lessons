---
title:  Guð vill að við skiljum hann
date:   31/03/2025
---

Ekkert er jafn svekkjandi og að þurfa að hafa samband við einhvern, e.t.v. á læknastofu eða apóteki erlendis ef þú getur varla tjáð þig á því máli. Þú veist hvað þú þarft að segja en þú hefur ekki nægan orðaforða til að láta það í ljósi.

Annað vandamál kemur fram þegar um Guð er að ræða. Hann segir: „Eins og himinninn er hátt yfir jörðinni eru mínir vegir hærri yðar vegum og mínar hugsanir hærri yðar hugsunum“ (Jes 55.9). Vandamálið er ekki það að Guð hafi ekki orðaforða til að ræða við okkur. Vandamálið er að við búum ekki yfir orðaforða eða vitsmunum til að skilja hann að fullu.

**Hvað segja eftirfarandi textar okkur um skilning Guðs í samanburði við skilning okkar?**

`Slm 139.1-6`

`Slm 147.5`

`Róm 11.33`

`1Jóh 3.20`

Sannleikurinn er sá að við munum aldrei geta skilið hugrenningar Guðs þar sem hann er takmarkalaus og alvitur. Við getum varla skilið allt varðandi sköpunina, hvernig getum við þá fyllilega skilið skaparann? Við getum það ekki.

En þó svo við getum aldrei skilið allt þá getum við skilið það sem er nauðsynlegt fyrir frelsun okkar (2Tím 3.14, 15). Þegar postularnir útlistuðu fagnaðarerindið fyrir áheyrendum sínum þá töluðu þeir oft um uppfyllta spádóma sem gefur til kynna að einn megintilgangur spádómanna sé að bregða upp mynd af frelsunaráforminu. Þegar allt kemur til alls hljóta spádómar Biblíunnar á einn eða annan hátt að leiða okkur til Jesú og fyrirheitisins um frelsun sem hann býður öllu mannkyni.

Drottinn sjálfur, sem allir hlutir voru skapaðir fyrir (sjá Kól 1.16; Jóh 1.1-3), kom niður til þessarar jarðar og færði sjálfan sig sem fórn á krossinum fyrir syndir alls mannkynsins, jafnvel þeirra sem voru fyrirlitlegastir. Svo mjög elskaði Guð okkur öll. Þar sem hann hafði gert það allt fyrir okkur þá vildi hann augljóslega að allir, jafnvel þeir vesælustu, vissu hvað hann býður okkur í Jesú, en það er einmitt það sem er efni spádómanna.

`Þó svo það sé margt sem við skiljum ekki hvers vegna er mikilvægt að beina huga okkar að því sem við vitum og fylgja því sem við vitum í stað þess að láta það sem við skiljum ekki gagntaka okkur?`