---
title:  Táknrænt eða bókstaflegt?
date:   03/04/2025
---

Eitt lykilatriði sem þeir sem rannsaka spádómana þurfa að glíma við er hvort taka eigi orð Biblíunnar táknrænt eða bókstaflega. Hvernig getum við greint hvort höfundurinn notar táknmál og hvernig getum við vitað hvað táknið merkir? Það skiptir meginmáli að taka eftir því hvernig táknið er notað í Biblíunni sem heild í stað þess hvernig það er notað í dag. Til dæmis má nefna að sumir líta svo á að bjarndýrið í Dan 7 bendi til Rússlands þar sem það er oft notað í dag sem tákn um Rússland. Það er samt ekki áreiðanleg leið til að túlka spádóma.

**Líttu á eftirfarandi texta og leyfðu Biblíunni að skilgreina eigin hugtök. Hvaða spádómstákn er um að ræða og hvað segir Biblían að þau merki?**

`Dan7.7; Dan 8.3; Dan 7.24`

`Opb 1.16; Ef 6.17; Heb 4.12`

`Opb 12.1; Opb 21.2; Ef 5.31, 32; Jer 6.2`

Ef við leyfum Biblíunni að túlka eigin hugtök hverfur leyndardómurinn um flest spádómstáknin. Við sjáum að horn getur táknað valdhafa eða þjóð. Sverð getur táknað orð Guðs og kona getur verið táknmynd um söfnuðinn. Þetta eru dæmi um það hvernig Biblían útskýrir sig sjálf.

En spurningin er hvers vegna Guð hefur valið að tala í táknum fremur en bókstaflega? Hvers vegna valdi Pétur t.d. að tala um Rómaborg sem Babýlon í 1Pét 5.13?

Margar ástæður kunna að liggja að baki þess að Guð valdi að tjá sig með táknum í spádómunum. Til dæmis ef Opinberunarbókin hefði nefnt að Rómarveldi á tíma Nýja testamentisins mundi valda söfnuðinum miklum erfiðleikum hefðu ofsóknirnar á hendur söfnuðinum getað verið enn verri. En hverjar sem ástæðurnar eru þá getum við treyst því að Guð vill að við skiljum merkingu táknanna.

**Eftirfarandi atriði geta hjálpað skilningi okkar:**

1) Hvaða vísbendingu er að finna beint eða óbeint í textanum sjálfum um merkingu táknanna? (Sjá t.d. Dan 8.20, 21; Opb 1.20).
2) Kannaðu hvort sami höfundur hefur eitthvað að segja um sama efni í sömu bók eða annarri.
3) Notaðu Biblíu-orðabók til að finna sama tákn í öðrum textum.
4) Rannsókn á samtímaritum hins forna heims geta varpað ljósi á merkingu tákna þó svo merkingin í textum Biblíunnar kunni að vera eitthvað frábrugðin.

`Jafnvel þó sum tákn og spádómar séu enn leyndardómur hvernig getur það styrkt trú okkar að beina huganum að því sem við skiljum?`