---
title:  Nokkrar Meginreglur Spádóma
date:   29/03/2025
---

### Lesefni vikunnar

Jer 29.23, 24; Slm 139.1-6; Dan 12.4; Opb 22.10; 2Tím 3.15-17; Heb 4.12.

> <p>Minnistexti</p>
> „Nei, sá sem vill hrósa sér hrósi sér af því að hann sé hygginn og þekki mig því að ég, Drottinn, iðka miskunnsemi, rétt og réttlæti á jörðinni, á því hef ég velþóknun, segir Drottinn“ (Jer 9.23).

Eins og með næstum allt í Biblíunni þá eru kristnir ósammála um spádómana en það sannfærir oft aðra um að spádómar Biblíunnar séu tímaeyðsla. Ef það er staðreynd að kristnir deili um hvert smáatriði spádómanna hvert getur þá gildi þeirra vera? Því miður eru margir trúaðir sem telja að sumar bækur Biblíunnar, eins og t.d. Opinberunarbókin, séu í rauninni óskiljanlegar. Þeir forðast þær í stað þess að lesa þær, oft vegna hvatningu presta sem með góðum ásetningi telja að rannsókn spádóma skapi fleiri vandamál en hún leysir.

Það hefur ekki alltaf verið svo. Fyrstu átján aldir kristninnar hafa flestir kristnir ekki verið í neinum erfiðleikum með spádóma Biblíunnar og það var undravert samræmi milli þeirra varðandi lykilboðskapina. Þannig vildi Guð að það væri: „En ég hvet ykkur, systkin, í nafni Drottins vors Jesú Krists, að vera öll sammála og ekki séu flokkadrættir á meðal ykkar. Verið heldur samlynd og einhuga“ (1Kor 1.10).

Þessa viku munum við kanna nokkrar meginreglur sem gefa samstæðan og áreiðanlegan skilning á spádómunum.