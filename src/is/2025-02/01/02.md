---
title:  Sá skilji sem les
date:   30/03/2025
---

Ef þú ferð inn í kristilega bókabúð og lítur á bókatitla um spádóma Biblíunnar muntu fljótt komast að því að þær innihalda stórfurðulegt úrval viðhorfa og túlkana og það er freistandi að halda að enginn geti virkilega skilið það sem bækur eins og Opinberunarbókin eru að tala um. Til dæmis kann einn höfundur að segja að antikristur sé einungis myndlíking, annar segir að hann eigi við einhvern eða eitthvað á tíma hins heiðna Rómarveldis. Eða eins og gamall prédikari sagði: „Ef til vill er Biblían eins og gömul fiðla; þú getur spilað hvaða lag sem þú vilt á hana.“

En Biblían sjálf gefur ekkert slíkt í skyn. Þess í stað býður hún okkur að lesa og og ganga út frá því að Guð talar ekki til einskis og við getum þekkt sannleikann sem hann segir í orði sínu.

`Lestu Matt 24.15; Opb 1.3; Matt 11.29 og Jer 9.23, 24. Hvað gefa þessir textar til kynna um að Guð vilja gera sig skiljanlegan?`

Margir háskólar bjóða upp á námsefni eins og „Biblían sem bókmenntir“ eða eitthvað í þá átt. Fyrir hinn trúaða getur það vakið furðu að hlýða á fjölda fyrirlestra og komast að því að kennarinn les Biblíuna eins og hverja aðra heiðna goðsögn. Það kann að vera kjarni siðferðissanninda í frásögnunum en það er hægt að lesa hvað sem maður vill úr þeim. Að mati þessara kennara er það hlægileg hugmynd að þessi bók sé innblásin.

Þannig les kennarinn Biblíuna án þess að heyra rödd Guðs tala. Aðrir komast að niðurstöðum sem eru í greinilegri andstöðu við boðskap Biblíunnar. Ef við gefumst ekki Drottni og hjarta okkar er ekki opið fyrir sannleikanum munum við að öllum líkindum ekki aðeins missa af boðskap hennar heldur misskilja kærleiksríkt og heilagt eðli Guðs sem birtist á síðum hennar. Það kann að vera auðveldar en margir gera sér grein fyrir. Þar af leiðandi getur það verið skaðlegt að lesa Biblíuna án þess að hafa réttu hjálpargögnin og það sem er mikilvægast: Rétta afstöðu undir leiðsögn Heilags anda.

`Einhver sem var ekki þekktur fyrir að vera guðhræddur var að lesa Biblíuna. Þegar hann var spurður hvað hann væri að gera svaraði hann: „Leita að mistökum. Leita að villum.“ Hvers vegna er það röng afstaða þegar við lesum orð Guðs?`