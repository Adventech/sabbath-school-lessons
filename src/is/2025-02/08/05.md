---
title:  Fimmti sálmurinn
date:   21/05/2025
---

`Lestu Slm 5. Í þessum sálmi bendir Davíð á sterkan mismun milli þeirra sem glatast og þeirra sem frelsast. Berðu þennan sálm saman við Opb 14.7-12. Hvað er sameiginlegt með þeim og hvernig hjálpar það þér að skilja hvað er átt við með því að vera með í hinum síðasta söfnuði Guðs?`

Það er eftirtektarvert að Davíð heldur því fram að vondir menn geta ekki leitað skjóls hjá Guði (Slm 5.5). Okkur er sagt að tjaldbúðin hafa verið sett upp til þess að Guð gæti dvalið meðal fólks síns, og það sama má segja um ríki Krists (sjá Opb 21.3). Þeir sem nálgast hásæti Guðs verða að vera endurleystir.

Það er einnig athyglisvert að Davíð lýsir tilbeiðslu í Slm 5.7 sem er lykilatriði í deilunni miklu. Í Opb 13 er tilbeiðsla nefnd sex sinnum og boðskapir englanna þriggja kalla heiminn til að tilbiðja þann sem hefur skapað. Davíð segir okkur að hann óttist Guð og boðskapur fyrsta engilsins er að kalla til heimsins: „Óttist Guð og gefið honum dýrð því að kominn er tími dóms hans“ (Opb 14.7, 1981).

Taktu einnig eftir að hinum endurleystu er lýst þannig í Opb 14.5 að enga lygi sé að finna í munni þeirra. Þeir eru sannsöglir og orð þeirra og athafnir endurspegla réttlátt eðli Guðs. Davíð segir aftur á móti að sannleikurinn sé ekki í munni hinna óguðlegu (Slm 5.10).

Það er athyglisverð mynd sem Jóhannes dregur upp í þessum mikilvæga hluta Opinberunarbókarinnar: Syndarar eru heimtir úr helju og njóta þeirra forréttinda að standa í návist Guðs. Þeir hafa ekki áunnið sér þann rétt, þeim er hann veittur fyrir á staðreynd að Guðs lambið - hinn réttláti mannssonur - stendur þar með þeim. Þeir hafa hlotið fyrirgefningu, þeir eru endurleystir og þurfa ekki lengur að bera eigin sekt (sbr. Slm 5.11) þar sem Guðslambið hefur borið hana fyrir þá (sbr. Jes 53.12 og 2Kor 5.21).

Þegar nafn Guðs hefur verið skráð í hjörtu okkar er erfitt að vera þögull. Fólk Guðs flytur með hárri röddu lokatilboð miskunnarinnar (Opb 14.7). „Allir, sem leita hælis hjá þér, munu gleðjast, þeir fagna um aldur, þú skýlir þeim og þeir sem elska nafn þitt fagna yfir þér“ (Slm 5.12).

`Ímyndaðu þér að þú standir frammi fyrir heilögum og fullkomnum Guði í dóminum þar sem allt sem þú hefur gert er opið fyrir honum. Hvað segir það þér um þörf þína fyrir réttlæti Krists?`