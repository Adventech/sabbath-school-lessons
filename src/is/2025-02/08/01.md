---
title:  "Sálmarnir: fyrri hluti"
date:   17/05/2025
---

### Lesefni vikunnar

Heb 9.11-14; Slm 122; Slm 15; Slm 24; 2Mós 33.18-23; Slm 5; Slm 51.9-17.

> <p>Minnistexti</p>
> „Enn sá ég sýn: Lambið stóð á Síonarfjalli og með því hundrað fjörutíu og fjórar þúsundir sem höfðu nafn þess og nafn föður þess skrifað á enni sér“ (Opb 14.1).

Sem Sjöunda-dags aðventistar erum við vön að leita eftir táknum Opinberunarbókarinnar í frásögnum Gamla testamentisins til þess að hjálpa okkur að skilja þau. En þessar frásagnir eru alls ekki einasta góða leiðin til að finna þau heldur eru þau að finna í öllu Gamla testamentinu.

Einkum eru Sálmarnir auðugur staður til að finna þau. Þeir eru safn helgra ljóða sem kanna margar reynslur okkar mannanna og möguleg samskipti okkar við Guð, allt frá örvæntingu yfir synd og þjáningum til óbeislaðs fagnaðar í návist hans og endurtekinna loforða hans um fyrirgefningu og frelsun.

Þegar við lesum Sálmana af gætni finnum við ýmis smáatriði sem fylla Opinberunarbókina lífi, einkum Opb 14 sem lýsir lokaverki hins síðasta safnaðar Guðs á jörðinni. Fólki Guðs á hinum síðustu dögum hefur verið falið sama verkefni og Ísrael til forna: Við eigum að vera ljós fyrir heiminn, og flytja endanlegt kall miskunnar til mannanna um að tilbiðja og hlýða skapara sínum.

Sum smáatriði sem við finnum í söngbók Guðs geta gefið okkur nýjan skilning og nýtt mat á hlutverki okkar á lokatímum sögunnar.