---
title:  Æðstiprestur okkar
date:   18/05/2025
---

Þegar Móse hafði yfirumsjón með byggingu tjaldbúðarinnar fékk hann ekki að nota hvaða hönnun sem hann vildi. Guð gaf honum fyrirmynd sem hann átti að fylgja. „Sjáðu til þess að þú gerir hana eftir þeirri fyrirmynd sem þér var sýnd á fjallinu“ (2Mós 25.40). Í Hebreabréfinu sjáum við svo að það var æðri fyrirmynd, hinn himneski helgidómur, sem var fyrirmyndin.

`Lestu Heb 9.11-15 þar sem talað er um að Kristur sé æðstiprestur okkar í helgidómi himinsins. Hvað segir það okkur um það sem hann er að gera fyrir okkur?`

Jarðneski helgidómurinn boðaði undraverð smáatriði í lífi og starfi Jesú, allt frá prestinum til fórna, innanstokksmuna og annarra smáatriða. Allt benti það til Jesú.

Opinberunarbókin er mjög auðug af myndmáli helgidómsins. Ljósastikur helgidómsins er að finna í fyrstu versunum, sáttmálsörkin er nefnd í 4. kaflanum auk fjölda annarra vísbendinga til musterisins. Ef við skiljum ekki helgidóminn í Gamla testamentinu er ómögulegt að skilja hvað Jóhannes er að ýja að með lýsingum sínum af því sem hann sá í sýnunum. Páll bendir líka á að reynslur Ísraels voru „sem fyrirboði og það er ritað til viðvörunar okkur sem endir aldanna er kominn yfir“ (1Kor 10.11).

Það er svo margt sem við getum lært með því að rannsaka smáatriði musterisins. Í Sálmunum finnum við mikilvæg atriði til að auka skilning okkar á sumum af þessum smáatriðum eins og þeim hvernig fólk Guðs umgekkst musterið. Við sjáum hvernig Davíð tengdist helgidóminum og athöfnum þess og við sjáum innileg viðbrögð fólks Guðs við því sem Messías mundi gera fyrir það. Það er ekki einungis hvernig athafnirnar fóru fram sem hjálpa okkur að sjá Jesú. Við getum einnig lært af reynslum þeirra sem skildu það sem Guð var að kenna okkur með helgidóminum og þjónustu hans og dregið lærdóm af því varðandi reynslu okkar með Guði.

`Lestu Slm 122. Þó svo við getum ekki bókstaflega farið í hið jarðneska hús Drottins (það er ekki meðal okkar og jafnvel þó svo væri, þá hefði það enga þýðingu lengur) hvað finnum við í þessum sálmi sem uppörvar okkur varðandi það sem Kristur gerði fyrir okkur? Taktu eftir þemum eins og friði, öryggi, lofgjörð og dómi.`