---
title:  Til íhugunar
date:   23/05/2025
---

„Sálmar Davíðs spanna allt svið mannlegrar reynslu, allt frá djúpi vísvitandi sektar og sjálfsásökunar til háleitustu trúar og upphafins sambands við Guð. Líf hans er dæmi um að syndin færir manni aðeins smán og sorg, en kærleikur og miskunn Guðs geti náð niður í hyldýpi og að trú geti lyft iðrandi sál til að eiga hlutdeild í ættleiðingu sona Guðs. Fullvissan í orðum hans er einn sterkasti vitnisburðurinn um trú, réttlæti og miskunn Guðs samkvæmt sáttmálanum. . . .

„Ég hefi . . . unnið Davíð þjóni mínum svolátandi eið: . . . Hönd mín mun gjöra hann stöðugan og armleggur minn styrkja hann. . . . Trúfesti mín og miskunn skulu vera með honum, og fyrir sakir nafns míns skal horn hans gnæfa hátt. Ég legg hönd hans á hafið og hægri hönd hans á fljótin. Hann mun segja við mig: Þú ert faðir minn, Guð minn og klettur hjálpræðis míns. Og ég vil gjöra hann að frumgetning, að hinum hæsta meðal konunga jarðarinnar. Ég vil varðveita miskunn mína við hann að eilífu, og sáttmáli minn við hann skal stöðugur standa““ (Slm 89.4, 22, 25-29). (ÆS, bls. 550, 551).

**Til umræðu:**

`Við, mennirnir, höfum brugðist hörmulega að halda okkar hluta af sáttmála Guðs við okkur. Guð notaði Davíð, sem var maður eftir hjarta Guðs þrátt fyrir mörg mistök, á áhrifamikinn hátt til að deila með okkur skilmálum frelsunarinar. Að hvaða leyti var Davíð fyrirboði Jesú sem hélt sáttmála Guðs fullkomlega sem fulltrúi okkar? Hvers vegna er það sem Jesús gerði fyrir okkur einasta von okkar?`

`Hvaða texta í Sálmunum hefur þú fundið vera hjálplega þar sem þeir endurspegla þá reynslu sem þú hefur farið í gegnum?`

`Hvers vegna vísa Sálmarnir svo oft til musterisins? Hvað getum við lært af því að Davíð elskaði helgidóminn svo mjög? Hvernig hjálpar það okkur að meta þá staðreynd að Jesús, hinn himneski æðsti prestur okkar sem er til hægri handar Guði og biður fyrir okkur (Róm 8.34)? Hvers vegna þurfum við á fyrirbæn Krists á himnum að halda jafnvel þó við séum endurleyst?`

`Á grundvelli tilvitnunarinnar til Ellen G. White hér að ofan hver hefur verið reynsla þín að því hvernig Guð „hefur lyft iðrandi sál til að eiga hlutdeild í ættleiðingu sona Guðs“ eftir vansæmd og hörmungar syndarinnar?`