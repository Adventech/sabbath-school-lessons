---
title:  Lögmálið í hjörtum okkar
date:   20/05/2025
---

Hinir endurleystu á Síonarfjalli hafa nafn skráð á ennum sér, nafn föðurins og lambsins. Í ritningunni felur „nafn“ meira í sér en heiti einhvers, nafn felur í sér eðli eða lyndiseinkunn. Í mörgum þjóðfélögum er talað um að einstaklingur sem hefur gott mannorð hafi „gott nafn.“

`Lestu 2Mós 33.18-23; 2Mós 34.1-7 0g Slm 119.55. Hvað lofaði Guð að sýna Móse þegar hann bað um að fá að sjá dýrð Guðs? Hvernig kunngjörði Guð síðan nafn sitt (2Mós 34.5)?`

Sumir líta svo á að dýrð Guðs sé ljómandi birta sem ómögulegt sé að nálgast. Það er vissulega viðeigandi lýsing. En dýrð Guðs er ekki einungis eitthvað sem sést, dýrð hans er eðli hans. Sama er að segja um nafn Guðs.

Þegar Biblían talar um að hinir endurleystu hafi nafn Guðs ritað á ennum sér er ekki um að ræða bókstaflega stafi heldur er um að ræða eðli Guðs sem er skráð í hjörtum okkar og huga þannig að líf okkar endurspeglar elsku Guðs og eðli. Við höfum og við elskum hann fyrir að vera eins og hann er og það sem hann hefur gert fyrir okkur.

Það er líka athyglisvert að þegar Guð lýsir sjálfum sér fyrir Móse gerir hann það í tengslum við það að hann gefur Móse annað eintak af boðorðunum tíu sem einnig lýsa eðli hans. Auk þess er þess getið að þeir sem hafa nafn Guðs samkvæmt Opb 14 haldi boð Guðs. Taktu einnig eftir því sem sagt er í bréfinu til Hebrea: „Þetta er sáttmálinn er ég mun gera við þá eftir þá daga, segir Drottinn. Lög mín vil ég leggja í hjörtu þeirra og í hugskot þeirra vil ég rita þau. Síðan segir hann: Ég mun aldrei framar minnast synda þeirra eða lögmálsbrota“ (Heb 10.16, 17). Athyglisverð yfirlýsing um fagnaðarerindið: Þó svo lögmál Guðs endurspeglist í lífi okkar þá þörfnumst við samt að synda okkar sé ekki lengur minnst.

Nafn Guðs er eðli hans. Siðferðislögmál hans afrit af eðli hans. Þeir sem eru samankomnir á heilögu fjalli Guðs á hinum síðustu dögum eru fylltir elsku til Guðs sem birtist í hlýðni þeirra við lögmál hans.

`Í hverju felst mikilvægi lögmáls Guðs ef við frelsumst fyrir trú en ekki fyrir lögmálið? (sjá 1Jóh 5.3).`