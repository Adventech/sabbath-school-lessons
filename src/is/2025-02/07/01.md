---
title:  Grundvöllur Spádómanna
date:   10/05/2025
---

### Lesefni vikunnar

Jes 6.6-8; 1Mós 3.21-24; Esk 1.4-14; Opb 4.1-11; 4Mós 2.3-25; Jes 14.12-14.

> <p>Minnistexti</p>
> „Þá heyrði ég rödd Drottins sem spurði: „Hvern skal ég senda? Hver vill reka erindi vort?“ Ég svaraði: „Hér er ég. Send þú mig““ (Jes 6.8).

Réttindi Guðs til að stjórna alheiminum grundvallast á því að hann er skapari alls (Opb 4.11) en einnig byggist það á eðli hans. Þegar við byrjum að skilja réttlátt eðli Guðs förum við að skilja hvernig og hvers vegna manninn skortir eðli Guðs (Róm 3.23).

Þessa viku munum við líta nánar á sýnina um hásætissalinn og hugleiða samband mannsins við heilagan Guð og hvernig fórn Krists endurreisir okkur og færir okkur að hásætinu. Guð áformar að endurreisa okkur ekki aðeins sem einstaklinga heldur sem mannkyn svo að við getum aftur sýnt sköpunarverkinu dýrð hans. Þegar við rannsökum aðra hluta Biblíunnar getum við fundið mikilvægar vísbendingar sem hjálpa okkur að skilja og meta það háleita kall sem Guð beinir til okkar sem erum ættstofn endurleystra syndara sem hafa hlotið fyrirgefningu.

Uppreisn mannsins mun vera lokið um aldur og ævi. Og það sem meira er þá mun kærleiksríkt eðli Guðs og sjálfsfórnandi eðli hans skína jafnvel bjartar en í upphaflegu áformi hans fyrir manninn. Þó svo Guð ætlaði manninum aldrei að falla þá kemur elskuríkt eðli hans fram á undraverðan hátt í tengslum við krossinn.