---
title:  Góðgerðarstarfsemi á banabeði
date:  08/03/2023
---

Hvaða meginreglur varðandi meðhöndlun peninga er að finna í eftirtöldum versum?

`1Tím 6.17`

`2Kor 4.18`

`Okv 30.8`

`Préd 5.10`

Peningar geta haft sterk ítök í okkur mönnunum, ítök sem hafa rústað lífi margra.  Við höfum sennilega flest heyrt um fólk sem hefur gert hræðilega hluti peninganna vegna, jafnvel þó það ætti nú þegar meira en nóg af þeim.

En það þarf ekki að vera þannig. Fyrir mátt Guðs getum við unnið sigur yfir viðleitni óvinarins að taka það sem átti að vera blessun (í formi efniskenndra eigna) og snúið því í bölvun.

Ein hætta sem margir standa andspænis þegar þeir leitast við að vera góðir ráðsmenn við undirbúning undir dauða sinn er freistingin að safna að sér eignum og réttlæta slíka söfnunaráráttu með því að segja: „Þegar ég dey gef ég það allt burt.“ Þó svo það sé betra en að eyða því öllu núna (einn milljarðamæringur sagði að hann vissi að hann hefði lifað á réttan hátt ef ávísunin fyrir jarðarför hans væri innistæðulaus) þá getum við og ættum að gera betur.

„Ég sá að margir héldu aftur af framlögum sínum til starfsins og róuðu samvisku sína með því að þeir yrðu gjafmildir á banabeðinu. Þeir þorðu varla að sýna trú sína og traust til Guðs með því að láta eitthvað af hendi meðan þeir enn voru á lífi. En það er ekki slík góðgerðarstarfsemi á banabeði sem Kristur ætlast til af fylgjendum sínum. Hún getur ekki afsakað eigingirni í lifandi lífi. Þeir sem halda fast í eignir sínar fram í síðasta augnablik afsala sér þær til dauðans fremur en málefnisins. Taprekstur á sér sífellt stað. Bankar hrynja og eignir eyðast á margvíslegan hátt. Margir áforma að gera eitthvað en þeir fresta því og Satan kemur í veg fyrir að fjármunirnir berist í fjárhirsluna. Þeir glatast áður en þeir eru færðir Guði og Satan fagnar yfir því“ (5T, bls. 154).

`Hvers vegna verðum við að gæta okkar hvernig við réttlætum afnot okkar af þeim efniskenndu blessunum sem við höfum hlotið?`