---
title:  Ríki heimskinginn
date:  05/03/2023
---

`Lestu Lúk 12.16-21. Hvaða viðeigandi boðskap til okkar er þar að finna? Hvaða sterku ávítur gaf Drottinn heimska manninum og hvað ætti það að segja okkur varðandi afstöðu okkar til`eigna okkar?

Þó svo boðskapur þessarar dæmisögu sé víðtækur þá má segja að Jesús hafi sagt þessa sögu til að benda á hvað ætti ekki að gera á eftirlaunaaldri. Samkvæmt því ætti sá sem vill hætta að vinna til þess að njóta þeirra eigna sem hann hefur safnað að sér að gæta sín og læra af þessari sögu. Vandamálið er ekki fólgið í því að vinna mikið eða safna auð einkum þegar einstaklingurinn eldist og er hugsanlega auðugri. Vandamálið hefur með afstöðuna sem fram kemur í orðum mannsins: „Sála mín, nú átt þú mikinn auð til margra ára. Hvíl þig nú, et og drekk og ver glöð“ (Lúk 12.19).

„Markmið þessa manns var ekki æðra en dýranna sem deyja. Hann lifði eins og enginn Guð væri til, enginn himinn og ekkert framtíðarlíf, allar eignirnar væru hans eigin og hann skuldaði engum neitt hvorki Guði né mönnum“ (COL, bls. 257, 258).

Ef við á þessu stigi ævinnar hugsum einungis um okkur sjálf og vanrækjum þarfir annarra og málefni Guðs förum við að dæmi ríka heimskingjans. Ekkert í dæmisögu Jesú bendir til þess að maðurinn hafi verið latur eða óheiðarlegur. Vandamálið fólst í því hvernig hann notaði það sem Guð hafði trúað honum fyrir. Þar sem við vitum ekki dánardægur okkar ættum við ávallt að vera undir það búin með því að nota tímann til að framkvæma vilja Guðs í stað þess að lifa eigingjörnu lífi.

Sú almenna mynd sem Biblían framsetur er sú að einstaklingurinn starfar og heldur áfram að afkasta einhverju svo lengi sem hann/hún hefur tök á því.  Það er athyglisvert að höfundar spádómsbóka Daníels og Opinberunarbókarinnar voru að öllum líkindum á níræðisaldri þegar þeir luku verkum sínum. En á þeim tíma var meðalaldur þeirra sem dóu um 50 ár. Ellen G. White gaf út sumar af þekktustu og vinsælustu bókum sínum, eins og t.d. Þrá aldanna, þegar hún var komin yfir sjötugt. Aldurinn ætti því ekki að verða til þess að við hættum að afkasta einhverju og gera eitthvað gott á einhvern hátt eins lengi og við höfum heilsu til.

Jesús ráðlagði þeim sem bíða endurkomu hans að halda áfram störfum sínum en ekki aðeins að vera vakandi (Matt 24.44-46).

`Hvernig getum við komist hjá því að falla í sömu gryfju og þessi maður, óháð aldri og fjárupphæðum? Spyrjum okkur sjálf: „Hver er tilgangur lífs míns?“`