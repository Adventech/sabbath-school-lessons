---
title:  Endurgreiðsla
date:  04/03/2023
---

### Lesefni vikunnar
Lúk 12.16-21; Préd 2.18-22; Okv 27.23-27; 2Kor 4.18; Préd 5.10; Kól 1.15-17.

> <p>Minnistexti</p>
> „Og ég heyrði rödd af himni sem sagði: „Rita þú: Sælir eru dánir, þeir sem í Drottni deyja upp frá þessu. Já, segir andinn, þeir skulu fá hvíld frá erfiði sínu því að verk þeirra fylgja þeim““ (Opb 14.13).

Þegar við nálgumst starfslok okkar beinist fjárhagsfókus okkar að því að varðveita eigur okkar með ævilok okkar í huga. Breytingin frá starfsferli til eftirlaunaára getur verið mjög mikið áfall. En hver er besta leiðin varðandi fjármál okkar?

Þegar fólk eldist fer það eðlilega að hafa áhyggjur af framtíðinni. Það sem veldur mestum ótta er fyrst og fremst óttinn við að deyja of snemma (áður en séð hefur verið fyrir þörfum fjölskyldunnar), að lifa of lengi (hafa notað upp eignir og sparifé); alvarleg veikindi (kostnaður þeirra kunna að tæma sjóðinn); huglæ og/eða líkamlega hömlun (hver mun annast um mig?).

Þegar Ellen G. White fjallar um þennan ótta segir hún: „Allur þessi ótti á rætur að rekja til Satans. . . . Ef mennirnir hefðu þá afstöðu sem Guð vildi að þeir hefðu gætu síðustu æviárin verið þau bestu og hamingjuríkustu. . . . Þeir ættu að leggja til hliðar áhyggjur og byrðar og njóta tímans til fulls og þroskast fyrir himininn“ (1T, bls. 424).

Þessa viku munum við líta á ráðleggingar Guðs varðandi síðustu ár ævi okkar. Hvað ættum við að gera, hvað ættum við að forðast að gera og hvaða meginreglum ættum við að fylgja?