---
title:  Að losna úr skuldum
date:  31/01/2023
---

`Lestu Okv 22.7. Að hvaða leyti erum við undir oki lánardrottna?`

Hvað er hægt að gera til að komast hjá þessu óheppilega fyrirbæri?

Ef við erum skuldug getur eftirfarandi áform hjálpað okkur að hefjaferli til að losna úr þeim. Áformið er einfalt og byggist á forsendu og þremur skrefum.

Forsendan er sú að við heitum Guði að vera trúföst í tíundargreiðslu okkar til þess að hafa aðgang að visku hans og blessun. Hann er fús að blessa þá sem hlýða honum.

Fyrsta skrefið felst í því að stöðva allar viðbótarskuldir. Ef við tökum ekki meiri peninga að láni getum við ekki skuldað meira.

Næsta skref er í því fólgið að gera sáttmála við Guð um að fyrir blessanir hans munum við greiða skuldir okkar eins fljótt og við getum. Þegar Guö blessar okkur fjárhagslega skulum við nota peningana til að minnka skuldirnar en ekki til að kaupa meira. Þetta er ef til vill mikilvægasti þátturinn. Þegar flestir fá óvænta fjármuni eyða þeir þeim. Það ættum við ekki að gera. Notum þá frekar til að minnka skuldirnar.

Þriðja skrefið er hagnýtt. Gerum lista yfir allar skuldir okkar, allt frá þeirri stærstu til þeirrar minnstu og röðum þeim þannig. Fyrir flestar fjölskyldur eru húsalánin efst á lista en greiðslukort og persónuskuldir neðstar. Byrjum svo á því að greiða mánaðarlegt lágmark af þeim öllum. Reynum svo að tvöfalda eða auka endurgreiðslu neðsta lánsins. Okkur mun koma á óvart hve fljótt við getum greitt minnsta lánið upp. Bætum svo þeim peningum sem við notuðum til að greiða það við greiðslu næstu skuldar fyrir ofan og vinnum okkur þannig upp listann. Þegar við losnum við minni skuldirnar sem oft hafa háa vexti höfum við óvænt meiri peninga til að greiða næstu skuld fyrir ofan á listanum.

Guð vill greinilega ekki að við séum skuldug. Ef við gerum þennan sáttmála munu margar fjölskyldur finna að Guð blessar þær á óvæntan hátt og skuldirnar minnka hraðar en áætlað var. Margar fjölskyldur hafa orðið skuldlausar með því að fara eftir þessum þremur einföldu skrefum. Það er einnig möguleiki fyrir okkur. Ef við setjum Guð efstan í lífi okkar munum við hljóta visku hans og blessun til að ráðstafa því sem hann hefur trúað okkur fyrir.

`„Verið ekki fégráðug en látið ykkur nægja það sem þið hafið. Guð hefur sjálfur sagt: „Ég mun ekki sleppa af þér hendinni né yfirgefa þig“ (Heb 13.5). Hvernig gæti það hjálpað fólki að komast hjá skuldum að fara eftir þessum orðum?`