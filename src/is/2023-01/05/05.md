---
title:  Að ganga í ábyrgð
date:  01/02/2023
---

Biblían gerir það mjög ljóst að Guð vill ekki ekki að börn hans gangi í ábyrgð fyrir skuldakvaðir annarra. Í Orðskviðunum varar Drottinn okkur við því að ganga í ábyrgð fyrir aðra, þ.e. uppáskrifa eða vera ábyrgðarmaður fyrir aðra.

`Lestu Okv 6.1-5; Okv 17.18 og Okv 22.26. Hvað eru þessir textar að segja okkur?`

Að ganga í ábyrgð tengist venjulega því að einstaklingur sem hefur ekki gott lánstraust óskar að taka lán hjá lánastofnun en uppfyllir ekki öll skilyrði þess. Honum er þá sagt að ef hann geti fengið vin sem hefur gott lánstraust til að uppáskrifa með honum eða henni þá muni bankinn veita lánið og gera þann sem uppáskrifaði ábyrgan ef ekki er staðið í skilum.

Stundum biður einhver í söfnuðinum þig um að uppáskrifa með sér. Svar þitt ætti að vera þetta: „Biblían segir að ég ætti aldrei að gera það.“ Höfum í huga að Biblían hvetur okkur til að hjálpa þeim sem þurfa á hjálp að halda en við ættum ekki að ganga í ábyrgð fyrir skuldum þeirra.

Táningar biðja stundum foreldra sína að uppáskrifa fyrstu bílakaup þeirra. Eða eldri, fullorðin börn biðja þá að ganga í ábyrgð fyrir viðskiptalán. En svarið er það sama. Það er viðeigandi að hjálpa öðrum sem þurfa þess virkilega með en við ættum ekki að ganga í ábyrgð fyrir skuldir annarra. Rannsóknir hafa leitt í ljós að 75% þeirra sem ganga í ábyrgð fyrir aðra lenda í því að borga skuldirnar!

`Lestu Okv 28.20 og 1Tím 6.9, 10. Í hverju felst þessi viðvörun?`

Áform um skyndiauð er önnur fjárhagsgildra. Það er næstum öruggt að þau leiða þá sem lenda í henni í gjaldþrot. Margir verða særðir tilfinningalega og fjárhagslega. Það sem gerir þessi undirförlu áform enn sorglegri er sú staðreynd að í mörgum tilvikum urðu þátttakendur í þeim að taka lán til þess að taka þátt í þeim. Þessi áform um skyndiauð hafa eyðilagt líf margra og fjölskyldna þeirra en auðgað einungis þá svikahrappa, sem hafa fundið þau upp, á kostnað þeirra sem falla í gildruna. Þegar vinur eða jafnvel ástvinur reynir að lokka þig inn í þannig áform, flýttu þér burt! Ekki bara ganga, hlauptu eins hratt og þú getur.