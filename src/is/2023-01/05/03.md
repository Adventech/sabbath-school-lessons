---
title:  Farið að ráði Guðs
date:  30/01/2023
---

Við erum efniskenndar verur og lifum í efnisheimi sem getur oft verið afar tælandi. Við yrðum að vera úr stáli og ganga fyrir gerviolíu, en ekki hold og blóð, ef við fyndum ekki stundum fyrir aðdráttarafli efnislegra eigna og ósk um auðæfi. Hvert okkar hefur t.d. ekki einhvern tímann dreymt um auðæfi eða að vinna „þann stóra“ í happdrætti?

Þó svo ekkert rangt sé við að vinna af kappi til að þéna vel eða jafnvel að vera rík þá þarf ekkert okkar að falla í þá gildru að gera peninga, auðæfi og efnislegar eignir að hjáguðum. Okkur hefur verið heitið guðlegum mætti til að vera trúföst að gera það sem við vitum að er rétt. Þetta er mikilvægt því að freisting auðæfanna og efnislegra eigna hefur eyðilagt líf margra.

`Lestu Matt 6.24 og 1Jóh 2.15. Hvað er sameiginlegt með þessum textum þó svo það sé framsett á mismunandi hátt?`

Því miður getur elska til heimsins verið svo sterk að fólk er reiðubúið að steypa sér í skuldir í þeirri von að fullnægja þeirri elsku. (Það virkar samt aldrei; sjá Préd 4.8). Og þar sem skuldir eru eitt af þeim netum sem Satan hefur sett fyrir einstaklinga þá er skiljanlegt að Guð vill að börn hans séu skuldlaus. Hann hefur gefið okkur ráðleggingar í Biblíunni og fyrir anda spádómsins sem munu leiða okkur í efnahagsfrelsi.

`Lestu Slm 50.14, 15. Hver ætti afstaða Guðs barna að vera? Hvað felst í því að „efna heit sín“?`

Við byrjum göngu okkar sem meðlimir safnaðarins með lofgjörð og þakkargjörð til Guðs sem skapaði okkur og endurleysti. Í skírnarheiti okkar lesum við: „Trúir þú á skipulag safnaðarins? Er það áform þitt að tilbiðja Guð og styðja kirkjuna með tíund og fórnargjöfum og viðleitni og áhrifum?“ Þessi texti, Slm 50.14, 15, er fyrirheit til þeirra sem færa Guði þakkir og efna heit sín.

`Hvernig sýnir það sem þú velur hve vel þú bregst við ginningum heimsins? Hvers vegna er dugnaður til að þéna vel ekki endilega það sama og að gera auðæfi og peninga að hjáguðum? Hvernig getum við lært mismuninnn?`