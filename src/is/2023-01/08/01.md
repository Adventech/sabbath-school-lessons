---
title:  Leiðir Til Velgengni
date:  18/02/2023
---

### Lesefni vikunnar
Préd 12.1; 1Mós 2.15; 1Tím 5.8; Kól 3.23, 24; 1Mós 39.2-5; Okv 3.5-8.

> <p>Minnistexti</p>
> „Hvað sem þið gerið, þá gerið það af heilum huga eins og Drottinn ætti í hlut en ekki menn. Þið vitið og sjálfir að Drottinn mun veita yður arfleifðina að launum enda þjónið þið Drottni Kristi“ (Kól 3.23, 24).

Flestir vilja lifa farsælu og hamingjusömu lífi. Það er þó ekki alltaf auðvelt að ná því marki í föllnum heimi þar sem ógæfa og hörmungar geta dunið yfir hvenær sem er.

Svo er líka spurning hvernig við skýrgreinum farsæld eða velgengni. Lítum á sögu Jósefs. Hún er vissulega gott dæmi um velgengni -- úr fangelsi til konungshallar! En hvað með Jóhannes skírara? Hann fór úr fangelsi til grafar sinnar. Hve mikla velgengni hafði hann í sínu lífi? Það fer allt eftir því hvernig við skýrgreinum „velgengni.“

Þessa viku munum við líta á „velgengni“ í sambandi við ráðsmennsku og fjármálameginreglur. Hver sem við erum og hvar sem við búum þá eru peningar og fjármál þáttur í lífi okkar hvort sem okkur líkar betur eða verr. Hvaða hagnýtu skref getum við tekið sem tryggja ekki endilega „velgengni“ en hjálpa okkur samt að sneiða hjáalgengum gildrum og mistökum sem kunna að gera velgengni í fjármálum erfiðari?