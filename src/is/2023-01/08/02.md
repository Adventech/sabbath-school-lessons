---
title:  Undirstaða velgengni
date:  19/02/2023
---

`Lestu Préd 12.1. Hvaða boðskapur er þar til okkar?`

Þegar ungt fólk vex upp fer það að hugsa um hvernig það eigi að sjá fyrir þörfum sínum eins og fatnaði og húsnæði. Jesús sjálfur hefur sagt okkur hvernig við ættum að raða þörfum okkar í forgangsröð þegar hann sagði: „En leitið fyrst ríkis hans og réttlætis, þá mun allt þetta veitast yður að auki“ (Matt 6.33). En þeir sem eru eldri og völdu ekki Jesú þegar á unga aldri hafa samt enn tækifæri til að taka réttar ákvarðanir varðandi ráðsmennsku.

Eins og við sáum í 1Mós 28.20-22 tók Jakob ýmsar mikilvægar andlegar og fjárhagslegar ákvarðanir. Í sýninni kynnti Drottinn sig fyrir Jakob sem „Drottinn, Guð Abrahams, föður þíns, og Guð Ísaks“ (1Mós 28.13) og Jakob hét því í svari sínu að „Drottinn [skal] vera minn Guð“ (1Mós 28.21).

`Lestu 1Mós 29.9-20. Hvað er mikilvægt við tímasetningu þessa atburðar í lífi Jakobs?`

Eftir að Jakob hafði skuldbundið sig Guði andlega og fjárhagslega leiddi Drottinn hann til Rakelar við brunninn (sjá 1Mós 29.9-20). Það er viðeigandi að taka ákvarðanir varðandi andleg mál og ævistarf fyrir hjónabandið. Framtíðarmakinn ætti að vita hvað bíður hans/hennar. Er þessi persóna ákveðin að vera kristin? Hvert mun starf hans/hennar vera: Kennari, lögfræðingur, sjúkraliði eða verkamaður? Hvers konar lífsstíl er ég að taka á mig? Aðrar spurningar sem svara þarf fyrir hjónabandsheitið eru spurningar eins og: Hvaða menntun hefur verið lokið? Hve miklar skuldir koma með inn í hjónabandið? Er ég fús að taka á mig ábyrgð varðandi þessar kringumstæður?

`Lestu 2Kor 6.14, 15. Hvers vegna er svo mikilvægt að hugleiða þessa meginreglu þegar leitað er að lífsförunaut? Þó svo það tryggi ekki gott hjónaband hvers vegna ætti það samt að hjálpa til við að auka líkurnar á góðu hjónabandi?`