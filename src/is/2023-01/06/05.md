---
title:  Frá svikara til höfðingja
date:  08/02/2023
---

Sem ungur maður1 sem elskaði Guð og óttaðist hann lagðist hann samt svo lágt að gera samsæri með Rebekku, móður sinni um að blekkja föður sinn og öðlast blessun hans. Hann hóf þannig göngu sína á rangri braut og varð að flýja eða missa líf sitt. Rebekka sagði honum að flýja til Labans, bróður hennar, og „dveldu hjá honum um hríð uns heift bróður þíns sefast. . . . þá mun ég senda eftir þér og láta sækja þig hingað“ (1Mós 27.43-45). Jakob var „að heiman“ í 20 ár og hann sá aldrei móður sína aftur.

`Lestu 1Mós 32.22-31. Hvaða reynslu varð Jakob fyrir og hvaða andlegu lexíur getum við lært af þessari frásögn um náð Guðs jafnvel þegar við tökum rangar ákvarðanir?`

„Með auðmýkt, iðrun og því að framselja sjálfan sig tókst þessari syndugu og villuráfandi dauðlegu manneskju að hafa betur í viðskiptum sínum við Almættið. Hann hafði fest hönd sína á fyrirheitum Guðs og hjarta hins óumræðilega kærleika gat ekki hafnað beiðni syndarans.

Þau mistök, sem leiddu til þeirrar syndar Jakobs að afla sér frumburðarréttarins með blekkingum, birtust honum nú ljóslega fyrir hugskotssjónum. Hann hafði ekki treyst fyrirheitum Guðs heldur hafði hann leitast við af eigin rammleik að koma því til leiðar sem Guð hefði gert á sínum eigin tíma og með sínum eigin hætti. . . . Jakob hafði fengið þá blessun sem sál hans þráði. Synd hans sem svikari hafði verið fyrirgefin“ (ÆS, bls. 138).

`Lestu 1Mós 49.29-33. Þó svo Jakob hefði engar eignir lengur í Kanaanslandi hvaða fyrirmæli gaf hann sonum sínum varðandi greftrun sína? Hverjir aðrir voru greftraðir þar? Hvers vegna telur þú að Jakob hafi óskað eftir þessu?`

Biblían segir að að allir þrír forfeðurnir og konur þeirra hafi verið greftruð í sama grafhýsi. Traust Jakobs til Guðs var sterkt og hann leit á sig sem útlending og pílagrím á þessari jörð (sjá Heb 11.13). Þrátt fyrir mistök sín fór hann tómhentur að heiman en sneri aftur til Kanaanslands sem auðugur maður.

`Þrátt fyrir mistök okkar þá getur Guð samt blessað okkur. Hversu betra væri samt ekki að forðast mistökin til að byrja með! Hvaða vali stöndum við andspænis núna og hvernig getum við forðast að velja það ranga?`