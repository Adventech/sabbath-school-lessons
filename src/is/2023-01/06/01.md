---
title:  Fjársjóðum Safnað Á Himnum
date:  04/02/2023
---

### Lesefni vikunnar
1Mós 6.5-14; Heb 11.8-13; 2Kor 4.18; 1Mós 13.10-12; 1Mós 32.22-31; Heb 11.24-29.

> <p>Minnistexti</p>
> „Hvað stoðar það manninn að eignast allan heiminn en glata sálu sinni? Eða hvað gæti maður látið til endurgjalds fyrir sálu sína“ (Mrk 8.36, 37).

Jesús gaf heiminum bestu fjárfestingarleiðina þegar hann sagði: „Safnið yður ekki fjársjóðum á jörðu þar sem mölur og ryð eyðir og þjófar brjótast inn og stela. Safnið yður heldur fjársjóðum á himni þar sem hvorki eyðir mölur né ryð og þjófar brjótast ekki inn og stela.“ (Matt 6.19, 20). Jesús lauk síðan fjárfestingarleiðsögn sinni á þessa leið: „Því hvar sem fjársjóður þinn er þar mun og hjarta þitt vera“ (Matt 6.21). Með öðrum orðum: Sýndu mér það sem þú eyðir peningum þínum í og ég mun sýna þér hvað hjartans mál þitt er því að hjarta þitt mun vissulega fylgja því, ef það er þar ekki þegar.

Viltu að ríki Guðs sé þitt hjartans mál? Ef svo er settu þá peninga þína þar sem þeir munu fá eilífa vexti. Beindu þá tíma þínum, peningum og bænum að starfi Guðs. Ef þú gerir það mun áhugi þinn vaxa á því starfi og hjarta þitt mun einnig beinast að því. Þessa viku munum við kanna texta og lýsingar sem sýna okkur hvernig við eigum að safna fjársjóðum á himni og hljóta eilífa umbun að lokum.