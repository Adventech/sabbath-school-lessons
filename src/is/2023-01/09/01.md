---
title:  Varúð Gegn Ágirnd
date:  25/02/2023
---

### Lesefni vikunnar
Jes 14.12-14; Ef 5.5; Jós 7; Jóh 12.1-8; Post 5.1-11; 1Kor 10.13.

> <p>Minnistexti</p>
> „Gætið ykkar og varist alla ágirnd. Enginn þiggur líf af eigum sínum þótt auðugur sé“ (Lúk 12.15).

Ágirnd hefur verið skýrgreind sem óhófleg löngun í auðæfi eða eignir sem tilheyra þér ekki. Ágirndin er alvarlegt mál, svo alvarlegt að hún er í flokki með lygum, þjófnaði og morði. Hún er svo hættuleg að Guð hefur kosið að innifela hana í siðferðislögmáli sínu. „Þú skalt ekki girnast hús náunga þíns. Þú skalt ekki girnast konu náunga þíns, þræl hans eða ambátt, uxa hans eða asna eða nokkuð það sem náungi þinn á“ (2Mós 20.17).

Ágirndin er oft skráð með svívirðilegum syndum sem hindra inngöngu í ríki Guðs. „Vitið þið ekki að ranglátir munu ekki erfa Guðs ríki? Villist ekki! Enginn sem er saurlífur, dýrkar hjáguði eða lifir í hórdómi, enginn karlmaður sem lætur nota sig eða notar aðra til saurlifnaðar, enginn þjófur eða fégráðugur, vínsvallari, rógberi eða fjársvikari fær að erfa Guðs ríki“ (1Kor 6.9, 10).

Svo ágirnd er á sama báti og fjársvik og hjáguðadýrkun samkvæmt þessum texta. Þessa viku munum við líta á dæmi um það hve slæm hún er og hvað við getum gert til að vinna bug á henni.