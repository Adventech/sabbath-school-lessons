---
title:  Ágirnd Akans
date:  27/02/2023
---

Það var áreiðanlega einn mikilfenglegasti tíminn í sögu Ísraels. Eftir að hafa reikað um í eyðimörkinni í 40 ára voru Ísraelsmenn nú að fara inn í fyrirheitna landið. Þeir voru að fara þurrum fótum yfir Jórdan-fljótið á flóðatíma -- algert kraftaverk! Þessi yfirferð var svo tilkomumikil að hinir heiðnu konungar í Kanaanslandi misstu móðinn og þeim féllst hugur andspænis þeim (Jós 5.1).

Fyrsta áskorunin í hertöku Kanaanslands var hin víggirta Jeríkóborg. Enginn vissi hvernig þeir ættu að vinna sigur yfir íbúum borgarinnar -- ekki einu sinni Jósúa. En Guð svaraði bæn Jósúa og birti þeim áform um töku borgarinnar sem þeir svo fylgdu. En þá snerist allt á verri veg.

`Lestu Jós 7. Hvað gerðist eftir hinn mikla sigur yfir Jerikó og hvaða boðskap er þar að finna til okkar?`

Þegar Akan horfðist í augu við það sem hann hafði gert viðurkenndi hann það og sagðist hafa „girnst“ þessa hluti. Hebreska orðið sem notað er hér er stundum notað í jákvæðu samhengi í Biblíunni. Það er m.a. notað í Dan 9.23 (1981) þar sem Gabríel segir við Daníel að hann væri „ástmögur Guðs.“

En í þessi tilviki hefur það neikvæða merkingu. Þrátt fyrir bein fyrirmæli um að taka ekki neitt úr hinum hernumdu borgum (Jós 6.18, 19) þá gerði Akan það og leiddi þannig vansæmd yfir alla þjóðina. Þegar þeir því höfðu unnið sigur yfir Aí óttaðist Jósúa að „Kanverjar og aðrir íbúar landsins munu frétta þetta og umkringja okkur og eyða nafni okkar úr landinu. Hvað ætlar þú nú að gera í þágu þíns mikla nafns“ (Jós 7.9). Með öðrum orðum hafði Drottinn ætlað að nota þessa miklu sigra til að sýna nágrannaþjóðunum fram á mátt hans og starf meðal fólks síns. Sigrar þess áttu að vera vitnisburður til þjóðanna um mátt Drottins.  En eftir hrakfarirnar við Aí missti sá vitnisburður marks og leiddi til manntjóns.

`Hugleiddu hve auðveldlega Akan hefði getað réttlætt það sem hann gerði: ´Þetta var svo lítið í samanburði við allt herfangið. Enginn mun vita um það og hvernig getur það skaðað nokkurn? Auk þess þarf fjölskyldan á peningum að halda.´ Hvernig getum við varist slíkum röksemdafærslum?`