---
title:  Til íhugunar
date:  17/02/2023
---

„„Þegar Mannssonurinn kemur í dýrð sinni og allir englar með honum, þá mun hann sitja í dýrðarhásæti sínu. Allar þjóðir munu safnast frammi fyrir honum, og hann mun skilja hvern frá öðrum.“ Svo lýsti Kristur fyrir lærisveinum sínum á Olíufjallinu atburðum hins mikla dómsdags. Og hann sagði að úrskurðurinn myndi snúast um eitt atriði. Þegar þjóðirnar safnast saman frammi fyrir honum verða þar aðeins tveir hópar manna og eilíf örlög þeirra verða ákveðin eftir því sem þeir hafa gert eða vanrækt að gera fyrir hann í persónu hinna fátæku og hrjáðu“ (ÞA, bls. 476).

„Þegar þú opnar hús þitt fyrir þurfandi og líðandi börnum Krists ertu að taka á móti óséðum englum. Þú stofnar til kynna við himneskar verur. Þær flytja með sér heilagt andrúmsloft fagnaðar og friðar. Þær koma með lofsyrði á vörum sínum, lofsyrði sem undir er tekið á himnum. Sérhvert miskunnarverk vekur söng þar. Faðirinn á hásætinu telur hina óeigingjörnu verkamenn meðal dýrmætustu fjórsjóða sinna“ (ÞA, bls. 477).

**Til umræðu**

`„Því að aldrei mun fátækra vant verða í landinu“ (5Mós 15.11). Hvernig eigum við að skilja þennan texta í dag umfram þá staðreynd að því miður hefur þessi mörg þúsund ára spádómur ræst? Sumir hafa notað þennan texta til að hálf-réttlæta það að hjálpa ekki fátækum með því að segja: „Guð sagði að fátækir mundu ávallt vera meðal okkar og þess vegna er það þannig.“ Hvað er að slíkri röksemdafærslu?`

`Lestu 1Tím 6.17-19: „Vara ríkismenn þessarar aldar við að hreykja sér og treysta fallvöltum auði, bjóð þeim heldur að treysta Guði sem lætur okkur allt ríkulega í té sem við þörfnumst. Bjóð þeim að gera gott, vera ríkir að góðum verkum, örlátir, fúsir að miðla öðrum, með því safna þeir handa sjálfum sér fjársjóði sem er góð undirstaða til hins ókomna og munu geta höndlað hið sanna líf.“ Taktu eftir hættunni sem felst í því að treysta auðæfum sínum fremur en hinum lifandi Guði. Hvers vegna er það svo auðvelt fyrir þá sem eiga peninga, jafnvel þó þeir viti að í lokin munu jafnvel allir peningar þeirra ekki geta haldið lífinu í þeim? Hvers vegna verðum við að gæta okkar að treysta ekki neinu öðru en hinum lifandi Guði?`