---
title:  Gert Fyrir Hina Minnstu
date:  11/02/2023
---

### Lesefni vikunnar
Lúk 4.16-19; Jes 62.1, 2; 5Mós 15.11; Matt 19.16-22; Lúk 19.1-10; Job 29.12-16.

> <p>Minnistexti</p>
> „Og þá mun konungurinn segja við þá til hægri: Komið þér, sem faðir minn á og blessar, og takið við ríkinu sem yður var ætlað frá grundvöllun heims“ (Matt 25.34).

Biblían talar oft um útlendinga, föðurlausa og ekkjur. Þetta er sá hópur sem Jesús virðist eiga við þegar hann talar um sína minnstu bræður (Matt 25.40).

Hvernig getum við borið kennsl á þetta fólk á okkar tímum?

Útlendingarnir voru þeir sem urðu að yfirgefa ættjörð sína, e.t.v. vegna stríðs eða hungursneyðar. Í dag mundi það eiga við þær milljónir flóttamanna sem hafa misst allt vegna kringumstæðna sem voru ekki þeirra valkostur.

Hinir föðurlausu eru þau börn sem hafa misst feður sína í stríði, slysum eða veikindum. Eða feðurnir kunna að vera í fangelsi eða fjar-verandi af öðrum ástæðum. Þetta er víðtækur hópur sem þarf að þjóna.

Ekkjur eru þær konur sem misst hafa maka sína af sömu ástæðu og hinir föðurlausu. Margar þeirra standa fyrir fjölskyldum og gætu þegið aðstoð frá kirkjunni.

Eins og við munum sjá þessa viku þá er aðstoð við hina fátæku ekki aðeins valkostur fyrir okkur sem erum ráðsmenn í starfi Guðs. Þess í stað er það eftirfylgni við fordæmi Jesú og hlýðni við boð hans.