---
title:  Veittu Job athygli
date:  16/02/2023
---

`Lestu Job 1.8. Hvernig lýsti Guð Job?`

Guð sjálfur kallar Job ráðvandan1 og réttlátan (Job 1.8)! Hann var svo ráðvandur og réttlátur að enginn samtímamaður jafnaðist á við hann.

Jafnvel eftir að Job hafði farið í gegnum hverja ógæfuna á fætur annarri þá endurtók Guð það sem hann hafði þegar sagt um Job, að enginn væri jafn „fullkominn“ og réttlátur og hann þrátt fyrir að Satan hafi „að tilefnislausu egnt mig gegn honum til að gera út af við hann“ (Job 2.3).

En þó svo brugðið sé upp mynd af ráðvendni Jobs og réttvísi þegar hann neitaði að sleppa Guði þrátt fyrir allt það sem skeði og hæðni konu sinnar þegar hún sagði: „ Ertu enn staðfastur í ráðvendni þinni? Formæltu Guði og farðu að deyja“ (Job 2.9) þá opinberar bókin aðra hlið á lífi Jobs áður en þessir atburður áttu sér stað.

`Lestu Job 29.12-16. Hvaða mynd er dregin upp í þessum versum sem veita okkur betri innsýn í leyndardóm skapgerðar Jobs?`

Ef til vill veita orð Jobs okkur bestu innsýnina þegar hann sagði: „Ég varð snauðum faðir, kannaði deilur mér óþekktra manna“ (Job 29.16). Það er að segja að Job beið ekki bara eftir því að einhver tötrum klæddur betlari kæmi til sín í von um einhvern matarbita. Þess í stað átti hann frumkvæðið og kannaði þarfir þeirra og mætti þeim.

Ellen G. White hefur þetta að segja: „Bíddu ekki eftir því að þeir [hinir fátæku] dragi athygli þína að þörfum sínum. Gerðu eins og Job. Það sem hann vissi ekki kannaði hann. Farðu í „rannsóknarleiðangur“ og kynntu þér þarfirnar og hvernig þeim verður best mætt. (5T, 151). Þetta stig ráðsmennsku yfir auðlindum Guðs er sjaldgæft meðal margra Guðs barna í dag.

`Lestu Jes 58.6-8. Hvernig getum við heimfært þessi fornu orð á okkur í dag?`