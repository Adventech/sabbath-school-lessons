---
title:  Heiðarleg eða trúföst tíundargreiðsla
date:  19/01/2023
---

`Lestu 1Kor 4.1, 2. Hvernig eigum við, sem börn Guðs og ráðsmenn blessana hans, að vera?`

Hvað felst í því að vera trúföst í tíundargreiðslu okkar? Þessa viku höfum við litið á ýmsa grundvallarþætti tíundargreiðslunnar:

1. Tíundin er 10% af tekjum okkar eða hagnaði.
2. Tíundin er færð í forðabúrið, þaðan sem prestunum eru greidd laun þeirra.
3. Við heiðrum Guð með fyrsta hluta tekna okkar.
4. Tíundin er réttilega notuð til að efla prestþjónustuna.

Það er á ábyrgð okkar sem meðlima safnaðarins að standa við fyrstu þrjá þættina. Það er á ábyrgð ráðsmanna forðabúrsins að tryggja að tíundin sé réttilega notuð.

Ólíkt fórnargjöfunum er tíunadargreiðslan ekki valkvæð. Tíundi hlutinn og forðabúrið er á okkar ábyrgð. Við setjum ekki rammann. Það gerir Guð. Ef ég greiði ekki full 10% af hagnaði mínum þá greiði ég ekki tíund; og ef ég færi ekki þessi 10% í forðabúrið þá er ég í rauninni ekki heldur að greiða tíund.

`Lestu Matt 25.19-21. Hvenær eigum við að gera grein fyrir því hvernig við höfum notað fjármuni Guðs? Hvað er sagt við þá sem hafa ekki verið fjárhagslega trúfastir?`

Guð hefur fyrirskipað: „Færið tíundina alla í forðabúrið“ (Mal 3.10). Ekkert er sagt um þakklæti eða gjafmildi. Tíundargreiðslan hefur einfaldlega með heiðarleikann að gera. Tíundin tilheyrir Drottni og hann býður okkur að færa honum það sem honum tilheyrir“ (Ed, bls. 138). Það eru sérstök forréttindi, en jafnframt einnig ábyrgð að vera ráðsmenn Guðs. Hann blessar okkur og styður og biður aðeins um 1/10 hlutann og síðan notar hann tíundina til að sjá fyrir þeim sem inna prestsstörf af hendi, líkt og hann gerði við ættkvísl Leví á tímum Ísraels til forna.

`Sumir halda því fram að þeim líki ekki hvernig tíundinni er varið og þar af leiðandi greiði þeir ekki tíund eða senda hana annað. En hvar segir Guð: „Færið tíundina í forðabúrið en einungis ef þið eruð viss um að hún sé rétt notuð þar?`