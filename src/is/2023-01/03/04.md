---
title:  Tilgangur tíundargreiðslunnar
date:  17/01/2023
---

`Lestu 3Mós 27.30 og 4Mós 18.21, 24. Hvernig vill Guð að tíundin sé notuð?`

Þar sem allt tilheyrir Guði (Slm 24.1) þá hefur hann augsýnilega ekki þörf fyrir peninga okkar. En þar sem tíundin tilheyrir honum þá segir hann okkur hvernig við eigum að nota hana: Við eigum að nota tíundina til að efla boðun fagnaðarerindisins. Þar af leiðandi sér tíund Guðs fyrir þörfum prestanna.

Ættkvísl Leví, sem sinnti prestsþjónustunni á tíma Gamla testamentisins, fékk ekki miklar eignir líkt og hinar ættkvíslirnar. Levítar fengu vissar borgir, þar á meðal griðaborgirnar, með nægilegt land umhverfis fyrir einkagarða. Þeir fengu stuðning af tíund annarra, auk þess sem þeir sjálfir greiddu einnig tíund af sínum tekjum.

`Lestu Post 20.35. Hvaða boðskap er að finna í þessu versi og hvernig tengist hann tíundinni?`

Tíundargreiðslan er mikilvæg af því að hún hjálpar okkur að stofna til sambands við Guð á grundvelli trausts. Það þarf trú til að taka einn tíunda hluta tekna okkar og gefa hann burt (þó svo í reyndinni hann tilheyri Guði) en það er einungis fyrir trú að trú okkar vex.

Hugleiddu einnig tíma endalokanna þegar hinir trúföstu geta hvorki keypt né selt, eins og fram kemur í Opb 13 - 14 (sjá 11. lexíu). Það er ýtrasta nauðsyn að hafa þroskað traust okkar á Guði og forsjón hans, mátt hans og elsku þegar sá tími kemur að allur heimurinn er andvígur okkur. Trúföst tíundargreiðsla getur vissulega hjálpað okkur að efla það traust. Jafnvel fyrir þann tíma er nauðsynlegt að við höfum öll lært að treysta Guði undir öllum kringumstæðum.

Önnur mikilvæg ástæða fyrir trúmennsku í fjármálum er að hafa aðgang að áþreifanlegum blessunum Guðs sem hann hefur heitið okkur. Í tengslum við tíundargreiðslunnar hefur Guð heitið það miklum blessunum að við komum þeim ekki fyrir. Með ofgnótt okkar getum við svo hjálpað öðrum að styrkja málefni Guðs með fórnum okkar.

`Á hvern hátt hefur þú fundið fyrir þeim sannleika að „sælla er að gefa en þiggja“?`