---
title:  Tíundarsáttmálinn
date:  14/01/2023
---

### Lesefni vikunnar
1Mós 14.18-20; Mal 3.10; 5Mós 12.5-14; 3Mós 27.30; 1Kon 17.9-16; 1Kor 4.1, 2.

> <p>Minnistexti</p>
> „Færið tíundina alla í forðabúrið svo að matföng séu til í húsi mínu. Reynið mig með þessu, segir Drottinn hersveitanna, og sjáið hvort ég lýk ekki upp flóðgáttum himins og helli yfir ykkur óþrjótandi blessun“ (Mal 3.10).

Í 1Mós 14 er sagt frá því þegar Abram sneri aftur frá því að bjarga gíslum, þar á meðal Lot bróðursyni sínum, fjölskyldu hans og öðrum sem höfðu verið teknir frá Sódómu. Konungur Sódómu var svo þakklátur yfir lausn gíslanna að hann bauð Abram allan ránsfenginn úr bardaganum. Abram afþakkaði ekki aðeins boðið heldur færði hann Melkísedek tíund af öllu sem hann átti.

Strax að lokinni þessari reynslu sagði Drottinn: „Óttast þú ekki, Abram. Ég er skjöldur þinn. Laun þín munu mjög mikil verða“ (1Mós 15.1). Í rauninni sagði Drottinn Abram: „ Hafðu engar áhyggjur. Ég mun vera verndari þinn og sjá þér fyrir þörfum þínum.“ Síðar sagði Móse við Ísraelsmenn þegar þeir voru um það bil að fara inn í Kanaansland: „Á hverju ári skaltu taka tíund af allri uppskerunni sem akurinn gefur af sáðkorni þínu . . . svo að þú lærir að óttast Drottin, Guð þinn, alla daga“ (5Mós 14.22, 23).

Ellen G. White ritaði: „Menn áttu að færa Guði gjafir í trúarlegum tilgangi jafnvel áður en Móse var gefið ákveðið greiðslufyrirkomulag; já, allt frá tímum Adams.“ (3T, bls. 393).

Hvaða þýðingu hefur það fyrir okkur í dag?