---
title:  Til íhugunar
date:  24/03/2023
---

Hér kemur orðamynd um kirkju þar sem meðlimirnir eru fjárhagslega trúir ráðsmenn starfs Guðs hér á jörð. Framtíðarsýn um ráðsmennsku aðventkirkjunnar um allan heim. Framtíðardraumur. Prestum og safnaðarleiðtogum hefur tekist að skapa andrúmsloft ráðsmennsku í kirkjunni. Þeir hafa kennt og þjálfað, stutt og hvatt söfnuðinn varðandi stjórnun fjármála samkvæmt Biblíunni. Meðlimirnir framfylgja meginreglum Biblíunnar í lífi sínu. Gjafmildi þeirra fer vaxandi, þeir spara reglubundið fyrir því óvænta og losa sig undan oki skuldanna.

Líferni þeirra einkennist af hófsemi, sjálfsögun og nægjusemi. Peningarnir eru ekki lengur keppinautur Guðs og meðlimirnir vaxa í sambandi sínu við Guð, skaparann.

Það er hvíldardagsmorgunn og fólkið safnast saman til samkomuhalds. Hátterni þess ber vott um frið -- engar áhyggjur af fjármálum og almenn tilfinning um nægjusemi og þakklæti.

Hjónadeilur um peningamál eru að mestu úr sögunni. Fólkið gengur inn til guðsþjónustu með eftirvæntingu um návist Guðs og starf hans meðal þess.

Starfsdeildir safnaðarins eru að fullu fjármagnaðar og starf þeirra er öflugt við að útbreiða kærleika Krists á áþreifanlegan hátt til þeirra sem eru þurfandi.

Sjóðir eru tiltækir til að sjá fyrir stuðningi við starfið og því er haldið uppi með prýði.

Spurningin sem kemur til okkar er: „Hvað kallar Guð okkur til að gera með þær auðlindir sem hann hefur treyst okkur fyrir?“

**Tl umræðu**:

`Ræðið um hvernig við eigum að skilja tvær greinilegar kenningar Biblíunnar: Frelsun fyrir trú og laun samkvæmt verkum. Hvernig eigum við að samræma þessar tvær hugmyndir?`

`Okkur er sagt að vera ánægð með það sem við höfum. Hvers vegna merkir það ekki að við ættum ekki að leitast við að bæta fjárhagsstöðu okkar? Hvers vegna eru þessar tvær hugmyndir ekki endilega í mótsögn hvor við aðra?`

`Það er enginn vafi á að eilífðin bíður okkar. Hvernig kjósum við í dag, jafnvel þegar um smámál er að ræða, sem hjálpar til við að ákveða hvað verður um okkur í eilífðinni?`