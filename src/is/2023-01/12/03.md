---
title:  Eilíft líf
date:  20/03/2023
---

Okkur mönnunum bíður eilífð hvort sem okkur líkar það betur eða verr. Og samkvæmt Biblíunni kemur hún í tveim myndum fyrir okkur sem einstaklinga: Annað hvort er hún sem eilíft líf eða eilífur dauði. Það er enginn meðalvegur. Annað hvort er það annað (lífið) eða hitt (dauðinn).

`Lestu Róm 6.23 og Jóh 3.16. Hvaða valkostir standa okkur til boða?`

Það er erfitt að gera sér grein fyrir sterkari andstæðum. Ef þú ert að lesa þetta eru mestu líkurnar á að þú hafir þegar valið eilífa lífið eða hafir í huga að gera það. Guð hefur þá einstöku hæfileika að gera það sem hann segist geta gert -- að uppfylla öll fyrirheit sín. Við þurfum einungis að trúa honum, reiða okkur á verðleika Jesú og hlýða orði hans fyrir trú.

`Lestu Jóh 14.1-3. Hvað ráðleggur Drottinn okkur að gera í fyrsta versinu og hverju lofar hann í öðru og þriðja versinu?`

Á lokadögum starfs síns á jörðinni mælti hann þessi undraverðu orð vonar og hugrekkis til lærisveina sinna. Þessi orð áttu eftir að lyfta hugum þeirra á tímum erfiðleika og reynsla. Þau ættu að hafa sömu áhrif á okkur. Jesús kom af himnum og fór tilbaka til himins og hann hefur heitið okkur: Ég kem „aftur og tek yður til mín svo að þér séuð einnig þar sem ég er.“

En það sem er meira um vert er að dauði Krists á krossinum við fyrri komu sína til jarðarinnar er mesta trygging okkar fyrir endurkomunni því að hvaða þýðingu hefði fyrri koma hans án endurkomunnar? Og á sama hátt og við getum verið viss um að Jesús dó fyrir okkur á krossinum þá getum einnig verið fullviss um að það standist sem hann segir: Ég „kem aftur og tek yður til mín svo að þér séuð einnig þar sem ég er“ (Jóh 14.3).

`Hugleiðið hugmyndina um að fyrri koma Krists sé trygging fyrir endurkomunni. Hvað gerðist við fyrri komu hans sem gerir það að verkum að við getum treyst fyrirheitinu um endurkomuna?`