---
title:  Til íhugunar
date:  17/03/2023
---

Þó svo við finnum ekkert í Biblíunni sem varar við auðæfum þá finnum við heldur ekkert í henni sem talar um að auðæfi auki trúarlega hollustu. Það andstæða er tilfellið. „Auðshyggjan er sá gullni strengur sem tengir þá við Satan“ (VK, bls. 52).

Staðreyndin er sú að allt frá upphafi kristninnar hefur engin kirkja átt svo mikil auðæfi og notið eins mikilla þæginda og kirkjan nýtur í mörgum löndum heimsins í dag. En spurningin er: Hverjar eru afleiðingarnar? Slíkar allsnægtir hafa óhjákvæmilega áhrif á andlegt líf okkar -- en því miður ekki til góðs. Hvernig gætu þær það? Hvenær hefur auður og velmegun stuðlað að kristilegum dyggðum eins og sjálfsafneitun og sjálfsfórn? Auðveldar það fyrir okkur að elska ekki heiminn eða það sem er í heiminum ef við komum heim og ísskápurinn er yfirfullur af meiri mat en við getum borðað, við eigum einn eða tvo bíla, tökum sumarfrí á hverju ári, verslum á netinu og höfum nýjustu tölvurnar og snjallsíma? Þó svo margir meðlimir safnaðar okkar njóti ekki þessa munaðar þá gera það margir, og þeir stofna þar með sálum sínum í voða. Við erum ekki að tala um auðjöfra sem eiga milljónir og meira. Þeir vita að þeir eru auðugir og þeir geta valið að hlýða aðvörunum Biblíunnar til þeirra. Þess í stað erum við að tala um margt miðstéttarfólk sem er umkringt af snjallsímum, tölvum, loftkælingu og jepplingum sem eru blekktir til að halda að vegna þess að þeir eru millistéttarfólk þá eru þeir ekki í hættu að verða andlega kryddaðir af velmegun sinni. Þess vegna getur tíundargreiðslan að minnsta kosti verið áhrifamikið mótefni gegn hættum auðæfanna, jafnvel fyrir þá sem eru ekki sérlega auðugir.

**Til umræðu**

`Hvers vegna verðum við að gæta að afstöðu okkar til peninga og auðæfa þó svo við séum ekki auðug að mati heimsins?`

`Hvað auk tíundargreiðslunnar er sumt af því hagnýta sem við getum gert til að tryggja að við verðum ekki of upptekin af því sem í heiminum er?`

`Hvað myndi verða um þig ef þú gætir allt í einu ekki keypt né selt vegna þess að þú ert á meðal þeirra sem halda boð Guðs og hafa trúna á Jesú (Opb 14.12)? Hvaða áhrif hefði það á trú þína?`