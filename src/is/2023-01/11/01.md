---
title:  Neyðartímar
date:  11/03/2023
---

### Lesefni vikunnar
2Kro 20.1-22; 1Kro 21.1-14; 2Pét 3.3-12; 1Jóh 2.15-17; Opb 13.11-17.

> <p>Minnistexti</p>
> „Færðu Guði þakkarfórn og efndu heit þín við Hinn hæsta. Ákalla mig á degi neyðarinnar og ég mun frelsa þig og þú skalt vegsama mig“ (Slm 50.14, 15).

Stundum virðist heimurinn vera orðinn stjórnlaus: Stríð, blóðsúthellingar, glæpir, siðleysi, heimsfaraldur, náttúruhamfarir, óvissa í fjármálum, stjórnmálaspilling o.s.frv. Einstaklingar og fjölskyldur hafa sterka tilhneigingu til að huga fyrst og fremst að eigin afkomu. Þar af leiðandi leita menn að öryggi á þessum óvissutímum sem er auðvitað mjög skiljanlegt.

Amstur lífsins dregur til sín mikið af daglegri einbeitingu okkar. Það tekur tíma og umhugsun að huga að skuldagreiðslum, uppeldi barna, viðhaldi eigna. Auk þess þurfum við einnig fatnað, mat og húsaskjól. Jesús fjallaði um þessar grundvallarþarfir í fjallræðunni og sagði: „Yðar himneski faðir veit að þér þarfnist alls þessa. En leitið fyrst ríkis hans og réttlætis, þá mun allt þetta veitast yður að auki“ (Matt 6.32, 33).

Á neyðartímum þegar við þurfum að reiða okkur meira á Drottin en nokkru sinni fyrr eru nokkur atriði sem við ættum að fylgja sem byggjast á meginreglum Biblíunnar.