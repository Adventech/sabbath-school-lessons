---
title:  Þegar enginn getur keypt eða selt
date:  16/03/2023
---

Biblían dregur upp átakanlega mynd af heiminum rétt fyrir endurkomu Jesú. Daníel talar um svo mikla hörmungatíð að „slík mun aldrei verið hafa frá því er menn urðu fyrst til og allt til þess tíma“ (Dan 12.1, 1981). Í ljósi sumra hörmungatíma fortíðarinnar hljóta þessir að vera nokkuð slæmir.

Opinberunarbókin talar einnig um hörmungatíma fyrir endurkomu Krists.

`Lestu Opb 13.11-17. Hvernig falla fjármál inn í ofsóknir endalokanna?`

Enginn getur keypt eða selt? Svo mikið af lífi okkar snýst um kaup og sölu. Verk okkar er að vissu marki fólgið í því að selja tíma okkar, hæfileika og vörur til þeirra sem vilja kaupa. Svo að sú staðreynd að enginn geti keypt eða selt þýðir í raun að geta ekki athafnað sig í þjóðfélaginu. Þrýstingurinn á þá sem eru Guði trúir verður þá gífurlegur.  Því meiri peninga sem þú átt því meiri hagsmuna átt þú að gæta í þessum heimi, að minnsta kosti hvað efnislegar eignir snertir og því sterkari verður þrýstingurinn að samlaga sig.

Hvernig undirbúum við okkur? Við undirbúum okkar núna með því að fullvissa okkur fyrir náð Guðs um að við erum ekki þrælbundin peningum okkar eða því sem í heiminum er. Ef við erum ekki bundin þeim nú þá verðum við það ekki þegar við þurfum að skilja við það til þess að vera trúföst.

`Lestu 5Mós 14.22, 23 s.hl. Hvað átti fólk Guðs að gera viðhagnað sinn eða framleiðslu ár hvert? Hvers vegna bauð Guð þeim að gera það?`

Fyrir tilstilli Móse útskýrði Guð að ein ástæðan fyrir því að setja upp tíundarkerfið var „svo að þú lærir að óttast Drottin, Guð þinn, alla daga“ (5Mós 14.23). Þegar við svo lesum Slm 31.20 sjáum við að „óttinn“ er hliðstæður því „að leita hælis“ eða treysta.

„Hve mikil er gæska þínsem þú hefur geymt þeim sem óttast þigog auðsýnir þeim er leita hælis hjá þér í augsýn allra.“

Svo að okkur skilst að Guð hafi sett up tíundarkerfið til þess að vernda okkur gegn eigingirni og hvetja okkur til að treysta honum til að sjá fyrir okkur. Þó svo trúmennska í tíundargreiðslu sé vissulega engin trygging fyrir því að fólkið verði trúfast við endalokin þá eru þeir sem eru ótrúir í tíundargreiðslu sinni að útsetja sig fyrir vandræði.