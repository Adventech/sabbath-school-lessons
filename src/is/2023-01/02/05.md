---
title:  Tíundarsamningurinn
date:  11/01/2023
---

Það eru náin andleg tengsl milli þess að iðka tíundargreiðslu og sambands okkar við Guð. Ísraelsmönnum vegnaði vel þegar þeir hlýddu Guði og auðsýndu trúmennsku við greiðslu tíundarinnar En þeir lentu í erfiðleikum ef þeir gerðu það ekki.  Þeir virtust fara í gegnum hringrás af hlýðni og velgengni en síðan óhlýðni og vandamála. Það var á slíkum tíma ótrúmennsku að Guð fyrir munn Malakía spámanns lagði til að gera samning við fólk sitt.

`Lestu Mal 3.7-11. Hvaða fyrirheit og skyldur koma fram í þessum versum?`

Ef fólkið sneri aftur til Guðs hét hann að snúa aftur til þess. Þegar það spurðihvað hann ætti við með að snúa aftur til hans svaraði hann skýrt og greini-lega: „Hættið að ræna mig tíund og fórnargjöfum.“ Það rán var ástæðan fyrir bölvuninni sem hvíldi yfir þjóðinni. Lausn Guðs á vandamáli bölvun-arinnar fólst í að færa „alla tíundina í forðabúrið“ (Mal 3.10).  Ef fólkið gerði það, sagði Guð, þá „sjáið hvort ég lýk ekki upp flóðgáttum himins og helli yfir ykkur óþrjótandi blessun.“ Ef svo er munum við hafa umframmagn sem við getum notað til að hjálpa öðrum og hjálpað við að efla málefni Guðs.

„Hann sem gef einkason sinn til að deyja fyrir okkur hefur gert sáttmála við okkur. Hann veitir okkur blessanir sínar og í staðinn ætlast hann til þess að við færum honum tíund okkar og fórnargjafir. Enginn mun nokkru sinni dirfast að segja að það sé engin leið að hann geti skilið þetta. Áform Guðs varðandi tíund og fórnargjafir kemur greinilega fram í þriðja kafla Malakía. Guð kallar mannlega fulltrúa sína til að vera trúir samningnum sem hann gerði við þá“ (CS, bls. 75).

Einn af hinum jákvæðu hlýðniköflum í trúarlífi Ísraels var á tíma Hiskía konungs í Júdeu. Það var vakning í landinu og fólkið fór að færa tíund sína og fórnargjafir í forðabúr musterisins af trúfesti. Svo mikið kom inn að það hlóðst upp í musterinu. Í 2Kro 31.5 lesum við um hvað gerðist þegar Ísraelsmenn komu með „mikið af korni úr fyrstu uppskerunni, vínberjasafa, olíu og hunang og alls konar ávexti af ökrunum. Þeir komu með tíund af öllu, ríkulega greidda.“

`Hvað segir tíundargreiðsla okkar okkur um andlegheit okkar og tengsl við Guð?`