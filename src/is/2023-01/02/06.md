---
title:  Leitið fyrst
date:  12/01/2023
---

Okkur er sagt að „hinn mikli mannfjöldi hlýddi fúslega á hann [Jesú]“ (Mrk 12.37). Flestir þeirra sem fylgdu Jesú og hlýddu á hann voru hluti almúgans. Það voru þeir sem hann brauðfæddi í fjallshlíðinni og hlýddu á fjallræðuna. Í grundvallaratriðum sagði Jesús við þá: Ég veit að þið hafið áhyggjur af að sjá fyrir fjölskyldum ykkar. Þið hafið áhyggjur af þeim mat og drykk sem þið þarfnist daglega og þeim klæðum sem þið þarfnist til að halda hita og skýla ykkur með. Þetta er það sem ég mæli með . . .

`Lestu Matt 6.25-33. Hverju er fólkinu lofað hér og hvað átti það að gera til að taka á móti þessum fyrirheitum?`

Mörg af fyrirheitum Guðs hafa einkenni tvíhliða sáttmála, sem þýðir að við þurfum líka að gera okkar hluta til þess að öðlast blessunina.

`Lestu Jes 26.3. Hvað er okkur sagt að gera til þess að hafafrið Guðs?`

`Lestu 1Jóh 1.9. Hvað mun Jesús gera ef við játum syndir okkar?`

`Lestu 2Kro 7.14. Hverjir eru skilmálarnir í þessu áformi Guðs?`

Öll þessi vers og mörg önnur fjalla um þá mikilvægu staðreynd að þó svo Guð sé valdhafinn, skapari okkar og lífgjafi og hjálpræðið sé óverðskulduð náðargjöf þá gegnum við samt ákveðnu hlutverki í harmleik deilunnar miklu hér á jörðu. Við þurfum að nota frjálsan vilja okkar og valfrelsi til að velja að fara eftir áminningum Heilags anda og hlýða því sem Guð kallar okkur til að gera. Þó svo Guð bjóði okkur blessanir og líf þá getum við valið bölvun og dauða í staðinn. Það er því ekki að undra að Guð segir: „Veldu þá lífið svo að þú og niðjar þínir megi lifa“ (5Mós 30.19).