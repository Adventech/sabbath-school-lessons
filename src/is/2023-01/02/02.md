---
title:  Sáttmáli hjálpræðisins
date:  08/01/2023
---

Dauði Krists á Golgata gerði hjálpræðið aðgengilegt fyrir hvern og einn sem hefur nokkru sinni lifað. Andstætt fyrirheitinu um árstíðirnar er hjálpræðið ekki einhliða -- það er ekki veitt öllum óháð því sem þeir gera. Sú trú að allir muni frelsast er oft nefnd universalism (= allsherjarfrelsun) á erlendum málum.

Þess í stað kenndi Jesús greinilega að þó svo hann hafi dáið fyrir allt mannkyn þá eru margir sem ganga hinn breiða veg sem leiðir til útrýmingar og eilífs dauða (Matt 7.13, 14).

**Hvað segja eftirtaldir textar um það hvernig fólk tekur við gjöf hjálpræðisins í Jesú?**

`1Jóh 5.13`

`Matt 10.22`

`Jóh 6.29`

`2Pét 1.10, 11`

Páll skildi tvíhliða eðli sáttmála hjálpræðisins. Þegar Páll vissi að hann yrði brátt líflátinn sagði hann í fullu trausti við Tímóteus vin sinn að hann hefði haldið sinn þátt af samkomulaginu þrátt fyrir að margir af félögum hans hefðu yfirgefið hann. „Nú er svo komið að mér verður fórnfært og tíminn er kominn að ég taki mig upp. Ég hef barist góðu baráttunni, hef fullnað skeiðið, hef varðveitt trúna. Og nú er mér geymdur sveigur réttlætisins sem Drottinn, hinn réttláti dómari, mun gefa mér á þeim degi. Og ekki einungis mér heldur og öllum sem þráð hafa endurkomu hans“ (2Tím 4.6-8).

Páll segist vera reiðubúinn, hann hafi barist góðu baráttunni, fullnað skeiðið og varðveitt trúna. Samt sem áður gerir Páll sér fulla grein fyrir því að hjálpræðið er einungis fyrir trú en ekki lögmálsverk. Hann er því ekki að líta svo á að verk sín eða afrek hafi áunnið honum verðleika hjá Guði. Sveigur réttlætisins sem bíður hans er réttlæti Jesú sem Páll hefur gert tilkall til fyrir trú og haldið fast við allt til æviloka sinna.

`Þó svo hjálpræðið sé óverðskulduð gjöf hvers vegna hljóta sumir gjöfina og aðrir ekki? Hvað þurfum við að gera til þess að hljóta hana?`