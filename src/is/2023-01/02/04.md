---
title:  Heiðra Drottinn
date:  10/01/2023
---

Orðskviðirnir fjalla ekki mikið um hvað er rétt eða rangt heldur um visku og heimsku. Þegar við lesum þá sjáum við greinilega ávinning viskunnar og veiðigryfju heimskunnar.

`Lestu Okv 3.1-10. Hvaða dásamlegu fyrirheit er okkur gefin í þessum versum? Hvað er átt við með „frumgróða allrar`uppskeru þinnar“?

Guð mælist til þess að við setjum hann fremstan við umráð eigna okkar og við viðurkennum þannig eignarrétt hans yfir öllu og sýnum að við treystum honum til að sjá fyrir okkur. Auk þess segir hann að ef hann er efstur á lista okkar muni hann blessa allt annað sem er okkar. Ef hann er efstur á lista okkar er það merki um trú okkar og traust og sýnir að við treystum Drottni af öllu hjarta okkar og reiðum okkur ekki á eigið hyggjuvit. Það er afar mikilvægt þar sem svo margt gerist sem við skiljum ekki og er merkingarlaust í okkar huga.

En ekkert ætti að hvetja okkur meira til að treysta Guði og elsku hans en krossinn. Þegar við gerum okkur grein fyrir því sem okkur hefur verið gefið í Jesú, sem er ekki aðeins skapari okkar (Jóh 1.1-4) sember okkur (Heb 1.3) og er einnig endurlausnari okkar (Opb 5.9) þá er það minnsta sem við getum gert að færa honum frumgróða alls semer okkar.

„Drottinn gerir ekki aðeins tilkall til tíundarinnar heldur segir hann okkur hvernig við ættum að halda henni til haga fyrir hann. Hann segir: „Heiðraðu Drottinn með eigum þínum og frumgróða alls ávinnings þíns.“ Það segir ekki að við ættum að nota fjármuni okkar fyrir okkur sjálf og síðan færa Drottni það sem eftir er, jafnvel þó svo það kunni að vera heiðarleg tíund. Setjum fyrst Guðs hluta til hliðar“ (CS, bls. 81).

Guð segir að ef við höfum hann efstan á lista „þá verða hlöður þínar fullar.“ Þetta gerist þó ekki fyrir kraftaverk, þ.e.a.s. við munum ekki vakna morgun einn og finna hlöður okkar fullar og geymsluker full.

Þess í stað er Biblían full af meginreglum varðandi góða ráðsmennsku, vandleg áform og ábyrga notkun fjármuna, en Guð kallar okkur fyrst og fremst til að vera ábyrg í trúmennsku okkar.

`Hvernig lærum við að treysta Guði og fyrirheitum hans á krepputímum þegar hlöður okkar og geymsluker eru ekki full þrátt fyrir að við leitumst við að vera trúföst?`