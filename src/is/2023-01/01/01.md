---
title:  Fjölskyldumeðlimur Guðs
date:  31/12/2022
---

### Lesefni vikunnar
Gal 3.26, 29; Slm 50.10-12; 1Kro 29.13, 14; Fil 4.19; 1Jóh 5.3; Matt 6.19-21.

> <p>Minnistexti</p>
> „Sjáið hvílíkan kærleika Faðirinn hefur auðsýnt okkur, að við skulum kallast Guðs börn. Og það erum við“ (1Jóh 3.1).

Undravert sérkenni sambands þeirra sem eru kristnir við Guð er sú staðreynd að hann treystir okkur til að hafa umsjón með málefnum hans á jörðunni. Í upphafi mannkynssögunnar fól Guð Adam og Evu að annast lýtalaust sköpunarverk hans. (Sjá 1Mós 2.7-9, 15). Guð gaf til kynna að við ættum að vinna fyrir hann, allt frá því að gefa dýrunum nöfn, annast garðinn og fylla jörðina með afkomendum.

Hann blessar okkur einnig með auðlindum sem hann treystir okkur til að nýta með því að safna fjármunum, senda greiðslur, gera fjárhagsáætlanir og færa tíund og fórnir til kirkjunnar á hvíldardögum. Guð hvetur okkur til að nota þær auðlindir sem hann hefur gefið okkur til að mæta þörfum okkar og annarra og til framgangs starfsins. Þó svo það virðist ótrúlegt þá hefur Guð treyst okkur fyrir uppeldi barna sinna, uppbyggingu húsa hans og að mennta komandi kynslóðir.

Þessa viku munum við rannsaka þau forréttindi og þá ábyrgð sem það felur í sér að tilheyra fjölskyldu Guðs.