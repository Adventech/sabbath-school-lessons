---
title:  Við tilheyrum fjölskyldu Guðs
date:  01/01/2023
---

> <p></p>
> „Þess vegna beygi ég kné mín fyrir föðurnum, sem hvert faðerni fær nafn af á himni og jörðu“ (Ef 3.14, 15).

`Hvaða mynd nýtir þetta vers og hvaða von er þar að finna?`

Snemma á starfsferli sínum sagði Jesús: „Þannig skuluð þér biðja: Faðir vor, þú sem ert á himnum. Helgist þitt nafn“ (Matt 6.9). Seinna endurtók hann þessa sömu bæn einslega fyrir lærisveina sína (Lúk 11.2). Jesús sagði okkur að kalla föður sinn „föður vorn á himnum.“ Þegar Jesús hitti Maríu eftir upprisuna vildi hún faðma hann en „Jesús sagði við hana: „Snertu mig ekki. Ég er ekki enn stiginn upp til föður míns. En farðu til bræðra minna og seg þeim: Ég stíg upp til föður míns og föður ykkar, til Guðs míns og Guðs ykkar“ (Jóh 20.17).

Þar sem við eigum sama föður og Jesús þá er hann bróðir okkar og við erum öll systkini í Drottni. Jesús varð meðlimur hinnar jarðnesku fjölskyldu svo að við gætum orðið meðlimir hinnar himnesku fjölskyldu. „Hin himneska fjölskylda og hin jarðneska eru eitt“ (ÞA, bls. 625).

`Lestu 2Mós 3.10; 2Mós 5.1 og Gal 3.26, 29. Hvað segja þessi vers okkur um það hvernig Guð kemur fram við okkur? Hvers vegna ætti það að uppörva okkur?`

Í stað þess að líta á sköpun þar sem við erum einungis afurð kaldra náttúrulögmála kennir Biblían ekki aðeins að Guð sé til heldur að hann elski okkur og tengist okkur á svo elskuríkan hátt að ritningin notar oft myndina af fjölskyldu til að lýsa þeim tengslum. Þegar Jesús kallar Ísrael „mitt fólk“ eða okkur „Guðs börn“ eða talar um Guð sem „okkar föður“ er meiningin sú sama: Guð elskar okkur eins og meðlimir fjölskyldunnar eiga að elska hver annan. Hvílílk gleðifregn mitt í heimi sem í sjálfum sér getur verið mjög óvinveittur!

`Ímyndið ykkur heim þar sem við komum fram hvert við annað sem fjölskyldumeðlimi. Hvernig getum við lært að koma fram við aðra sem systkini okkar?`