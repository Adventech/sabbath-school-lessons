---
title:  Fórnargjafir Til Jesú
date:  21/01/2023
---

### Lesefni vikunnar
2Kor 9.6, 7; 5Mós 16.17; Slm 116.12-18; 1Kro 16.29; Mrk 12.41-44; Mrk 14.3-9.

> <p>Minnistexti</p>
> „Hvað á ég að gjalda Drottni fyrir allar velgjörðir hans við mig? Ég lyfti bikar hjálpræðisins og ákalla nafn Drottins. Ég greiði Drottni heit mín og það í augsýn alls lýðs hans“ (Slm 116.12-14).

Auk tíundargreiðslunnar eru fórnargjafir sem dregnar eru af þeim 90% sem eftir eru þegar tíundin hefur verið greidd. Hér kemur gjafmildin í ljós. Fólk Guðs færði ýmsar fórnargjafir, eins og t.d. syndafórnir, sem svörun við náð Guðs, eða þakkarfórnir í viðurkenningarskyni fyrir vernd Guðs og blessanir í formi heilsu, velmegunar og stuðnings hans. Einnig voru fórnargjafir til fátækra og til byggingar og viðhalds tilbeiðslustaðarins.

Þegar við hugsum um allt það sem Guð gefur okkur lítum við ekki lengur á gjafir okkar sem einungis viðhald umhverfis og tæknibúnaðar. Við færum gjafir okkar sem svörun við því sem Guð hefur gert fyrir okkur, einkum með fórn Jesú. „Við elskum því að Guð elskaði okkur að fyrra bragði“ (1Jóh 4.19). Síðan notar kirkjan, hvort sem um er að ræða kirkju staðarins, samtökin eða aðalsamtökin, gjafir okkar til að efla málefni Guðs. Þessa viku munum við kanna það sem Biblían hefur að segja um fórnargjafirnar sem þátt í ráðsmennsku okkar í verki Guðs á jörðinni.