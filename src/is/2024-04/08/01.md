---
title:  Uppfylling Spádóma Gamla Testamentisins
date:   16/11/2024
---

### Lesefni vikunnar
Jóh 5.17, 20, 36-40, 46, 47; Jóh 13.18; Jóh 17.12; Jer 2.13; Sak 9.9; Jóh 8.12-30.

> <p>Minnistexti</p>
> „Ég hef þann vitnisburð sem er meiri en Jóhannesar því verkin, sem faðir minn fékk mér að fullna, verkin sem ég vinn, bera mér vitni að faðirinn hefur sent mig“ (Jóh 5.36).

Hvað eftir annað sjáum við í guðspjalli Jóhannesar allt sem Jesús sagði og gerði sem sýndi fram á að Messías, Kristur, hefði komið til Ísraels. Hann hafði einnig komið sem einn þeirra, Gyðingur sem fæddist í Betlehem í samræmi við spádóma ritningarinnar.

Samt segir Jóhannes: „Hann var í heiminum og heimurinn var orðinn til fyrir hann en heimurinn þekkti hann ekki“ (Jóh 1.10).

Þetta er undraverð yfirlýsing að heimurinn þekkti hann ekki þrátt fyrir allt. Við sjáum bæði í þessu guðspjalli og hinum að margir þekktu hann ekki þó þeir ættu að gera það, einkum á grundvelli alls þess sem Jesús sagði og gerði auk þess að Gamla testamentið benti fram til hans.

Þessa viku munum við líta á fleiri leiðir sem Jóhannes notaði til að opinbera Jesú sem Messías en auk þess hvers vegna margir héldu áfram að hafna honum þrátt fyrir allt sem benti til hans sem Krists.

Hvað getum við lært af mistökum þeirra?