---
title:  'Spádómar Gamla testamentisins um Jesú: síðari hluti'
date:   20/11/2024
---

Jesús sagði við trúarleiðtogana: „Þér rannsakið ritningarnar því í þeim hyggist þér eiga eilíft líf. Og það eru þær sem vitna um mig“ (Jóh 5.39). Þvílík ótrúleg yfirlýsing varðandi sjálfan sig!

Fræðimenn eru ekki sammála en margir þeirra áætla að Jesús frá Nasaret hafi uppfyllt hundruð af spádómum Gamla testamentisins. Hver sem talan er þá eru ekki miklar líkur á því að einn einstaklingur uppfylli jafnvel örfáa þeirra hvað þá alla, sem er ótrulegt en satt.

Einhver kom eitt sinn með eftirfarandi samlíkingu. Hugsið ykkur að fylla landsvæði á stærð við Texas með rúmlega hálfum meter af myntum og mála eina þeirra rauða og hræra henni í myntalagið, binda síðan fyrir augun á einhverjum og gefa honum eitt tækifæri til að finna lituðu myntina. Hverjar eru líkurnar á að það takist í einni tilraun?

Það er enginn vafi á því að Gamla testamentið segi fyrir um fæðingu Jesú, líf hans og dauða og gefur þannig sláandi vísbendingu um að hann hafi verið hinn væntanlegi Messías. Jóhannes bendir margsinnis á þessa texta í Gamla testamentinu til að benda á hver Jesús var og hvers vegna við ættum að trúa á hann og taka á móti þeirri frelsun sem hann býður upp á.

**Hvað segja eftirfarandi textar í Jóhannesarguðspjallinu um Jesú sem uppfyllingu á spádómunum um Messías?**

`Jóh 12.13 og Slm 118.26`

`Jóh 12.14, 15 og Sak 9.9`

`Jóh 13.18 og Slm 41.10`

`Jóh 19.37; Sak 12.10 og Sak 13.6`

`Á hve sterkum grunni byggist trú þín? Ef einhver skyldi ögra trú þinni á Jesú sem Messíasi hvernig myndir þú svara og hvert myndir þú leita til að verja þá trú þína og hvers vegna?`