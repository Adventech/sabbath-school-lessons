---
title:  Vald ritninganna
date:   18/11/2024
---

Auk táknanna og vitnisburðanna sem Jóhannes notaði til að benda á Jesús sem Messías skírskotaði hann til heimilda Gamla testamentisins og spádóma þess sem sögðu fyrir um starf Krists. Gamla testamentið er ekki einungis miðlægt fyrir guðspjall Jóhannesar heldur allt Nýja testamentið. Rökin fyrir því hver Jesús var, hvaðan hann kom, hvað hann gerði og hvað hann muni gera eru byggð á ritningunni, í þessu tilviki Gamla testamentinu.

`Lestu Jóh 5.39, 40, 46, 47. Hvað kenna þessir textar okkur um afstöðu Jesú til valds ritningarinnar?`

Hvað eftir annað í guðspjöllunum bendir Jesús á áreiðanleik ritninganna sem lykilvitni um hann. Til dæmis notar Jesús oft atburði í Gamla testamentinu til að benda á sig og verkefni sín. Meðal þeirra tekur hann atburð sem finna má í 4Mós 21.5-9. „Og eins og Móse hóf upp höggorminn í eyðimörkinni, þannig á Mannssonurinn að verða upp hafinn“ (Jóh 3.14). Jesús vísar ekki einungis til frásagnarinnar heldur notar hann hana til að benda á hann og jafnframt gefa okkur áreiðanlega túlkun á því sem sögunni var ætlað að færa fram.

En það er ekki aðeins Jesús heldur einnig aðrir sem nota Gamla testamentið til að benda á Jesú. Til dæmis lesum við ummæli Filippusar í byrjun guðspjallsins: „Við höfum fundið þann sem Móse skrifar um í lögmálinu og einnig spámennirnir“ (Jóh 1.45).

`Lestu Jóh 13.18; Jóh 17.12; Jóh 19.24, 28, 36. Hvað kenna þessir textar okkur um áreiðanleika ritningarinnar eins og Jesús og Jóhannes skildu hana? Hvað ætti það að kenna okkur um hið mikilvæga hlutverk hennar einnig fyrir trú okkar? Hvaða áhrifavöld í dag leitast leynt og ljóst við að grafa undan trausti okkar til valds Biblíunnar?`