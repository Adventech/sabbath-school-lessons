---
title:  Til íhugunar
date:   22/11/2024
---

Lestu „Hjarta yðar skelfist ekki“ í ÞA, bls. 496-510.

„Gyðingaþjóðinni hafði verið trúað fyrir sannleikanum líkt og gullnum fjársjóði. Kristur sjálfur hafði sett á stofn hagkerfi þjóðarinnar sem var merki himinsins. Hin miklu sannleiksatriði endurlausnarinnar voru hulin í táknum. En þegar Kristur kom könnuðust Gyðingarnir ekki við hann sem táknin bentu til. Þeir höfðu orð Guðs undir höndum en aldagamlar hefðir og mannlegar túlkanir ritninganna huldi fyrir þeim sannleikann eins og hann er að finna í Jesú. Þeir höfðu glatað andlegu mikilvægi hinna helgu rita. Fjárhirsla allrar þekkingar var þeim opin en þeir vissu það ekki.

Guð hylur ekki sannleika sinn fyrir mönnunum. En með afstöðu sinni og athöfnum skyggja þeir á hann svo hann verður þeim torskilinn. Kristur gaf Gyðingunum ríkulega vísbendingu um að hann væri Messías, en kenningar hans kölluðu á breytingar í lífi þeirra. Þeir sáu fram á að ef þeir tækju á móti Kristi yrðu þeir að segja skilið við vinsælar lífsreglur og hefðir ásamt eigingjörnum og óguðlegum iðkunum. Það tók fórn að veita viðtöku óbreytanlegum, eilífum sannleika. Þess vegna vildu þeir ekki veita viðtöku ómótstæðilegustu vísbendingu Guðs til að staðfesta trúna á Krist. Þeir sögðust trúa ritningum Gamla testamentisins en samt neituðu þeir að taka á móti vitnisburðinum sem þar er að finna varðandi líf og eðli Krists. Þeir óttuðust að verða sannfærðir um að þeir ættu að snúa sér og neyðast til að hætta við fyrirfram mótuð viðhorf. Fjársjóður fagnaðarerindisins, vegurinn, sannleikurinn og lífið var á meðal þeirra en þeir höfnuðu stærstu gjöf sem himinninn gat veitt“ (COL, bls. 105).

**Til umræðu**:

`Hvernig styrkja þeir spádómar trúna sem uppfylltust í lífi Jesú?`

`Hverjar voru megin hindranirnar sem stóðu í veginum fyrir því að trúarleiðtogarnir tryðu á Jesú? Hvernig koma þessar meginreglur einnig fram í dag?`

`Á hvaða stigi er traust þitt í dag? Hvað getur þú gert til að styrkja trú þína?`

`Hvað ætti svar þitt við spurningunni í lok mánudagskaflans að kenna okkur varðandi vald ritninganna, og hvers vegna verðum við að hafna öllu sem skyggir á endanlegt vald og áreiðanleika ritninganna?`