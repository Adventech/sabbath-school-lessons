---
title:  'Spádómar Gamla testamentisins um Jesú: fyrri hluti'
date:   19/11/2024
---

Í viðræðum sínum við trúarleiðtogana um hver hann væri staðfesti Jesú vald ritninganna. Í fljótu bragði gæti það virst vera óþarfi þar sem trúarleiðtogarnir trúðu Biblíunni. En jafnvel í þeirra hópi lagði Jesús áherslu á vald ritningarinnar til þess að sýna þeim hver hann væri, óháð forherðingu hjartna þeirra og hversu mjög þeir leituðust við að berjast gegn því að sannfærast.

Jóhannes skráir margar beinar og óbeinar tilvitnanir úr Gamla testamentinu sem benda til Jesú sem uppfyllingu á fyrirheitum Gamla testamentisins um Messías.

**Hvaða tengsl eru milli eftirfarandi texta úr Gamla og Nýja testamentinu? Hvernig notar Nýja testamentið þá til að vitna um Jesú?**

`Jóh 1.23 og Jes 40.3`

`Jóh 2.16, 17 og Slm 69.10`

`Jóh 7.38 og Jer 2.13`

`Jóh 19.36 og 4Mós 9.12`

Það er ekki einungis Jóhannes heldur einnig Pétur, Páll, Matteus, Markús, Lúkas og allir höfundar Nýja testamentisins sem undir innblæstri heilags anda leggja áherslu á hvernig líf Jesú frá Nasaret, dauði hans, upprisa og himnaför til hásætis Guðs uppfylltu spádóma Gamla testamentisins.

En þó svo Jesús benti lærisveinum sínum stöðugt til ritninganna, sem sögðu fyrir um þjónustu hans, var það ekki fyrr en eftir dauða hans, upprisu og birtingu að þeir skildu það loksins. „Þegar hann var risinn upp frá dauðum minntust lærisveinar hans að hann hafði sagt þetta, og þeir trúðu ritningunni og orðinu sem Jesús hafði talað“ (Jóh 2.22; sjá einnig Jóh 20.9).