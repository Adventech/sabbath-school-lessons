---
title:  Merki Um Guðdóm
date:   05/10/2024
---

### Lesefni vikunnar
Jóh 6.1-15; Jes 53.4-6; 1Kor 5.7; Jóh 6.26-36; Jóh 9.1-41; 1Kor 1.26-29; Jóh 11.

> <p>Minnistexti</p>
> „Jesús mælti: „Ég er upprisan og lífið. Sá sem trúir á mig mun lifa þótt hann deyi. Og hver sem lifir og trúir á mig mun aldrei að eilífu deyja. Trúir þú þessu?““ (Jóh 11.25, 26).

Biblían gerir það ljóst að Jesús Kristur sé hinn eilífi sonur, einn með föðurnum, hvorki sem afkomandi né sköpun. Jesús er sá sem skapaði allt sem varð til (Jóh 1.1-3). Jesús hefur því ávallt verið til. Enginn tími hefur verið án hans. Þó svo Jesús kæmi til þessarar jarðar sem maður þá hélt hann ávallt guðdómi sínum og sagði og gerði stundum eitthvað sem sýndi guðdóm hans.

Þessi sannleikur var mikilvægur fyrir Jóhannes og þar af leiðandi benti hann á þá staðreynd til að sýna guðdóm Krists þegar hann sagði frá sumum kraftaverkum hans. Jesús sagði ekki aðeins eitthvað sem opinberaði guðdóm hans heldur studdi hann orð sín með verkum sem sýndu fram á guðdóm hans.

Í þessari lexíu munum við líta á þrjú af áhrifamestu táknum Jesú um guðdóm sinn. Það sem er eftirtektarverk er að í öllum tilvikum voru sumir sem trúðu ekki kraftaverkunum eða skildu mikilvægi þeirra. Í hugum sumra voru þau merki um að þeir ættu að snúa sér frá Jesú, fyrir aðra jók það blindu þeirra og að mati enn annarra bentu þau á að tími væri kominn til að áforma dauða Jesú. En svo voru aðrir sem notuðu tækifærið til að trúa því að Jesús væri Messías.