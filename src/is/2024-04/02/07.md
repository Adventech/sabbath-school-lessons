---
title:  Til íhugunar
date:   11/10/2024
---

Lestu eftirfarandi kafla í ÞA: „Kreppa í Galíleu,“ bls. 280-290; „Lasarus, kom út,“ bls. 389-398 og „Ráðabrugg prestanna,“ bls. 399-403.

„Líf Krists, sem gefur heiminum líf, er í orði hans. Það var með orði sínu sem Jesús læknaði sjúkdóma og rak út illa anda. Með orði sínu stillti hann vatnið og vakti upp dauða og fólkið vitnaði að orð hans væri máttugt. Hann talaði Guðs orð eins og hann hafði talað fyrir munn allra spámanna og lærifeðra Gamla testamentisins. Öll Biblían opinberar

Krist og frelsarinn vildi festa trú fylgjenda sinna á orðinu. Þegar sýnileg nærvera hans yrði tekin burt, yrði orðið orkulind þeirra. Þeir skyldu, eins og meistari þeirra, lifa „á hverju því orði, sem fram gengur af Guðs munni“ (Matt 4.4).

Svo sem jarðneskt líf okkar þarf fæðu sér til viðhalds eins er andlegt líf okkar nært af orði Guðs. Og sérhver maður á að meðtaka lífið frá orði Guðs sjálfum sér til handa. Við eigum ekki að öðlast það eingöngu fyrir milligöngu annarra. Við þurfum að lesa Biblíuna vandlega og biðja Guð um hjálp heilags anda til þess að geta skilið orð hans“ (ÞA, bls. 286).

**Til íhugunar**:

`Þessa viku höfum við litið á Jesú metta fimm þúsundir, lækna mann sem var blindur frá fæðingu og vekja Lasarus upp frá dauðum. Í öllum þeim tilvikum gaf Jesús áhrifamikla vísbendingu um guðdóm sinn. En þrátt fyrir að þau væru undraverð þá ollu þau klofningu. Sumir brugðust við í trú, aðrir fylltust efasemdum. Hvað kennir það okkur um það hvernig fólk geti enn valið að hafna Guði þrátt fyrir áhrifamiklar vísbendingar?`

`Allar þessar frásagnir benda til Krists sem hins guðlega sonar Guðs. Hvers vegna er guðdómur hans svo mikilvægur fyrir trúna á Jesú sem frelsara okkar?`

`Líttu aftur á 1Kor 1.26-29. Hvernig sjáum við sömu meginreglur að verki á 21. öldinni? Hvað er það af þeirri „heimsku“, sem hinir kristnu trúa en þeir sem eru vitrir að manna dómi, hæðast að eða hafna? Hverju trúum við sem „gerir hinum volduga kinnroða?“`