---
title:  Nýr skilningur á Messíasi
date:   04/11/2024
---

`Lestu Jóh 1.32-36. Hvað segir Jóhannes skírari hér um Jesú sem kom fólki á óvart varðandi hinn langþráða Messías?`

Gyðingarnir væntu Messíasar sem koma myndi til að leysa þá undan yfirráðum Rómar. Þeir höfðu verið lengi undir ánauðaroki og þeir trúðu því að Messías myndi ekki aðeins kollvarpa Róm heldur einnig gera þá að mikilli og voldugri þjóð. En þegar Jóhannes kallaði Jesú „Guðs lamb“ sem benti til friðþægingarfórnar hans virðist meirihluti fólksins hafa misskilið þau. Að öllum líkindum vissi fólkið alls ekki hvað hann var að tala um.

Þannig vildi Jóhannes breyta skilningi fólksins á Messíasi með guðspjalli sínu þannig að það gæti séð Jesú sem uppfyllingu spádómanna varðandi konunginn sem koma átti og hvað hann átti að gera. Hann kom ekki sem pólitískur eða hernaðarlegur leiðtogi heldur til þess að leggja sig fram sem fórn fyrir syndir heimsins. Það var áform hans. Einungis þegar því er lokið mun hið endanlega ríki verða grundvallað (sjá Dan 7.18).

„Þegar Jóhannes við skírn Jesú nefndi hann lamb Guðs var nýju ljósi varpað á hlutverk Messíasar. Huga spámannsins var beint til orða Jesaja: „Eins og lamb, sem leitt er til slátrunar“ (Jes 53.7)“ (ÞA, bls. 90).

Í Jóh 1.31 segir Jóhannes skírari: „Sjálfur þekkti ég hann ekki“ (Jóh 1.31). Hvernig vissi Jóhannes þá að Jesús væri Messías? Svarið er að finna í því að Drottinn, sem hafði sent Jóhannes, hafði sagt honum: „Sá sem þú sérð andann koma yfir og nema staðar á, hann er sá sem skírir með heilögum anda.“ Þetta er sá og ég vitna að hann er sonur Guðs“ (Jóh 1.33, 34). Guð opinberaði þannig fyrir Jóhannesi að Jesús væri Messías.

Kristur er kraftur Guðs og speki Guðs (1Kor 1.24). Sú þekking að Jesús sé Kristur er komin frá Guði sjálfum fyrir sannfæringu anda hans. Það þema er algengt í guðspjalli Jóhannesar. Frelsunin kemur ekki fyrir tilverknað veraldlegrar heimspeki, vísindi eða æðri menntun. Hún er einungis frá Guði komin til hjartna sem eru undirgefin í trú og hlýðni við Jesú.

`Hvernig gætum við vitað sannleikann um Jesú sem friðþægingarfórn okkar ef hann hefði ekki verið opinberaður okkur? Hvers vegna er því svo mikilvægt að þekkja Biblíuna og það sem hún hefur að segja um Jesú?`