---
title:  Fleiri Vitnisburðir Um Jesú
date:   02/11/2024
---

### Lesefni vikunnar
Jóh 3.25-36; Jóh 1.32-36; Dan 7.18; Jóh 6.51-71; Jóh 5.36-38; Jóh 7.37-53.

> <p>Minnistexti</p>
> „Og þegar ég verð hafinn upp frá jörðu mun ég draga alla til mín“ (Jóh 12.32).

Jesús lætur ekki næja að segja eitthvað undravert um sjálfan sig, hver hann er, hver sendi hann eða hvaðan hann komi. Með kraftaverkum og táknum sýndi hann einnig fram á hver hann væri. Um það vitnuðu ýmsir þegar þeir sögðu: „Mun Kristur gera fleiri tákn þegar hann kemur en þessi maður hefur gert?“ (Jóh 7.31).

Hann rökstuddi orð sín með athöfnum sem sönnuðu sannleika orða hans.

En þegar dramað heldur áfram koma skiptar skoðanir fram hjá fólkinu. Lækning mannsins við Betesdalaugina vekur reiði sumra leiðtoganna. Umræðurnar í Kapernaúm eftir að Jesús mettaði 5000 manns urðu til þess að mannfjöldinn hafnaði Jesú. Upprisa Lasarusar kveikti trú sumra en andúð annarra sem að lokum leiddi til réttarhalda og aftöku Jesú.

Þessa viku munum við líta á suma þeirra sem vitnuðu um Jesú. Í þessum tilvikum opinberast þættir sem sýna fram á hver Jesús er í raun og veru, og þegar við lítum á heildina mun hún gefa okkur dýpri innsýn í hver Jesús, Messías, er í raun.