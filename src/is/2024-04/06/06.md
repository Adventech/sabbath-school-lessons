---
title:  Vitnisburður mannfjöldans
date:   07/11/2024
---

„Síðasta daginn, hátíðardaginn mikla, stóð Jesús þar og kallaði: „Ef nokkurn þyrstir þá komi hann til mín og drekki. Frá hjarta þess sem trúir á mig munu renna lækir lifandi vatns. eins og ritningin segir““ (Jóh 7.37, 38).

Jóhannes skráði oft djarfar yfirlýsingar Jesú um sjálfan sig, hver hann væri og hvert ætlunarverk hans væri.

Ofanskráður texti er enn eitt dæmi um yfirlýsingar Jesú um sjálfan sig og um það sem hann myndi gera fyrir alla sem til hans kæmu. Það voru einnig undraverðar yfirlýsingar.

`Hver voru viðbrögð margra Gyðinga þegar Jesús talaði til þeirra sem komu til musterishátíðarinnar? (Jóh 7.37-53).`

Sumir sögðu að hann væri spámaðurinn sem Móse hafði sagt fyrir um löngu áður (sjá 5Mós 18.15-19). Aðrir töldu að Jesús væri Kristur. En þetta leiddi af sér deilur um að Messías ætti ekki að koma frá Galíleu, hann ætti að vera af ætt Davíðs og fæðast í Betlehem. Þetta passaði allt vel við Jesú (sbr. Matt 1 og 2) þó svo margir virtust ekki vita um það. Þetta, ásamt málsnilld hans, leiddi til þess að þeir sem áttu að taka hann höndum hikuðu. Farisearnir brugðust við embættismönnunum með annarri spurningu: „Ætli nokkur af höfðingjunum hafi farið að trúa á hann eða þá af faríseum?“ (Jóh 7.48). Þessi spurning fariseanna gaf Jóhannesi tækifæri til að benda aftur til Nikódemusar sem leitaðist við að vernda Jesú gegn ráðabruggi þeirra, eftir að hann átti samfund sinn með Jesú. Hann sagði: „Mundi lögmál okkar dæma mann nema hann sé yfirheyrður áður og að því komist hvað hann hefur aðhafst?“ (Jóh 7.51).

Tók Nikódemus einhvern tímann við Jesú sem Messíasi? Þó svo þetta atvik sanni ekki að hann hafi gert það þá er það ásamt því sem hann gerði eftir dauða Jesú (sjá Jóh 19.39, 40) áreiðanleg yfirlýsing um að Nikódemus hafi endanlega trúað á hann.

Þar af leiðandi var svarið við spurningu faríseanna í rauninni jákvætt, einn faríseanna trúði reyndar á hann.

`Lestu Jóh 7.49. Hvað sögðu leiðtogarnir sem sýndi fyrirlitningu þeirra frammi fyrir mannfjöldanum sem fylgdi Jesú? Hvað getum við lært af því?`