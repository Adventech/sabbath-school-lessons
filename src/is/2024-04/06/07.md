---
title:  Til íhugunar
date:   08/11/2024
---

Lestu þessa kafla í ÞA: „Kreppa í Galíleu,“ bls. 280-290 og „Í ytri forgarðinum,“ bls. 463-467.

„Til hvers ættum vér að fara?“ Kennimenn Ísraels voru þrælar formsins. Farísearnir og saddukearnir áttu í sífelldum deilum. Að yfirgefa Jesú var að gefa sig á vald kredduþrælum og formdýrkendum og metorðagjörnum mönnum sem leituðu eigin upphefðar. Lærisveinarnir höfðu fundið meiri frið og fögnuð síðan þeir játuðust Kristi en í öllu lífi sínu fram að því. Hvernig gætu þeir farið aftur til þeirra sem höfðu litilsvirt og ofsótt vin syndarans? Þeir höfðu lengi verið að leita Messíasar. Nú var hann kominn og þeir gátu ekki snúið við honum baki og gengið þeim á hönd sem sóttust eftir lífi hans og höfðu ofsótt þá fyrir að gerast fylgjendur hans.

„Til hvers ættum við að fara?“ Ekki frá kenningum Krists, kenningum hans um kærleik og miskunn til myrkurs vantrúarinnar, vonsku heimsins. Þegar margir, sem höfðu verið áhorfendur að dásemdarverkum frelsarans, yfirgáfu hann lýsti Pétur trú lærisveinanna - „Þú ert hinn heilagi Guðs.“ Tilhugsunin um að missa þetta akkeri sálarinar fyllti þá ugg og sársauka. Að vera sviptur frelsara var eins og að vera á reki á dimmum og stormúfnum sæ“ (ÞA, bls. 288, 289).

**Til umræðu**:

`Þegar dregnar eru fram staðreyndir varðandi Jesú sem Messías og sannindi kristninnar eru sumir sem veita þeim viðtöku með gleði en aðrir hafna þeim? Hvers vegna?`

`Hvaða sannleikur er mikilvægri en sá að Jesús Kristur dó fyrir syndir okkar? Hvernig lærðum þann sannleika? Var það gegnum vísindin, náttúrulögmálið, rökfærslu, skynsemina? Öll þessi svið gætu fengið okkur til að trúa á Guð sem skapara eða frumherja, en ekkert þeirra gæti eitt sér eða í sameiningu kennt okkur mikilvægasta sannleikann sem við þurfum að þekkja - að Kristur dó fyrir syndir okkar. Hvað ætti sú staðreynd - að öll þessi svið gætu ekki einu sinni sett fram grundvallarmeginregluna sem við þurfum að þekkja - að sýna okkur fram á hversu mikilvægt það er að líta á Biblíuna sem endanlega heimild varðandi trúna?`

`Hvers vegna er það svo mikilvægt fyrir trú okkar að rifja upp það sem Guð hefur gert í lífi okkar?`