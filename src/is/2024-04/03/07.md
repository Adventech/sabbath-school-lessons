---
title:  Til íhugunar
date:   18/10/2024
---

Lestu kaflann „Guð er með oss“ í ÞA, bls. 9-14.

„Drottinn Jesús Kristur, hinn guðlegi sonur Guðs, var til frá alda öðli sem sérstök vera en samt eitt með föðurnum. Hann var yfirgnæfandi dýrð himinsins. Hann var foringi hinna himnesku vitsmunavera og það voru réttindi hans að hljóta aðdáunarvirðingu englanna. Guð var ekki rændur. (Sjá einnig Okv 8.22-27.)

„Það er bæði ljós og dýrð fólgin í sannleikanum um að Kristur hafi verið eitt með föðurnum áður en grundvöllur heimsins var lagður. Það er ljósið sem skín í myrkrinu og gerir það ljómandi af guðlegri, upprunalegri dýrð. Þessi sannleikur, sem er óendanlega leyndardómsfullur í sjálfum sér, útlistar önnur leyndardómsfull og óskýranleg sannindi í ljósi sem við fáum ekki skilið, getum ekki nálgast“ (5SDABC, bls. 1126).

„Jesús sagði: „Og þegar ég verð hafinn upp frá jörðu, mun ég draga alla til mín“ (Jóh 12.32). Kristur verður að opinberast syndaranum sem frelsarinn, er dó fyrir syndir heimsins. Og er vér sjáum lamb Guðs á krossinum á Golgata, tekur leyndardómur endurlausnarinnar að ljúkast upp fyrir sjónum okkar og gæska Guðs leiðir okkur til iðrunar. Með því að deyja fyrir syndarana, auðsýndi Kristur kærleika, sem er ofar mannlegum skilningi. Og er syndarinn sér þennan kærleika, gerir það hjartað bljúgt, hefur djúp áhrif á hugann og vekur hryggð í sálinni. . . . En hvenær sem [mennirnir] sýna viðleitni til þess að bæta sig af einlægri löngun til að gjöra það sem rétt er, þá er það kraftur Krists sem er að laða þá til hans. Áhrif, þeim ómeðvituð, eru að verki í sálinni. Samviskan vaknar og ytri hegðun breytist til batnaðar. Og er Kristur laðar þá til að líta til krossins, að sjá hann sem syndir þeirra hafa stungið, vekja boðorð Guðs hjá þeim samviskubit“ (VK, bls. 31, 32).

**Til umræðu**:

`Hvers vegna ætli Jóhannes hafi byrjað á því að tala um Jesú sem skapara? Hvað segir það okkur um mikilvægi sköpunarinnar í allri guðfræði? Hvers vegna er því mikilvægt að hafa réttan skilning á sköpuninni eins og hún er framsett í Biblíunni?`

`Hugleiddu spurninguna í lok sunnudagskaflans. Hvað verður um krossinn ef sköpuð vera dó á honum í stað hins eilífa Guðs? Hverju myndum við glata ef Jesús væri eitthvað annað en hinn eilífi Guð?`