---
title:  'Baksviðið: Formáli'
date:   12/10/2024
---

### Lesefni vikunnar
Jóh 1.1-5; 1Mós 1.1; Jóh 1.9-13; Jóh 3.16-21; Jóh 9. 35-41; Matt 7.21-23; Jóh 17.1-5.

> <p>Minnistexti</p>
> „Í upphafi var Orðið og Orðið var hjá Guði og Orðið var Guð“ (Jóh 1.1).

Í fyrstu lexíunni var fjallað um lok Jóhannesarguðspjallsins sem útskýrði hvers vegna hann skrifaði guðspjall sitt. Í þessari lexíu munum við líta á upphaf guðspjallsins þar sem Jóhannes gefur til kynna hvert hann, undir inblæstri heilags anda, hyggst leiða lesandann. Í upphafi rita sinna í Nýja testamentinu gefa höfundarnir oft til kynna þau þemu sem þeir hyggjast fjalla um. Það á einnig við um Jóhannes en þemu hans eru þættir í yfirgripsmiklum málum sem setja fram ríkjandi sannindi um Jesú Krist, sannindi sem ná jafn enn lengra aftur í tímann en sjálf sköpunin.

Þessi framsetning í upphafi bókarinnar veitir lesendunum, sem þegar vissu að Jesús væri Messías, ávinning sem persónur bókarinnar höfðu ekki. Lesandinn getur greinilega séð þau mikilvægu þemu sem postulaboðberinn dregur fram þegar hann skráir sögu Jesú. Þessi miklvægu þemu eru sett fram innan dvalartíma Jesú hér á jörðinni.

Þessi lexía byrjar með formálanum (Jóh 1.1-18) sem dregur saman meginþemu guðspjallsins. Síðan munum við einnig líta á þessi þemu á öðrum stöðum í guðspjallinu.