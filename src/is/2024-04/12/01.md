---
title:  'Stund Dýrðarinnar: Krossinn Og Upprisan'
date:   14/12/2024
---

### Lesefni vikunnar
Jóh 18.33 - 19.5; Jóh 19.17-22; Jóh 19.25-27; Lúk 2.34, 35; Jóh 20.1-18; 1Kor 15.12-20.

> <p>Minnistexti</p>
> „Þá segir Pílatus við hann: „Þú ert þá konungur?“ Jesús svaraði: „Rétt segir þú. Þú segir að ég sé konungur. Til þess er ég fæddur og til þess er ég kominn í heiminn að ég beri sannleikanum vitni. Hver sem er sannleikans megin heyrir mína rödd““ (Jóh 18.37).

Krossfesting og upprisa Jesú eru hápunktur Jóhannesarguðspjallsins. Fyrstu tíu kaflarnir ná yfir um það bil þrjú og hálft ár en kaflarnir 11 - 20 ná einungis yfir eina til tvær vikur.

Guðspjöllin fjögur segja frá dauða Jesú á mismunandi hátt. Þó svo frásagnir þeirra passi saman þá leggur hver höfundur megináherslu á þætti sem eru í samræmi við þemu þess guðspjalls. Matteus leggur áherslu á uppfyllingu ritningarinnar, Markús leggur áherslu á hliðstæðuna milli skírnar Jesú og krossins og Lúkas beinir athyglinni að krossinum sem lækningu og hjálpræði (frásögnin um ræningjann á krossinum).

Jóhannes, aftur á móti, framsetur krossinn sem krýningu Jesú og tengir hana einkum hugmyndinni um „stundina“ sem hann talar oft um í guðspjalli sínu (Jóh 7.30; Jóh 8.20; Jóh 12.27). Hugmyndin um krýningu er kaldhæðnisleg þar sem krossfestingin var smánarlegasti og svívirðilegasti dauðdaginn sem Rómverjar notuðu. Þessi andstæða bendir til kaldhæðnislegrar framsetningar Jóhannesar: Jesús deyr í smán en dauði hans er jafnframt dýrleg krýning hans sem frelsara.