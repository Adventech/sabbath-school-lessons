---
title:  Jesús og María
date:   19/12/2024
---

`Lestu Jóh 20.11-13. Hvað gerðist sem sýnir okkur hvers vegna María Magdalena skildi enn ekki merkingu tómu grafarinnar?`

Síðast var getið um Maríu þegar hún sagði Pétri og Jóhannesi frá tómu gröfinni (Jóh 20.2). Þeir hlupu til grafarinnar og hún kom þangað stuttu seinna. Eftir að Pétur og Jóhannes höfðu rannsakað gröfina fóru þeir en María sneri aftur var þar um stund og grét. Það er enginn vafi að hún hafi grátið talsvert síðustu dagana og nú kemur þetta í viðbót. Hún beygir sig niður og lítur inn.

Það kemur henni á óvart að sjá tvo engla í hvítum klæðum sitja þar sem líkami Jesú hafði legið. Þeir spurðu hana: „Kona, hví grætur þú?“ (Jóh 20.13). Hún svaraði sársaukafullt að „þeir“ hefðu tekið brott Drottin hennar og hún vissi ekki hvar þeir hefðu lagt hann.

`Lestu Jóh 20.14-18. Hvað gerbreytti öllu fyrir Maríu?`

Með társtokkin augu sneri María sér og sá einhvern standa bak við hana. Orð þessa ókunna aðila svipaði til orða englanna er hann spurði: „Kona, hví grætur þú? Að hverjum leitar þú?“ (Jóh 20.15). Hún heldur að hún sé að tala við grasgarðsvörðinn og biður hann um að hjálpa sér að finna líkama Jesú.

Óþekkti aðilinn segir eitt orð: „María!“ Það var opinberun sem breytti heiminum með einu orði. Allt í einu kannast hin undrandi María við að það er hinn upprisni Jesús sem er að tala við sig og hún kannast við hver hann er. Jesús fer fram á að hún haldi ekki aftur af sér þar sem hann verður að stíga upp til föðurins. Hún eigi aftur á móti að fara og segja lærisveinunum að hann stígi „upp til föður míns og föður ykkar, til Guðs míns og Guðs ykkar“ (Jóh 20.17). María uppfyllir það sem henni var ætlað og hún segir lærisveinunum að hún hafi séð Drottin. Auk þess deilir hún með þeim því sem hann hafði deilt með henni (Jóh 20.18).

`Lestu 1Kor 15.12-20. Samkvæmt orðum Páls hvers virði væri trú hinna kristnu ef Kristur hefði ekki risið upp frá dauðum?`