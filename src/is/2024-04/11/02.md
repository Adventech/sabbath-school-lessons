---
title:  Hinn himneski faðir
date:   08/12/2024
---

Guðspjall Jóhannesar er skrifað frá sama viðhorfi og frásögn Biblíunnar sem byrjar með upphafi okkar. „Í upphafi skapaði Guð himin og jörð“ (1Mós 1.1). Eða með öðrum orðum: Í upphafi sköpuðu faðirinn, sonurinn og heilagur andi himin og jörð. Þeir eru uppspretta alls sem til er. Þeir sköpuðu alheiminn ásamt öllu sem í honum er. Á okkar reikistjörnu fór fram sérstök sköpun lífs, einkum sköpun mannsins. En tilgangur Guðs með sköpun mannsins var að hann skyldi lifa í elskulegri samstillingu við hann og hvern annan.

Því miður innleiddi Lúsífer syndina á þessa jörð. Syndin er meðal annars rof á tengslum okkar við Guð. Hún gefur ranga mynd af því hver Guð er. Þess vegna tók Jesús á sig mannlegt eðli okkar til þess að endurbæta þekkinguna á Guði og færa mannkyninu hjálpræði.

Meðan Jesús var á meðal okkar lagði hann líf sitt undir föðurinn og lifði í samræmi við leiðsögn hans. Hann sagði: „Ég og faðirinn erum eitt“ (Jóh 10.30). „Faðirinn er í mér og ég í föðurnum“ (Jóh 10.38). „Ef ég vinn ekki verk föður míns skuluð þér ekki trúa mér“ (Jóh 10.37).

**Hver voru sum af hlutverkum föðurins samkvæmt þessum textum?**

`Jóh 3.16, 17; Jóh 6.57.`

`Jóh 5.22, 30`

`Jóh 6.32; Jóh 14.10, 24`

`Jóh 6.45`

`Jóh 15.16; Jóh 16.23`

`Þessi vers sýna föðurinn í nánu sambandi við Jesú Krist, son sinn. Faðirinn hefur einnig náið samband við heim okkar og lagt mikið af mörkum varðandí hjálpræði okkar. Hvað segir það okkur um kærleika Guðs til okkar?`