---
title:  Faðir, Sonur Og Heilagur Andi
date:   07/12/2024
---

### Lesefni vikunnar
Jóh 14.10, 24; 1Mós 3.7-9; Jóh 16.27, 28; Jóh 16.7-11; Jóh 17.1-26.

> <p>Minnistexti</p>
> „En hjálparinn, andinn heilagi, sem faðirinn mun senda í mínu nafni mun kenna yður allt og minna yður á allt það sem ég hef sagt yður“ (Jóh 14.26).

Jóhannesarguðspjallið er mósaik af þemum. Jóhannes notar tákn (kraftaverk) til að sýna fram á að Jesús sé sá Messías sem spámennirnir höfðu sagt fyrir um. Hann kallar fram fjölda vitna til að boða Jesú sem Krist. Hann notar einnig „Ég er“ formúluna til að benda á guðdóm hans.

Allir þrír meðlimir guðdómsins eru nefndir í fyrsta kaflanum (Jóh 1.1-4, 14, 18, 32-34). Öldum saman hafa menn leitast við að skilja eðli guðdómsins, en þar sem við getum það ekki hafa margir hafnað hugmyndinni. En það er heimskulegt að hafna einhverju einungis vegna þess að við skiljum það ekki til fulls eða það fellur ekki innan hins þrönga ramma mannlegrar skynsemi.

Jóhannes segir að ef við viljum skilja Guð verðum við að líta til Jesú og þess sem er opinberað í orði hans. Það viðhorf opnar okkur nýjan tengslaheim hinna þriggja meðlima guðdómsins, milli meðlima guðdómsins og mannanna og meðal mannanna. Þessa viku munum við líta á það sem guðspjallið hefur að segja um föðurinn, soninn og heilagan anda, einkum í kveðjuorðunum (Jóh 13 - 17).