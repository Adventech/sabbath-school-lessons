---
title:  Ef við þekkjum soninn þekkjum við föðurinn
date:   10/12/2024
---

Í Jóhannesarguðspjallinu lýsir postulinn hvernig Jesús, sonur Guðs, gerði margt sem benti til föðurins. Jesús útskýrði hver faðirinn var og sýndi fram á hver tengsl hans við heim okkar eru. Það er í samræmi við Jóh 1.18 sem segir að Jesús hafi birt (= útskýrt/túlkað) föðurinn. Jesús gerir það hvað eftir annað. Orðið „faðir“ er notað 136 sinnum í guðspjallinu og 18 sinnum í bréfum Jóhannesar, sem er rúmlega þriðjungur af notkun orðsins í Nýja tesatamentinu. Lokaorð guðspjallsins eru helstu staðirnir í guðspjallinu þar sem Jesús birtir föðurinn.

Jesús var fulltrúi föðurins á jörðinni og hann kom til að sýna vilja föðurins í lífi sínu sem maður. Hann sagði reyndar að í öllum hlutum leitaði hann ekki síns eigin vilja heldur vilja föðurins (Jóh 5.30). Í fyrstu kann þetta að koma á óvart en það sýnir hve undirgefinn föðurnum Jesús var sem maður.

Jesús sagði einnig að faðirinn hefði sent sig til að ljúka verkinu -- frelsun mannkynsins -- og að faðirinn bæri honum vitni (Jóh 5.36-38). Jesús hélt því fram að faðirinn hefði sent hann til að þjóna sem hinn einasti sem gæti tryggt mannkyninu aðgang að föðurnum (Jóh 6.40, 44). Faðirinn vill að maðurinn hafi eilíft líf sem er að finna í Jesú sem lofar að reisa hann upp í upprisunni.

`Hvað segja eftirfarandi textar okkur um Jesú og tengslin við Guð? Jóh 7.16; Jóh 8.38; Jóh 14.10, 23; Jóh 15.1, 9, 10; Jóh 16.27, 28; Jóh 17.3.`

Yfirlýsing Jesú um tengsl sín við föðurinn eru undraverð. Hann heldur því fram að allar kenningar sínar séu kenningar föðurins, að allt sem hann segi hafi hann heyrt frá föðurnum, að trú á sig sé það sama og trú á föðurinn, að bæði verk sín og orð séu komin frá föðurnum og að hann og faðirinn starfi saman að því að elska og vinna að hjálpræði mannsins. Hvílíkur áhrifamikill vitnisburður um hve nánir Jesús og faðirinn á himnum eru!

`Hvaða breyting yrði á lífi þínu ef hugsanir þínar og athafnir væru að fullu tjáning á vilja Guðs í lífi þínu? Hvernig gætum við betur lifað í samræmi við það sem við vitum frá Jesú um vilja Guðs fyrir okkur?`