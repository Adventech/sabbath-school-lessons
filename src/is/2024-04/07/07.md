---
title:  Til íhugunar
date:   15/11/2024
---

Lestu „Reynsla trúarinnar“ í ÆS, bls. 101-107 og „Í dómhöll Pílatusar“ í ÞA, bls. 539-554.

Tómas „kastaði sér fyrir fætur Jesú og hrópaði: „Drottinn minn og Guð minn!“

Jesús samþykkti viðurkenningu hans en áminnti hann blíðlega fyrir vantrú hans. „Þú trúir, af því að þú hefur séð mig. Sælir eru þeir, sem hafa ekki séð og trúa þó.“ Kristi hefði geðjast betur trú Tómasar ef hann hefði látið sér nægja að trúa vitnisburði bræðra sinna. Ef heimurinn fylgdi fordæmi Tómasar yrði enginn hólpinn fyrir trú því að allir sem veita Kristi viðtöku verða að gera það eftir vitnisburði annarra.

Margir, sem hneigðir eru til efasemda, afsaka sig með því að segja að ef þeir hefðu þær sannanir sem Tómas hafði frá félögum sínum myndu þeir trúa. Þeir gera sér ekki grein fyrir því að þeir hafa ekki einungis þær sannanir heldur miklu meira. Margir sem eins og Tómas bíða þess að allar ástæður til efasemda séu afmáðar munu aldrei fá ósk sína uppfyllta. Þeir verða smám saman grónir í vantrúnni. Þeir sem temja sér að líta á dökku hliðarnar og nöldra og kvarta vita ekki hvað þeir gera. Þeir sá sæði efasemda og þeir munu uppskera efasemdir. Á þeim tíma þegar trú og traust skipta mestu máli verður mörgum um megn að vona og trúa af þessum sökum“ (ÞA, bls. 603).

**Til umræðu**:

`Hver var meginmunurinn á trúaryfirlýsingu Abrahams og Tómasar? Hvað getum við lært af frásögnunum um þá?`

`Gefið þeim í deildinni sem þess óska tækifæri til að bera vitni um Jesú eins og því er lýst í guðspjalli Jóhannesar. Takið eftir því sem þeir segja og hvernig allir bera sama Drottni vitni þó svo frásagnirnar séu frábrugðnar.`

`Pílatus lagði fram mjög heimspekilega spurningu þegar hann sagði: „Hvað er sannleikur?“ Hvaða svar er að finna við þeirri spurningu í ljósi alls þess sem við höfum lesið í Jóhannesarguðspjallinu?`

`Líttu á spádómana í Dan 2 og 7. Þó svo samtímamenn Jesú hefðu aðgang að þessum köflum hvaða ávinning höfum við í dag umfram þá þar sem við höfum séð uppfyllingu þessara spádóma og höfum því enn meiri ástæðu til að trúa?`