---
title:  Til íhugunar
date:   04/10/2024
---

„Jesús hafði ekki gefið honum [lamaða manninum] neina fullvissu um guðlega hjálp. Maðurinn hefði getað hikað og efast og misst eina tækifærið til lækningar. En hann trúði orðum Krists og með því fékk hann styrk.

Með sömu trú getum við öðlast andlega lækningu. Fyrir synd höfum við verið slitin frá lífi Guðs. Sálir okkar eru lamaðar. Af sjálfsdáðum erum við engu fremur fær um að lifa heilögu lífi en hinn lamaði maður var fær um að ganga. . . . Megi þessir örvæntingarfullu, stritandi menn líta upp. Frelsarinn beygir sig yfir þann sem hann leysti með blóði sínu og segir með ólýsanlegri mildi og meðaumkun: „Viltu verða heill?“ Han býður þér að rísa á fætur heilbrigð/ur og í friði. Bíddu ekki eftir því að þér finnist þú vera heill/heil. Trúðu orði hans og það mun rætast. Beittu vilja þínum að því sem Kristur er. Sýndu vilja til að þjóna honum og með því að fara eftir orðum hans muntu öðlast styrk. Hverjar sem misgjörðirnar eru og hinar ríkjandi ástríður, sem af langri undanlátssemi binda bæði sál og líkama, getur Kristur bætt og vill frelsa þig undan þeim. Hann mun blása lífi í sál þeirra sem eru „dauðir vegna afbrota . . . og synda“ (Efes 2.1) (ÞA, bls. 140).

„Jesús hratt ákærunni um guðlast. Vald mitt, sagði hann, til þess að gera það sem þið ákærið mig fyrir byggist á því að ég er sonur Guðs, eitt með honum að eðli, að vilja, að áformi“ (ÞA, bls. 145).

**Til umræðu**:

`Hugleiðið þessa lexíu. Trúin var lykillinn sem gerði kraftaverkið mögulegt. Leiðtogarnir, aftur á móti, sýndu hættu efasemda og vantrúar. Hvers vegna megum við ekki rugla saman spurningum (sem við höfum öll) og efasemdum? Hvers vegna eru þau ekki eitt og það sama og hvers vegna er mikilvægt að gera sér grein fyrir mismuninum?`

`Líttu á lokaspurningu fimmtudagskaflans. Hvers vegna verðum við, sem aðventistar, að gæta okkar vel á þeirri hættu? Þó svo við vitum til dæmis um hvíldardaginn og höldum hann á réttan hátt eða vitum um ástand mannsins í dauðanum þá frelsa þær kenningar okkur ekki. Hvers vegna? Hvað er það sem frelsar okkur og hvernig?`

`Hugleiddu Jóh 5.47. Á hvern hátt eru þeir sem hafna til dæmis heimsflóði eða sex daga sköpun að gera einmitt það sem Jesús varar við með þessum orðum?`