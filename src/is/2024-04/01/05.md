---
title:  Forhert hjörtu
date:   02/10/2024
---

Tákn, undur og kraftaverk sanna ekki endilega að þau séu frá Guði komin. En ef þau eru aftur á móti frá Guði komin er hættulegt að hafna þeim.

`Lestu Jóh 5.10-16. Hvað getum við lært af forherðingu trúarleiðtoganna í garð Jesú og þeirra kraftaverka sem hann hafði gert?`

Þegar Jesús opinberaði sig fyrir manninum sagði maðurinn trúarleiðtogunum strax að það væri Jesús sem hefði læknað hann. Maður skyldi halda að þetta væri tími til að vegsama Guðs en þess í stað „tóku þeir að ofsækja Jesú fyrir það að hann gerði þetta á hvíldardegi“ (Jóh 5.16).

Lækningar á hvíldardögum voru einungis leyfðar í neyðartilvikum. Þessi maður hafði verið fatlaður í 38 ár og því var lækning hans varla neyðartilvik. Og hvers vegna þurfti endilega að segja honum að taka rekkju sína? Halda mætti að einhver sem byggi yfir mætti Guðs til að framkvæma slíkt kraftaverk vissi einnig hvort leyfilegt væri að bera rekkju sína heim á hvíldardegi. Augljóst er að Jesús leitaðist við að opna auga þeirra fyrir dýpri sannindum en mannlegum reglum og reglugerðum sem stundum kæfðu sanna trú.

`Hvað segja eftirfarandi frásagnir um það hversu forhertir sumir geta orðið þrátt fyrir sönnunargögn? (Jóh 9.1-16; Mrk 3.22, 23; Matt 12.9-14).`

Hvernig gátu þessir trúarleiðtogar verið svo blindir? Sennilegast er að það hafi verið vegna þess að hjörtu þeirra voru svo spillt, fölsk trú þeirra að Messías myndi leysa þá undan oki Rómar, valdsýki þeirra og skortur á undirgefni við Guð. Allt það fékk þá til að hafna sannleikanum sem stóð andspænis þeim.

`Lestu Jóh 5.38-42. Hvaða viðvörun kom Jesús með? Hvað getum við lært af orðum hans? Hvað gæti blindað okkur fyrir sannleikanum sem við þyrftum að þekkja og tileinka okkur?`