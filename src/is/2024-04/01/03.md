---
title:  Annað tákn í Galíleu
date:   30/09/2024
---

Á jarðvistartíma sínum framkvæmdi Jesús kraftaverk sem hjálpuðu fólkinu að trúa á hann. Jóhannes skráði þessi kraftaverk svo að aðrir gætu einnig trúað á Jesú.

`Lestu Jóh 4.46-54. Hvers vegna tengir Jóhannes þetta atvik við brúðkaupsveisluna?`

Þegar Jóhannes segir frá öðru tákninu sem Jesús gerði í Galíleu bendir hann tilbaka til fyrsta táknsins við brúðkaupið í Kana. Svo virðist sem Jóhannes sé að segja að táknin sem Jesús gerði muni hjálpa okkur að sjá hver Jesús er. Síðan bætir hann við: „Þetta var annað táknið sem Jesús gerði þegar hann kom frá Júdeu til Galíleu“ (Jóh 4.54).

Í fyrstu kunna viðbrögð Jesú við beiðni konungsmannsins vera nokkuð kuldaleg. En þessi hefðarmaður hafði gert lækningu sonar síns að mælikvarða fyrir trú sína á Jesú. Jesús las hjarta hans og benti á andlega sýkingu sem var alvarlegri en lífshættuleg veikindi sonar hans. Líkt og þruma úr heiðskíru lofti skynjaði maðurinn skyndilega að andleg örbirgð hans gæti kostað son hans lífið.

Það er mikilvægt að gera sér grein fyrir því að kraftaverkin sem slík sönnuðu ekki að Jesús væri Messías. Aðrir hafa framkvæmt kraftaverk. Sumir voru sannir spámenn en aðrir ekki. Kraftaverk opinbera aðeins tilvist yfirnáttúrulegra afla, en þau sanna ekki í sjálfum sér að Guð sé þar að verki. (Satan getur gert „kraftaverk,“ ef við skiljum „kraftaverk“ sem yfirnáttúruleg fyrirbæri.)

Í angist sinni varpar hefðarmaðurinn sér á miskunn Jesú og grátbiður hann um að lækna son sinn. Svar Jesú veitti honum fullvissu. Hann sagði: „Far þú, sonur þinn lifir“ (Jóh 4.50). Maðurinn flýtti sér ekki heim, hann trúði Jesú og þegar hann kom heim næsta dag fann hann að sonur hans hafði orðið hitalaus einmitt þegar Jesús sagði þessi orð.

Áhrifamikil ástæða til að trúa á Jesú!

`Ef við sæjum kraftaverk, hvaða mælikvarða annan þyrftum við að hafa áður en við tækjum það sem gefið mál að það væri frá Guð komið?`