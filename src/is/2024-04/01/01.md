---
title:  Tákn Sem Marka Veginn
date:   28/09/2024
---

### Lesefni vikunnar
Jóh 2.1-11; Jóh 4.46-54; Jóh 5.1-16; Mrk 3.22, 23; Matt 12.9-14; Jóh 5.16-47.

> <p>Minnistexti</p>
> „Jesús gerði einnig mörg önnur tákn í augsýn lærisveina sinna sem eigi eru skráð á þessa bók. En þetta er ritað til þess að þið trúið að Jesús sé Kristur, sonur Guðs, og að þið í trúnni eigið líf í hans nafni“ (Jóh 20.30, 31).

Hvers vegna skrifaði Jóhannes guðspjall sitt? Vildi hann draga athyglina að kraftaverkum Jesú eða vildi hann leggja áherslu á einhverjar af kenningum Jesú? Hver var ástæðan fyrir því að hann skráði það sem hann gerði?

Fyrir áhrifamátt heilags anda útskýrir Jóhannes hvers vegna hann gerði það. Hann segir að þó svo segja mætti frá mörgu öðru í

lífi Jesú (Jóh 21.25) þá er þetta ritað „til þess að þið trúið að Jesús sé Kristur, sonur Guðs, og að þið í trúnni eigið líf í hans nafni“ (Jóh 20.31).

Þessa viku munum við líta á sumt af því sem Jóhannes segir um fyrstu kraftaverk Jesú -- eins og t.d. þegar hann breytti vatni í vín við brúðkaupið, þegar hann læknaði mjög sjúkan son einhvers og manninn við Betesdalaugina.

Jóhannes kallar þessi kraftaverk „tákn“ sem benda til dýpri raunveruleika: Jesús er Messías. Í öllum þessum frásögnum sjáum við einstaklinga sem brugðust við í trú. Fordæmi þeirra kallar á okkur að gera hið sama.