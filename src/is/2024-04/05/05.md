---
title:  Opinberun Jesú
date:   30/10/2024
---

`Lestu Jóh 4.16-24. Hvað gerði Jesús til að sýna konunni að hann þekkti innstu hugrenningar hennar, og hvernig brást hún við því?`

Ljósið var of blindandi til að horfa beint á það. Þó svo konan gerði sér grein fyrir því að Jesús væri spámaður sniðgekk hún hann aftur. Hún spurði Jesú um trúardeilur Gyðinga og Samverja varðandi tilbeiðslustað.

Í svari sínu benti Jesús á að Samverjarnir vissu ekki hvað þeir tilbáðu. Tilbeiðsla þeirra var blanda af Gyðingdómi og heiðni. Gyðingarnir tilbáðu Guð sem opinberar sig, sem var mikilvægt að Samverjarnir viðurkenndu.

Tilbeiðsla hins sanna Guðs er ekki staðbundin. Umræðan um tilbeiðslustað var því samræðunum óviðkomandi. Guð er andi og þeir sem tilbiðja hann verða að gera það í anda og sannleika. Konan veitti viðtöku þessum augljósa sannleika sem Jesús framsetti og var tilbúin fyrir meiri sannindi.

`Lestu Jóh 4.25, 26. Hvernig opinberaði Jesús fyrir konunni hver hann væri?`

Þetta er einasta skiptið í öllum guðspjöllunum að Jesús, áður en hann var dreginn fyrir rétt, segir beint að hann sé Messías. Hann gerði það ekki frammi fyrir stórum hóp áheyrenda eða mikilvægum persónum heldur til ónefndrar samverskrar konu við brunn Jakobs. Hann hefur áhuga á hverjum þeim sem er einn og yfirgefinn.

Það var fyrir þessari konu sem var úr öðru menningarumhverfi og hafði vafasamt siðferði að Jesús opinberaði hver hann væri. Og eftir að hann hafði sýnt henni fram á að hann þekkti leyndustu mál hennar gaf hann henni einnig ástæðu til að trúa á hann.

`Hvað ætti þessi frásögn að segja okkur um hvernig fagnaðarerindið brýtur niður múra sem við mennirnir setjum upp kringum hvert annað?`