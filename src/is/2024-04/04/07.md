---
title:  Til íhugunar
date:   25/10/2024
---

Lestu kaflann „Nikódemus“ í ÞA, bls. 113-120.

Nikódemus „las ritningarnar á nýjan hátt, ekki til að rökræða kenningu heldur til að öðlast lif fyrir sálina. Hann byrjaði að sjá ríki himinsins þegar hann gaf sig á vald handleiðslu heilags anda. . . .

Fyrir trú öðlumst við náð Guðs en trú er ekki frelsari okkar. Hún aflar einskis. Hún er höndin sem hjálpar okkur að ná taki á Kristi og veitir verðskuldun hans, lækninguna gegn syndinni. . . . Iðrun kemur frá Kristi jafn sannarlega og fyrirgefning.

Hvernig eigum við þá að verða hólpin? „Eins og Móse hóf upp höggorminn í eyðimörkinni“ svo hefur Mannssonurinn verið hafinn upp og hver og einn, sem höggormurinn hefur blekkt og bitið, má horfa og lifa. „Sjá Guðs lamb, er ber synd heimsins“ (Jóh 1.29). Ljósið, sem skín frá krossinum, opinberar kærleika Guðs. Kærleikur hans dregur okkur að honum. Ef við spyrnum ekki gegn þessu aðdráttarafli verðum við leidd að rótum krossins í iðrun fyrir syndir sem hafa leitt til krossfestingar frelsarans. Þá mun andi Guðs fyrir trú skapa sálinni nýtt líf. Hugsanir og langanir eru beygðar til hlýðni við vilja Krists. Hjartað, hugurinn eru sköpuð að nýju í mynd hans sem í okkur starfar til að leggja alla hluti undir vilja hans. Þá er lögmál Guðs skráð í hug og hjarta og við getum sagt með Kristi: „Að gjöra vilja þinn, Guð minn, er mér yndi“ (Slm 40.9) (ÞA, bls. 118, 119).

**Til umræðu**:

`Jóhannes skírari kom til þess að búa veginn fyrir Jesú. Hve vel telur þú að að það hafi tekist, a.m.k. frá mannlegu sjónarmiði séð? Hvernig útskýrir þú „velgengni“ í andlegum málum?`

`Síðar lét Jóhannes í ljós efasemdir sínar (Matt 11. 2, 3; Lúk 7.19). Hvað vakti spurningar hans og hvað getum við lært af þeim um það hvernig við getum staðið föst í trú okkar?`

`Ræðið um hvernig Nikódemus, sem var leiðtogi í hinum sanna söfnuði og bjó eflaust yfir svo mikilli þekkingu, gat samt verið svo andlega fáfróður um það sem virkilega skipti máli. Hvað getum við lært af þessum atburði?`