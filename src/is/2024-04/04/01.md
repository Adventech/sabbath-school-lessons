---
title:  Vitni Um Krist Sem Messías
date:   19/10/2024
---

### Lesefni vikunnar
Jóh 1.19-23; Jes 40.1-5; Jóh 1.29-37; Róm 5.6; Jóh 1.35-39; Jóh 1.43-51; Jóh 3.1-21.

> <p>Minnistexti</p>
> „Jesús svaraði honum: „Sannlega, sannlega segi ég þér: Enginn getur séð Guðs ríki nema hann fæðist að nýju“ (Jóh 3.3).

Það er enginn vafi á því að Jesús gaf fólkinu ærna vísbendingu frá ritningunni sem staðfesti það sem hann hafði sagt um sjálfan sig, þar á meðal: „Sannlega, sannlega segi ég yður: Sá sem trúir hefur eilíft líf“ (Jóh 6.47).

Þar að auki breytti hann vatni í vín, mettaði fimm þúsund með nokkrum brauðhleifum, læknaði son aðalsmannsins og manninn við Betesdalaugina, gaf manninum sem hafði verið blindur frá fæðingu sjón sína og reisti Lasarus upp frá dauðum. Postulinn kallar fram mismunandi atburði og fólk -- Gyðinga og heiðingja, ríka og fátæka, menn og konur, ráðamenn og almenning, menntaða jafnt sem ómenntaða -- til að bera vitni um það hver Jesús er.

Jóhannes bendir jafnvel til vitnisburðar föðurins sjálfs og ritningarinnar sem bera vitni um hver hann er í rauninni.

Þessa viku byrjum við með áhrifamiklum vitnisburði Jóhannesar skírara. Önnur vitni koma einnig fram: Andrés og Símon Pétur, Filippus og Nataníel og óvæntur vitnisburður Nikódemusar farísea. Auk þess vitnið sem er í bakgrunninum (lærisveinninn sem var með Andrési í Jóh 1.35, 40), þ.e. Jóhannes sjálfur.