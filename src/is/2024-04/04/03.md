---
title:  Guðslambið
date:   21/10/2024
---

Gyðingaþjóðin vænti komu Messíasar sem myndi frelsa hana undan veldi Rómar. Markmið Jóhannesarguðspjallsins var að breyta skilningi þjóðarinnar á Messíasi svo að hún gæti séð Jesú sem uppfyllingu spádómanna um konunginn sem koma átti. Messías myndi ekki

vera jarðneskur leiðtogi. Hann kom til að uppfylla öll fyrirheit Gamla testamentisins um hann, þar á meðal sjálfsfórn hans fyrir heiminn og einnig hvernig hann myndi endurnýja sambandið milli Guðs og fólks hans.

`Lestu Jóh 1.29-37. Hvaða yfirlýsingu kom Jóhannes skírari með varðandi Jesú? Hvaða mynd dregur hann upp af honum og hvers vegna er hún svo mikilvæg til þess að skilja hver Jesús var og hvert ætlunarverk hans var?`

Yfirlýsing skírarans um Jesú sem lamb Guðs styður tilgang guðspjallsins að endurnýja skilninginn á starfi og eðli Messíasar. Jesús myndi vera uppfylling á fyrirheiti fórnakerfisins og átti rætur að rekja til fyrirheitisins um endurlausnara sem kemur fyrst fram í 1Mós 3.15.

„Þegar Jóhannes við skírn Jesú nefndi hann lamb Guðs var nýju ljósi varpað á hlutverk Messíasar. Huga spámannsins var beint til orða Jesaja: „Eins og lamb, sem leitt er til slátrunar“ (Jes 53.7). (ÞA, bls. 90).

`Lestu Mrk 10.45; Róm 5.6 og 1Pét 2.24. Hvernig hjálpa þessir textar okkur að skilja hlutverk Jesú sem Guðslambsins?`

Þó svo það væri margt, sem Jóhannes skírari ætti eftir að vita um hlutverk Jesú þá var hann viss um að Jesús væri hinn fyrirheitni Messías sem koma myndi samkvæmt spádómunum.

`Hugleiddu titil Jesú sem „lamb Guðs.“ Hvaða mynd kemur upp í huga þínum og hvernig hjálpar tenging hennar við fórnakerfi Gamla testamentisins þér að meta hið mikla verð endurlausnar okkar?`