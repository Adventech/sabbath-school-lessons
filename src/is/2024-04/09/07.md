---
title:  Til íhugunar
date:   29/11/2024
---

Lestu: „Guð er með oss,“ bls. 9-14 og „Sverfur til stáls,“ bls. 446- 452 í ÞA.

„Þegar Kristur lítillækkaði sig til að taka á sig mannlega mynd opinberaði hann hugarfar sem er andstætt skapgerð Satans. En hann steig enn dýpra niður á braut auðmýkingarinnar. „Hann kom fram sem maður, lægði sjálfan sig og varð hlýðinn allt til dauða, já dauðans á krossi“ (Fil 2.8). Svo sem æðsti presturinn lagði af sér dýrlega viðhafnarskikkju sína og þjónaði í hvítu líni venjulegs prests, eins tók Kristur á sig þjóns mynd og bar fram fórn, þar sem hann sjálfur var bæði presturinn og fórnin. „Hann var særður vegna vorra synda og kraminn vegna vorra misgjörða. Hegningin sem vér höfðum til unnið, kom niður á honum“ (Jes 53.5).

„Komið var fram við Krist eins og við áttum skilið svo að hægt væri að koma fram við okkur eins og hann átti skilið. Hann var sakfelldur fyrir syndir okkar sem hann átti engan þátt í, til þess að við mættum verða réttlættir fyrir hans réttlæti sem við áttum enga hlutdeild í. Hann þoldi þann dauða sem við höfðum til unnið, svo að við mættum öðlast það líf sem var hans. „Fyrir hans benjar urðum vér heilbrigðir.““ (ÞA, bls. 13).

**Til umræðu**:

`Jesús gaf svo mikið til þess að frelsa heiminn. Hvað telur þú að sé besta leiðin til að hjálpa öðrum að sjá þennan undraverða sannleika og koma til hans í trú?`

`Hver er meginmunurinn á því að taka ákvörðun á mannlegum og heimslegum grundvelli og því að taka ákvörðun á grundvelli guðlegrar opinberunar?`

`Hvernig falla röksemdir og skynsemi inn í skilning á orði Guðs? Hvaða rök og skynsamlegar ákvarðanir höfum við fyrir því að trúa? Hvaða þátt eiga uppfylling spádóma eða fegurð og margbreytileiki sköpunarverksins í því að benda okkur rökrétt og skynsamlega á tilveru Guðs og sannleikans um frelsunaráformið?`

`Ræðið um spurninguna í lok þriðjudagskaflans. Á hverju byggist trú okkar? Hvernig myndir þú svara ef einhver spyrði þig hvers vegna þú trúir á Jesú og fullyrðingar guðspjallanna?`