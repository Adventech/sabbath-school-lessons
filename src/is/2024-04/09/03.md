---
title:  Orð eilífs lífs
date:   25/11/2024
---

Orð Péturs um „eilíft lif“ falla inn í þema í guðspjalli Jóhannesar. Við finnum margar tilvísanir til eilífs lífs í tengslum við mettun mannfjöldans í Jóh 6 (Jóh 6.27, 40, 47, 54, 68). Jesús segir að hann sé brauð lífsins (Jóh 6.35) í þeirri merkingu að líf hans, dauði og upprisa séu uppsretta eilífs hjálpræðis.

Hugtakið eilíft líf og tilsvarandi hugtök finnast a.m.k. 17 sinnum í guðspjalli Jóhannesar. Það á ekki við um anda-tilveru né sameiningu við eilífa veru eða eitthvað ljósvakakennt. Þess í stað á það við um lífgefandi mátt sem fyllir líf okkar hér með hjálpræði og merkingu og síðan óendanlegt líf þegar Drottinn okkar kemur aftur. Á sama hátt og Jesús varð hold þá mun upprisan sem Jesús talar um eiga sér stað í tíma og rúmi í efnislegum líkama. Það er upprisa frá dauðum, endurnýjun lífsins sem maðurinn hafði eitt sinn í Eden.

`Hvernig öðlumst við eilíft líf? Jóh 3.15, 16; Jóh 5.24; Jóh 6.40, 47; Jóh 8.31; Jóh 12.46; Jóh 20.31.`

Það er einungis fyrir þá trú að Jesús Kristur hafi komið og lifað og dáið fyrir okkur. Þessi trú kemur til okkar sem gjöf en við verðum vísvitandi að velja að gefast Jesú, iðrast og gera tilkall til blóðs hans til fyrirgefningar og hreinsunar synda okkar.

Þegar Jesús spurði Pétur hvort hann ætlaði einnig að yfirgefa sig svaraði Pétur: „Drottinn, til hvers ættum við að fara? Þú hefur orð eilífs lífs“ (Jóh 6.68). Þetta svar hans dregur saman kjarna hjálpræðisins og hvernig við öðlumst það. Það kemur ekki frá heimspekinni, mannkynssögunni eða vísindunum, sem eru mannlegar fræðigreinar. Það kemur frá Jesú sem hefur eilífa lífið í sér og það stendur öllum til boða sem svara kalli heilags anda og veita því viðtöku.

`Hvaða áhrif hefur fyrirheitið um eilíft líf á viðhorf okkar til tímabundins lífs okkar hér? Hvaða áhrif ætti það að hafa á viðhorf okkar til þess?`