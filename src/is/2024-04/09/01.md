---
title:  Uppspretta Lífsins
date:   23/11/2024
---

### Lesefni vikunnar
Jóh 1.4; Jóh 10.10; Jóh 1.12, 13; Jóh 6.61-68; 4Mós 13.23-33; Matt 4.1-4.

> <p>Minnistexti</p>
> „Ég er vegurinn, sannleikurinn og lífið. Enginn kemur til föðurins nema fyrir mig“ (Jóh 14.6).

Jóhannesarguðspjallið segir að þegar Jesús var spurður hver hann væri svaraði hann með orðatiltæki sem tákna guðdóminn. „Ég er“ vísar ótvírætt til Drottins sjálfs sem hafði birst Móse við logandi runnann og sagði: „Ég er sá sem ég er“ (2Mós 3.14). Þessi sami Guð „varð hold, hann bjó með oss fullur náðar og sannleika og vér sáum dýrð hans, dýrð sem sonurinn eini á frá föðurnum“ (Jóh 1.14).

„Ég er“ þemað“ er fléttað inn í guðspjall Jóhannesar. Minnistextinn endurspeglar þetta þema: „Ég er vegurinn, sannleikurinn og lífið. Enginn kemur til föðurins nema fyrir mig“ (Jóh 14.6). Þessi „Ég er“ er ljós heimsins, brauð lífsins, fjárhliðið, góði hirðirinn og hinn sanni vínviður.

Þessa viku höldum við áfram að líta á opinberun Guðs sem er að finna í þessu guðspjalli. Við munum einnig kanna nánar andstæðuna þar sem sumir höfnuðu honum þrátt fyrir áhrifamiklar vísbendingar um að Jesús væri Messías. Við munum rannsaka það af tveim ástæðum: í fyrsta lagi til að forðast að gera sömu mistök og í öðru lagi til að finna leiðir til að ná til annarra sem eiga einnig á hættu að gera það sama.