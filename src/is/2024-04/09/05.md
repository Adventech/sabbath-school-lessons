---
title:  Uppsprettu lífsins hafnað
date:   27/11/2024
---

Suma af sorglegustu atburðum ritninganna er að finna í guðspjalli Jóhannesar. „Ljósið skín í myrkrinu og myrkrið tók ekki á móti því. . . . [Ljósið] var í heiminum og heimurinn var orðinn til fyrir hann en heimurinn þekkti hann ekki. Hann kom til eignar sinnar en hans eigið fólk tók ekki við honum“ (Jóh 1.5, 10, 11). Margt af fólki hans hafnaði „honum sem er.“

Það er því ekki undarlegt að Páll aðvari síðar: „Varpið því eigi frá ykkur djörfung ykkar“ (Heb 10.35). Við höfum hvað eftir annað séð að fólk hafnaði Kristi vegna þess að það tók ekki á móti orði hans.

„Hugsanagangur húmanista nútímans byrjar með efasemdum. Fólk efast um allt í viðleitni sinni að finna hvað sé sannleikur. Litið er á það sem „lifir af“ elda gagnprófunar sem óhagganlega þekkingu sem byggja megi trú sína á. Sumir beita sömu aðferð á Biblíuna og efast um allt á grundvelli vísinda, sagnfræði, sálfræði, heimspeki, fornleifafræði og jarðfræði í leit sinni að því hvað sé sannleikur í Biblíunni. Sjálf aðferðin hefst með og byggir á efasemdum um sannleiksgildi ritningarinnar. Kristur spurði eitt sinn: „Mun Mannssonurinn finna trúna á jörðu þegar hann kemur?“ (Lúk 18.8)“ (E. Edward Zinke og Roland Hegstad: The Certainty of the Second Coming, Hagerstown, MD: Review and Herald Publishing Association, 2000, bls. 96).

`Lestu 4Mós 13.23-33. Í hverju fólst mismunurinn á vitnisburði njósnaranna varðandi Kanaansland þegar þeir komu aftur?`

Synd Hebreanna þegar þeir voru í Kades Barnea var að þeir efuðust um orð Guðs. Guð hafði sagt þeim að fara og taka landið. Tólf njósnarar voru sendir til Kanaanslands til að njósna um það. Þeir komu tilbaka með tvenns konar vitnisburð. Meirihlutinn hafði neikvæða skýrslu. Það voru risar í landinu, borgirnar voru víggirtar, vopn sem þeir höfðu aldrei séð áður og vel þjálfað herlið. Þeir sjálfir, aftur á móti, höfðu verið þrælar í Egyptalandi og höfðu litla reynslu sem her. Tíu njósnarar sögðu „nei“ á grundvelli yfirgnæfandi vísbendinga frá mannlegu sjónarmiði séð. Tveir njósnarar sögðu „já“ á grundvelli trúartraust síns til yfirgnæfandi máttar orðs Guðs.

`Hvernig getum við komist hjá því að gera sömu mistökin? En hvernig getum við jafnframt forðast framhleypni með því að gera eitthvað heimskulegt í þeirri trú að við séum að gera vilja Guðs og það getur því ekki misheppnast?`