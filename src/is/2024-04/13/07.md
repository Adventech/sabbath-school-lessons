---
title:  Til íhugunar
date:   27/12/2024
---

Sjónarmið Guðs er gjörólíkt sjónarmiði mannanna. Guð deilir sjónarmiði sínu með okkur í orði sínu, Biblíunni, fyrir mátt heilags anda. Það er síðan okkar að velja hvort við viljum ganga í myrkri eða veita viðtöku ljósinu sem kemur frá Jesú Kristi og birtist í orði hans.

Óaðskiljanlegt frá þessu vali er undirgefni okkar undir Jesú Krist, son Guðs og endurlausnara mannsins. Fyrir mátt heilags anda hefur Guð faðir opinberað okkur dýpt elsku sinnar í lífi, dauða og upprisu Jesú. Og við vitum um Jesú vegna þess að sagt er frá lífi hans, dauða og upprisu í orði Guðs.

„Englar Guðs eru sífellt í förum frá jörðu til himins og frá himni til jarðar. Kraftaverk Krists fyrir hina sjúku og þjáðu voru unnin með mætti Guðs fyrir þjónustu engla. Og það er fyrir Krist með þjónustu hinna himnesku sendiboða hans að sérhver blessun kemur frá Guði til okkar. Þegar frelsarinn tók á sig mannlegt eðli gerði hann velferð og hagsmuni fallinna sona og dætra Adams að sínum hagsmunum um leið og hann með guðdómi sínum á hlutdeild í hásæti Guðs. Og þannig er Kristur tengiliður samskipta manna við Guð og Guðs við menn“ (ÞA, bls. 95).

**Til umræðu**:

`Hver af frásögnunum í Jóhannesarguðspjallinu talar sterkast til þín um elsku og eðli Guðs? Hvers vegna er sú frásögn svo sannfærandi?`

`Hvernig ættum við að fara að því að leita sannleikans?`

`Hvers vegna er yfirleitt erfitt að leggja sjálfið til hliðar sem úrskurðaraðila varðandi sannleikann? Getum við nokkurn tímann gert það að fullu eða mun mannlegt eðli okkar að einhverju leyti hafa áhrif á hvernig við lítum á ritninguna? Hvers vegna verðum við að viðurkenna þessa staðreynd og hvaða þátt á auðmýkt í að hjálpa okkur að beygja fordóma okkar undir orð Guðs?`

`Saga kristninnar er þrungin af hræðilegum dæmum um hvað gerist þegar orð Guðs er undirorpið stjórnmálum og fordómum manna. Nefndu einhver dæmi um slíka þróun og hvað við getum lært af þeim í dag um hve hættulegt það er þegar mannleg sjónarmið verða úrslitamælikvarði varðandi túlkun Biblíunnar.`

`Dragðu saman með eigin orðum meginmynd Jóhannesarguðspjallsins. Hver er kjarnaboðskapur þess til okkar í dag?`