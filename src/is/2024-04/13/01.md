---
title:  'Lokaorð: Að Þekkja Jesú Og Orð Hans'
date:   21/12/2024
---

### Lesefni vikunnar
Jóh 21; Jóh 11.9, 10; Jóh 8.42-44; Jóh 4.46-54; 2Tím 3.16; Jóh 15.1-11.

> <p>Minnistexti</p>
> „Þér rannsakið ritningarnar því í þeim hyggist þér eiga eilíft líf. Og það eru þær sem vitna um mig“ (Jóh 5.39).

Líkt og Markúsarguðspjallið endar guðspjall Jóhannesar með samfundi í Galíleu. Þessi síðasta lexía um guðspjall Jóhannesar fjallar um þennan samfund en fléttar hann saman við þemað um hvernig við getum þekkt Jesú og orð Guðs, en þau hugtök eru algeng í fjórða guðspjallinu.

Þó svo lærisveinarnir væru með Jesú í rúmlega þrjú ár voru þeir samt mjög óundirbúnir undir krossfestingu hans og upprisu, jafnvel þó Jesús hefði sagt þeim hvað eftir annað hvað myndi gerast. Því miður trúðu þeir ekki því sem hann sagði.

Við erum í hættu að gera það sama í dag. Við heyrum eða lesum orð Guðs en hlustum ekki á boðskap þess, erum ekki í því, hlýðum því ekki. Við tökum ekki við því sem ljósinu sem ætti að leiða hugsanir okkar og athafnir. Því miður á þetta við um marga kristna, jafnvel óafvitað.

Í þessari síðustu lexíu um Jóhannesarguðspjallið munum við líta á lykilatriði guðspjallsins sem geta hjálpað okkur að hverfa frá einungis vitmunalegri þekkingu á Jesú og þekkja hann þess í stað betur og dvelja meira í honum og orði hans.