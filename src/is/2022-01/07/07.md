---
title:  Til íhugunar
date:  11/02/2022
---

Lestu AA, bls. 539-545 og ÞA, bls. 530-538.

„Baráttan við okkur sjálf er sú harðsóttasta sem nokkru sinni hefur verið háð. Það krefst átaka að láta af eigin vilja og beygja sig að öllu leyti fyrir vilja Guðs. En sálin verður að lúta Guði áður en hún getur endurnýjast til heilagleika“ (VK, bls. 51).

„Jóhannes þráði að verða líkur Jesú og fyrir kærleika Krists sem hefur ummyndandi áhrif varð hann auðmjúkur og hógvær. Sjálfshyggja hans hvarf í Jesú. Jóhannes gaf sig meira á vald máttarins frá því undursamlega lífi en nokkur hinna félaga hans. . . .

Það var hin djúpa elska Jóhannesar til Krists sem fyllti hann löngun að vera ávallt nálægt honum. Frelsarinn elskaði þá alla tólf en Jóhannes var móttækilegastur þeirra. Hann var yngri en hinir og hafði meira barnslegt trúartraust og opnaði því hjarta sitt fyrir Jesú. Þar af leiðandi hafði hann meiri samúð með Kristi og það var hann sem útbreiddi dýpstu andlegu kenningar frelsarans meðal fólksins. .

Fegurð heilagleikans sem umbreytti honum og ásjóna hans skinu með ljóma sem líktist ljóma Krists. Hann horfði á frelsarann með aðdáun og elsku þangað til hann fylltist löngun til að líkjast Kristi og eiga samfélag við hann og lyndiseinkunn hans endurspeglaði lyndiseinkunn meistarans“ (AA, bls. 544).

**Til umræðu**

`Líf Jóhannesar, hins elskaða lærisveins, og Júdasar Ískaríots eru mikilvægar andstæður. Þegar Jesús sá Jóhannes og bróður hans kallaði hann þá Boanerges, sem þýðir þrumusynir. Jóhannes hafði alvarlega skapgerðargalla. Júdas hafði einnig skapgerðargalla, en þeir voru ekki verri eða alvarlegri en gallar Jóhannesar. Hvers vegna umbreyttist Jóhannes í líkingu við Jesú en Júdas drýgði syndina gegn Heilögum anda? Í hverju var munurinn fólginn?`

`Jesús býður hinum trúuðu að taka upp krossa sína og fylgja honum. Í hverju er munurinn fólginn annars vegar að taka upp krossinn og hins vegar að beygja sig undir svívirðingar annarra?`

`Hvers vegna fer Guð fram á að við gefumst honum algjörlega? Hver eru tengslin milli hins frjálsa vilja og frelsunarinnar?`