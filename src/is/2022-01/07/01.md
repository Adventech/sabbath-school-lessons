---
title:  Jesús, Akkeri Sálarinnar
date:  05/02/2022
---

### Lesefni vikunnar
Heb 6.4-6; Matt 16.24; Róm 6.6; Heb 10.26-29; Heb 6.9-13; Heb 6.17-20.

> <p>Minnistexti</p>
> „Þessi von er eins og akkeri fyrir sálina, traust og öruggt, og nær alla leið inn fyrir fortjaldið þangað sem Jesús gekk inn og opnaði okkur leið þegar hann varð æðsti prestur að eilífu að hætti Melkísedeks“ (Heb 6.19, 20).

Hebreabréfið 5.11 – 6.20 kemur sem innskot í greinargerðina um prestdóm Jesú fyrir okkur. Í þessu innskoti setur Páll fram alvarlega viðvörun gegn hættunni á að falla frá Kristi.

Að því er virðist var fólkið í hættu að renna til á hálum ís sjálfsvorkunnar og ótryggðar. Páll postuli hefur áhyggjur af að tilfinning lesenda hans og áheyrenda fyrir andlegum málum dofni vegna þeirra erfiðu aðstæðna sem þeir stóðu andspænis og þeir mundu því hætta að vaxa í skilningi sínum og persónulegri reynslu af fagnaðarerindinu.

Eigum við ekki öll á hættu að missa kjarkinn vegna erfiðleika og þar með hrasa og falla?

Þessi alvarlega viðvörun nær hámarki með ástríkri uppörvun. Páll lætur í ljósi tiltrú sína til lesenda sinna og upphefur Jesú sem persónugervingu órjúfanlegra fyrirheita Guðs um hjálpræði þeim til handa (Heb 6.9-20). Þessi rás aðvörunar og uppörvunar er endurtekin í Heb 10.26-39.

Við munum rannsaka þessa rás og beina huganum að þeim sterku uppörvunarorðum sem Jesús hefur til okkar.