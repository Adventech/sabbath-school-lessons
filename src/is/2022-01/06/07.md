---
title:  Til íhugunar
date:  04/02/2022
---

„Kristur fylgist með okkur. Hann þekkir allar byrðar okkar, hættur og erfiðleika. Munnur hans er fullur af rökum okkur til stuðnings. Hann fellir meðalgöngu sína að þörfum hvers og eins líkt og hann gerði fyrir Pétur. . . . Málsvari okkar fyllir munn sinn með rökum til að kenna þeim sem verða fyrir reynslum og freistingum að standa gegn freistingum Satans. Hann túlkar hvert skref óvinarins og hagræðir málunum“ (Bréf 90, 1906 í 7SDABC, bls. 931).

„Það var fyrirætlan Satans að skilja mennina frá Guði að eilífu, en í Kristi tengjumst við Guði enn fastar en þó við hefðum aldrei fallið. Með því að taka á sig eðli okkar hefur frelsarinn bundist mannkyninu böndum sem aldrei slitna. . . . Þetta er trygging þess að Guð mun standa við orð sín. „Barn er oss fætt, sonur er oss gefinn. Á hans herðum skal höfðingjadómurinn hvíla.“ Guð hefur tekið á sig mannlegt eðli í persónu sonar síns og hefur flutt það í himinhæðir. Það er „Mannssonurinn“ sem er meðeigandi að veldisstóli alheimsins. Það er „Mannssonurinn“ sem nefndur mun verða „undraráðgjafi, guðhetja, eilífðarfaðir, friðarhöfðingi“ (Jes 9.6). ÉG ER er meðalgangari milli Guðs og manns og leggur hendur á báða. Hann sem er „heilagur, svikalaus, óflekkaður, greindur frá syndurum“ telur sér eigi vanvirðu að kalla okkur bræður (Heb 7.26; Heb 2.11). Í Kristi er fjölskyldan á himnum og samfélagið á jörðu hvort öðru bundið. Kristur, sem er gerður dýrlegur, er bróðir okkar. Himinninn er inniluktur í mannkyninu og mannkynið er umlukt í barmi hins takmarkalausa kærleika“ (ÞA, bls.13, 14).

**Til umræðu**

`Í fyrri tilvitnuninni hér að ofan er sagt að „munnur hans sé fullur af rökum okkur til stuðnings.“ Hvaða þýðingu hefur það fyrirheit fyrir þig? Hugleiddu hvað það segir um elsku Guðs til okkar. Hvers vegna er það svo uppörvandi? Hvers vegna þörfnumst`við einhvers til að færa fram rök fyrir okkur?

`Síðari tilvitnunin segir að „í Kristi tengjumst við Guði enn fastar`en þó við hefðum aldrei fallið.“ Hvað felst í því? Hvernig getumvið fundið fyrir þeirri nærveru og hvaða uppörvun veitir súreynsla okkur? Hvað felst í þessari nærveru og hvernig finnumvið til hennar?

1 Sjá þýðinguna á Heb 7.3 í eldri íslenskum þýðingum (t.d. 1973) og ýmsar erlendar þýðingar sem þýða textann þannig orðrétt. (Þýð.).