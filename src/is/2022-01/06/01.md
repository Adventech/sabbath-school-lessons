---
title:  Jesús, Hinn Trúfasti Prestur
date:  29/01/2022
---

### Lesefni vikunnar
Heb 5.1-10; 1Mós 14.18-20; 1Pét 2.9; Heb 7.1-3; Heb 7.11-16, 22, 26.

> <p>Minnistexti</p>
> „Slíks æðsta prests höfðum við þörf sem er heilagur, svikalaus, óflekkaður, greindur frá syndurum og orðinn himnunum hærri“ (Heb 7.26).

Það var syndin sem skapaði djúpið sem liggur milli okkar og Guðs. Það flækti málin enn meir að syndin spillti einnig eðli okkar. Guð er heilagur og syndin getur ekki verið til í návist hans. Því var það að spillt eðli okkar aðskildi okkur frá Guði á sama hátt og samstæðir pólar segulmagnsins hrinda hvor öðrum frá. Auk þess gerði spillt eðli okkar ókleift fyrir manninn að hlýða lögmáli Guðs. Syndin felur einnig í sér misskilning. Maðurinn missti sjónar á elsku Guðs og miskunn og fór að líta á hann sem kröfuharðan og fullan heiftar.

Þessa viku munum við rannsaka undraverða hluti sem faðirinn og sonurinn gerðu til að brúa djúpið. Í Heb 5 – 7 finnum við ítarlega skilgreiningu á prestdómi Krists. Höfundurinn skilgreinir upphaf hans og tilgang (Heb 5.1-10) og hvetur síðan lesendur sína til að lítilsvirða hann ekki (Heb 5.11 – 6.8) en halda fremur fast við fullvissuna um vonina sem hann veitir (Heb 6.9-20). Hann útskýrir einnig einkenni prestdóms hans (Heb 7.1-10) og hvaða þýðingu hann hefur fyrir tengsl Guðs við þá sem trúa (Heb 7.11-28). Þessa viku munum við einkum beina athygli okkar að Heb 5.1-10 og Heb 7.1-28.