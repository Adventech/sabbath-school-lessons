---
title:  Boðskapur Hebreabréfsins
date:  01/01/2022
---

### Lesefni vikunnar
Heb 1.5-14; Lúk 1.30-33; Slm 132. 1-5; Heb 2.14-16; Heb 5.1-4; 1Pét 2.9; Heb 8.8-12.

> <p>Minnistexti</p>
> „Höfuðinntak þess sem sagt hefur verið er þetta: Við höfum þann æðsta prest er settist til hægri handar við hásæti hátignarinnar á hæðum“ (Heb 8.1).

Heimildarit Gyðinga nokkrum áratugum síðar en Hebreabréfið, eða um árið 100 e.Kr. inniheldur bæn: „Ég hef sagt þér allt þetta, Drottinn, vegna þess að þú sagðist hafa skapað þennan heim fyrir okkur. . . . Sjáðu nú, Drottinn, hvernig þær þjóðir sem eru einskis metnar ráða yfir okkur og gleypa okkur í sig. En við sem erum þitt fólk og þú hefur kallað eingetinn frumburð þinn, sem erum kappsamir fylgjendur þínir og erum þér svo kær, við höfum verið ofurselt í hendur þeirra.“ (J. H. Charlesworth, ritstjóri, The Old Testament Pseudepigrapha, 1. bindi. Henderson Publ., 1983, bls. 536.)

Lesendur Hebreabréfsins hafa án efa haft svipaðar tilfinningar. Hvers vegna urðu þeir að þola slíkar þjáningar ef þeir voru börn Guðs?

Páll skrifaði Hebreabréfið til þess að styrkja trú hinna trúuðu mitt í raunum þeirra. Hann minnti þá (og okkur) á að fyrirheit Guðs munu rætast fyrir Jesú sem er til hægri handar föðurnum og hann muni brátt taka okkur heim. Þangað til veitir hann blessunum föðurins til okkar og því þurfum við að halda fast við trú okkar allt til enda.