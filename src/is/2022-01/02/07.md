---
title:  Til íhugunar
date:  07/01/2022
---

Þrátt fyrir öll þau góðu og vonarríku sannindi sem er að finna í Hebreabréfinu inniheldur það einnig aðvaranir sem ná hámarki í 10. – 12. kaflanum. Þær hafa a.m.k. tvennt sameiginlegt. Í fyrsta lagi bera þær kynslóðina sem fór um eyðimörkina saman við lesendur Hebreabréfsins. Í öðru lagi hvetja þær okkur til að hafa trúartraust.

Kynslóðin sem fór um eyðimörkina sá undraverðan mátt Guðs sem birtist í táknum og undrum þegar hún var leyst út úr Egyptalandi. Hún heyrði einnig Guð boða boðorðin tíu frá Sínaífjalli. Hún sá eldsúluna um nætur og verndarský um daga. Hún neytti manna, brauðsins af himni, og drakk vatn af kletti þegar hún setti upp búðir. En þegar hún kom að landamærum fyrirheitna landsins gat hún ekki treyst Guði. Hana skorti trú sem er kjarni þess sem Guð væntir af okkur. „Ógerlegt er að þóknast Guði án trúar“ (Heb 11.6).

Páll segir að líkt og kynslóðin í eyðimörkinni þá erum við einnig við landamæri fyrirheitna landsins (Heb 10.37-39). En forréttindi okkar og ábyrgð er samt meiri. Við heyrðum ekki Guð tala á Sínaífjalli en við höfum séð í ritningunni meiri opinberun Guðs en birtist á Sínaí: Guð sem mannveru, Jesú Krist (Heb 12.18-24). Spurningin er þessi: Höfum við trú? Höfundurinn hvetur okkur til að fylgja fordæmi fjölda einstaklinga sem nefndir eru og ná hámarki sínu í Jesú.

**Til umræðu**

`1.	Við höfum séð að Jesús er málsvari og baráttumaður okkar sem gengur á undan okkur í baráttunni gegn djöflinum. Hvernig getum við sem söfnuður barist í sameinungu og fylgt honum? Hvað er það sem kemur í veg fyrir þá einingu? Hvernig getur Satan dregið úr mætti okkar sem safnaðar? Hvernig gerði hann þaðmeðal Ísrealsmanna forðum?`

`2.	Sem trúsystkini erum við samfélag presta undir stjórn Guðs. Hvernig getur söfnuður þinn fært betri lofgjörðarfórnir og góð verk fram fyrir Guð? Tilgreindu hagkvæmar leiðir.`

`3.	Að hvaða leyti eru kringumstæður okkar svipaðar kringumstæðum kynslóðarinnar í eyðimörkinni rétt áður en hún fór inn í fyrirheitna landið. Hvað getum við lært af því?`

---

<sup>1</sup> Sjá einnig Lúk 4.6 (Þýð.).

<sup>2</sup> Sjá einnig 5Mós 4.13; 5Mós 10:4; 2Mós 34.28 sem benda til þess að boðorðin tíu hafi einnig verið a.m.k. hluti hans (Þýð.).