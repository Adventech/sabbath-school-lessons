---
title:  Jesús, Hin Fullkomna Fórn
date:  19/02/2022
---

### Lesefni vikunnar
Heb 9.15; 1Mós 15.6-21; Jer 34.8-22; Ef 3.14-19; Heb 7.27; Heb 10.10; Heb 9.22-28.

> <p>Minnistexti</p>
> „Því að með einni fórn hefur hann um aldur fullkomnað þau er helguð verða“ (Heb 10.14)

Sú hugmynd að maður sem var sekur fundinn og tekinn af lífi á krossi skyldi tilbeðinn sem Guð var móðgandi í hugum fornmanna. Sjaldfundnar tilvísanir til krossins í rómverkum bókmenntum sýna óbeit þeirra á þeirri hugmynd. Lögmál Gyðinga kvað svo á að hver sá sem væri negldur á tré væri bölvaður af Guði (5Mós 21.23).

Fyrstu mótífin sem við finnum í kristnum málverkum í katakombunum eru páfuglar (sem táknuðu líklegast ódauðleika), dúfa, sigurpálmi íþróttamanns og fiskur. Síðar komu önnur mótíf: örk Nóa, Abraham að fórna hrút í stað Ísaks, Daníel í ljónagryfjunni, Fiskur að spúa Jónasi út úr sér, fjárhirðir að bera lamb eða þá myndir af kraftaverkum, eins og t.d. lækningu lama mannsins eða uppvakningu Lasarusar. Þessar myndir táknuðu frelsun, sigur og umhyggju. Krossinn, aftur á móti, gaf til kynna ósigur og smán. En það var samt krossinn sem varð tákn kristninnar. Páll kallaði fagnaðarerindið „orð krossins“ (1Kor 1.18). Þessa viku munum við líta á krossinn eins og hann er framsettur í Hebreabréfinu.

Jesús með asnahöfuð. (Rómverskur háðskross og áletrun í varðstofu í keisarahöllinni í Róm frá 3. öld e.Kr.) Áletrunin segir: „Alexamenos tilbiður Guð (sinn).“