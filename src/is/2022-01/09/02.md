---
title:  Hvers vegna var þörf fyrir fórnir?
date:  20/02/2022
---

Í Heb 9.15 er okkur sagt að tilgangurinn með dauða Jesú sem fórnar hafi verið sá að tryggja endurlausn „fyrir afbrotin undir fyrri sáttmálanum til þess að þau sem Guð hafði kallað mættu öðlast hina eilífu arfleifð sem heitið var.“

Í Austurlöndum nær var sáttmáli milli tveggja aðila eða þjóða alvarlegt mál. Hann fól í sér skipti á loforðum undir eiði. Hann gaf til kynna að guðirnir myndu refsa þeim sem rufu eiðinn. Þessir sáttmálar voru oft staðfestir með dýrafórn.

Þegar Guð gerði sáttmálann við Abraham fól athöfnin í sér að skera dýr í tvennt (1Mós 15.6-21). Hlutaðeigendur gengu svo milli hlutanna í viðurkenningarskyni um að þessi dýr táknuðu örlög þess aðila sem ryfi sáttmálann. Það er eftirtektarvert að það var einungis Guð sem gekk milli dýrahlutanna í því skyni að sýna Abraham fram á að hann (þ.e. Guð) muni ekki rjúfa fyrirheit sitt.

`Berðu 1Mós 15.6-21 saman við Jer 34.8-22. Hvað kenna þessir textar okkur um sáttmálann?`

Sáttmálinn við Guð veitti Ísrelsmönnum aðgang að fyrirheitna landinu sem arleifðar sinnar. En hann innihélt fyrirmæli og blóði var stökkt á altari en það táknaði örlög þess aðila sem ryfi sáttmálann. Þess vegna segir Hebreabréfið að „eigi fæst fyrirgefning án úthellingar blóðs“ (Heb 9.22).

Þegar Ísraelsmenn rufu sáttmálann stóð Guð andspænis sársaukafullum vanda. Sáttmálinn krafðist dauða hins brotlega en Guð elskaði fólk sitt. Ef Guð liti fram hjá þessum vanda eða neitaði að refsa hinum brotlega væri ekki hægt að framfylgja boðorðum hans og þessi heimur mundi hrynja í öngþveiti.

En sonur Guðs bauð sig fram sem staðgengil. Hann dó í okkar stað þannig að við mættum „öðlast hina eilífu arfleifð sem heitið var“ (Heb 9.15, 26; Róm 3.21-26). Það er að segja að hann ætlaði að halda fast við helgi lögmáls síns samtímis því að frelsa þá sem brutu það lögmál. Það gat hann einungis gert á krossinum.

`Hvernig kemur það í ljós að lögmálið sé svo miðlægt í fagnaðarerindinu?`