---
title:  Krossinn og verð fyrirgefningarinnar
date:  23/02/2022
---

`Lestu Heb 9.22-28. Hvað segja þessi vers okkur um starf Krists í himneska helgidóminum?`

Sú hugmynd að hreinsa þurfi himneska helgidóminn er skiljanleg í ljósi helgidóms í Gamla testamentinu. Helgidómurinn er tákn um stjórn Guðs (1Sam 4.4; 2Sam 6.2) og leiðin sem Guð notar til að meðhöndla syndir fólks síns hefur áhrif á skilning almennings varðandi réttlæti stjórnar hans (Slm 97.2). Sem stjórnandi er Guð dómari fólks síns og við væntum þess að hann sé sanngjarn, réttlæti þá sem eru saklausir og fordæmi hina seku. Þegar Guð þannig fyrirgefur syndaranum ber hann lagalega ábyrgð.  Helgidómurinn sem er táknmynd um eðli Guðs og stjórn hefur saurgast. Það skýrir hvers vegna Guð ber syndir okkar þegar hann fyrirgefur (2Mós 34.7; 4Mós 14.17-19).1 Grundvallarmerking hebreska orðsins nasa sem þýtt er „að fyrirgefa“2 er í rauninni „að bera,“ „að styðja við/sjá fyrir.“3

Fórnakerfið í helgidómi Ísraelsmanna sýndi þetta á myndrænan hátt. Þegar einhver leitaði eftir fyrirgefningu færði hann fórnardýr í sinn stað, játaði syndir sínar yfir því og slátraði því. Blóði þess var roðið á horn altarisins og því stökkt fyrir framan fortjaldið í hinu heilaga. Á þann hátt var syndin yfirfærð táknrænt inn í helgidóminn. Guð tók syndir fólksins og bar þær sjálfur.

Í fórnakerfi Ísraelsmanna gerðist friðþægingin fyrir syndirnar í tveimur áföngum. Yfir árið færðu iðrandi syndarar fórnir til helgidómsins sem hreinsuðu þá af syndum sínum og yfirfærðu þær til helgidómsins, til Guðs sjálfs. Í lok ársins, á friðþægingardaginn, sem var dagur dómsins, var helgidómurinn hreinsaður og dómsábyrgð Guðs var fjarlægð þegar syndirnar voru yfirfærðar frá helgidómnum á syndahafurinn Asasel sem táknaði Satan4 (3Mós 16.15-22).

Þetta tvíþætta kerfi sem tveir hlutar jarðneska helgidómsins voru tákn um var í samræmi við fyrirmyndina, hinn himneska helgidóm (2Mós 25.9; Heb 8.5) og gáfu Guði tækifæri til að auðsýna miskunn og réttvísi samtímis. Þeir sem játuðu syndir sínar yfir árið auðsýndu Guði hollustu með því að virða helga hvíld og leggja á sig líkamlegt meinlæti á friðþægingardaginn (3Mós 16.29-31). Þeir sem ekki sýndu hollustu sína skyldu upprættir úr þjóð sinni (3Mós 23.27-32).

`Hugleiddu hverju þú stæðir andspænis ef þú yrðir að standa andspænis réttlátri refsingu fyrir syndir þínar. Hvernig ætti það að hjálpa þér að skilja það sem Kristur hefur gert fyrir þig?`