---
title:  Til íhugunar
date:  25/02/2022
---

Lestu ÞA, bls. 555-567 og 568-574.

Jíri Moskala prófessor hefur útskýrt eðli þessa dóms fyrir endurkomuna. Guð „kemur ekki fram þar til þess að birta syndir mínar líkt og í búðarglugga. Þess í stað mun hann sem hið sanna vitni um allt líf mitt fyrst og fremst benda á undraverða og máttuga ummyndunarnáð sína og útskýra frammi fyrir öllum alheiminum afstöðu mína til hans, innri hvatir mínar, hugsanir mínar og athafnir, afstöðu mína og stefnu lífs míns. Hann mun sýna fram á það allt. Jesús mun bera vitni um að mér hafi orðið margt á, ég hafi brotið heilagt lögmál hans en einnig að ég hafi iðrast og beðið um fyrirgefningu og hafi breyst fyrir náð hans. Hann mun kunngera: „Blóð mitt nægir fyrir syndarann Moskala, ég er lífsstefna hans og afstaða hans til mín og annarra er hlý og óeigingjörn, hann er áreiðanlegur og hann er góður og trúfastur þjónn minn.“ („Toward a Biblical Theology of God´s Judgment: A Celebration of the Cross in Seven Phases of Divine Universal Judgment,“ í Journal of the Adventist Theological Society, 15:2004, bls. 155).

„Bæði endurleystar og ófallnar verur munu finna í krossi Krists vísindi sín og söng. Í ljós mun koma að dýrðin, sem skín frá ásjónu Jesú, er dýrð sjálfsfórnandi kærleika. Í ljósinu frá Golgata mun sjást að lögmál óeigingjarns kærleika er lögmál lífsins fyrir himin og jörð, að kærleikur, sem „leitar ekki síns eigin,“ á upptök sín í hjarta Guðs og að í hinum auðmjúka og lítilláta birtist hugarfar hans sem „býr í ljósi sem enginn fær til komist“ (ÞA, bls. 9).

**Til umræðu**

`Maðurinn hefur alltaf haft tilhneigingu til að bera mismunandi fórnir fram fyrir Guð í skiptum fyrir fyrirgefningu og frelsun. Sumir færa fram hetjudáðir (t.d. löng ferðalög), aðrir bjóða fram ævilanga þjónustu eða sjálfsfórnandi athafnir o.s.frv. Hvernig ætti að líta á slíkar athafnir í ljósi fórnar Jesú og fullyrðingar Biblíunnar um að krossinn hafi bundið enda á allar fórnir (Dan 9.27; Heb 10.18)?`

`Hvert er hlutverk fórna í lífi þess sem trúir? Hvað átti Jesús við þegar hann sagði að við þyrftum að taka upp kross okkar og fylgja honum (Matt 16.24), eða Páll þegar hann sagði að við ættum að bjóða fram sjálf okkur „að lifandi, heilagri, Guði þóknanlegri fórn“ (Róm 12.1)? Hvaða tengsl eru milli þessara fyrirmæla Jesú, Páls og Heb 13.15, 16?`

---

<sup>1</sup> Sjá einnig Jes 53 (Þýð.).

<sup>2</sup> Í flestum tilvikum í Gamla testamentinu.  Þess má þó geta að fyrra orðið „að fyrirgefa“ í 4Mós 14.19 og í 20. versinu er á hebresku (salakh) og er aðeins notað með Guð sem frumlag, aldrei menn.  Það orð er alltaf notað um fyrirgefningu Guðs í helgidóminum.  Seinna orðið „að fyrirgefa“ í 19. versinu er aftur á móti algengara orðið nasa´ sem er bæði notað um Guð og menn.   Í þessu versi er leikið með tvíþætta merkingu þess (sjá næstu neðanmálsgrein). (Þýð.)

<sup>3</sup> Sjá t.d. 2Mós 19.4 og 5Mós 32.11-13. (Þýð.)

<sup>4</sup> Sem var síðan rekinn burt úr búðunum út í eyðimörkina (sjá 3Mós 16.21, 22). (Þýð.).