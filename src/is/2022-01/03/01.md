---
title:  Fyrirheitni Sonurinn
date:  08/01/2022
---

### Lesefni vikunnar
Jes 2.2, 3; Heb 1.1-4; 2Mós 24.16, 17; Jes 44.24; Heb 1.10; Lúk 1.31, 32; Heb 1.5.

> <p>Minnistexti</p>
> „En nú í lok þessara daga hefur hann til okkar talað í syni sínum sem hann setti erfingja allra hluta. Fyrir hann hefur hann líka heimana gert. Hann, sem er ljómi dýrðar hans og ímynd veru hans“ (Heb 1.2, 3).

Rétt eftir að Adam og Eva syndguðu hét Guð þeim niðja, syni sem mundi frelsa þau frá óvininum, endurheimta arfinn sem þau höfðu glatað og uppfylla tilganginn með sköpun þeirra (1Mós 3.15). Þessi sonur mundi vera fulltrúi þeirra og endurleysa þau með því að taka þeirra stað og að lokum útrýma höggorminum.

„Þegar Adam og Eva heyrðu fyrst fyrirheitið væntu þau skjótrar uppfyllingar þess. Þau fögnuðu frumgetnum syni sínum í þeirri von að hann kynni að vera endurlausnarinn. En uppfylling fyrirheitsins dróst“ (ÞA, bls. 19). Fyrirheitið var síðan staðfest við Abraham. Guð sór að Abraham mundi eignast niðja, son sem allar þjóðir jarðarinnar mundi hljóta blessun af (1Mós 22.16-18; Gal 3.16). Sama gerði Guð við Davíð. Guð hét Davíð að hann mundi innsetja afkomanda hans sem sinn eigin son sem mundi verða réttlátur stjórnandi allra konunga jarðarinnar (2Sam 7.12-14; Slm 89.28- 30). Það sem hvorki Adam og Eva, Abraham eða Davíð gátu sennilega aldrei ímyndað sér var að sonurinn sem mundi endurleysa þau mundi vera Guð sjálfur.