---
title:  Fyrir hann voru heimarnir gerðir
date:  12/01/2022
---

Hebreabréfið staðfestir að Guð hafi skapað heiminn fyrir tilstilli Jesú og að Jesús viðheldur heiminum með orði máttar síns.

`Lestu Jes 44.24; Jes 45.18 og Neh 9.6. Gamla testamentið fullyrðir að Drottinn „einn“ hafi skapað heiminn og að „hann einn“ sé Guð. Hvernig samræmum við það fullyrðingum Nýja testamentisins um að Guð hafi skapað alheiminn „fyrir tilstilli“ Jesú (Heb 1.2, 3)?`

Sumir telja að Jesús hafi einungis verið „verkfæri“ Guðs við sköpunina. Það er samt ekki mögulegt. Í fyrsta lagi segir Páll að Jesús sé Drottinn sem skapaði heiminn. Hann var ekki aðeins hjálpari. Í Heb 1.10 er okkur sagt að Jesús sé Drottinn sem skapaði himin og jörð og Páll vitnar í Slm 102.26-28 sem talar um Guð sem skaparann. Í öðru lagi talar Heb 2.10 (1981) um að allt sé til vegna Guðs og fyrir Guð. (Sama er sagt um Jesú í Jóh 1.3 og Heb 1.2).1 Faðirinn skapaði og sonurinn skapaði (Heb 1.2 og Heb 2.10). Það er fullkomið samræmi milli föðurins og sonarins hvað tilgang og framkvæmd áhrærir. Þetta er hluti af leyndardómi þrenningarinnar. Jesús skapaði og Guð skapaði, en aðeins er um einn skapara, Guð, að ræða sem bendir á að Jesús sé Guð.

Auk þess bendir Heb 4.13 á að Jesús sé einnig dómari.2 Vald hans til að stjórna og dæma byggist á því að Guð skapaði allt og heldur uppi alheiminum (Jes 44.24-28).

Hebreabréfið 1.3 og Kól 1.17 slá því föstu að Jesús beri alheiminn sem án efa felur í sér leiðsögn og stjórnun. Gríska orðið ferón (= halda uppi, bera) er notað um vindinn sem knýr bátana áfram (Post 27.15 {láta reka}, 17) eða Guð sem knýr spámennina (2Pét 1.21). Þannig skapaði Jesús okkur ekki einungis heldur ber hann okkur einnig. Í Jesú, sem er uppspretta allrar tilveru, er að finna hvern andardrátt, hvern hjartslátt, hvert augnablik tilveru okkar.

`Líttu á Post 17.28. Hvað er okkur sagt þar um Jesú og mátt hans? Hugleiddu síðan hvað felst svo í því að þessi sami Jesús hafi dáið á krossi fyrir syndir okkar. Hvað segir það okkur um eðli Drottins að afneita sjálfum sér?`