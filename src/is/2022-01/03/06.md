---
title:  Í dag hef ég getið þig
date:  13/01/2022
---

Í Heb 1.5 er vitnað í orð föðurins til Jesú: „Þú ert sonur minn, í dag hef ég getið þig (1973).“ Hvað er átt við með því að Jesús „var getinn“ og hvenær gerðist það? Sýnir það ekki að Guð hafi á einhvern hátt skapað Jesú einhvern tímann í fortíðinni, eins og margir telja?

`Lestu Heb 1.5; 2Sam 7.12-14; Slm 2.7 og Lúk 1.31, 32. Hvaða fyrirheit sem Davíð var gefið heimfærði Páll á Jesú?`

Jesús var getinn í þeim skilningi að hann var settur inn eða „ættleiddur“ af Guði sem hinn fyrirheitni stjórnandi, sonur Davíðs. Hugmyndin um guðlega ættleiðingu stjórnenda var útbreidd í hinum grísk-rómverska heimi og austurlöndum. Slík ættleiðing gerði stjórnandann lögmætan og gaf honum vald yfir landinu.

En Guð hét Davíð að sonur hans yrði lögmætur stjórnandi þjóðanna. Hann myndi „ættleiða“ son Davíðs sem sinn eigin son. Það ferli myndi gera konunginn af Davíðs ætt að skjólstæðingi Guðs og erfingja hans. Sá sáttmáli rættist í Jesú sem afkomanda/syni Davíðs. Guð mundi vinna sigur yfir óvinum hans og færa honum þjóðirnar sem arf (Slm 89.27 og Slm 2.7, 8).

Eins og við lesum í Róm 1.3, 4 og Post 13.32, 33 þá var Jesús opinberlega kynntur sem sonur Guðs. Guð staðfesti Jesú og kynnti hann sem son sinn við skírn hans og á ummyndunarfjallinu (Matt 3.17; Matt 17.5).

En samkvæmt Nýja testamentinu varð Jesús sonur Guðs með mætti þegar hann reis upp og settist Guði til hægri handar. Það var þá að Guð uppfyllti heit sitt til Davíðs um að sonur hans yrði ættleiddur sem sonur Guðs og hásæti hans yfir þjóðunum grundvallað að eilífu (2Sam 7.12-14).

Þannig var það ekki Cesar (sem var táknmynd um Róm) sem var lögmætur sonur guðs og stjórnandi þjóðanna. Þess í stað var það Jesús Kristur. „Getnaður“ Jesú á við um upphaf stjórnar hans yfir þjóðunum en ekki upphaf tilveru hans, þar sem hann hefur ávallt verið til. Sá tími hefur aldrei verið að Jesús hafi ekki verið til, þar sem hann er Guð.

Reyndar segir Heb 7.3 (1981) að Jesús hafi „hvorki upphaf daga né endi lífs“(Heb 13.8) þar sem hann er eilífur (sjá Heb 13.8). Hugmyndin um Jesú sem „eingetinn son“ Guðs á því ekki við um eðli Krists sem Guðs heldur hlutverk hans í frelsunaráforminu. Með holdtekju sinni uppfyllti Kristur öll fyrirheit sáttmálans.