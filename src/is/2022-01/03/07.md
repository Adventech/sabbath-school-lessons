---
title:  Til íhugunar
date:  14/01/2022
---

Koma Jesú til jarðarinnar sem sonur Guðs uppfyllti mörg hlutverk samtímis. Í fyrsta lagi kom Jesús sem hinn guðlegi sonur Guðs til að opinbera föðurinn fyrir okkur. Með orðum sínum og athæfi sýndi Jesús okkur hvernig faðirinn er í raun og hvers vegna við getum treyst honum og hlýtt.

Jesús kom einnig sem hinn fyrirheitni sonur Davíðs, Abrahams og Adams sem Guð hafði heitið að mundi sigra óvininn og stjórna heiminum. Jesús kom þannig til að taka á sig stöðu Adams í fararbroddi mannkynsins og uppfylla upphafleg áform Guðs fyrir manninn (1Mós 1.26-28; Slm 8.4-9). Jesús kom til að vera sá réttláti stjórnandi sem Guð hafði ávallt viljað að þessi jörð hefði.

„Og orðið, sem beint var til Jesú við Jórdan: „Þessi er minn elskaði sonur, sem ég hef velþóknun á,“ tekur til mannkynsins alls. Guð ávarpaði Jesú sem fulltrúa okkar. Þrátt fyrir allar syndir okkar og ístöðuleysi er okkur ekki útskúfað né við taldir einskis virði. „Náð . . . lét (hann) oss í té í sínum elskaða syni“ (Ef 1.6). Dýrðin sem hvíldi á Kristi er heit um elsku Guðs til okkar. . . . Ljósið sem féll frá opnum hliðum himinsins á höfuð frelsara okkar mun falla á okkur þegar við biðjum um hjálp til að standast freistingar. Röddin sem talaði við Jesú segir við hverja trúaða sál: „Þetta er mitt elskaða barn sem ég hef velþóknun á“ (ÞA, bls 72).

**Til umræðu**

`Við höfum komist að því að betri skilningur á því sem Jesús sagði og gerði hjálpar okkur að skilja Guð, föðurinn, betur. Á hvaða hátt ætti það að auðga samfélag okkar við Guð, föðurinn, þegar við skiljum Jesú betur?`

`Við sáum að Guð vill tala við okkur og koma fram við okkur á sama hátt og hann talaði við Jesú og kom fram við hann. Hvað segir það okkur um hvernig okkur beri að koma fram við aðra?`

`Hugleiddu hve mikilvægur hinn eilífi guðdómur Jesú er. Hverju missum við af ef við trúum því að Jesú sé á einhver hátt sköpuð vera líkt og við en hafi síðan verið krossfestur? Berðu það saman við þann raunveruleika að Kristur var eilífur Guð og það var hann sem var krossfestur. Í hverju felst hinn mikli mismunur?`

`Ræðið um það að gefa Guði dýrðina. Lestu Opb 14.7 Að hvaða leyti er það þáttur í sannleikanum fyrir samtíðina og boðskap englanna þriggja að gefa Guði dýrðina?`

---

<sup>1</sup> Gríska hugtakið sem þýtt er „fyrir hann“ eða „vegna hans“ í þessum versum merkir „fyrir atbeina hans.“ (Þýð.)

<sup>2</sup> Sjá einnig Jóh 5.22. (Þýð.)