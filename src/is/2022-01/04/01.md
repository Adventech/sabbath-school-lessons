---
title:  Jesús, Trúfastur Bróðir Okkar
date:  15/01/2022
---

### Lesefni vikunnar
3Mós 25.25-27; Heb 2.14-16; Heb 11.24-26; 1Kor 15.50; Heb 5.8, 9; Heb 12.1-4.

> <p>Minnistexti</p>
> „Þar sem nú börnin eru af holdi og blóði þá varð hann sjálfur maður, til þess að hann með dauða sínum gæti að engu gert þann sem hefur mátt dauðans, það er að segja djöfulinn“ (Heb 2.14).

Í Heb 1 er talað um Jesú sem son Guðs, stjórnanda englanna og „ljómi dýrðar hans og ímynd veru hans“ (Heb 1.3). Í Heb 2 er Jesús mannssonurinn sem varð englunum lægri og tók á sig mannlegt eðli með öllum veikleika þess jafnvel allt til dauða (Heb 2.7).

Í Heb 1 segir Guð um Jesú: „Þú ert sonur minn“ (Heb 1.5). Í Heb 2 talar Jesús um mannanna börn sem „systkini“ sín.

Í Heb 1 lýsir faðirinn yfir guðlegu yfirvaldi sonarins (Heb 1.8-12). Í Heb 2 staðfestir Jesús traust sitt til föðurins (Heb 2.13).

Í Heb 1 er Jesús guðlegur Drottinn, skapari og drottnari sem ber allt uppi. Í Heb 2 er Jesús mannlegur æðsti prestur, miskunnsamur og trúfastur.

Þegar myndin er þannig dregin upp af syninum sem hinni sönnu opinberun á hinum eilífa Guði sem skóp allt er Jesú lýst sem trúföstum og miskunnsömum bróður (Heb 1.1-4).