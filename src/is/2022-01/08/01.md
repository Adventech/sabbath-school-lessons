---
title:  Jesús, Meðalgangari Nýja Sáttmálans
date:  12/02/2022
---

### Lesefni vikunnar
Heb 7.11-19; Heb 8.10-12; Jer 31.31-34; Heb 8.1-6; 2Mós 24.1-8; Esk 36.26, 27.

> <p>Minnistexti</p>
> „En nú hefur Jesús fengið þeim mun ágætari helgiþjónustu sem hann er meðalgangari betri sáttmála sem byggist á traustari fyrirheitum“ (Heb 8.6).

Með því að lifa fullkomnu lífi og deyja í okkar stað varð Jesús meðalgangari nýs og betri sáttmála milli okkar og Guðs. Með dauða sínum afnam Jesús dauðarefsinguna sem var afleiðing afbrota okkar og opnaði leiðina fyrir nýja sáttmálann.

Þessi sannindi eru útskýrð í Heb 10.5-10 sem staðfestir að Jesús auðsýndi þá sönnu hlýðni sem sáttmálinn fór fram á. Vitnað er í Slm 40 þar sem talað er um þrá Messíasar að auðsýna Guði fulla hlýðni: „Þá sagði ég: „Hér er ég. Í bókinni er skrifað hvað ég á aðgera. Að gera vilja þinn, Guð minn, er mér yndi og lögmál þitt er innra með mér““ (Slm 40. 8, 9). „Orðasambandið „að gera vilja þinn“ lýsirhér siðferðilegri hlýðni við vilja Guðs. Höfundur Hebreabréfsins notar þetta orðalag til að sýna fram á að fórn Krists uppfyllti vilja Guðs með því að sjá fyrir viðunandi friðþægingu sem dýrafórnir gerðu ekki“ (7SDABC, bls. 460).

Í huga Páls fékk þessi sálmur sérstaka merkingu við holdtekju Jesú. Jesús íklæddi hlýðni við nýja sáttmálann holdi. Hann er fyrirmynd okkar. Við erum frelsuð, ekki aðeins vegna dauða hans heldur einnig vegna algjörrar hlýðni hans.