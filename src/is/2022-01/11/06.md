---
title:  Jesús, höfundur og fullkomnari trúar okkar
date:  10/03/2022
---

`Lestu Heb 12.1-3. Hvað bjóða þessi vers okkur að gera?`

Hámark greinargerðarinnar um trúna í Heb 12 er í rauninni Jesús. Páll hóf bréf sitt með Jesú sem þeim sem koma á og honum muni ekki dveljast (Heb 10.37) og Páll lýkur því með Jesú, fullkomnara trúar okkar (Heb 12.2). Jesús er „höfundur og fullkomnari trúarinnar“ sem þýðir að Jesús sé sá sem gerir trúna mögulega og er fullkomið fordæmi um trúarlífið holdi klætt. Í Jesú er að finna fullkomna framsetningu á trúnni.

Jesús er „höfundur“ eða „frumherji“ trúar okkar á að minnsta kosti þrennan hátt.

Í fyrsta lagi er hann sá einasti sem hefur fullnað skeiðið í fyllstu merkingu þess. Hinir sem nefndir eru í undanfarandi kafla hafa ekki náð markinu (Heb 11.39, 40). Jesús hefur aftur á móti gengið inn til hvíldar Guðs á himnum og situr til hægri handar föðurins. Við, ásamt þeim, munum ríkja með Jesú á himnum (Opb 20.4).

Í öðru lagi var það hið fullkomna líf Jesú sem gerði það mögulegt fyrir aðra að renna skeiðið (Heb 10.5-14). Ef Jesús hefði ekki komið hefði skeið allra annarra verið til einskis.

Í þriðja lagi er Jesús ástæðan fyrir trú okkar. Þar sem hann var einn með Guði sýndi hann fram á trúfesti Guðs í okkar garð. Guð gafst aldrei upp með viðleitni sína að frelsa okkur og þess vegna munum við að lokum hljóta launin ef við gefumst ekki upp. Jesús þreytti skeiðið með þolinmæði og hélt fast við trúfesti sína, jafnvel þegar við vorum ótrú (2Tím 2.13). Trú okkar er einungis svörun okkar við trúfesti hans.

Að lokum er Jesús „fullkomnari“ trúarinnar þar sem hann er fullkomið fordæmi um það hvernig þreyta á skeiðið. Hvernig gerði hann það? Hann lagði til hliðar allar byrðar með því að afsala sér öllu okkar vegna (Fil 2.5-8). Hann syndgaði aldrei. Jesús beindi sjónum sínum að laununum, gleðinni sem beið hans yfir að sjá mannkynið endurleyst fyrir náð hans. Þar af leiðandi þoldi hann misskilning og svívirðingar ásamt smán krossins (Heb 12.2, 3).

Nú er komið að okkur að þreyta skeiðið. Þó svo við getum aldrei í eigin mætti náð því sem Jesús náði þá höfum við fullkomið fordæmi hans fyrir augum og síðan fyrir trú á hann og með því að hafa hann ávallt fyrir augum, eins og forverar okkar gerðu, höldum við áfram í trú og treystum á fyrirheit hans um mikil laun.