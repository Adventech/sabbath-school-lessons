---
title:  Jesús, Höfundur Og Fullkomnari Trúarinnar
date:  05/03/2022
---

### Lesefni vikunnar
Heb 10.35-39; Róm 1.17; Heb 11; Jós 2.9-11; Heb 12.1-3.

> <p>Minnistexti</p>
> „Beinum sjónum okkar til Jesú, höfundar og fullkomnara trúarinnar. Hann leið með þolinmæði á krossi og mat smán einskis af því að hann vissi hvaða gleði beið hans og hefur nú sest til hægri handar hástóli Guðs“ (Heb 12.2).

Ellefti og tólfti kapítulinn eru e.t.v. þeir kaflar sem fólk elskar mest í Hebreabréfinu. Þeir lýsa lífi hins kristna sem kapphlaupi sem allir taka þátt í og allir sem eru trúfastir fá sín laun. Þeir lýsa einnig drama endurlausnarinnar sem kapphlaupi sem trúað fólk fyrri tíma gafst ekki upp í þrátt fyrir þjáningar en hefur ekki fengið verðlaunin sín enn.

Það er vegna þess að sagan nær einnig til okkar. Við erum lokaþátturinn. Hámark dramans er að við komum inn og hlaupum síðasta áfanga keppninnar og Jesús situr við endamarkið til hægri handar Guði. Hann hvetur okkur áfram auk þess að vera besta fordæmið um hvernig eigi að hlaupa skeiðið. Hann er besta vitnið um að launin séu raunveruleg og hann er fyrirrennarinn sem opnar leiðina fyrir okkur.

Í Heb 11 er því lýst að trúin sé fullvissa um fyrirheit Guðs jafnvel þó svo við getum ekki séð þau enn. Þessi lexía mun kanna hvað trú er og sýnir hvernig við öðlumst hana með því að benda á reynslur og fordæmi einstaklinga í fortíðinni en einkum með því að horfa til fyrirmyndar Jesú, „höfundar og fullkomnara trúarinnar“ (Heb 12.2).