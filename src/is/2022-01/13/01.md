---
title:  Bróðurkærleikurinn Haldist
date:  19/03/2022
---

### Lesefni vikunnar
Heb 13; Róm 12.13; Ef 5.3-5; 1Pét 5.1-4; Heb 2.9; Heb 4.16; Gal 2.20.

> <p>Minnistexti</p>
> „Bróðurkærleikurinn haldist“ (Heb 13.1).

Í Heb 13 finnum við lokahvatningu postulans: „Bróðurkærleikurinn haldist“ (Heb 13.1). Í öllu bréfinu hefur hann staðfest að við séum hluti af heimilisfólki Jesú, konungs og æðsta prests, bræður hans og systur. Höfundurinn lítur ekki á lesendur sína sem einungis hóp einstaklinga sem vinnur að frelsun sinni í tengslum við Jesú, heldur sem fjölskyldu eða heimilisfólk sem er frelsað sem heild. Páll lýsir starfi Jesú fyrir okkur sem bróðurkærleika. Hann telur „sér eigi vanvirðu að kalla þau systkin“ (Heb 2.11). Sama ætti að einkenna afstöðu hinna trúuðu hvers til annars.

Í bréfinu felur bróðurkærleikurinn í sér að uppörva hvert annað til þess að enginn missi af náð Guðs (Heb 3.13; Heb 10.24, 25; Heb 12.15-17). Í Heb 13 felur bróðurkærleikurinn í sér ýmsa þætti eins og gestrisni (Heb 13.2), að minnast bandingjanna og styðja þá og einnig þá sem illt líða (Heb 13.3), að hafa hjónabandið í heiðri (Heb 13.4), forðast fégræðgi (Heb 13.5, 6), minnast leiðtoga safnaðarins og hlýða þeim (Heb 13.7-17) og biðja einnig fyrir höfundi bréfsins (Heb 13.18, 19).