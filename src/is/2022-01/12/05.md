---
title:  Óbifanlegt konungdæmi
date:  16/03/2022
---

Guð hefur sagt að hann muni skekja himin og jörð, þ.e.a.s. hann muni tortíma óvinaþjóðum. En það er samt sumt sem verður ekki skekið eða því eytt.

`Berðu saman Slm 15.5; Slm 16.8; Skm 21.8; Slm 62.3; Slm 112.6 og Heb 12.27. Hvað er það sem haggast ekki?`

Sumar nútíma þýðingar á Heb 12.27 gefa til kynna að hræring himins og jarðar þýði að þau verði að engu gerð. En Biblían gerir það ljóst að Guð muni skapa nýjan himin og nýja jörð (Jes 65.17; Opb 21.1-4) og við verðum reist upp frá dauðum og munum fá nýja líkama (1Þess 4.13-17; Fil 3.20) á þessari jörð. Svo að hræringin gefur til kynna hreinsun og endurnýjun sköpunarverksins en ekki gereyðingu þess. Það „gamla“ sem við höfum verður endurskapað og það er þar sem sem hinir endurleystu munu búa.

Samt er eitthvað sem ekki getur bifast né mun það bifast. Meðal þess eru hinir réttlátu. Þeir munu ekki bifast þar sem þeir treysta Guði. Skaparinn styður þá og tryggir að þeir muni lifa af.

Takið eftir því að í Hebreabréfinu tengjast stöðugleiki og varanleiki Jesú. Í Heb 1.10-12 lesum við um Jesú: „Þú, Drottinn, hefur í upphafi grundvallað jörðina og himnarnir eru verk handa þinna. Þeir munu farast en þú varir. Allir munu þeir fyrnast sem fat og þú munt þá saman vefja eins og möttul, um þá verður skipt sem klæði. En þú ert hinn sami og þín ár taka aldrei enda.“ Hebreabréfið segir einnig að prestdómur Jesú sé um aldur (Heb 7.3, 24). Sama máli gegnir með arfleift hinna endurleystu (Heb 10.34). Og í lokadóminum munu þeir ekki bifast sem halda fast í Jesú (Slm 46.6).

Í Heb 12.28 lesum við einnig að við munum fá „ríki, sem ekki getur bifast.“ Þetta orðalag bendir til Dan 7.18 þar sem sagt er að hinir heilögu muni „halda konungdæminu að eilífu.“ Þetta er ríkið „sem aldrei mun hrynja“ samkvæmt Dan 2.44. Það ríki tilheyrir syninum en hann mun deila því með okkur og í Opb 20.4 er okkur sagt að við munum dæma með honum máttarvöld hins illa sem hefur ofsótt okkur (1Kor 6.3).

Horfum tilbaka til Krists hins óbifanlega ríkis (Heb 12.28)

Horfum fram til takmarksinshins óbifanlega grundvallar (Heb 12.2)

Þá mun framtíðarríkið hér og núskapa óbifanlega fullvissu (Heb 12.22-24)

`Er eitthvað sem fær þig til að bifast í dag? Hvað getur þú valið sem getur hjálpað þér á því sviði? (Sjá Ef 4.14).`