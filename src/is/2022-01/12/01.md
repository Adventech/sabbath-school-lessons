---
title:  Óbifanlegt Ríki
date:  12/03/2022
---

### Lesefni vikunnar
Heb 12.18-29; 2Mós 32.32; Dan 7.9, 10, 13-22; Hag 2.6-9, 20-22; Slm 15.5; Slm 16.8; Heb 13.15, 16.

> <p>Minnistexti</p>
> „Þar sem við því fáum ríki, sem ekki getur bifast, skulum við þakka það og þjóna Guði, svo sem honum þóknast, með lotningu og ótta“ (Heb 12.28).

Texti þessarar viku, Heb 12.18-29, er hápunktur Hebreabréfsins sem dregur saman aðal málefnin með því að endurtaka hugmyndina sem kom fram í byrjun: Guð hefur talað til okkar í syni sínum og okkur ber að veita honum gaumgæfilega athygli (Heb 1.1, 2; Heb 12.25). Lýsingin á Jesú í Heb 12.22-24 dregur saman fullyrðingar bréfsins um hann: Jesús er meðalgangari nýja sáttmálans og blóð hans tryggir þeim frelsun sem trúa. Þjónusta hans fyrir okkur sem prestur og konungur er fagnaðarefni fyrir herskara himinsins. Að lokum finnum við síðustu lokahvatninguna sem rís hvað hæst í Heb 12.25-29: Dómur Guðs er í aðsigi sem mun leiða til útrýmingar óvina hans en uppreisn æru og ríkisins fyrir fólk hans (Heb 12.28, 29).

Endirinn staðfestir mikilvægi þess sem Jesús ávann á krossinum og beinir hinum trúuðu til lokasigurs Jesú við endurkomu hans. Páll notar myndir úr Dan 7 til að minna lesendurna á að Jesús hafi tekið við ríkinu af dómaranum föður sínum (Dan 7.9-14) og hann muni deila ríki sínu með hinum trúuðu, „hinum heilögu hins æðsta“ sem munu halda því að eilífu (Dan 7.18).