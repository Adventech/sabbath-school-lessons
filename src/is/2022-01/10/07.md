---
title:  Til íhugunar
date:  04/03/2022
---

„Uppstigning Jesú til himins var merki um að fylgjendur hans áttu að meðtaka hina fyrirheitnu blessun. Þeir áttu að bíða eftir þeirri uppfyllingu áður en þeir tækju til starfa. Þegar Kristur gekk inn um hin himnesku hlið var hann krýndur og englarnir fylgdust með af lotningarfullri aðdáun. Strax að lokinni þeirri athöfn steig Heilagur andi niður yfir lærisveinana í stríðum straumum og Kristur var heiðraður með þeirri dýrð sem hann hafði með föðurnum frá örófi alda. Úthelling andans á hvítasunnunni var yfirlýsing himinsins um að innsetningu endurlausnarans væri lokið. Samkvæmt fyrirheiti hans sendi hann Heilagan anda frá himni til fylgjenda sinna til merkis um að hann sem prestur og konungur hefði fengið allt vald á himni og jörðu og væri hinn smurði yfir fólki sínu. . . .

Þeir gátu sagt nafn Jesú í fullu trausti; var hann ekki vinur þeirra og eldri bróðir? Þeir voru í nánum tengslum við Krist og sátu með honum á himneskum stöðum. Þegar þeir báru honum vitni íklæddu þeir því hugmyndir sínar í brennheit orð“ (AA, bls. 38, 46).

**Til umræðu**

`Sálmaskáldið segir: „Sál mína þyrstir eftir Guði, hinum lifanda Guði, hvenær mun ég fá að koma og sjá auglit Guðs“ (Slm 42.3). Hvernig getum við haft sama þorsta eftir að komast í návist Guðs? Ef við fögnum ekki í návist Guðs nú þegar við tilbiðjum hann og komum fram fyrir hann í trú munum við þá fagna í framtíðinni? Hvað er það sem leiðir til fagnaðar frammi fyrir Guði?`

`Í bók einni sem gerði gys að trúnni skapaði einhver vélmenni sem trúði fyrir okkur að því er talið var. Það var skopstæling, en hvernig getum við gætt þess að komast hjá því að gera það sem Ísraelsmenn gerðu í eyðimörkinni þegar þeir báðu um meðalgangara milli sín og Guðs? Við höfum tilhneigingu til að leyfa öðrum að rannsaka Biblíuna fyrir okkur og finna þar gimsteina sannleikans. Sumir kunna að freistast til að telja að bænir annarra fyrir þeim séu áhrifameiri í augum Guðs en þeirra eigin bænir. Hvers vegna ættum við að forðast þá andlegu gildru? Hvers vegna getum við fyrir Krist nálgast Guð án meðalgöngu annarra?`

`Hebreabréfið fjallar um fullvissu um frelsun. Hvernig þurfum við samt að gæta okkar á því að rugla ekki saman ofdirfsku og fullvissu?`