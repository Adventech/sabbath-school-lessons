---
title:  Jesús Opnar Leiðina
date:  26/02/2022
---

### Lesefni vikunnar
Heb 9.24; 2Mós 19.3, 4; Heb 12.18-21; 3Mós 16.1, 2; Heb 10.19-22; Kól 3.1.

> <p>Minnistexti</p>
> „Því að Kristur gekk ekki inn í helgidóm höndum gerðan, eftirmynd hins sanna helgidóms, heldur inn í sjálfan himininn, til þess að birtast nú fyrir augliti Guðs okkar vegna“ (Heb 9.24).

Þegar lærisveinarnir sneru aftur frá Olíufjallinu eftir að Jesús var stiginn upp til himins voru þeir fullir fagnaðar og sigurgleði. Meistari þeirra og vinur var nú í valdastöðu yfir heiminum og hafði boðið þeim að nálægjast Guð í nafni hans í fullu trausti þess að Guð mundi svara bænum þeirra á hagkvæman hátt (Jóh 14.13, 14). Jafnvel þó þeir væru áfram í heiminum og yrðu fyrir árásum illra máttarvalda var von þeirra sterk. Þeir vissu að Jesús hafði stigið upp til himins til þess að búa þeim stað (Jóh 14.1-3) Þeir vissu að Jesús var fyrirliði frelsunar þeirra og hafði opnað leið inn til hinna himnesku heimkynna með blóði sínu.

Himnaför Jesú er miðlæg í guðfræði Hebreabréfsins. Hún markar upphaf stjórnar Jesú og þjónustu hans sem æðsti prestur fyrir okkur. Að lokum markar himnaför Jesú virkjun nýja sáttmálans sem tryggir okkar aðgang að Guði fyrir trú. Það eru forréttindi okkar nú að nálgast Guð með djörfung vegna Jesú og verðleika réttlætis hans.