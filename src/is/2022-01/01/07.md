---
title:  Til íhugunar
date:  31/12/2021
---

David A. deSilva hefur lýst því vel hvers vegna hinir frumkristnu voru ofsóttir: „Hinir kristnu tóku upp lífsstíl sem . . . var talinn ófélagslegur og jafnvel undirróðurskenndur. Hollusta við guðina, sem kom fram í þátttöku við fórnir og aðrar helgiathafnir, var talin vera merki um hollustu við ríkið og yfirvöldin, fjölskyldu og vini. Tilbeiðsla guðanna var einskonar merki um hollustu við þau tengsl sem tryggðu velgengni og stöðugleika samfélaginu. Þegar hinir kristnu héldu sig frá slíkri tilbeiðslu (líkt og Gyðingarnir) voru þeir tortryggilegir í augum fjöldans og litið var á þá sem hugsanlega lögbrjóta sem græfu undan keisaradæminu“ (Perseverance in Gratitude, Eerdmans Publ. Co., 2000, bls. 12).

„Þeir sem eru kjarklausir hafa aðgang að öruggri hjálp sem samanstendur af trú, bæn og verkum. Trú og atferli tryggja ánægju og fullvissu sem fer dagvaxandi. Hefur þú tilhneigingu til að láta undan áhyggjufullum tilfinningum þínum eða örvæntingu sem vita ekki á gott? En óttastu ekki þegar allt virðist vera ógnvekjandi, þegar allt virðist svart. Treystu Guði. Honum er kunnugt um þarfir þínar. Hann hefur allan mátt. Óendanleg elska hans og samhyggja þreytast aldrei. Óttastu ekki að hann muni bregðast í að uppfylla fyrirheit sitt. Hann er eilífur sannleikur. Hann mun aldrei breyta sáttmálanum sem hann gerði við þá sem hann elska. Hann mun einnig veita trúum þjónum sínum nauðsynlega atorku til að mæta þörfum sínum. Páll postuli hefur sagt: „Hann hefur svarað mér: „Náð mín nægir þér því að mátturinn fullkomnast í veikleika. . . . Þess vegna uni ég mér vel í veikleika, í misþyrmingum, í nauðum, í ofsóknum, í þrengingum vegna Krists. Þegar ég er veikur þá er ég máttugur““ (PK, bls. 164, 165).

**Til umræðu**

`1.	Er mögulegt að vera frábrugðin vegna hollustu okkar sem kristin án þess að vera ásökuð um að vera aðskilin frá öðrum og vanrækja þá? Hvernig er það hægt?`

`2.	Orðið „áminning“ getur átt við annaðhvort umvöndun eða uppörvun. Hvers þarf að gæta þegar við vöndum um fyrir einhverjum sem hefur misst kjarkinn?`

`3.	Hvað getum við fundið sameiginlegt með reynslu lesenda Hebreabréfsins og safnaðarins í Laódíkeu í Opb 3.14-22? Að hvaða leyti er reynsla okkar í dag, tvö þúsund árum síðar, lík reynslu þeirra og hvað getum við lært af þeim sameiginlegu einkennum?`