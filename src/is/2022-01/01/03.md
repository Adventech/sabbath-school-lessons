---
title:  Baráttan
date:  27/12/2021
---

Þegar hinir trúuðu játuðu trú sína á Krist og sameinuðust söfnuðinum settu þeir upp kennimerki sem aðgreindi þá frá öðrum í þjóðfélaginu.

En því miður vakti það deilur þar sem það óbeint felldi neikvæðan dóm yfir samfélaginu og gildi þess.

`Lestu Heb 10.32-34 og Heb 13.3. Hver var reynsla lesenda Hebreabréfsins eftir að þeir tóku trú?`

Mjög líklegt er að lesendur Hebreabréfsins hafði orðið að þola ámæliog líkamsárásir af höndum múgsins sem andstæðingarnir æstu þá upp til (sjá t.d. Post 16.19-22; Post 17.1-9). Þeir voru líka hnepptir í fangelsi og að öllum líkindum húðstrýktir þar eð embættismenn höfðu vald til að fyrirskipa refsingar og fangelsun og gerðu það oft án þess að fylgja settum réttarreglum meðan þeir leituðu sönnunargagna (sjá t.d. Post 16.22, 23).

`Lestu Heb 11.24-26 og 1Pét 4.14, 16. Hvernig hjálpa reynslur Móse og lesenda 1. Pétursbréfs okkur að skilja hvers vegna hinir kristnu voru ofsóttir?`

Að þola smán vegna nafns Krists felur í sér að samsama sig Kristi og þola smán og hrakyrði sem því gat fylgt. Auðkennandi hollusta þeirra við trú sína skapaði almenna andúð gegn þeim. Fólk kann að móðgast vegna trúariðkana sem það skilur ekki og líferni og siðferði fólks getur skapað sektarkennd hjá þeim. Um miðja 1. öldina e.Kr. taldi sagnfræðingurinn Tasítus hina kristnu vera seka um hatur í garð mannanna. (A. J. Church og W. J. Brodribb (þýðendur). The Complete Works of Tacitus, (NY: The Modern Library, 1942) Annálar 15.44.1). Hver sem ástæðan var fyrir þeirri ásökun þá var hún ósönn en samt þjáðust margir hinna frumkristnu, eins og t.d. þeir sem Páll beindi þessu bréfi til, fyrir trú sína.

`Allir þjást hvort sem þeir eru kristnir eða ekki. En hvað felst í því að þjást vegna Krists? Hve mikið af þjáningum okkar eru vegna Krists og hve mikið er afleiðing eigin vals okkar?`