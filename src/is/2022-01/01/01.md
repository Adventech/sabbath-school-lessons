---
title:  Bréfið Til Hebrea Og Til Okkar
date:  25/12/2021
---

### Lesefni vikunnar
Heb 2.3, 4; 1Pét 4.14, 16; Heb 13.1-9, 13; 1Kon 19.1-18; Heb 3.12-14; 4Mós 13.

> <p>Minnistexti</p>
> „Þolgæðis hafið þið þörf, til þess að þið gerið Guðs vilja og öðlist fyrirheitið“ (Heb 10.36).

Hafið þið nokkurn tímann ímyndað ykkur hvernig það hafi verið að hlusta á Jesú eða einn af postulunum prédika? Við höfum skráðan úrdrátt úr og samantekt af sumum af ræðum þeirra en þær gefa aðeins takmarkaða innsýn í hvernig það hafi verið að hlusta á þær. En Guð hefur samt varðveitt að minnsta kosti eina ræðu í ritningunni, bréf Páls til Hebreanna.

Páll, höfundur Hebreabréfsins, talar um rit sitt sem áminningar- eða hvatningarorð (Heb 13.22). Sama hugtak er notað um ræðuflutning bæði í samkunduhúsi (Post 13.15) og á tilbeiðslustund hinna kristnu (1Tím 4.13). Fræðimenn telja því að Hebreabréfið sé elsta kristna ræðan sem við höfum. Það er stílað til þeirra trúuðu sem höfðu tekið á móti Jesú en áttu í erfiðleikum. Sumir þoldu svívirðingar almennings og voru ofsóttir (Heb 10.32-34). Aðrir voru í fjárhagsörðugleikum (Heb 13.5, 6). Margir voru þreyttir og voru farnir að efast um trú sína (Heb 3.12, 13). Kannast eitthvert okkar við slíkt?

Í áhrifamikilli ræðu sinni skírskotar postulinn til þeirra (og einnig okkar) að halda fast við trú sína á Jesú og beina sjónum sínum að Jesú þar sem hann er nú í helgidómi himinsins.