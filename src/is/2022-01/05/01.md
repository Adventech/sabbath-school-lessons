---
title:  Jesús Veitir Okkur Hvíld
date:  22/01/2022
---

### Lesefni vikunnar
1Mós 15.13-21; Heb 3.12-19; Heb 4.6-11; Heb 4.1, 3, 5, 10; 5Mós 5.12-15; Heb 4.8-11.

> <p>Minnistexti</p>
> „Enn stendur þá til boða sabbatshvíld fyrir lýð Guðs“ (Heb 4.9).

Fyrstu tveir kaflar Hebreabréfsins beindu athyglinni að valdatöku Jesú sem stjórnanda og frelsara fólks Guðs. Þriðji og fjórði kaflinn kynna Jesú sem þann sem veitir okkur hvíld. Þessi framvinda mála er rökrétt þegar við minnumst þess að í sáttmála sínum við Davíð hét Guð að veita konunginum og þjóð hans „hvíld“ frá óvinum hans (2Sam 7.10, 11). Sú hvíld stendur okkur til boða nú þar sem Jesús situr Guði til hægri handar.

Hebreabréfið lýsir hvíldinni bæði sem hvíld sem heyrir Guði til og einnig sem „sabbatshvíld“ (Heb 4.1-11). Guð gerði þessa hvíld, sem honum tilheyrði, aðgengilega fyrir Adam og Evu. Fyrsti hvíldardagurinn fól í sér reynslu fullkomnunar með honum sem hafði gert fullkomnunina mögulega. Guð heitir einnig „sabbatshvíld“ þar sem raunverulegt helgihald hvíldardagsins felur í sér fyrirheitið um að Guð muni að nýju innleiða fullkomnunina.

Þegar við höldum hvíldardaginn minnumst við þess að Guðs sá fullkomlega fyrir þörfum okkar þar sem hann skapaði heiminn og endurleysti hann á krossinum.

Auk þess að benda okkur fyrst og fremst tilbaka til sköpunarinnar býður rétt helgihald hvíldardagsins okkur, sem erum í þessum ófullkomna heimi, upp á forsmekk af þeirri framtíð sem Guð hefur heitið okkur.