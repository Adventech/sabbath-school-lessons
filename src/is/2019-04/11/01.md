---
title:  Róttæk Siðbót
date:  07/12/2019
---

### Lesefni vikunnar
Neh 13.1-9; 5Mós 23.3-6; Neh 13.10-14; 4Mós 18.21-24; Neh 13.15-22; Jóh 5.5-16.

> <p>Minnistexti</p>
> „Þá skipaði ég Levítunum að þeir skyldu hreinsa sig og koma til að halda vörð við hliðin svo að helgi hvíldardagsins yrði virt.  Guð minn, minnstu mín einnig vegna þessa.  Vertu mér miskunnsamur sakir þinnar miklu gæsku“ (Neh 13.22).

Á tímabilinu milli Neh 12 og 13 sneri Nehemía aftur til Babýlon.  Við vitum ekki hve lengi hann var í burtu en þegar hann kom aftur (sennilega u.þ.b. 430-425 f.Kr.) hafði fólkið hrasað á göngu sinni með Guði.  Þó svo það hefði gert sáttmála við Guð um að: (1) giftast ekki hjáguðadýrkendum, (2) gæta sín að halda hvíldardaginn og (3) sjá um musterið og starfslið þess með tíund og fórnargjöfum (Neh 10) þá hafði það brotið öll þessi þrjú loforð.

Þegar Nehemía sneri aftur fann hann að fólkið var mjög slakt í hollustu sinni við Guð.  Það var hætt að færa fórnir sínar og tíund til musterisins, farið að nota herbergi þess í öðrum tilgangi, hætt að halda hvíldardaginn sem skyldi og var jafnvel farið að giftast einstaklingum frá  nágrannaþjóðunum.  Það versta var að það voru leiðtogarnir sem hann hafði skilið eftir sem ýttu undir hnignun í sambandi Ísraelsmanna við Guð.  Það er því engin furða að Nehemía væri niðurbrotinn þegar hann komst að því hve mikið hefði breyst.  En í stað þess að taka því þá krafðist eðli hans þess að hann gerði eitthvað í málunum Guði til dýrðar.