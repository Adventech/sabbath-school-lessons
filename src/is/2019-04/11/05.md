---
title:  Helgihaldi Hvíldardagsins Framfylgt
date:  11/12/2019
---

`Lestu Neh 13.15, 16.  Hvaða mál er Nehemía að fjalla um?`

Það er ekki auðvelt að standa með Guði þegar við erum í minnihluta.  Nehemía einsetti sér að framfylgja í Jerúsalem fyrirmælum Guðs um að hvíldardagurinn væri heilagur og ekki ætti að vinna neitt verk á honum.  Eflaust fannst honum það vera siðferðisskylda sín að taka þá ákvörðun og framfylgja henni.

Hvíldardagurinn var hámark sköpunarvikunnar þegar fólkið átti að endurnýjast og endurmótast við að eyða tíma með Guði sem það getur ekki gert þegar það er upptekið af störfum sínum og annarri heimslegri iðju.

Sagt hefur verið: „Hvíldardagurinn varðveitti25 Ísraelsmenn meira en Ísraelsmenn héldu hvíldardaginn.“  Það sem átt er við er að sjöunda-dags hvíldardagurinn var og er enn voldugt tæki til að hjálpa við að halda trúnni lifandi hjá þeim sem fyrir náð Guðs leitast við að halda hann og njóta þess andlega og líkamlega ávinnings sem hann hefur upp á að bjóða.

`Lestu Neh 13.17-22.  Hvað gerir Nehemía til að stöðva kaup og sölu á hvíldardeginum?`

Þar sem Nehemía er landsstjóri í Júda lítur hann á það sem hlutverk sitt að framfylgja reglunum.  Reglur Júda voru byggar á lögmáli Guðs og þar með varð hann verndari þess, þar á meðal hvíldardagsins.  Ef höfðingjar Júda hefðu staðið gegn spillingunni sem æðsti presturinn inleiddi hefði Nehemía sennilega ekki verið í þessum kringumstæðum.  En ráðamennirnir og höfðingjarnir voru e.t.v. ekki ánægðir með Nehemía vegna þess að hann hafði fengið þá til að endurgreiða hinum fátæku nokkru áður.  Þess vegna virtust þeir ekki heldur hafa neitt á móti þeim breytingum sem Eljasíb og Tobía innleiddu.

Nehemía ávítar fyrst höfðingjana og fyrirskipar síðan að hliðunum skuli lokað og verðir settir til að gæta þeirra.  Þegar markaðurinn einungis færir sig út fyrir borgarhliðin gerir hann enn róttækari ráðstafanir og ógnar að leggja hendur á kaupmennina næsta hvíldardag.  Nehemía hlýtur að hafa verið þekktur fyrir að standa við orð sín því kaupmennirnir tóku það til sín og „komu ekki aftur á hvíldardegi“ (Neh 13.21).

---

<sup>25</sup> Orðaleikur á ensku. Orðið sem þýtt er „varðveitt“ merkir einnig að „halda (hátíðlegan).“ (Þýð.)