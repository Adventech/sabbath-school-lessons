---
title:  Til Íhugunar
date:  13/12/2019
---

VK, bls. 133-146.

„Þegar hann [Nehemía] framsetti boð Guðs og hótanir og þá hræðilegu refsidóma sem komið höfðu yfir Ísraelsmenn vegna synda þeirra snerti það við samvisku þeirra og siðbót hófst sem sneri yfirvofandi reiði Guðs frá þeim og leiddi til velþóknunar hans og blessunar.

Sumir í helgum stöðum báðu um grið fyrir heiðnar eiginkonur sínar og lýstu því yfir að þeir gætu ekki hugsað sér að segja skilið við þær.  En ekki var farið í neitt manngreinarálit, enginn mismunun vegna stéttar eða stöðu.  Þeim prestum og leiðtogum sem neituðu að skilja sig frá hjáguðadýrkendum var samstundis sagt upp störfum í þjónustu Drottins.  Sonarsonur æðsta prestsins sem var kvæntur dóttur hins illræmda Sanballats missti ekki aðeins stöðu sína heldur var hann gerður útlægur frá Ísrael.  „Guð minn, minnstu þeirra því að þeir hafa saurgað prestdóminn og sáttmála presta og Levíta““ (PK, bls. 673, 674).

**Til umræðu**

`Hugleiðið ofangreinda tilvitnun.  Ræðið um hvað ykkur finnst um það sem Nehemía gerði þegar hann veitti engar undantekingar jafnvel ekki til þeirra sem virtust í sannleika elska eiginkonur sínar og vildu ekki skiljast frá þeim.  Var hann of strangur, of óvæginn?  Hefði hann getað veitt einhverjar undantekningar?  Hvers vegna?  Hvernig getur kirkjan beitt aga í kærleika og af skilningi en á sama tíma verið sjálfri sér samkvæm án þess að draga úr sannleiksstaðli Guðs?`

`Við vitum að helgihald sjöunda-dags hvíldardagsins hefur ekkert með lögmálsþrælkun að gera fremur en engin ágirnd, þjófnaður eða lygar.  En hvernig getum við komist hjá því að gera helgihald hvíldardagsins (eða hlýðni við boðorðin yfirleitt) að einhvers konar lögmálsþrælkun? Hvers vegna er það sterkasta vörnin gegn gildru lögmálsþrælkunarinnar að hafa krossinn og það sem Kristur gerði fyrir okkur þar stöðugt fyrir hugskotssjónum okkar?`

`Hvernig getum við varist þeim hættum sem stafa af smávægilegum en stöðugum tilslökunum líkt og þeim sem Nehemía stóð andspænis?`