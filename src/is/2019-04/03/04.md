---
title:  70 Vikurnar Og 2 300 Dagarnir
date:  15/10/2019
---

Orðið „ákveðnar“ (1981) eða „útmældar“ í Dan 9.24 um 70 vikurnar þýðir í rauninni „skornar eða klipptar af“ einhverju sem er lengra.  Það er einungis notað hér í Biblíunni en finnst í öðrum ritum Gyðinga með þeirri merkingu.  Í Dan 8.14 finnum við spádóminn um 2.300 dagana/árin.  Upphaf þeirra er ekki nefnt í Dan 8.  Samhengi þessara tveggja kafla benda þannig til að styttra tímabilið sé „klippt af“ því lengra.

`Lestu Dan 8.  Hvaða hluti sýnarinnar var ekki útskýrður þar? (sjá einkum Dan 8.14, 26, 27).`

Það er margt sem bendir til þess að spádómurinn um 70 vikurnar í Dan 9.24-27 og spádómurinn um 2.300 kvöld og morgna í Dan 8.14 eiga saman:  (1) báðir eru spádómar um tíma;  (2) hugtökin „sýn“ og „skýring/skilningur“ tengja þær saman (sjá Dan 8.26, 27 og 9.23);  (3) engillinn Gabríel útskýrði báða spádómana (sjá Dan 8.16 og 9.21);  (4) einasti hluti sýnarinnar í Dan 8 sem ekki var útskýrður var 2.300 kvöldin og morgnarnir (eða dagarnir) í Dan 8.14;  (5) í Dan 8 finnum við sýnina og skýringu á hluta hennar en Dan 9 er einungis útskýring5, útskýring á einasta hluta Dan 8 sem hefur ekki verið útskýrður enn, spádómurinn um 2.300 dagana í Dan 8.14 sem Daníel hafði enn ekki skilið (sjá Dan 8.27).6

Upplýsingarnar sem við finnum hjá Esra gefa okkur það sem vantar í spádómum Daníels en það er tímapunktinn sem telja á frá varðandi mikilvæga þætti í þjónustustarfi Krists fyrir okkur.

---

<sup>5</sup> Auk bænar Daníels (Þýð.).

<sup>6</sup> Einnig má nefna að spádómurinn um 2.300 dagana nefnir ekkert upphaf en ákveðið atvik sem markar endi þeirra.  Sjötíu vikurnar byrja aftur á móti með fastsettu atviki en nefna ekkert sem markar endi þeirra.  Ef við setjum þessi tvö tímabil saman finnum við upphaf þeirra við byrjun 70 viknanna og endalok lengra tímabilsins í Dan 8:14 (Þýð.).