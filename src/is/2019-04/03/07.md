---
title:  Til Íhugunar
date:  18/10/2019
---

PK, bls. 697-699.

„Komutími Krists, smurning hans af heilögum anda, dauði hans og boðun fagnaðarerindisins meðal heiðingja, allt var þetta sagt ótvírætt fyrir.  Það voru forréttindi Gyðingaþjóðarinnar að skilja þessa spádóma og að þekkja uppfyllingu þeirra í starfi og boðun Jesú.  Kristur brýndi fyrir lærisveinum sínum mikilvægi spádómsrannsókna.  Um spádóminn sem Daníel var birtur varðandi tímann sem þeir lifðu á segir hann:  „Lesandinn athugi það.“ Matt 24.15.  Eftir upprisu sína birtist Jesús lærisveinunum „og útlagði fyrir þeim það, sem um hann er ritað í öllum ritningunum.“ Lk 24.27.  Frelsarinn hafði talað fyrir munn allra spámannanna.  „Andi Krists sem í þeim bjó, . . . vitnaði fyrirfram um píslir Krists og dýrðina þar á eftir,“ 1Pét 1.11.“ (ÞA, bls. 163).

**Til umræðu**

`Hugleiddu þá hugmynd að Guð hafi kallað þig til að gera eitthvað sem þú hefur yndi af.  Hverjar eru sumar af þeim meginreglum sem þú gætir farið eftir til að vita að þú sért að gera vilja Guðs, ekki aðeins þegar þú gerir eitthvað sem þú hefur yndi af heldur yfirleitt?`

`Lestu frásögnina um Jónas og hvernig hann brást við kalli Guðs.  Hvað getur þú lært af reynslu hans?  Berðu svo saman viðbrögð Jónasar og Páls þegar Guð kallaði hann (sjá Post 9.1-20).  Í hverju felst meginmunurinn?`

`„Saga Júdasar greinir frá dapurlegum endalokum á ævi sem hefði getað orðið Guði til heiðurs.  Hefði Júdas dáið áður en síðasta för hans til Jerúsalem var farin hefði hann verið talinn verðugur sætis meðal hinna tólf og hans hefði verið sárt saknað“ (ÞA, bls. 533).  Hugleiddu frásögnina um Júdas Ískaríot.  Var það köllun hans að svíkja Jesú?  Ef svo var, væri það sanngjarnt gagnvart honum?  Hvernig getum við skilið Júdas og þau tækifæri sem hann hafði í samanburði við það sem hann að lokum gerði?  Hvað getum við lært af sögu hans um mátt valfrelsisins í lífi okkar?`