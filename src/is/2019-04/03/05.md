---
title:  Val Guðs
date:  16/10/2019
---

Það er mikið talað um að Guð hafi valið okkur eða kjörið til að gera eitthvað.  Margir hafa mismunandi hugmyndir um hvað felist þeirri útvalningu.  Hvað segir Biblían um útvalingu okkar?

`Lestu Róm 8.28, 29.  Hvað kallar Guð okkur til?  Í hvaða tilgangi velur hann okkur?`

Þessi texti talar um að Guð hafi fyrirhugað menn til þess að mótast eftir mynd sonar síns.  Hann segir ekki að Guð hafi fyrirfram ákveðið hverjir frelsist og hverjir verði fordæmdir og við höfum ekkert að segja í því efni.  Það er að segja að úvalningin hefur með ummyndun okkar að ræða.  Við eigum að breytast svo að við endurspeglum son Guðs.  Þessari ummyndun er heitið í næsta versi (Róm 8.30) þar sem Páll segir að Guð réttlæti þá sem hann kallar og gerir þá vegsamlega.  Okkur er þannig ekki ætlað að umbreyta okkur sjálfum, heldur hefur Guð lofað að framkvæma þessa ummyndun með mætti sínum.

`Lestu Róm 9.  Hvers konar vali eða kalli Guðs er lýst í þessum kafla?`

Í Róm 9 ræðir Páll um þá staðreynd að Guð velur einhvern til að gegna sérstöku verkefni.  Ísraelsmenn voru valdir til að flytja heiminum gleðifréttirnar um Guð   Yfirlýsingin: „Jakob elskaði ég, Esaú hataði ég“ er yfirleitt misskilin á þá leið að hún merki að Guð hafi einungis elskað annan bróðurinn.  En samhengið sýnir að Páll er að tala um að Jakob hafi verið kjörinn/valinn en ekki Esaú.  Í hvaða skyni var Jakob valinn?  Hann var valinn til að vera „faðir“ Ísraelsþjóðarinnar.  Við finnum reyndar að Guð velur á tvennan hátt.  Annars vegar velur Guð hvert einstakt okkar að við megum frelsast og hann vill að við umbreytumst í mynd Jesú.  Hins vegar velur hann mismunandi fólk til að vinna að sérstökum verkefnum.

`Hvers vegna ætti það að vera uppörvandi fyrir okkur að vita að Guð hefur útvalið okkur til frelsunar?  Þýðir það að við með vali okkar getum ekki misst af frelsuninni sem Guð býður okkur?`