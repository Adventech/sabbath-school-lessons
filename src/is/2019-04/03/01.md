---
title:  Kall Guðs
date:  12/10/2019
---

### Lesefni vikunnar
Esr 7.10; Neh 1.1-11; Dan 9.24-27; Dan 8; Róm 8.28, 29; Róm 9; 2Mós 3 – 4

> <p>Minnistexti</p>
> „Lofaður sé Drottinn, Guð feðra okkar.  Hann blés konungi öllu þessu í brjóst svo að hann gæti gert hús Drottins í Jerúsalem veglegt“  (Esr 7.27).

Kallar Guð einstaklinga til sérstakra verkefna?  Er einhver mælikvarði sem gerir einhvern hæfari en annan til að sinna sérstöku verkefni?  Er mælikvarði mannanna frábrugðinn mælikvarða Guðs?  Flest okkar myndu svara þessum spurningum játandi, einkum þeim tveim síðustu.  Stundum undirbýr Guð okkur með menntun eða reynslum til að inna ákveðið starf af hendi.  Stundum velur hann okkur til að þjóna einfaldlega vegna þess að við erum fús og auðmjúk.  En það er ekki alltaf auðvelt að vita hvað kall Guðs er í lífi okkar, eða er það?  Samt sem áður er Biblían full af frásögnum um fólk sem Guð valdi til að sinna ákveðnum verkefnum.

Guð kallaði Esra og Nehemía til að inna sérstakt verkefni af hendi: að endurbyggja það sem var í rúst. En sú endurreisn fól í sér mismunandi verkefni.  Þeir áttu að leiða Ísraelsmenn tilbaka til Jerúsalem og endurbyggja musterið og borgina.  Jafnframt áttu þeir að kenna fólkinu um Guð og umfram allt að leitt það tilbaka til að hafa nánari persónutengsl við Guð.  Það er köllun frá Guði og sú köllun er mikilvæg.