---
title:  Guð Sem Fyrirgefur
date:  09/11/2019
---

### Lesefni vikunnar
Neh 9.1-3; Dan 9.4-19; Neh 9.4-8; Kól 1.16, 17; Neh 9.9-38; Róm 5.6-8.

> <p>Minnistexti</p>
> „Sá sem dylur yfirsjónir sínar verður ekki lánsamur en sá sem játar þær og lætur af þeim hlýtur miskunn“ (Okv 28.13).

Þegar laufskálahátíðinni lauk söfnuðu leiðtogarnir fólkinu aftur saman.  Það hafði haft fagnað saman en nú var kominn tími til að ljúka játningu sinni og iðrun frammi fyrir Guði fyrir syndir sínar.

Það er rétt að leiðtogarnir höfðu sagt fólkinu að hætta að syrgja og vera sorgmætt yfir yfirsjónum sínum en það þýðir þó ekki að sorg og syndajátning séu ekki mikilvæg.  Þar sem fólkið hafði nú haldið upp á bæði nýárið (básúnuhátíð) og laufskálahátíð var tíminn kominn fyrir það að gera algjöra syndajátningu.

Þetta þýðir ekki að nauðsynlegt sé að fylgja atburðarásinni eins og hún er sett fram hér að játning fylgi í kjölfar fagnaðar né heldur að röðin þurfi að vera öfug.  Okkur fyndist e.t.v. eðlilegra að játningin kæmi fyrst og síðan fögnuðurinn, en e.t.v. ættum við að byrja á því að fagna yfir því að Guð sé í lífi okkar.  Í Róm 2.4 er okkur sagt að það sé gæska Guðs sem leiðir til iðrunar.  Gæska hans ætti því að framkalla lofgjörð og fögnuð og minna okkur á að við þörfnust þess að Guð fyrirgefi okkur, hreinsi og endurskapi.