---
title:  Uppbygging Sáttmálans
date:  19/11/2019
---

Biblíufræðimenn kannast við að sáttmálar Biblíunnar hafa einkennandi uppbyggingu sem einkennir einnig sáttmála forn-Hittíta.  Það sýnir að Guð hefur samskipti við manninn innan þess menningarumhverfis sem maðurinn skilur og er kunnugt um.

Sáttmálar sem voru algengir á tíma hins forna Ísraels voru byggðir upp þannig: (1) formáli (hver Guð er); (2) sögulegur inngangur (fyrri tengsl skýrgreind); (3) fyrirmæli eða lög; (4) blessanir og bölvanir; (5) vitni; (6) sérstök ákvæði eða merki/tákn sáttmálans.  Það kemur því ekki á óvart að Guð notaði eitthvað svipað þegar hann átti samskipti við fólk sitt á þeim tíma.  Hann notaði það sem fólkið kannaðist við.

Til dæmis má nefna að 5Mós er skráð líkt og sáttmáli og Móse býður fólki Guðs að ganga inn í nýtt sáttmálasamband við Guð sinn.  Uppbygging sáttmálans kemur þannig fram í 5Mós: (1) formáli (5Mós 1.1-5); (2) sögulegur inngangur (5Mós 1.6-4.43); (3) fyrirmæli eða lög (5Mós 4.44-26.19); (4) blessanir og bölvanir (5Mós 27 - 30); (5) vitni (5Mós 30.19); og (6) sérstök ákvæði (5Mós 31.9-13).

`Lestu Jós 24.  Hvernig kemur þetta sáttmála-mynstur fram í þessum kafla?`

Fyrst finnum við (1) formála þar sem Guð kynnir sig sem „Drottin, Guð Ísraels“ (Jós 24.2), síðan kemur (2) langur, sögulegur inngangur þar sem Jósúa minnir fólkið á það sem Guð hefur gert fyrir það í sögu þess (Jós 24.2-13).  Á eftir þessari sögu koma (3) fyrirmæli og lög (Jós 24.14, 15, 23),  (4) blessanir og bölvanir eru nefndar (Jós 24.19, 20), (5) vitnalisti (Jós 24.22, 27) og (6) sérstök ákvæði (Jós 24.25, 26).  Grundvallaruppbyggingu sáttmálans er haldið við hér til að eiga samskipti við Ísrael og sýna þeim ekki aðeins handleiðslu Guðs í fortíðinni heldur einnig til hvers væri ætlast af þeim til þess að standa við sinn hluta sáttmálans.

`Lestu Jós 24.15.  Hvaða meginregla kemur fram hér sem við getum notfært okkur í dag?`