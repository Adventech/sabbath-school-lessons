---
title:  Guð Og Sáttmálinn
date:  16/11/2019
---

### Lesefni vikunnar
Neh 10.1-30; 1Mós 4.8-19; Heb 13.20; Jós 24; Neh 10.31-40; Heb 8.1-7.

> <p>Minnistexti</p>
> „Vegna alls þessa gerum við skriflegt samkomulag.12  Á hinu innsiglaða skjali standa nöfn leiðtoga okkar, Levíta og presta. . . . Þannig munum við ekki vanrækja Guðs hús“ (Neh 10.1, 40).

Hvað á Biblían við þegar hún talar um „sáttmálann“?  Einfaldasta útskýringin er sú að biblíulegur sáttmáli sé lögfesting á persónutengslum milli Guðs og fólks hans.  Guð segir: „Þið eruð fólk mitt og ég er ykkar Guð.“  Auk þess finnum við skráða sáttmála meðal annarra þjóða í fornöld, oft milli leiðtoga og lénsmanna þeirra.13

Slíkir sáttmálar voru settir upp þar sem þeir voru hagstæðir fyrir báða aðila.  Leiðtoginn hét því að annast um fólkið og fólkið mundi greiða honum skattgjöld.  En sáttmáli Guðs var frábrugðinn.  Guð fékk í rauninni ekkert út úr sáttmálanum fyrir sig en hann hét því að hann mundi standa við sáttmálann jafnvel þó fólkið gerði það ekki.  Blessanir og bölvanir sem tengdust sáttmálanum bentu Ísraelsmönnum á að þegar eitthvað slæmt fór að gerast hefðu þeir rofið sáttmálann.

Þessa viku munum við líta á sáttmálann sem Ísraelsmenn endurnýjuðu við Guð í Neh 10 og einnig ræða um almennar upplýsingar varðandi sögu og mikilvægi sáttmálsgerðar í Biblíunni.

---

<sup>12</sup> Margar enskar þýðingar hafa „sáttmála.“ Skýringar lexíunnar byggjast á þeirri merkingu en íslenska þýðingin „samkomulag“ er samt réttari. (Þýð.)

<sup>13</sup> Þess má geta að hvergi meðal annarra þjóða finnum við sáttmála milli guða þeirra og mannsins.  Það finnum við einungis milli Guðs Biblíunnar og mannanna. (Þýð.)