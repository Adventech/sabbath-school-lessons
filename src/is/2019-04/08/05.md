---
title:  Heit
date:  20/11/2019
---

`Lestu Neh 10.30-39.  Hvað fernt hétu Ísraelsmenn að gera sem hluta af hinum endurnýjaða sáttmála?`

Fólkið hét því að fara eftir þessu:

1. Engin blönduð hjónabönd. Það mundi ekki giftast einhverjum sem gæti leiða það til hjáguðadýrkunar.
2. Hvíldardagurinn haldinn helgur (engum verslunarviðskiptum leyft að trufla það).
3. Eftirgjöf skulda og hvíldarárið haldið í heiðri til að annast um hina fátæku og veita þeim frelsi.
4. Fjárhagsstuðningur við helgidóminn, þjónustu hans og starfslið með því að færa frumgróðafórnina, frumburðinn og tíundina og tryggja þannig áframhald sannrar tilbeiðslu.

Fyrstu þrjú heitin höfðu með persónutengsl að gera (hjónabandið og eftirgjöf skulda) og tengsl við Guð (helgihald hvíldardagsins), en það síðasta (Neh 10.32-39) hafði með starfsemi musterisins að gera.

Markmið samfélagsins var að sýna fram á að það tók sáttmálann alvarlega og mundi því innleiða hagnýtar leiðir til að uppbyggja samband sitt við Guð og aðra.  Jafnvel þó fólkið héldi ekki alltaf sáttmálann fullkomlega skildi það að réttar venjur og iðkanir hefðu áhrif á framtíðina.  Ef Ísraelsþjóðin ætlaði sér að komast á rétta braut yrði hún að taka upp venjur og iðkanir sem stuðluðu að göngu hennar á þeirri braut.  Ef hún vildi ganga nær Guði var helgihald hvíldardagsins mikilvægt og umhirða um musterið mikilvægt skref í þá átt.

Því miður hélt þjóðin ekki heit sín mjög vel eins og fram kemur í síðustu köflum Nehemía.  En þó svo allir héldu ekki fast við heit sitt voru ýmsir eða jafnvel margir sem gerðu það.  Við getum einnig byggt upp réttar venjur og haldið okkur á réttri braut með hjálp Guðs ef við beinum sjónum okkar til hans.

`„Með því að beita viljanum rétt er hægt að gerbreyta lífi þínu.  Með því að beygja vilja þinn undir vald Krists eignast þú þann bandamann sem býr yfir meiri mætti en hvers konar tignir og máttarvöld.  Þér mun þá hlotnast styrkur af hæðum til að vera ævinlega stefnufastur og með því að fela þig Guði sífellt mun þér þannig vera kleift að lifa nýju lífi, lífi trúarinnar“ (VK, bls. 57).  Hvað hindrar þig í að reyna það sem talað er um?`