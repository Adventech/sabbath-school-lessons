---
title:  Til Íhugunar
date:  22/11/2019
---

VK, bls. 51-57.

„Í jarðneska helgidóminum fór fram tvenns konar þjónusta.  Prestarnir þjónuðu daglega í hinu heilaga, en einu sinni á ári framkvæmdi æðsti presturinn sérstaka friðþægingarathöfn í hinu allra helgasta til að hreinsa helgidóminn.  Dag eftir dag komu iðrandi syndarar með fórnir sínar að dyrum tjaldbúðarinnar, lögðu hönd sína á höfuð fórnardýrsins og játuðu syndir sínar og fluttu þær þannig á táknrænan hátt frá sér yfir á hið saklausa fórnardýr.  Síðan var dýrinu slátrað.  „Án úthellingar blóðs,“ segir postulinn, „er engin fyrirgefning syndar.“  „Því að líf líkamans er í blóðinu.“ 3Mós 17.11.  Hið brotna lögmál Guðs krafðist lífs hins seka.  Blóðið, sem táknar glatað líf syndarans, en fórnardýrið tók á sig sekt hans, var af prestinum borið inn í hið heilaga og því var stökkt fyrir framan fortjaldið, en innan við það var örkin með lögmálinu í sem syndarinn hafði brotið gegn.  Með þessari athöfn var syndin á táknrænan hátt flutt með blóðinu inn í helgidóminn.  Ekki var alltaf farið með blóðið inn í hið heilaga, en þá skyldi presturinn eta kjötið eins og Móse hafði boðið sonum Arons er hann sagði:  „Hann hefur gefið ykkur hana (þ.e. fórnina) til þess að taka burt misgjörð safnaðarins.“  3Mós 10.17.  Báðar athafnirnar táknuðu flutning syndarinnar frá hinum iðrandi syndara inn í helgidóminn“ (DM, bls. 286).

**Til umræðu**

`Hugleiddu heit sem þú hefur gefið en síðan rofið, hversu einlæg/ur sem þú varst í áformum þínum að standa við þau þegar þú gafst þau.  Hvað hefur þú lært af þeirri reynslu sem gæti hjálpað þér að verða ekki á slík mistök aftur?`

`Sáttmáli er lögfesting persónutengsla.  Við rufum hann við Guð en hann stendur ávallt við sinn hluta, jafnvel þó við bregðumst.  Hvernig getur sá skilningur á gæsku Guðs og trúfesti dregið okkur inn í nánara samband við hann og þannig hjálpað okkur að lifa eins og við ættum að lifa?`

`Hugleiddu hve oft þú hefur verið ótrú/r Guði og þeim fyrirheitum sem við höfum fengið fyrir „nýja“ sáttmálann (sjá Lúk 22.20; Heb 8.13; 9.15).  Hvers vegna er því svo mikilvægt að skilja frelsunaráformið og fyrirheitið um fyrirgefningu sem við öðlumst vegna fórnar Jesú sem innsiglaði „nýja sáttmálann“ með blóði sínu?`