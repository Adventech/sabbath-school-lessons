---
title:  Nehemía Sendur
date:  09/10/2019
---

Konungurinn sendi bréf með Nehemía til Sanballats frá Hóron og Tobía frá Ammón, landstjóra landanna handan við fljótið, til þess að auðvelda það verk sem Nehemía átti að inna af hendi.  Auk þess fyrirskipaði konungurinn Asaf, konunglega skógarverðinum, að sjá Nehemía fyrir nauðsynlegu timbri til að endurbyggja borgina, múrana og hlið musterisins.

`Lestu Neh 2.9, 10.  Hvað segja þessi vers okkur um þá andstöðu sem Nehemía og Gyðingarnir almennt myndu mæta?`

Nehemía kom til Jerúsalem um 445/444 f.Kr.  Andstaðan gegn honum virðist hafa risið upp jafnvel áður en hann hófst handa þar sem fyrirmælin til landsstjóranna vöktu upp vandamál.  Þó svo Tóbía sé Gyðinganafn sem þýðir „Drottinn er góður“ (sonur hans, Jehóhanan, bar einnig Gyðinganafn sem þýðir „Drottinn er náðugur“) þá var hann landsstjóri í Ammón.  Jerúsalem var þannig umkringd af óvinum: Sanballat landsstjóri Samaríu í norðri, Tóbía landsstjóri í Ammón í austri og Gesem Arabi (Neh 2.18, 19), sem réði Edóm og Móab, í suðri.  Því miður sniðgengu þessir leiðtogar Nehemía vegna þess að honum var umhugað um velferð þeirra sem voru undirokaðir.  Kúgarar fagna ekki yfir velgengni þeirra sem þeir hrella.

Koma Nehemía „til Jerúsalem í fylgd hermanna benti til þess að hann væri kominn í mikilvægum tilgangi, en það espaði afbrýðisemi hinna heiðnu ættbálka sem bjuggu nálægt borginni og höfðu oftsinnis látið undan óvináttu sinni í garð Gyðinganna með því að hæðast að þeim og skemma fyrir þeim.  Í fararbroddi þeirra voru vissir framámenn þessara ættbálka eins og Sanballat frá Hóron, Tóbía frá Ammón og Gesem Arabi.  Allt frá byrjun fundu þessir leiðtogar að öllu sem Nehemía gerði og leituðust af lífs og sálar kröftum við að hindra áform hans og tefja störf hans“ (PK, bls. 635).

`Hvaða frásagnir aðrar í Biblíunni sýna fram á að þeir sem Guð hefur kallað til starfa muni mæta andstöðu?`