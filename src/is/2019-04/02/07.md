---
title:  Til Íhugunar
date:  11/10/2019
---

PK, bls. 628-634.

Nehemía var maður bænarinnar: „Nehemía hafði „úthellt sál sinni“ vegna fólks síns.  En þegar hann bað í þetta sinn mótaðist heilagur ásetningur í huga hans.  Hann ákvað að fengi hann samþykki konungs og nauðsynlega aðstoð við að verða sér úti um tæki og efnivið til verksins myndi hann  sjálfur taka að sér það hlutverk að endurreisa múra Jerúsalemborgar og endurvekja þjóðarstyrk Ísraels  að nýju.  Hann bað því Drottin um að veita sér hylli konungs svo hann gæti hrint áformum sínum í framkvæmd. „Láttu nú þjóni þinum takast ætlunarverk sitt og gefðu að mér verði miskunnað frammi fyrir þessum manni“ (Neh 1.11).  Nehemía beið síðan í fjóra mánuði eftir heppilegu tækifæri til að leggja beiðni sína fram fyrir konung“ (PK, bls. 629, 630).

**Til umræðu**

`Hvað felst í því að í Biblíunni, jafnt í Nýja testamentinu sem því Gamla, er talað um að þeir sem Guð kallar mæti harkalegri andstöðu í næstum öllum tilvikum?  E.t.v. væri betra að spyrja þannig: Hvaða dæmi má finna um einstaklinga sem Guð kallaði til að gera vilja hans sem mættu ekki andstöðu?  Hvað ætti það að segja okkur um hvers vegna við ættum ekki að missa kjarkinn þegar við mætum sterkri andstöðu þegar við erum að gera það sem við trúum að Drottinn hafi kallað okkur til að gera?`

`Lestu Neh 2.18.  Hvað segir þetta vers okkur um þann mátt sem persónulegur vitnisburður getur  haft og hve mikilvægu hlutverki hann gegndi við að fá þau jákvæðu viðbrögð sem Nehemía fékk frá meðbræðrum sínum meðal Gyðinganna?`

`Hvorki Esra né Nehemía gat gert neitt án hjálpar konungsins.  Þessir menn Guðs unnu í samráði við stjórnmálayfirvöld sem voru heiðin.  Hvað getum við lært af því varðandi hvenær og hvernig við sem söfnuður getum unnið með pólitískum yfivöldum, hver svo sem þau kunna að vera?  Hvers vegna verður söfnuðurinn að gæta sín mjög vel þegar hann gerir það?`

`Lítið yfir bæn Nehemía (Neh 1.1-11).  Hvað getum við lært af henni sem getur auðgað persónutengsl okkar við Guð?  Hvað kennir hún okkur um undirgefni, syndajátningu og það að gera tilkall til fyrirheita Guðs?`