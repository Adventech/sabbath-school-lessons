---
title:  Nehemía
date:  05/10/2019
---

### Lesefni vikunnar
Neh 1 – 2; 5Mós 7.9; Slm 23.1-6; 4Mós 23.19.

> <p>Minnistexti</p>
> „Þegar ég heyrði þessar fréttir settist ég niður og grét.  Ég syrgði dögum saman, fastaði og bað frammi fyrir Guði himinsins.  Ég bað: „Drottinn, Guð himinsins.  Þú mikli og ógnvekjandi Guð.  Þú heldur sáttmálann og sýnir þeim miskunnsemi sem elska þig og halda boð þín““ (Neh 1.4, 5).

Þegar hér er komið sögu eru tveir hópar hinna hernumdu komnir tilbaka til Júda og þar með var fyrirheit Guðs til hebresku þjóðarinnar uppfyllt a.m.k. að vissu marki.

En Guð er enn að undirbúa annan hóp útlaga sem ætlað er að lagfæra vandamál.  Þó svo fyrstu tveir hóparnir sneru aftur til að endurbyggja Jerúsalem og ljúka hluta verkefnisins með því að endurreisa musterið hættu þeir því verkefni vegna andstöðu nágrannaþjóðanna.  Þær vildu ekki að Ísraelsmenn byggðu upp borgina og múra hennar því að þær óttuðust að Ísraelsmenn yrðu voldug þjóð eins og hún hafði eitt sinn verið (Esr 4.6-24).  Þar af leiðandi virtust Ísraelsmenn vera ógnun sem þær voru ákveðnar að stöðva.  En Guð kallaði ekki fólk til þess eins að yfirgefa það þegar það vann að því sem hann hafði kallað það til að gera.

Hann undirbjó því annan einstakling til að gera vilja hans og framkvæma fyrirætlanir hans.  Sá hét Nehemía og við snúum okkur nú að honum og störfum hans.