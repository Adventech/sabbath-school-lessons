---
title:  Til Íhugunar
date:  01/11/2019
---

PK, bls. 646-652.

„Þegar Nehemía heyrði um þessa grimmilegu undirokun fylltist hann reiði.  „Ég reiddist mjög,“ sagði hann „þegar ég heyrði hróp þeirra og þessi orð.“  Hann sá fram á að ef hann ætlaði sér að brjóta vana kúgunarinnar yrði hann að standa fastur með réttvísinni.  Með orku og ákveðni sem einkenndu hann hófst hann handa við að létta byrði bræðra sinna“ (PK, bls. 648).

„Jesús setti fram meginreglu sem mundi gera eiðtöku óþarfa.  Hann kenndi að nákvæmur sannleikur ætti að vera lögmál tals okkar.  „En þegar þér talið sé já yðar já og nei sé nei.  Það sem umfram er kemur frá hinum vonda“ (Matt 5.37). (MB, bls. 67).

„Þessi orð fordæma öll merkingarlaus orðatiltæki og upphrópanir sem jaðra við blótsyrði.  Þau fordæma villandi skjall, undanslátt sannleikans, smjaður, ýkjur og villandi upplýsingar í viðskiptum sem viðgangast í þjóðfélaginu og viðskiptalífinu í dag.  Þau kenna okkur að enginn sem þykist vera eitthvað sem hann/hún er ekki og notar orð sem koma ekki frá hjartanu, enginn þeirra getur talist heiðarlegur“ (MB, bls. 68).

**Til umræðu**

`Af hverju er eigingirni kjarnavandamál okkar mannanna í fjárhagslegum og persónulegum samskiptum?`

`Hvernig getur fólk Guðs forðast græðgi?  Hvaða ráðstafanir hefur Guð gert gagnvart græðgi? Sjá Jes 58.3-12 og Mík 6.6-8.`

`Hugleiddu talgáfuna og mátt orðanna.  Hvað er átt við þegar Jóh 1.1, 2 segir að Jesús sé „Orðið“?  Hvernig hjálpar það okkur að skilja mikilvægi orðanna og þýðingu þeirra?`

`Það er eftirtektarvert að Jesús sagði fyrir mörgum öldum að við mundum ávallt hafa fátæka meðal okkar.  Við erum einnig hvött til að hjálpa þeim sem eru þurfandi.  Hvernig vinna þessar hugmyndir saman að því að hvetja hina kristnu til að vinna fyrir þá sem eru miður lánsamir?`