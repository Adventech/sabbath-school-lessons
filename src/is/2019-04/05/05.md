---
title:  Eiður
date:  30/10/2019
---

`Lestu Neh 5.12, 13.  Hvers vegna lýsir Nehemía bölvun yfir þeim sem standa ekki við sinn hluta samkomulagsins.`

Jafnvel þó leiðtogarnir hafi samþykkt að endurgreiða og gefa tilbaka það sem þeir höfðu tekið eignarnámi lét Nehemía sér ekki nægja orðin tóm.  Hann vildi fá áreiðanleg sönnunargögn.  Þess vegna lét hann þá sverja eið frammi fyrir prestunum.  Það gaf fyrirkomulaginu lagalegt gildi ef með þyrfti síðar.

En hvers vegna lýsti hann yfir bölvun? Nehemía heldur uppi skikkjubarmi sínum á táknrænan hátt eins og hann væri með eitthvað í klæðum sínum og hristi þau eins og hann væri að losa sig við eitthvað.  Þannig myndu þeir sem héldu ekki eiðinn missa allt. Það var venja að lýsa yfir bölvun í því skyni að leggja áherslu á mikilvægi ákveðinna laga eða reglna.  Það voru einnig minni líkur á að fólkið snerist gegn lögunum þegar brot á þeim tengdist bölvun.  Nehemía fannst greinilega þetta vera svo mikilvægt mál að hann þurfti að gera eitthvað róttækt til að auka líkurnar á að það næði fram að ganga.

`Hvað kenna eftirtaldir textar í Gamla testamentinu okkur um helgi eiðanna meðal þessa fólks? (4Mós 30.2; 5Mós 23.21-23; Préd 5.4, 5; 3Mós 19.12; 1Mós 26.31).`

Hæfileikinn til að tala er máttug gjöf sem Guð hefur gefið manninum og er gjörólík nokkru sem dýrin hafa.  Það er máttur í orðum okkar, máttur lífs og dauða.  Þess vegna þurfum við að gæta okkar vel í því sem við segjum, lofum að gera og munnlegum skuldbindingum okkar.  Það er einnig mikilvægt að verk okkar séu í samræmi við orð okkar.  Því miður hafa margir snúið sér gegn kristninni vegna orða sem höfðu kristinn blæ en verkin alls ekki.

`Hugleiddu hve mikil áhrif orð þín hafa á aðra.  Hvernig getum við lært að gæta okkar í því sem við segjum, hvenær við segjum það og hvernig?`