---
title:  Brotið Gegn Anda Lögmálsins
date:  26/10/2019
---

### Lesefni vikunnar
Neh 5.1-5; 2Mós 21.2-7; Mík 6.8; Neh 5.7-12; 5Mós 23.21-23; Neh 5.14-19.

> <p>Minnistexti</p>
> „Fáið þeim aftur þegar í stað akra sína, víngarða, olíuviðarlundi og hús og gefið þeim eftir það sem þið hafið lánað þeim og þeir skulda af fé, korni, víni og olíu“ (Neh 5.11).

Allt til dagsins í dag berjumst við við spurninguna um auðæfi, fátækt og bilið milli ríkra og fátækra og hvað við getum gert í því.  Það er rétt að Jesús sagði: „Fátæka hafið þið jafnan hjá ykkur“ (Matt 26.11). Það er þó varla afsökun fyrir því að aðhafast ekkert til að hjálpa þeim.  Þvert á móti.  Ritningin hvetur okkur til að gera það sem við getum til að hjálpa.  Við getum varla kallað okkur kristin ef við gerum það ekki.

Það er því hrífandi að mitt í erfiðleikum og reynslum þeirra sem sneru aftur til að endurreisa Jerúsalem kom þetta mál upp, ekki aðeins varðandi fátækt og hina fátæku heldur það sem er enn meira vandamál að hinir ríku kúga þá fátæku.  Það var vandamál fyrir herleiðinguna og það kemur aftur upp  eftir að þeir komu tilbaka til lands síns.

Þessa viku munum við sjá aðra hlið þessa aldagamla þema og hvernig Nehemía átti við það.  Það sem gerði þessa kúgun enn verri, eins og við munum sjá, var að hún átti sér stað innan ramma lögmálsins, sem sýnir vel hve gætin við þurfum að vera svo reglur og reglugerðir verði ekki lokatakmarkið í stað þess að vera tæki til að ná meginmarkmiðinu sem er að endurspegla eðli Jesú.