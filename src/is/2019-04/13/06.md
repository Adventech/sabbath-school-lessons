---
title:  Auðmýkt Og Þrautseigja
date:  26/12/2019
---

`Lestu Esr 8.21-23, 31, 32.  Myndir þú telja að ákvörðun Esra um að tala ekki við konunginn hafi verið heimskuleg eða djörf?  Hvernig sýndu Esra og fólkið auðmýkt sína?`

Nokkru síðar tók Nehemía á móti fylgdarliði konungsins sér til varnar.  En í Esras tilviki trúði hann að Guð gæti best sýnt sig ef þeir bæðu ekki um neitt frá konunginum.  Þegar fólkið kæmist skaðlaust til Júda væri það Guði að þakka.  Ef til vill reiðum við okkur of mikið á aðra og gefum Guði því ekki tækifæri til að sýna sig.  Esra kaus að láta Guð um verkið í þessu tilviki og sýndi þar með konunginum að Guð er máttugur Guð.

En Esra var ekki framhleypinn.  Hann kallaði fólkið saman og það fastaði og bað vegna kringumstæðnanna.  Það lagði ekki upp í ferðina fyrr en það hafði eytt góðum tíma með Guði.  Það kom fram fyrir Guð í auðmýkt og bað um að vernd hans yrði merki um mátt hans og Guð svaraði þeirri bæn.

`Lestu Neh 5.14-19.  Hvernig sýndi Nehemía auðmýkt?`

Sannir leiðtogar verða að vera fúsir að auðmýkja sig og vera þjónar.  Hæfir leiðtogar þurfa ekki nafnbót til að hljóta virðingu.  Nehemía opnaði dyr sínar og var örlátur í garð fólksins.  Hann sýndi trú sína á Guði og ótrúleg hollusta hans gagnvart Guði gaf fólkinu gott fordæmi.  Hann hafði sterkan persónuleika og sterka skapgerð en hann setti sig ekki ofar neinum öðrum að vænleika.  Hann gegndi æðstu stöðu Gyðingaþjóðarinnar á þeim tíma en samt skar hann ekki við nögl sér.  Á þann hátt endurspeglaði hann líf og kenningar Jesú sem kenndi okkur að besta leiðin til að vera leiðtogi væri að þjóna öðrum.  Jesús gerði það og það ber okkur einnig að gera óháð stöðu okkar.

`Hann settist niður, kallaði á þá tólf og sagði við þá: „Hver sem vill vera fremstur sé síðastur allra og þjónn allra“ (Mrk 9.35).  Hvað kenna þessi orð Jesú okkur varðandi hvað felst í því að vera sannur leiðtogi í augum Guðs?`