---
title:  Leiðtogar Ísraels
date:  21/12/2019
---

### Lesefni vikunnar
1Kon 12.1-16; Post 15.7-11; Jóh 11.46-53; Neh 4.7-23; Esr 8.21-23, 31, 32.

> <p>Minnistexti</p>
> „Þá fór allt fólkið til að eta og drekka og senda matarskammta.  Það hélt mikla gleðihátíð af því að það hafði skilið boðskapinn“ (Neh 8.12).

Bæði Esra og Nehemía eru dæmi um góða leiðtoga sem voru Guði hollir og ákveðnir í að uppfylla þau verkefni sem Drottinn hafði kallað þá til.  Elska þeirra til Guðs vakti hjá þeim löngun til að vera dyggir þjónar.  Trúfesti þeirra hefur einmitt verið miðlægur þáttur í rannsókn okkar.

Þessa viku munum við líta á dæmi um forystu í Biblíunni, þar á meðal fordæmi Esra og Nehemía.  Þetta er vissulega ekki tæmandi rannsókn þar sem um mikið fleiri dæmi er að ræða.  En þær lexíur sem valdar hafa verið eru nauðsynlegar fyrir alla leiðtoga.  Þú lítur e.t.v. ekki á þig sem leiðtoga á þessum tíma lífs þíns en við höfum öll áhrif á einhverja.  Þar af leiðandi eiga lexíurnar við um alla.

Miðlægt í frásögninni um þessa leiðtoga er orð Guðs.  Það umbreytti hugsanagangi þeirra og lífi og leiddi til vakningar og siðbótar.  Þeir voru algjörlega háðir orði Guðs og leiðbeiningum hans sem þar var að finna.  Á sama hátt skiptir engu máli hver við erum eða hvert hlutverk okkar er, við verðum að hafa orð Guðs miðlægt í lífi okkar sem kristnir Sjöunda-dags aðventistar.