---
title:  Illt Í Augum Drottins
date:  23/12/2019
---

**Líttu á eftirfarandi texta.  Hvað segja þeir okkur um þessa leiðtoga og áhrif þeirra á fólkið sem þeir réðu yfir?**

`1Kon 15.26, 34`

`2Kon 13.1-3`

`Jóh 11.46-53`

Það er umhugsunarvert fyrir mörg okkar sem erum í einhverjum leiðtogastöðum að forysta okkar getur dregið fólkið upp eða niður á andlega sviðinu.  Í öllum þessum nefndu tilvikum voru áhrifin átakanlega neikvæð.

Nánar tiltekið skiptir lyndiseinkunn okkar og hollusta við Krist máli fyrir þá sem við umgöngumst.  Andlegir leiðtogar hafa áhrif á aðra annaðhvort í átt til Guðs ef þeir sjálfir leita Guðs eða til ills ef þeir leita hans ekki.

Andstætt því sem við höfum séð í þessum textum höfðu Esra og Nehemía óneitanlega sterkt samband við Guð.  Þessar bækur segja frá fleiri föstum og bænagjörðum Esra og Nehemía en Biblían nefnir í tengslum við nokkra aðra leiðtoga.  Þjóðin gekk með Guði vegna forystu þeirra, jafnvel þó allt væri ekki endilega fullkomið.  Stefna lífs þeirra var í átt til Guðs.  En sú staðreynd að sumir urðu ekki fyrir áhrifum eða breyttust fyrir áhrif Esra og Nehemía sýnir okkur að það er ekki trú annarra heldur trú okkar sjálfra sem að lokum gerir mismuninn.  Líttu til dæmis á allt fólkið sem hafði tækifæri til að sjá Jesú þegar hann kom sem maður, heyrðu hann tala og voru jafnvel vitni að kraftaverkum hans eða heyrðu um þau en höfnuðu honum samt að lokum.  Við höfum hlutverki að gegna hver sem staða okkar í lífinu kann að vera og við getum haft áhrif til góðs eða ills en að lokum verður hver og einn að svara fyrir sig frammi fyrir Guði.

`Hugsaðu um allt fólkið sem er innan áhrifasvæðis þíns.  Hvernig gætir þú bætt áhrif þín?`