---
title:  Áhrif Leiðtoganna
date:  22/12/2019
---

Í allri Biblíunni getum við fundið dæmi um forystu, jafnt góða sem slæma og jafnvel blöndu af báðum.  Slæmir leiðtogar hafa stundum gert eitthvað sem var gott og góðir eitthvað slæmt.  Allir leiðtogar eru bara mannverur og sem slíkar eiga þeir til að gera bæði gott og illt, rétt og rangt.  Við höfum sennilega öll reynt það í lífi okkar.

En vandamálið er að þegar við erum leiðtogar höfum við mikil áhrif annaðhvort til góðs eða ills.  Það er nógu slæmt að vera neikvæður áhrifavaldur á heimilinu eða vinnustaðnum eða hvar sem við erum stödd.   En þegar við erum í leiðtogastöðum, hvort sem það er á sviði stjórnmála eða andlegra mála eða jafnvel þeirra sameiginlega aukast áhrifin að mun.  Það er því áríðandi að við endurspeglum  meginreglur og kenningar ritningarinnar í hvaða hlutverki sem við erum, en einkum sem leiðtogar.

**Líttu á eftirfarandi texta.  Hvers konar forystu finnum við framsetta í þeim?  Útskýrðu hvað var gott og hvað ekki og hvers vegna?**

`Rehóbóam (1Kon 12.1-16)`

`Pétur (Post 15.7-11)`

`Jósía (2Kon 23.1-10)`

`Debóra (Dóm 4.1-16)`

`Ahab (1Kon 21.1-16)`

`Þó þetta sé aðeins lítið sýnishorn hvað getum við samt lært af þessum frásögnum um góða og slæma forystu og hvernig getum við beitt því sem við höfum lært í lífi okkar hvaða hlutverki sem við kunnum að gegna?`