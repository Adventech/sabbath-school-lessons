---
title:  Til Íhugunar
date:  27/12/2019
---

VK, bls. 107-120.

„Sú endurreisn og siðbót útlaganna sem sneru aftur undir forystu Serúbabels, Esra og Nehemía er mynd af þeirri andlegu endurreisn sem á að vinna að á lokadögum þessarar jarðar.  Eftirstöðvar Ísraels voru máttvana einstaklingar sem voru varnarlausir gegn eyðileggingarmætti óvinanna, en Guð ætlaði sér að nota þá til að varðveita þekkinguna á honum og lögmáli hans.  Þeir voru varðmenn sannrar tilbeiðslu, verndarar heilags boðskapar.  Þeir fóru í gegnum mismunandi reynslur meðan þeir unnu að endurreisn musterisins og múra Jerúsalem og andstaðan sem þeir mættu var öflug.  Á herðum leiðtoganna hvíldu þungar byrðar en þeir héldu ótrauðir áfram í óbifandi trausti, auðmýkt andans og fullri tiltrú til Guðs því að þeir trúðu því að hann mundi tryggja sigurgöngu sannleika síns.  Líkt og Hiskía konungur hélt Nehemía „sér fast við Drottin, veik ekki frá honum og varðveitti boðorð hans. . . Og Drottinn var með honum“ 2Kon 18.6, 7 (1981)“ (PK, bls. 677).

**Til umræðu**

`Hvers vegna verðum við að gera allt sem í okkar valdi stendur frammi fyrir Guði til að styðja leiðtoga okkar?`

`Hvers vegna er svo erfitt og krefjandi en á sama tíma mjög gefandi að vera þjónandi leiðtogi?  Hvers vegna er svo mikilvægt fyrir kristinn leiðtoga að vera einnig þjónn?`

`Í upphafi bókarinnar og við lok hennar, en einnig inn á milli, finnum við Nehemía á bæn.  Bæði Esra og Nehemía voru menn bænarinnar.  Teldu hve oft nafnorðið „bæn“ eða sögnin „að biðja“ koma fyrir í bókum Esra og Nehemía.  Þessir leiðtogar voru stöðugt á bæn.  Hvað ætti það að segja okkur um bænalíf okkar sjálfra?`

`„Hann hélt sér fast við Drottin, veik ekki frá honum og varðveitti boðorð hans, þau er Drottinn hafði lagt fyrir Móse“ (2Kon 18.6, 1981).  Hvernig höldum við okkur fast við Drottin?  Hvað felst í því?  Hvaða samband er milli þess að halda fast við Drottin og þess að halda boðorð hans?`