---
title:  Guði Sýndur Heiður
date:  30/11/2019
---

### Lesefni vikunnar
Neh 12.27-47; 1Kro 25.6-8; 1Jóh 1.7-9; Jóh 1.29, 36; 1Kor 5.7; Heb 9.1-11.

> <p>Minnistexti</p>
> „Þeir tóku að lofa Drottin og þakka honum: „Því að hann er góður og miskunn hans við Ísrael varir að eilífu“ (Esr 3.11).

Minnistextinn veitir okkur innsýn í tilbeiðsluvenjur Hebrea og hvernig þeir létu þakklæti sitt til Guðs í ljós í lofgjörð. Í 515 f.Kr. fögnuðu þeir vígslu nýja musterisins (Esr 6.15-18) og síðan 60 árum síðar fögnuðu þeir við vígslu hins endurreista múrs umhverfis Jerúsalem (Neh 6.15 – 7.3; 12.27 og áfram).

Eftir ættartölurnar í Neh 11 og 12 skiptir höfundurinn yfir og fjallar um hátíðina vegna vígslu borgarmúrsins.  Þjóðin var vön að helga Guði staði eins og musterið, borgarmúrana og jafnvel hús og opinberar byggingar.  Slík helgun var vel undirbúin og fól í sér söng, tónlist, veisluhöld, fórnir, fögnuð og kæti auk hreinsunar fólksins.  Davíð innleiddi þá venju að færa fórnir í tengslum við helgunina og síðari leiðtogar Ísraels fylgdu fordæmi hans.  Fyrstur þeirra var Salómon þegar hann flutti sáttmálsörkina inn í musterið (1Kon 8.5).

Þessa viku munum við líta á hvernig þeir tilbáðu Drottin á þessum tíma og sjá hvað við sem tilbiðjum sama Drottin getum tileinkað okkur.