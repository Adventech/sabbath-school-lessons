---
title:  Drottni Sungin Lof
date:  01/12/2019
---

`Lestu Neh 12.27-29.  Taktu eftir helstu lykilorðunum sem sýna hvað einkenndi tilbeiðslu23 þeirra og lofgjörð?  Hvernig mundir þú lýsa henni?`

Ísraelsþjóðin hafði útnefnt ákveðinn hóp Levíta til að vera söngvarar og tónlistarfólk í þjónustu musterisins.  Guð stjórnaði því og gaf leiðbeiningingar varðandi þjónustuna þar sem tilbeiðslan í musterinu átti að vera falleg og uppfærð faglega.

Davíð konungur hafði skipulagt þjónustuna og gert hana margbrotnari og mikilfenglegri en hún hafði verið áður.  Þess vegna voru afkomendur Asafs, sem Davíð hafði útnefnt sem foringja þjónustunnar í musterinu, sagðir eiga að syngja við guðsþjónustuna í húsi Guðs (Neh 11.22).

`Líttu á 1Kro 25.6-8.  Hvað kennir þetta okkur um hve miðlæg og mikilvæg tónlistin og að syngja Drottni söngva var í þjónustu þeirra?`

Söngvararnir voru Levítar og þess vegna voru þeir opinberlega útnendir til musterisins.  Þar af leiðandi fengu þeir greitt fyrir að sjá um tónlist fyrir musterisþjónustuna.  Á tíma Davíðs var settur upp tónlistarskóli sem hann hafði umsjón með.  Þar voru kennarar og nemendur, ungir sem gamlir, sem unnu á vöktum við það að sjá um tónlist í musterinu.  Sumir voru hljóðfæraleikarar, aðrir voru söngvarar, 24 sönghópar með 280 þjálfaða söngvara, og enn aðrir hirtu um hjóðfærin og skikkjurnar sem notaðar voru við þjónusturnar.  Hver var tilgangurinn með slíku stéttarfélagi?  Það vann að því að þroska hæfileika og tryggja gæði þjónustunnar.  Gæði verða ávallt að vera markmið tilbeiðslunnar.  Lofgjörð verður að koma frá hjartanu og hana þarf að tjá á sem bestan hátt svo að fólkið geti hlotið andlega upplyftingu.  Reikna má með að tónlistarfólk og söngvarar musterisins hafi verið vandlega valdir til að leiða guðsþjónustuna.

`Hefur þú fundið fyrir fögnuði tilbeiðslunnar í tónlistinni?  Að hvaða leyti er það mikilvægt fyrir þig?`

---

<sup>23</sup> Enska hugtakið „worship“ merkir bæði tilbeiðsla og guðsþjónusta. Það getur stundum líka átt við þjónustuna í musterinu almennt (Þýð.).