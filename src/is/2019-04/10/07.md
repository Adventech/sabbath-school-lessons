---
title:  Vk Bls 79 88
date:  06/12/2019
---

„Kross Krists verður vísindi og söngur hólpinna um alla eilífð.  Í Kristi dýrðarinnar munu þeir sjá Krist krossfestan.  Aldrei mun gleymast að hann sem með mætti sínum skapaði og hélt gangandi óteljandi veröldum í ómælisvíðáttum geimsins, hann sem Guð elskar, hátign himnanna, hann sem kerúbar  og ljómandi serafar elska og dá – hann lítillækkaði sjálfan sig til þess að reisa upp fallið mannkyn, hann bar sekt og smán syndarinnar og ásjóna föðurins var honum hulin þangað til eymd glataðrar veraldar kramdi hjarta hans og svipti hann lífi á krossinum á Golgata.  Að skapari allra veralda, örlagavaldur alls, skyldi leggja til hliðar dýrð sína og lítillækka sig af elsku til mannanna, mun að eilífu vekja undrun og aðdáun alheimsins.  Þegar hinn frelsaði lýður lítur á lausnara sinn og sér eilífa dýrð föðurins ljóma af ásjónu hans, er hann sér hásæti hans sem stendur frá eilífð til eilífðar og veit að á ríki hans mun enginn endir verða hefur hann upp raust sína í dýrðarsöng: „Maklegt, maklegt er lambið sem slátrað var og hefur keypt oss Guði til handa með dýrmætu blóði sínu“ (DM, bls. 448, 449).

**Til umræðu**

`Ræðið um hvernig megi finna jafnvægið milli lotningar og fagnaðar í guðsþjónustunni.  Útiloka lotning og fögnuður e.t.v. hvort annað?`

`Ísraelsmenn lögðu múra Jerúsalem undir verndarvæng Guðs með vígsluathöfn sinni og viðurkenndu þar með að múrarnir væru gagnslausir nema Guð verndaði þá.  Salómon komst vel að orði þegar hann sagði: „Ef Drottinn byggir ekki húsið erfiða smiðirnir til ónýtis.  Ef Drottinn verndar eigi borgina vakir vörðurinn til ónýtis“ (Slm 127.1).  Hvað ætti þetta að segja okkur um alla viðleitni okkar fyrir Drottin?`

`Hvert er hlutverk tónlistarinnar í guðsþjónustu safnaðar þíns?`

`Ritningin gerir það ljóst að Jesús er æðsti prestur okkar í helgidómi himinsins.  Hvað gerir hann þar fyrir okkur?  Hvað getur þjónusta prestanna í jarðneska musterinu kennt okkur um það sem Jesús er að gera fyrir okkur í helgidómi himinsins?`