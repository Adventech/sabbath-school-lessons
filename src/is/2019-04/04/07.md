---
title:  Til Íhugunar
date:  25/10/2019
---

PK, bls. 635-660.

„Andstaðan og hindranirnar sem smiðirnir á tíma Nehemía mættu bæði frá óvinum og þeim sem létust vera vinir þeirra er dæmigerð reynsla þeirra sem á okkar tíma starfa fyrir Guð.  Hinir kristnu verða fyrir reynslum, ekki aðeins reiði, fyrirlitningu og grimmd óvina heldur einnig deyfð, ósamkvæmni, hálfvelgju og svikum þeirra sem eru yfirlýstir vinir og hjálparar“ (PK, bls. 644).

„Ástæðuna fyrir því að óvinum Nehemía tókst ekki að draga hann undir áhrifavald sitt má rekja til trúmennsku hans við verk Guðs og algjört traust hans til Guðs.  Hver sem er værukær verður auðvelt fórnarlamb freistinga, en hið illa nær lítilli fótfestu í lífi sem hefur göfug markmið og heillandi tilgang.  Trú þess sem er í stöðugum vexti veikist ekki því að hann gerir sér grein fyrir óendanlegum kærleika allt umhverfis sem vinnur að því að uppfylla góð áform Guðs.  Sannir þjónar Guðs vinna af kappi sem mun ekki bregðast því að þeir reiða sig stöðugt á hásæti náðarinnar“ (PK, bls. 660).

**Til umræðu**

`Settu þig í spor Serúbabels og Jósúa og hinna leiðtoganna þegar þessir menn komu til þeirra og buðu þeim hjálp sína.  Þegar við horfum tilbaka getum við séð að þeir tóku rétta ákvörðun með því að hafna því boði.  Hvernig getum við sem aðventistar vitað hvenær við ættum að samstarfa öðrum sem hafa ekki sömu trú og við og hvenær ekki?  Hvaða mælikvarða getum við fylgt til að ákveða hvort það sé rétt eða rangt?`

`Í allri sögu Biblíunnar sjáum við hættuna við að slaka á trú okkar gagnvart heiminum.  Öll saga Ísraels til forna, allt til herleiðingarinnar til Babýlon, er áhrifamikið dæmi um þannig tilslökun.  En hvað gerist ef við reynum að sneiða hjá þeirri hættu? Við finnum gott dæmi um það þegar Jesús var sjálfur ásakaður um að brjóta hvíldardaginn (sjá Jóh 9.14-16) og ákærendur hans fóru í andstæðar öfgar.  Hvernig finnum við rétt jafnvægi í þeim málum?`