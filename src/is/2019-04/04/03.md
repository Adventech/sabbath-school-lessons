---
title:  Spámenn Uppörva
date:  21/10/2019
---

Því miður hafði sú andstaða sem Gyðingarnir mættu frá nágrannaþjóðunum (sjá Esr 4 – 6) þau áhrif að þeir urðu hræddir og ófúsir að vinna að uppbyggingu musterisins.

Eins og þegar hefur verið bent á er Esr 4.6 – 6.22 ekki skráð í réttri tímaröð.  Þess vegna munum við líta á fimmta kaflann á undan þeim fjórða.

`Lestu Esr 5.1-5.  Hvers vegna sendi Guð spámennina Haggaí og Sakaría til Gyðinganna?  Hver var árangurinn af starfi þeirra?`

Gyðingarnir höfðu hætt byggingarstarfi sínu vegna ótta.  Guð hafði einmitt sent þá til Júda til þess að endurreisa musterið og borgina og hann hafði sín áform.  En vegna þess að þeir voru óttaslegnir varð Guð að gera eitthvað til þess að uppörva þá.  Í því skyni kallaði hann tvo spámenn.  Mannleg mótstaða stöðvar ekki Guð.  Jafnvel þó Gyðingarnir legðu sitt af mörkum til þessarar andstöðu með aðgerðum sínum yfirgaf Guð þá ekki.  Hann vann að því að uppörva þá og hvetja aftur til starfa fyrir tilstilli spámannanna.

`Lestu Hag 1.  Hvaða boðskap flutti hann þeim og hvað getum við lært af honum?`

„Haggaí og Sakaría voru kallaðir til að mæta áföllunum.  Þessir útnefndu boðberar notuðu sláandi vitnisburði til að sýna fólkinu fram á orsök vandamála þess.  Þeir lýstu því yfir að skortur þess á tímanlegri velgengni væri afleiðing þess að það vanrækti að setja áhugamál Guðs efst á lista.  Ef Ísraelsmenn hefðu heiðrað Guð, ef þeir hefðu auðsýnt honum þá virðingu og háttvísi sem honum bar með því að endurbyggja fyrst hús hans hefðu þeir boðið nálægð hans og blessun velkomna“ (PK, bls. 573, 574).