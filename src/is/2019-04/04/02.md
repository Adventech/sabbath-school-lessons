---
title:  Andstaðan Byrjar
date:  20/10/2019
---

`Lestu Esr 4.1-5.  Hvers vegna telur þú að Ísraelsmenn hafi hafnað hjálp annarra við byggingu musterisins?`

Á yfirborðinu virðist tilboðið hafa verið vingjarnlegt boð af hálfu nágranna, svo hvers vegna var það ekki þegið?  Að vissu leyti má finna svarið í textanum sem segir að „andstæðingar Júda“ komu og buðu fram hjálp sína.  Hugtakið „andstæðingar“ gefur sterka vísbendingu um hvers vegna Ísraelsmenn brugðust við eins og þeir gerðu.

En hvers vegna voru þeir kallaðir „andstæðingar“?  Í 2Kon 17.24-41 er okkur sagt að þetta fólk hafði komið frá öðrum þjóðum til Samaríu og nágrennis eftir að Ísraelsmenn voru hernumdir úr norðurríkinu.  Assýríukonungur sendi þeim presta sem áttu að kenna fólkinu hvernig það ætti að þjóna Guði landsins, þ.e.a.s. Guði Ísraels.  En það varð til þess að trúarbrögð fólksins fólu einnig í sér guði Kanaaníta.  Þess vegna voru þeir Ísraelsmenn sem sneru aftur hræddir um að þau trúarbrögð yrðu innleidd í musterisþjónustuna.  Þess vegna var það viturlegasta sem þeir gátu gert að svara eins og þeir gerðu: „Nei, takk fyrir.“

Við verðum líka að muna hvers vegna málin stóðu þannig.  Forfeður þeirra höfðu sífellt slakað á gagnvart trúarbrögðum heiðingjanna umhverfis þá en það leiddi til þess að musterið var eyðilagt og þeir hernumdir.  Nú, þegar þeir unnu að uppbyggingu musterisins að nýju, voru náin samskipti við nágrannaþjóðirnar það síðasta sem þeir vildu gera.

`Hvað annað í þessum textum sýnir að það var rétt af þeim að hafna þessu boði?  Esr 4.4, 5.`

`Hugleiddu hve auðvelt það hefði verið fyrir þá að rökstyðja að þiggja þessa hjálp.  Hvað segir 2Kor 6.14 okkur í þessu samhengi?`