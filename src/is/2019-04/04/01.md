---
title:  Mótstöðu Mætt
date:  19/10/2019
---

### Lesefni vikunnar
Esr 4.1-5; 2Kor 6.14; Esr 5.1-5; Hag 1; Esr 4.6-24; Neh 4; Neh 6.1-13.

> <p>Minnistexti</p>
> „En auga Guðs þeirra vakti yfir öldungum Gyðinga sem voru því látnir óáreittir þar til Daríusi hafði verið send skýrsla og skriflegt svar komið við henni“ (Esr 5.5).

Esra 3 – 6 eru þematengdir.  Þeir fjalla um mismunandi söguleg tímabil andstöðunnar gegn endurreisn musterisins.  Þegar við gerum okkur grein fyrir þessari uppbyggingu þeirra hjálpar það okkur að skilja heildarboðskapinn.

Esra er nefndur á nafn í fyrsta sinn í Esr 7.1.  Þegar hann kom til Jerúsalem í 457 f.Kr. fóru hlutirnir að breytast og óreglubundin endurbygging Jerúsalem og múra hennar hófst.  Þrettán árum síðar kom Nehemía (sendur af Artaxerxesi í 444 f.Kr.) og bygging múranna hófst loksins af alvöru.  Þrátt fyrir sterka andstöðu var verkinu lokið á 52 dögum (Neh 6.15).

Andstaða gegn verki Guðs er áberandi þema í bókum Esra og Nehemía.  Það er því engin furða að endurreisn musterisins og Jerúsalem hafði skapað andstöðu og ofsóknir.  Starf Drottins mætir andstöðu hvar sem er í heiminum í dag.  Satan leitast við að tryggja að fagnaðarerindið breiðist ekki fljótt út þar sem það ógnar yfirráðum hans.  Hvernig mættu Gyðingarnir andstöðunni á tíma Esra og Nehemía?