---
title:  Lögmálið Lesið
date:  04/11/2019
---

Esra kom með lögmálið fram fyrir söfnuðinn til að lesa það.   Voru það einungis boðorðin tíu sem hann endurtók fyrir söfnuðinn í hálfan dag?  Hugtakið „lögmál“ var mikið umfangsmeira en aðeins lagasafn.  Grundvallarmerking þess er „fræðsla“ í hvaða formi sem er, en var almennt notað til að vísa til Mósebókanna fimm, en kjarni þess eru boðorðin tíu.  Þær innihalda fræðslu Guðs sem gerir okkur kleift að þekkja veginn sem við ættum að ganga á svo við missum ekki af markinu.  Þegar Esra las heyrði fólkið um sögu sína sem fólk Guðs allt frá sköpuninni til tíma Jósúa.  Í frásögnum, söngvum, kvæðum, blessunum og lögum var það minnt á baráttu sína að fylgja Guði og trúfesti Guðs við það.  Hebreska hugtakið „tóra“, sem venjulega er þýtt „lögmál“ er ekki takmarkað við lagabálka heldur nær það yfir sögu fólks Guðs og einkum handleiðslu Guðs.  Þar með veitti það samfélaginu festu og auðkenni.

`Lestu Neh 8.3; 5Mós 4.1; 6.3, 4; Jós 1.9; Slm 1.2; Okv 19.20; Esk 37.4 og Matt 17.5.  Hvað kenna þessi vers okkur um hvers konar víxlverkun ætti að eiga sér stað milli okkar og orðs Guðs?`

Mestu líkur benda til þess að fólkið þráði að heyra orð Guðs vegna þess að Esra las og kenndi það allt frá komu sinni til Jerúsalem um 13 árum áður.  Hann var trúr í starfi sínu fyrir Guð og ákveðinn í að leggja eitthvað af mörkum.  Orð Guðs varð raunverulegt fyrir fólkið þegar það heyrði það stöðugt hjá Esra.  Þess vegna tók það þá ákvörðun að heyra og hlýða á upplestur hans vegna þess að það hafði áhuga á að heyra frá Guði.  Þess vegna opnaði það huga sinn fyrir lögmálinu með lotningu og löngun til að læra við þetta tækifæri.

Þegar við mettum okkur með orði Guðs skapar það innilegri löngun eftir Guði í lífi okkar.

`Hver er afstaða þín til orðs Guðs? Hvernig kemur það fram í lífi þínu að þú segist trúa því, þ.e. hvernig leitast þú við að hlýðnast því sem það segir ?  Hvernig væri líf þitt ef þú hlýddir ekki því sem Biblían segir?`