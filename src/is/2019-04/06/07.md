---
title:  Til Íhugunar
date:  08/11/2019
---

PK, bls. 661-668.

„Nú var kominn tími til að þeir sýndu trú á fyrirheit Guðs.  Guð hafði viðurkennt iðrun þeirra, nú áttu þeir að fagna í fullvissunni um að syndir þeirra væru fyrirgefnar og þeir nutu á ný hylli Guðs. . . .

Í hvert sinn sem við snúum okkur til Drottins skapar það fögnuð í lífi okkar.  Þegar syndari beygir sig undir Heilagan anda sér hann andstæðu sektar sinnar og saurgunar annars vegar og hins vegar heilagleika hans sem rannsakar hjörtun.  Hann sér sjálfan sig sem sekan afbrotamann.  Hann á samt ekki að láta örvæntingu ná undirtökunum því að fyrirgefning hans hefur þegar verið tryggð.  Hann getur fagnað yfir því að syndir hans hafa verið fyrirgefnar fyrir kærleika himnesks föður sem fyrirgefur.  Það er dýrð Guðs sem umlykur synduga menn, sem iðrast, í kærleiksörmum sínum, bindur um sár þeirra, hreinsar þá af synd þeirra og íklæðir þá klæðum frelsunarinnar“ (PK, bls. 668).

**Til umræðu**

`Hver eru skilyrði þess að þú getir fundið að„gleði Drottins“ (Neh 8.10) er styrkur þinn?  Er eitthvað sem við þurfum að gera til þess að finna fyrir mætti Guðs og fyrirgefningu í lífi okkar?`

`Hvernig getum við fundið jafnvægið milli þess að syrgja yfir syndum okkar og jafnframt fagna í Drottni?  Eru þetta ekki andstæður?  Hvernig gefa lögmálið og fagnaðarerindið í sameinungu svar við því? (sjá Róm 3.19-24).`

`Lesið Neh 8.10 þar sem Esra segir við fólkið: „Farið nú, snæðið ríkulega máltíð, drekkið sæt vín.  Sendið þeim mat sem ekki hafa matbúið því að þessi dagur er helgaður Drottni okkar.  Verið því ekki hryggir því að gleði Drottins er styrkur ykkar.“  Hvað segir þetta okkur um hvernig við getum fagnað í Drottni?  Hvaða merkingu hefur hugtakið „helgaður“ í þessu sambandi?`