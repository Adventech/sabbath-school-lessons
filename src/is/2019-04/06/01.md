---
title:  Áhrif Orðanna
date:  02/11/2019
---

### Lesefni vikunnar
Neh 8.1-8; 5Mós 31.9-13; Matt 17.5; Post 8.26-38; Neh 8.9-12; 3Mós 23.39-43.

> <p>Minnistexti</p>
> „Þeir lásu upp úr bókinni, lögmáli Guðs, lögðu það út og skýrðu til þess að fólkið skildi það sem lesið var“ (Neh 8.8).

Múrum Jerúsalem var lokið.  Þegar hliðunum hafði verið komið fyrir höfðu Ísraelsmenn undir forystu Nehemía lokið meginverkinu.  Þegar múrunum hafði verið lokið undruðust nágrannaþjóðirnar og viðurkenndu að verkið hefði verið unnið með hjálp frá Guði (Neh 6.16).  Óvinirnir gerðu sér grein fyrir að Guð Ísraels væri raunverulegur því að þrátt fyrir þá ótrúlegu andstöðu og hatur sem Ísraelsmenn höfðu mætt höfðu þeir samt lokið því verki sem þeir höfðu sett sér.

Eftir að hafa lokið við endurreisn múranna útnefndi Nehemía bróður sinn, Hananí, til að stjórna Jerúsalem og Hananja til foringja virkisins.  Báðir voru þeir kjörnir á grundvelli ráðvendni, trausts og lotningu fyrir Guði (Neh 7.2) fremur en ætternis.  Múrunum var lokið í elúlmánuði, sem var sjötti mánuður árs Gyðinga (Neh 6.15).

Hvað var þá næst á dagskrá?  Næstu kaflar Nehemía (Neh 8-10) lýsa mikilvægum atburðum í sjöunda mánuðinum, tisrí-mánuði (Neh 8.2).  Í þessum textum sjáum við dæmi um það hvernig Ísraelsmenn voru ákveðnir í að hlýða orði Guðs og fögnuðu yfir því.