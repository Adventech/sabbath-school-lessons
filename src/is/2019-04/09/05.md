---
title:  Auðmýktir Frammi Fyrir Guði
date:  27/11/2019
---

`Lestu 5Mós 30.1-6.  Hvaða fyrirheit var Hebreunum gefið?  Hvaða þýðingu hlýtur þetta fyrirheit, ásamt öðrum slíkum, að hafa haft á menn eins og Esra og Nehemía?`

Esra og Nehemía þekktu spádómana.  Þeir vissu að Guð ætlaði að leiða fólkið aftur heim eftir herleiðinguna.  Í Neh 9 sáum við að þeir skildu sögu sína og ástæðuna fyrir þrautum sínum.  En á sama tíma þekktu þeir einnig miskunnsemi Guðs og handleiðslu þrátt fyrir syndir þeirra.

Þess vegna treystu þeir Drottni að hann myndi láta heimkomuna úr herleiðingunni heppnast.  En þessi fyrirheit þýddu ekki að þeir myndu ekki mæta áskorunum á leið sinni.  Mikið af þessum ársfjórðung höfum við litið á erfiðleika og reynslur sem þeir mættu þrátt fyrir fyrirheit Guðs.

`Lestu Esr 8.16-23.  Hvaða áskorun mættu þeir og hvernig brugðust þeir við henni?`

Þrátt fyrir fyrirheitin vissi Esra hve hættuleg ferðin var.  Með því að fasta og auðmýkja sig fyrir Guði viðurkenndu þeir að þeir voru háðir Guði varðandi velgengni þeirra.  Í ljósi þess hve margar hættur voru framundan þeim hafði Esra a.m.k. hugleitt að biðja konunginn um hjálp og vernd.  En að lokum ákvað hann að gera það ekki, andstætt því sem Nehemía gerði (Neh 2.9) sem hafði fylgdarlið sem verndaði hann.  Esra fannst það hinsvegar vanheiðra Drottin að biðja um það því hann sagði við konunginn:  „Hönd Guðs okkar er yfir öllum sem leita til hans og hann verndar þá en máttur hans og reiði kemur yfir þá sem snúa baki við honum“ (Esr 8.22).  Í þessu tilviki gekk þeim vel því síðar skrifaði hann (Esr 8.31) að Drottinn hefði verndað þá og leitt þá farsællega til áfangastaðarins.

`Auðvitað eigum við að treysta Guði í öllu.  En hvenær köllum við á aðra til að hjálpa okkur sem hafa jafnvel ekki sömu trú og við? Hvers vegna er það í mörgum tilvikum ekki rangt og jafnvel viðeigandi að gera það?`