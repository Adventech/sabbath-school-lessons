---
title:  Í Borginni Helgu
date:  28/11/2019
---

`Lestu Neh 11.1, 2.  Hverju er verið að lýsa?  Hvers vegna skyldu þeir hafa varpað hlutkesti til þess að vita hverjir ættu að búa í Jerúsalem í stað þess að búa í öðrum borgum?`

Hvað kennir Neh 11 okkur?  Það var nauðsynlegt að finna nýja íbúa fyrir Jerúsalem úr hópi þeirra sem voru nýkomnir tilbaka til landsins úr herleiðingunni.

Það var augljóslega auðveldara að búa úti á landi en í borginni.  Fólkið hafði eigið landssvæði sem það tók í arf frá forfeðrum sínum.  Það var fórn af þeirra hálfu að fara þaðan og búa í Jerúsalem og mörgum fannst með réttu þeir myndu rifna upp með rótum ef þeir gerðu það.  Lífið myndi hafa nýjar áskoranir og borgarlíf er frábrugðið sveitalífi.  Það er alltaf erfitt að flytja í nýtt og óþekkt umhverfi.

Það er vissulega krefjandi að flytja til nýrrar borgar eða lands þar sem boða þarf fagnaðarerindið.  Það krefst fúsleika til að taka á sig nýjar áhættur og erfiðleika að taka boðun fagnaðarerindisins til borganna.

„Starfsmenn okkar ná ekki eins mikið til annarra sem skyldi.  Leiðandi menn okkar eru ekki vakandi fyrir því verki sem inna þarf af hendi.  Þegar ég hugsa um borgirnar þar sem svo lítið hefur verið unnið, þar sem þúsundir búa sem þarf að aðvara varðandi bráða komu frelsarans, finn ég ákafa löngun til að sjá menn og konur fara og vinna í mætti andans, fyllt kærleika Krists til sálna sem eru á glötunarbarmi“ (7T, bls. 40).

`Hvers vegna er þessi langa skrá yfir presta og Levíta í Neh 12.1-26?  Hvaða tengsl eru milli þeirra og vígslu múrsins umhverfis Jerúsalem sem lýst er í síðari hluta sama kafla (Neh 12.27-47)?`

Guð vill að allt sé gert á réttan hátt.  Fyrst er þörf fyrir helgaða og dygga verkamenn áður en stórvirki geta gerst.  Þessar prestafjölskyldur hjálpuðu Nehemía að byggja múrana til þess að þeir gætu verið öruggir þegar þeir tilbæðu hinn lifandi Guð í musterinu án utanaðkomandi íhlutunar.  Múrarnir voru nauðsynlegir til að tryggja öryggið en án dyggra presta var sönn tilbeiðsla í hættu.  Þannig gegndi allt fólkið sínu hlutverki á mismunandi sviðum.