---
title:  Til Íhugunar
date:  29/11/2019
---

VK, bls. 67-76.

„Til eru þeir sem komist hafa í kynni við fyrirgefandi kærleika Krists og þrá að verða börn Guðs en gera sér samt grein fyrir að lyndiseinkunn þeirra er um margt ábótavant, líf þeirra ófullkomið og þeim því gjarnt að efast um að Heilagur andi hafi endurnýjað hjarta þeirra.  Við slíka vil ég segja þetta: Hörfið ekki undan í örvæntingu.  Við munum oft þurfa að beygja okkur niður og gráta við fætur Jesú vegna ófullkomleika okkar og galla.  En við megum ekki missa kjarkinn.  Jafnvel þótt við berum lægri hlut fyrir óvininum sleppir Guð ekki af okkur hendinni.  Hann hvorki yfirgefur okkur né hafnar.  Nei, alls ekki.  Kristur er föðurnum til hægri handar og biður líka fyrir okkur. . . . Hann þráir að taka þig að sér, að sjá hreinleika sinn og heilagleika endurspeglast í þér.  Og viljir þú aðeins gefast honum þá getur þú fulltreyst því að hann sem byrjaði góða verkið í þér fullkomni það allt til dags Jesú Krists.  Bið þú til Guðs af meiri ákafa.  Sýndu meiri trú.  Eftir því sem við vantreystum meira eigin mætti skulum við reiða okkur betur á mátt frelsarans.  Við skulum lofa hann sem er hjálpræði auglitis okkar“ (VK, bls. 74, 75).

**Til umræðu**

`Hugleiddu Dan 2 og hvernig hann fyrir næstum 26 öldum sagði fyrir um ris og hrun heimsvelda og lýsti jafnvel mjög nákvæmlega óeiningu Evrópu nútímans.  Hvernig getum við fundið uppörvun í þessum spádómi sem sýnir okkur svo ljóslega að jafnvel mitt í óreiðu heimsins þá veit Guð um allt sem er að gerast og hefur jafnvel sagt það fyrir?`

`Guð þekkir okkur öll.  Það er hvertjandi fyrir okkur og gefur okkur öryggistilfinningu og fullvissu um að við erum í umsjá hans.  „En nú segir Drottinn svo, sá sem skóp þig, Jakob, og myndaði þig Ísrael:  Óttast þú ekki því að ég frelsa þig, ég kalla á þig með nafni, þú ert minn“ (Jes 43.1).  Hvernig getur þú fullvissað aðra um návist Guðs og umhyggju þegar þeir fara í gegnum tilfinningalegar, persónulegar, félagslegar og fjárhagslegar ógöngur?`

`Hugleiddu nánar þau mál sem rædd voru í miðvikudagskaflanum um að Esra vildi ekki biðja konunginn um hjálp því að hann var hræddur um að það myndi gera orð hans um vernd Guðs innantóm.  Við vitum t.d. að Guð læknar.  En þýðir það þá að við treystum honum ekki til að lækna okkur ef við leitum læknis?`