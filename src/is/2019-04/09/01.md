---
title:  Erfiðleikar Og Reynslur
date:  23/11/2019
---

### Lesefni vikunnar
Esr 1.9-11; Dan 1.1, 2; Dan 5; 5Mós 30.1-6; Esr 8.1-23; Neh 11.1, 2; Neh 12.1-26.

> <p>Minnistexti</p>
> „Allir sem komnir voru til vits og ára gengu í flokk með bræðrum sínum, göfugmennum þeirra, og bundu það eiðum og svardögum að þeir skyldu breyta eftir lögmáli Guðs, því er gefið var fyrir Móse, þjón Guðs, og varðveita og halda öll boðorð Drottins, herra vors, og skipanir hans og lög“ (Neh 10.29 (1981)).

Þegar við lesum Biblíuna hlaupum við venjulega yfir ættartölur og langar upptalningar hluta.  En Drottinn hefur tilgang með að taka þær með.  Drottinn Biblíunnar er Guð smáatriða.  Hann tekur eftir smámunum og það tryggir okkur að hann gleymi okkur aldrei.

Þessar ættartölur sýna fram á að Guð veit allt um fjölskyldur okkar og upptalning hlutanna segja okkur að Guði er jafnvel umhugað um það sem aðrir kynnu að telja lítilfjörlegt.  Jesús sagði að Guð annist um spörfuglana og hann telji jafnvel hárin á höfði okkar: „Eru ekki fimm spörvar seldir fyrir tvo smápeninga?  Og þó gleymir Guð engum þeirra.  Hárin á höfði yðar eru jafnvel öll talin.  Óttist ekki, þér eruð meira verðir en margir spörvar“ (Lúk 12.6, 7).  Þeim Guði sem er umhugað um slíka smámuni er einnig umhugað um okkur og hann veit jafnvel í smáatriðum um allt sem veldur okkur erfiðleikum.

Þannig getum við borið fullt traust til Drottins og verið fullviss um að hann beri umhyggju fyrir öllum þáttum lífs okkar.  Þó svo það sé uppörvandi eins og vera skyldi ætti það einnig að segja okkur að okkur beri einnig að vera umhugað um allar hliðar.