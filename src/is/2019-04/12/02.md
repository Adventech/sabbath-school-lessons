---
title:  Viðbrögð Nehemía
date:  15/12/2019
---

`Lestu Neh 13.23-25.  Hvað er að gerast og hvernig skýrum við viðbrögð Nehemía við þetta tækifæri?`

Þar sem börnin töluðu hvorki aramísku, sem var töluð í herleiðingunni, né hebresku skildu þau ekki kenningar ritningarinnar.  Þetta skapaði verulegt vandamál þar sem auðvelt var að afbaka eða jafnvel afnema þekkinguna á opinberun Guðs.  Fræðimennirnir og prestarnir útskýrðu lögmálið aðallega á aramísku til þess að fólkið gæti skilið boðunina.   En þar sem mæðurnar, sem aðallega sáu almennt um börnin, voru frá Ammón, Asdód og Móab var ekki að undra að börnin töluðu ekki einnig mál feðra sinna.  Það mál sem við tölum mótar hugmyndir okkar þar sem við notum orðaforða þess menningarumhverfis.  Missir tungumáls Biblíunnar þýddi missi séreinkenna þjóðarinnar.  Þess vegna var það ótækt að mati Nehemía að fjölskyldurnar væru að missa sambandið við orð Guðs og þar af leiðandi af sambandi sínu við hinn lifandi Guð, Drottin Hebreanna.

Biblíufræðimenn benda á að það sem Nehemía gerði var líklegast opinber smánun fólksins og hluti af lögboðnum refsingum þess tíma.  Þegar við lesum að Nehemía hafi ávítað fólkið og bölvað því megum við ekki halda að hann hafi bölvað þeim og ragnað heldur að hann hafi lesið yfir því bölvanir sáttmálans á hendur þeim sem brytu hann og skráðar eru í 5Mós 28.  Það er mjög sennilegt að Nehemía hafi valið orð Biblíunnar til að hjálpa fólkinu að gera sér grein fyrir röngu athæfi sínu og afleiðingunum af slæmu vali þess.

Þegar talað er um að Nehemía hafi slegið nokkra þeirra og hárreytt þá (Neh 13.25) ættum við að hafa í huga að húðstrýking var viðurkennt form opinberrar refsingar fremur en að Nehemía hafi verið fjúkandi vondur og gert þetta í bræði.  Þessi refsiaðferð var einungis notuð á „nokkra,“ að öllum líkindum leiðtogana sem orsökuðu þessa framkomu og hvöttu til hennar.  Nehemía vildi tryggja það að fólkið skildi hve alvarlegt val þess var og afleiðingarnar af því.

`Hvernig ættum við að bregðast við þegar við sjáum eitthvað sem við teljum vera rangt vera gert í söfnuðinum?`