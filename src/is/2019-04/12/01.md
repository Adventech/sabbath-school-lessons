---
title:  Enduraðlögun
date:  14/12/2019
---

### Lesefni vikunnar
Neh 13.23-25; 5Mós 7.3, 4; 2Kor 6.14; Esr 9 - 10; 1Kor 7.10-17.

> <p>Minnistexti</p>
> „Guð minn, ég fyrirverð mig.  Ég blygðast mín að snúa ásjónu minni til þín, Guð minn, því að afbrot vor eru vaxin oss yfir höfuð, sekt vor er himinhá“ (Esr 9.6).

Esra og Nehemía urðu leiðtogar í samfélagi þar sem blönduð hjónabönd milli Ísraelsmanna og annara þjóða var viðtekin venja.  Báðir leiðtogarnir höfðu miklar áhyggjur af því þar sem þeir vildu leiða þjóðina inn í nánara samfélag við Guð.  Þeir gerðu sér grein fyrir þeim neikvæðu áhrifum sem hjáguðadýrkendur eða þeir sem trúðu ekki á Guðs gætu haft á Ísraelsmenn því að þeir höfðu séð hræðilegar afleiðingar þess í sögu þjóðarinnar.  Trúarbrögð Kanaaníta breiddust út meðal Ísraelsþjóðarinnar þar til Baal og Asjera voru tilbeðin á öllum meiriháttar hæðum.  Auk þess höfðu  heiðnir makar skaðleg áhrif á fjölskyldur Ísraelsmanna.  Bíleam ráðlagði Móabítum að senda kvenmenn sína til Ísraelsmannanna í þeirri vissu að Ísraelsmenn myndu snúa sér frá Guði þegar þeir féllu fyrir þessum konum.  Því miður hafði hann á réttu að standa.  Það er ekki aðeins að makarnir hafi áhrif hvert á annað heldur móta þeir einnig trú barna sinna.

Hvað munu Esra og Nehemía gera í þessu máli varðandi blönduð hjónabönd Ísraelsmanna?  Láta þeir þau viðgangast eða standa þeir gegn þeim?  Þessa viku munum við líta á hvernig þeir brugðust við þessu máli.