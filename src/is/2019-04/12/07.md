---
title:  Til Íhugunar
date:  20/12/2019
---

PK, bls. 669-678.

„Ástundun í því verki sem Guð hefur falið okkur að sinna er mikilvægur þáttur sannra trúarbragða.  Við ættum að grípa tækifærið sem verkfæri í hendi Guðs að vinna að því sem er vilji hans.  Skelegg framkvæmd á réttum tíma mun leiða til dásamlegra sigra en tafir og vanræksla leiða til mistaka og vanvirðingar á Guði.  Ef forystumenn í málefnum sannleikans sýna enga kappsemi, ef þeir eru kærulitlir mun söfnuðurinn verða kærulaus, værukær og hneigður til nautna.  En ef þeir eru fylltir heilögum tilgangi að þjóna Guði einum mun fólkið sameinast, fyllast von og ákefð.

Í ritningunni finnum við mikið af sláandi andstæðum.  Synd og heilagleiki standa hlið við hlið þannig að þegar við sjáum það munum við hafna öðru hvoru en meðtaka hitt.  Sömu frásagnirnar sem segja frá hatri, lygum og svikum Sanballats og Tobía lýsa einnig göfuglyndi, hollustu og sjálfsfórn Esra og Nehemía.  Það er okkar að velja hvorum við viljum líkjast.  Hinar óttalegu afleiðingar þess að brjóta boð Guðs eru skráðar við hlið þeirra blessana sem eru afleiðing hlýðni.  Við verðum sjálf að velja hvort við viljum þola annað eða njóta hins“ (PK, bls. 676).

**Til umræðu**

`Þegar við lesum þessar frásagnir virðist augljóst að margir voru alls ekki Guði trúir og því völdu þeir heiðnar eiginkonur.  Þess vegna lætur Esra þá ekki afskiptalausa heldur leitast hann við að ávíta þá og leiðrétta í von um að geta komið á breytingum.  En breyttist eitthvað í rauninni?  Þó þeir breyttu hegðun sinni gerðist einhver raunhæf innri breyting?  Jókst hollusta þeirra við Guð?  Hvað bendir til þess að engin raunhæf breyting hafi orðið hjá mörgum þeirra?  Hvað getum við lært af mistökum þeirra um það hve mikilvæg breyting hjartans er í rauninni?`

`Hvað getum við gert til að hjálpa þeim í söfnuðinum sem eru e.t.v. að glíma við vandamál sem stafa af óviturlegum hjónaböndum?`

`Þó svo meginreglur Guðs séu eilífar og algildar þá geta menningarumhverfin verið mjög frábrugðin hvert öðru.  Hvers vegna verðum við að hafa það í huga þegar við leitumst við að beita meginreglum Guðs í lífi okkar og kringumstæðum?`