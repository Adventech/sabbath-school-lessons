---
title:  Næsti Útlagahópur Snýr Heim
date:  01/10/2019
---

Í Esr 7.1-10 og 8.1-14 sjáum við að Artaxerxes I konungur leyfði Esra að snúa aftur til Jerúsalem í 457 f.Kr. og taka með sér hvern þann sem vildi snúa aftur.  Við vitum ekki mikið um sambandið milli konungsins og Esra né hvort Esra vann fyrir hirðina.  Í Esr 8 má finna lista yfir ættarhöfðingja þeirra sem sneru aftur, fyrst meðal prestanna, síðan þá sem voru konunglegir en að lokum óbreyttir borgarar Gyðinganna.  Tólf fjölskyldur eru einkum nafngreindar sem virðist gefa til kynna vísvitandi bendingu til hinna tólf ættkvísla Ísraels.

Textinn gefur til kynna um 1.500 karlmenn sem þýðir alls um 5-6.000 með konum og börnum.  Þetta var mikið minni hópur en sá fyrsti sem sneri heim með Serúbabel og Jósúa.

`Lestu Esr 7.1-10.  Hvað kennir þessi texti okkur um Esra?`

Esra var ritari af prestaætt.  Sem prestur var hann afkomandi Arons, bróður Móse, sem var fyrsti prestur Ísraelsþjóðarinnar.  Á grundvelli frásagnanna í Esra og í arfsögnum Gyðinga er nafn Esra í mjög háum metum enn þann dag í dag.  Við vitum ekki hvort Esra starfaði sem ritari við hirð Artaxerxesar konungs, þannig að sú staðreynd að Esra er lýst sem ritara vísar annaðhvort til fyrri ábyrgðarstarfa hans eða hæfileika sem hann byrjaði að nýta eftir komu sína til Júda.  En Esra hlýtur að hafa unnið eitthvað náið fyrir Artaxerxes þar sem það var konungurinn sem sendi hann sem leiðtoga leiðangursins til Jerúsalem.

Í Esr 7.6, 10 er sagt að Esra hafi verið „vel að sér“ og hann hafi „einbeitt sér að því að rannsaka lög Drottins.“  Orðið sem þýtt er „vel að sér“ þýðir í rauninni „fljótur“ sem gefur til kynna að hann hafi verið fljótur að skilja og vinna úr upplýsingum.  Esra var skarpur og þekktur fyrir kunnáttu sína og skarpskyggni varðandi lögmál Guðs.  Auk þess ber sú staðreynd að konungurinn valdi Esra til að fara fyrir hópi Ísraelsmanna til Júda vott um hugrekki Esra og forystuhæfileika.

`Taktu eftir að Esra „einbeitti sér að því að rannsaka lög Drottins“ (Esr 7.10).  Hvernig gætum við beitt þeirri meginreglu í lífi okkar í dag?`