---
title:  Að Skilja Söguna Serubabel Og Esra
date:  28/09/2019
---

### Lesefni vikunnar
Jer 25.11, 12; Dan 9.1, 2; Esr 4.1-7; Jes 55.8, 9; Esr 7.1-28.

> <p>Minnistexti</p>
> „Svo segir Kýrus Persakonungur: Drottinn, Guð himinsins, hefur gefið mér öll konungsríki jarðar.  Hann hefur sjálfur falið mér að reisa sér hús í Jerúsalem í Júda“ (Esr 1.2).

Í ritum Jeremía lofaði Guð því að fólk hans mundi snúa aftur eftir 70 ára útlegð í Babýlon.  Kýrus konungur var verkfæri í hendi Guðs til að koma því til leiðar.  Guð smurði Kýrus (Jes 45.1) sem síðan gaf út fyrirskipun u.þ.b. 538 f.Kr. um að fólki Guðs væri frjálst að snúa aftur til heimalands síns og endurreisa musterið.

Það var Guð en ekki Kýrus sem sagði varðandi Jerúsalem: „Þú verður endurreist og grunnur musterisins lagður“ (Jes 44.28).  Guð ábyrgðist að Jerúsalem yrði endurreist og hann blés því Kýrusi í brjóst að veita leyfi til að byggja musterið.

Það er líka alltaf uppörvandi að sjá fólk Guðs bregðast svo jákvætt við því sem Drottinn gerir: „Þá lögðu ættarhöfðingjar frá Júda og Benjamín af stað ásamt prestunum og Levítunum.  Allir, sem Guð hafði blásið því í brjóst að reisa hús Drottins í Jerúsalem, héldu upp eftir“ (Esr 1.5).

Við sjáum hér dæmi um fólk sem bregst jákvætt við máttugum náðarverkum Guðs.  Það besta sem við gerum er afleiðing þess að við gerum okkur grein fyrir hver Guð er og hvað hann hefur gert og við vitum hvernig hann grípur á kærleiksríkan hátt inn fólki sínu til hjálpar.