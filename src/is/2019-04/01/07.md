---
title:  Til Íhugunar
date:  04/10/2019
---

PK, bls. 607-617.

Hugleiddu kapp Esra:  „Esra varð talsmaður Guðs sem fræddi þá sem umhverfis hann voru um þær meginreglur sem himninum er stjórnað samkvæmt.  Það sem eftir var ævi hans, hvort sem hann var nálægt hirð konungs Meda og Persa eða í Jerúsalem, snerist starf hans aðallega um að vera kennari.  Þegar hann deildi með öðrum þeim sannleika sem hann hafði lært jókst hæfileiki hans til starfa.  Guðrækni og brennandi áhugi einkenndu hann. Hann var vitni Drottins fyrir heiminum um mátt sanninda Biblíunnar til að göfga daglegt líf“ (PK, bls. 609).

„Í því umbótastarfi sem vinna þarf í dag er þörf fyrir menn eins og Esra og Nehemía sem draga hvorki úr syndinni né afsaka hana og hika ekki við að verja heiður Guðs.  Þeir sem þessi byrði hvílir á munu ekki þegja þegar rangindi hafa verið framin né munu þeir hylja hið illa undir hulu falskrar gæsku.  Þeir munu minnast þess að Guð fer ekki í manngreinarálit og harka í garð nokkurra kann að þýða miskunn fyrir marga.  Þeir munu einnig muna að andi Krists ætti ávallt að vera augljós hjá þeim sem átelja hið illa“ (PK, bls. 675).

**Til umræðu**

`Drottinn hefur gefið okkur mörg dásamleg fyrirheit.  En Guð þröngvar sér samt ekki inn á okkur.  Hvað er það sem við veljum e.t.v. í lífi okkar sem gæti hindrað uppfyllingu fyrirheita hans til okkar?`

`Lestu bæn Daníels í Dan 9.1-23.  Hvaða meginreglur koma fram þar sem við gætum notfært okkur?  Hvað gerði Daníel til dæmis, hver var afstaða hans og hvað bað hann um?  Hvað annað sérð þú sem gæti átt við um okkur í dag?`

`Í fimmtudagskaflanum lásum við það sem Ellen G. White sagði um miðlægni orðs Guðs í starfi Esra og hvernig hann kappkostaði að útbreiða það meðal fólksins.  Hvaða mikilvægu lexíu kennir það okkur í dag um hve miðlægt orð Guðs ætti að vera í lífi okkar og söfnuðinum?`