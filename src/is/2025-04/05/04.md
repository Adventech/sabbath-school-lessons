---
title:  Eignasvipting eða útrýming?
date:   28/10/2025
---

`Berðu saman 2Mós 23.28-30; 33.2; 34.11; 4Mós 33.52 og 5Mós 7.20 við 2Mós 34.13; 5Mós 7.5; 9.3; 12.2-3 og 31.3-4. Hvað er hér sagt um tilgang landvinninganna og umfang eyðingarinnar?`

Upphafleg áætlun Guðs varðandi Kanaaníta var ekki útrýming heldur eignasvipting. Lýsingar á ætluðum athöfnum Ísraels við landvinningana snúast um eignaupptöku, brottrekstur og dreifingu íbúa fyrirheitna landsins. Aðrar lýsingar tengdar eyðingunni þar sem Ísraelsmenn eru gerendur vísa aðallega til dauðra hluta sem notaðir voru við tilbeiðslu eða eyðingu. Augljóslega voru tilbeiðslustaðir og ölturu miðstöðvar trúariðkana Kanaaníta.

Heilagt stríð snerist aðallega gegn spilltri menningu og samfélagi Kanaaníta. Ísraelsmenn áttu að eyða öllu siðspilltu sem gæti smitað þá. En allri íbúar Kanaanlands og þeir sem einstaklingslega viðurkenndu yfirráð Guðs fyrir landtökuna, eða jafnvel meðan á henni stóð, gátu flúið burt (Jós 2.9-14; sjá Dóm 1.24-26). Þeir Kanaanítar einir voru dauðadæmdir sem fóru inn í víggirtar borgirnar og þrálátlega unnu á móti áformi Guðs fyrir Ísrael og hertu hjörtu sín (Jós 11.19-20).

En þá er spurt: Hvers vegna drápu Ísraelsmenn svo marga íbúa landsins ef upphaflegi tilgangurinn með landvinningunum var að reka þá á brott en ekki útrýma þeim?

Rannsókn á frumtextanum sem tengist töku Kanaans sýnir að upphaflega stóð til að dreifa Kanaanítum. En eins og með faraó í Egyptalandi þá hertu þeir hjörtu sín og samsömuðu sig menningarumhverfinu svo að þeir urðu að útrýmast með því.

`Hvaða þáttum hugarfars og venja þinna þarft þú að rífa upp og eyða?`