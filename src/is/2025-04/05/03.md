---
title:  Hinn æðsti dómari
date:   27/10/2025
---

`Lestu 1Mós 18.25; Slm 7.11; 50.6; 82.1; 96.10; 2Tím 4.1, 8. Hvað segja þessi vers um siðferði Guðs? Hvernig hjálpar staða Guðs sem dómara alheimsins okkur að skilja fyrirbærið guðlegt stríð?`

Heilagleiki lyndiseinkunnar Guðs þýðir að hann getur ekki umborið synd. Hann er þolgóður. En syndin hlýtur að uppskera sitt sem er dauðinn (Róm 6.23). Jahve sagði syndinni stríð á hendur hvar sem hana var að finna, meðal Ísraelsmanna eða Kanaaníta. Ísrael helgaðist ekki fyrir þátttöku í heilögu stríði frekar en aðrar þjóðir (5Mós 9.4-5; 12.29-30) jafnvel þegar þær urðu verkfæri í höndum Guðs í dómum yfir lýð hans. Á skjön við aðrar þjóðir Austurlanda nær þá upplifðu Ísraelsmenn umsnúning heilags stríðs þegar Guð barðist ekki fyrir þá heldur á móti þeim og leyfði óvinum að þjaka þá (sjá Jós 7).

Fyrirbærið heilagt stríð skilst aðeins ef það er skoðað í ljósi Guðs sem dómara. Landvinningastríð Ísraels taka á sig allt aðra mynd þegar þau eru skoðuð í því ljósi. Stríð Ísraelsmanna áttu ekki upphefja þá heldur að koma réttlæti og friði á í landinu sem var í andstöðu við heimsvaldastríð sjálfsupphafningar, mjög algengt fyrrum, og í dag líka! Kjarni heilags stríðs er hugmyndin um yfirráð Guðs sem hann berst fyrir eins og hann berst fyrir hugmyndinni um sig sem konung og dómara.

Jahve sem stríðsherra er líka sá sem dæmir og stendur fyrir lög og reglu, lögmál sem svo endurspeglar lyndiseinkunn hans. Guð sem stríðsherra, svipað og með dómara og konunga, leyfir ekki endalausa uppreisn mót skipulagin hans. Því er hægt að staðfesta að markmið gjörða Jahves er hvorki stríð né sigur í sjálfu sér heldur að endurreisa réttlæti og frið. Ef Guð er gerandinn þá er það að dæma, heyja stríð eða upphefja réttlæti all eitt og hið sama.

`Íhugaðu Guð sem réttlátan dómara sem ekki er hægt að múta eða fá til að sýna hlutdrægni. Hvernig er Guð sem umber ekki endalaust synd, yfirgang, þjáningar saklausra og arðrán á kúguðum þýðingarmikill hluti fagnaðarerindisins?`