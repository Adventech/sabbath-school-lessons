---
title:  Frjálst val
date:   29/10/2025
---

`Lestu 5Mós 20.10, 15-18; 13.12-18; Jós 10.40. Hvernig hjálpa lögmál stríðsreksturs og aðför að bæ hjáguðadýrkenda í Ísrael okkur að skilja takmarkanir algerrar útrýmingar í stríði sem Ísraelsmenn voru að heyja?`

Hebreska málið notar einstakt hugtak til að lýsa eyðingu fólks í stríði: cherem. Hugtakið vísar til þess sem er „bannað,“ „bölvað“ eða „ætlað til gjöreyðingar.“ Oftast vísar það til algerrar tilfæringar fólks, dýra að dauðra hluta inn á áhrifasvæði Guðs sem í stríði þýddi oftast gjöreyðing. Cherem sem hugtak og gjöreyðing fólks í stríði þarf að skoðast í ljósi baráttu Jahves við ill öfl alheimsins þar sem lyndiseinkunn Guðs og æra eru í húfi.

Eftir tilkomu syndarinnar er ekkert hlutleysi til: við erum annað hvort með eða móti Guði. Annað leiðir til eilífs lífs, hitt til eilífs dauða.

Gjöreyðing lýsir dómi Guðs yfir synd og illsku. Guð fól á sérstakan hátt framkvæmd hluta dómsins lýð sínum, forna Ísrael. Gjöreyðing var undir hans sterku, guðlegu stjórn og takmarkaðist við ákveðinn tíma mannkynssögunnar, landvinningana, sem og vel afmarkað svæði, þ.e. Kanaansland til forna. Í gær lásum við um að þeir sem eyðast áttu voru sífellt að gera uppreisn á móti Guði og áformum hans, svo iðruðust þeir aldrei. Því var ákvörðun Guðs um eyðingu þeirra hvorki gerræðisleg né þjóðernisleg.

Að auki mundi Ísraelsþjóð vænta sams konar meðferðar ef hún temdi sér sama lífsstíl og Kanaanítar (sjá 5Mós 13). Þó svo að þessir tveir andstæðu hópar í þessu guðlega stríði virðist vera fyrirfram ákveðnir (Ísraelsmenn til að erfa landið og Kanaanítar til að þurrkast út) þá er hægt að skipta um hóp eins og sést í tilfelli Rahab, Akan og Gíbeoníta.

Fólk sætir ekki vernd eða bölvun af handahófi. Þeir sem nutu sambands við Jahve gátu glatað stöðu sinni með uppreisn, og hinir bannfærðu gátu gefist Jahve á hönd og lifað.

`Hverjar eru andlegu lexíur uppreisnar Kanaanítanna fyrir okkur í dag? M.ö.o. hverjar eru afleiðingar frjáls vilja okkar fyrir okkur persónulega?`