---
title:  Friðarhöfðinginn
date:   30/10/2025
---

`Hvernig lýsa eftirfarandi vers framtíðinni sem Guð hafði ætlað lýð sínum? Jes 9.6; 11.1-5; 60.17; Hós 2.20; Mík 4.3.`

Þó lexían þessa viku hafi fjallað að mestu um fyrirskipuð stríð af hálfu Guðs þar sem hann tók þátt þurfum við að sjá annað jafnmikilvægt spámannlegt þema Gamla testamentisins: framtíðarsýn messíanska friðarríkisins. Messíasi er lýst sem „friðarhöfðingja“ (Jes 9.6). Hann mun setja á stofn konungsríki friðar þar sem ljónið og lambið munu eta gras saman (Jes 11.1-8) þar sem eyðing og skaði eiga ekki heima (Jes 11.9) og þar sem friður ræður ríkjum (Jes 60.17)og flæðir sem fljót (Jes 66.12).

`Lestu 2Kon 6.16-23. Hvaða innsýn fáum við í frekari áform Guðs fyrir fólk sitt og allt mannkyn?`

Ígrundaðu söguna um Elísa þegar hann gaf sýrlenska hernum að borða. Í stað þess að brytja herinn niður (2Kon 6.22) sýndi hann þeim þann frið sem Guð hefur ætíð þráð lýð sínum til handa. Elísa sér ósýnilega herinn og yfirburði hans sem umkringdi óvininn (2Kon 6.17). Guð er þátttakandi í alheimsstríði sem hefur líka haft áhrif á jörð okkar. Lokamarkmið lausnarinnar er ekki endalaus barátta eða jafnvel eilíf yfirráð yfir óvininum sem þrælum heldur er það eilífur friður. Ofbeldi fæðir af sér ofbeldi (Matt 26.52), friður eflir frið. Sagan endar með því að „eftir þetta hættu ránsflokkar Aramea að koma inn í Ísrael” (2Kon 6.23).

`Hugsaðu um hvernig við getum verið boðberar friðar eins og Jesús var. Hvað með þig á þessari stundu? Hvernig getur þú í hvers konar deilumálum verið í forsvari fyrir frið frekar en deilur?`