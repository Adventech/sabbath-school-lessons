---
title:  Máttur fordæmis
date:   18/11/2025
---

`Lestu Jós 15.16-19, Dóm 1.13 og 3.7-11. Hvað segir þessi saga þér um mátt fordæmis? Hvernig endurtekur viðhorf Kalebs sig í yngri kynslóðinni?`

Hér býður Kaleb dóttur sína, Aksa, að konu þeim sem sigrar Debír. Otníel nær borginni og fær Aksa. Þessi saga er mikilvæg því hún sýnir enn og aftur hugrekki og trú Kalebs sem hikar ekki við að taka áskorunum.

Sagan sýnir einnig að næsta kynslóð Ísraelsmanna fetaði í fótspor þessara mikilmenna trúarinnar, Kalebs og Jósúa. Þegar eldri kynslóðin lýkur þjónustu sinni er önnur kynslóð reiðubúin að taka áskorunum og halda áfram að uppfylla áform Guðs með Ísrael.

Beiðni Aksa svipar til beiðni Kalebs þegar hann bað Jósúa um fjalllendið. Hvött af manni sínum sýnir hún sömu trú og ákveðni sem faðir hennar. Með einbeitni og áræðni viðheldur hún fordæmi Kalebs við að uppfylla fyrirheitið um að eignast landið.

Vissulega er landið gjöf Jahves handa Ísrael en Ísrael þarf að öðlast það með tilkalli til fyrirheita Drottins, með trú og hugrekki. Staðfesta Aksa er fyrirboði um einurð kvennanna í guðspjöllunum sem létu ekki mannfjöldann eða lærisveinana snúa sér frá og gáfust ekki upp fyrr en Jesús hafði veitt þeim og fjölskyldum þeirra blessun sína.

`Lestu Lúk 18.1-5. Hvað lærum við af þessu?`

Nauðsynlegt er að fá næstu kynslóð kyndil trúarinnar til að verkið sem Guð hefur falið okkur nái framgangi. Hugsið ykkur áskorunina sem felst í að veita trúnni til næstu kynslóðar sem og tækifæri unga fólksins til að takast á við meiri ábyrgð í starfi Guðs.

`Hvernig eflum við og þjálfum unga fólkið til að taka að sér kirkjuleg forystustörf? Hversu mikilvægt er fordæmi okkar í þessu ferli?`