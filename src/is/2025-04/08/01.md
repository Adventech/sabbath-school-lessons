---
title:  "Risar Trúarinnar: Jósúa Og Kaleb"
date:   15/11/2025
---

### Lesefni vikunnar

4Mós 13.6, 30-32; Jós 14.6-14; 19.49-51; Lúk 18.15; 2Kor 3.18; Róm 12.1-2.

> <p>Minnistexti</p>
> „Minnist leiðtoga ykkar sem Guðs orð hafa til ykkar talað. Virðið fyrir ykkur hvernig ævi þeirra lauk og líkið eftir trú þeirra“ (Heb 13.7).

Sérhvert foreldri veit að börnin læra af fordæminu, er ekki svo? Margir foreldrar hafa þusað yfir því að börnin hermi eftir slæmum fordæmum frekar en góðum. Okkur finnst auðveldar að gera rangt en rétt, sama á hvaða aldri við erum. Þetta er fylgifiskur þess að vera fallnar mannverur. „Það sem ég vil geri ég ekki, hitt sem ég hata, það geri ég“ Róm 7.15. Hver er ekki sammála?

Mannanna börn eru mótuð af fordæmi frá blautu barnsbeini. Við lærum grunnathafnir eins og að ganga, tala og túlka tilfinningar með því að herma eftir okkar nánustu. Sem fullorðin þurfum við líka fyrirmyndir þó þær séu ekki fullkomnar þá getum við dáðst að og tamið okkur andlega eiginleika sem gerðu þær að mikilmönnum trúarinnar.

Þessa vikuna skoðum við nánar tvær fyrirmyndir trúarinnar í Jósúabók: Kaleb og Jósúa. Hvað fékk þá til að standa upp úr meðal samtíðarmanna sinna og gegna lykilhlutverki í lífi lýðs Guðs á einni mestu ögurstund í sögu Ísraels?