---
title:  Páskar
date:   10/11/2025
---

`Hví er það markvert að Jósúa kaus að halda páska þrátt fyrir stórverkið framundan og bráða nauðsyn þess að taka fyrirheitna landið? Lestu Jós 5.10; 2Mós 12.6; 3Mós 23.5; 4Mós 28.16; 5Mós 16.4, 6.`

Næsta aðkallandi verkefni sem sinna þurfti fyrir hernámið er páskahátíðin. Þetta gerist að kvöldi fjórtánda dags mánaðarins og er farið nákvæmlega eftir fyrirmælum Guðs. Táknrænt mikilvægi helgisiða páskanna er undirstrikað: Athafnirnar í Jósúabók endurspegla athafnirnar við brottförina. Páskarnir minna á nótt tíundu plágunnar (2Mós 12) þegar engill Drottins deyddi frumburði Egypta en hlífði ísraelsmönnum. Síðan kemur brottförin úr Egyptalandi, förin yfir Rauðahafið og eyðimerkurgangan.

Á hinn bóginn þá hefst saga annarrar kynslóðarinnar í eyðimörkinni, síðan er förin yfir Jórdan, umskurnin kemur við sögu og páskahátíðin. Svo er vænst annars inngrips Drottins gagnvart óvinum Ísraels, Kanaanítum. Með þessu öllu táknar páskahaldið nýtt upphaf í sögu Ísraels.

Fórnarlambið var tákn á páskum og benti til frelsunar Ísraelslýðs úr þrælahaldinu í Egyptalandi. En það benti líka fram á við til Lambs Guðs (Jóh 1.29, 36; 1Kor 5.7; 1Pét 1.18, 19) sem leysti okkur úr fjötrum syndar. Við kvöldmáltíðarborðið, áður en Jesús bauð sig fram sem hina æðstu fórn, breytti Jesús páskunum í minningarathöfn um dauða sinn (Matt 26.26-29; 1Kor 11.23-26).

Það sem meira er, páskarnir og kvöldmáltíðin tákna jafnvel enn dýrlegri raunveruleika: endurleystan mannfjöldann sem gengur inn í hið himneska Kanaan. Jóhannes lýsir þessari táknfyllingu, „yfirför,“ með

144.000 sem ganga á glerhafi, táknfyllingu Rauðahafsins og Jórdanár, fyrir framan hásæti Guðs (Opb 4.6; 7.9-10) og fagna táknfyllingu páskanna og kvöldmáltíðarinnar í brúðkaupsveislu lambsins (Matt 26.29; Opb 19.9).

`Hvernig getum við, jafnvel þó við séum ekki að taka þátt í kvöldmáltíð, haldið raunveruleika krossins sífellt í huga?`