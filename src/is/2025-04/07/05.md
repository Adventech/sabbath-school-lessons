---
title:  Klappað á steina
date:   12/11/2025
---

`Lestu Jós 8.32-35. Hvaða þýðingu hefur gjörðin sem lýst er í þessum versum og hvað ætti það að segja okkur í dag?`

Ebalfjall er aðeins nefnt í 5Mós (11.29; 27.4, 13) og Jósúabók (8.30, 33). Þar og í Garísím átti að lesa upp blessanir og bölvanir sáttmálans. Og samkvæmt 5Mós 11.29 og 27.4, 13 varð það að vera staðurinn fyrir upplestur bölvananna. Hér áttu Ísraelsmenn að standa sitt hvoru megin arkarinnar í návist prestanna (Jós 8.33). Annar hópurinn sneri að Ebalfjalli, hinn að Garísímfjalli. Hér sýndu þeir á táknrænan hátt þá tvo vegu sem hægt er að bregðast við sáttmálanum. Fórnirnar sem færðar voru þar bentu til Jesú sem tók á sig allar bölvanir sáttmálans svo að allir sem trúa á hann njóti blessana hans (Gal 3.13; 2Kor 5.21).

`Hvers vegna þurfti að afrita sáttmálann á minnisvarða sem allir gátu séð? (Sjá 5Mós 4.31; 6.12; 8.11, 14; 2Kon 17.38; Slm 78.7).`

Okkur mannfólkinu hættir til að gleyma. Við pökkum æ ruglingslegri kröfum hversdagsins í skemmri og skemmri tímaeiningar. Óhjákvæmilega gleymum við ýmsu sem ekki kemur upp jafn oft eða jafn sterkt. Við hverja kvöldmáltíðarathöfn býðst einstakt tækifæri til að endurhelga sig Drottni og endurnýja sáttmálaheit okkar. Svona tækifæri ættu ekki aðeins að hvetja til endurhelgunar einstaklingsins heldur líka til sameiginlegrar endurnýjunar hollustu okkar við Guð. Í samfélagi sem verður æ einstaklingsmiðaðra þurfum við að enduruppgötva mátt þess að tilheyra samfélagi sem deilir heimssýn, gildum og trú sem og boðun.

`Hversu auðvelt er fyrir þig í asasótt lífsins að gleyma Drottni og leitast við að gera allt í eigin mætti? Hvers vegna er þetta svo auðvelt, sérstaklega þegar þér gengur allt í haginn?`