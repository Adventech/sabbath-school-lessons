---
title:  Þrá eftir nærveru hans
date:   13/11/2025
---

`Lestu Jós 18.1-2. Hvaða framkvæmd orsakaði frestun á úthlutun lands?`

Eftir lýsingu á svæðum sem úthlutað var til tveggja stærstu ættbálkanna vestan Jórdanar og til hálfs ættbálks Manasse lýsir þessi hluti samkomu safnaðarins í Síló þar sem landinu er skipt milli hinna sjö smærri ættbálkanna.

Stofnun helgidómsins, „tjaldbúðar minnar,“ táknar uppfyllingu fyrirheits Guðs um að búa meðal fólks síns (2Mós 25.8; 3Mós 26.11-12) og lýsir lykilþema bókarinnar: Nærvera Guðs meðal Ísraelsmanna gerði töku landsins mögulega og mun vera stöðug uppspretta blessunar fyrir Ísraelsfólk og allrar jarðarinnar (1Mós 12.3). Tilbeiðsla á Guði verður í algerum forgangi, jafnvel mikilvægari en landvinningar og skipting landsins! Nærvera helgidómsins, síðar musterisins, hefði ætíð átt að hjálpa fólkinu að greina nærveru Guðs og kvöðina um að hlýða sáttmálanum.

`Lestu Heb 6.19-20; 9.11-12; 10.19-23. Hvað getum við sem kristið fólk, sem hefur ekki jarðneskan helgidóm þar sem Guð er á meðal okkar, lært af Jósúa?`

Tilkoma helgidómsins ætti ekki að koma á óvart því hugmynd um helgidóm hefur verið til staðar í Jósúabók í tengslum við sáttmálsörkina. Hún var miðpunktur helgra hluta hins allra helgasta og hún markaði tvo fyrstu hluta bókarinnar, þ.e. yfirförina og landvinningana. Og með því að setja byggingu tjaldbúðarinnar í forgrunn við útdeilingu landsins sýnir Jósúa að allt líf Ísraels snerist um helgidóminn, jarðneskar höfuðstöðvar Jahvehs.

Enn mikilvægara er fyrir okkur sem kristið fólk á tíma táknfyllingar friðþægingardagsins að einblína á himneska helgidóminn meðan við höldum áfram baráttu okkar við nútíma risa sem storka trú okkar, von og andlegum arfi. Meðan við reiðum okkur stöðuglega á það sem Kristur áorkaði á krossinum og í himneska helgidóminum getum við horft fram á við í trú til þess tíma þegar Guð mun aftur dvelja meðal fólks síns, en þá mun það vera að eilífu (sjá Opb 21.3).