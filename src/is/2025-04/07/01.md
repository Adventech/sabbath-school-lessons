---
title:  "Hollustan Æðsta: Tilbeiðsla Á Stríðssvæðum"
date:   08/11/2025
---

### Lesefni vikunnar

Jós 5.1-7; 8.30-35; 2Mós 12.6; 1Kor 5.7; 5Mós 8.11, 14; Heb 9.11, 12.

> <p>Minnistexti</p>
> „En leitið fyrst ríkis hans og réttlætis, þá mun allt þetta veitast yður að auki“ (Matt 6.33).

Þessa vikuna munum við skoða lykilatburði meðan Ísraelsmenn dvöldu í fyrirheitna landinu, þegar Ísrael helgaðist Drottni aftur, stundum í hættulegum kringumstæðum. Jósúa tók þá órökréttu ákvörðun að því er virtist að umskera Ísraelsmenn á óvinasvæði (Jós 5.1-9); að halda páska í háskalegum aðstæðum (Jós 5.10-12); að reisa altari og tilbiðja Drottin meðan landnámið var í gangi (Jós 8.30-35); og reisa tjaldbúð Drottins meðan sjö kynkvíslir Ísraels höfðu enn ekki ölast arfleifð sína (Jós 18.1, 2).

Tilhneiging okkar er að hlaupa til og sinna því sem kemur upp á. Við vanrækjum mjög oft að setja stund til hliðar til að endurhelgast Guði, hægja á okkur og þakka honum fyrir það sem hann hefur gert og er að gera fyrir okkur. Helgistundir að morgni og kvöldi ásamt fjölskyldualtarinu virðast ekki eiga heima í lífi okkar sem er drifið áfram af þörf á spennu, þægindum og árangri. En innst inni vitum við öll að stundir sem við verjum með Guði og ástvinum okkar er það besta sem við getum gert við takmarkaðan tíma okkar.