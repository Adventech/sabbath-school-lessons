---
title:  Til íhugunar
date:   14/11/2025
---

Lestu ÆS 360-362.

„Samkvæmt fyrirmælum Móse var reistur mikill minnisvarði úr steinum á Ebalfjalli. Á steinana, sem höfðu áður verið þaktir gifsi, voru rituð lögin – ekki aðeins boðorðin tíu, sem mælt voru fram á Sínaífjalli og grafin á steintöflur, heldur einnig þau lög, sem birt voru Móse og hann ritaði á bók. Við hliðina á minnisvarðanum var reist altari úr óhöggnum steinum en á því voru Drottni færðar fórnir. Sú staðreynd að altarið var reist á Ebalfjalli, fjallinu þar sem bölvun var lýst yfir, var þýðingarmikið og táknaði að vegna þess að Ísraelsmenn höfðu brotið lög Guðs höfðu þeir réttilega vakið reiði hans sem kæmi yfir þá án tafar nema fyrir friðþægingu Krists sem fórnaraltarið var tákn fyrir.” ÆS 361.

„En kvöldmáltíðarþjónustan átti ekki að vera sorgarathöfn. Það var ekki tilgangur hennar. Þegar lærisveinar Drottins safnast saman við borð hans er ekki ætlunin að þeir minnist ófullkomleika síns og harmi hann. Þeir eiga ekki að hafa hugann bundinn við fyrri trúarreynslu hvor sem sú reynsla hefur verið uppbyggileg eða valdið hugarangri. Þeir eiga ekki að rifja upp misklíðarefni sín og meðbræðra sinna. Undirbúningsþjónustan hefur leitt allt slíkt til lykta. Sjálfsprófun, syndajátning, sættir, allt er þetta um garð gengið. Nú koma þeir til fundar við Krist. Þeir eiga ekki að standa í skugga krossins heldur í frelsandi birtu hans. Þeir eiga að opna sálina fyrir björtum geislum réttlætissólarinnar.“ ÞA 493.

**Til umræðu:**

`Hvernig skilur þú það að leita fyrst ríkis Guðs? Hvernig mótar sú meginregla daglegt líf þitt?`

`Kíktu á svar þitt við lokaspurningu miðvikudags um hversu auðvelt er að gleyma Drottni í hringiðu daglegs lífs. Ræðið hvers vegna þetta gerist svo auðveldlega. Hvaða lausnir eru til?`

`Sem Aðventistar trúum við því að Jesús sé að þjóna okkur í himneska helgidóminum. Hvernig getur þessi sannfæring verið stöðug uppspretta vonar og styrks? Hvers vegna ætti sannfæringin um að Jesús sé þarna uppi að „biðja fyrir“ (Heb 7.25) okkur að hjálpa okkur til að skilja hversu mikill gleðiboðskapur það er að hann sé að störfum í helgidóminum himneska, sérstaklega núna á táknfylltan friðþægingardaginn?`