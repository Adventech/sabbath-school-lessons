### Annað Tækifæri: Jósúabók

Í Jósúabók flyst leiðtogastarfið frá Móse til Jósúa. Bókin hefst á inngöngu Ísraela inn í fyrirheitna landið og endar á landnáminu.

Jósúa þurfti vissulega að feta í erfið fótspor. Það er að taka upp þráðinn eftir Móse (Móse!). En þetta var einungis byrjunin. Jósúa átti að gera það sem Móse gerði ekki: Að leiða þjóðina eftir 40 ára ferðalag í eyðimörkinni yfir Jórdan og inn í Kanansland sem var samkvæmt fyrirheiti Guðs til handa forfeðrunum mörgum árum áður.

„Móse, þjónn minn, er dáinn. Leggðu nú af stað yfir Jórdan, þú og allt þetta fólk, og inn í landið sem ég gef þeim, Ísraelsmönnum.“ Jósúa 1.2.

Lykillinn að allri sögunni er hér í orðum Drottins til Jósúa: Þeir munu fara inn í landið sem ég sem ég (YHVH) gef þeim.”

Jósúa átti ekki að framkvæma þetta einn heldur með mætti og leiðsögn Drottins, og hefði hann gert það kynslóð fyrr hefði fólkið staðið við sinn hluta sáttmálans. Því miður gerði það það ekki og uppskar eftir því.

Þannig var að síðustu 40 ár höfðu Ísraelsmenn mætt neikvæðu hlið sáttmálans. Vegna uppreisnar sinnar gagnvart Guði þurfti fullorðna kynslóðin öll sem hafði upplifað undrin og kraftaverkin í 2. Mósebók, að undanteknum Kaleb og Jósúa, að deyja í eyðimörkinni. Fjórar af fimm bókum Móse fjalla um göngu þeirra og upplifanir í eyðimörkinni. Nú var önnur kynslóðin undir stjón Jósúa reiðubúin að taka landið.

Móse kallaði því næst á Jósúa og sagði við hann frammi fyrir öllum Ísrael: „Vertu djarfur og hughraustur. Þú átt að leiða þetta fólk inn í landið sem Drottinn hét feðrum þess að gefa því og þú átt að skipta landinu á milli þeirra í erfðahluti. Drottinn fer sjálfur fyrir þér, hann verður með þér. Hann mun hvorki sleppa af þér hendinni né yfirgefa þig. Óttastu ekki og láttu ekki hugfallast.“ 5Mós 31.7-8.

Fyrirheitið sem Guð hafði gefið ættfeðrunum og Móse er um það bil að uppfyllast. Vænting og spenna fyllir loftið, nýtt upphaf er í aðsigi fólkinu sem hafði svo lengi verið heimilis- og eignalaust. Guð hafði verð trúr hvað varðaði að bjarga því frá þrældómi og hann mun uppfylla fyrirheitið varðandi landið

„Megin tilgangur Jósúabókar er að lýsa inngöngu Ísraels inn í fyrirheitna landið, hertöku landsins og skiptingu þess milli ættbálkanna. Þessi tilgangur undirstrikar boðskap bókarinnar sem er trúfesti Guðs í að uppfylla fyrirheitið um landið sem gefið var Abraham. Bókin lýsir trúfesti Guðs gagnvart fyrirheitum sáttmálans. Jós 21.43-45).” - Andrews Bible Commentary (Andrews University Press, 2020), bls. 365.

Við munum uppgötva að þó Jósúabók hafi verð rituð fyrir rúmlega þrjú þúsund árum þá eru andlegar áskoranir okkar tíma ekki svo frábrugðnar tíma Jósúa. Við kunnum að eiga við annars konar áskoranir en samt eru sérstaklega andlegar áskoranir sem ógna öryggi okkar, trú og uppfyllingu hlutverks þess sem Guð fól okkur. Fordæmi Jósúa mun vissulega hvetja okkur til að gera tilkall til fyrirheitanna sem tengjast okkar tímum og ná árangri með hjálp Guðs eins og Jósúa gerði.

_Barna Magyarosi er núverandi aðalritari Inter-European deildarinnar sem og formaður Biblíurannsóknarnefndar deildarinnar. Hann hóf starf innan kirkjunnar sem prestur og deildarstjóri í Suður-Transylvaníu samtökunum í Rúmeníu. Svo varð hann guðfræðikennari og rektor Adventus-háskólans í Rúmeníu._