---
title:  Haldið fast við Guð
date:   18/12/2025
---

Eina leiðin fyrir Ísrael til að forðast freistingu hjáguðadýrkunar og reiði Guðs er ekki með því að muna öll „þú skalt ekki“ orðasamböndin í sáttmálanum heldur með því að ala á meðvitaðri og stöðugri hollustu við Drottin. Sama sögnin „að halda fast við“ Drottin (5Mós 4.4) er líka notuð til að lýsa hjúskaparsáttmála milli hjóna (1Mós 2.24) eða hollustu Rutar við Naómí (Rut 1.14). Vert er að taka eftir að samkvæmt mati Jósúa hefur slík hollusta einkennt Ísrael sem þjóð „til þessa dags.“ Því miður á þessi lýsing ekki við um síðari tímabil í sögu Ísraels eins og Dómarabókin lýsir (Dóm 2.2, 7, 11; 3.7, 12; 4.1 o.s.frv.).

`Jósúa höfðar til Ísraels að elska Drottinn Guð sinn (Jós 23.11; sjá 5Mós 6.5). Eigi er hægt að þvinga kærleikann, annars hættir hann að vera það. En hvernig er samt hægt að skipa fyrir um kærleikann?`

Til að Ísrael njóti stöðugt blessana sáttmálans þurfa landsmenn að sýna Guði hollustu. Hebreskan er mjög afgerandi: Orðið ´ahabah, „kærleikur,“ getur vísað til ýmissa tilfinningasviða mannsins eins og vináttu, samlífi, móðurást, hrifningu, og svo hollustu við Guð. Ef við sjáum kærleika til Guðs sem meðvitaða hollustu og helgun er hægt að fyrirskipa hana án þess að vanvirða hið sanna eðli hans (sjá Jóh 13.34). Guð ætlaðist alltaf til að hlýðni við boð hans spritti af persónulegu sambandi við hann (2Mós 19.4; 5Mós 6.5; Matt 22.37) sem grundvallast á því sem hann hefur gert fyrir þá af miskunn og kærleika.

Boðið um að elska Guð lýsir gagnkvæmu eðli guðlegs kærleika. Guð þráir að eignast náið og persónulegt samband við sérhvern sem endurgeldur kærleika hans. Þannig er alger kærleikur hans í garð allra hvatinn til að við endurgjöldum kærleikann sjálfviljug.

`Jesús gaf lærisveinum sínum nýtt boðorð. Á hvern hátt var þetta boðorð samtímis bæði nýtt og gamalt? Lestu Jóh 13.34; 15.17; 1Jóh 3.11; 3Mós 19.18.`