---
title:  Til íhugunar
date:   19/12/2025
---

Lestu ÆS 376-377.

„Satan blekkir marga með þeirri trúverðugu kenningu að kærleikur Guðs til þjóðar sinnar sé svo mikill að hann muni afsaka syndir hennar. Satan segir að þótt hótanir Guðs þjóni ákveðnum tilgangi í siðferðilegri stjórnun hans ætli hann aldrei að framfylgja þeim. En í öllum samskiptum Guðs við þær verur, sem hann hefur skapað, hefur hann haldið fast við meginreglur réttlætis með því að sýna hið rétta eðli syndar – með því að sýna fram á að óbrigðul afleiðing hennar er eymd og dauði. Skilyrðislaus fyrirgefning hefur aldrei verið og mundi aldrei verða í boði. Slík fyrirgefning mundi tákna að horfið hefði verið frá meginreglum réttlætis sem eru grundvöllur stjórnunar Guðs. Slíkt mundi valda skelfingu um allan hinn ófallna heim. Guð hefur samviskusamlega bent á afleiðingar syndar og ef slíkar viðvaranir væru ekki sannar, hvernig gætum við þá verið viss um að hann stæði við fyrirheit sín? Hin svonefnda góðvild, sem ógildir réttlæti, er ekki góðvild heldur veikleiki.

Guð er lífgjafinn. Allt frá upphafi hafa lög hans verið sett til að þjóna lífinu. En syndin braust inn í þá skipan, sem Guð hafði komið á, og afleiðingin var misklíð. Jafnlengi og syndin er við lýði er þjáning og dauði óumflýjanlegur. Aðeins vegna þess að endurlausnarinn hefur borið bölvun syndarinnar í okkar þágu getur einstaklingurinn vonast til að komast hjá skelfilegum afleiðingum hennar.“ – ÆS 377.

**Til umræðu:**

`Rifjaðu upp sannanir fyrir trúfesti Guðs í lífi þínu. Á hvað getur þú bent? En hvernig bregstu við þegar mál hafa ekki þróast eins og þú vonaðist til eða baðst um? Eða þegar tilkall til fyrirheita uppskera bara þögn?`

`Ræðið kenningar Biblíunnar um reiði Guðs. Hvernig mundir þú framsetja reiði Guðs sem hluta fagnaðarerindisins?`

`Hvaða meginreglur um samskipti við vantrúaða hefur þú séð í lexíu þessarar viku? Hvernig getum við náð jafnvægi í að hafa skýr mörk varðandi meginreglur okkar og athafnir og svo því að vera með fólki, þjóna því og sinna?`

`Hvað stendur í vegi fyrir því að þú haldir fast í Drottin?`