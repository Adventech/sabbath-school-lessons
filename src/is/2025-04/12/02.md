---
title:  Allt rættist
date:   14/12/2025
---

`Hvaða mynd er dregin upp af Guði í Jós 21.43-45? Hvernig eiga þessi orð við um fyrirheitna landið en líka raunveruleika hjálpræðis okkar (2Tím 2.11-13)?`

Þessi vers eru hápunktur bókarinnar sem og guðfræðileg samantekt. Þau undirstrika eitt helsta þema bókarinnar: trúfesti Jahves við sáttmálann, hann uppfyllir fyrirheit sín og stendur við eiða sína. Þessi stutti hluti dregur líka saman allt efni bókarinnar hingað til. Jós 21.43 fjallar um úthlutun landsins og landnám þess (Jós 13-21) en Jós 21.44 nefnir sigrana á óvinunum og yfirtöku landsins (Jós 1-12). Allt þetta yfirlit er séð gegnum trúfesti Guðs. Ísraelsmenn verða ætíð að muna að að þeir geta aldrei eignað sér sigrana á óvininum eða landið sem arfleifð sína nema fyrir hlýðni við orð Guðs.

Hann gaf “allt það land” (Jós 21.43), „seldi alla óvini þeim í hendur“ (Jós 21.44) samkvæmt því sem „hann hafði heitið“ (Jós 21.44), fyrirheitin „rættust öll“ (Jós 21.45) (áherslur höf.). Endurtekningin á orðinu kol, „allt,“ sex sinnum í þremur versum (Jós 21.43-45 í enskri þýðingu) leggur enn og aftur áherslu á að landið er gjöf frá Guði og Ísrael getur ekki þakkað sér að hafa öðlast það. Það var Drottinn sem sór að „gefa“ landið og sem „hafði gefið“ óvinina í hendur þeirra.

Öll velgengni Ísraels er einungis að þakka guðlegu frumkvæði Guðs og trúfesti hans. Þetta á líka við um frelsun okkar: „Því að af náð eruð þið hólpin orðin fyrir trú. Þetta er ekki ykkur að þakka. Það er Guðs gjöf. Ekki byggt á verkum, enginn skal geta miklast af því“ (Ef 2.8-9).

Páll hnykkir á trúfesti Guðs: „Það orð er satt: Ef vér höfum dáið með honum, þá munum vér og lifa með honum. Ef vér erum staðföst, þá munum vér og með honum ríkja. Ef vér afneitum honum, þá mun hann og afneita oss. Þótt vér séum ótrú, þá verður hann samt trúr, því að ekki getur hann afneitað sjálfum sér“ (2Tím 1.11-13).

`Hvernig sannfærir trúfesti Guðs við að halda loforð sín okkur um að ekkert fyrirheit varðandi framtíðina muni bregðast? (Sjá 1Kor 10.13; 2Kor 1.18-20).`