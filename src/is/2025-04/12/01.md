---
title:  Guð Er Trúr!
date:   13/12/2025
---

### Lesefni vikunnar

Jós 21.43-45; 23; 2Tím 2.11-13; Opb 14.10, 19; 5Mós 6.5.

> <p>Minnistexti</p>
> „Ekkert brást af öllum þeim fyrirheitum sem Drottinn hafði veitt samfélagi Ísraelsmanna. Þau rættust öll“ (Jós 21.45).

Þegar John F. Kennedy ávarpaði Bandaríkjamenn við innsetningu sína 20. janúar 1961 var ræða hans aðeins 1.366 orð en þau höfðu varanleg áhrif á hug landa hans. Hann hvatti landa sína til að beina sér að ábyrgð sinni í stað forréttinda. Hann sagði: „Með góða samvisku sem einu öruggu laun okkar, með söguna sem loka dómara gjörða okkar skulum við stíga fram og leiða landið sem við unnum. Biðjum um blessanir og hjálp hans vitandi að hér á jörðu er verk Guðs sannarlega unnið af okkur.“

Þegar Jósúa, hinn aldni leiðtogi Ísraelsmanna, fann að drægi að leiðarlokum ákvað hann að tala til leiðtoga þjóðarinnar og Ísraelsmanna (Jós 23, 24). Jós 23 fjallar meira um framtíðina og hvernig eigi að tilbiðja Guð: eingöngu. Jós 24 rifjar upp trúfastar gjörðir Guðs á liðnum tíma með það að markmiði að fólk ákveði hver einn eigi tilbeiðslu skylda: Jahve.

Þessa vikuna skoðum við saman fyrri ræðu Jósúa þar sem hann rifjar upp sigurgöngu Ísraels um leið og hann markar leið fyrir framtíðarárangur Ísraels.