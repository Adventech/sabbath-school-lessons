---
title:  Varnaðarorð
date:   15/12/2025
---

Dýrðleg niðurstaða alls hlutans (Jós 21.43-45) krefst að skilyrði hlýðninnar verði uppfyllt. Árangur er aldrei sjálfgefinn, hann tengist alltaf hlýðni við Orð Guðs. Úthlutun landsins, sem auk þess að vera tákn um trúfesti Guðs við Ísrael (Neh 9.8), skapar möguleika fyrir framtíðarþróun grundvallaða á viðhorfi Ísraels. Mun Ísrael takast að halda fengnum hlut?

`Lestu Jós 23.1-5. Hver eru helstu atriði í inngangi Jósúa?`

Ræða Jósúa snýst um hinn gamla og aldurhnigna ræðumann (nefnt tvisvar) og svo um áheyrendur sem munu þurfa að halda áfram verkinu sem Guð treysti þeim fyrir. Hann lýsir hvernig taka landsins var möguleg: Drottinn barðist fyrir þá. Vegna ótrúmennsku og vantrúar þurftu Ísraelsmenn að berjast eftir brottförina en það var það ekki vegna hernaðarmáttar þeirra að þeim tókst að vinna landið, heldur vegna innígripa Guðs.

Guð hefur veitt Ísrael hvíld frá óvinum sínum en þó eru nokkrar þjóðir sem enn þarf að taka landið frá. Sigri er ekki endanlega náð og hann er ekki óumbreytanlegur, heldur er hann viðvarandi möguleiki með trausti á hjálp Guðs.

Hvað er sammerkt með yfirtöku Ísraels á Kanaan undir stjórn Jósúa og hvernig kristnir geta í dag lifað sigursælu, andlegu lífi? Lestu Jós 23.10; Kól 2.15; 2Kor 10.3-5; Ef 6.11-18.

Sigrar Ísraelsmanna voru ekki að þakka mætti þeirra og kænsku. Eins hefur andlegur sigur á synd og freistingum hlotist fyrir fórn og upprisu Jesú Krists. En fólk Guðs í dag verður stöðuglega að reiða sig á andleg hjálpargögn sem Heilagur andi veitir til þess að lifa sigursælu lífi.

`Hvers vegna er okkur svo auðvelt að syndga þrátt fyrir öll þessi dýrlegu fyrirheit sem í boði eru?`