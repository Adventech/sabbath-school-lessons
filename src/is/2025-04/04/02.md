---
title:  Hershöfðingi hers Drottins
date:   19/10/2025
---

`Lestu Jós 5.13-15. Hvað segir þessi texti um bakgrunn hernámsins?`

Ísrael var rétt kominn yfir Jórdan og inn í óvinaland. Víggirt Jeríkó er framundan, hliðin læst (Jós 6.1). Á þessari stundu er lýðurinn ómeðvitaður um nokkra hernaðaráætlun. Og það sem meira er: Ísrael er einungis með slöngvur, spjót og örvar til að taka borg sem er víggirt til að standast langt umsátur.

Spurningar Jósúa um hver maðurinn væri kalla fram loðið svar: „Nei.“ Svar gestsins sýnir að hann lætur Jósúa ekki skilgreina sig. Með öðrum orðum, kjarni málsins er ekki hvort hann standi með Jósúa, heldur hvort Jósúa standi með honum.

`Berðu saman Jós 5.14-15 við 2Kon 6.8-17; Neh 9.6 og Jes 37.16. Hvað lærum við um höfðingja herdeilda Guðs?`

Þó orðasambandið „hershöfðingi Drottins” sé einstakt í hebresku Biblíunni þá tengjast orðin „hershöfðingi“ og „hersveitir“ alltaf hermennsku. Orðið „sveitir“ eða „herskarar“ í Ritningunni geta vísað til hermanna, engla eða hnatta á himni.

Kristur fyrir holdtekjuna birtist Jósúa, ekki bara sem samherji eða jafnvel hinn sanni hershöfðingi Ísraelshers, heldur sem foringi ósýnilegs, þó raunverulegs, englaherskara sem sinnti deilum mun alvarlegri en Jósúa átti í við Kanaaníta. Svar Jósúa sýnir að hann veit hver hershöfðinginn er. Hann er jafn Guði og Jósúa fellur fram með virðingu og í tilbeiðslu (Jós 5.14; 1Mós 17.3; 2Sam 9.6; 2Kron 20.18). Jósúa er reiðubúinn að meðtaka bardagaáætlun sem er hluti miklu stærri deilu þar sem sjálfur Guð hersveitanna kemur við sögu.

`Hvaða huggununar ættum við að njóta vitandi að „heforingi herja Drottins“ sinnir vörnum síns fólks?`