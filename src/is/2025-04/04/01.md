---
title:  Deilan Að Baki Allra Deilna
date:   18/10/2025
---

### Lesefni vikunnar

Jós 5.13-15; Jes 37.16; Opb 12.7-9; 5Mós 32.17; 2Mós 14.13; Jós 6.15-20.

> <p>Minnistexti</p>
> “Aldrei hefur slíkur dagur komið. Hvorki fyrr né síðar hefur Drottinn farið að orðum manns því að Drottinn barðist fyrir Ísrael” (Jós 10.14).

Við lestur Jósúabókar stöndum við frammi fyrir harkalegum hernaðaraðgerðum að undirlagi Guðs, í nafni Guðs og með hjálp Guðs. Jósúabók staðhæfir oft að Guð hafi verið þar að baki og kemur það fram hjá ritara bókarinnar (Jós 10.10, 11) með orðum Guðs (Jós 6.2; 8.1), ræðum Jósúa (Jós 4.23-24; 8.7), orðum Rahab (Jós 2.10), njósnaranna (Jós 2.24) og lýðsins (Jós 24.18). Guð segist vera hvatamaður þessara harkalegu átaka.

Þetta vekur upp óhjákvæmilegar spurningar. Hvernig getum við skilið að útvalinn lýður Guðs hafi framið slíkt á tímum Gamla testamentisins? Hvernig samræmist mynd af Guði sem slíkum stríðsherra við kærleika hans (t.d. 2Mós 34.6; Slm 86.15; 103.8; 108.4) án þess að draga úr áreiðanleika, valdi og sögulegu gildi Gamla testamentisins?

Næstu tvær vikur skoðum við vandamálið erfiða um stríðsátök sem fyrirskipuð eru af Guð, bæði í Jósúabók og öðrum bókum.