---
title:  Drottinn er stríðshetja
date:   21/10/2025
---

`Lestu 2Mós 2.23-25; 12.12-13; 15.3-11. Hvað táknar það að Guð sé stríðshetja?`

Löng dvöl Ísraelsmanna í Egyptalandi fékk þá til að gleyma hinum sanna Guði forfeðra sinna. Eins og mörg dæmi frá göngu þeirra í eyðimörkinni sýna þá dofnaði þekking þeirra á Guði Abrahams, Ísaks og Jakobs og heiðnir athafnir höfðu blandast trúarhefðum þeirra (sjá 2Mós 32.1-4). Undir áþján Egypta hrópuðu þeir til Drottins (2Mós 2.23-25) og á réttum tíma greip Guð í taumana í þeirra þágu.

En deilan sem lýst er í fyrstu 12 köflum annarrar Mósebókar var meira en einföld valdabarátta milli Móse og faraós. Samkvæmt hugmyndafræði þess tíma og heimssvæðis voru deilur milli þjóða álitnar vera deilur milli guða þeirra. 2Mós 12.12 segir að Drottinn muni framfylgja refsidómum, ekki einungis á faraó heldur á guði Egypta, þessum illu öndum (3Mós 17.7; 5Mós 32.17) sem stóðu að baki kúgun og óréttláta samfélagskerfinu í Egyptalandi.

Þegar allt kemur til alls þá á Guð í stríði við syndina og hann mun ekki umbera þessa deilu eilíflega (Slm 24.8; Opb 19.11; 20.1-4, 14). Öllum föllnum englum ásamt mannverum sem hafa harðákveðið að umfaðma syndina mun verða eytt. Í því ljósi þarf að sjá orrusturnar við íbúa landsins, sem fyrstu skref sem myndu ná hámarki á krossinum, og lokaþátt í lokadóminum þegar réttlæti Guðs og kærleiksþel munu fá fulla viðurkenningu.

Heildarútrýming Kanaaníta þarf að skiljast á grunni heimssýnar Biblíunnar þar sem Guð er í baráttu við illsku alheimsins. Í húfi er orðstír Guðs og lyndiseinkunn (Róm 3.4; Opb 15.3).

Þar sem syndin hefur haslað sér völl í tilveru mannkyns getur enginn verið hlutlaus. Valið er á milli Guðs og hins illa. Með þetta sem bakgrunn þarf að sjá eyðingu Kanaaníta, sem forsmekk lokadómsins.

`Raunveruleiki deilunnar miklu gefur aðeins möguleika á tveimur valkostum. Hvernig veistu hvoru megin þú ert?`