---
title:  Þú varst þar!
date:   21/12/2025
---

„Nú stefndi Jósúa öllum ættbálkum Ísraels saman í Síkem. Hann kvaddi til öldunga Ísraels, höfðingja hans, dómara og embættismenn og þeir gengu fram fyrir auglit Guðs“ (Jós 24.1).

Síkem var staðurinn þar sem Abraham reisti altari þegar hann kom til landsins og þar sem Guð fyrst hét honum landi (1Mós 12.6-7). Nú þegar fyrirheitin sem Abraham hafði hlotið hafa uppfyllst endurnýjar Ísrael sáttmálann við Guð á sama stað og fyrsta fyrirheitið hafði verið veitt. Hvatning Jósúa minnir á orð Jakobs um að „kasta frá ykkur þeim framandi guðum sem enn eru á meðal ykkar” (Jós 24.23; sjá 1Mós 35.24). Staðsetning atburðarins undirstrikar kallið um að sýna Drottni algjöra hollustu og afneita öllum öðrum „guðum“.

`Lestu Jósúa 24.2-13. Hver er kjarni boðskapar Guðs til Ísraels?`

Guð er aðalmálið þegar fortíðin er rifjuð upp. Guð er aðalgerandinn í upprifjun á fortíðinni: „Ég tók,“ „ég gaf,“ „ég sendi,“ „ég plagaði,“ „ég gerði,“ „ég leiddi ykkur út,“ „ég frelsaði ykkur,“ o.s.frv. Ísrael er ekki gerandinn í frásögninni heldur aukaleikari. Guð skóp Ísrael. Hefði Guð ekki gripið inn í líf Abrahams hefði þjóðin þjónað hjáguðum. Tilvist Ísraels sem þjóðar er ekki að þakka einhverjum verðleikum forfeðranna heldur einungis náð Guðs. Dvöl þeirra í landinu er ekki tilefni sjálfsupphafningar heldur ástæða þess að þjóna Guði.

Ræða Drottins felur í sér breytingu sem gerist fimm sinnum, þ.e. „þið“ og „þeir“ (feðurnir). Feðurnir og þessi kynslóð við Síkem eru sem eitt. Jósúa er að sýna að það sem Móse sagði í 5Mós 5.3 um að Drottinn hafi ekki gert sáttmálann við feðurna heldur alla sem voru til staðar þegar Jósúa talaði. Mikill meirihluti viðstaddra hafði ekki upplifað brottförina. Ekki voru „allir“ þeirra við Hóreb. Samt segir Jósúa þá alla hafa verið þar. Sem sagt: lexíur fortíðarinnar verða að tileinkast hverri nýrri kynslóð. Guð sem starfaði fyrir forfeðurna til forna er reiðubúinn að starfa fyrir þessa kynslóð.

`Hvaða leiðir höfum við sem kirkja til að skynja betur samábyrgð, þ.e. að skilja að það sem við gerum hefur áhrif á alla í kirkjunni?`