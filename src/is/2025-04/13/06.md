---
title:  Allt er gott . . .
date:   25/12/2025
---

`Lestu lokaorð Jósúabókar sem innblásinn ritari skráði (Jós 24.2933). Sjáðu hvernig þessi orð líta ekki einungis aftur yfir feril Jósúa heldur líka til framtíðar.`

Æðsti presturinn lýkur Jósúabók með alvarlegu yfirbragði þar sem sagt er frá dauða Jósúa og Eleasars. Frásögn af greftrun Jósúa, Eleasars og beina Jósefs skapar andstæður milli lífs utan landsins og upphaf lífs innan landsins. Engin þörf er framar á að reika um. Ekki þarf að flytja jarðneskar leifar leiðtoganna á milli staða. Forfeðurnir greftruðu ættingja sína í helli (1Mós 23.13, 19; 25.9-10) á skika sem keyptur var í Síkem (1Mós 33.19). Nú greftrar þjóðin leiðtoga sína í eigin landi sem táknar varanleika. Fyrirheitin sem ættfeðurnir hlutu hafa verið uppfyllt. Trúfesti Jahves er hinn sögulegi þráður sem tengir afkomendur við núið og framtíðina.

Um leið og lokaorð bókarinnar tengja alla söguna við stærri sögu fortíðar þá benda þau einnig til framtíðar. Lord George, fyrrverandi erkibiskup af Kantaraborg, sagði eitt sinn að Enska biskupakirkjan væri einni kynslóð frá því að hverfa af sviðinu.

Reyndar er kirkjan ætíð einni kynslóð frá því að hverfa af sviðinu og svo var með lýð Guðs í Gamla testamentinu. Mikilfenglegum kafla í sögu Ísraels lýkur. Framtíð þjóðarinnar fer eftir svörum þeim sem hún gefur við fjölda spurninga um framtíðina. Mun Ísrael sýna Guði hollustu? Mun fólkið geta haldið áfram að leggja undir sig allt landið? Mun það halda sig við Jahve og forðast hjáguðadýrkun? Kynslóð Jósúa hefur verið trú Drottni en mun næsta kynslóð halda þeirri réttu andlegu stefnu sem mikilhæfur leiðtogi setti? Sérhver kynslóð fólks Guðs sem les Jósúabók stendur frammi fyrir sömu spurningum. Útkoman fer eftir eðli svaranna sem birtast í hversdagsamstrinu og hvernig það meðhöndlar sannleikann sem það hefur erft.

`Jósúa eins og Páll „barðist góðu baráttunni“ (2Tím 4.7). Hver var lykill árangurs Jósúa? Hvaða ákvarðanir þarft þú að taka í dag til að ljúka verkinu með sömu fullvissu um frelsun?`