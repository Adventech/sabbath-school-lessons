---
title:  Kjósið Þá Í Dag!
date:   20/12/2025
---

### Lesefni vikunnar

Jós 24; 1Mós 12.7; 5Mós 17.19; 5.6; 1Kon 11.2, 4, 9; 2Tím 4.7-8.

> <p>Minnistexti</p>
> „En líki ykkur ekki að þjóna Drottni, kjósið þá í dag hverjum þið viljið þjóna . . . En ég og mínir ættmenn munum þjóna Drottni.” Jós 24.15.

Lokakafli Jósúabókar lýsir endurnýjun sáttmála en hér stjórnar athöfninni hinn aldraði höfðingi Ísraels. Þó kaflinn sé ekki sáttmáli í sjálfu sér heldur frekar lýsing á endurnýjun sáttmálans þá inniheldur kaflinn þætti úr samningum lénsdæma Austurlanda nær: 1) formáli sem kynnir lénsherrann sem framsetur samninginn; 2) sögulegur inngangur sem lýsir sambandinu milli yfirdrottnarans og leiguliðans; 3) skilmálar sáttmálans sem fara fram á algera hollustu við lénsherrann og hvatning til leiguliðans að sýna lénsherranum fulla hollustu sem byggist á þakklæti; 4) blessanir sem fylgja hlýðni og bölvanir fyrir að brjóta sáttmálann; 5) vottar að heiti leiguliðans; 6) staðsetning skjalsins til síðari upplestrar; 7) staðfesting sáttmálans.

Jósúa á ekki langt eftir, enginn eftirmaður er kominn fram. Endurnýjun sáttmálans er Ísraelsþjóð til áminningar um að konungur hennar er Jahve sjálfur og ef hún reynist honum trú mun hún njóta verndar hans. Þjóðin þarfnast ekki mannlegs konungs. Sem guðveldisþjóð þarf hún að muna ævinlega að Drottinn er eini konungur hennar.