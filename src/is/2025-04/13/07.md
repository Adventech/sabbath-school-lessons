---
title:  Til íhugunar
date:   26/12/2025
---

Lestu ÆS 376-379.

„Meðal fjöldans sem kom út úr Egyptalandi voru margir sem höfðu tilbeðið hjáguði og vaninn er svo sterkur að slíkt hélt áfram jafnvel eftir landnámið í Kanaan. Jósúa vissi um þessa synd meðal Ísraelsmanna og honum var mjög ljós hættan af þessu. Hann þráði heitt að sjá afgerandi siðbót meðal Hebreanna. Hann vissi að tæki fólkið ekki ákveðna afstöðu um að þjóna Drottni af öllu hjarta mundi það skilja sig frá Guði meir og meir. . . . Hluti hebresku þjóðarinnar tilbað í einlægni, margir höfðu á sér yfirskin tilbeiðslu, þ.e. ákafa og einlægni skorti. Sumir voru innst inni hjáguðadýrkendur en mundu skammast sín fyrir að viðurkenna það.“ EGW, SoT, 19. maí 1881.

„Þessi hátíðlegi sáttmáli var skráður í lögmálsbókina til að varðveitast sem helgigripur. Svo kom Jósúa stórum steini fyrir undir eikartré sem var hjá helgidómi Drottins. „Síðan ávarpaði Jósúa allt fólkið: „Þessi steinn skal vera vitni gegn okkur því að hann hefur heyrt öll orðin sem Drottinn hefur talað til okkar. Hann skal vera vitni gegn ykkur svo að þið afneitið ekki Guði ykkar.“ Hér lýsir Jósúa því yfir mjög ákveðið að leiðbeiningar hans og viðvaranir til fólksins voru ekki hans eigin orð heldur orð Guðs. Þessi stóri steinn mundi standa sem vitnisburður komandi kynslóðum um atburðinn sem hann var til að minnast og yrði hann vitni gegn lýðnum skyldi hann aftur sökkva í hjáguðadýrkun.” – EGW SoT, 26. maí 1881.

**Til umræðu:**

`Ræðið þýðingu orðasambandsins: „Hann er heilagur Guð, vandlátur Guð“ (Jós 24.19). Hvernig er hann vandlátur Guð?`

`Hvernig tengist kærleiki okkar til Guðs valfrelsinu sem hann veitir okkur? Þ.e. gætum við sannarlega elskað ef við nytum ekki frelsis? Verður sannur kærleikur nokkurn tímann þvingaður? Ef ekki, hví þá?`

`Hvaða hagnýtum aðferðum geta leiðtogar kirkjunnar í dag beitt til að skila kyndlinum til næstu kynslóðar?`

`Íhugaðu líf Jósúa og niðurstöðuna um að að allt hans líf hafi Ísraelsbörn þjónað Drottni. Hvað vilt þú að fólk segi um lífshlaup þitt?`