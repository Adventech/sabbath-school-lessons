---
title:  Líf Í Landinu
date:   06/12/2025
---

### Lesefni vikunnar

Jós 22; Ef 6.7; Jóh 7.24; 4Mós 25; Okv 15.1; 1Pét 3.8-9.

> <p>Minnistexti</p>
> „Mildilegt svar stöðvar bræði en fúkyrði vekja reiði“ (Okv 15.1).

Ósætti og spenna geta sprottið upp í samfélögum. Sérstaklega á þetta við um samfélag eins og kirkjuna þar sem fólk með mismunandi bakgrunn, félagslega stöðu og alið upp í mismunandi menningarheimum kemur saman til að starfa saman að sameiginlegu verkefni.

Þessa vikuna skoðum við Jós 22 og áskoranir sem risu vegna misskilnings. Við upphaf bókarinnar skipaði Jósúa vissum ættbálkum að fara yfir Jórdan og hjálpa ættbálkum vestan árinnar að ná landinu (Jós 1.12-18). Og þegar verkinu er nú lokið geta þeir snúið til baka. En þeir reisa altari austan árinnar og það vekur athygli ættbálka vestan megin.

Hvers vegna er varasamt að stökkva til og ætla öðrum eitthvað? Hvernig getum við eflt einingu í kirkjunni?

Hví er okkur mikilvægt að sjá köllun okkar í stærra ljósi og rjúka ekki upp?

Þetta eru nokkrar spurningar sem við vinnum með þessa vikuna.