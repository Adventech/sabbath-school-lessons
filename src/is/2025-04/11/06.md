---
title:  Sáttagjörð
date:   11/12/2025
---

`Lestu Jós 22:30-34. Hvernig gefur allt þetta mál innsýn í ferli sáttagjörðar og einingar í kirkjunni? (Sjá Slm 133; Jóh 17.20-23; 1Pét 3.8-9).`

Í Jós 22 eru þó nokkrar samskiptareglur sem gagnast í daglegum samskiptum innan fjölskyldna, kirkju og samfélags.

1. Þegar eitthvað fer úrskeiðis er best að tjá sig frekar en að loka allt inni þar til allt springur. Gott er fólki Guðs að leiða ekki hjá sér vandamál sem kunna að koma upp. Hefðu ættbálkarnir handan Jórdanar upplýst hina um byggingu altaris hefði ekki sprottið upp vandamál.
2. Þótt maður sé viss í sinni sök ætti maður ekki að dæma í hasti. Ættbálkarnir vestan Jórdanár trúðu strax sögusögnum og mynduðu sér rangar skoðanir um að hinir hefðu þá þegar fallið frá trúnni.
3. Ræddu raunveruleg eða ímynduð vandamál áður en þú bregst við.
4. Vertu fús að gefa eftir til að halda friðinn. Ættbálkarnir vestan megin voru reiðubúnir að gefa af landi sínu til að koma hinum fyrir ef vera þeirra handan árinnar hefði leitt til fráhvarfs.
5. Ef þú sætir ásökun, réttilega eða ranglega, svaraðu mildilega til að stöðva bræði. Að svara ásökun með annarri ásökun leiðir aldrei til friðar. Reyndu frekar að skilja en njóta skilnings.
6. Fagnaðu og þakkaðu Guði þegar friður næst. Dásamlegt er að sjá stærsta hluta Ísreaels upplifa sanna gleði við að sjá hvað lá að baki hjá hinum ættbálkunum. Stoltið hélt ekki aftur af þeim og þeir viðurkenndu mistök sín.

Hefðu ættbálkarnir austan Jórdanar fallið frá hefðu hinir beitt ákvæðum sáttmálans? Aldrei skal sannleikurinn útvatnast eða biblíulegum meginreglum fórnað vegna einingar. En kirkjuaga ætti einungis að beita eftir að sáttatilraunir og íhlutun prestsins, allt samkvæmt Orði Guðs, hafa brugðist. Staðan væri önnur en raun ber vitni væri þessum meginreglum reglulega beitt!