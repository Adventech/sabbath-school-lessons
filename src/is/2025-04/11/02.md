---
title:  Skuldbinding
date:   07/12/2025
---

`Lestu Jós 22.1-8. Hvað segja þessi vers okkur um skuldbindingu niðja Rúbens, Gaðs og hálfs ættbálks Manasses?`

Jósúa staðfestir að ættbálkarnir handan Jórdanar hafi í öllu staðið við skuldbindingar þær sem þeir Móse settu. Þetta kostaði trúmennsku og fórnir í þágu sameiginlegs málstaðar Ísraels. Þeir börðust við hlið bræðra sinna „dögum saman“ sem í reynd voru sex til sjö ár (sjá Jós 11.18; 14.10; 5Mós 2.14). Eiginkonur og börn voru skilin eftir heima austan Jórdanár en samt ákváðu þeir að berjast trúfastlega með bræðrum sínum og hætta á sár eða dauða sem stríð býður upp á.

Þessi vers undirstrika óbeint mikilvægi einingar þjóðar og lands. Þau greiða leið sögunni sem fylgir sem snýst í reynd um einingu. Munu ættbálkar Ísraels viðhalda einingu þrátt fyrir þau afgerandi landamæri sem Jórdanáin er? Munu þeir leyfa landslaginu að móta þjóðlega sálfssýn eða munu þeir láta sameiginlega tilbeiðslu á hinum eina sanna Guði binda þá saman sem þjóð hans, sameinaða og sterka undir guðlegri leiðsögn hans?

Jósúa lýsir einu leiðinni sem hefur gert slíka hollustu mögulega, þ.e. þeir þjónuðu ekki löndum sínum heldur Jahve sjálfum sem fékk þeim verkið í hendur.

Sömu meginreglu er að finna í Nýja testamentinu. Páll postuli hvatti hina kristnu til að þjóna eins og Drottinn ætti í hlut og ekki menn (sjá Ef 6.7; Kól 3.23; 1Þess 2.4). Er til hærri köllun en sú að starfa fyrir skapara alheimsins?

Líf okkar býður oft upp á áskoranir og erfiðleika sem geta dregið úr okkur kjarkinn og hvatt okkur til að gefast upp. Stundum er slíkt auðvelt. En við getum kallað á Guð okkar og mátt hans sem lofar að vera með okkur og gerir okkur fært að gera það sem hann biður okkur um. Ef við minnumst köllunar okkar getum við haldið áfram þrátt fyrir óumflýjanlegar áskoranir og vonbrigði sem er hluti tilveru okkar hér sem fallinna manneskja.

`Í Jós 22.5-6 höfðar Jósúa til ættbálkanna sem voru á förum að vera trúfastir Drottni og svo blessaði hann þá. Hvernig væri samböndum innan kirkjunnar háttað ef við bæðum hvert fyrir öðru enn meira en við gerum?`