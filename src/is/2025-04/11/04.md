---
title:  Skuggar fortíðar
date:   09/12/2025
---

`Lestu aftur Jós 22.13-15 en nú í ljósi 4Mós 25. Hví velja Ísraelsmenn Pínehas sem leitoga sendinefndarinnar sem fór til ættbálkanna tveggja og hálfs?`

Áður en orðróminum um það sem virtist vera sjálfstæðisyfirlýsing er algjörlega trúað, senda ættbálkarnir níu og hálfur – tvisvar kallaðir „Ísraelssynir“ – sendinefnd til að staðfesta tilgang og þýðingu altarisins. Í nefndinni var Pínehas, sonur Eleasars æðsta prests, sem sonurinn mundi svo taka við af (Jós 24.33). Pínehas hafði getið sér góðs orðs sem presturinn sem stöðvaði svallið við Baal Peór (4Mós 25).

„Þegar Pínehas prestur, sonur Eleasar Aronssonar, sá þetta reis hann upp mitt í söfnuðinum, þreif spjót, gekk á eftir Ísraelsmanninum inn í kvennatjaldið og rak þau bæði í gegn, Ísraelsmanninn og konuna frá Midían. Linnti þá plágunni meðal Ísraelsmanna“ 4Mós 25.7-8.

Pínehas hafði vissulega áhrif. Hinir í sendinefndinni voru fulltrúar ættbálkanna níu og hálfs vestan Jórdanár og var hver þeirra tíu höfðingi sinnar ættar.

Sendinefndin ákærir fyrst fyrir helgispjöll og uppreisn með opinberu og spámennlegu orðunum „svo segir“. En hér er Drottinn ekki sá sem mælir heldur „allur söfnuður Drottins“ (Jós 22.16). Svo koma ákærurnar um brot á bannhelgi, svik og uppreisn. Orðið „bannhelgi“ er sama hebreska orðið sem notað var um synd Akans (Jós 7.1). Það kemur fyrir þó nokkrum sinnum í Mósebókunum (t.d. 3Mós 5.15 og 6.2; 4Mós 5.6, 12. Tilfelli Akans og Baal Peór eru fordæmi: annar fyrir svik, hinn fyrir uppreisn. Hér óttast ættbálkarnir níu og hálfur að altarisgerðin leiði til fráhvarfs, hjáguðadýrkunar og siðleysis sem mundi kalla reiði Drottins yfir alla Ísraelsþjóðina.

`Öll eigum við neikvæðar reynslur fortíðar sem ráða svo viðbrögðum okkar við svipaðar aðstæður í framtíðinni. Hvernig getur náð Guðs tryggt okkur að harmleikir fortíðar okkar ákvarði ekki framkomu okkar við nágranna okkar í nútíðinni?`