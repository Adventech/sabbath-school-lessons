---
title:  Jósúa og við
date:   04/12/2025
---

Sem tákn bendir Jósúa lengra en til þjónustu Jesú Krists, þ.e. til uppfyllingar í lífi kirkjunnar, líkama Krists. Að hvaða leyti benda bardagar Ísraels undir stjórn Jósúa til andlegrar baráttu kirkjunnar? Hvernig speglast þetta ekki? Sjá 1Tím 1.18; 2Tím 4.7; Ef 6.10-12; 2Kor 10.3-5; Post 20.32.

Höfundar Nýja testamentisins skilja kirkjufræðilega uppfyllingu Jósúa-táknanna. Meðlimir líkama Krists, kirkjan, heyja andlega baráttu við ill öfl. Samt njóta þeir hvíldar í náð Guðs (Heb 4.9-11) og blessana andlegrar arfleifðar sinnar.

`Hvað segja eftirfarandi vers um lokauppfyllingu táknanna um Jósúa? 1Pét 1.4; Kól 3.24; Opb 20.9; 21.3.`

Loka- og fullnaðaruppfylling tákna um Jósúa munu rætast við endurkomu Jesú Krists (heimsslitafræði).

Líf Jósúa endurspeglaði svo mjög lyndiseinkunn Guðs að sum atriði lífs hans tóku á sig spámannlega mynd og bentu til gjörða og persónu Messíasar.

Frá okkar sjónarhóli hefur Messías birst nú þegar. Við þurfum ekki að geta okkur til um það en forréttindi okkar eru að endurspegla lyndiseinkunn hans – dýrðina sem Kristur þráði að deila með lærisveinum sínum (Jóh 17.22) og sem okkur getur hlotnast við að íhuga lyndiseinkunn Krists (2Kor 3.18). Því meir sem við íhugum Jesú því betur endurspeglum við lyndiseinkunn hans. Þetta er svo mikið grunnatriði þess sem dagleg ganga okkar með Kristi ætti að leiða til. Því er stund með Orðinu dag hvern svo mikilvæg. Þess vegna ættum við líka að verja tíma í að íhuga líf og lyndiseinkunn Jesú. Við sjáum, við breytumst (2Kor 3.18).

`Jósúa, táknið, spurði Ísraelsbörn: „Hversu lengi ætlið þið að hika við að fara og taka landið til eignar sem Drottinn, Guð feðra ykkar, hefur fengið ykkur?” (Jós 18.3). Hvernig ætli Jesús, táknfylling Jósúa, mundi orða þessa spurningu í dag?`