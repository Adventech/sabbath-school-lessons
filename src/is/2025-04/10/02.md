---
title:  Táknfræði Biblíunnar
date:   30/11/2025
---

`Lestu eftirfarandi vers sem fjalla um tákn og reyndu að skilgreina bíblíulega táknfræði: Róm 5.14; 1Kor 10.1-13; Heb 8.5; 9.23.`

Í þessum versum eru notuð á ensku orðin „type“ og „antitype“ (gríska: typos og antitypos). Orðið type er þýtt á íslensku með orðum eins og tákn, fyrirmynd, eftirmynd, ímynd, táknmynd, skuggi, fyrirboði, eftirlíking. Orðið antitype er þýtt oft með orðinu táknfylling. Þannig lýstu höfundar Nýja testamentisins sambandinu við texta eða atburð ásamt þýðingu hans á tíma höfundar eða í framtíðinni.

Táknfræði er sérstök túlkun á persónum, atburðum eða stofnunum sem voru fyrir tíma Jesú, eða önnur atriði í guðspjöllunum. Fyrirmyndin, týpan, samsvarar andtýpunni sem form eða holað form sem endurspeglar upphaflega formið þó hið síðara, andtýpan, uppfylli betur tilgang týpunnar. Þannig var biblíulega týpan, fyrirmyndin, hönnuð eftir guðlegri fyrirmynd sem hafði verið til í reynd, eða sem hugmynd, í huga Guðs, og hún mótar „kópíur“ framtíðarinnar (antitýpur).

Mikilvægt er að skilja að höfundar Nýja testamentisins tileinkuðu ekki af handahófi táknræna þýðingu fyrir texta í Gamla testamentinu bara til að sanna eitthvað. Gamla testamentis týpa, fyrirmyd, er alltaf sannreynd í spámannlegum ritum áður en hún hlýtur uppfyllingu í Nýja testamentinu.

**Sjáðu hvernig Davíð kemur fyrir í Gamla testamentinu og svo hvernig hann er sýndur í því Nýja. Hvað getum við lært af þessu dæmi um hvernig táknfræði virkar?**

`a. Davíð (Slm 22.2, 15-19)`

`b. Hinn nýi Davíð (Jer 23.5; Jes 9.5-6; Jes 11.1-5)`

`c. Davíð sem táknfylling (antitype) (Jóh 19.24)`

Við lestur þessara greina sjáum við að Gamla testamentið sjálft leggur fram lykilinn að fyrirmyndunum (týpunum) í Ritningunum. Sem þýðir að höfundar Nýja testamentisins, sem höfðu Gamla testamentið sem sína Ritningu, voru innblásnir af Heilögum anda til að nota fyrirmyndir (týpur) Gamla testamentisins til að boða sannleikann fyrir okkar tíma (2Pét 1.12), sérstaklega hvað varðar Jesú og þjónustu hans.