---
title:  Til íhugunar
date:   05/12/2025
---

„Fólkið á tíma Krists skildi ekki hlutverk hans. . . . Hefðir, bábiljur og kreddur manna huldu fyrir þeim þær lexíur sem Guð vildi kenna. Þessar bábiljur og hefðir urðu hindrun fyrir skilning og iðkun sannrar trúar. Og þegar Raunveruleikinn birtist í persónu Jesú Krists sá það ekki í honum uppfyllingu allra táknanna, raunefni allra skugganna. Fólkið afneitaði táknfyllingunni og hélt í táknin og gagnslausar siðavenjur. Sonur Guðs hafði birst en fólkið bað sífellt um tákn. Boðskapurinn „takið sinnaskiptum, himnaríki er í nánd“ kallaði fram heimtingu á kraftaverkum. . . . Fagnaðarerindi Krists var fólkinu ásteitingarsteinn því það heimtaði tákn í stað frelsara. Það vænti þess að Messías sannaði tilkall sitt með mögnuðum sigurvinningum og þannig stofna ríki sitt á rústum jarðneskra konungsríkja. Þessum væntingum svaraði hann með dæmisögunni um sáðmanninn. Guðsríki skyldi ekki stofnsett með hervaldi eða ofbeldisfullu inngripi heldur með því að leggja mannfólki nýjar meginreglur í brjóst.“- EGW, COL 34-35.

„Kirkjan þarfnast trúfastra Kaleba og Jósúa sem fúslega meðtaka eilíft líf með einföldu skilyrði Guðs um hlýðni. Kirkjur okkar þjást af skorti á starfsfólki. Heimurinn er boðunarsvæði okkar. Þörf er á trúboðum í borgum og þorpum þar sem fólk er meira ánetjað hjáguðadýrkun en heiðingjar austursins sem aldrei hafa séð ljós sannleikans. Útbreiðsluandinn sanni er horfinn úr kirkjum sem fjálglega játa trú. Hjörtu þeirra ljóma ekki lengur af kærleika fyrir sálum og þrá til að leiða þær til Krists. Við þörfnumst einlægra verkamanna. Er enginn sem svarar kallinu sem hljómar alls staðar: „Kom . . . og hjálpa oss“? - 4T 156.

**Til umræðu:**

`Hvernig hjálpar biblíuleg táknfræði þér að skilja betur þjónustu Krists þér í hag?`

`Að hvaða leyti er andleg barátta okkar eins og landvinningarnir í Kanaan? Hvernig er hún öðruvísi?`

`Íhugaðu heildaruppfyllingu táknfræði Jósúa. Hvernig öðlumst við raunverulega von í daglegu lífi við að sjá fyrir okkur heim án þjáninga og dauða?`

`Jósúa endurspeglaði lyndiseinkunn Guðs þannig að hann benti til þjónustu Krists. Hvaða hagnýtu leiðir finnast til að þú endurspeglir lyndiseinkunn Jesú betur?`