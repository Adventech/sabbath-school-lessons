---
title:  Annað tækifæri
date:   05/10/2025
---

`Lestu Jós 2.1 ásamt 4Mós 13.1, 2, 25-28, 33 og 14.1-12. Hvers vegna hóf Jósúa sigurvinninga sína á fyrirheitna landinu með því að senda út njósnara?`

Staðurinn sem njósnararnir tveir voru sendir frá, Sittím á hebresku, minnir okkur á tvo neikvæða atburði í sögu Ísraels.

Sá fyrri er önnur njósnasaga (sjá 4Mós 13) með sömu aðaldráttum: njósnararnir eru sendir; leynileg njósnaferð þeirra inn á óvinasvæði; endurkoma þeirra; skýrsla þeirra; og svo ákvörðun um viðbrögð byggð á skýrslunni.

Hinn atburðurinn við Sittím er einhver mest ögrandi og mesta vanvirðing við sáttmálann þegar Ísraelsmenn með hvatningu Bíleams hóruðust með móabísku konunum og tilbáðu guði þeirra (4Mós 25.1-3; 31.16). Í þessu samhengi skapar orðið Sittím mikla spennu varðandi útkomu sögunnar. Verður nú annað hrun við landamæri fyrirheitna landsins? Eða mun hið forna fyrirheit nú uppfyllast?

`Lestu Jóh 18.16-18, 25-27; 21.15-19. Hvað hliðstæður sérðu milli annars tækifæris Ísraels sem þjóðar og einstaklingsins Péturs?`

Guð er Guð annarra tækifæra (og gott betur!). Biblían kallar annað tækifærið (og gott betur!) „náð.“ Náð er að öðlast það sem við eigum ekki skilið. Biblían er full af náðarhugtakinu (sjá Róm 5.2; 11.6; Ef 2.8). Náðarsamlegast býður Guð sérhverri persónu möguleika á að byrja að nýju (Tít 2.11-14). Pétur sjálfur naut þessarar náðar og hvatti söfnuðinn til að vaxa í náð (2Pét 3.18). Og gleðitíðindin aukast: við öðlumst miklu meira en bara annað tækifæri, er það ekki? (Væri ekki svo, hvar værum við þá?).

`Íhugaðu reynslu Ísraels þegar annað tækifæri til að fara inn í Kanaan bauðst, og svo náðina í garð Péturs eftir að hann hafði afneitað Drottni sínum. Hvað ætti þetta að kenna okkur um að sýna öðrum náð sem þarfnast hennar?`