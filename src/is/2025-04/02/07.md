---
title:  Til íhugunar
date:   10/10/2025
---

Lestu bls. 348 og 349 í ÆS.

Eftir þessa sögu um Rahab og njósnarana er ekkert um hana í Gamla testamentinu, en svo kemur hún fyrir í ættartölu Jesú. Hún varð kona Salmons af Júdaættkvísl, forföður Bóasar og tengdamóðir annarrar stórmerkrar konu í sömu ættartölu, Rutar (Matt 1.5; sjá Rut 4.13, 21). Fyrir trú á Guð verður portkona frá Jeríkó sem skyldi útþurrkast mikilvægur hlekkur í konungsætt Davíðs og formóðir Messíasar. Slíkt getur Guð gert fyrir trú þó hún sé einungis á stærð við mustarðskorn (Matt 17.20; Lúk 17.6). „Og sinnaskipti hennar (Rahab) var ekki einstakt tilfelli miskunnar Guðs í garð skurðgoðadýrkenda sem viðurkenndu guðlegt vald hans. Inni í miðju landinu sneri stór hópur – Gíbeonítar - frá heiðni og sameinaðist Ísrael og deildi með þeim blessunum sáttmálans.

Guð viðurkennir enga aðgreiningu byggða á þjóðerni, kynþætti eða stéttakerfi. Hann er Skapari alls mannkyns. Sköpunin gerir alla menn að einni fjölskyldu og allir eru eitt fyrir hjálpræðið. Kristur kom til að brjóta niður sérhvern vegg aðgreiningar og opna alla hluta musterisins svo sérhver sál eigi frjálsan aðgang að Guði. Kærleikur hans er svo víður, svo djúpur, svo alger að hann nær um allt. Hann lyftir þeim sem hafa látið blekkjast af áhrifum Satans frá áhrifavaldi hans, setur þá í nánd við hásæti Guðs, hásætið sem er umlukið regnboga fyrirheitisins. Í Kristi er hvorki Gyðingur né Grikki, þræll né frjáls maður“ (EGW, Prophets and Kings bls. 369, 370).

**Til umræðu:**

`Ræðið hugtakið „annað tækifæri“ (og gott betur) og hvernig okkur ber að bjóða öðrum slíkt. En hvernig þurfum við að passa okkur á að misbeita þessu ekki? Hugsið ykkur konu í ofbeldissambúð sem er hvött til að snúa heim („náð“) þar sem í sumum tilfellum ofbeldið heldur áfram. Hvernig finnum við jafnvægið?`

`Ræðið um Rahab sem fyrirmynd trúaðra. Hvernig getum við metið að fólk sé opið fyrir Guði þó lífsstíll þess sé langt frá biblíulegri fyrirmynd? Hvernig er mögulegt að meta trú þess en viðurkenna ekki hluta lífsstíls þess?`

`Jósúa tókst að sameina réttlæti og náð á hagnýtan hátt og þannig leysa vandann sem kom upp við blekkingar Gíbeoníta, og það þrátt fyrir eigið gáleysi í að leita ekki Drottins. Hugsaðu þér kringumstæður í lífi þínu þar sem þörf er á bæði réttlæti og náð. Hvaða hagnýtar leiðir ná að sameina þetta tvennt?`