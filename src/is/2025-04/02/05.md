---
title:  Ósamstætt gildismat
date:   08/10/2025
---

`Lestu Jós 9.1-20. Hvaða hliðstæður og andstæður er að finna í sögunum um Rahab og Gíbeoníta? Hví er sögurnar gagnlegar?`

Þessi kafli Jósúabókar hefst á að segja okkur að konungar Kanaaníta sem réðu yfir litlum borgríkjum ákváðu að mynda bandalag móti Ísraelum. En íbúar Gíbeon vildu semja við Ísrael.

Til að gabba Ísraela til að semja þóttust þeir vera sendimenn erlends ríkis. Í 5Mós 20.10-18 gerir Guð greinarmun á Kanaanítum og þeim sem bjuggu utan fyrirheitna landsins.

Orðin sem þýdd eru með „beita brögðum“ og „blekkja“ geta haft jákvæða meiningu, gefið til kynna forsjálni, hyggindi, dómgreind (Ok 1.4; 8.5, 12), eða þá neikvæða merkingu, eitthvað saknæmt (2Mós 21.14; 1Sam 23.22; Sálm 83.4). En að baki svikulla gjörða Gíbeoníta bjuggu einungis hvatir um að komast af.

Framsögn Gíbeoníta svipar mjög til Rahab. Báðir aðilar viðurkenna mátt Guðs Ísraelsmanna og að árangur þeirra sé ekki einungis af manna völdum. Í andstöðu við aðrar þjóðir Kanaaníta berjast þeir ekki gegn áformi Jahve um að gefa Ísrael landið og þeir viðurkenna að Drottinn sjálfur reki þær undan Ísrael. Fréttirnar af frelsuninni úr Egyptalandi og sigrum á Síhon og Óg hvetja bæði Rahab og Gíbeoníta til samstarfs við Ísraelsmenn. En Gíbeonítar grípa til undanbragða í stað þess að gefast Guði Ísraels eins og Rahab hafði gert.

Lögmál Móse innihélt fyrirmæli um hvernig ætti að kynnast vilja Guðs í svona aðstæðum (4Mós 27.16-21). Jósúa hefði átt að leita vilja Drottins og forðast þannig blekkingar Gíbeoníta.

Fyrsta skylda guðveldis-leiðtoga, og annarra kristinna leiðtoga, er að leita vilja Guðs (1Kron 28.9; 2Kron 15.2; 18.4; 20.4). Vanræksla á því þýddi að Ísraelsmenn urðu annað hvort að brjóta skilyrðin fyrir að ná landinu eða svíkja eið sem svarinn hafði verið í nafni Drottins, sem var jafn bindandi.

`Hve oft hefur þú glímt við eitthvað sem virðist vera tvær ósættanlegar biblíulegar meginreglur?`