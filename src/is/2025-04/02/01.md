---
title:  Undur Náðarinnar
date:   04/10/2025
---

### Lesefni vikunnar

Jós 2:1–21; 4Mós 14:1–12; Heb 11:31; 2Mós 12:13; Jós 9; Neh 7:25.

> <p>Minnistexti</p>
> „Fyrir trú tók skækjan Rahab vinsamlega á móti njósnarmönnunum og fyrir bragðið fórst hún ekki ásamt hinum óhlýðnu“ (Heb 11.31).

„Hvers vegna gerði ég þetta aftur?“ Kannski höfum við öll sagt svona. Það er ekki bara sagan sem endurtekur sig, heldur líka mannkynið almennt, og svo við sem einstaklingar. Okkur er tamt að endurtaka mistök!

Ísraelsþjóðin fær annað tækifæri til að fara inn í fyrirheitna landið og Jósúa tekur þessu alvarlega. Fyrst þarf að hafa á hreinu hverju fólkið stendur frammi fyrir. Hann sendir tvo njósnara til að safna mikilvægum upplýsingum um landið: varnarkerfið, hernaðarviðbúnað, vatnsbirgðir og viðhorf fólksins gagnvart væntanlegum innrásarher.

Ætla mætti að fyrirheit Guðs um að gefa Ísraelsmönnum landið krefðist einskis af þeim. En fullvissa um guðlegan stuðning firrir manninn ekki ábyrgð. Ísrael er við landamæri Kanaans í annað sinn. Væntingar eru miklar en síðast þegar Ísrael stóð í sömu sporum og hafði sama verk að vinna mistókst allt.

Þessa vikuna munum við kanna tvær af áhugaverðustu sögum Jósúabókar og tengingar þeirra við trú okkar í dag. Náð Guðs getur komið okkur svo gersamlega á óvart.