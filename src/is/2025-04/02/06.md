---
title:  Undur náðarinnar
date:   09/10/2025
---

`Lestu Jós 9.21-27. Hvernig sameinaði Jósúa réttlæti og náð?`

Þótt Ísraelslýður hefði viljað ráðast á Gíbeonítana þá gátu þeir það ekki vegna eiðsins sem leiðtogar safnaðarins sóru. Leiðtogar Ísraela hlýddu lögum um eiða sem ekki fólu í sér rangar gjörðir eða afbrot (Dóm 11.2940). Eiðurinn var bindandi þótt svo fólk bæri skaða af.

Í Gamla testamentinu er það tákn um dyggð guðhræddra að sverja eið með forsjálni og halda hann svo (Sl 15.4; 24.4; Préd 5.3, 7). Þar sem eiðurinn var svarinn í nafni Drottins, Guðs Ísraels, gátu leiðtogarnir ekki breytt honum.

Vegna eiðsins sem leiðtogar Ísraels sóru voru örlög þjóðarinnar algerlega samofin Gíbeonítum. Og sem skógarhöggsmenn og vatnsberar fyrir hús Drottins (Jós 9.23) urðu þeir órjúfanlegur hluti tilbeiðslukerfis samfélagsins. Svar Jósúa var í andstöðu við niðurstöðu leiðtoga Ísraels sem gerðu allan hópinn að þjónum fyrir „allan söfnuðinn“ (Jós 9.21),þar sem hann breytti bölvuninni í blessun fyrir Gíbeoníta (sjá 2Sam 6.11).

Saga Gíbeoníta sýnir hversu mikilla trúarlegra forréttinda borgin naut og hollustu þeirra við lýð Guðs. Eiður Ísraels hélt kynslóðum saman svo að þegar Ísraelsmenn sneru heim úr herleiðingunni til Babýlonar þá hjálpuðu Gíbeonítar við að endurreisa Jerúsalem (Neh 7.25). Gjörðir þeirra munu hafa jákvæðar afleiðingar um eilífð en aðeins vegna náðar Guðs.

Hvað hefði getað gerst ef Gíbeonítar hefðu sagt hverjir þeir væru og beðist miskunnar eins og Rahab? Við vitum það ekki en ekki er hægt að útiloka möguleikann á að ráðfæring við Guð hefði hlíft þeim frá útrýmingu. Æðsta markmið Guðs er ekki að refsa syndurum heldur að sjá þá iðrast og veita þeim náð sína (sjá Esek 18.23 og 33.11). Undanbragð Gíbeoníta túlkast sem kall til Guðs um miskunn, kall til gæsku og réttlætis hans. Neitun Kanaaníta um að iðrast og óhlýðni þeirra við Guð leiddi til ákvörðunar um útrýmingu þeirra (1Mós 15.16). Guð virti viðurkenningu Gíbeoníta á drottinvaldi hans og þrá þeirra um frið frekar en uppreisn og vilja þeirra til að láta af hjáguðadýrkun og tilbiðja hinn eina sanna Guð.