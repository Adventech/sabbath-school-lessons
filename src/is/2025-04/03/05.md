---
title:  Gleymska
date:   15/10/2025
---

`Lestu Jós 4.20-24 í ljósi eftirfarandi versa: Dóm 3.7; 8.34; Slm 78.11; 45.18; 5Mós 8.2, 18. Hvers vegna var svo mikilvægt að muna eftir máttarverkum Drottins?`

Takið eftir breytingu persónufornafnsins í Jós 4.23. Vatn Jórdanár var þurrkað upp frammi fyrir „ykkur,“ þ.e. frammi fyrir öllum Ísraelsmönnum sem hafa nýlega farið yfir ána. Á hinn bóginn er sagt að Rauðahafið hafi verið þurrkað upp frammi fyrir „okkur,“ þeim af fyrstu kynslóð sem enn voru til staðar og upplifðu brottförina. Atburðirnir báðir sem kynslóðirnar tvær upplifðu voru svipaðir táknrænt séð og hjálpaði það seinni kynslóðinni persónulega, fyrir vitnisburð foreldranna, að uppgötva sömu meininguna í förinni yfir Jórdan.

Allmennt séð upplifum við mannverurnar gleymsku. En gleymska á andlega sviðinu getur haft alvarlegar afleiðingar.

Ef við viljum viðhalda sérstöðu okkar sem kirkja með sérstakt kall og hlutverk þurfum við að skapa aðstæður til að hressa upp á andlegt minni okkar, einstaklingslega og sem heild – til að muna hvaðn við komum, hver við erum og til hvers við erum hér.

`Lestu 1Kor 11.24 og Jóh 14.26. Hví þurfum við æ að muna hvað Kristur gerði fyrir okkur? Hvað annað skiptir máli án þess?`

Ellen White skildi vel mikilvægi þess að dvelja í ljósi gjörða Guðs og opinberana fyrr á tímum. Annars hyrfi hvatinn til að gegna hlutverki okkar: „Við höfum ekkert að óttast varðandi framtíðina nema það að gleyma því hvernig Drottinn hefur leitt okkur, og kennslu hans á liðnum tíma.“ – LS, 196.

Þó mikilvægt sé að muna hið liðna og hvernig Guð hefur starfað í lífi þínu, hvers vegna þarft þú dag hvern að upplifa hann og raunveruleika kærleika hans og nærveru?