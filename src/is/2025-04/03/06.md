---
title:  Handan Jórdanár
date:   16/10/2025
---

> <p></p>
> „Hann breytti hafinu í þurrlendi, þeir héldu fótgangandi yfir fljótið, þá glöddumst vér yfir honum“ Slm 66.6.

Förin yfir Rauðahafið og Jórdaná eru leiðarmerki nýs kafla í biblíulegri sögu og báðir atburðirnir fela í sér táknræna merkingu (sjá Slm 66.6; 114; og 2Kon 2.6-15). Strax í Gamla testamentinu eru vers sem tengja þessa tvo atburði og sýna táknræna meiningu sem fara útfyrir upphaflegu atburðina. Í Sálmunum 66.6 fagnar höfundur hinum frelsandi Guði í lífi sínu (Slm 66.16-19) með skírskotun í farirnar yfir Rauðahafið og Jórdaná.

Sálmur 114 tengir þessa atburði líka, ekki vegna þess að höfundurinn sæi ekki sögulegan mismun þeirra, heldur vegna sömu guðfræðilegu merkingar þeirra. Báðir atburðirnir tákna breytingu í stöðu Ísraels: frá þrældómi til frelsis, og frá hirðingjalífi án eignarlands til stöðu þjóðar. Í Sálmum þessum tákna yfirfarirnar umbreytingu frá kúgun, fátækt, bjargarleysi og auðmýkingu yfir í öryggi, velmegun, hjálpræði og reisn.

Það er einnig við Jórdan sem Elía varð uppnuminn - til að bera saman við svipað kraftaverk í Jósúabók. Þarna varð mesta umbreyting í lífi Elía, hann var tekinn til himins. Breytingin hafði líka áhrif á Elísa: aðstoðarmaður Elía (1Kon 19.21) verður spámaður þjóðarinnar (2Kon 2.22).

`Lestu Matt 3.16-17 og Mrk 1.9. Hvernig fær Jórdanáin táknræna, andlega meiningu hjá þessum höfundum?`

Jarðnesk þjónusta Jesú, sem fulltrúi Ísraels, endurspeglar sögu Ísraels til forna. Jesús fer í gegnum Rauðahafs- og Jórdanreynslur. Hann er kallaður út úr Egyptalandi eftir dauðadóm (Matt 2.14-16), er 40 daga í eyðimörkinni (Mt 4.2) eins og Ísrael var 40 ár í eyðimörkinni, og svo hefur hann opinbert starf eftir skírn í Jórdaná (Matt 3.16-17; Mrk 1.9).

Síðar fjallar Hebreabréfið um táknræna þýðingu fararinnar yfir Jórdan og lýsir förinni inn í Kanaan sem tákn um komandi „náðarhvíld“ sem kristnir ganga inn í fyrir trú.