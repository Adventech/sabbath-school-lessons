---
title:  Minnismerki Náðarinnar
date:   11/10/2025
---

### Lesefni vikunnar

Jós 3 og 4; 4Mós 14.44; Lúk 18.18-27; Jóh 14.26; Heb 4.8-11.

> <p>Minnistexti</p>
> „Því að Drottinn, Guð ykkar, þurrkaði vatnið upp frammi fyrir ykkur þar til þið voruð komin yfir. Það var eins og það sem Drottinn, Guð ykkar, gerði við Sefhafið sem hann lét þorna upp frammi fyrir okkur þar til við vorum komin yfir. Það varð til þess að allar þjóðir jarðar játuðu að hönd Drottins er sterk og til þess að þið óttist ávallt Drottin, Guð ykkar“ (Jós 4.23-24).

Lögregluþjónninn gaf John merki um að stöðva bílinn. Síðan krafði hann John um ökuskírteini en hann hafði gleymt veskinu með því í á skrifstofunni. Hann útskýrði fyrir lögreglumanninum sem spurði þá um starf hans. John sagðist vera prófessor. Þegar lögregluþjónninn rétti John sektarmiðann sagði hann honum að líta ekki á þetta sem sekt.

„Þetta er skólagjald,“ sagði hann. „Þegar fólk vill læra eitthvað borgar það skólagjöld. Þetta er skólagjaldið þitt sem kennir þér að gleyma ekki ökuskírteininu þegar aka skal. Vertu blessaður, prófessor!“

Við mannfólkið eigum til að gleyma ýmsu sem er ekki fyrir augunum. Við gleymum að hringja til baka, svara tölvupósti, vökva blómin, senda afmæliskveðjur o.s.frv. En að gleyma andlegum þörfum okkar gæti haft alvarlegri afleiðingar en sekt, sérstaklega þar sem um eilífðarvelferð okkar er að ræða.