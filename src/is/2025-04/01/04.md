---
title:  Erfingjar fyrirheita
date:   30/09/2025
---

Í Jósúa 1.2,3 segir Drottinn Jósúa að hann gefi fólkinu landið. Hann segir hins vegar að hann hafi þá þegar gefið þeim það. Hver er meiningin?

Landið var gjöf frá Drottni, raunverulegum eigenda þess. Í Jós 1.2,3 eru tvö mismunandi form sagnarinnar „gefa“ notuð og sýna þau tvær mikilvægar hliðar á að erfa landið. Fyrra formið vísar til athafnarinnar að gefa landið. Ísrael hafði sest að á Jórdan-svæðinu eingöngu. Stærsta hluta fyrirheitna landsins átti enn eftir að taka.

Í Jós 1.3 er sögnin notuð í liðinni tíð þannig að meint er að landið hafi þegar verið gefið Ísrael. Þegar Guð er frumlag (gerandi) slíkra athafna er talað um „spámannlega liðna tíð.“ Vegna þess að það sem Guð lofar í orði sínu er í raun staðreynd sem treysta má sem núverandi raunveruleika.

Fornöfnin í 3. versi, „ykkur“ og „þið“ eru í fleirtölu og því er fyrirheitið ekki eingöngu gefið Jósúa heldur öllum Ísraelslýð. Vísunin í fyrirheitið sem Móse var gefið sýnir samhengið í áformum Guðs.

Svo er orðið kol sem þýðir „allir,“ „sérhver“ endurtekið oft í fyrsta kaflanum. Endurtekin notkun á þessu orði sýnir algjörleikann og heilleikann sem er skilyrði fyrir að ná markmiðunum sem sett voru fyrir Jósúa. Þörf var á fullkominni samstillingu milli Guðs, Jósúa og Ísraelslýðs til að tryggja árangur í komandi hernámi fyrirheitna landsins.

`Lestu Jós 1.4-6 og Heb 6.17-18. Þar er fyrirheitna landið einmitt það, fyrirheit. Samt kallar Guð það arf. Hvað þýðir að vera erfingjar fyrirheita Guðs?`

Fyrirheit Guðs eru ekkert yfirnáttúrulegt. Þau búa sjálf ekki yfir mætti til að uppfylla sig. Fullvissan um að þau rætist liggur í nærveru Guðs sem segir: „Ég verð með ykkur.“ Vissulega var nærvera Guðs nauðsynleg til að Ísrael kæmist af. Án hennar hefði þessi þjóð verið ein margra án nokkurrar sérstakrar köllunar, sjálfsmyndar eða hlutverks (2Mós 33.12-16). Nærvera Guðs var allt sem Jósúa þarfnaðist til að ná árangri.

`Ekkert hefur breyst í dag sem er ástæðan fyrir fyrirheiti Jesú í Matt 28.20.`