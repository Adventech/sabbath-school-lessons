---
title:  Nýr Móse
date:   28/09/2025
---

`Lestu 5. Mós 18.15-22 og Jós 1.1-9. Hví er það táknrænt að Jósúabók hefjist á að enduróma fyrirheit um hvað mundi gerast eftir fráfall Móse?`

Þótt Móse hafi látist og nýr leiðtogi, Jósúa, hefði verið tilnefndur af Guði voru samt hliðstæður með þeim. Guð hafði sagt þeim báðum að þeir mundu leiða fólk sitt inn í landið sem forfeðrum þeirra hafði verið lofað. Eins og Drottinn sagði við Jósúa: „Ég gef ykkur hér með hvern þann blett sem þið stígið fæti á eins og ég hét Móse“ (Jós 1.3). Jósúa mundi ljúka verki því sem hafði upphaflega verið fengið Móse. Hann var í reynd nýr Móse.

`Lestu 2Mós 33.11; 4Mós 14.6, 30, 38; 27.18; 32.12; 5Mós 1.38; 31.23; 34.9. Hvað er okkur sagt um Móse í þessum versum?`

Hér er fyrirheitið um að Guð mundi „láta fram koma” spámann svipaðan Móse (5Mós 18.15) einungis möguleiki frekar en orðinn veruleiki. Inngangsorð Jósúabókar minna lesandann á þetta fyrirheit en skapar um leið væntingu um uppfyllingu þess.

Móse er ráðandi í fyrsta kaflanum þó hann sé látinn. Hann er nefndur á nafn tíu sinnum en Jósúa aðeins fjórum sinnum. Móse er kallaður „þjónn Drottins“ en Jósúa „þjónn Móse“ (Jós 1.1). Það mun taka Jósúa trúfasta, ævilanga þjónustu að verða kallaður „þjónn Drottins“ (Jós 24.29).

Fyrsti kafli Jósúa fjallar um tvo mikla leiðtoga Ísraels en svo er Drottinn sjálfur mikilvægastur. Hann talar í upphafi bókarinnar og leiðsögn hans ræður framvindu hennar. Ekki er nokkur vafi á hver sé raunverulegur leiðtogi Ísraels.

`Í gegnum aldirnar hefur Guð kallað menn og konur sem leiðtoga lýðs síns. Hvers vegna er nauðsynlegt að muna hver er hinn raunverulegi og ósýnilegi leiðtogi kirkjunnar?`