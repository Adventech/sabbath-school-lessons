---
title:  Uppskrift Að Árangri
date:   27/09/2025
---

Hvíldardagssíðdegi

### Lesefni vikunnar

5Mós. 18.15-22; Jósúa 1; Heb 6.17, 18; Ef 6.1018; Sálm 1.1-3; Róm 3.31.

> <p>Minnistexti</p>
> „Vertu aðeins djarfur og hughraustur. Gættu þess að framfylgja nákvæmlega lögunum sem Móse, þjónn minn, setti ykkur. Víktu hvorki til hægri né vinstri frá þeim svo að þér vegni vel hvert sem þú ferð“ (Jós 1.7).

Benjamin Zander, stjórnandi Fílharmóníusveitarinnar í Boston, kenndi fag um túlkun tónlistar. Hann skynjaði streitu nemendanna þegar kom að mati á frammistöðu þeirra. Til að róa nemendur og hjálpa þeim að gera sitt besta upplýsti hann þá um á fyrsta degi að allir fengju hæstu einkunn,

A. Þetta A var ekki markmið til að ná heldur „möguleiki til að lifa sig inn í.“ Eina krafan var að nemendur rituðu bréf fyrstu tvær vikur annarinnar en þeir skyldu dagsetja það sem síðasta daga annarinnar. Bréfið skyldi útskýra hvers vegna nemandinn ætti skilið háa einkunn.

Jósúabókin snýst um ný tækifæri. Móse sem hafði stjórnað Ísrael í 40 ár heyrði nú sögunni til. Brottförin frá Egyptalandi og gangan í eyðimörkinni, sem hafði einkennst af uppreisn og þvermóðsku, var komin að lokum. Ný kynslóð sem vildi þjóna Guði var reiðubúin að ganga inn í fyrirheitna landið, ekki sem markmið til að ná, heldur sem möguleiki til að lifa sig inn í.

Sjáum hvernig Guð hóf nýjan kafla í sögu Ísraels og hvernig hann getur gert slíkt hið sama fyrir okkur.