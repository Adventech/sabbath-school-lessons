---
title:  Farið! Takið! Skiptið! Þjónið!
date:   29/09/2025
---

`Lestu Jósúa 1. kafla. Hvað kennir þessi upphafskafli okkur um uppbyggingu bókarinnar?`

Fyrsti kafli Jósúabókar er inngangur hennar. Hér eru fjórar ræður sem eru hliðstæðar fjórum meginhlutum bókarinnar: yfir ána (Jós 1.2-9); sigurvinningar (Jós 1.10, 11); landinu skipt (Jós 1.12-15); þjónusta í hlýðni við lögmálið (Jós 1.16-18).

Hægt er að sjá bókina sem röð guðlegra athafna. Í hverri athöfn er Jósúa fengið sérstakt verkefni sem tengdist yfirtöku Kanaanlands. Hver athöfn er svo viðurkennd síðar í bókinni eftir framkvæmd hennar.

Að lokum mundi rætast fyrirheit Guðs um landnámið. Síðan mundu Ísraelar bera ábyrgð á að halda landinu og það gerðist einungis með sannri trú og hlýðni sem sem sú trú uppvekur.

Athafnir Guðs sem birtast í sögnunum þremur - „fara yfir,“ „taka“ og „skipta“ – er hlýtt með hlýðni fólksins sem sprettur af síðustu athöfninni, þjónustunni.

Jósúabók er í þremur meginhlutum þar sem hver hluti samsvarar ákveðnu hebresku orði:

1) Fara yfir (Jós 1.1-5.12)
2) Taka (Jós 5.13-12.24)
3) Skipta (Jós 13.1-21.45)
4) Þjóna (Jós 22.1-24.33).

Þannig sýnir uppbygging bókarinnar boðskap hennar: Verk Guðs framkvæmist ekki sjálfkrafa. Heldur krefst það trúfastra viðbragða lýðs hans. Sem þýðir að með öllu sem hann hefur gert fyrir okkur-þ.m.t. allt allt sem hann hefur gert fyrir okkur sem við getum ekki gert sjálf- þá erum við kölluð til að gera fyrir okkur sjálf það sem við getum, sem er að hlýða fyrirskipunum Guðs. Svo hefur ávallt verið í hinni helgu sögu, og þannig er það í dag. Sem dæmi, þá er fólki Guðs við endalokin lýst á sama hátt í Opb 14.12: Trú á það sem Guð hefur gert fyrir okkur sem svo leiðir til hlýðni.

`Íhugaðu sum fyrirheit Orðs Guðs sem eru þér hjartfólgnust. Hvers konar viðbragða þarfnast þau af þinni hálfu svo þau raungerist?`