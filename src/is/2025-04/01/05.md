---
title:  Verið djörf!
date:   01/10/2025
---

`Lestu Jós 1.7-9. Hví þurfti Drottinn tvisvar að hvetja Jósúa til að vera djarfur og hughraustur?`

Verkefnið sem Jósúa fékk virtist yfirþyrmandi. Múrar borga Kanaaníta virtust óyfirstíganlegir og fólkið þar var þjálfað fyrir bardaga. Á hinn bóginn voru Ísraelar einfaldir hirðingjar án frumstæðustu vígvéla og áttu að ráðast á varða múrana. Sagan segir okkur að jafnvel Egyptar, stórveldi þess tíma, náðu ekki fótfestu í Kanaan.

Samt á kallið hér um að vera djörf og hughraust ekki aðeins við um baráttuvilja eða herkænsku. Dirfsku og hugrekkis er þörf til að vera trú Tóra og einstökum kröfum þess, sem einmitt skilgreindi sáttmála Ísraels við Jahve.

`Lestu Ef 6.10-18. Hvernig getum við heimfært hvatninguna sem Jósúa fékk upp á daglegt líf þótt við séum ekki í hernaði?`

Kristnir í dag standa frammi fyrir svipuðum áskorunum og Jósúa þegar þeir ætla að uppfylla fyrirmæli Krists. Það er að heyja stríð við eigin syndugar ástríður, við tignirnar og völdin, við heimsdrottna þessa myrkurs og svo herskara illskunnar. En eins og Jósúa eiga þeir uppörvandi fyrirheit um nærveru Krists: „Ég er með yður alla daga allt til enda veraldar“ (Matt 28.20). Eins og nærvera Drottins nægði til að fæla óttann frá Jósúa þannig ætti hún að nægja til að feykja frá okkur efasemdum og áhyggjum í dag.

Áskorun okkar er að þekkja Drottin nægilega vel til að treysta honum og fyrirheitum hans í okkar garð. Því þörfnumst við mest af öllu persónulegs sambands við hann.

`Aðalmálið fyrir okkur í dag er ekki frábrugðið því sem Jósúa glímdi við. Hvernig getum við verið trú Orði Guðs þegar það er óvinsælt eða óþægilegt?`