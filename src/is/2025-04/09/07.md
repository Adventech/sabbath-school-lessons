---
title:  Til íhugunar
date:   28/11/2025
---

Lestu DM 702-708.

„Við munum frelsast eilíflega þegar við göngum gegnum hliðin inn í borgina. Þá getum við fagnað yfir frelsun okkar, eilífri frelsun. En þangað til þurfum við að gefa gaum að leiðbeiningu postulans og „...vörumst því að nokkurt ykkar verði til þess að dragast aftur úr“ Heb 4.1. Þekking á Kanaan, söngvar um Kanaan, fögnuður í tilhlökkun til að ganga inn í Kanaan kom ekki Ísraelsbörnum inn í víngarða og olífurlundi fyrirheitna landsins. Þau eignuðust þetta einungis með því að setjast þar að, með hlýðni við skilyrðin, með lifandi trú á Guð, með því að tileinka sér fyrirheit hans.“ – EGW í The Youth Instructor, 17. feb. 1898.

„Í Biblíunni er arfleifð hinna frelsuðu nefnd „ættarjörð“. Hebr. 11.14-16. Þar leiðir hinn himneski hirðir hjörð sína að lindum lifandi vatna. Lífsins tré bera ávöxt á hverjum mánuði, og blöð trésins eru í þjónustu þjóðanna. Þar eru sístreymandi ár, kristaltærar, og á bökkum þeirra eru tré, sem bærast í blænum og veita forsælu yfir þá gangstíga, sem ætlaðir eru hinum endurleystu Drottins að ganga á. Þar eru víðáttu miklar sléttur, sem hækka í fagrar hæðir, og fjalltindar Guðs gnæfa yfir þeim. Á þessum friðsælu sléttum, meðfram þessum lifandi fljótum, mun lýður Guð, pílagrímar og vegfarendur, finna sér heimkynni.“ DM 705.

**Til umræðu:**

`Ímyndaðu þér fyrirheitna landið sem tákn um líf í gnægð sem Kristur lofaði fylgjendum sínum í Jóh 10.10. Hvernig lýsir gagnsemi þess að búa í landi gnægðar blessunum hjálpræðisins?`

`Hver eru tengslin milli þess að vera borgari lands og þess að temja sér ákveðinn lífsstíl? Hvernig mótar annað hitt? Hvað þýðir að vera borgari guðsríkis?`

`Loforð annarra valda okkur oft vonbrigðum, okkar eigin loforð gera það oft. Hvers vegna getur þú treyst loforðum Guðs?`

`Hvernig getum við látið fyrirheitið um nýja jörð í framtíðinni verða að raunveruleika, jafnvel nú?`