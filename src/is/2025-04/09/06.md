---
title:  Landið endurheimt
date:   27/11/2025
---

`Lestu Jer 24.6; 31.16; Esk 11.17; 28.25; 37.14, 25. Hvert var fyrirheit Guðs varðandi heimför Ísraels til fyrirheitna landsins og hvernig uppfylltist það?`

Í útlegðinni í Babýlon upplifði Ísraelslýður ekki einungis raunalegt rótleysi heldur einnig fyrirheitið um að samband fólksins við Guð sem byggðist á fyrirheitinu um land var þó ekki takmarkað við og skilyrt við að eiga land. Þegar þjóðin játaði syndir sínar, iðraðist og leitaði Drottins af öllu hjarta uppfyllti Guð fyrirheit sitt aftur og leiddi hana til lands síns sem tákn um endurreisn hennar. Sem þýddi að hann væri enn Guð hennar þó hún væri ekki í landinu.

En þar sem fyrirheitið um að Ísrael mundi eiga landið að eilífu væri skilyrt (5Mós 28.63-64; Jós 23.13, 15; 1Kon 9.7; 2Kon 17.23; Jer 12.10–12) þá átti það líka við um endurtöku landsins og eflingu Ísraels í landinu eftir útlegðina. Spámenn Gamla testamentisins bentu til endurreisnar sem framtíðarkonungur af Davíðsætt mundi koma í kring (Jes 9.5-6; Sak 9.9, 16). Fyrirheit þetta uppfylltist í lífi, dauða og upprisu Jesú Krists en í honum mundu öll fyriheit til handa Ísrael til forna uppfyllast.

Fyrirheitna landið er ekki nefnt berum orðum í Nýja testamentinu en okkur er tjáð að fyrirheit Guðs hafa uppfyllst í og fyrir Krist (2Kor 1.20; Róm 15.8). Í ljósi Krists er landið endurtúlkað og verður að tákni um andlegar blessanir sem Guð áformar að gefa hinum trúföstu fylgjendum sínum hér og nú (Ef 2.6) og um alla eilífð.

Hin endanlega uppfylling guðlega fyrirheitsins um hvíld, gnægð og velferð í landinu mun gerast á hinni nýju jörð þar sem fólk verður laust við synd og afleiðingar hennar. Þannig er von okkar sem kristins fólks byggð á fyrirheiti Krists um endurkomu og að eftir 1000 árin á himnum muni hann stofna aftur eilíft ríki sitt á endurnýjaðri jörðinni. Þetta verður hin æðsta uppfylling fyrirheitanna allra um landið.

`Lestu Jóh 14.1-3; Tít 2.13 og Opb 21.1-3. Hvaða háleitu von er að finna handa okkur í þessum versum, og hvers vegna tryggir dauði Jesú okkur uppfyllingu þessarar vonar?`