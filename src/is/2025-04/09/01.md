---
title:  Erfingjar Fyrirheita, Fangar Vonarinnar
date:   22/11/2025
---

### Lesefni vikunnar

1Mós 3.17-24; 5Mós 6.3; Jós 13.11-7; Heb 12.28; 3Mós 25.1-5, 8-13; Esk 37.14, 25.

> <p>Minnistexti</p>
> „Snúið aftur til vígisins trausta, þér vongóðu bandingjar. Í dag er boðað: Ég endurgeld þér tvöfalt“ (Sak 9.12).

Jósúa 13-21 telur upp langa lista kennileita sem afmarka landið sem hverri ættkvísl Ísraels var úthlutað. Nútíma lesanda þætti þessir listar gagnslausir en þeir eru byggðir á guðfræðilegum skilningi á fyrirheitna landinu og skipta okkur máli í dag. Guð vildi kenna Ísraelsmönnum með þessum nákvæmu listum að landið væri ekki draumórar. Það var heitið þeim á mjög áþreifanlegan og mælanlegan hátt. En fyrirheitið rættist einungis ef þeir brygðust við í verki.

Jú, Guð gæfi þeim landið sem arfleifð. Það var gjöf sem uppfylling á fyrirheiti hans til forfeðranna. „Hér með fæ ég ykkur landið. Farið og sláið eign ykkar á landið sem Drottinn sór að gefa feðrum ykkar, Abraham, Ísak og Jakob, og niðjum þeirra (5Mós 1.8). En fólkið þurfti að gera sitt.

Þessa vikuna munum við skoða nokkur guðfræðileg atriði sem tengjast fyrirheitna landinu og hvaða andlega þýðingu þau hafa fyrir þá sem gera tilkall til fyrirheitanna allra sem finnast í Jesú.