---
title:  Til íhugunar
date:   07/11/2025
---

Lestu ÆS bls. 355-359.

„Dauðasyndin, sem olli tortímingu Akans, átti upptök í ágirnd, sem er ein algengasta syndin og sú sem þykir einna léttvægust. . . .

„Akan játaði sekt sína en þá kom játningin of seint til að gagnast honum. Hann hafði séð herinn koma til baka frá Aí sigraðan og kjarklausan. Samt gekk hann ekki fram og játaði sekt sína. Hann hafði séð Jósúa og öldunga Ísraels hneigja höfuð sín til jarðar í sorg sem orðum varð ekki að komið. Hefði hann þá játað synd sína hefði hann sýnt nokkurn vott um sanna iðrun. En hann þagði enn. Hann hafði heyrt að mikill glæpur hefði verið framinn og jafnvel nákvæmlega í hverju hann væri fólginn. Þó þagði hann sem fastast. Síðan hófst nákvæm rannsókn. Sál hans skalf af ótta þegar hann heyrði að ættkvísl hans hefði verið tilgreind, síðan fjölskylda hans og loks heimili hans! Þó hraut honum ekki játning af vörum fyrr en fingur Guðs benti á hann. Þá, þegar synd hans varð ekki lengur dulin, viðurkenndi hann það sem satt var. Hversu oft eru ekki slíkar játningar gerðar? Á því er mikill munur að viðurkenna staðreyndir eftir að þær hafa verið sannaðar og að játa synd sem enginn veit af nema maður sjálfur og Guð. Akan hefði ekki játað ef hann hefði ekki vonað að með því móti gæti hann komist hjá afleiðingum glæps síns. En játning hans þjónaði aðeins þeim tilgangi að sýna að refsing hans var réttlát. Ekki var um að ræða sanna iðrun fyrir synd, enga eftirsjá, enga breytingu á ásetningi, enga andstyggð á spillingu.“ ÆS 358-359.

**Til umræðu:**

`Ræðið þýðingu tíunda boðorðsins (2Mós 20.17) í heimi fullum af auglýsingum og neysluhyggju. Hvernig getum við í reynd greint á milli langana og þarfa, og hví er sú sundurgreining mikilvæg?`

`Lestu bæn Daníels í Dan 9.4-19. Hvers vegna er það markvert að við játningar synda Ísraels segir Daníel sífellt „vér“ gerðum allt þetta slæma þó við höfum ekkert skráð um að Daníel hafi nokkurn tíma gert illt?`

`Íhugaðu spurninguna í lok fimmtudagskaflans. Hvers vegna var hlýðni Ísraels við öll lög og reglur svo mikilvægur hluti vitnisburðar þeirra? Hvernig gildir þessi sama meginregla í kirkju okkar í dag? Þ.e. hversu árangursríkari yrði vitnisburður okkar ef við færum eftir öllu sem Guð hefur gefið okkur?`