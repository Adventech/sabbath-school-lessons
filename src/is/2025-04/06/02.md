---
title:  Sáttmálinn rofinn
date:   02/11/2025
---

`Lestu Jós 7. Hvaða tvær ástæður lágu fyrir ósigri Ísraelshers á móti íbúum Aí?`

Áhugavert er að lesandinn veit strax ástæðuna fyrir reiði Jahves, einnig veit hann nafn brotamannsins. Því er spenna sögunnar við að uppgötva brot Akans fólgin í spennunni milli sjónarhorns lesandans og svo sjónarhorns Jósúa og Ísraelsmanna. Jós 7 hefur skíastíska (chiastic) uppbyggingu. Hápunkturinn, miðkaflinn, svarar spurningunni um ástæðuna fyrir því að Ísraelsmenn gátu ekki sigrað Aí í fyrstu tilraun.

Tvær ástæður lágu fyrir ósigri Ísraels móti íbúum Aí: Synd Akans og ofurtrú Ísraelsmanna á eigin mátt. Hið síðarnefnda varð til þess að þeir ráðfærðu sig ekki við Drottin fyrir áhlaupið á Aí og þeir vanmátu mátt óvinarins.

Samkvæmt Jós 7.1, 11-13 sjáum við að þó Akan hafi verið ábyrgur fyrir að brjóta bannið þá er öll þjóðin gerð ábyrg og líður fyrir það sem hann gerði. Guð lýsir synd Akans með stigmagnandi notkun atviksorðsins „jafnvel“ eða „líka“ (hebr. gam) í 11. versi. Fyrst er algengasta orðið yfir synd notað, „khata.“ Svo er afbrotinu lýst með fimm sértækum orðum yfir synd með atviksorðinu gam (ekki svo sýnilegt í íslensku þýðingunni): 1) ´abar, líka „að fara yfir línu, að brjóta af sér,“ 2) jafnvel taka (lagakh) af því sem á að eyða (kherem), 3) líka stela (ganab), 4) líka blekkja (kakhash), 5) jafnvel setja ´abar, (sim) hinu stolna kherim með föggum sínum.

Sáttmálinn milli Jahve og Ísraels átti við fólkið sem einstaklinga og sem heild. Í ljósi sáttmálans er komið fram við Ísrael sem óskiptanlega einingu útvaldrar þjóðar Guðs. Því kallar synd eins eða jafnvel nokkurra þegna sekt yfir allan lýð sáttmálans. Eins og Drottinn sagði: „Ísrael hefur syndgað. Þeir hafa sniðgengið sáttmálann sem ég gaf þeim“ Jós 7.11.

`Á hvern hátt hafa heilu samfélögin liðið fyrir illvirki einstaklinga innan hópsins? Hvaða dæmi kemur þér í hug og hvaða áhrif hafði það á samfélagið?`