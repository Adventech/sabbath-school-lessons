---
title:  Óvinurinn Innra Með Okkur
date:   01/11/2025
---

### Lesefni vikunnar

1Pét 1.4; Jós 7; Slm 139.1-16; Esr 10.11; Lúk 12.15; Jós 8.1-29.

> <p>Minnistexti</p>
> „Ég, Drottinn, rannsaka hjartað og prófa nýrun, geld hverjum manni eftir breytni hans og ávöxtum verka hans“ (Jer 17.10).

Í Jósúa 7 er fyrsta tilfellið þar sem Ísraelslýður kynntist alvarlegum afleiðingum sáttmálans og þýðingu hans. Hlýðni við ákvæði sáttmálans tryggði sigur en óhlýðni leiddi til ósigurs. Hernaðarlegur árangur Ísraelsmanna var ekki undir fjölda þeirra eða herkænsku kominn heldur nærveru hins guðlega stríðsmanns.

Við úthlutun fyrirheitna landsins þurfti Ísrael að læra þá lexíu að hættulegasti óvinurinn væri ekki utan búðanna heldur innan þeirra. Mesta áskorun þeirra voru hvorki víggirtir múrar borga Kanaaníta né háþróuð hertækni heldur þvermóðska einstaklinga innan eigin búða sem vísvitandi hunsa leiðbeiningar Drottins.

Þar sem við bíðum eftir himneskri arfleifð okkar (1Pét 1.4; Kól 3.24) stöndum við frammi fyrir svipuðum áskorunum. Við landamæri fyrirheitna landsins er trúfesti okkar prófuð og við getum einungis hrósað sigri með því að gefast Jesú Kristi.