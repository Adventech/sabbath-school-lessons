---
title:  Eilífur konungur með óskoraðan mátt
date:  28/02/2024
---

`Lestu Slm 2; Slm 110.1-3; Slm 89, 14-18 og Slm 110.5, 6. Hvað segja þessir textar okkur um Krist sem konung?`

Myndin af Guði sem föður Messíasar bendir til krýningar konungsins þegar hann fékk hlutdeild í sáttmála Guðs (Slm 2.7; Slm 89.27-29). Sálmurinn 2.7 lítur fram til upprisu Krists og upphafningar hans við upphaf hins nýja eilífa sáttmála og hins konunglega prestdóms Krists (Post 13.33-39; Heb 1.5; Heb 5.5). Kristur situr til hægri handar Guði sem einhver sem hefur óviðjafnanlegan heiður og vald (Slm 110.1; Post 7.55, 56). „Samspilið milli Drottins og hins smurða (Messíasar) gefur til kynna ásetning um að benda á að sá Messías, sem Davíð talar um, sé Drottinn sjálfur. . . . Ef sá sem situr til hægri handar er Drottinn þá er Drottinn Messías því að sá síðarnefndi er til hægri [sjá Slm 110.1, 5]“ (Jacques Doukhan, On the Way to Emmaus. Clarksville, MD: Lederer Books, 2012, bls. 26, 27).

Að lokum mun Kristur fara með fullkominn sigur af hólmi yfir óvinum sínum. Að gera óvinina að „fótskör“ er mynd sem endurspeglar venjur fornra konunga í Miðausturlöndum sem settu fætur sínar á háls sigraðra óvina sinna til þess að sýna fram á algjör yfirráð yfir þeim. En sproti Drottins í þessu sambandi er ekki verkfæri ógnar (Slm 2.9; Slm 110.2).

Leiðtogar ættkvísla héldu upphaflega á sprotanum sem tákni ættkvíslarinar (4Mós 17.2-10). Sproti Krists kemur frá Síon þar sem Kristur er fulltrúi fólksins í Síon. Sproti hans er tákn um dóma Guðs sem binda endi á yfirráð hins illa og sýnir fram á óviðjafnanlega stjórn Krists (Opb 2.27; Opb 12.5). Jafnvel óréttlátum konungum er gefið tækifæri til að iðrast og beygja sig fyrir Messíasi (Slm 2.10-12).

Nákvæmri mynd af endanlegum sigri Krists er brugðið upp í tengslum við atburðina fyrir endurkomuna í Dan 7 sem sýnir fram á að eftir að dómurinn er kveðinn upp í hag hinum heilögu Hins æðsta (Dan 7.22), ríki hans stofnsett og að ríki hans mun verða eilíft ríki (Dan 7.27, 1981). Á grundvelli krossins er fyrirheitið um ríkið staðfest.

Öllum sem treysta konunginum er heitið blessun og fólkið fagnar yfir yfirráðum Messíasar og réttlátri stjórn hans (Slm 2.12; Slm 89.16-18).

`Það er virkilega gott til þess að vita að þegar yfir lýkur muni hið góða vinna sigur yfir hinu illa, réttlæti ná fram að ganga og sársauki og þjáningar verði afnumin að eilífu. Hvernig ætti þessi sannleikur að hughreysta okkur nú þegar frá mannlegu sjónarmiði séð hið illa virðist dafna?`