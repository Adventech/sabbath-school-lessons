---
title:  Vona Á Drottin
date:  23/03/2024
---

### Lesefni vikunnar
Slm 27.14; Róm 8.18-25; Slm 131; Matt 18.3; Slm 126; Slm 92; Mrk 16.1-8; 2Pét 1.19.

> <p>Minnistexti</p>
> „Já, vona á Drottin, ver öruggur og hugrakkur, vona á Drottin“ (Slm 27.14).

Við erum komin að síðustu vikunni af rannsókn okkar á Sálmunum þennan ársfjórðung. Sú andlega ferð hefur leitt okkur gegnum lotningu frammi fyrir tignarlegum skapara, konungi og dómara, fögnuð fyrir frelsunarverk Guðs, fyrirgefningu og frelsun, undirgefni í sorg og harmkvælum og dýrleg fyrirheit um eilífa nærveru Guðs og eftirvæntingu eftir eilífri og altækri tilbeiðslu Guðs. En ferðin heldur áfram þar sem við lifum í voninni um komu Drottins þegar löngun okkar eftir Guði rætist að lokum. Ef við gætum dregið einn lokaboðskap af Sálmunum þá er það að „vona á Drottin.“

Slík von á Drottin eða bið eftir honum felur ekki í sér iðjuleysi eða örvæntingarfulla bið. Þess í stað felur hún í sér traust og trú sem koma fram í verkum. Biðin eftir Drottni breytir skuggalegum kvöldum í eftirvæntingu eftir birtu morgunsins (Slm 30.6; Slm 143.8). Hún styrkir hjörtu okkar með endurnýjaðri von og friði. Hún hvetur okkur til að vinna af meira kappi og koma með gnægð uppskerunnar af boðunarsvæðum Drottins (Slm 126.6; Matt 9.36-38). Vonin á Drottin mun aldrei verða okkur til skammar heldur mun hún launa okkur ríkulega því að Drottinn er trúr varðandi öll fyrirheit sín (Slm 37.7-11, 18, 34; Slm 71.1; Slm 119.137, 138).