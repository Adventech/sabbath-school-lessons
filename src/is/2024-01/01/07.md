---
title:  Til íhugunar
date:  05/01/2024
---

Lestu PK, bls. 35-50 og MYP, bls. 291, 292.

Sálmarnir eru 150 talsins og þeim er skipt niður í fimm bækur: Fyrsta bókin nær yfir Slm 1-41, önnur inniheldur Slm 42-72, sú þriðja Slm 73-89, sú fjórða Slm 90-106 og sú fimmta og síðasta Slm 107-150.  Þessi skipting Sálmanna í fimm bækur er gömul gyðingleg hefð sem er hliðstæð fimm bókum Móse. Hverri bók lýkur svo með lofgjörð um dýrð Guðs (Slm 41.14; Slm 72.18, 19; Slm 89.53; Slm 106.48). Lok Slm 145 („Munnur minn skal syngja Drottni lof“) er jafnfram inngangur að Hallelúja-söngvunum fimm sem ljúka Sálmunum.

Sálmarnir gefa einnig til kynna eldri sálmasöfn: safn Kóríta (Slm 42-49, 84, 85, 87, 88), sálmasafn Asafs (Slm 73-83) og Hallelsálmarnir (Slm 111-118, 146-150). Einnig gefur Slm 72.20 (1981) til kynna minna sálmasafn Davíðs.

Þó svo flestir sálmanna tengist tíma Davíðs konungs og upphafi konungsveldisins á 10. öld f.Kr. þá hélt sálmasafnið áfram að aukast eftir að ríkið skiptist, tíma útlegðarinnar í Babýlon og tímann að henni lokinni. Það er líklegt að skriftlærðir menn undir stjórn Esra hafi safnað saman sálmasöfnum sem til voru í eina bók þegar þeir unnu að því að setja upp tilbeiðsluform nýja musterisins.

Sú staðreynd að skriftlærðir menn drógu saman sálmasöfnin í eina bók dregur ekki úr guðlegum innblæstri þeirra. Líkt og sálmaskáldið voru þeir trúir þjónar Guðs sem unnu undir leiðsögn Guðs (Esr 7.6, 10). Hið tvíþætti eðli Sálmanna (guðlegt og mannlegt) svarar til sameiningu þess guðlega og mannlega í Drottni Jesú þegar hann var meðal mannanna. „Biblían með sannleika sínum, af Guði gefinn en tjáður með tungutaki manna, sameinar hið guðlega og hið mannlega. Slíka sameiningu var að finna í eðli Krists sem var sonur Guðs og Mannssonurinn. Þannig má með sönnu segja um Biblíuna eins og um Krist: „Orðið varð hold og hann bjó með oss“ Jóh 1.14. (DM, bls. 5).

**Til umræðu**

`Hvað felst í því að Sálmarnir eru guðlegar- mannlegar bænir og sálmar? Á hvern hátt hjálpar það okkur að sjá þau nánu tengsl sem Guð vill hafa með fólki sínu, þó svo erfitt sé fyrir okkur að skilja það? Hvernig opinberar það á sinn hátt fyrir okkur og mannkyninu sem heild hve náinn Guð er?`

`Talið um það þegar þið funduð eitthvað í Sálmunum sem talaði beint til ykkar í kringumstæðum ykkar. Hvaða huggun og von færði það ykkur?`