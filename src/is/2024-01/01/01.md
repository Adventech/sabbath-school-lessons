---
title:  Hvernig Lesum Við Sálmana
date:  30/12/2023
---

### Lesefni vikunnar
1Kro 16.7; Neh 12.8; Slm 25.1-5; Slm 33.1-3; Róm 8.26, 27; Slm 82.8; Slm 121.7.

> <p>Minnistexti</p>
> „Og hann sagði við þau: „Meðan ég var enn meðal ykkar sagði ég ykkur: Allt sem ritað er um mig í lögmáli Móse, spámönnunum og sálmunum á að rætast.“ Síðan lauk han upp huga þeirra að þau skildu ritningarnar“ (Lúk 24.44, 45).

Sálmarnir hafa verið bæna- og sálmabók Gyðinga jafnt sem kristinna manna um aldaraðir. Og þó svo þeir séu fyrst og fremst ávarp sálmaskáldsins til Guðs þá eiga þeir ekki rætur sínar að rekja til dauðlegra manna heldur til Guðs sem blés sálmaskáldinu hugsanir í brjóst.

Drottinn blés þeim í brjóst hvað þeir skyldu skrifa og þar af leiðandi þá talar Guð til okkar fyrir munn þjóna sinna og Heilags anda í Sálmunum eins og í öðrum ritum Biblíunnar (2Pét 1.21). Bæði Jesús, postularnir og aðrir höfundar Nýja testamentisins vitna í Sálmana sem ritningu (Mrk 12.10; Jóh 10.34, 35; Jóh 13.18). Í allt er talið að Nýja testamentið vitni 104 sinnum í Sálmana. Þeir eru jafn mikið orð Guðs og Fyrsta Mósebók og Rómverjabréfið.

Mismunandi höfundar frá hinni fornu Ísraelsþjóð skrifuðu Sálmana sem hebresk ljóð og þar af leiðandi endurspegla þeir heim þeirra þó svo boðskapurinn sé altækur. Það er því grundvallaratriði til að skilja boðskap þeirra sem nær allt til okkar tíma að taka þá sem orð Guðs og gefa gaum að ljóðrænum einkennum þeirra ásamt sagnfræðilegu, guðfræðilegu og helgisiða samhengi þeirra.

Þó svo við tilbiðjum ekki Guð í jarðneskum helgidómi eins og musterinu, hvernig getum við samt notað Sálmana í persónulegri eða sameiginlegri tilbeiðslu okkar?