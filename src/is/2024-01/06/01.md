---
title:  Ég Vil Rísa Upp
date:  03/02/2024
---

### Lesefni vikunnar
Slm 18.4-19; Slm 41.2-4; 5Mós 15.7-11; Slm 82; Slm 96.6-10; Slm 99.1-4; Róm 8.34.

> <p>Minnistexti</p>
> „„Sakir kúgunar hinna hrjáðu, sakir andvarpa hinna fátæku vil ég nú rísa upp,“ segir Drottinn. „Ég vil veita hjálp þeim er þrá hana““ (Slm 12.6, 1981).

Það er ekki einungis á okkar tíma að ranglæti, óréttlæti og kúgun geisa. Sálmaskáldin lifðu einnig á slíkum tímum. Auk annars eru Sálmarnir því bæði mótmæli Guðs og þeirra gegn ofbeldi og kúgun í heiminum.

Það er rétt að Drottinn er þolgóður og hann heldur aftur af reiði sinni vegna umburðarlyndis síns þar sem hann vill ekki að neinn glatist heldur iðrist og breyti líferni sínu (2Pét 3.9-15). Og þó svo rétti tíminn fyrir Guð að grípa inn i sé ekki alltaf sá sem við maðurinn væntir þá mun dómur Guðs koma (Slm 96.13; Slm 98.9). Við þurfum einungis að treysta honum og fyrirheitum hans þar til sá dagur rennur upp. Einungis skaparinn sem situr í hásæti sínu sem grundvallað er á réttlæti og réttvísi (Slm 89.15; Slm 97.2) getur með dómi sínum tryggt stöðugleika og velgengni heimsins. Hinn tvíþætti dómur Guðs felur í sér lausn fyrir þá sem eru kúgaðir og eyðingu óguðlegra (Slm 7.7-18).

Þessu hefur okkur verið heitið og þetta er það sem dag einn mun verða að veruleika -- en sálmaskáldið leggur ríka áherslu á að það gerist samkvæmt tímaáætlun Guðs en ekki okkar.