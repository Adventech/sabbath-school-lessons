---
title:  Dómur Drottins og helgidómurinn
date:  08/02/2024
---

`Lestu Slm 96.6-10; Slm 99.1-4; Slm 132.7-9, 13-18. Hvar fer dómur Guðs fram og hvaða þýðingu hefur það fyrir okkur? Hvernig hjálpar helgidómurinn okkur að skilja hvernig Guð muni meðhöndla hið illa?`

Dómur Drottins er nátengdur helgidóminum. Samkvæmt skilningi sálmaskáldsins þá var helgidómurinn sá staður þar sem vandamál hins illa var meðhöndlað (Slm 73.17-20). Helgidómurinn var staðurinn fyrir úrskurð Guðs eins og fram kemur í frásögninni um úrím í 4Mós 27.21 og dómskjöld æðsta prestsins (2Mós 28.15, 28-30). Þar af leiðandi sýna margir af Sálmunum Guð í hásæti sínu í helgidóminum tilbúinn að dæma heiminn fyrir synd hans og ranglæti.

Í helgidóminum var frelsunaráfornið opinberað. Í heiðninni var aðallega litið á syndina sem líkamleg óhreinindi sem voru fjarlægð með heiðnum trúarsiðum. Aftur á móti lítur Biblían á syndina sem brot á siðferðislögmáli Guðs. Heilagleiki Guðs felur í sér að hann elskar réttvísi og réttlæti. Á sama hátt ætti fólk Guðs að kappkosta réttvísi og réttlæti og tilbiðja Guð í heilagleika hans. En til þess verður það að halda lögmál Guðs sem er tjáning á heilagleika hans.

Þannig er helgidómurinn sá staður þar sem fyrirgefning syndanna á sér stað og réttlætið er endurreist eins og náðarstóll hásætis Guðs og réttar fórnir<sup>1</sup> gefa til kynna (5Mós 33.19; Slm 4.6).

En sá Guð sem fyrirgefur refsar þeim sem iðrast ekki fyrir misgjörðir sínar (Slm 99.8). Sú staðreynd að helgidómurinn er staðurinn þar sem dómur Guðs er kveðinn upp heldur okkur vakandi fyrir heilagleika Guðs og því að ætlast er til þess að við lifum réttlátu lífi samkvæmt kröfum sáttmálans.

Dómur Drottins frá Síon leiðir til velgengni hinna réttlátu og ósigurs hinna ranglátu (Slm 132.13-17/18). Helgidómurinn ól á hugmyndinni um fagnaðarríka eftirvæntingu eftir komu Drottins sem dómara, einkum á friðþægingardaginn. Á sama hátt styrktu Sálmarnir fullvissuna um bráða komu hins guðlega dómara (Slm 96.13; Slm 98.9), þ.e.a.s. Jesú Krists í helgidómi himinsins (Opb 11.15-19).

`sem Kristur er að gera í helgidómi himinsins er gleðifregn fyrir fólk hans?`

<sup>1</sup> Hebreskan hefur „fórnir réttlætisins“ (Þýð.).