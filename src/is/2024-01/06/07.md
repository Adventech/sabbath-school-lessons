---
title:  Til íhugunar
date:  09/02/2024
---

Lestu um sæluboðanirnar í MB, bls. 6-13, 29-35.

Sálmarnir eru andmæli gegn kæruleysi mannsins varðandi óréttlæti. Þeir neita að taka á móti hinu illa. Hvatningin sem liggur að baki þeim er ekki löngunin í hefndir heldur brennandi áhugi á að vegsama nafn Guðs. Það er því viðeigandi að hinir réttlátu fagni þegar þeir sjá hefnd Guðs yfir hinu illa því að þannig er nafn Guðs og réttlæti endurreist í heiminum (Slm 58.11, 12). Sálmarnir skuldbinda fólk til að hefja upp rödd sína gegn hinu illa og horfa fram til komu ríkis Guðs í fyllingu sinni. Í Sálmunum er okkur gefin fullvissa um huggun Guðs og hjálpræði. Drottinn mun rísa upp!

„Jesús sagði: „Gleðjist og fagnið þegar menn smána yður og ofsækja.“ Og hann benti áheyrendum sínum á að taka spámennina til fyrirmyndar sem höfðu talað í nafni Drottins og liðið illt með þolinmæði (Jak 5.10). Abel, fyrsta barn Adams sem var kristið, dó sem píslarvottur. Enok gekk með Guði og heimurinn þekkti hann ekki. Nói var hæddur sem öfgasinni og hrakspámaður. „Aðrir urðu að sæta háðsyrðum og húðstrokum og þar á ofan fjötrum og fangelsi. Aðrir voru pyndaðir og þáðu ekki lausn til þess að öðlast betri upprisu“ (Heb 11.36, 35). (MB, bls. 33).

**Til umræðu**

`Í ljósi þess að hið illa í heiminum getur fengið okkur til að velta því fyrir okkur hvort Drottinn ríki í raun og veru, hvernig getum við þá ræktað óbifanlega trú sem fær staðist jafnvel undir freistingum? Að hverju þurfum við að beina huganum til þess að halda fast við trú okkar á elsku Guðs, gæsku hans og mátt? Hvað ætti krossinn að segja okkur um Guð og eðli hans?`

`Hvers vegna er mikilvægt að reiða sig ekki á mannlega leiðtoga, stofnanir og félagslegar hreyfingar sem hámark viskunnar varðandi réttláta lausn fyrir heiminn en reiða sig frekar á orð Guðs og dóm?`

`Hvaða hagnýtu vísbendingar felast í sannleikanum um að helgidómurinn sé staðurinn fyrir dóma Guðs?`

`Hvernig eigum við að skilja óvægin orð margra Sálmanna? Á hvern hátt hjálpar slíkt orðalag okkur að taka undir með þeim sem skrifuðu þá?`