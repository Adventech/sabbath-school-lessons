---
title:  Kenndu Okkur Að Biðja
date:  06/01/2024
---

### Lesefni vikunnar
Slm 105.5; Kól 3.16; Jak 5.13; Slm 44; Slm 22; Slm 13; Slm 60.3-7.

> <p>Minnistexti</p>
> „Svo bar við, er Jesús var á stað einum að biðjast fyrir, að einn lærisveina hans sagði við hann þá er hann lauk bæn sinni: „Drottinn, kenndu okkur að biðja eins og Jóhannes kenndi lærisveinum sínum““ (Lúk 11.1).

Það virðist vera ríkjandi trú ýmissa kristinna einstaklinga að óundirbúin bæn sé einasta raunhæfa bænin. En lærisveinar Jesú fundu ríkuleg laun þegar þeir báðu Jesú um að kenna sér að biðja. Guð lét bænabók, Sálmana, vera í miðju Biblíunnar, ekki aðeins til að sýna okkur hvernig fólk hans bað forðum heldur einnig til að kenna okkur hvernig við getum beðið í dag.

Allt frá upphafi hafa Sálmarnir mótað bænir fólks Guðs, þar á meðal bænir Jesú (1Kro 16.7, 9; Neh 12.8; Matt 27.46; Ef 5.19). Þessa viku munum við líta á þátt Sálmanna í að hjálpa fólki Guðs á göngu sinni gegnum lífið og að auðga samband sitt við Guð. Við ættum að minnast þess að Sálmarnir eru bænir og sem slíkir veita þeir okkur ekki aðeins ómetanlegt guðfræðilegt innsæi heldur geta þeir auðgað og ummyndað persónulegar og sameiginlegar bænir okkar.

Bænir sem byggja á Sálmunum hafa hjálpað mörgum kristnum einstaklingum að koma á og viðhalda reglubundnu og fullu bænalífi.

Þessa viku munum við halda áfram að líta á Sálmana, einkum í tengslum við atvik sem ganga ekki svo vel hjá okkur.