---
title:  Sálmur örvæntingar
date:  09/01/2024
---

Þegar við notum Sálmana sem bæn gerir það okkur ekki aðeins kleift að koma orðum að bænum okkar á frjálslegri hátt heldur tryggja þeir að reynslur okkar séu í samræmi við mælikvarða Guðs og gera þær þolanlegar með því að færa okkur von og fullvissu um návist Guðs.

`Lestu Slm 22. Hvað getum við lært af því sem þessi sálmur segir varðandi traust til Guðs þrátt fyrir miklar þjáningar?`

Orðin sem tjá harminn í Slm 22.2 geta hjálpað þjáðum að tjá sorg sína og einmanakennd: „Guð minn, Guð minn! Hví hefur þú yfirgefið mig? Ég hrópa en hjálp mín er fjarlæg.“

Þessi orð eru vel þekkt meðal hinna kristnu þar sem Jesús sjálfur notaði þau á krossinum sem sýnir hve miðlægir Sálmarnir voru í reynslu hans (sjá Matt 27.46).

En mitt í þessum þjáningum og erfiðleikum finnum við einnig þessi orð: „Ég vil vitna um nafn þitt fyrir bræðrum mínum, í söfnuðinum vil ég lofa þig“ (Slm 22.23).

Það sýnir okkur að þó svo þetta lýsi ekki endilega yfirstandandi vandamáli skáldsins þá lætur skáldið samt í ljós trú sína á Guð og lýsir því yfir að þrátt fyrir allt muni hann samt lofa Guð.

Með því að gefa okkur orð að mæla í bæn okkar kenna Sálmarnir okkur að líta handan við yfirstandandi kringumstæður og í trú líta fram til þess tíma þegar líf okkar er komið í samt lag fyrir náð Guðs.

Þegar við notum Sálmana sem bæn öðlumst við ný andleg sjónarmið. Sálmarnir hjálpa okkur að tjá tilfinningar okkar og skilning í stað þess að skilja okkur eftir þar sem erum í augnablikinu. Við erum hvött til að leggja byrði sársauka og vonbrigða, reiði og örvæntingar fram fyrir Guð og treysta honum undir öllum kringumstæðum.

Hreyfingin frá harmi til lofgjörðar sem við finnum í mörgum af Sálmunum bendir til andlegrar ummyndunar sem hinir trúuðu finna fyrir þegar þeir öðlast guðlega náð og huggun í bænum sínum.

`Hvernig getum við lært að líta framhjá núverandi reynslum og treysta gæsku Guðs undir öllum kringumstæðum?`