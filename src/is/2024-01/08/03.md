---
title:  Kenn oss að telja daga vora
date:  19/02/2024
---

`Lestu Slm 90; Slm 102.12 og Slm 103.15-17. Í hverju felast vandkvæði mannsins?`

Tilvera hins fallna mannkyns er einungis sem gufa í ljósi eilífðarinnar. Þúsund ár í augum Guðs eru „eins og næturvaka“ sem var um þrjár til fjóar stundir (Slm 90.4). Í samanburði við tíma Guðs flýgur ævi mannsins áfram eins og fuglinn (Slm 90.10). Sterkasti maðurinn er hliðstæður veikustu plöntunum (Slm 90.5, 6; Slm 103.15, 16). En jafnvel það stutt líf er fullt af erfiði og sorg (Slm 90.10). Jafnvel börn heimsins sem hafa enga trú á Guð syrgja og harma hve lífið er stutt, einkum í samanburði við eilífðina sem þeir vita að þeir kunni að missa af.

Sálmurinn 90 lítur á vandkvæði mannsins í sambandi við umhyggju Guðs fyrir mönnunum sem skapari þeirra. Drottinn hefur verið athvarf fólks síns frá kyni til kyns (Slm 90.1, 2; Slm 91.9).

Guð heldur aftur af réttlátri reiði sinni og býður aftur upp á náð sína. Sálmaskáldið hrópar: „Hver skilur mátt reiði þinnar?“ (Slm 90.11) sem gefur til kynna að enginn hefur fundið fyrir fullum áhrifum af reiði Guðs í garð syndarinnar, svo það er von fyrir fólkið að iðrast og öðlast visku til að lifa réttlátu lífi.

Viska í Biblíunni dregur ekki aðeins upp mynd af vitsmunum heldur virðingu fyrir Guði. Svo að sú viska sem við þörfnumst er að kunna að „telja daga vora“ (Slm 90.12). Ef við getum talið daga okkar þá þýðir það að dagar okkar eru takmarkaðir og við vitum að þeir eru takmarkaðir. Vitur lífsstíll felur í sér að lifa í vissunni um hverfulleika lífsins sem leiðir til trúar og hlýðni. Við öðlumst einungis slíka visku fyrir iðrun (Slm 90.8, 12) og gjafir Guðs: fyrirgefningu, samúð og miskunn (Slm 90.13, 14).

Grundvallarvandamálið á ekki rætur að rekja til þeirrar staðreyndar að við erum sköpuð sem mannverur heldur er það afleiðing syndarinnar og áhrifa hennar í heiminum. Við sjáum hrikaleg áhrif hennar alls staðar og í öllum einstaklingum.

En fyrir tilverknað Jesú þá er okkur búin leið út úr ógöngum okkar mannanna (Jóh 1.29; Jóh 3.14-21). Annars værum við vonlaus.

`Hvaða fyrirheit höfum við í Jesú óháð því hve fljótt líf okkar líður (sjá Jóh 3.16). Hvaða von ættum við án hans?`