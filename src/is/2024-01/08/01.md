---
title:  Viska Til Að Lifa Réttlátu Lífi
date:  17/02/2024
---

### Lesefni vikunnar
Slm 119.1-16; Slm 90; Jóh 3.16; Slm 95.7-11; Slm 141; Slm 128.

> <p>Minnistexti</p>
> „Kenn oss að telja daga vora, að vér megum öðlast viturt hjarta“ (Slm 90.12)

Eins og við höfum þegar séð, sér Guð fyrir fyrirgefningu syndanna og hann skapar nýtt hjarta í þeim syndara sem iðrast og lifir nú fyrir trú.

Orð Guðs sér einnig fyrir fræðslu um réttlátt líferni (Slm 119.9-16). En að halda lögmál Guðs er ekki fólgið í því að halda bókstaf reglna og fyrirmæla heldur því að lifa blessunarríku lífi í nánum tengslum við Guð (Slm 119.1, 2; Slm 128).

En líf hins réttláta er ekki laust við freistingar. Stundum getur slóttugt eðli syndarinnar freistað þeirra (Slm 141.2-4) og þeir falla jafnvel fyrir þeirri freistingu. Guð leyfir reynslutíma svo að trúfesti barna hans eða vantraust þeirra geti komið í ljós. Ef þau hlíta leiðbeiningum Guðs og hvatningu mun trú þeirra hreinsast og traust þeirra til Drottins styrkjast. Við öðlumst visku til að lifa réttlátu lífi fyrir hreyfiafl lífsins með Guði mitt í freistingum og áskorunum. Þannig mun bænin um að Guð kenni okkur að telja daga okkar, að vér megum öðlast viturt hjarta (Slm 90.12), endurspegla stöðuga trúfesti við Drottin.