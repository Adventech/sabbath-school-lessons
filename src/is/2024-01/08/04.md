---
title:  Prófraun Drottins
date:  20/02/2024
---

`Lestu Slm 81.8, 9; Slm 95. 7-11 og Slm 105.17-22. Hvernig er prófraun Guðs viðriðin í þessum textum?`

Meríba er staðurinn þar sem Ísrael reyndi Guð með því að tortryggja trúfesti hans og mátt til að sjá fyrir þörfum þeirra (2Mós 17.1-7; Slm 95.8, 9). Í Slm 81 finnum við áhugaverð umskipti og túlkun á sama atburðinum sem prófraun sem Guð lagði fyrir Ísrael (Slm 81.8). En fólkið féll á prófraun Guðs þar sem það sýndi óhlýðni og skort á trausti (Slm 81.12).

Tvöfaldur boðskapur felst í tilvísuninni til Meríba. Í fyrsta lagi má fólk Guðs ekki endurtaka mistök fyrri kynslóða. Þess á stað á það að treysta Guði og ganga á hans vegum (Slm 81.14). Í öðru lagi þá kom Guð því til bjargar þegar það átti í erfiðleikum þó svo það félli á prófinu (Slm 81.8). Frelsandi náð Guðs í fortíðinni fullvissar okkur um náð hans í garð nýrra kynslóða.

Sálmurinn 105 sýnir fram á að Guð notaði reynslur til að prófa traust Jósefs til þess sem Guð sagði varðandi framtíðina (1Mós 37.5-10; Slm 105.19). Það gefur til kynna að markmiðið með því að Guð reyndi trú Jósefs var að fjarlægja allan vafa um fyrirheit Guðs og styrkja traust Jósefs á leiðsögn Guðs.

Markmiðið með ögun Guðs er að styrkja börn hans og búa þau undir uppfyllingu fyrirheitsins líkt og kemur fram í frásögninni um Jósef (Slm 105.20-22).

En ef við höfnum uppfræðslu Guðs leiðir það til vaxandi þrjósku og herðir hjarta þess sem er einþykkur.

„Guð krefst skjótrar og skilyrðislausrar hlýðni við lögmál sitt, en menn eru sofandi eða lamaðir vegna blekkinga Satans sem kemur með alls kyns afsakanir og undanbrögð og vinnur bug á efasemdum þeirra líkt og hann segir eins og hann sagði við Evu í garðinum forðum: „Þið munuð vissulega ekki deyja.“ Óhlýðni herðir ekki aðeins hjarta og samvisku hins seka en hún hefur tilhneigingu til að spilla trú annarra. Það sem þeim virtist mjög rangt til að byrja með missir smám saman þá stöðu sína í þeirra huga og að lokum efast þeir um hvort það sé í rauninni synd og án þess að þeir geri sér grein fyrir því falla þeir í sömu gryfju“ (4T, bls. 146).

`Hver er reynsla þín af því að syndin herði hjartað? Hvers vegna ætti sú tilhugsun að knýja okkur til krossins þar sem við getum fundið mátt til að hlýða?`