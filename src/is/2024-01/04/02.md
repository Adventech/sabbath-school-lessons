---
title:  Þér er ekkert hulið varðandi mig
date:  21/01/2024
---

`Lestu Slm 139.1-18. Hvernig lýsir sálmurinn á ljóðrænanhátt mætti Guðs (Slm 139.1-6), návist hans (Slm 139.7-12)og gæsku (Slm 139 13-18)? Hvað segir mikilleiki Guðs okkurum fyrirheit hans?`

Hefur þig einhvern tíma langað til að hjálpa einhverjum en þú áttir ekki tök á því? Sömuleiðis reyndu aðrir að hjálpa þér en þeir skildu ekki þarfir þínar? En Guð þekkir okkur og kringumstæður okkar best ólíkt þeim sem eru ástríkir og höfðu aðeins það besta í hyggju fyrir okkur og hann veit einnig hvernig best er að hjálpa okkur. Þess vegna eru fyrirheit hans um hjálp og lausn ekki yfirborðsfrasi heldur áreiðanleg fullvissa.

Þekking Guðs á sálmaskáldinu er svo góð og sérstæð að móðurkviðurinn gat ekki hulið skáldið fyrir Guði (Slm 139.13, 15). Þekking Guðs hefur með tímann að gera (Slm 139.2), hugrenningar (Slm 139.2, 4) og staðsetningu (Slm 139.3) -- þ.e.a.s. alla tilveru sálmaskáldsins. Þessi dásamlegi sannleikur um nána þekkingu Guðs á okkur ætti ekki að fylla okkur ótta heldur leiða okkur í arma Jesú og til þess sem hann hefur gert fyrir okkur á krossinum. Fyrir trú á Jesú höfum við öðlast réttlæti hans, réttlæti Guðs sjálfs (Róm 3.5, 21).

Lögð er áhersla á návist Guðs með því að sýna Guð sem teygir sig allt til undirheimanna („grafarinnar“) og myrkursins (Slm 139.8, 11, 12), sem eru yfirleitt ekki taldir meðal dvalarstaða hans (Slm 56.14). Návist hans er einnig lýst sem stað morgunroðans (í austri) og nái allt til hins ysta hafs (Slm 139.9). Þessar lýsingar gefa til kynna þann sannleika að hvergi í alheiminum sé mögulegt að vera utan seilingar Guðs. Þó svo Guð sé ekki hluti af alheiminum, eins og sumir telja hann vera, þá er hann alls staðar nálægur þar sem hann hefur ekki aðeins skapað alheiminn heldur viðheldur hann honum einnig (Heb 1.3).

Þar sem Guð veit allt um okkur getur hann hjálpað okkur og endurreist. Þegar sálmaskáldið gerir sér stöðugt grein fyrir mikilleika hans hvetur það skáldið til að láta í ljós lofgjörð og endurnýjað traust. Skáldið býður grannskoðun Guðs velkomna þar sem hún muni fjarlægja allt það úr lífi hans sem skapar erfiðleika í tengslunum við Guð.

`Sumum kann að finnast það frekar skelfileg tilhugsun að Guð viti svo mikið um okkur, jafnvel duldustu leyndarmál okkar. Hvers vegna er fagnaðarerindið því einasta von okkar?`