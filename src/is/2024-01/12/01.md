---
title:  Tilbeiðsla Sem Aldrei Lýkur
date:  16/03/2024
---

### Lesefni vikunnar
Slm 134; Jes 42.10-12; Opb 14.3; Slm 15; Slm 101.1-3; Slm 96; Opb 14.6-12; Jóh 4.23, 24.

> <p>Minnistexti</p>
> „Ég vil ljóða um Drottin meðan lifi, lofsyngja Guði mínum meðan ég er til“ (Slm 104.33).

Eftir því sem reynsla okkar af náð og mætti Guðs fer vaxandi þá erum við hvött til að spyrja með sálmaskáldinu: „Hvað á ég að gjalda Drottni fyrir allar velgjörðir hans við mig?“ (Slm 116.12). Það eru svo óhjákvæmileg viðbrögð okkar að verja lífi okkar til að vera Guði trú.

Í Sálmunum er Ísrael ekki einungis þjóð heldur „stór söfnuður“ (Slm 22.23, 26; Slm 35.18). Það bendir til þess að meginverkefni Ísraels væri að lofa Drottin og bera honum vitni meðal annarra þjóða þar sem Drottinn vill að allur heimurinn sameinist fólki hans í tilbeiðslu. Fólk Drottins er sagt vera réttlátt og það tilbiður Drottin og vonar á hann og kærleika hans.

Ákjósanleg tilbeiðsla safnaðarins felst í því að lofsyngja Drottni. Það þýðir þó ekki að bæn og lofgjörð einstaklinga í Ísrael hafi minna gildi. Þvert á móti, tilbeiðsla einstaklinganna nærir sameiginlega tilbeiðslu með endurnýjaðri lofgjörð (Slm 22.23, 26) og tilbeiðsla einstaklingsins þroskast að fullu í nánum tengslum við söfnuð hinna heilögu. Það samfélag er einnig nefnt „söfnuður réttvísra“ (Slm 111.1). Þeir þekkja Guð (Slm 36.11) og Guð þekkir þá (Slm 37.18) og sú reynsla gegnsýrir alla tilveru þeirra.