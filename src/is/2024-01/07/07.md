---
title:  Til íhugunar
date:  16/02/2024
---

Lestu kaflann „Syndarinn þarfnast Krists“ í VK, bls. 19-24.

Í Sálmunum sameinast raddir fólks Guðs sem endurtekur viðlagið: „Miskunn hans varir að eilífu“ í fögnuði yfir eilífri elsku Guðs (Slm 106.1; Slm 107.1; Slm 118.1-4, 29; Slm 136). „Ef við lofum ekki Guð gleymum við velgjörðum hans og metum ekki gjafir Guðs. Einungis þeir sem lofa Guð gleyma þeim ekki. Að hugsa um Guð og tala um hann er ekki það sama og að lofa hann. Lofgjörðin hefst þegar við viðurkennum tign Guðs og verk og bregðumst við með því að dást að gæsku hans, miskunn og visku“ (Hans LaRondelle, Deliverance in the Psalms, bls. 178).

Mikilvægi þess að viðurkenna ævarandi miskunn Guðs fær jafnvel dýpri merkingu þegar við minnumst þess að miskunnsemi og trúfesti Guðs er óskert þrátt fyrir synd mannsins og uppreisn hans gegn Guði.

„Við höfum syndgað gegn Guði og verðskuldum ekki hylli hans. Samt sem áður setur hann dásamlega beiðni á varir okkar: „Afneitaðu ekki, smánaðu ekki hásæti dýrðar þinnar vegna nafns þíns. Minnstu sáttmálans við oss“ (Jer 14.21). Þegar við komum til hans og játum skömm okkar og synd hefur hann lofað að gefa gaum að hrópi okkar. Heiður hásætis hans er í veði að standa við orð sín til okkar“ (COL, bls.148).

Þegar sálmaskáldið finnur fyrir náð Guðs (Slm 103.2) hvetur það skáldið til að segja: „Drottinn fremur réttlæti og veitir öllum kúguðum“ (Slm 103.6). Lokatakmark vitnisburðar sálmaskáldsins og lofgjörðar fyrir náð Guðs í lífi þess á að fullvissa aðra um miskunn Guðs svo að þeir geti einnig opnað hjörtu sín fyrir Guði og notið frelsandi náðar hans og lofað Guð (Slm 9.12, 13; Slm 22.23-28; Slm 66.17).

**Til umræðu**

`Hvaða raunsæju afleiðingar hefur það varðandi frelsun mannanna að miskunn Guðs er ævarandi? Hvers vegna felur sú staðreynd að miskunn Guðs er ævarandi ekki í sér að það sé allt í lagi að halda áfram að syndga?`

`Hvernig samræmum við fyrirgefningu Guðs og hugmyndina um dóm Guðs yfir syndinni?`

`Hvernig samræmast yfirlýsingar Nýja testamentisins um miskunn Guðs við yfirlýsingar Sálmanna (Ef 2.4, 5; 1Tím 1.16; Tít 3.5; Heb 4.16)?`