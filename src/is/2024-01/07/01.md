---
title:  Miskunn Þín Nær Til Himna
date:  10/02/2024
---

### Lesefni vikunnar
Slm 136; Slm 51; Slm 130; Slm 113; Slm 123.

> <p>Minnistexti</p>
> „Ég vil lofa þig meðal lýðanna, Drottinn, vegsama þig meðal þjóðanna því að miskunn þín nær til himna og trúfesti þín til skýjanna“ (Slm 57.10, 11).

Sálmaskáldin gera sér grein fyrir því að þau séu andlega snauð og hafi ekkert til að færa Guði, það er að segja að þau hafa ekki neitt til að bera sem mælir með þeim frammi fyrir heilögu hásæti Guðs (Slm 40.18). Þau skilja að þau hafa þörf fyrir náð Guðs eins og við öll. Í stuttu máli hafa þau þörf fyrir fagnaðarerindið.

Sálmarnir leggja áherslu á þá staðreynd að maðurinn er algjörlega háður miskunn Guðs en sem betur fer er hún eilíf eins og fram kemur í sköpunarverki Guðs og sögu fólks hans (Slm 136). Frammi fyrir hinum eilífa Guði er líf mannsins skammvinnt eins og grasið en Guð hefur samúð með manninum og endurnýjar styrk hans (Slm 103.4, 6, 16) og í Guði á maðurinn fyrirheit um eilífð.

Guðs fólk finnur huggun í þeirri staðreynd að Drottinn heldur fast við sáttmála sinn. Þó svo beiðnir fólksins séu stundum brýnar þá eru þær oft fullar af von þar sem þeim er beint til himnesks föður þess sem er líknsamur (Slm 103.14; Slm 68.6; Slm 89.27). Ferskar reynslur af náð Guðs og elsku styrkir ákvörðun þess um að tilbiðja Guð og þjóna honum og engu eða engum öðrum.