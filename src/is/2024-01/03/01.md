---
title:  Drottinn Er Konungur
date:  13/01/2024
---

### Lesefni vikunnar
Slm 8; Slm 100; Slm 97; Slm 75; Slm 105.7-10; Gal 3.26-29; Slm 25.10.

> <p>Minnistexti</p>
> „Drottinn er konungur, skrýddur hátign, Drottinn er skrýddur, gyrtur mætti. Heimurinn er stöðugur, haggast ekki“ (Slm 93.1).

Sálmarnir halda óhagganlega fast við þá grundvallartrú að Guð sé æðsti valdhafinn. Drottinn skapaði allt og viðheldur öllu því sem hann hefur skapað. Hann er einvaldur yfir öllum heiminum og hann ríkir yfir honum með réttvísi og réttlæti. Lög hans og lagaboð eru góð og færa þeim líf sem fara eftir þeim. Drottinn er réttlátur dómari sem tryggir að heimurinn sé vel skipulagður og launar því þeim réttlátu og hegnir hinum illu samkvæmt sinni tímasetningu en ekki okkar.

Sáttmáli Guðs við Ísrael gegnir sérstöku hlutverki í vernd heimsins þar sem hann boðar frelsun Drottins. Drottinn ættleiddi Ísrael sem sérstaka eign sína og útvaldi Ísraelsþjóðina sem sitt fólk. Drottinn heldur fast við sáttmála sinn og hann heldur áfram að annast um hjörð sína þrátt fyrir fyrir ótrúmennsku hennar og jafnvel beina uppreisn.

Yfirráð Drottins tryggja þannig stöðu og öryggi heimsins. Sálmaskáldin vilja að lesendur þeirra skilji þau grundvallarsannindi. Með það viðhorf að leiðarljósi leitast sálmaskáldin við að þroskast og þjóna Guði af óskiptri tryggð.