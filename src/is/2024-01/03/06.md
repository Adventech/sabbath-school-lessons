---
title:  Vitnisburðir þínir eru áreiðanlegir
date:  18/01/2024
---

`Lestu Slm 19.8; Slm 93.5; Slm 116.165; Slm 1.2, 6; Slm 18.31 og Slm 25.10. Hvaða eiga þeir allir sameiginlegt?`

Yfirráð Drottins í heiminum sem skapari, konungur og dómari gefur mikilvæga vísbendingu un áreiðanleika vitnisburða hans. Hugtakið „vitnisburðir“ á við um lög og fyrirmæli sem Drottinn notar til að stjórna trúar- og félagslífi fólks síns (2Mós 32.15). Þeir „haggast ekki“ (Slm 93.5) og endurspegla stöðugleika og varanleika hásætis Guðs og heimsins sem hann skapaði og viðheldur (Slm 93.1, 2). Hebreska orðið sem þýtt er „haggast ekki“ (orðið „Amen“ sem við notum í bænum okkar er dregið af því) felur í sér áreiðanleika, trúfesti og stöðugleika (2Sam 7.16; 1Kro 17.23). Lögmál Guðs er óbreytanlegt og því verður ekki haggað.

Guð ábyrgist heilindi fyrirheita sinna og fyrirmæla. Trúfesti Guðs er traustvekjandi, þar sem hann ábyrgist óbreytanleika stjórnar sinnar, og ætlast til að fólkið bregðist við með því að treysta honum og hlýða.

Á sama tíma er skortinum á réttlæti í heiminum lýst sem bifun undirstöðu jarðarinnar (Slm 18.8; Jes 24.18-21).  Lögmál Guðs fræðir fólkið um það hvernig réttlátt líf getur staðist dóm Guðs. Hinir réttlátu munu ekki bifast þar sem þeir eru rótfestir í lögmáli Guðs sem veitir þeim stöðugleika og öryggi og hjörtu þeirra eru stöðug í Drottni (Slm 112.1, 6, 7). Þeim sem halda lögmál Guðs er við engri hrösun hætt (Slm 119.165) og bendir til þess að þeir njóti verndar Guðs og leiðsagnar í lífinu (Slm 1.2, 3, 6).

Orði Guðs er lýst sem lampa fóta sálmaskáldsins sem verndar það frá leyndum snörum óvinarins (Slm 119.105, 110). Þeir sem elska lögmál Guðs hafa gnótt friðar (Slm 119.165) sem þýðir þó ekki að þeir séu lausir við erfiðar reynslur (Slm 119.161). Þess í stað er það ávöxtur þess að þeir dvelja í návist Guðs og njóta heilnæmra tengsla við hann.

`Hvernig hefur það hjálpað þér í þínu lífi að halda lögmál Guðs, reglur og vitnisburði? Hverju hefur þú orðið fyrir vegna þess að þú vanræktir það?`