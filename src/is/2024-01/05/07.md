---
title:  Til íhugunar
date:  02/02/2024
---

Lestu Slm 56 og síðasta kaflann í VK, bls. 133-146.

Líkt og sálmaskáldin veltir fólk Guðs á öllum tímum því fyrir sér hvernig það eigi að syngja söngva Drottins „í framandi landi.“ Trú okkar á yfirráð Drottins er stundum sterklega ögrað og við veltum því fyrir okkur hvort Guð sé virkilega við stjórn eða jafn máttugur og góður og ritningin segir hann vera.

Sú trú sem Biblían boðar gefur oft til kynna óvissu og spennu jafnframt trausti og fullvissu. Stundum getur sú óvissa og spenna verið næstum óbærileg, einkum þegar við stöndum andspænis hinu illa og tilfinningunni um „fjarveru“ Guðs. En óvissan má aldrei snúast um Guð, kærleiksríkt og réttlátt eðli hans eða áreiðanleika. Sálmaskáldin kunna að vera óviss um framtíðina en þau skírskota oft til óhagganlegrar elsku Guðs og trúfesti (Slm 36.6-11; Slm 89.3, 9).

Við eigum einnig af fylgja sama fordæmi. „Keppist við að horfa uppávið en ekki niður á erfiðleika ykkar, þá munuð þið ekki gefast upp. Brátt munuð þið sjá Jesú á bak við skýin þar sem hann réttir út hönd sína til að hjálpa ykkur. Allt sem þið þurfið að gera er að rétta honum hönd ykkar í einfaldri trú og leyfa honum að leiða ykkur. Þegar þið fyllist trúnaðartrausti munuð þið einnig verða vongóð fyrir trúna á Jesú“ (5T, bls. 578, 579).

Það gerir ekki lítið úr mætti bænarinnar þegar Guð hylur auglit sitt. Þvert á móti fær það sálmaskáldin til að líta í eigin barm og minnast þess hvernig Guð hefur hjálpað þeim áður og leita hans með játningu og auðmjúkum bænum (Slm 77.11-13; Slm 89.47-53). „Það styrkir trúna að glíma við efasemdir og andstæð áhrif. Sú reynsla sem fæst við þannig reynslur er dýrmætari en dýrmætustu gersemar“ (3T, bls. 555).

**Til umræðu**

`Hvaða spennu fann sálmaskáldið fyrir þegar hann stóð andspænis hinu illa? Hvaða spennu hefur þú fundið fyrir undir svipuðum kringumstæðum og hvernig brást þú við henni? Hvernig heldur þú fast við trúna á slíkum stundum?`

`Hvar ættir þú að leita að svörum þegar þú verður fyrir reynslum eða mætir fólki sem efast um gæsku Guðs og mátt þegar það mætti erfiðleikum?`

`Hvernig svarar þú hinni algengu spurningu um hið illa í heimi sem almáttugur Guð kærleikans skapaði og viðheldur? Hvernig hjálpar grunnstef deilunnar miklu okkur að svara a.m.k. að einhverju leyti þessari áskorun?`