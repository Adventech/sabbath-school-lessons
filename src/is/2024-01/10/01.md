---
title:  Lexíur Úr Fortíðinni
date:  02/03/2024
---

### Lesefni vikunnar
Slm 78; Slm 105; Gal 3.29; Slm 106; Slm 80; 4Mós 6.22-27; Slm 135.

> <p>Minnistexti</p>
> „Það sem vér höfum heyrt og þekkjum og feður vorir sögðu oss frá ætlum vér ekki að dylja fyrir börnum þeirra heldur segja komandi kynslóð frá dáðum Drottins og mætti hans og máttarverkunum sem hann vann“ (Slm 78.3, 4).

Í fjölmörgum af Sálmunum er lofgjörðin í formi frásagnar um máttarverk í frelsunaráformi Drottins. Þessir sálmar eru oft kallaðir „sálmar hjálpræðissögunnar“ eða einfaldlega „sögusálmar.“ Sumir skírskota til fólks Guðs og hvetur það til að læra af sögu sinni, einkum af eigin mistökum sínum og svo mistökum forfeðra sinna. Sumir þessara sálma leggja áherslu á undursamleg verk Guðs fyrir fólk sitt sem styrkja traust þess til Drottins sem er trúfastur og getur frelsað það úr núverandi erfiðleikum.

Það sem er sérstaklega heillandi við sögusálmana er að þeir hjálpa okkur að sjá líf okkar sem hluta af sögu fólks Guðs og gera tilkall til hennar sem okkar eigin. Þar sem við höfum verið ættleidd fyrir Krist inn í fjölskyldu fólks Guðs (Róm 8.15; Róm 9.24-26; Gal 4.6, 7) þá er söguleg arfleifð hins forna Ísraels jafnframt frásögn um andlegt ætterni okkar. Þess vegna getum við og ættum að læra af fyrri reynslum þeirra sem er einnig okkar.

Lokatakmarkið er að gera sér grein fyrir því að hver kynslóð af fólki Guðs gegnir ákveðnu en jafnframt mikilvægu hlutverki við að opinbera yfirvald Guðs í deilunni miklu.