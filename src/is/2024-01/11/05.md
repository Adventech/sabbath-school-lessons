---
title:  Öryggi og friður Síonar
date:  13/03/2024
---

`Lestu Slm 46.2-8. Hvernig er heiminum lýst á ljóðrænan hátt í þessum versum?`

Sálmurinn gefur okkur lifandi mynd af heimi í uppnámi sem lýst er með myndum af fáheyrðum náttúruhamförum (Slm 46.3, 4). Myndin af ólgandi vötnum er oft notuð til að lýsa þjóðum í uppreisn og ýmsum vandamálum sem hinir óguðlegu skapa í heiminum (Slm 93.3, 4; Slm 124.2-5). Á sama hátt eru náttúruhamfarir notaðar í Slm 46 til að lýsa heimi sem er undir stjórn stríðandi þjóða (Slm 46.7).

Það er greinilega heimur sem þekkir ekki Guð því að Guð er mitt á meðal fólks síns og þar sem Guð er ríkir friður (Slm 46 5, 6). En þó svo heimurinn hafði hafnað Guði þá yfirgefur hann ekki heiminn. Guð er til staðar í heiminum á meðal fólks síns. Með öðrum orðum, það skiptir engu máli hve illa málin virðast vera, návist Guðs er í heiminum og við getum eingnast von og uppörvun af því að vita þennan grundvallarsannleika.

Það er frá Drottni, sem er hið fullkomna athvarf, að við öðlumst varanlegan frið og öryggi. Lykillinn að öryggi Síonar kemur fram í orðinu „þótt“ í Slm 46.4. Þótt heimurinn sé í uppnámi er fólk Guðs óhult. Það sýnir að friðurinn er ekki afleiðing þess að engir erfiðleikar eru lengur til staðar heldur er hann gjöf.

Guðs til barna sinna sem treysta honum. Ótakmarkað traust til Guðs getur fyllt barn Guðs friði og öryggi mitt í storminum (Matt 8.23-27). Spurningin er þessi: Mun Guð að eilífu gefa heiminn á vald þess skaðræðis og þeirra athafna sem maðurinn kýs?

`Lestu Slm 46.7-12. Hver eru viðbrögð Guðs við ofbeldi og eyðileggingu heimsins?`

Guð bregst við með svo öflugri vanþóknun að orð hans sem eitt sinn skapaði jörðina fær hana til að nötra (Slm 46.7). En það nötur endar ekki með tortímingu heldur endurnýjun. Takið eftir því að Guð lætur frið sinn frá Síon ná til endimarka jarðarinnar. Guð mun binda endi á stríð og gereyða eyðingarvopnum sem óguðlegar þjóðir hafa notað til að undiroka heiminn (Slm 46.10). Þetta er sú mikla von sem hinir kristnu hafa og mun verða að veruleika við endurkomu Jesú.

`Hvernig lærum við að stunda frið og treysta Guði mitt í heimi þar sem svo mikil ringulreið ríkir?`