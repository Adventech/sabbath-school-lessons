---
title:  Til íhugunar
date:  15/03/2024
---

Hugleiddu boðskap Jes 40 og Jes 51.1-16.

Síonsöngvarnir láta í ljósi óskoraðan ásetning að hafa Síon í huga og þá lifandi von um yfirráð Guðs sem þar kemur fram. Þó svo við njótum blessana frá helgidómi Guðs í þessu lífi þá er vonin um líf og fögnuð Síonar enn í framtíðinni. Mörg af börnum Guðs þrá hina himnesku Síon með tárum (Slm 137.1). En að muna eftir Síon er ekki aðeins stöku tilhugsun heldur yfirveguð athygli og ákvörðun um að lifa í samræmi við þá lifandi minningu (2Mós 13.3; 2Mós 20.8).

Þegar við þess vegna syngjum Síonsöngvana felur það í sér eldheita ákvörðun um að halda vakandi voninni um endurreisn Guðsríkis á hinni nýju jörð (Opb 21.1-5).  „Þar munu ódauðlegir hugir hugleiða með eilífum fögnuði dásemdir sköpunarmáttarins, leyndardóma hins endurleysandi kærleika. Þar verður enginn grimmur, tælandi andstæðingur til þess að freista manns að gleyma Guði. Sérhver hæfileiki fær að þroskast, sérhver gáfa að eflast. Þekkingarleit mun ekki þreyta hugina né tæma kraftana. Þar verður hægt að vinna hin veglegustu stórvirki og ná hinum æðstu markmiðum og hefjast upp til hæsta frama. Og þrátt fyrir það verða enn til nýjar hæðir að ná, nýjar dásemdir að dást að, ný sannindi að skilja, ný viðfangsefni til að kalla fram orku hugar, sálar og líkama“ (DM, bls. 466).

Í heiti pílagríma Drottins felst einlægur ásetningur þeirra að gleyma ekki Síon og þeir muni aldrei líta á þennan heim sem heimkynni sín heldur bíða nýs himins og nýrrar jarðar.

Þar af leiðandi geta hinir trúuðu á öllum öldum sungið Síonsöngvana því þeir þrá að búa í hinni nýju Jerúsalem (Opb 3.12). Síonsöngarnir hvetja okkur til að vænta veraldar framtíðarinnar í von en þeir skylda okkur einnig til að vera fulltrúar náðar Guðs í þessum heimi.

**Til umræðu**

`Hvernig getum við heimfært andlegar og guðfræðilegar meginreglur sem varða fólk Guðs í Síon, sem var raunverulegur staður í Jerúsalem, á kirkjuna og boðunaráform hennar til heimsins?`

`Hvernig geta hinir trúuðu dvalið í helgidómi Guðs í dag? (Jóh 1.14-18; Heb 12.22-24).`

`Hvernig verður Síon borg allra þjóða líkt og henni er lýst í Slm 87? (Róm 5.10; Ef 2.11-16; Kól 1.19-23).`

`Hvernig myndir þú svara einhverjum sem bendir á velgengni hinna ranglátu í þessum heimi á sama tíma og margt „gott“ fólk þjáist? Hvað myndir þú segja? Hvers vegna er mikilvægt að viðurkenna að við höfum ekki svör við öllu sem gerist hér og nú?`