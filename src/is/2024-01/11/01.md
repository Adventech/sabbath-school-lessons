---
title:  Þrá Eftir Guði Í Síon
date:  09/03/2024
---

### Lesefni vikunnar
Slm 84; Opb 21.3; Slm 122; Slm 87; Gal 3.28, 29; Matt 28.18-20; Slm 46; Slm 125.

> <p>Minnistexti</p>
> „Sálu mína langaði til, já, hún þráði forgarða Drottins, nú fagnar hjarta mitt og hold fyrir hinum lifanda Guði“ (Slm 84.3).

Síon-söngvarnir eru fagnaðarríkir sálmar sem mikla fegurð Síonar og alræðisvald Drottins sem ríkir frá heilögu fjalli sínu. Þessir sálmar lofa oft verðleika húss Drottins og láta í ljós kærleika til helgidómsins sem er einnig að finna í öðrum Sálmum. Margir þeirra eru ortir af sonum Kóra sem höfðu persónulega reynslu af blessun húss Guðs þar sem þeir sáu um tónlist musterisins (1Kro 6.31-38) og gættu hliða þess (1Kro 9.19).

Hvað er það sem gerir Síon að uppsprettu vonar og fagnaðar? Síon táknaði lifandi návist Guðs meðal fólks síns. Á sama hátt og Ísrael var útvalinn lýður Guðs (5Mós 7.6) hafði Guð valið Síonfjall (Slm 78.68; Slm 87.2). Guð ríkir frá Síon (Slm 99.1, 2) og þar reisti hann musteri sitt (Slm 87.1). Þannig er Síon athvarf og þaðan koma blessanir Guðs. Oft er vísað til Síonar hliðstætt eða í skiptum fyrir Jerúsalem og helgidóminn sem var miðstöð frelsunarstarfs Guðs fyrir hinn forna heim.

Blessanir Síonar streyma til endimarka jarðarinnar þar sem Drottinn og náð hans ná út fyrir mörk sérhvers helgistaðar. Síon er allri jörðinni gleði (Slm 48.3) og staðfestir að öll jörðin tilheyrir Guði.