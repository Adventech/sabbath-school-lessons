---
title:  Eldraun Fjárhirðisins
date:  25/06/2022
---

### Lesefni vikunnar
Slm 23; Róm 12.18-21.

> <p>Minnistexti</p>
> „Hann hressir sál mína, leiðir mig um rétta vegu fyrir sakir nafns síns“ (Slm 23.3)

Soffía hallaði sér upp að svefnherbergisdyrunum og lét sig renna niður á gólf. Tárin streymdu úr augum hennar og andartaki síðar var hún með ekka. „Hvernig gat hann gert þetta? Hvernig gat hann það?“ Soffía hafði rétt í þessu heyrt eitthvað sem nísti hjarta hennar. Einhver sem hún taldi vera vin sinn og hún virti og treysti hafði útbreitt slúðri um hana í því skyni að eyðileggja orðstír hennar og störf. Hún greip Biblíuna sína sem lá á rúminu og opnaði hana. Skyndilega blöstu þessi kunnuglegu orð fyrir augum hennar: „Hann hressir sál mína, leiðir mig um rétta vegu fyrir sakir nafns síns. Þótt ég fari um dimman dal óttast ég ekkert illt því að þú ert hjá mér, sproti þinn og stafur hugga mig“ (Slm 23.3, 4).

„Þetta stenst ekki!“ tautaði hún með sjálfri sér. En rökin voru óhrekjandi. Fjárhirðirinn í Slm 23 var að leiða sauði sína um rétta vegu en þessir sömu vegir virtust einnig hlykkjast niður í skuggadal dauðans. Gæti það verið mögulegt að Guð myndi nota þessi svik vinarins, þennan dimma dal, til þess að þjálfa hana í réttlæti?

Hugsun vikunnar: Hvort hefur þú vaxið meira andlega þegar allt lék i lyndi eða þegar á móti blés?