---
title:  'Óvænt hjáleið 1: Dalurinn'
date:  28/06/2022
---

> <p></p>
> „Þótt ég fari um dimman dal óttast ég ekkert illt því að þú ert hjá mér, sproti þinn og stafur hugga mig“ (Slm 23.4).

Það væri indælt ef vegir réttlætisins hlykkjuðust einungis eftir grasi-grónum bökkum svalra fljóta. En það er ekki sú mynd sem Davíð dregur upp. Þessir stígar fara einnig um skuggadal dauðans, sem er ekkiendilega sá staður sem við vildum helst heimsækja! Á vissum tímum ársins er hætta á óvæntum og yfirþyrmandi skyndiflóðum í giljum og gljúfrum í Ísrael. Þessir staðir eru oft þröngir með bröttum hlíðum sem loka fyrir birtuna. Þess vegna er „skuggadalur dauðans“ mynd um mjög dimman skugga eða alveg niðamyrkur.

`Hugleiddu þau skipti sem þú hefur verið í „skuggadal dauðans.“ Hvernig var það? Fylltist þú ótta þó svo þú vissir að hirðirinn væri þar? Hvaða Biblíuvers voru þér hugljúfust á þeim tíma og hvers vegna voru þau það?`

Hvernig stóð á því að hjörðin var þarna í dalnum? Heldur þú að hún hafi farið þangað að eigin frumkvæði eða leiddi hirðirinn hana þangað? Rökstyddu svar þitt.

Rithöfundurinn Elísabet Elliott kemst þannig að orði: „Lamb sem væri statt í skuggadal dauðans kynni að komast að þeirri niðurstöðu aðeinhver hefði platað það þangað. En það var nauðsynlegt fyrir lambið að fara í gegnum það myrkur til þess að læra að óttast ekki. Hirðirinn er enn hjá því .“ (Elísabet Elliott, Quest for Love. Grand Rapids, MI: Revell Books, 1996, bls. 218).

Guð lofar hvergi að vernda börn sín frá öllum þjáningum.

„Margar eru raunir réttláts manns,“ segir Davíð á öðrum stað en bætir svo við: „En Drottinn frelsar hann úr þeim öllum“ (Slm 34.20).

Guð er einkum nálægur á skuggatímum. Á slíkum tímum sækjumst við eftir návist hans til þess að segja við hann: „Já, þú erthjá mér.“ Við finnum einmitt fyrir einstakri huggun hans þegar viðminnumst máttar hans og tignar.

„Á ævi minni hef ég lesið margar fróðlegar og góðar bækur, en ég hef aldrei fundið i neinni þeirra það sem sefar og gleður hjarta mitt eins og þessi fjögur orð í 23. Sálminum: „Þú ert hjá mér!“ (Immanúel Kant).

`Hefur þér einhvern tímann fundist einhver hafi gabbað þig inn í dalinn? Hver voru viðbrögð þín til Guðs þá? Hvers vegna heldur þú að hirðirinn sé fús að vera misskilinn þegar hann leyfir okkur að fara inn í skuggadal?`