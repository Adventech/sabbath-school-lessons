---
title:  Áfangastaðir á leiðinni
date:  27/06/2022
---

> <p></p>
> „Hann . . . leiðir mig um rétta vegu fyrir sakir nafns síns“ (Slm 23.3).

Ímyndaðu þér „rétta vegu“ (Slm 23.3) sem liggja framundan þér eins langt og augað eygir. Þú sérð ekki endi þeirra en þú veist að þeir enda „heima,“ í húsi Guðs. Þegar þú lítur nær þér sérðu þá hvert þeir liggja? Þú sérð suma staðina greinilega en stórar eða hættulegar hindranir hylja aðra að hluta til eða algjörlega. Stundum hverfur vegurinn á bak við hæðardrag. Sumir hlutar vegarins eru auðfarnir, aðrir eru erfiðir yfirferðar. Þannig var vegferðin þegar Ísrael fór frá Egyptalandi til fyrirheitna landsins og þannig er henni lýst í þessum sálmi.

Tilgreindu þá staði sem Davíð sér hjörðina fara um á vegi réttvísinnar á leið sinni til húss Drottins.

En hvers vegna eru þessir vegir kallaðir „réttir vegir“? Fjórar mikilvægar ástæður liggja þar að baki. Í fyrsta lagi eru þeir réttir af því að þeir leiða á réttan ákvörðunarstað – heim til hirðisins. Í öðru lagi tryggja þeir að við séum samstillt réttri persónu – sjálfum hirðinum. Í þriðja lagi þjálfa þeirokkur í að vera réttir einstaklingar – líkt og hirðirinn, og í fjórða lagi eru þeir réttir af því að þeir bera okkur réttan vitnisburð – þegar við verðum réttir einstaklingar gefum við Drottni dýrðina. Þetta eru réttir vegir hvort sem förin er auðveld eða erfið.

Það er mikilvægt að gera sér grein fyrir því að þegar Guð leiðir okkur þá er það ekki eins og að skila pakka á áfangastað. Það felur mikið meira í sér en einungis leiðsögn og vernd. Á sama hátt og leiðsögn Guðs á tíma Biblíunnar – hvort sem það var leiðsögn hans til Abrahams í formi fyrirheita eða Ísraels í formi eld- og skýstólpa – þá hafði það alltaf með það að gera að ala fólk sitt upp í réttlæti.

`Hve ljóst er það í þínum huga að réttlæti er forgangsmál hirðisins varðandi líf þitt? Hvernig geta erfiðleikar breytt lifi þínu þannig að þú endurspeglir betur lyndiseinkunn Krists?`