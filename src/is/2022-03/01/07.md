---
title:  Til íhugunar
date:  01/07/2022
---

Lestu 4T, bls. 143 og ÞA, bls. 355-360.

„Þeir sem að lokum eru sigursælir munu fara í gegnum hræðilegar flækjur og reynslur í trúarlifi sínu, en þeir mega ekki varpa frá sér fullvissu sinni því að þetta er þáttur í uppeldi þeirra í skóla Krists sem er nauðsynlegur til þess að hreinsa burt allan sora. Þjónn Guðs verður að mæta árásum og hörmulegu háði óvinarins með hugrekki og yfirstíga þær hindranir sem Satan leggur í götu hans. . . .

En ef við lítum upp í stað þess að líta niður á erfiðleika okkar munum við ekki gefast upp á leið okkar og við munum sjá Jesú rétta okkur hjálparhönd sína og við þurfum einungis að rétta honum hönd okkar í fullu trausti og leyfa honum að leiða okkur. Þegar við svofyllumst trausti fyllumst við einnig von. . . .

Við munum finna hjálp í Kristi til að móta sterka, samræmda og fagra lyndiseinkunn. Satan getur ekki gert það ljós áhrifalaust sem skín frá slíkri lyndiseinkunn. . . . Guð hefur gefið okkur bestu gjöf sína, sinn eingetna son, til þess að hefja okkur upp og göfga með því að yfirfæra fullkomna lyndiseinkunn hans á okkur og gera okkur þannig hæf til að lifa í ríki hans“ (MYP, bls. 63, 64).

**Til umræðu**

`Að hve miklu leyti gerum við okkur grein fyrir því að þær hræðilegu flækjur og reynslur sem mæta okkur á lífsleiðinni kunni í rauninni að vera þáttur í uppeldi okkar í skóla Krists?`

`Á hvern hátt kynni hjálp okkar, uppörvun og hughreysting til þeirra sem eru í skuggadalnum að vera þáttur í hjálp hirðisins til fólks gegnum erfiðleika sína? Hvað getum við sem söfnuður gert sem Drottinn notar til að hjálpa þeim betur sem eru þurfandi?`

`Deilið með hvert öðru hvernig gæska og náð Guðs hefur elt`ykkur uppi. Hvað getið þið lært af reynslum hvert annars?

`Hugleiddu síðustu stundirnar í lífi Jesú þegar hann hann fór í gegnum eldraunina. Í ljósi þess sem Biblían og Ellen G. White segja hvernig gat Jesús afborið það sem maður? Hvað getum við lært af því varðandi eldraunir okkar?`