---
title:  Til íhugunar
date:  22/07/2022
---

Lestu: SD, bls. 100; COL, bls. 405-421 og DM, bls. 423-437.

„Mótun lyndiseinkunnarinnar er mikilvægasta verkið sem manninum hefur nokkurn tímann verið falið og aldrei hefur það verið mikilvægara en nú. Engin fyrri kynslóð hefur verið kölluð til að standa andspænis jafn afdrifaríkum málefnum og nú. Ungir menn og ungar konur hafa aldrei fyrr staðið andspænis svo miklum hættum eins og í dag“ (Ed, bls. 225).

„Í dæmisögunni er talað um að fávísu meyjarnar séu að biðja um olíu en þeim mistekst að fá hana. Þetta er táknrænt um þá sem hafa ekki undirbúið sig með því að þroska lyndiseinkunn sem fær staðist á hættutímum. Það er eins og þeim sé ætlað að fara til nágranna sinna og biðja þá um að gefa sér lyndiseinkunn sína svo að þær glatist ekki. Þær sem voru vitrar gátu ekki veitt af olíu sinni á flöktandi lampa fávísu meyjanna. Það er ekki hægt að yfirfæra lyndiseinkunn. Ekki er heldur hægt að kaupa hana eða selja. Það verður að byggja hana upp. Drottinn hefur gefið hverjum og einum tækifæri til að þroska réttláta lyndiseinkunn á reynslutímanum en hann hefur ekki séð fyrir leið fyrir manninn að veita öðrum af þeirri lyndiseinkunn sem hann hefur þroskað með því að fara í gegnum erfiðar reynslur og læra af hinum mikla kennara þannig að hann geti sýnt þolgæði á reynslustund og beitt trú sinni og fjarlægt þannig fjöll ómöguleikans“ (YI, 16. jan., 1896).

**Til umræðu**

`Hvað felst í þroskun lyndiseinkunnarinnar? Hvernig þroskar þú hana? Hversu áberandi er uppbygging lyndiseinkunnarinnar í lífi þínu og í söfnuðinum sem heild?`

`Fimmtudagskaflinn fjallaði um hið mikilvæga hlutverk sem samfélagið gegnir í lífi hins kristna? Hversu vel virkar söfnuður þinn sem líkami Krists? Hve vel gegnir söfnuður þinn því hlutverki að vera fulltrúi Drottins? Ræðið um hvernig megi bæta það?`

`Ræðið um hvers vegna þroskun lyndiseinkunnarinnar er svo mikilvæg jafnvel þó svo við séum frelsuð einvörðungu fyrir trúna á Jesú. Hvers vegna þurfum við að þroska lyndiseinkunnina ef við frelsumst einvörðungu fyrir réttlæti hans og fullkomna lyndiseinkunn?`

`Helen Keller, sem var bæði blind og heyrnarlaus allt frá unga aldri kemst þannig að orði: „Það er ekki hægt að þroska lyndiseinkunn í ró og næði. Einungis erfiðar reynslur og þjáningar geta styrkt sálina, hreinsað sjónina, hvatt metnaðinn og tryggt velgengnina“ (Leadership, 17. bindi, númer 4). Eruð þið sammála henni? Ræðið um tengslin milli lyndiseinkunnar, þjáninga og deilunnar miklu.`