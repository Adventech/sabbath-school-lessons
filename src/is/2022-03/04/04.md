---
title:  Lokaorð Jesú
date:  19/07/2022
---

Stuttu fyrir dauða sinn var Jesús í Jerúsalem.  Samkvæmt Matteusi notaði Jesús síðustu kennslustund sína til að segja lærisveinum sínum dæmisögur þar á meðal dæmisöguna um meyjarnar tíu og sauðina og hafrana. Þessar dæmisögur fjalla um hvernig við ættum að lifa þegar við bíðum komu Jesú. Þess vegna hafa þær aldrei verið tímabærari en í dag þar sem við sjáum uppfyllingu táknanna um skjóta endurkomu hans allt umhverfis okkur.

Margir ritskýrendur benda á að í dæmisögunni um meyjarnar tíu (Matt 25.1-12) sé olían tákn um Heilagan anda. Ellen G. White er sammála því en bætir við að þessi olía sé tákn um lyndiseinkunnina og enginn getur mótað hana fyrir okkur.

**Lestu dæmisöguna. Hvaða áhrif hefur það á merkingu frásagnarinnar hvort við lítum á olíuna sem tákn um Heilagan anda eða lyndiseinkunn okkar? Hvað bendir þessi saga þér á ef olían táknar Heilagan anda eða lyndiseinkunn í líkingu við lyndiseinkunn Krists?**

`Heilagur andi:`

`Lyndiseinkunnin:`

`Lestu dæmisöguna um sauðina og hafrana í Matt 25.31-46. Á hvaða grundvelli eru sauðirnir aðgreindir frá höfrunum?`

Takið eftir að konungurinn aðgreinir sauðina frá höfrunum á grundvelli verka þeirra, lyndiseinkunn þeirra. Þó svo Jesús sé ekki að kenna réttlætingu fyrir verk með þessari dæmisögu þá sjáum við hve mikilvæg þroskun lyndiseinkunnarinnar er í frelsunaráforminu og hvernig þeir, sem Kristur hefur frelsað, muni endurspegla þá frelsun í lífi sínu og lyndiseinkunn.

`Það hefur verið sagt að lyndiseinkunnin sé það sem persónan er þegar enginn sér til.. Hvernig persóna ert þú þegar enginn sér til? Hvað segir svar þitt þér um þær breytingar sem þú þyrftir að gera?`