---
title:  „Eftir mynd hans“
date:  17/07/2022
---

> <p></p>
> „Þau sem hann þekkti fyrirfram hefur hann og fyrirhugað til þess að mótast eftir mynd sonar síns svo að hann sé frumburður meðal margra systkina“ (Róm 8.29).

Í upphafi skapaði Guð okkur eftir sinni mynd (1Mós 1.27) en syndin hefur brenglað þeirri mynd.

`Hvernig sjáum við þessa brenglun á mynd Guðs í manninum?`

Það er augljóst að syndin hefur spillt okkur öllum (Róm 3.10-19). Samt langar Guð til að endurgera okkur eins og við hefðum átt að vera frá upphafi. Þetta er efni versins hér að ofan. Það sýnir að áform Guðs er að þeir sem eru undirgefnir Heilögum anda geti „mótast eftir mynd sonar hans“ (Róm 8.29).

En það er önnur hlið á málinu. „Í manninum á að endurvekja ímynd Guðs sjálfs. Heiður Guðs, heiður Krists er þáttur í fullkomnun lyndiseinkunnar lýðs hans“ (ÞA, bls. 503).

`Hvernig skilur þú ofangreind orð Ellen G. White? Sjá einnig Job 1; Matt 5.16; 1Kor 4.9; Ef 3.10.`

Sem kristnir einstaklingar megum við aldrei gleyma því að við erum mitt í alheimsvíðtækum átökum. Deilan mikla milli Krists og Satans er í gangi allt umhverfis okkur. Átökin eru margvísleg. Þó svo margt sé hulið, tökum við, sem fylgjendur Krists, þátt í þessum átökum og getum heiðrað Krist með lífi okkar.

`Ímyndaðu þér að þú sért á stórum leikvangi og öðru megin á áhorfendasvæðunum eru himneskir englar sem eru Drottni trúir og hinum megin eru verur sem féllu með Satan. Ef líferni þitt síðasta sólarhring væri leikið á leikvanginum hvor hópurinn mundi hafa meira að fagna yfir? Hvað segir svar þitt um líf þitt?`