---
title:  Eins Og Í Spegli
date:  16/07/2022
---

### Lesefni vikunnar
Matt 5.16; 1Kor 4.9; Ef 3.10; Job 23.1-10; Matt 25.1-12; Dan 12.1-10; Ef 4.11-16.

> <p>Minnistexti</p>
> „En við sjáum öll með óhjúpuðu andliti dýrð Guðs endurspeglast í Kristi og andi hans lætur okkur umbreytast eftir þeirri sömu mynd til enn meiri dýrðar“ (2Kor 3.18).

Amy Carmichael tók hóp barna til hefðbundins gullsmiðs í Indlandi. Mitt í viðarkolaeldinum var sveigð þakskífa. Á skífunni var blanda af salti, tamarind ávexti og ryki af tígulsteini. Mitt í þessari blöndu var gull. Þegar eldurinn brenndi upp blönduna varð gullið hreinna. Gullsmiðurinn tók gullið upp með töngum og ef það var ekki orðið nægilega hreint setti hann það aftur í eldinn ásamt nýrri blöndu. En í hvert sinn sem gullið var sett tilbaka var hitinn aukinn. Hópurinn spurði: „Hvernig veistu hvenær gullið er orðið hreint?“ Hann svaraði: „Þegar ég sé andlit mitt í því“ (Amy Carmichael, Learning of God. Fort Washington, PA: Christian Literature Crusade, 1989, bls. 50).

Guð er að leitast við að hreinsa okkur, fága okkur líkt og gull og umbreyta okkur í líkingu við sig. Það er undravert markmið og það virðist jafnvel enn undraverðara að það er einungis með því að fara í gegnum eldraunir lífsins að við getum þroskað lyndiseinkunn sem líkist lyndiseinkunn Krists.

Hugsun vikunnar: Hvaða hlutverki gegna þjáningar í hreinsunarferlinu? Hvernig skiljum við það í samhengideilunnar miklu?