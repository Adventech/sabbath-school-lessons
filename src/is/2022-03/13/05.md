---
title:  Hinn krossfesti Guð
date:  21/09/2022
---

Dauði á krossi var ein hryllilegasta refsingin sem Rómverjar beittu. Hún var talin versta leiðin til að deyja. Það var því hryllilegur dauðdagi fyrir hvern þann sem dó þannig, sér í lagi son Guðs! Við verðum að muna að Jesús kom sem maður eins og við. Líkamlegur sársauki hans hlýtur að hafa verið óbærilegur: barsmíð, svipuhögg, naglar reknir í hendur hans og fætur og átakanleg líkamsþyngd hans sem reif í sárin. Þetta var vægðarlaust jafnvel fyrir verstu glæpamenn. Hvílík ósanngirni að Jesús sem var al-saklaus skyldi hljóta slík örlög.

En eins og við vitum þá voru líkamlegar þjáningar Krists mildar í samanburði við það sem var í rauninni að gerast. Þetta var meira en aðeins líflát saklauss manns.

**Hvaða atburðir sem tengdust dauða Jesú sýna að meira var að gerast en flestir gerðu sér grein fyrir á þeirri stundu? Hvaða mikilvæg atriði finnum við í þessum atburðum sem hjálpa til að opinbera það sem var að gerast?**

`Matt 27.45`

`Matt 27.51, 52`

`Mrk 15.38`

Það er greinilegt að eitthvað meira var að gerast en einungis dauði saklauss manns, hversu ósanngjarnt sem það annars var. Samkvæmt Ritningunni var reiði Guðs gegn syndinni, synd okkar, úthellt yfir Jesú. Á krossinum þoldi Jesús réttláta vanþóknun réttláts Guðs í garð syndarinnar, synda alls heimsins. Í rauninni þoldi Jesús það sem var djúptækara, dimmra og sársaukafyllra en nokkur mannleg vera þekkir til eða hefur reynt.

`Hvaða von og huggun geta þjáningar Krists fyrir þig veitt þér þegar þú ferð í gegnum þær baráttur sem þér mæta?`