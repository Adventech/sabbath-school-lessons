---
title:  Uppvaxtarárin
date:  18/09/2022
---

Ritningin gefur okkur litlar upplýsingar um uppvaxtarár Jesú. Samt eru nokkur vers sem segja okkur frá aðstæðunum og ásigkomulagi þess heims sem frelsarinn kom til.

`Lestu Lúk 2.7, 22-24 (sjá einnig 3Mós 12.6-8) og Matt 2.1-18. Hvað gefa þessi vers til kynna um þær aðstæður sem Jesús lifði við allt frá byrjun?`

Auðvitað var Jesús ekki sá fyrsti sem bjó við fátækt eða gekk um á meðal þeirra sem vildu deyða hann allt frá bernsku.

`Lestu Jóh 1.46. Hvaða viðbótarupplýsingar gefur þetta vers sem hjálpar okkur að skilja þær þjáningar sem Jesús stóð andspænis í æsku sinni?`

Burtséð frá Adam og Evu fyrir syndafallið er Jesús einasta syndlausa mannveran sem hefur nokkru sinni lifað á jörðinni. Í hreinleika sínum og syndleysi var hann á kafi í syndugum heimi. Það hlýtur að hafa verið kvalræði fyrir hann í hreinleika sínum að vera stöðugt í snertingu við syndina, jafnvel í bernsku. Jafnvel í forherðingu okkar vegna syndarinnar veigrum við okkur oft við að komast í snertingu við synd og spillingu sem er fráhrindandi í okkar augum. Ímyndaðu þér þá hvernig það hlýtur að hafa verið fyrir Krist sem var óspilltur og ósnortinn af syndinni. Hugsaðu þér andstæðuna milli hans og þeirra sem voru umhverfis hann. Það hlýtur að hafa verið algjört kvalræði fyrir hann.

`Spyrjum okkur sjálf: „Hve næm erum við fyrir syndinni sem er allt umhverfis okkur? Veldur hún okkur áhyggjum eða erum við forhert gagnvart henni? Ef við erum forhert er það þá vegna þess sem við lesum, horfum á eða jafnvel gerum? Hugsum um það.`