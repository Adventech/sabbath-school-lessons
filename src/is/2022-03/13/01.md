---
title:  Eldraun Krists
date:  17/09/2022
---

### Lesefni vikunnar
Lúk 2.7, 22-24; Matt 2.1-18; Jóh 8.58, 59; Lúk 22.41-44; Matt 27.51, 52; Róm 6.23; Tít 1.2.

> <p>Minnistexti</p>
> „Og um nón kallaði Jesús hárri röddu: „Elí, Elí, lama sabaktaní!“ Það þýðir: „Guð minn, Guð minn, hví hefur þún yfirgefið mig?“ (Matt 27.46).

Þegar við hugleiðum þjáninguna kemur óhjákvæmilega spurningin upp: Hvernig byrjaði synd og þjáningar? Opinberun Guðs gefur okkur góð svör við því. Þau byrjuðu þegar frjálsar mannverur misnotuðu frelsið sem Guð hafði gefið þeim. Það vekur aðra spurningu: Vissi Guð fyrirfram að þessar mannverur myndu falla? Já, hann gerði það en augljóslega fannst honum það vera „þess virði að hætta á það,“ eins og C. S. Lewis orðar það.

Þess virði að hætta á það? Áhætta fyrir hvern? Er það áhætta fyrir okkur þar sem Guð situr í hásæti sínu á himnum? Ekki alveg! Frelsi allra vitsmunavera hans var svo mikilvægt að í stað þess að taka það frá okkur þá kaus Guð að bera sjálfur hitann og þungann af þjáningunum sem voru afleiðingar þess að við misnotuðum það frelsi. Við sjáum þessa þjáningu í lífi og dauða Jesú sem með þjáningum sínum sem maður hefur skapað tengi milli himins og jarðar sem varir að eilífu.

Hugsun vikunnar: Hvernig þjáðist Jesús okkar vegna? Hvað getum við lært af þjáningum hans?