---
title:  Til íhugunar
date:  23/09/2022
---

Lestu ÞA, bls. 511-519 og 555-567.

„Þrisvar sinnum hafði hann farið með þessa bæn. Þrisvar sinnum hafði manneðli hans hryllt við úrslitafórninni. En nú kemur saga mannkynsins upp í huga frelsara heimsins. Hann sér að ef lögmálsbrjótarnir eru látnir afskiptalausir hljóti þeir að farast. Hann sér umkomuleysi mannanna. Hann sér ofurvald syndarinnar. Eymd og kveinstafir dæmdrar veraldar birtast sjónum hans. Hann sér yfirvofandi afdrif hennar – og ákvörðunin er tekin. Hann ætlar að frelsa mannkynið hvað sem það kostar hann sjálfan. Hann beygir sig undir blóðskírn sína til þess að fyrir hann skuli milljónir, sem í háska eru staddar, öðlast eilíft líf. Hann hefur yfirgefið himneskar vistarverur þar sem allt er hreinleiki, hamingja og dýrð til þess að frelsa hinn eina týnda sauð, hina einu veröld sem fallið hefur í synd.Og hann ætlar ekki að hverfa frá köllun sinni. Hann ætlar að verða friðþæging þess mannkyns sem kaus syndina. Nú lýsir bæn hans aðeins undirgefni: „Ef eigi verður hjá því komist að ég drekki þenna kaleik þá verði þinn vilji“ (ÞA, bls. 515, 516).

**Til umræðu**

`Hvernig hjálpar það okkur í þjáningum okkar að vita til þess að Guð sjálfur, sem Kristur, þjáðist meira en nokkurt okkar mun nokkru sinni þjást. Hvaða þýðingu ættu þjáningar Krists okkar vegna að hafa? Hvaða uppörvun getum við dregið af þessum undraverða sannleika? Hafðu í huga eftirfarandi yfirlýsingu Ellen G. White: „Allar þær þjáningar sem eru afleiðing syndarinnar voru lagðar í skaut hins syndlausa sonar Guðs“ (3SM, bls. 129).`

`Rifjið upp þjáningar Krists sem við höfum litið á þessa viku. Hvað eldraunir fór Kristur í gegnum? Að hvaða leyti líkjast þær þjáningum okkar og að hvaða leyti eru þær frábrugðnar þeim? Hvað getum við lært af því hvernig hann brást við þeim sem getur hjálpað okkur í eigin eldraunum?`

`Hver eru sum af uppáhaldsfyrirheitum Biblíunnar í þínum huga, fyrirheit sem þú getur haldið fast við mitt í sorgum og sársauka? Skrifaðu þau niður og gerðu tilkall til þeirra. Deildu þeim með deild þinni.`

`Skrifaðu niður meginatriði þess sem þú hefur lært þennan ársfjórðung. Hvaða svör hefur þú fundið, og hvað er enn óleyst? Hvernig getumvið hjálpað hvert öðru að finna lausn á þeim málum sem eru okkurenn torskilin?`