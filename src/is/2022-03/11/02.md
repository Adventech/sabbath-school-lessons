---
title:  Guð þolinmæðinnar
date:  04/09/2022
---

`Lestu Róm 15.4, 5. Hvaða boðskap til okkar er að finna í þessum versum?`

Við erum venjulega óþolinmóð varðandi það sem okkur virkilega langar í eða okkur hefur verið lofað en við ekki fengið enn. Oft erum við ekki ánægð fyrr en við fáum það sem okkur langar í. En vegna þess að við sjaldan fáum það sem okkur langar í þegar við óskum þess þá verður það til þess að við verðum oft gröm og óþolinmóð. Þegar það gerist er næstum ómögulegt fyrir okkur að hafa frið og bera traust til Guðs.

Bið er sársaukafull. Hebreska orðið sem þýtt er „vona“ í Slm 37.7 er dregið af orðrót sem felur einnig í sér hugmyndir eins og „sársauka,“ „að skjálfa,“ „að engjast.“ Það er ekki auðvelt að læra þolinmæði. Stundum er það kjarninn í því sem eldraunin felur í sér.

`Lestu Slm 27.14; Slm 37.7 og Róm 5.3-5. Hvað segja þessi vers okkur? Hver er ávöxtur þolinmæðinnar?`

Meðan við bíðum getum við einbeitt okkur að einu eða tvennu. Við getum beint huganum að því sem við bíðum eftir eða við getum beint huganum að honum sem hefur allt þetta í höndum sér. Það sem máli skiptir þegar við bíðum eftir einhverju er ekki hve lengi við þurfum að bíða heldur afstaða okkar meðan við bíðum. Ef við treystum Drottni, höfum lagt líf okkar í hendur hans og beygt vilja okkar undir hann, þá getum við treyst því að hann muni gera það sem er best fyrir okkur hversu erfitt sem það kann stundum að vera fyrir okkur að trúa því.

`Eftir hverju bíður þú í örvæntingu? Hvernig getur þú lært að fela Guði allt og tímasetningu þess? Bið þú hann að að hjálpa þér að þroska afstöðu algjörrar undirgefni undir Drottin.`