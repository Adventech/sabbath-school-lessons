---
title:  Að njóta gleði í Drottni
date:  08/09/2022
---

> <p></p>
> „Njót gleði í Drottni, þá veitir hann þér það sem hjarta þitt þráir“ (Slm 37.4).

Þetta er dásamlegt fyrirheit. Hugsaðu þér að fá það sem þú hefur alltaf þráð. En að fá það sem hjarta okkar þráir er háð því að hjarta okkar njóti gleði í Drottni. En hvað felst í því að að njóta gleði í Drottni?

Lestu Slm 37.1-11. Samhengið sem Slm 37.4 er í kemur e.t.v. nokkuð á óvart. Davíð talar um að vera umkringdur af þeim sem vinna gegn Guði og gegn honum. Þegar fólk vinnur gegn okkur eru það oft eðlileg viðbrögð okkar að reiðast og reyna að réttlæta gjörðir okkar. En Davíð er á öðru máli.

**Hvað ráðleggur Davíð fólki Guðs að gera í slíkum kringumstæðum?**

`Slm 37.1`

`Slm 37.5`

`Slm 37.7`

`Slm 37.8`

`Lestu aftur Slm 37.4. Hvað felst í því að „njóta gleði í Drottni“ í ljósi þessara texta?`

Davíð endurtekur á mismunandi hátt að okkur beri að treysta Guði. Treysta honum til að gera eitthvað í málunum. Vertu ekki í uppnámi því að Guð er Guð þinn og hann er að verki fyrir þig á þessu augnabliki. Þú þarft ekki að ryðjast áfram og reyna að laga málin sjálf/sjálfur. Faðir þinn á himnum er við stjórnvölinn. Treystu honum. Treystu honum skilyrðislaust.

Það er í þessu samhengi sem Davíð talar um að njóta gleði í Drottni. Að njóta gleði í Guði þýðir að lifa í stöðugu trausti. Ekkert getur raskað friði okkar því að Guð er hér og hann er að verki. Við getum lofað hann, við getum jafnvel brosað því að enginn getur leikið á Guð. Þegar við lærum að gera það munum við virkilega hljóta það sem hjarta okkar þráir vegna þess að við hljótum það sem elskuríkur faðir okkar vill gefa okkur þegar það kemur sér best fyrir okkur og ríki hans.

`Hvernig getum við lært að njóta gleði í Drottni? Leitaðu leiðsagnar Guðs í bæn um hvernig það geti orðið að veruleika í lífi þínu.`