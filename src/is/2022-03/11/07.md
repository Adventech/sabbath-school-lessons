---
title:  Til íhugunar
date:  09/09/2022
---

Lestu ÆS, bls. 464-466.

Áform Guðs fyrir okkur kann að fela í sér mikla bið og það getur verið okkur sem eldraun. Við getum lært þolinmæði af því að beina sjónum okkar að Guði og treysta því að hann sé að vinna að málunum fyrir okkur. Það geta verið margar ástæður fyrir biðinni en þær tengjast allar uppfyllingu áforma Guðs fyrir okkur og ríki hans. Við kunnum að glata miklu ef við þjótum af stað á undan Guði en við getum haft mikinn ávinning ef við höldum fast við að treysta honum og gleðjast í honum.

Drottinn vegur og metur sérhverja reynslu. Ég get ekki vitað tilgang Guðs með þjáningum mínum en hann veit hvað er best og ég vil vil fela honum sál mína, líkama og anda, honum sem er trúfastur skapari minn. „ ..ég veit á hvern ég trúi. Og ég er sannfærður um að hann er þess megnugur að varðveita það sem mér er trúað fyrir þar til dagurinn kemur“ (2Tím 1.12). Ef við fræddum sál okkar og æfðum hana í að hafa meiri trú og elsku, meiri þolinmæði og algjört traust til hins himneska föður okkar þá veit ég að við mundum hafa meiri frið og hamingju dag hvern er við göngum í gegnum átök lífsins.

„Það er Drottni ekki þóknanlegt að við látum vansæld og áhyggjur draga okkur úr örmum Jesú. Það er þörf fyrir sambland af kyrrlátri bið og varðstöðu. Okkur finnst við ekki vera á réttri leið ef við finnum það ekki og við höldum áfram að líta eftir einhverju tákni sem markar aðstæðurnar. En það sem máli skiptir eru ekki tilfinningarnar heldur trúin“ (2SM, bls. 242).

**Til umræðu**

`Hvað felst í því að Jesús „vegur og metur“ sérhverja reynslu? Hvernig getur það hjálpað okkur meðan við bíðum?`

`Deilið hvert með öðru í deildinni hver reynsla ykkar hefur verið af að bíða þolgóð? Hvað óttuðust þið og hvað gladdi ykkur? Hvernig glímduð þið við það? Hvað lærðuð þið? Hvaða fyrirheit hélduð þið fast við?`

`Hvað getið þið gert sem söfnuður til að hjálpa öðrum sem eru í eldraun er þeir bíða eftir tímasetningu Guðs varðandi eitthvað?`

`Hvaða hlutverki gegnir bænin í að þróa þolinmæðina? Veistu um einhverja aðra sem þú getur beðið fyrir að andi Guðs megi þróa þolinmæði í lífi þeirra?`