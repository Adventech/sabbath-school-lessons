---
title:  Þolgæði Í Eldrauninni
date:  03/09/2022
---

### Lesefni vikunnar
Róm 15.4, 5; Róm 5.3-5; 1Sam 26; Slm 37.1-11.

> <p>Minnistexti</p>
> „En ávöxtur andans er . . . langlyndi“ (Gal 5.22).

Vísindamenn gerðu eitt sinn tilraun með fjögurra ára börn og sykurpúða („marshmallows“). Börnunum var sagt að þau mættu fá sér einn sykurpúða, en ef þau biðu þangað til vísindamaðurinn kæmi tilbaka eftir að hafa lokið nokkrum útréttingum mættu þau fá tvo. Sum barnanna stungu sykurpúða upp í sig strax og vísindamaðurinn var farinn, önnur biðu. Skráð var hverjir voru í hvorum hópi.

Vísindamennirnir fylgdust síðan með þessum börnum allt til táningaaldursins. Þau sem höfðu beðið höfðu aðlagast betur, voru betri nemendur og höfðu meira sjálfsöryggi en þau sem biðu ekki. Það virtist sýna að þolinmæði væri vísbending um eitthvað meira, eitthvað mikilvægt í lyndiseinkunn mannsins. Það kemur því ekki á óvart að Drottinn segir okkur að rækta það.

Þessa viku munum við líta á það sem liggur að baki sumra erfiðustu eldraunanna: eldraun þolgæðisins.

Hugsun vikunnar: Hvers vegna þurfum við stundum að bíða svo lengi eftir einhverju? Hvað getum við lært um þolinmæði í eldraunum?