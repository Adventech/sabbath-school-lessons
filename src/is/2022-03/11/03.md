---
title:  Tímasetning Guðs
date:  05/09/2022
---

`Lestu Róm 5.6 og Gal 4.4. Hvað segja þessi vers okkur um tímasetningu Guðs?`

Í þessum versum segir Páll okkur að Jesús hafi komið til að deyja fyrir okkur á nákvæmlega réttum tíma. Hann segir okkur samt ekki hvers vegna það var réttur tími. Það er auðvelt fyrir okkur að lesa þessi vers og hugsa sem svo: Hvers vegna beið Jesús þúsundir ára áður en hann kom til jarðarinnar til að glíma við syndina – skildi alheimurinn ekki að syndin væri mjög slæm löngu fyrir þann tíma? Við kunnum einnig að spyrja hvers vegna Jesús bíður einnig með endurkomu sína. Við kunnum einnig að spyrja hvers vegna Drottinn bíði svo lengi með að svara bænum okkar.

`Hugsaðu t.d. um spádóminn um 70 vikurnar í Dan 9.24-27 sem bendir fram til Jesú sem Messíasar. Hvað náði spádómurinn yfir langt tímabil? Hvað kennir hann þér um að læra að bíða eftir tímasetningu Guðs jafnvel þó það nái yfir langan tíma að okkar mati?`

Það geta verið margar andlegar ástæður fyrir því að við höfum biðtíma. Í fyrsta lagi getur biðin dregið athygli okkar frá atburðunum og beint henni að Guði sjálfum. Í öðru lagi gefur biðtíminn okkur tækifæri til að fá skýrari mynd af hvötum okkar og löngunum. Í þriðja lagi byggir biðtíminn upp þolgæði – andlegt úthald. Í fjórða lagi opnar biðin dyrnar fyrir eflingu andlegs styrks á sviði trúar og trausts. Í fimmta lagi gefur biðin Guði tækifæri til að koma með viðbótarstykki í pússluspil heildarmyndarinnar. Í sjötta lagi getur svo farið að við vitum aldrei ástæðuna fyrir bið okkar. Þannig lærum við að lifa fyrir trú. Dettur þér aðrar ástæður í hug?

`Hvaða dæmi manst þú eftir í Biblíunni um að Guð geri eitthvað samkvæmt eigin tímaákvörðun sem hjálpa þér einnig að læra að treysta honum til að gera það sem þér er fyrir bestu samkvæmt hans eigin tímaákvörðun? (Hugsaðu t.d. um Abraham og Söru og fyrirheitið um son.) Spyrjum okkur sjálf auk þess: „Hvað er ég e.t.v. að gera sem gæti seinkað bænasvarinu sem gæti annars hafa komið mikið fyrr?“`