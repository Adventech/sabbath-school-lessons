---
title:  Til íhugunar
date:  12/08/2022
---

Lestu Ed, bls. 301-309 og MH, bls. 470, 471.

„Allir geta orðið fyrir miklum áföllum og meiri háttar vonbrigðum endrum og eins. Það koma tímar þegar sorgin er hlutskipti þeirra og það er erfitt að trúa því að Guð sé enn góðgjarn og geri vel við jarðnesk börn sín, dagar þegar erfiðleikar hrjá sálina þar til dauðinn virðist ákjósanlegri en lífið. Margir missa þá tök sín á Guði og lenda í þrældómi efasemda og fjötrum vantrúar. Ef við gætum á slíkum stundum greint með andlegu innsæi merkingu forsjónar Guðs myndum við sjá engla leitast við að frelsa okkur frá okkur sjálfum og kappkosta að setja fætur okkar á grundvöll sem er fastari fyrir en endalausar hæðirnar og þá myndi ný trú og nýtt líf vakna“ (PK, bls. 162).

**Til umræðu**

`Ellen G. White segir að við öll verðum fyrir „miklum áföllum og meiri háttar vonbrigðum.“ Hve vel tökum við hvert eftir öðru á slíkum tímum? Hvernig getum við lært að vera boðberar vonar hvert fyrir annað þegar við verðum fyrir slíkum beiskum vonbrigðum?`

`Farið yfir svör ykkar við lokaspurningu þriðjudagskaflans. Hvaða breytingu tókstu eftir í lífi þínu þegar þú hafðir nærveru Guðs stöðugt fyrir hugskotssjónum?`

`Lesið upphátt valin vers úr Job 38 – 41. Hvaða mynd bregða þau upp af Guði? Hvað lærir þú sem veitir þér von og uppörvun? Hvernig fellur hvíldardagurinn inn í þá mynd? Á hvern hátt hjálpar hann okkur að hafa eðli Guðs og lyndiseinkunn í huga?`

`Umbreytandi von er af himni komin. Það þýðir að við getum beðið um von fyrir hvert okkar. Biðjið fyrir þeim, sem hafa misst vonina nýverið, að von þeirra megi endurnýjast. Hvað getur þú gert fyrir aðra sem berjast við að halda von sinni?`

`Er eitthvert ykkar fúst að deila örvæntingum og reynslum sem urðu til þess að þeir misstu vonina eða trúna? Hvað breytti því? Hverju getum við deilt hvert með öðru sem getur hjálpað þegar við glímum við efasemdir og örvæntingu?`