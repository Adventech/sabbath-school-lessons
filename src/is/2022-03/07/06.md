---
title:  Agi föðurins
date:  11/08/2022
---

`Lestu Heb 12.5-13. Hvaða boðskapur er þar fyrir okkur og hvernig fellur hann inn í það sem við höfum verið að rannsaka þennan ársfjórðung?`

Í Heb 12.5-13 lýsir Páll reynslum í tengslum við aga. Orðið „agi“ kemur tíu sinnum fyrir í þessum versum. Á grísku merkir þetta orð „fræðslu,“ „kennslu,“ „uppeldi“ og „menntun.“  Þannig að aginn felst í því að Guð elur okkur upp í þeim skóla trúarinnar sem Páll lýsti í Heb 11.

Í Heb 11 dregur Páll upp myndir af mönnum og konum trúarinnar. Trú þeirra hélt þeim gangandi þegar þau stóðu andspænis alls kyns reynslum. Þegar við svo komum í 12. kaflann snýr Páll sér til okkar, lesenda sinna, og segir að þar sem svo margir á undan okkur gáfust ekki upp þrátt fyrir ótrúlegar reynslur þá getum við einnig þreytt trúarskeiðið og náð markinu. Lykillinn er fólginn í því að beina sjónum okkar til Jesú (Heb 12.2) þannig að hann geti verið fyrirmynd okkar þegar á reynir (Heb 12.3). Þegar við lesum 12. kaflann er það eins og setja upp lesgleraugu. Án gleraugnanna er skilningur okkar á raunum og viðhorf okkar til þeirra alltaf ógreinileg. En þessi gleraugu lagfæra þá óljósu skýringu á þjáningunum sem menningarheimur okkar íþyngir okkur með og við getum skilið reynslurnar og brugðist við þeim af skynsemi.

**Lestu einkum Heb 12.5-13 með „gleraugunum“ í Heb 12.1-13 og svaraðu eftirfarandi spurningum:**

`Hvaðan kemur aginn?`

`Hver eru viðbrögð okkar við aganum?`

`Hvert er markmiðið með aganum?`

`Lestu Heb 12.1-13 aftur. Gerðu lista yfir þær ástæður sem þú sérð sem grundvöllinn fyrir von. Hvernig hefur þú fundið þessa von í tengslum við andlega „menntun“ þína?`