---
title:  Óbrigðul Von
date:  06/08/2022
---

### Lesefni vikunnar
Hab 1.1-4; Job 38 – 41; Jes 41.8-14; Jer 29.1-10; Heb 12.1-13.

> <p>Minnistexti</p>
> „Og vonin bregst okkur ekki. Því að kærleikur Guðs hefur streymt inn í hjörtu okkar með heilögum anda sem okkur er gefinn“ (Róm 5.5).

Þegar við erum umkringd af brosandi fólki í kirkju er auðvelt að tala og syngja um von. En þegar við erum mitt í eldraun er vonin ekki alltaf jafn sterk. Þegar kringumstæðurnar þröngva að okkur förum við að efast um allt, einkum um visku Guðs.

Í einni af bókum sínum skrifar C. S. Lewis um uppgerðarljón. Einhvern langar til að hitta þetta ljón og spyr því hvort ljónið sé hættulaust og er sagt að það sé ekki hættulaust „en það er gott.“

Þó svo við skiljum ekki alltaf Guð og hann virðist gera ýmislegt sem er óútreiknanlegt þá þýðir það ekki að hann sé andvígur okkur. Það þýðir einfaldlega að við höfum ekki heildarmyndina enn.

En við glímum við þá hugmynd að við verðum að geta skilið Guð og reiknað hann út til þess að við getum haft frið, traust og von. Í okkar huga verður Guð að vera áreiðanlegur og traustur. Með því völdum við okkur vonbrigðum.

Hugsun vikunnar: Hvernig getur skilningur okkar á eðli Guðs hjálpað okkur að viðhalda voninni jafnvel í eldraunum okkar?