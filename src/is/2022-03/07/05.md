---
title:  Áform föðurins fyrir okkur
date:  10/08/2022
---

`Allir leita að von. En hvar er hana að finna? Sumir finna vonina í brosi vinar. Aðrir finna hana í fjárhagsöryggi eða í stöðugu hjónabandi. Hvar leitar þú helst eftir von og uppörvun?`

Jeremía spámaður beinir skrifum sínum til fólks sem hafði misst alla von í útlegð sinni. „Við Babýlonsfljót sátum vér og grétum er vér minntumst Síonar“ (Slm 137.1). En jafnvel þó það væri harmi lostið gefur Jeremía því ástæður fyrir því að það ætti ekki að missa vonina.

`Hvaða ástæður fyrir von eru gefnar í Jer 29.1-10?`

Í þessum versum er athyglinni beint að þremur mikilvægum ástæðum fyrir von.

Í fyrsta lagi segir Guð fólki sínu að það skuli ekki gefa upp vonina þar sem kringumstæður þess eru ekki tilviljunarkenndar né afleiðing ófyrirsjáanlegs ills. Guð sjálfur segir: „Ég sendi [þá] frá Jerúsalem til Babýlonar“ (Jer 29.4). Þó svo Júda virtist umkringd af spillingu þá voru þeir ávallt mitt í hendi Guðs.

Í öðru lagi segir Guð fólki sínu að það eigi ekki að gefa upp vonina þar sem hann geti jafnvel unnið við aðstæður þess. „Vinnið að hagsæld þeirrar borgar sem ég gerði ykkur útlæga til. Biðjið Drottin fyrir henni því að heill hennar er yðar heill“ (Jer 29.7).

Í þriðja lagi segir Guð fólki sínu að það eigi ekki að gefa upp vonina þar sem hann muni leiða það tilbaka á ákveðnum tíma við lok útlegðar þess: „Já, svo segir Drottinn: Þegar sjötíu ár eru liðin í Babýlon mun ég vitja yðar. Þá mun ég standa við heit mitt og flytja yður aftur til þessa staðar“ (Jer 29.10).

Þegar Guð hefur útskýrt fyrir fólki sínu að hann hafi borið ábyrgð á fortíð þess, sé ábyrgur fyrir núverandi aðstæðum og muni ábyrgjast framtíð þess þá lýsir hann á fagran hátt blíðri umhyggju sinni fyrir fólki sínu (sjá Jer 29.11-14).

`Lestu Jer 29.11-14 og settu nafn þitt í stað 2. persónufornafnsins eins og Guð sé að gefa þér þessi fyrirheit. Tileinkaðu þér þessi fyrirheit í hvaða baráttu sem þú átt í.`