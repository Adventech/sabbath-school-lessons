---
title:  Heildarmyndin
date:  07/08/2022
---

Þegar við erum í sárum er mjög auðvelt að álíta að það sem kemur fyrir okkur sé það einasta sem máli skiptir. En myndin er svolítið stærri en einungis „ég“ (sjá Opb 12.7; Róm 8.22).

`Lestu Hab 1.1-4. Hverju stóð Habakkuk andspænis?`

Við gætum reiknað með að Guð myndi segja eitthvað í þessa átt: „Það er virkilega hræðilegt, Habakkuk. Ég skal koma og hjálpa þér strax.“ En svar Guðs var gagnstætt. Hann sagði Habakkuk að málin ættu eftir að versna. Lestu um það í Hab 1.5-11.

Ísrael hafði verið hernumið af Assýríumönnum en Guð sagði að verra væri i vændum. Babýloníumenn myndu herleiða Júdeubúa. Habakkuk hrópar aftur til Drottins í 12.-17. versinu og bíður þess að sjá hvað Guð muni segja.

`Á hvern hátt veita inngangsorðin að fyrirheitum Guðs um eyðingu Babýlon í Hab 2.2, 3 jafnframt von?`

Við finnum fyrirheit Guðs um að eyða Babýloníumönnum í Hab 2. Vitnað er í Hab 2.3 í Heb 10.37 sem bendir til uppfyllingar þess fyrirheits fyrir tilstilli Messíasar í framtíðinni. Á sama hátt og fullvissa er gefin í fyrirheitinu um eyðingu Babýlonar finnum við einnig fullvissu um eyðingu „Babýlonar hinnar miklu“ í Opb 18.2.

Habakkuk var í sjálfheldu milli þess illa sem umlukti hann og fyrirheits Guðs um eitthvað verra í vændum. En það er nákvæmlega sama staða og við erum í í frelsunarsögunni. Mikið illt er allt umhverfis okkur en Biblían segir að málin muni versna að mun. Það sem hjálpaði Habakkuk var að hann fékk að sjá heildarmyndina. Þess vegna getur hann í 3. kaflanum flutt ótrúlega lofgjörðarbæn vegna alls þess sem Guð myndi gera í framtíðinni.

`Lestu Hab 3.16-19. Hvað nefnir Habakkuk sem ástæðuna fyrir von sinni? Hvaða von hefur fólk Guðs er það bíður eftir að loka-viðburðir spádómanna uppfyllist? Hvernig getum við tileinkað okkur þessa von?`