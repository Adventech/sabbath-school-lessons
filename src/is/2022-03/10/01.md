---
title:  Auðmýkt Í Eldrauninni
date:  27/08/2022
---

### Lesefni vikunnar
Esk 24.15-27; 2Mós 32.1-14; Matt 5.43-48; 1Pét 2.18-25; Slm 62. 2-9

> <p>Minnistexti</p>
> „Sælir eru hógværir því að þeir munu jörðina erfa“ (Matt 5.5).

Við heyrum ekki orðið auðmýkt mikið notað í dag nema helst þegar við lesum um Móse eða sæluboðin. En það er heldur ekki erfitt að skilja hvers vegna það er. Auðmýkt er skilgreind sem „að þola rangindi af þolinmæði og án kala.“ Það er því engin furða að við heyrum ekki mikið um hana. Hún er ekki eiginleiki sem er í háum metum í samfélagi okkar í dag. Stundum er þetta orð þýtt sem „hógværð“ í Biblíunni. En hvað um það, hógværð er ekki heldur talin vera ákjósanlegur eiginleiki í flestum samfélögum.

En auðmýkt sem þolir rangindi af þolimæði og án kala er eitt áhrifamesta einkenni Jesú og fylgjenda hans. Samt sem áður er það ekki takmarkið í sjálfu sér. Hógværð getur verið máttugt vopn í höndum þeirra sem eru mitt í þjáningum og raunum. Eldraunin er í rauninni góð til að kenna okkur auðmýkt hjartans því að í auðmýkt okkar og raunum getum við verið áhrifamikil vitni fyrir Guð.

Hugsun vikunnar: Hvaða tengsl eru milli þjáninga og auðmýktar? Hvernig getum við verið vitni fyrir aðra í auðmýkt okkar og raunum? Hvernig getur auðmýkt virkilega verið styrkur fyrir hinn kristna en ekki veikleiki?