---
title:  Til íhugunar
date:  02/09/2022
---

Lestu MH, bls 453, 454; ÞA, bls. 216-228 og Ev, bls. 630.

„Þær þrengingar sem við verðum fyrir geta mildast mjög af þeirri hógværð sem býr í Kristi. Ef við eigum auðmýkt meistara okkar munum við hefja okkur upp yfir þá lítilsvirðingu, þær snuprur, þær skapraunir sem mæta okkur daglega og slík óþægindi hætta að varpa skugga á huga okkar. Hinn æðsti vitnisburður um göfgi kristins manns er sjálfsstjórn hans. Sá sem undir aðkasti og grimmd heldur ekki stillingu sinni og trúnaðartrausti sviptir Guð rétti sínum til að opinbera í honum fullkomnun sinnar eigin lyndiseinkunnar. Hógværð hjartans er styrkur sem aflar fylgjendum Krists sigurs. Hún er tákn um samband þeirra við bústaðina á hæðum“ (ÞA, bls. 219).

**Til umræðu**

`Hvernig hjálpar auðmýkt okkur að hefja okkur yfir særindi og skapraunir? Hvað telur þú að sé mikilvægasta einkenni auðmýktarinnar sem gerir okkur það kleift?`

`Hvernig lítur samfélag þitt á auðmýkt og hógværð? Eru þær virtar eða er litið niður á þær? Hvað er það í þínu umhverfi sem vinnur gegn því að rækta þessa eiginleika?`

`Þekkir þú einhver góð dæmi um einstaklinga sem hafa auðsýnt auðmýkt og hógværð á okkar tímum? Hvernig hefur það birst og hvað getum við lært af því?`

`Hvers vegna er oft litið á auðmýkt og hógværð sem veikleika?`

`Við lásum hvernig Davíð leitaði hælis hjá Drottni. Hvernig virkar það? Hvernig getum við sem söfnuður verið athvarf fyrir þá sem þess þarfnast? Hvernig athvarf býður söfnuður þinn upp á? Hvað getur þú gert til þess að gera hann að athvarfi fyrir þá sem þarfnast þess?`