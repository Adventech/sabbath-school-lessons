---
title:  Brotið brauð og úthellt vín
date:  28/08/2022
---

`Oswald Chambers sagði eitt sinn að við ættum að verða „brotið brauð og úthellt vín.“ Hvað heldur þú að hann eigi við með því?`

Víða í Biblíunni finnum við dæmi um einstaklinga sem voru „bugaðir“ til að þjóna öðrum. Móse var kallaður til að þola endalaust slúður og gagnrýni er hann leiddi fólkið til fyrirheitna landsins. Jósef var kallaður til að fara leið sem fól í sér svik og fangelsun á leið hans til að þjóna í Egyptalandi. Í hvert sinn leyfði Guð ýmsar kringumstæður svo að fólk hans gæti verið sjónarspil um náð hans og umhyggju, ekki einungis þeim sjálfum til handa heldur einnig öðrum til góðs. Guð kann að nota okkur á sama hátt. Það er auðvelt að finna til reiði eða sárinda í slíkum tilvikum. En eins og við sáum í gær er auðmýktin eiginleiki sem Guð hefur gefið okkur til þess að þola slíkt „í þolinmæði og án nokkurs kala.“

`Lestu Esk 24.15-27. Hverju er verið að lýsa? Hvers vegna þurfti Esekíel að fara í gegnum þessa eldraun?`

Í Esk 24.24 segir Guð: „Esekíel mun verða ykkur tákn: Þið munum fara að eins og hann. Þegar það verður munuð þið skilja að ég er Drottinn Guð.“ Vegna fordæmis Esekíels myndu Ísraelsmenn sannfærast um sannleikann varðandi það hver Guð er – Drottinn alvaldur – og þeir myndu sjá þann sannleika í uppfyllingu spádómsins sem líf Esekíels var táknmynd um og þær þjáningar sem hann hafði mætt. Við vitum ekki hve margir muni einnig sjá Drottin alvalda fyrir tilstilli okkar í raunum okkar.

`Lífið sjálft mun buga líf okkar fyrr eða síðar. Hver er reynsla þín af því að eitthvað hefur bugað þig? Hvað hefur þú lært af því? Hvernig getur Drottinn notað bugaða sál þína til að hjálpa öðrum?`