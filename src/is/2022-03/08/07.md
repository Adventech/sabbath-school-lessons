---
title:  Til íhugunar
date:  19/08/2022
---

Lestu PK, bls. 598-606.

„Hefur Guð ekki sagt að hann myndi gefa þeim Heilagan anda sem bæðu hann um það? Og er þessi Andi ekki raunverulegur og sannur leiðbeinandi? Sumir virðast hika við að taka Guð bókstaflega eins og það beri vott um ósvífni af þeirra hálfu. Þeir biðja Guð um að kenna sér en óttast samt að reiða sig á heit Guðs og það sem hann hefur kennt okkur. En eins lengi og við komum í auðmýkt og lærdómsfús til föður okkar á himnum og fús og áköf að læra, hvers vegna ættum við þá að efast um að Guð uppfylli sín eigin fyrirheit? Við megum ekki tortryggja hann og vanvirða hann þannig. Þegar þú hefur leitast við að þekkja vilja hans þá er það verkefni þitt að trúa því að hann muni leiða þig og leiðbeina og blessa er þú gerir vilja hans. Við kunnum að vantreysta okkur sjálfum, að við e.t.v. rangtúlkum kenningar hans, en gerum það að bænarefni og treystum honum algjörlega að Heilagur andi muni leiða okkur til að túlka réttilega áform hans og forsjón“ (6MR, bls. 225).

Trúin styrkist við að glíma við efasemdir og andstæð áhrif. Sú reynsla sem fæst í slíkum átökum er dýrmætari en dýrustu gimsteinar“ (3T, bls. 555).

**Til umræðu**

`Ræðið um eitthvað sem þið trúið á þó að þið sjáið það ekki. Eitthvað sem þið vitið að er raunverulegt þó að þið sjáið það ekki. Hvernig getur það hjálpað þér að skilja hvað felst í því að sjá hann sem er ósýnilegur?`

`Ræðið loka-spurningu miðvikudagskaflans. Hve oft erum við í slíkum kringumstæðum? Hvað getum við gert sem gerir okkur hæfari til að treysta því að leiðir Drottins séu bestar jafnvel þó þær séu ekki í samræmi við drauma okkar?`

`Ef trú okkar „styrkist við að glíma við efasemdir og andstæð áhrif“ og það leiðir til einhvers sem er afar dýrmætt, „dýrmætara en dýrustu gimsteinar,“ hvaða áhrif ætti það þá að hafa á viðhorf okkar til slíkra átaka?`

`Flest okkar hafa séð einstaklinga, jafnvel trúsystkini, í kringumstæðum sem okkur virtust vera hræðilegar. Það versta sem okkur kom í hug gerðist þrátt fyrir bænir og bestu viðleitni. Hvernig eigum við að skilja það í ljósi þess sem við höfum verið að rannsaka?`