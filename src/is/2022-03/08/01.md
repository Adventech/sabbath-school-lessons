---
title:  Að Sjá Hinn Ósýnilega
date:  13/08/2022
---

### Lesefni vikunnar
Róm 8.28-39; Jóh 14.1-14; Ef 1.18-23; Jes 40.27-31.

> <p>Minnistexti</p>
> „Fyrir trú yfirgaf hann Egyptaland og óttaðist ekki reiði konungsins en var öruggur eins og hann sæi hinn ósýnilega“ (Heb 11.27).

Skýrgreiningin á trú sem við finnum í Hebreabréfinu er alltaf hvetjandi. „Trúin er fullvissa um það sem menn vona, sannfæring um þá hluti sem eigi er auðið að sjá“ (Heb 11.1). En hvernig getum við verið viss um það sem við sjáum ekki? Reynsla Móse sýnir það í minnistextanum: Hann „var öruggur eins og hann sæi hinn ósýnilega“ (Heb 11.27).

Það er jafnvel enn meiri áskorun að gera sér grein fyrir því að okkur er ekki einungis ætlað að sjá hinn ósýnilega þegar allt leikur í lyndi heldur einkum þegar allt virðist vera okkur andsnúið. Til þess þurfum við að hafa trú, trú sem líkist trú Krists sem mótast af sannleikanum um Guð og ríki hans. Sannleikurinn um gæsku föðurins, mátturinn sem er fólginn í nafni Jesú, máttur upprisunnar og samúð Guðs eru mikilvæg sannleiksatriði sem gera okkur kleift að vera sterk þegar við eigumst við eldraun og freistumst til að efast um allt.

Hugsun vikunnar: Hvaða sannindi um Guð geta veitt okkur stuðning jafnvel undir verstu kringumstæðum?