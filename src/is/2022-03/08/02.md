---
title:  Ofrausn föðurins
date:  14/08/2022
---

> <p></p>
> „Ef Guð virkilega elskaði mig mundi hann vissulega gera _____________ fyrir mig.“ Hve oft hefur þessari hugsun skotið upp í huga þínum? Við lítum á kringumstæður okkar og förum að velta því fyrir okkur hvort Guð virkilega elski okkur, því að ef hann gerði það væru málunum öðruvísi háttað.

Tvær ástæður fá okkur oft til að efast um gæsku Guðs. Í fyrsta lagi ef við höfum brennandi löngun í hjörtum okkar og huga eftir einhverju sem við teljum að sé gott virðist það vera út í hött að halda að Guð vilji eitthvað annað fyrir okkur. Í öðru lagi kunnum við að efast um gæsku Guðs þegar reynsla okkar rekst á við það sem við trúum. Ef eitthvað lítur vel út, okkur finnst það gott, það hljómar eða bragðast vel þá hlýtur það að vera rétt og gott. Og svo reiðumst við Guði þegar við fáum það ekki.

En það er einmitt við slík tækifæri að trúin kemur inn. Trúin fer að virka einmitt þegar við freistumst til að efast um Guð og gæsku hans.

`Í Róm 8.28-39 er að finna áhrifamikla lýsingu á gæsku Guðs í okkar garð. Hvað finnur þú í þessum versum sem hjálpar okkur að varðveita huga okkar frá því að efast um gæsku Guðs?`

Í Róm 8.32 finnum við mikilvæg rök sem hjálpa okkur að forðast að verða yfirbuguð af kringumstæðum okkar. „Ef Guð hikaði ekki við að leggja allt af mörkum fyrir okkur, tók við okkur eins og við erum og gerði sig berskjaldaðan fyrir öllu því versta með því að senda son sinn er þá nokkuð annað sem hann mundi ekki gera fúslega með gleði fyrir okkur?“ (Message). Hvernig gæti okkur dottið í hug að Guð mundi senda Jesú til að deyja fyrir okkur og vera svo meinfýsinn og nískur í okkar garð?

Það þýðir að sannleikurinn um gjafmildi Guðs í okkar garð, eins og hún birtist í dauða Krists, verði að hafa sterkari áhrif á hugsanagang okkar en allar þær efasemdir sem eldraunin kann að vekja í okkur.

`Hvernig er mögulegt fyrir sannleiksatriði eins og gæsku Guðs að hafa sterkari áhrif á þig en efasemdir þínar? Hugleiddu þann sannleika að Guð gaf Jesú til að deyja í okkar stað og þetta ótrúlega örlæti hans heldur áfram á þúsund mismunandi vegu í lífi þínu. Hvaða áhrif hefur það á trú þína?`