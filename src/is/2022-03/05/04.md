---
title:  Varðveisla fyrir tilbeiðslu
date:  26/07/2022
---

`Lestu Job 1.6 – 2.10. Hver var orsök þjáninga Jobs?`

Það er eitthvað athyglisvert í þessari frásögn. Englarnir koma til að sjá Guð og Satan kemur með þeim. Guð spyr Satan hvar hann hafi verið og Satan svaraði að hann hafi „verið á ferðalagi hingað og þangað um jörðina. Þá spurði Drottin Satan: „Veittir þú athygli þjóni mínum, Job?“ (Job 1.7, 8). Það er í rauninni ekkert athyglisvert við spurninguna sem slíka; það sem vekur eftirtekt er hver það er sem kemur með hana. Það er ekki Satan sem bendir á Job sem einhvern sem þarfnast athugunar, það er Guð sem gerir það. Þó svo Guð viti nákvæmlega hvað muni gerast þá beinir hann athygli Satans að Job. Niðri á jörðinni hefur Job alls enga hugmynd um hve heit eldraun hans á eftir að verða. Og þó svo það sé alveg ljóst að það sé Satan en ekki Guð sem er orsök þjáninga Jobs þá er einnig ljóst að það er Guð sem heimilar Satan að eyðileggja eignir Jobs, börn hans og heilsu. Ef Guð leyfir þjáningar Jobs hvaða máli skiptir hvort það er Guð eða Satan sem orsakar þjáninguna? Hvernig getur Guð verið réttlátur og heilagur þegar hann leyfir Satan að baka Job slíkar þjáningar? Er þetta sérstakt tilvik eða er það einkennandi fyrir það hvernig Guð meðhöndlar okkur í dag?

`Hvernig bregst Job við reynslum sínum samkvæmt Job 1.20, 21?`

Það er mögulegt sð bregðast við slíkum þjáningum á tvennan hátt. Við getum orðið bitur og reið og snúið baki okkar við Guði sem við teljum að sé miskunnarlaus eða alls ekki til eða við getum ríghaldið í hann. Job bregst við hörmungum sínum með því að halda sig í návist Guðs og tilbiðja hann. Í Job 1.20, 21 sjáum við þrjá þætti í tilbeiðslunni sem geta hjálpað þegar við erum angistarfull. Í fyrsta lagi viðurkennir Job hjálparleysi sitt og gerir sér grein fyrir því að hann á ekkert tilkall til neins. „Nakinn kom ég af móðurskauti og nakinn hverf ég þangað aftur“ (Job 1.21). Í öðru lagi viðurkennir Job að Guð er enn við stjórnvölinn: „Drottinn gaf og Drottinn tók“ (Job 1.21). Og í þriðja lagi lýkur Job með því að staðfesta trú sína á réttlæti Guðs: „Lofað veri nafn Drottins“ (Job 1.21).

Horatio Spafford missti mestallar eignir sínar í stórbrunanum í Chicago 1871. Tveim árum síðar sendi hann eiginkonu sína og fjórar dætur til Evrópu til þess að starfa með vakningaprédikaranum Dwight L. Moody. Á leiðinni yfir Atlantshafið rákust tvö skip saman og 266 manns drukknuðu, þar á meðal dætur hans fjórar. Strax og konan hans kom til Evrópu sendi hún honum skeyti þar sem hún sagði: „Bjargaðist ein, hvað á ég að gera?“ Spafford gerði sér ferð yfir hafið en á leiðinni orti hann hinn þekkta enska sálm: „When peace like a river,“ („Er friður sem fljótið æ fyllir mitt líf og sorgin hún er mér sem brim – hvaðeina sem gerist þá kennir þú mér: Mín sál finnur friðinn hjá þér.“)

`Ert þú að fara í gegnum erfiðleika núna? Fylgdu aðferð Jobs. Hvernig gæti það einnig hjálpað þér?`