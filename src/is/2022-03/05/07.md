---
title:  Til íhugunar
date:  29/07/2022
---

Lestu ÆS, bls. 101-107 og 5T, bls. 315-319.

„Guð hefur ávallt prófað sitt fólk í eldstó þjáninganna. Það er í hita eldsins sem sorinn aðskilst frá hinu sanna gulli kristilegs eðlis. Jesús fylgist með reynslunni. Hann veit hver hefur þörf fyrir að hreinsa hinn dýrmæta málm svo að hann geti endurspeglað ljómann af kærleika hans. Guð agar lærisveina sína með þungum raunum. Hann sér að sumir búa yfir kröftum sem unnt er að nota starfi hans til framdráttar og leggur raunir á slíka menn; með guðlegri forsjá sinni kemur hann þeim í aðstæður sem prófa siðferðisþrek þeirra og leiðir í ljós galla og veikleika sem þeir hafa ekki gert sér grein fyrir. . . . Hann bendir þeim á eigin veikleika og kennir þeim að treysta honum því að hann er þeirra eina hjálp og vernd. Þannig nær hann markmiði sínu. Þeir fá fræðslu, þjálfun og ögun til þess að fullnægja þeim mikla tilgangi sem þeim var gefinn kraftur til að uppfylla“ (ÆS, bls. 88).

„Ef í forsjón Guðs við erum kölluð til að þola reynslur skulum við taka upp krossinn og drekka af hinum beiska bikar og minnast þess að það er hönd Guðs sem leggur bikarinn að vörum okkar. Við skulum treysta honum jafnt í dimmunni sem að degi til. Getum við ekki trúað því að hann muni veita okkur allt sem er okkur fyrir bestu? . . . Hvernig getum við neitað að lyfta hjörtum okkar og raust í þakklátri lofgjörð jafnvel í nótt þrenginganna þegar við minnumst þess kærleika til okkar sem birtist á Golgata?“ (5T, bls. 316).

**Til umræðu**

`Hefur eitthvert ykkar átt mjög erfiða trúarreynslu, þó svo hún hafi ekki verið jafn erfið og trúarreynsla Abrahams? Hvað getur þú lært af henni?`

`Hugleiddu síðasta sólarhringinn í lífi Krists fyrir krossfestinguna. Hvaða öfgum mætti hann? Hvernig stóðst hann? Hvaða meginreglur getum við dregið af fordæmi hans og tileinkað okkur þegar við erum í okkar eigin eldraun?`

`Ræðið um hugmyndina sem fram kom í lexíunni um það hvernig við getum notað þjáningar okkar til að þjóna öðrum sem þjást. Þó svo það sé rétt, hver eru sum af þeim vandmálum sem við kynnum að standa andspænis varðandi þá hugmynd?`

`Ellen G. White sagði hér að ofan: „Við skulum treysta honum jafnt í dimmunni sem að degi til.“ Það er auðveldar sagt en gert. Hvernig getum við hjálpað hvert öðru að byggja upp trú sem gerir okkur kleift að gera það? Hvers vegna er mikilvægt að treysta Guði á tímum erfiðleika?`