---
title:  Ofurhiti
date:  23/07/2022
---

### Lesefni vikunnar
1Mós 22; Hós 2.3-15; Job 1.6 – 2.10;  2Kor 11.23-29; Jes 43.1-7.

> <p>Minnistexti</p>
> „En Drottni þóknaðist að kremja hann og þjaka. Þar semhann færði líf sitt að sektarfórn fær hann að sjá niðja sína og lifa langa ævi og vegna hans nær vilji Drottins fram að ganga“ (Jes 53.10).

Þegar eiginkona hins kristna rithöfundar C.S. Lewis lá fyrir dauðanum ritaði Lewis: „Ég tel ekki að ég sé í mikilli hættu að hætta að trúa á Guð. En hættan stafar af því að trúa einhverju hræðilegu um hann. Ég óttast ekki þá niðurstöðu að enginn Guð sé til heldur öllu fremur að svona er þá Guð.“ (A Grief Observed. New York: HarperCollins Publishers, Inc., 1961, bls. 6, 7).

Þegar sársaukinn verður næstum óbærilegur eru sumir sem hafna Guði. En líkt og Lewis freistast margir til að breyta viðhorfi sínu til Guðs og ímynda sér allt mögulegt slæmt um hann. Spurningin er þessi: Hve mikill getur hitinn orðið? Hve mikinn hita er Guð reiðubúinn að hætta á að láta fólk sitt fara í gegnum til þess að ná áformi sínu að móta okkur „eftir mynd sonar síns“ (Róm 8.29).

Hugsun vikunnar: Hvers vegna telur þú að Guð sé fús að eiga það á hættu að þeir sem hann vill að þekki hann og elski misskilji hann? Hve mikið telur þú að Guð sé fús að vera misskilinn í því skyni að móta þig „eftir mynd sonar síns“?