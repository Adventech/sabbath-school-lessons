---
title:  Vegvilltur Ísrael
date:  25/07/2022
---

Frásögnin um Hósea kennir okkur áhrifamiklar lexíur. Mál Hósea var sérstætt. Eiginkona hans, Gómer, fer frá honum og eignast börn með öðrum mönnum. Þrátt fyrir að hún sé honum kynferðislega ótrú býður Guð honum að taka hana aftur og auðsýna henni aftur að fullu elsku sína. Þessi frásögn er dæmisaga um Guð og Ísrael. Ísraelsmenn höfðu yfirgefið Guð og falboðið sig andlega öðrum guðum en Guð elskaði þá enn og vildi sýna þeim elsku sína. En taktu eftir aðferð Guðs!

**Lestu Hós 2.3-15. Hvaða aðferð segist Guð vilja nota til að draga Ísrael til baka til sín? Hvernig ætli fólkið hafi fundið fyrir henni?**

`Hós 2.4, 5`

`Hós 2. 7-9`

`Hós 2. 11, 12`

`Hós 2.13`

Þessi frásögn dregur athyglina að tvennu sem er mikilvægt varðandi það hvernig við skynjum Guð þegar hann leiðir okkur til iðrunar. Í fyrsta lagi eigum við á hættu að gera okkur ekki grein fyrir því að Guð sé að verki. Þegar Ísrael fór í gegnum svo erfiða og sársaukafulla reynslu kann það að hafa verið erfitt fyrir þá að gera sér grein fyrir því að Guð þeirra væri að vinna að frelsun þeirra. Þegar hvassir þyrnar loka leiðum okkar eða við erum króuð inni þannig að við vitum ekki hvert leiðin liggur (Hós 2.8) spyrjum við: „Er þetta Guð“? Þegar okkur skortir nauðsynjar okkar eða erum í vandræðum (Hós 2.11, 12) kemur spurningin: „Gæti faðir okkar staðið að baki alls þessa“? Sannleikurinn er sá að hverjar sem tilfinningar okkar eru þá er Guð ávallt að verki til að leiða okkur til afturhvarfs vegna þess að hann elskar okkur svo mjög.

Í öðru lagi eigum við á hættu að misskilja Guð þegar hann er að verki. Við kunnum að gera okkur grein fyrir því að Guð sé að verki en okkur líkar ekki það sem hann er að gera. Þegar við erum særð eða í vandræðum er auðvelt að ásaka Guð um að vera miskunnarlaus eða hafa ekki gripið inn í málin eða vera alveg sama. En Guð er allaf að vinna að því að endurnýja okkur samkvæmt kærleikssáttmála sínum.

`Lestu Hós 2.16-25. Hvað sýna þessi vers okkur um Guð? Biddu Heilagan anda að sýna þér hvort þú hafir hlaupið frá Guði á einhverju sviði lífs þíns. Ef þú hefur sannfærst um það hvers vegna bíður þú eftir að fara í gegnum eldraun? Hvað hindrar þig í að gefast Guði algjörlega nú þegar?`