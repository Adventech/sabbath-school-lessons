---
title:  Barist Af Lífs Og Sálar Kröftum
date:  30/07/2022
---

### Lesefni vikunnar
Jóh 16.5-15; Kól 1.28, 29; 1Pét 1.13; Matt 5.29; 1Mós 32.

> <p>Minnistexti</p>
> „Að þessu strita ég og stríði með þeim mætti sem Kristur lætur kröftuglega verka í mér“ (Kól 1.29).

Maður og kona sátu hlið við hlið í viðtalsþætti. Bæði höfðu misst barn sem hafði verið myrt. Sonur konunnar hafði verið myrtur 20 árum áður en reiði hennar og biturleiki voru jafn mikil og áður. Maðurinn var andstæða hennar. Hryðjuverkamenn höfðu myrt dóttur hans nokkrum árum áður. Hann talaði um fyrirgefningu í garð morðingjanna og hvernig Guð hefði breytt sársauka hans. Þó svo sárauki hans væri hræðilegur var hann dæmi um það hvernig Guð getur komið með lækningu inn í dimmustu augnablik lífs okkar.

Hvernig geta viðbrögð tveggja aðila verið svo frábrugðin? Hvaða andlegu breytingar verða í lífi hins kristna sem gera honum kleift að þroskast í eldraunum lífsins fremur en að þær yfirbugi hann algjörlega?

Hugsun vikunnar: Hvert er hlutverk vilja okkar og viljastyrks í baráttunni við sjálfið og syndina? Hvernig getum við komist hjá því að láta tilfinningar okkar ráða ákvörðunum okkar? Hvers vegna verðum við að vera þrautseig og gefast ekki upp í eldraun okkar?