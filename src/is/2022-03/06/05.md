---
title:  Róttæk hollusta
date:  03/08/2022
---

> <p></p>
> „Ef hægra auga þitt tælir þig til falls þá ríf það úr og kasta frá þér. Betra er þér að einn lima þinna glatist en öllum líkama þínum verði kastað í helvíti“ (Matt 5.29).

`Hugleiddu orð Jesú hér að ofan. Myndir þú kalla þessi orð róttæk? Hvers vegna?`

Það er þörf á róttækri aðgerð, ekki vegna þess að Guð hafi gert líf hins kristna erfitt heldur vegna þess að okkur og menningarheim okkar hefur rekið svo langt frá áformum Guðs fyrir okkur.  Fólk vaknar upp við vondan draum og veltir því fyrir sér hvernig það gæti hafa rekið svo langt frá Guði. Svarið er ávallt það sama: eitt skref í einu.

`Lestu Matt 5.29, 30. Jesús er að tala um kynferðislega synd. En meginreglan sem að baki liggur á jafnframt við um aðrar syndir. Reyndar á hún almennt við um vöxt okkar í Kristi.`

`Hvaða lykilatriði benti Jesús okkur á með orðum sínum í Matt 5.29, 30. Eigum við virkilega að limlesta okkur?`

Jesús er alls ekki að kalla okkur til að skaða líkama okkar. Þess í stað kallar hann okkur til að hafa stjórn á huga okkar og þar með líkama okkar hvað sem það kostar. Taktu eftir að textinn segir ekki að við ættum að biðja til Guðs og hann muni á svipstundu fjarlægja syndugar tilhneigingar úr lífi okkar. Stundum gerir Guð það í miskunn sinni en oft kallar hann okkur til að sýna róttæka hollustu til að losna við eitthvað eða gera eitthvað sem okkur fellur ekki endilega. Það getur sannarlega verið algjör eldraun. En því oftar sem við veljum réttilega verðum við sterkari og freistingamátturinn dvínar í lífi okkar.

Guð notar stundum eldraunir til að ná athygli okkar þegar svo margar háværar truflanir eru umhverfis okkur. Það er í eldrauninni sem við gerum okkur grein fyrir því hve langt okkur hefur rekið frá Guði. Eldraunin kann að vera kall Guðs til okkar að taka róttæka ákvörðun um að snúa aftur að áformi föðurins fyrir okkur.