---
title:  Andi sannleikans
date:  31/07/2022
---

Hefur þú nokkurn tíma beðið þannig: „Guð, gerðu mig góðan!“ en lítið virtist breytast? Hvernig má það vera að við getum beðið um að umbreytandi máttur Guðs verki í okkur en líf okkar virðist óbreytt? Við vitum að Guð býr yfir ótakmörkuðum yfirnáttúrulegum styrk sem hann leitast við að bjóða okkur af örlæti sínu. Við viljum gjarna notfæra okkur það en samt virðist líf okkar ekki breytast í samræmi við tilboð Guðs.

`Hvers vegna er það? Ein ástæða er óhugnanlega einföld: Þó svo andinn hafi ótakmarkaðan mátt til að breyta okkur þá getur val okkar takmarkað það sem Guð getur gert fyrir okkur.`

`Lestu Jóh 16.5-15. Í þessum versum kallar Jesús Heilagan anda „Anda sannleikans“ (Jóh 16.13). Hvað gefur það til kynna að Heilagur andi geri fyrir okkur?`

Þó svo Heilagur andi geti fært okkur sannleikann um syndugleika okkar þá getur hann ekki látið okkur iðrast. Hann getur einnig sýnt okkur mesta sannleikann um Guð en hann getur ekki neytt okkur til að trúa eða hlýðnast. Ef Guð þvingaði okkur hið minnsta mundum við ekki lengur hafa frjálsan vilja og Satan myndi ásaka Guð um að ráðskast með hug okkar og hjörtu og gæti þannig ásakað Guð um að hafa rangt við í deilunni miklu. Þegar deilan mikla hófst á himnum þvingaði faðirinn hvorki Satan né nokkurn englanna til að trúa því að hann væri góður og réttlátur. Auk þess þvingaði hann ekki englana til að iðrast. Þegar svo margt var aftur í húfi í aldingarðinum Eden þá gerði Guð sannleikann um tréð í miðjum garðinum mjög ljósan en hann hindraði ekki Adam og Evu í að beita frjálsum vilja sínum til að óhlýðnast. Guð meðhöndlar okkur ekkert frábrugðið því í dag. Þannig að Andinn framsetur sannleikann um Guð og syndina og segir svo: „Hvað viltu gera núna í ljósi þess sem ég hef sýnt þér?“

Sama gerist þegar við erum í eldraun. Stundum kemur eldraunin einmitt vegna þess að við höfum ekki hlýðnast eða iðrast synda okkar. Við verðum vísvitandi að velja að opna dyr iðrunarinnar og hlýðninnar til þess að faðirinn geti unnið undir þeim kringumstæðum og máttur Guðs geti komið inn í líf okkar og umbreytt okkur.

`Hvað hefur „Andi sannleikans“ sannfært þig um nýlega? Hve vel hlustar þú á rödd hans? En mikilvægast af öllu er hvernig notar þú valfrelsi þitt?`