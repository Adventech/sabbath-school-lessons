---
title:  Til íhugunar
date:  05/08/2022
---

Lestu ÆS, bls. 136-141 og VK, bls. 51-57.

„Viljinn, sem er svo mikilvægur þáttur í lyndiseinkunn mannsins, var lagður undir stjórn Satans við syndafallið og allt frá þeim tíma hefur hann verið að verki í manninum og fengið hann til að gera það sem honum sjálfum var þóknanlegt en leiddi jafnframt til eyðileggingar mannsins og eymdar hans“ (5T, 515).

„Til þess að fá hjálp Guðs verður maðurinn að viðurkenna veikleika sinn og annmarka. Hann verður að einbeita huga sínum að þeirri miklu breytingu sem þarf að eiga sér stað á honum sjálfum. Hann verður að leggja sig fram við einlæga og staðfasta bæn og viðleitni. Hann verður að losa sig við slæmar venjur og siði. Aðeins með staðfastri viðleitni til að hverfa frá slíkri villu og með aðlögun að réttum meginreglum er unnt að öðlast sigur. Margir ná aldrei þeirri stöðu sem þeir gætu náð vegna þess að þeir bíða eftir því að Guð geri það fyrir þá sem hann hefur gefið þeim kraft til að gera fyrir sig sjálfa. Allir þeir, sem verið er að búa til starfa, verða að fá þjálfun sem fólgin er í strangri andlegri og siðferðilegri ögun. Guð veitir þeim hjálp með því að sameina guðlegan kraft og mannlega viðleitni“ (ÆS, bls. 175).

**Til umræðu**

`Að hve miklu leyti telur þú að við gerum okkur ljóst að vilji okkar var lagður undir stjórn Satans við syndafallið? Hvernig getum við betur skilið hversu fallin við erum og hve mikil náð Guðs er í okkar garð með því að beina huga okkar að lyndiseinkunn Jesú?`

`Lestu frásögnina um Jesú í Getsemane (Matt 26.36-42). Á hvern hátt voru tilfinningar Jesú og óskir andstæðar vilja Guðs? Hvað getum við lært af því?`

`Ræðið um eitthvað í umhverfi ykkar sem getur brotið niður vörn ykkar og gert ykkur viðkvæmari fyrir árásum Satans. Hvað getum við gert til að hjálpa öðrum safnaðarmeðlimum að gera sér grein fyrir þessum hættum og einnig hjálpað þeim sem finnst þeir þarfnist hjálpar?`

`Þekkir þú einhvern í söfnuðinum sem hefur ekki komið þar um hríð og er um það bil að gefast upp eða hefur þegar gert það? Hvað getur þú eða þið gert til þess að uppörva slíkan einstakling og hjálpað honum til að snúa sér ekki frá Jesú? Hvað raunhæft getur þú gert til að hjálpa?`