---
title:  Til íhugunar
date:  16/09/2022
---

Lestu ÆS, bls. 418-422 og 449-448.

Undirgefni undir vilja Guðs kemur þegar við „deyjum“ löngunum okkar og framagirni. Það opnar leiðina til að þjóna öðrum í sannleika. Við getum ekki lifað fyrir Guð án fórnar og án þess að vera stöðugt opin fyrir rödd Guðs. Til þess að við getum með sanni beygt vilja okkar undir vilja föðurins verðum við að kannast við hættuna sem stafar af því að reiða okkur á okkur sjálf og eitthvað annað en orð Guðs og mátt. Þar sem undirgefni undir vilja Guðs er kjarni þess að lifa lífi sem líkist lífi Krists þá kann Guð að leyfa eldraunum að kenna okkur að vera honum háð.

„Vanræksla Elí er greinilega framsett fyrir hvern föður og móður í landinu. Afleiðingarnar af vanhelgum tilfinningum hans og tregðu að gera óþægilega skyldu sína urðu þær að hann uppskar ávöxt ranglætis í spilltum sonum sínum. Bæði það foreldri sem leyfði slíka illsku og börnin sem iðkuðu hana voru sek frammi fyrir Guði og Guð vildi ekki taka á móti neinni fórn fyrir misgjörðir þeirra“ (CG, bls. 276).

**Til umræðu**

`Ræðið um hina ótrúlegu niðurlægingu sem sonur Guðs tók á sig þegar hann kom til jarðarinnar sem maður til þess að deyja fyrir syndir okkar. Hvað segir það okkur um merkingu sjálfsfórnar og sjálfsafneitunar öðrum til góðs? Þó svo við getum vissulega aldrei gert neitt í líkingu við það sem Jesús gerði þá stendur meginreglan og ætti ávallt að vera fyrir hugskotssjónum okkar. Hvernig getum við á okkar sviði líkt eftir þeirri undirgefni og sjálfsfórn sem Jesús sýndi okkur á krossinum?`

`Í hugum margra getur það verið ógnvekjandi að gefast Guði án þess að vita hvað muni gerast næst. Hvaða ráð myndir þú gefa þeim sem reiða sig á sjálfa sig fremur en Guð? Hvað mundir þú segja til þess að hjálpa þeim að losna við ótta sinn við óvissuna eða möguleikann á að hafa stjórn á því sem framtíðin ber í skauti sér?`

`Notið tíma til að biðja fyrir þeim sem þið vitið að eiga erfitt með að beygja sig undir vilja Guðs. Biðjið þess að þeir megi skilja að einasta leiðin til varanlegs friðar er fólgin í því að treysta vilja Guðs. Hvað getið þið jafnframt gert fyrir þá til þess að hjálpa þeim að sjá að þeir geta gefist Guði og vegur hans er ávallt bestur? Hvernig getur Guð notað þig til að hjálpa öðrum að þekkja elsku hans og fúsleika til að sjá fyrir þörfum okkar?`