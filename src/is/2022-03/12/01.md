---
title:  Að Deyja Líkt Og Sáðkornið
date:  10/09/2022
---

### Lesefni vikunnar
Fil 2.5-9; Róm 12.1, 2; 1Sam 2.12 – 3.18; 1Sam 13.1-14; Sak 4.1-14.

> <p>Minnistexti</p>
> „Sannlega, sannlega segi ég yður: Ef hveitikornið fellur ekki í jörðina og deyr verður það áfram eitt. En ef það deyr ber það mikinn ávöxt“ (Jóh 12.24).

Sú mynd sem Jesús bregður upp af hveitikorni sem deyr er hrífandi líking af undirgefni okkar undir vilja Guðs. Fyrst fellur hveitikornið af stilknum án þess að hafa nokkra stjórn á því hvar eða hvernig það fellur til jarðar. Það hefur heldur enga stjórn á jarðveginum umhverfis sem að lokum hylur það.

Í öðru lagi kemur biðtími. Meðan sáðkornið er í jarðveginum veit það ekki hvað framtíðin ber í skauti sínu. Það getur ekki „ímyndað“ sér hvernig lífið verður í framtíðinni því að það er bara hveitikorn.

Í þriðja lagi er það dauðdaginn. Sáðkornið getur ekki orðið hveitistilkur nema það afsali sér þægindum sínum sem sáðkorn. Það verður að „deyja,“ það er að segja að afsala sér því sem það hefur verið fram til þessa svo að það geti ummyndast frá því að vera sáðkorn og orðið planta sem ber ávöxt.

Hugsun vikunnar: Hvers vegna er svo erfitt fyrir okkur að sætta okkur við að vilji Guðs sé það besta fyrir okkur þó svo við vitum að svo sé? Hvernig fordæmi hefur Kristur gefið okkur um undirgefni? Hvernig á líkingin um sáðkornið við um líf þitt?