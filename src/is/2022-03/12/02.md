---
title:  Undirgefni fyrir þjónustu
date:  11/09/2022
---

`Lestu Fil 2.5-9. Hvaða mikilvæga boðskap er þar að finna?`

Nútíma samfélag hvetur okkur til að halda fram rétti okkar og krefjast hans. Það er allt gott og blessað og oft eins og það ætti að vera. En eins og það var með Jesús þá kann Guð að biðja okkur að leggja vilja okkar til hliðar af fúsum og frjálsum vilja til þess að þjóna föðurnum þannig að það muni hafa varanleg áhrif fyrir ríki Guðs. Það kann að vera erfitt og óþægilegt að leggja rétt okkar til hliðar og það getur skapað algjöra eldraun.

Taktu eftir hvernig Jesús fór að því (Fil 2.5-8). Þessi vers lýsa þrem skrefum sem Jesús tók til þess að beygja sig undir vilja föðurins. Páll byrjar frásögn sína með því að minna okkur á að vera „með sama hugarfari sem Kristur Jesús var“ (Fil 2.5).

Til þess að geta frelsað okkur lagði Jesús jöfnuð sinn við Guð til hliðar og flutti til jarðarinnar sem mannvera sem hafði sínar takmarkanir (Fil 2.6, 7).

Jesús kom ekki sem mikil og dýrleg mannvera heldur sem þjónn annarra manna (Fil 2.7).

Sem þjónn mannanna lifði Jesús ekki friðsælu langlífi heldur varð hann þjónn allt til dauða. Hann dó ekki heldur á göfugan og dýrlegan hátt; hann var hlýðinn allt til dauða, já dauðans á krossi (Fil 2.8).

`Á hvaða sviðum lífsins er þetta líf Jesú okkur fyrirmynd? Ef réttindi og jöfnuður eru góð málefni sem ætti að varðveita hver eru þá rökin fyrir því að stundum þurfi að gefa þau upp? Lestu Fil 2.9 í þessu samhengi. Hvernig hjálpar þetta vers okkur að skilja rökin fyrir undirgefni undir vilja föðurins?`

`Biddu um visku frá Heilögum anda varðandi það hvaða rétt þú heldur í sem gæti hindrað undirgefni undir vilja Jesú er þú þjónar fjölskyldu þinni, söfnuði þínum og nágrönnum. Að hvaða leyti ertu fús að þola óþægindi til þess að þjóna öðrum á virkari hátt?`