---
title:  Dauði undanfari þess að þekkja vilja Guðs
date:  12/09/2022
---

Margir kristnir leitast í einlægni við að þekkja vilja Guðs fyrir líf þeirra. „Ef ég bara vissi hver vilji Guðs er fyrir líf mitt mundi ég fórna öllu fyrir hann.“ En jafnvel eftir að hafa lofað Guði þessu kunnum við samt að vandræðast yfir því hver vilji hans í rauninni er. Ástæðuna fyrir því er að finna í Róm 12.1, 2. Páll lýsir því hvernig við getum þekkt vilja Guðs og hann dregur fram mikilvægan þátt: Ef þú vilt vita hver vilji Guðs er þá verður þú fyrst að fórna einhverju.

**Lestu Róm 12.1, 2. Páll segir að við munum geta lært að „skilja hver sé vilji Guðs“ (Róm 12.2) ef:**

`við höfum réttan skilning á miskunn Guðs gagnvart okkur (Róm 12.1).`

`við bjóðum fram okkur sjálf að lifandi fórn til Guðs (Róm 12.1).`

`hugarfar okkar umbreytist (Róm 12.2).`

Einungis umbreytt hugarfar getur virkilega skilið vilja Guðs. En sú endurnýjun er háð því að við deyjum fyrst sjálfinu. Það var ekki nóg að Kristur biði sig fram til að líða fyrir okkur, hann varð að deyja.

Biðjum Heilagan anda að sýna okkur það í lífi okkar sem er ekki alveg „dautt.“ Hvað er það sem andinn vill að við segjum skilið við til þess að verða Guði lifandi fórn?

Þegar eitthvað í lífi okkar er ekki alveg „dautt“ leyfir Guð eldraunum að beina athygli okkar að því. En þjáningar okkar hjálpa okkur ekki einungis að horfast í augu við syndir okkar heldur þær gefa okkur einnig innsýn í það hvernig Jesús gaf sjálfan sig okkar vegna. Elísabet Ellíott lýsir því þannig: „Þegar við leggjum til hliðar einlægustu langanir hjartans færir það okkur ef til vill besta skilninginn á merkingu krossins. . . . og reynslu okkar af krossfestingunni, og þó svo það sé í óendanlega minna mæli en frelsarinn þoldi, þá veitir það okkur samt sem áður tækifæri til að kynnast honum þegar við þjáumst með honum. Í öllum þjáningum okkar kallar hann okkur til þessa samfélags við sig“ (Quest for Love. Grand Rapis, MI: Fleming H. Revell, 1996, bls.182).

`Lestu Róm 12.1, 2 í bænaranda. Hugleiddu hverju þú þarft að afsala þér til þess að geta verið fórn. Hvernig hjálpar það þér að skilja þær þjáningar sem Jesús þoldi þín vegna á krossinum? Hvernig getur sú þekking hjálpað þér að eignast samfélag við Jesú og þjáningar hans?`