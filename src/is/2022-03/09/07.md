---
title:  Til íhugunar
date:  26/08/2022
---

Lestu PK, bls. 190-203 og ÆS, bls. 352-359.

„Við skulum því kenna hjörtum okkar og vörum að tjá Guði lofgjörð fyrir óviðjafnanlega elsku hans. Við skulum kenna sálum okkar að vona og halda sig í ljósinu sem skín frá krossinum á Golgata.  Við ættum aldrei að gleyma því að við erum börn hins himneska konungs, synir og dætur Drottins allsherjar. Það eru forréttindi okkar að hvílast róleg í Guði“ (MH, bls. 253).

„Ég dái hann og vegsama og ég vil að þið vegsamið hann með mér. Lofsyngið Drottni jafnvel þegar myrkið skellur á yfir ykkur. Lofið hann jafnvel á tímum freistinga. Postulinn segir: „Verið ávallt glöð í Drottni. Ég segi aftur: Verið glöð.“ Mun það leiða skugga og myrkur yfir fjölskyldur ykkar? Nei, alls ekki. Það verður eins og sólargeisli. Þannig munuð þið safna saman geislum hins eilífa ljóss frá hásæti dýrðarinnar og dreifa þeim umhverfis ykkur. Ég hvet ykkur til að taka þátt í þessu verki og dreifa þessu ljósi og lífi umhverfis ykkur, ekki aðeins á ykkar eigin veg heldur á veg þeirra sem þú umgengst. Gerið það að takmarki ykkar að bæta þá sem umhverfis ykkur eru, upphefja þá, benda þeim til himins og dýrðarinnar og í stað þess að fá þá til að leita að því sem jarðneskt er að þeir leiti fremur að því sem hefur eilíft gildi, ódauðlegum arfi, auðæfum sem eru óforgengileg“ (2T, bls. 593, 594).

**Til umræðu**

`Hvaða hlutverki gegnir sameiginleg lofgjörð í lífi hins kristna? Hvernig mundir þú lýsa lofgjörðinni á hvíldardagssamkomunni hjá ykkur? Er hún upplyftandi? Hvetur hún meðlimina til að vera trúfastir mitt í raunum sínum og áföllum? Hvað getum við gert ef svo er ekki?`

`Hvað felst í því að lofa Drottin jafnvel þegar myrkur umlykur allt eða lofa hann jafnvel í freistingum okkar? Hvernig getur lofgjörð hjálpað okkur að komast í gegnum slíkar kringumstæður?`

`Hvaða áhrif hefur lofgjörð haft á líf þitt? Hvað getur þú lært af reynslum annarra?`

`Veljið lofgjörðarsálm og lesið hann saman. Hvað kennir hann ykkur um lofgjörð? Hvaða áhrif hefur lofgjörð á trú þína?`