---
title:  Lífið Sem Lofgjörð
date:  20/08/2022
---

### Lesefni vikunnar
Fil 4.4-7; Jós 5.13 – 6.20; Slm 145; Post 16.16-34; 2Kro 20.1-30.

> <p>Minnistexti</p>
> „Verið ávallt glöð í Drottni. Ég segi aftur: Verið glöð“ (Fil 4.4).

Það er alltaf auðvelt að hrópa af gleði til Drottins þegar við erum fagnandi. En það er ekki jafn auðvelt þegar hlutirnir ganga illa og við erum í verstu ógöngum sem hugsast getur, þegar hitnar í kolunum. En það er einmitt þá sem við þurfum, ef til vill meira en nokkru öðru sinni, að lofa Guð því að lofgjörðin hjálpar okkur að viðhalda trúnni.

Lofgjörðin getur reyndar umbreytt svörtustu kringumstæðum okkar. Ef til vill ekki þannig að hún breyti staðreyndunum heldur getur hún breytt okkur og þeim sem umhverfis okkur eru þannig að við getum mætt áskorun okkar.

Lofgjörðin er trúin að verki. Hún er ekki alltaf eðlileg viðbrögð af okkar hálfu en ef við iðkum lofgjörð þannig að hún verði þáttur í lífi okkar hefur hún mátt til að snúa okkur og vinna sigur.

Hugsun vikunnar: Hvað er lofgjörð? Hvernig getur lofgjörð verið svo máttugt andlegt vopn undir erfiðum kringumstæðum? Hvernig getur lofgjörð umbreytt okkur og aðstæðunum umhverfis okkur?