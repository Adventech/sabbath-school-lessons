---
title:  Til íhugunar
date:  15/07/2022
---

Lestu þessa kafla í ÆS: „Brottförin,“ bls. 197-203 og „Frá Rauðahafinu til Sínaí,“ bls. 204-212 og einnig kaflann „Freistingin,“ í ÞA, bls. 73-81.

„Forðum daga leiddi Drottinn fólk sitt til Refídím og hann kann að leiða okkur þangað einnig til að reyna hollustu okkar. Hann leiðir okkur ekki alltaf til ánægjulegra staða. Ef hann gerði það gætum við í sjálfsnægtum okkar gleymt því að hann er hjálpari okkar. Hann þráir að birtast okkur og opinbera þá gnægð sem stendur okkur til boða og hann leyfir raunum og vonbrigðum að koma til okkar þannig að við getum gert okkur grein fyrir hjálparleysi okkar og lærum að ákalla hann okkur til hjálpar. Hann getur látið svalandi vatn streyma út frá eitilhörðum kletti. Við munum ekki vita fyrr en við stöndum frammi fyrir Guði og munum sjá eins og við erum séð og þekkja eins og við erum þekkt hve margar byrðar hann hefur borið fyrir okkur og hversu margar hann hefði með gleði borið ef við í barnslegri trú hefðum komið með þær til hans“ („Refídím“ í RH, 7. apr., 1903).

**Til umræðu**

`Við tölum oft einstaklingsbundið um freistingar sem er auðvitað rétt. En er einnig um hópfreistingar að ræða sem við sem söfnuður gætum þurft að gæta okkar á? Nefnið dæmi.`

`Hefur einhver ykkar verið í „óþægilegri aðstöðu“? Hvers vegna voru þær óþægilegar? Ef þið lentuð í þeim í dag mynduð þið líta þær öðrum augum?`

`Við skiljum öll meginregluna að baki þess að Guð leyfir að raunir hreinsi okkur. En hvernig skiljum við það þegar raunirnar virðast ekki hafa neina meiningu, eins og t.d. þegar einhver deyr skyndilega í bílslysi? Reynið að finna einhver svör við þeim.`

`Takið tíma til að biðja hvert fyrir öðru að hvert ykkar mætti öðlast styrk til að þola raunir og vera trúföst.`

`Þekkið þið einhvern sem hefur villst af leið vegna erfiðleika? Hvað raunhæft gætuð þið gert til að leiða þann einstakling tilbaka?`