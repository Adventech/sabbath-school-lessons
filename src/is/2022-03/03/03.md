---
title:  Rammt vatn
date:  11/07/2022
---

> <p></p>
> „Allur söfnuður Ísrtaelsmanna lagði nú af stað frá Síneyðimörkinni og hélt áfram í áföngum eftir fyrirmælum Drottins. Þeir slógu upp búðum í Refídím . . . [en] ekkert drykkjarvatn var þar að finna“ (2Mós 17.1).

Ef til vill fáum við ekki allt frá Guði sem okkur langar í, en ættum við ekki að reikna með að fá allt sem við þörfnumst? Ekki bara það sem vil höldum að við þörfnumst heldur það sem við höfum virkilega þörf fyrir?

Það var eitt sem Ísraelsmenn vissulega höfðu þörf fyrir og það var vatn. Eftir að Guð í skýstólpanum hafði leitt Ísraelsmenn gegnum Rauðahafið fylgdu þeir honum yfir heita, vatnslausa eyðimörkina í þrjá daga. Það er mjög auðvelt að skilja örvæntingu þeirra í eyðimörkinni, þar sem vatn er lífsnauðsyn. Hvenær fengju þeir vatnið sem þeir þörfnuðust?

Hvert leiðir Guð þá? Skýstólpinn fer til Mara þar sem vatn er loks að finna. Þeir hljóta að hafa verið hrifnir. En þegar þeir brögðuðu vatnið spýttu þeir því strax út þar sem það var rammt. „Þá möglaði fólkið gegn Móse og spurði: „Hvað eigum við að drekka?“ (2Mós 15.24).

Nokkrum dögum seinna er Guð aftur að verki. En í þetta sinn stoppar skýstólpinn þar sem alls ekkert vatn er að finna (2Mós 17.1).

`Lestu 2Mós 15.22-27 og 2Mós 17.1-7. Hvað opinberaði Guð Ísrael varðandi sjálfan sig í Mara og við Refídím? Hvaða lexíu hefðu þeir átt að hafa lært?`

`Hvaða spurningu komu Ísraelsmenn með? (2Mós 17.7). Hefur þú einhvern tímann spurt um það sama? Ef svo er, hvers vegna gerðir þú það? Hvernig leið þér og hvaða lexíu lærðir þú þegar þér var svarað? Hve oft þurfum við að fá svar við spurningu okkar áður en við hættum að spyrja hennar?`