---
title:  Djöfullegar eldraunir
date:  04/07/2022
---

> <p></p>
> „Verið algáð, vakið. Óvinur ykkar, djöfullinn, gengur um sem öskrandi ljón, leitandi að þeim sem hann getur tortímt“ (1Pét 5.8).

`Hvaða boðskap er að finna í þessu versi? Hve alvarlega ættum við að taka þessi orð? Hvað er það í lífi þínu sem sýnir hvort þú takir þau alvarlega?`

Hefur þú nokkru sinni horft á hungrað ljón? Það er tilkomumikil sjón því að þú veist að það getur étið næstum hvað sem það vill. Pétur segir að Satan laumist um á sama hátt. Þegar við lítum í kringum okkur, getum við séð afleiðingarnar af löngun hans að drepa. Dauði, þjáningar og umsnúningur siðgæðis og gilda finnast alls staðar. Við getum ekki komist hjá því að sjá aðfarir Satans.

`Lestu 1Pét 5.8-11. Hvernig ætti hinn kristni að bregðast við ráfi Satans?`

`Hvað lofar Guð að gera fyrir þá sem líða og þjást? 1Pét 5.10.`

Pétur skrifar þetta í tengslum við viðbrögð okkar við árásum Satans á trú hins kristna. En eins og þegar hefur verið nefnt vinnur Satan á margvíslegan hátt. Og þó svo við verðum að gera okkur grein fyrir því að óvinurinn sé raunverulegur og máttugur þá megum við ekki missa kjarkinn, heldur verðum ávallt að minnast þess að Jesús hefur bugað Satan og Satan er því sigraður óvinur. Eins lengi og við erum í sambandi við Jesú, eins lengi og við höldum okkur fast við hann í trú, getur óvinurinn aldrei bugað okkur heldur. Vegna þess sem gerðist á krossinum er sigur Krists sigur okkar.

`Hugleiddu hvernig Satan getur orsakað sársauka á annan hátt. Hvernig getur það sem er skráð í 1Pét 5.8-11 hjálpað okkur til að glíma við þá kvöl sem við finnum til vegna þess að við lifum í syndugum heimi þar sem Satan umturnar öllu?`