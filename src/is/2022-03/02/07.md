---
title:  Til íhugunar
date:  08/07/2022
---

Lestu greinina „Virk bæn“ í ST, 18. nóv., 1903; 4SDABC, bls. 1182 og MLT, bls. 92.

„Hann sem les hjörtu mannanna þekkir lyndiseinkunn þeirra betur en þeir sjálfir. Hann sér að sumir búa yfir mætti og næmleika sem nota mætti við útbreiðslu starfs hans ef þeim væri rétt beitt. Í forsjón sinni leiðir hann þá í mismunandi aðstæður og kringumstæður þannig að þeir geti séð bresti sína sem þeim hafa ekki verið ljósir. Hann gefur þeim tækifæri til að leiðrétta þessa bresti og gera sig hæfa til að þjóna honum. Oft leyfir hann eldum hörmunga að gera áhlaup á þá til þess að hreinsa þá“ (MH, bls. 471).

**Til umræðu**

`Það getur verið virkilega erfitt að uppskera afleiðingarnar af synd okkar. Við spyrjum: „Get ég nokkurn tímann lagfært mál mitt frammi fyrir Guði?“ Hvaða fyrirheit gefur Guð sem geta uppörvað okkur til að gefast ekki upp á slíkum tímum? (Sjá það sem Páll skrifar síðar í Róm 5.1-11). Hvað getur þú sagt við einhvern sem spyr þig um þessi mál?`

`Hvað á E.G. White við þegar hún talar um „forsjón Guðs“? Hvernig virkar hún? Hvernig veist þú hvenær eitthvað gerist fyrir forsjón Guðs? Hvað hefur forsjón Guðs gert í þínu lífi sem hefur verið þér erfið reynsla? Ræðið um hvað þið hafið lært af því. Hvernig gætir þú hjálpað einhverjum sem er að velta því fyrir sér hvort eitthvað sé í rauninni þáttur í forsjón Guðs.`

`Ef þú þekkir einhvern, sem er að fara í gegnum slíka eldraun, skiptir það þá einhverju máli hvað leiddi til slíkrar reynsla? Hvernig ættum við að bregðast við reynslu slíkrar persónu, óháð því hvað leiddi til hennar?`

`Kristinn ungur maður í Suður-Ameríku varð fyrir biturri reynslu. Að henni lokinni flutti hann til Evrópu þar sem hann sagði einhverjum: „Ég skildi líkið mitt eftir í Suður-Ameríku.“ Hvað átti hann við með því? Hvers vegna verðum við öll að vissu leyti að skilja lík okkar eftir einhvers staðar? Hvaða hlutverki gegna reynslur okkar í því ferli?`

`Leggið áform sem deild um að heimsækja sjúkrahús eða einhvern stað þar sem þið getið boðið þeim, sem af einhverri ástæðu eru í eldraun, upp á aðstoð, hvatningu og uppörvun.`