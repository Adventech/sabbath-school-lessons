---
title:  Eldraun hreinsunarinnar
date:  06/07/2022
---

> <p></p>
> „Þess vegna segir Drottinn hersveitanna: Ég mun setja þá í deiglu og reyna þá. Hvað annað get ég gert gegn illsku þeirra?“ (Jer 9.6).

„Ef andi Guðs minnir þig á orð Drottins sem særir þig getur þú verið þess fullviss að þú býrð yfir einhverju sem hann vil særa og deyða“ (Oswald Chambers, My Utmost for His Highest. Uhrlichsville, Ohio: Barbour & Co, Inc., 1963, bls. 271).

`Hvernig skilur þú þessa tilvitnun og ofangreindan Biblíutexta? Hver er reynsla þín af sársauka í tengslum við hreinsunarferlið?`

`Lestu Jer 9.6-15. Guð segir að hann muni setja þjóðina í deiglu og hreinsa hana. Hvaða tvær ástæður gefur Guð fyrir því? (Jer 9.12, 13). Hvernig mun sú hreinsun gerast? Jer 9.14, 15).`

Hreinsunarstarf Guðs og prófun voru róttæk. Það eru ef til vill þrjár ástæður fyrir því að hreinsun og prófun kunna að virðast vera sem eldraunir eða deigla. Í fyrsta lagi finnum við fyrir sársauka þegar Guð leyfir kringumstæðunum að beina athygli okkar að synd okkar. Í Jer 6.29 segir Jeremíah sorgmæddur: „Smiðjubelgurinn másaði en úr eldinum kom aðeins blý. Sá sem bræddi, bræddi til einskis því að þeir illu urðu ekki skildir frá.“ Stundum er þörf fyrir róttækar aðgerðir til þess að ná athygli okkar. Í öðru lagi finnum við til angistar þegar við syrgjum syndina sem okkur er nú augljós. Í þriðja lagi finnum við til vanmáttarkenndar þegar við leitumst við að lifa breyttu lífi. Það getur verið mjög óþægilegt og erfitt að kjósa að losa sig við eitthvað sem hefur átt svo ríkan þátt í lífi okkar.

`Hugleiddu þær syndir sem þú átt í stríði við. Hvernig heldur þú að Guð færi að því að hreinsa þig og reyna í dag? Hvað gætir þú gert til þess að glíma við það vandamál áður en Guð gripi til róttækra aðgerða eins og hann gerði við Ísrael?`