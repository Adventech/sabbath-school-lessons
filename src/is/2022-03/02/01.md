---
title:  Komandi Eldraunir
date:  02/07/2022
---

### Lesefni vikunnar
1Pét 4.12-19; 1Pét 5.8-11; Róm 1.21-32; Jer 9.6-15; 2Kor 12.7-10.

> <p>Minnistexti</p>
> „Þið elskuðu, látið ykkur ekki undra eldraunina, sem yfir ykkur er komin, eins og eitthvað áður óþekkt hendi ykkur. Gleðjist heldur er þið takið þátt í píslum Krists til þess að þið megið einnig gleðjast og fyllast fögnuði þegar dýrð hans birtist“ (1Pét 4.12, 13).

Á tilraunastofum fyrir efnafræði eru ýmis efni oft sett í lítil ker sem eru hituð gífurlega. Eftir því sem kerið hitnar bráðnar annaðhvort efnið, verður að engu, spýtist út eða fuðrar upp eftir því hvaða efni það er. Kerið kallast bræðsluker eða deiglupottur.

Enska orðið sem notað er um slík ker eða pott er crucible sem er skýrgreint sem (1) ílát til að bræða efni við háan hita, (2) erfið prófraun, (3) staður eða kringumstæður þar sem gagnverkandi öfl eru að verki og orsaka eða hafa áhrif á breytingar eða þróun.

Þessar skýrgreiningar hjálpa okkur að skilja það sem gerist í andlegu lífi okkar. Þessa viku munum við beina athyglinni að nokkrum ástæðum fyrir því að við finnum okkur allt í einu undir þrýstingi og verðum fyrir reynslum sem stuðla að því að breyta lyndiseinkunn okkar, þroska hana og styrkja. Það mun hjálpa okkur að gera okkur grein fyrir því sem Guð er að gera í lífi okkar þannig að við vitum hvernig við eigum að bregðast við því þegar við lendum í eldraun.

Hugsun vikunnar: Hver er orsök þeirra erfiðleika sem við verðum fyrir í lífi okkar?