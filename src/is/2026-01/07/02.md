---
title:  Fyrirmyndir okkar
date:   08/02/2026
---

Öll okkar hafa einhvern tímann á ævinni mætt fólki sem við lítum upp til og viljum líkjast. Það er einkum mikilvægt fyrir börn að hafa góðar fyrirmyndir. Æskilegast væri að það séu foreldrar þeirra. Þegar þau vaxa upp finna þau aðrar fyrirmyndir, ef til vill í tengslum við störf sín eða jafnvel í ævisögum sem þau hafa lesið. Þau geta einnig lært hvernig mismunandi persónur Biblíunnar glímdu við áskoranir og borið það saman við eigin lífsreynslur.

Því miður er meira en nóg af slæmum fyrirmyndum. Við verðum stöðugt fyrir árásum lostafullra slúðurfrásagna fjölmiðla um dægurstjörnur. Þó svo lesendur Páls í Filippí hafi ekki þurft að glíma við fjölmiðla þá glímdu þeir við svipaðar áskoranir.

Heimurinn sem Páll lifði í var mjög spilltur, siðlaus og illur líkt og heimur okkar er í dag. Þannig hefur alltaf verið meira en nóg af því illa og mun vera allt til endalokanna. Spurningin er hvernig munum við bregðast við því?

`Lestu Fil 3.17-19. Hvernig er góðum jafnt sem slæmum fyrirmyndum lýst í þessum versum? Hvaða hjálpargögn er okkur gefin til að greina milli þeirra?`

Við megum ekki gleyma elsku Páls til þeirra sem hann er ósammála - hann grætur yfir þeim! Taktu einnig eftir því að hann kallar þá ekki óvini sína heldur „óvini kross Krists“ (Fil 3.18). Páll gerði sér grein fyrir því að mörg stærri mál væru í húfi eins og t.d. hvernig krossinn brýtur niður hindranir og gerir okkur öll jöfn - syndarar sem þarfnast frelsara (sjá Ef 2.11-14).

Við megum heldur ekki líta fram hjá því hvernig Páll hvetur Filippíbúa til að beina athygli sinni að góðu fyrirmyndunum en ekki þeim slæmu, fylgjast með líferni þeirra sem líkjast líferni hans. Það er eftirtektarvert að Páll notar svipað orðalag þegar hann hvetur Rómverja til að „hafa gát á þeim sem vekja sundurþykki og tæla frá þeirri kenningu sem þið hafið numið. Sneiðið hjá þeim“ (Róm 16.17). Svikurunum í Róm er lýst sem mönnum sem „þjóna ekki Drottni vorum Kristi heldur eigin maga“ (Róm 16.18).

`Þó svo Jesús sé auðvitað einasta fullkomna fyrirmyndin þá eru aðrir sem gætu verið góðar fyrirmyndir a.m.k. á sumum sviðum. Hvernig fyrirmynd ert þú fyrir aðra?`