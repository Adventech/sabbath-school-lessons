---
title:  „Standið fast í Drottni“
date:   09/02/2026
---

`Lestu Fil 3.20, 21. Hvaða lifandi lýsingu gefur Páll af því að vera kristinn „ríkisborgari“?`

Ólíkt óvinum krossins sem „hafa hugann á jarðneskum munum“ og hafa engan guð æðri en magann (Fil 3.19) hefur hinn kristni ríkisfang sitt á himnum og Jesús Kristur sjálfur er leiðtogi þeirra. Páll leggur áherslu á þetta með því að benda á þörfina fyrir veikan og forgengilegan líkama okkar (Fil 3.21), sem er undirorpinn sjúkdómum, hnignun og dauða, að ummyndast og verða líkur hinum upprisna dýrðarlíkama Krists.

**Hvernig lýsa eftirfarandi textar hinu dýrðlega fyrirkomulagi?**

`Job 19.25-27`

`Lúk 24.39`

`1Kor 15.42, 44`

`1Kor 15.50-54`

`Kól 3.4`

Að lokum verður dauðinn, „síðasti óvinurinn . . . að engu gerður“ (1Kor 15.26). Þetta er æðsta von okkar, loka-fyrirheitið sem okkur hefur verið gefið í Jesú - ekki aðeins endir dauðans heldur nýr líkami, jafnvel dýrðarlíkami (Fil 3.21).

Í bók sem fjallar um hvernig finna megi hjálpræði án Guðs er fullyrt frekar heimskulega að sigur yfir óttanum við dauðann sé „hjálpræði“ viðurkennir höfundurinn Luc Ferry að kristnin „geri okkur ekki aðeins kleift að yfirstíga óttann við dauðann heldur einnig að vinna sigur yfir sjálfum dauðanum. Þar með virðist það vera einasta útfærslan sem býður upp á áreiðanlegan sigur ódauðleika okkar yfir dauðleika okkar og hafa auðkenni okkar sem einstaklinga fremur en nafnleysi eða óhlutstæða sértekningu“ (Luc Ferry, A Brief History of Thought. New York: HarperCollins, 2011, Kindle edition, bls. 90). Ótrúleg yfirlýsing guðleysingja.

Í huga Páls felur himneskt ríkisfang í sér fyrirheitið um upprisu og eilíft líf í nýrri tilveru sem við getum varla ímyndað okkur í dag.

`Hvers vegna er fyrirheitið um eilíft líf svo mikilvægt fyrir alla sem trúa. Hvað gæti þessi heimur virkilega boðið upp á sem er þess virði að fórna því sem Kristur býður okkur?`