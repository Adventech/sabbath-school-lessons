---
title:  Himneskt ríkisfang
date:   07/02/2026
---

### Lesefni vikunnar

Fil 3.17 - 4.23; 1Kor 15.42-44; Jóh 14.27; Slm 119.165; Job 1.21; 1Tím 6.7.

> <p>Minnistexti</p>
> „Verið ekki hugsjúk um neitt heldur gerið í öllum hlutum óskir ykkar kunnar Guði með bæn og beiðni og þakkargjörð“ (Fil 4.6).

Þessa viku ljúkum við rannsókn okkar á Filippíbréfinu sem er fullt af dýrmætum lexíum og heilræðum varðandi daglegt líf. Og svo virðist sem mörg af þeim háleitu siðfræðigildum sem ríktu í lífi Páls sé að finna í lokaversum þessa bréfs. Líkt og sumar af kenningum Jesú sem eiga við um hið innra líf okkar þá deilir Páll með okkur leyndardómunum að því að lifa gleðiríku kristnu lífi.

En jafnvel þó hlutirnir gangi ekki alltaf að óskum, þá þurfum við ekki að hafa áhyggjur eða missa kjarkinn. Þess í stað eru meginreglur sem hjálpa okkur að finna innri styrk til að mæta áskorunum lífsins og þannig getum við fundið varanlegan frið sem einungis Guð getur veitt. Nútíð og framtíð eru í hendi hans og hann mun sjá fyrir öllum þörfum okkar.

Það mikilvægasta er að við þurfum ekki að byggja von okkar á jarðneskum stjórnvöldum sem yfirleitt valda okkur vonbrigðum. Sem kristnir einstaklingar erum við ríkisborgarar í himnesku ríki Guðs. Og því ríkisfangi fylgja forréttindi, dásamleg forréttindi, en einnig ábyrgð.