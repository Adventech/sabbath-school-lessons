---
title:  „Verið ávallt glöð í Drottni“
date:   10/02/2026
---

`Lestu Fil 4.4-7. Hvernig eigum við finna fyrir friði Guðs?`

Eftir að hafa komið aftur inn á þörfina fyrir einingu (Fil 4.1-3) tekur Páll upp annað efni - að gleðjast í Drottni (Fil 4.4-7).

Hve oft hefur þú verið í „stressi“ yfir einhverju sem leystist svo áreynslulaust um leið og það sá dagsins ljós? Það ver ekki ástæðulaust að Jesús lagði oft áherslu á að við ættum ekki að hafa áhyggjur (sjá Matt 6.25-34; Matt 10.19), og Pétur minnir okkur á að við getum varpað öllum áhyggjum okkar á Drottin „því að hann ber umhyggju fyrir ykkur“ (1Pét 5.7). Í rauninni ættu hin sívaxandi áhyggjuefni heimsins að kveikja von hjá okkur um að koma Drottins sé í nánd (sbr. Matt 24.33; Lúk 21.28; Jak 5.8).

Mótefnið gegn öllum áhyggjum, þar á meðal öllum kringumstæðum, er að senda upp trúarbæn (Fil 4.6, 7). Það er ljóst að okkur ber að trúa og ganga að verki eins og bænum okkar hafi verið svarað, jafnvel áður en við sjáum nokkur merki þess, því að við eigum að biðja „með þakkargjörð.“ Grískan notar einnig orð sem gefur til kynna neyð og mikilvægi (sjá t.d. Lúk 1.13; Fil 1.19; 1Tím 5.5; Jak 5.16). Bænir okkar eru tilmæli en við getum vitað að tekið hefur verið á móti beiðnum okkar svo framarlega sem við höfum lagt þær fram samkvæmt vilja Guðs (1Jóh 5.14). Þá getum við hvílst og haft frið í fullvissunni um að allar beiðnir okkar eru í höndum Guðs.

`Hverrnig auka eftirfarandi textar á skilning okkar á friði Guðs? Slm 29.11; Jes 9.6; Lúk 2.14; Jóh 14.27; 1Kor 14.33.`

Friður Guðs er eitthvað sem heimurinn getur aldrei gefið þar sem friður Guðs kemur frá fullvissunni um að við höfum þegar gjöf eilífs lífs fyrir Jesú, frelsara okkar (Róm 5.1; Róm 6.23). Þessi friður hefur áhrif á alla þætti lífs okkar og „er æðri öllum skilningi“ (Fil 4.7). Við skynjum það ekki með huganum einum sér.

`Hvernig myndir þú lýsa fyrir einhverjum hvað felst í því að finna fyrir friði Guðs?`