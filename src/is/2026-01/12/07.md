---
title:  Til íhugunar
date:   20/03/2026
---

„Sérhver meðlimur fjölskyldunnar ætti að gera sér grein fyrir því að ábyrgð hvílir á honum að leggja sitt af mörkum til að auka þægindi, fyrirkomulag og reglubundið líf fjölskyldunnar. Meðlimir hennar ættu ekki að vinna gegn hver öðrum. Allir ættu í sameiningu að eiga þátt í því góðverki að uppörva hvert annað. Þeir ættu að sýna mildi, umburðarlyndi og þolinmæði, tala hljóðlega og rólega og forðast óreiðu. og hver og einn ætti að gera sitt besta til að létta byrðir móðurinnar. . . .

Hver meðlimur fjölskyldunnar ætti að skilja hvað ætlast sé til af honum í samfélaginu við hina. Allt frá sex ára aldri ættu allir að skilja að það sé hlutskipti þeirra að axla sinn hluta af byrðum lífsins“ (AH, bls. 179, 180).

„Okkur ber að hleypa Kristi inn í hjörtu okkar og heimili ef við ætlum okkur að ganga í ljósinu. Við ættum að tryggja það að heimilið sé sómaheimili. Það ætti að vera smá-himinn hér á jörðu,- staður þar sem lögð er rækt við ástúð þar sem hún er ekki niðurbæld. Hamingja okkar er háð þessari ræktarsemi við kærleikann,- auk samúðar og sannrar háttvísi í umgengni á heimilinu. . . . Við ættum að gleyma okkur sjálfum. Hafa augu okkar opin fyrir tækifærum til að auðsýna þakklæti fyrir greiða sem aðrir hafa gert okkur. Vera vakandi fyrir tækifærum sem uppörvað gætu aðra og létta sorgir þeirra og byrðar með vináttu og örlitlum kærleiksvotti. Svona hugsunaröm greiðasemi sem byrjar innan fjölskyldunnar hjálpar til við að byggja upp lífshamingjuna. Ef við vanrækjum þessa litlu hamingjuvotta eykur það biturleika og sorgir lífsins“ (3T, bls. 539, 540).

**Til umræðu:**

`Hvaða meginreglur hafa hjálpað ykkur sem hjónum í samskiptum ykkar? Hvaða ráðleggingar hafið þið fyrir þá sem eru ógiftir um það hvernig þeir ættu að búa sig undir þær áskoranir sem hjónabandið færir óhjákvæmilega með sér?`

`Margir elskulegir og umhyggjusamir foreldrar sem hafa alið börn sín upp á fínum kristnum heimilum verða oft að glíma við fullorðin börn sem hafna trúnni. Hvaða ráð og uppörvun getur þú gefið þeim? Hvað væri best að láta ósagt?`

`Ræðið nánar hvatninguna um að framganga viturlega? Hvað felst aftur á móti í því að framganga í heimsku? Hvað hefur þú lært af því að framganga stundum í visku og stundum í heimsku?`