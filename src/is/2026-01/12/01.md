---
title:  Að lifa í sátt og samlyndi
date:   14/03/2026
---

### Lesefni vikunnar

Kól 3.18 - 4.6; Ef 5.22-25, 33; Okv 22.6, 15; 1Pét 2.16; 1Þess 5.17.

> <p>Minnistexti</p>
> „Mál ykkar sé ætíð ljúflegt en salti kryddað til þess að þið vitið hvernig þig eigið að svara hverjum manni“ (Kól 4.6).

Þegar fólk lifir og starfar nálægt hvert öðru mætir það mismunandi áskorunum. Skoðanamismunur kann að skapa spennu sem leiðir til rifrildis. Því nánara sem sambandið er þeim mun mikilvægara er að allir lifi í sátt og samlyndi.

Nánustu persónutengslin eru auðvitað innan fjölskyldunnar. Stundum er talað um heimilið sem „fjölskyldufyrirtæki“ sem er athyglisverð leið til að lýsa starfrækslu heimilisins. Það er margt sameiginlegt með rekstri fyrirtækis og heimilishaldi. Almennt samkomulag ætti að ríkja um gildi og markmið. Gott samkomulag ætti að ríkja meðal allra og þeir ættu að leggja sitt af mörkum til þess að hlutirnir gangi vel. Sama meginregla gildir um söfnuðinn sem er að miklu leyti stór fjölskylda.

Í texta dagsins framsetur Páll mikilvægar meginreglur um það hvernig kristin fjölskylda starfar best. Þar sem stjórna ætti hinu kristna heimili á grundvelli meginregla Biblíunnar þá er það að ýmsu leyti starfrækt frábrugðið dæmigerðu rómversku heimili. Páll framsetur dýrmætar meginreglur sem eru hjálplegar í ýmsum félagslegum samböndum bæði á heimilum og utan þeirra.