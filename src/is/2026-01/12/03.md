---
title:  Foreldrar og börn
date:   16/03/2026
---

Börnin gegna mikilvægu hlutverki í heimilishaldinu. Þau þurfa að vita að þau eru elskuð og metin sem meðlimir fjölskyldunnar og borgarar í ríki himinsins. Bænastundir fjölskyldunnar eru mikilvægar. Þær ættu að vera einfaldar og reglubundnar, bæði kvölds og morgna. Börnin geta snemma farið að hjálpa til við að hreinsa til og gegna öðrum ábyrgðarstörfum. Það mikilvægasta er samt að þau hlýði fyrirmælum Páls: „Verið hlýðin foreldrum ykkar í öllu því að það er Drottni þóknanlegt“ (Kól 3.20).

**Lestu eftirfarandi texta. Hvaða meginreglur eru gefnar þar um uppeldi barna?**

`Okv 22.6, 15`

`Matt 19.14`

`5Mós 6.6, 7`

`Okv 1.8, 9`

Ef börnin eru rétt upp alin fyrir Drottin með lífsreglum og fordæmi munu þau verða blessun fyrir fjölskylduna, söfnuðinn og aðra. Leiðbeiningar Páls til hjóna eru gagnkvæmar og í góðu jafnvægi: „Feður, verið ekki höstugir við börn ykkar, það gerir þau ístöðulaus“ (Kól 3.21). Það hefur djúpstæð áhrif á andlegt uppeldi þeirra hvernig foreldrarnir, en einkum feðurnir, bregðast við þeim og aga þau.

Rannsóknir hafa einnig leitt í ljós að þegar báðir foreldrarnir sækja kirkju þá er hærra hlutfall barnanna sem fylgja eftir þeim fremur en þegar aðeins annað þeirra sækir kirkju reglulega. Það er jafnvel enn athyglisverðara að reglubundin kirkjusókn föðurins, jafnvel meira en móðurinnar, leiðir til meiri kirkjusóknar barnanna þegar þau vaxa úr grasi. Það er því ekki hægt að ofmeta hlutverk föðurins þegar um andlega þróun barnanna er að ræða. Það er því mikilvægt að feður taki hlutverki sínu alvarlega.

`Því miður taka ekki allir feður hlutverki sínu alvarlega varðandi það að vera góð fyrirmynd fyrir börn sín. Hvernig getur þekking á Guði sem föður hjálpað til við að bæta það, einkum þegar heimslega sinnaðir feður hafa haft mjög skaðleg áhrif?`