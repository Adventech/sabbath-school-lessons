---
title:  Standa fast í sameiningu
date:   14/01/2026
---

Síðasta bæn Jesú fyrir lærisveinum sínum einkenndist af einu máli -einingu. Jesús leit fram til einingar við föður sinn og einingar við okkur handan krossins: „Faðir, ég vil að þeir sem þú gafst mér séu hjá mér, þar sem ég er, svo að þeir sjái dýrð mina, sem þú hefur gefið mér“ (Jóh 17.24). Jesús bað einnig um að faðirinn varðveitti börn sín „svo að þeir verði eitt eins og við“ (Jóh 17.11). Hann skildi einnig skelfilegar afleiðingar óeiningar - margir myndu ekki trúa. Tvívegis í þessari bæn sinni leggur Jesús áherslu á einingu okkar við föðurinn „til þess að heimurinn trúi að þú hafir sent mig“ (Jóh 17.21, 23).

`Lestu Fil 1.27 og berðu það saman við Jóh 17.17-19. Hvað er það sem bæði Jesús og Páll segja að sé algjört skilyrði fyrir einingu í söfnuðinum?`

Gríska orðið sem þýtt er „hegðið ykkur eins og samboðið er“ þýðir í rauninni „að lifa eins og þegnar/ borgarar“, ekki borgarar jarðnesks ríkis heldur borgarar hins himneska ríkis. Í fjallræðunni er dregin upp falleg mynd af því hvað felst í því að vera börn hins himneska föður og borgarar í ríki hans - að vera fátækir í anda og auðmjúk, að hungra og þyrsta eftir réttlæti, vera miskunnsöm og hjartahrein, friðflytjendur sem snúa hinni kinninni að, að elska óvini sína, blessa þá sem smána þá og gera þeim gott sem hata okkur. Í stuttu máli að gera rétt, ástunda kærleika og þjóna Guði í hógværð“ (Mík 6.8).

Það er erfitt að vera í upnámi eða reiður út í einhvern slíkan, eða er það? Stundum berum við kala til þeirra sem virðast vera of góðir. Við freistumst jafnvel til að lækka í þeim rostann eða finna veikan hlekk í lífi þeirra til að sýna fram á að þeir séu ekki eins góðir og þeir virðast vera, einungis til þess að verðum ánægðari með okkur sjálf. Hvers vegna reynum við ekki að sjá hve mikið betri við getum verið, gjafmildari, miskunnsamari og auðmýkri?

Ellen G. White talaði um þá sem „elska heiminn og ávinning hans meira en þeir elska Guð eða sannleikann“ (5T, bls. 277).

Mjög oft á óeining safnaðarins rætur að rekja til hroka. „Eftir því sem hroki og metnaður heimsins hefur aukist hefur andi Krists horfið og kappgirni, ósætti og deilur komið inn í söfnuðinn og afvegaleitt söfnuðinn og dregið úr mætti hans“ (5T, bls. 240).

Það er því mikilvægt að við lærum þá auðmýkt og hógværð sem Jesús gaf okkur dæmi um. Hugsið ykkur hve frábrugðinn söfnuðurinn væri þá!