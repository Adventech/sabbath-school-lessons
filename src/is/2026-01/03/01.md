---
title:  Líf og dauði
date:   10/01/2026
---

### Lesefni vikunnar

Fil 1.19-30; 1Kor 4.14-16; 2Kor 10.3-6; Jóh 17.17-19; Mík 6.8; Post 14.22.

> <p>Minnistexti</p>
> „Því að lífið er mér Kristur og dauðinn ávinningur“ (Fil 1.21).

Oft er sagt að dauðinn sé hluti af lífinu. Það er lygi. Dauðinn er andstæða lífsins, óvinur lífsins. Dauðinn var engu fremur innbyggður í lífið en bílabrak er innbyggt í bíl. Páll leggur áherslu á að Kristur hafi dáið til þess að hann „gæti að engu gert þann sem hefur mátt dauðans, það er að segja djöfulinn, og frelsað alla þá sem lifðu allan sinn aldur undir ánauðaroki af ótta við dauðann“ (Heb 2.14, 15).

Þó svo Páll væri reiðubúinn að deyja fyrir Krist var hann fullviss um framtíðarörlög sín. Það mikilvægasta fyrir hann nú var að heiðra Krist og boða fagnaðarerindið til eins margra og mögulegt væri. Ef til vill er það ástæðan fyrir því að við höfum svo mörg bréf sem bera nafn hans. Með ritum sínum gat hann náð til margra á ýmsum stöðum, þar á meðal stöðum sem hann hafði aldrei komið til.

Lífið er stutt og það er lífsnauðsynlegt að hafa eins mikil áhrif og mögulegt er varðandi ríki Guðs þann tíma sem Guð gefur okkur. Einn mikilvægasti þátturinn í þeim áhrifum felst í því að við hvetjum til einingar trúarinnar. Þessa viku munum við byrja að sjá að þetta þema var ein mikilvægasta ástæðan fyrir því að Páll skrifaði Filippímönnum.