---
title:  Til íhugunar
date:   16/01/2026
---

„[Frelsaranum] berast til eyrna siguróp píslarvottanna frá píslarbekknum og bálkestinum, dýflissunni og hellum jarðar. Hann heyrir vitnisburð staðfastra einstaklinga sem óttast ekki að bera alvarlegan vitnisburð um trúna þrátt fyrir að vera bjargarlausir, þjáðir og kvaldir og segja: „Ég veit á hvern ég hef trúað.“ Þrátt fyrir að þeir gefi líf sitt fyrir trúna þá lýsa þeir því yfir fyrir heiminum að hann sem þeir byggja traust sitt á geti frelsað til hins ýtrasta“ (AA, bls. 512).

„Aldrei hefur trúin verið fjölbreyttari meðal hinna kristnu en á okkar tímum. Ef þær gjafir [sem nefndar eru í Ef 4.11-13 - postular, spámenn, trúboðar, hirðar og kennarar] voru nauðsynlegar til að viðhalda einingu frumsafnaðarins hversu fremur er þeirra þörf til að endurreisa einingu á okkar tíma. En það er áform Guðs að endurreisa einingu safnaðarins á hinum síðustu dögum eins og kemur ljóslega fram í spádómum Biblíunnar. Við erum fullvissuð um að varðmennirnir muni vera samstilltir þegar Drottinn endurreisir Síon. Einnig munu hinir vitru skilja það á tíma endalokanna. Þegar það gerist mun verða trúareining meðal allra þeirra sem Guð telur vitra. Þeir sem virkilega hafa réttan skilning verða að skilja málin á sama hátt. . . . Það er á grundvelli slíkra hugleiðinga að ljóst er að hið fullkomna ásigkomulag safnaðarins sem sagt er fyrir um er enn í framtíðinni. Þar af leiðandi hafa þessar gjafir ekki náð tilgangi sínum“ (R. F. Cottrell, „Inngangur“ í EW, bls, 140).

**Til umræðu:**

`Hvað er nauðsynlegt í ljósi þessarar tilvitnunar í R. F. Cottrell til þess að Heilagur andi geti innleitt einingu í söfnuði Guðs í dag? Hve mikilvægt er það fyrir einingu safnaðarins að fara eftir þeirri ráðgjöf sem við finnum í anda spádómsins?`

`Hvernig myndir þú útskýra kenningu Biblíunnar um dauðann fyrir vini þínum sem trúir því að Páll og aðrir kristnir sem eru dánir séu nú þegar „með Kristi“ á himnum?`

`Hvernig skiljum við hinar hræðilegu þjáningar í þessum heimi? Hvers vegna hjálpar þemað um deiluna miklu svo mjög að skilja það að einhverju leyti? En hvers vegna verðum við að lokum að líta til Jesú á krossinum sem ýtrustu tjáningu á kærleika föðurins og læra að treysta honum jafnvel á verstu tímum?`