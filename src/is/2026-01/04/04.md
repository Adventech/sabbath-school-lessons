---
title:  Hugar-ígræðsla eða aðgerg?
date:   20/01/2026
---

Sívaxandi fjöldi fyrirtækja um allan heim vinnur að því að setja upp tækni sem sameinar vinnslutækni tölvubúnaðar og mannsheilans. Með öðrum orðum vonast vísindamenn til að hafa áhrif á hugsanir okkar með tölvum með því að tengja heilann við tölvur. Þó svo slíkar ígræðslur virðist gefa góðan árangur, eins og t.d. við að stjórna flogaveiki, þunglyndi og Parkinsonsveiki, þá er ekki erfitt að ímynda sér ískyggilegri notkun. Það er ekki langt í land að stjórnun hugans.

Að vissu marki er hún þegar til staðar. Hugur okkar er eins og talva, en langtum æðri henni. Stöðugt upplýsingaflæði sem er allt umhverfis okkur forritar huga okkar, mótar hugsanir okkar og stjórnar athöfnum okkar. Þegar við sökkvum okkur niður í fjölmiðla mótar heimslegur hugsanagangur fólksins hugsanagang okkar og við förum að hugsa á sama hátt. Það er eins og hugsanagangur annarra sé græddur í eða blandaður við okkar.

En við eigum að hafa „hyggju andans“ líkt og Jesús (Róm 8.6). „Enginn veit hvað í Guði býr nema andi Guðs“ sem Páll sýnir fram á að sé í andstöðu við „anda heimsins“ (1Kor 2.11, 12). Hver er kennari okkar, og hvað erum við að læra?

`Lestu Fil 2.5. Hvað telur þú að felist í því að hafa „sama hugarfar og Kristur?“`

Við getum breytt hugsanagangi okkar en við getum ekki breytt „hjartanu,“ einungis Guð getur gert það. Heilagur andi þarf að gera hjartaaðgerð á okkur með „sverði andans“ (Ef 6.17), lifandi og máttugu orði Guðs, sem „er lifandi og kröftugt og beittara hverju tvíeggjuðu sverði og smýgur inn í innstu fylgsni sálar og anda, liðamóta og mergjar, það dæmir hugsanir og hugrenningar hjartans“ (Heb 4.12). Það er einungis fyrir tilstilli heilags anda að við getum virkilega þekkt okkur sjálf því „svikult er hjartað framar öllu öðru og forhert“ og blekkir okkur (Jer 17.9). Hebreska orðið sem þýtt er „svikult“ bendir til jarðvegs sem er ójafn og auðvelt er að hrasa um. Það felur einnig í sér brögðóttar hugsanir sem eru snúnar og óheiðarlegar. Við þurfum að umbreytast með endurnýjun hugarfarsins til þess að „skilja hver sé vilji Guðs, hið góða, fagra og fullkomna“ (Róm 12.2).

Hvers vegna er svo mikilvægt að við förum eftir leiðbeiningum Páls þar sem hann segir: „Að endingu, systkin, allt sem er satt, allt sem er göfugt, rétt og hreint, allt sem er elskuvert og gott afspurnar, hvað sem er dyggð og hvað sem er lofsvert, hugfestið það“ (Fil 4.8).