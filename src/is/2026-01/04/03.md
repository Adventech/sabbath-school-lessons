---
title:  Uppspretta einingarinnar
date:   19/01/2026
---

Hugleiðið áherslu Páls á eininguna í Fil 2.2 þar sem hann segir að miklu leyti það sama á fjóra mismunandi vegu. Hann beinir athyglinni að huganum, hugsunum og tilfinningum. Trúarleiðtogarnir lögðu yfirleitt áherslu á ytri hegðun en Jesús dró athyglina að hugsunum okkar og tilfinningum. Til dæmis taldi ríki ungi maðurinn að hann hefði alltaf haldið lögmálið. En þegar Jesús sagði honum að selja allt sem hann ætti og gefa fátækum og síðan fylgja sér reyndi það á tengsl hans við jarðneska hluti. Jesús bætti við og sagði að það er það sem kemur frá hjartanu (= huganum) sem saurgar manninn: „Því að frá hjartanu koma illar hugsanir, manndráp, hórdómur, saurlifnaður, þjófnaður, ljúgvitni, lastmælgi“ (Matt 15.19) og „af gnægð hjartans mælir munnurinn“ (Matt 12.34).

`Lestu Fil 2.3, 4. Hvaða hagnýt skref mælir Páll með til að viðhalda einingu í söfnuðinum?`

Orð Páls bregða upp mynd af auðmýkt: „Verið lítillát og metið hvert annað meira en ykkur sjálf. Lítið ekki aðeins á eigin hag heldur einnig annarra.“ Það er auðveldar sagt en gert, er það ekki? En þetta eru meginreglur sem er mikilvægt að hafa í huga í öllum samskiptum okkar við aðra. Oft er það tilhneiging í samræðum að einbeita sér að svari sínu við því sem sagt er fremur en að einbeita sér að því að hlusta til þess að skilja það sem viðræðendurnir eru að segja og reyna að sjá málin frá þeirra sjónarhorni. Deilur rísa oft upp vegna einfalds misskilnings sem aðveldlega hefði mátt komast hjá með því að hlusta vel. Við erum ef til vill ekki sammála en það er frumskilyði að hlusta og leitast við að skilja sjónarmið hins aðilans til að geta byggt upp heilbrigð samskipti og traust.

Páll talar um einingu fyrir andann (Ef 4.3) sem skapar band friðarins (Ef 4.3). Ef deilur rísa upp í söfnuðinum getur heilagur andi kyrrt vatnaganginn og leitt okkur inn í frið og skapað samstillingu. Í sama kafla talar Páll um að verða „einhuga í trúnni og þekkingunni á syni Guðs“ (Ef 4.13). Það er lífsnauðsynlegt að hafa sömu trú og sama skilning á ritningunni sem kemur af að þekkja Krist og kenningar hans til þess að eining geti ríkt á meðal okkar.

`Hvers konar dauði „sjálfsins“myndi leiða okkur til þess að geta metið aðra meira en okkur sjálf? Hvernig getum við lært að gera það? Hve frábrugðin yrði samskipti okkar ef við lifðum öll þannig?`