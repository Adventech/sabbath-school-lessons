---
title:  Eining ávöxtur auðmýktar
date:   17/01/2026
---

### Lesefni vikunnar

Fil 2.1-8; Jer 17.9; Fil 4.8; 1Kor 8.2; Róm 8.3; Heb 2.14-18.

> <p>Minnistexti</p>
> „Gerið þá gleði mína fullkomna með því að vera einhuga, hafa sama kærleika, einn hug og eina sál“ (Fil 2.2).

Eining er styrkur. Það er ekki nóg að vita hvað rétt er, við verðum að gera það. Stundum mistekst okkur þrátt fyrir bestu viðleitni að skapa einingu. Það er þó ekki það sama og að grafa vísvitandi undan einingunni. Það er því engin furða að Páll vilji að Filíppímenn séu einhuga og hafi eina sál..

Páll grundvallar þörfina fyrir einingu á fordæmi Jesú og kennslu. Það er þema í öllu Nýja testamentinu en einkum í bréfum Páls. Óeining alheimsins á rætur að rekja til hroka og valdasýki eins engils á himnum og hún breiddist hratt út jafnvel í fullkomnu umhverfi (sjá Jes 14.12-14). Hún náði fótfestu í Eden á grundvelli svipaðrar óánægju með þær reglur sem Guð hafði sett og lönguninni eftir æðra sviði en Guð hafði sett upp (1Mós 3.1-6).

Þessa viku munum við líta á biblíulegan grundvöll fyrir einingu í söfnuðinum og einbeita huganum að lítillæti Jesú og því sem við getum lært af að virða hann fyrir okkur og hvernig við getum þroskast og líkst honum meira.