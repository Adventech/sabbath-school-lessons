---
title:  Til íhugunar
date:   23/01/2026
---

„Öll sú föðurelska sem hefur birst í gegnum aldirnar í hjörtum mannanna og öll sú blíða sem hefur streymt frá sálum manna er einungis lítil lækjarsytra við endalaust hafið í samanburði við óendanlega og ótæmandi elsku Guðs. Tungan getur ekki tjáð hana né ritföng lýst henni. Þú getur hugleitt hana á hverjum degi lífs þíns eða rannsakað ritningarnar af kappi til að skilja hana, þú getur beitt öllum kröftum þínum og hæfileikum sem Guð hefur gefið þér til að leitast við að skilja kærleika og samúð hins himneska föður, en samt er það ótæmandi verkefni. Þú getur rannsakað þá elsku öldum saman en samt getur þú aldrei að fullu skilið lengd og breidd, hæð og dýpt kærleika Guðs þegar hann gaf son sinn til að deyja fyrir heiminn. Eilífðin mun aldrei að fullu opinbera hann. En þegar við rannsökum Biblíuna og hugleiðum líf Krists og endurlausnaráformið munu þau efni smásaman opna skilning okkar“ (5T, bls. 740).

„Þegar við öðlumst þjálfun í skóla Krists líkt og Móse hlaut munum

við þá læra að verða roggin, eða hafa æðra álit á okkur sjálfum? Nei, alls ekki. Því meira sem við lærum í þessum skóla því meira mun auðmýkt okkar og lítillæti aukast. Okkur á ekki að finnast að nú vitum við allt sem er þess virði að vita. Við ættum að nýta sem best þá hæfileika sem Guð hefur gefið okkur þannig að þegar við hljótum ódauðleika í stað dauðleika okkar munum við ekki skilja það eftir sem við höfum öðlast heldur munum við taka það með okkur. Um endalausa eilífð mun Kristur og endurlausnarverk hans verða rannsóknarefni okkar“ (Ms 36, 1885).

**Til umræðu:**

`Hvaða reynslu hefur þú haft af raunveruleika kærleika Guðs? Talið um mismunandi leiðir til að þekkja kærleika hans og finna fyrir honum?`

`Hvað er átt við þegar sagt er að Jesús hafi verið mönnum líkur (Fil 2.7)? Berðu það saman við Róm 8.3. Ræðið þessi vers í ljósi hvors annnars.`

`Hvaða áskorun varðandi einingu stendur söfnuður þinn andspænis? Hvers vegna ætti fúsleikinn að vera auðmjúkur og gera ekkert „af eigingirni eða hégómagirnd“ (Fil 2.3) að vera góð leið til að byrja að vinna að þeim málum, hver svo sem þau eru?`