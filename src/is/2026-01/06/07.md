---
title:  Til íhugunar
date:   06/02/2026
---

„Hver sem vill byggja upp styrka, samstillta lyndiseinkunn og vill vera vel yfirvegaður kristinn einstaklingur verður að gefa Kristi allt og gera allt fyrir hann þar sem endurlausnarinn þiggur ekki hlutaþjónustu. Hinn kristni verður að læra hvað felst í undirgefni. Hann verður að rannsaka orð Guðs, læra merkingu þess og hlýða fyrirmælum þess. Þannig getur hann náð yfirburðum kristins mælikvarða. Guð er að verki með honum dag hvern og fullkomnar þá lyndiseinkunn sem á að standast lokaraunina. Dag hvern er hinn trúaði að vinna að háleitri tilraun frammi fyrir mönnum og englum að sýna fram á hvað fagnaðarerindið getur gert fyrir fallið mannkyn“ (AA, bls. 483).

„Þeir sem bíða komu brúðgumans ættu að segja við fólkið: „Virtu fyrir þér Guð þinn.“ Síðustu geislar ljóss miskunnarinnar,-og síðasti miskunnarboðskapurinn til handa heiminum öllum,- er opinberun á kærleikseðli hans. Börn Guðs eiga að sýna fram á dýrð hans. Þeir eiga að opinbera í lífi sínu og lyndiseinkunn hvað náð Guðs hefur gert fyrir þá.

Ljós réttlætissólarinnar á að skína í góðum verkum - í orðum sannleikans og athöfnum heilagleikans“ (COL, bls. 415, 416).

**Til umræðu:**

`Hugleiddu spurninguna um að fagna í Drottni. Taktu eftir að það er ekki sagt að við eigum að fagna í reynslum okkar (þó svo Biblían segi það einnig) heldur í Drottni. Hvers vegna er svo mikilvægt að hafa Drottin sífellt fyrir augum, gæsku hans og mátt, elsku hans og hjálpræði? Hvernig myndi það koma okkur að góðum notum mitt í óhjákvæmilegum reynslum lífsins?`

`Taktu eftir því að ofangreindar tilvitnanir lýsa hlutverki náðarinnar við að framleiða góð verk okkar sem kristinna einstaklinga. Hvers vegna er þetta hlutverk náðarinnar svo mikilvægt þegar við lítum fram til bráðrar endurkomu Krists? Þó svo við frelsumst ekki fyrir góð verk erum við virkilega frelsuð ef þau eru ekki hluti af lífi okkar?`

`Hugleiddu hugmyndina um að bera ekki traust til holdsins. Hvað felst í því? Af hverju ættum við ekki að bera traust til þeirra? Er hold okkar ekki Guðs gjöf?`