---
title:  Trú Krists
date:   04/02/2026
---

Við megum ekki missa aðalatrið sem Páll nefnir. Hann varð fyrir dásamlegri breytingu á leiðinni til Damaskus þegar hann skipti gamla lífi sínu sem grundvallaðist á lögmálinu fyrir nærveru Krists í sér - „til þess að ég geti áunnið Krist og reynst vera í honum“ (Fil 3.8, 9).

Að reynast „vera í honum,“ þ.e.a.s. í Kristi er athyglisvert orðalag. Lestu Ef 1.4; 2Kor 5.21; Kól 2.9 og Gal 2.20. Hvað á Páll við með þessari hugmynd samkvæmt þessum versum?

Yfirlýsing Páls um að vera „í Kristi“ hefur mikið verið rædd. En besta skýringin á henni er án efa sú sem Páll sjálfur gaf: „Í fyllingu tímans“ ætlaði Guð sér „að safna öllu sem til er á himni og jörðu undir eitt höfuð í Kristi“ (Ef 1.10). Það hefur verið áform Guðs frá upphafi. Páll lýsir hvernig það gerist: „Honum er það að þakka að þið eruð í samfélagi við Krist Jesú. Hann er orðinn okkur vísdómur frá Guði, bæði réttlæti, helgun og endurlausn“ (1Kor 1.30).

Að „vera í Kristi“ innifelur allt sem felst í frelsunaráforminu, allt frá dögun andlegrar vitundar okkar (visku), til réttlætingar fyrir trú (réttlætis), undirbúnings fyrir himininn (helgunar) og að lokun vegsömun við endurkomuna (endurlausn). Frelsun okkar er verk Krists fyrir okkur og í okkur frá upphafi til enda. Þegar við því „hljótum Krist“ höfum við allt sem við þörfnumst.

`Lestu Fil 3.9. Hvað tvennt ber Páll saman og hvers vegna er alltaf mikilvægt að muna þessar andstæður?`

Eins og Páll komst að þá er eigið réttlæti ekki raunverulegt réttlæti þar sem lögmálið er ekki lífgjafi (sjá Gal 3.21, 22), einungis Kristur getur veitt okkur það fyrir trú. Samt ekki hvaða trú sem er. Jafnvel djöflarnir trúa og skjálfa (Jak 2.19). Einasta trúin sem frelsar er „trú Krists.“ Trú hans ein hefur hlýtt að fullu og getur hlýtt. (Gríska orðið sem þýtt er trú þýðir einnig trúfesti.). Ef við því erum í Kristi og hann lifir í okkur (Gal 2.20) þá lifum við fyrir trú hans á grundvelli trúar okkar á hann.