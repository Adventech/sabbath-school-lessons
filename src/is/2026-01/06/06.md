---
title:  Aðeins eitt -- að þekkja Krist
date:   05/02/2026
---

`Lestu Fil 3.10-16. Hver eru sum aðalatriðin sem Páll nefnir í þessum versum?`

Ekkert er mikilvægara en að þekkja Krist en það tryggir að lokum að hann muni þekkja okkur og kannast við okkur frammi fyrir föðurnum (sjá Matt 7.21-23; Matt 10.32, 33). Hvernig lærum við að þekkja hann? Með því að lesa hið skráða orð hans og lifa samkvæmt því. Við getum ekki þekkt hann augliti til auglitis eins og lærisveinarnir, en þrátt fyrir að þeir þekktu hann þannig þá skildu þeir ekki orð hans, sem sýnir hve nauðsynlegt það er fyrir okkur að Heilagur andi leiðbeini okkur (sjá Jóh 16.13). Því betur sem við þekkjum hann þeim mun nánari erum við honum því við finnum „kraft upprisu hans (Fil 3.10) sem reisir okkur til nýs lífs (Róm 6.4).

Önnur leið til að nálgast Jesú er að „þjást með honum“ (Fil 3.10). Hver erfiðleiki sem við mætum, hver sársaukafull reynsla hjálpar okkur að þekkja og meta réttilega það sem Jesús leið fyrir okkur og einnig að skilja hann og vilja hans betur.

Þriðja leiðin til að koma nær honum er að keppa „að markinu“ (Fil 3.14). Hvað er markið? Gríska orðið sem er þýtt þannig er einungis notað hér í Nýja testamentinu. Það vísar til marklínunnar í keppni og verðlauna sigurvegarans. Páll talar um hana sem „verðlaunanna á himnum, sem Guð hefur í Kristi Jesú kallað okkur til“ (Fil 3.14). Á sama hátt og Kristur fyrir dauða sinn og upprisu steig upp til himins þannig býður Guð okkur að veita sömu himnesku laununum viðtöku - eilífu lífi.

Það er augljóst að við höfum ekki náð því marki enn. Við verðum ekki fullkomin í orðsins fyllstu merkingu fyrr en forgengilegur líkami okkar ummyndast og fær „sömu mynd og dýrðarlíkami hans“ (Fil 3.21). En með því að þekkja hann og bjóða heim nærveru hans í lífi okkar dag hvern,-keppum við að markinu að verða Jesú lík á allan hátt sem mögulegur er,- hér og nú. Þetta er einnig það sem Páll einbeitir sér að. Líkt og í kapphlaupi (sjá 1Kor 9.24-27) hugsum við ekki hvar við höfum verið eða hverjir eru á hælum okkar. Einasta sem við einbeitum okkur að er það sem framundan er- hin himnesku verðlaun sem bíða okkar. Myndin er ljóslifandi: Hlauparinn einbeitir sér að markinu og beitir öllum vöðvum sínum og hallar sér framávið til að ná markalínunni.

`Hvers vegna er svo mikilvægt á göngu okkar með Drottni að líta ekki tilbaka til synda okkar og misktaka en þess í stað horfa fram á við til þess sem okkur hefur verið heitið hér og nú í Kristi?`