---
title:  Skuggi eða veruleiki
date:   04/03/2026
---

`Lestu Kól 2.16-19. Hvaða hefðir kristinna Gyðinga leggur Páll áherslu á í þessum versum?`

Fræðimenn eru enn ekki sammála um hvað það er nákvæmlega sem Páll er að glíma við í þessum versum. Það sem við getum samt verið viss um er að bréf Páls gefur okkur talsverðar upplýsingar um það sem virðist hafa verið mikil áhrif kristinna Gyðinga á þennan söfnuð sem var að mestu leyti heiðinn (Kól 2.13). Trúaðir Gyðingar voru að ota fram málum sem ekki var nauðsynlegt að meðlimirnir fylgdu.

Það er ljóst að Kól 2.16 nefnir ýmsar hefðbundnar venjur Gyðinga sem virðast hafa verið iðkaðar meðal sumra Gyðinga sem snúist höfðu til kristinnar trúar. Þættir sem nefndir eru í Kól 2.18 falla einnig í þann ramma. Jesús gagnrýndi yfirborðskennda auðmýkt meðal trúarleiðtoganna (sjá t.d. Matt 6.1, 5, 7, 16). Við sjáum í Dauðahafsritunum að englar voru ofarlega á lista í sumum hugmyndum Gyðinga um tilbeiðslu. Því virðist sem vandamálin sem Páll stóð andspænis í Kólossu hafi verið svipuð þeim sem hann glímdi við á öðrum stöðum.

Þar sem Kól 2.16 er svo oft misskilinn er mikilvægt að rannsaka það nánar. Ljóst er að það sem um er að ræða er einskonar niðurstaða af því sem á undan er farið. Þar var bent á að bókstafleg umskurn væri óþörf þar sem það er innri breyting hjartans sem skiptir máli (Kól 2.11-15).

„Matur og drykkur“ vísar til matfórnanna sem Ísraelsmenn færðu til musterisins.<sup>5</sup> „Hátíðir, tunglkomur og hvíldardagar“ (Kól 2.16)<sup>6</sup> virðast benda til Hós 2.11 þar sem sama röð helgidaga er nefnt, þar á meðal helgisiðahvíldardagar (sjá t.d. 3Mós 23.11, 24, 32).

Lykillinn að skilningi þessa vers er túlkun Páls sjálfs sem segir að „slíkt er aðeins skuggi þess sem koma átti. Veruleikinn er Kristur“ (Kól 2.17). Líkt og fórnirnar bentu þessir helgisiðadagar fram til starfs Krists. (Sjá 1Kor 5.7; 1Kor 15.23). Sjöunda-dags hvíldardagurinn var aftur á móti stofnaður í Eden, áður en syndin kom í heiminn og löngu áður en helgisiðafórnir hófust í helgidóminum, þess vegna var hann ekki skuggi sem mundi hverfa eftir krossinn.

`Þó svo sjöunda-dags hvíldardagurinn sé ekki vandamálið í þessum texta hvernig gætum við samt tileinkað okkur ráðleggingar Páls um að dæma ekki aðra?`

---

{"style": {"text": {"size": "sm"}}}
<sup>5</sup> Það er eftirtektarvert að grísku orðin sem þýdd eru „matur og drykkur“ eru aldrei notuð um matfórnirnar, heldur einungis um venjulegan mat og drykk sem við neytum“ (Þýð.).

{"style": {"text": {"size": "sm"}}}
<sup>6</sup> Algeng skoðun er að þessar hátíðir séu aðeins skuggi = tákn sem benda fram til „táknfyllingarinnar/ veruleikans = Krists“. Það er samt athyglisvert að í samtíma bókmenntum eru þessi hugtök notuð um yfirborð/yfirskin eða titill og raunveruleika. Til dæmis segir Jósefus um Arkelaus, son Heródesar: „Strax og Heródes var dáinn hafði hann þegar í leyndum mútað einstaklingum til að krýna sig. Hann sat síðan í hásæti og veitti áheyrnir sem konungur. Hann innleiddi breytingar í hernum og veitti stöðuhækkanir. . . . Nú var hann kominn til að biðja yfirmann sinn (keisarann) um skugga konungdómsins (þ.e. opinberan konungstitill) sem hann hafði þegar hrifið til sín (þ.e. veruleika þess að vera konungur) og leyfði þannig keisaranum einungis að ráðstafa titlum en ekki því sem fólst í honum.“ (Jósefus: The Jewish War, II:2,5). (Skugginn = titillinn; veruleikinn = það sem gefur titlinum merkingu; að vera konungur). Hvað sem stendur í sól skapar skugga. Skugginn bendir til veruleika. Án veruleikans væri enginn skuggi. Skuggi án veruleika er marklaus. Kristur (veruleikinn) gefur öllu merkingu. Án hans eru allar (helgi)athafnir (skuggar) marklausar. (Þýð.)