---
title:  Til íhugunar
date:   06/03/2026
---

„Líkt og menn á tímum postulanna reyndu að beita hefðum og heimspeki til að rífa niður trúna á ritningunni þannig er það einnig í dag að óvinur réttlætisins beitir æðri gagnrýni, þróunarkenningunni, andatrú, guðspeki og algyðistrú í viðleitni sinni að leiða sálir á forboðna stigu. Fyrir marga er Biblían sem ólíulaus lampi þar sem þeir hafa snúið huga sínum að tilgátukenndri trú sem leiðir til misskilnings og ruglings. Með „krufningu til mergjar,“ tilgátum og endurgerð staðreynda tortíma vísindalegar rannsóknir trúnni á Biblíuna sem guðlegri opinberun. Þær ræna orð Guðs mætti sínum til að stjórna lífi mannsins, hefja það upp og fylla það andagift. Með andatrúnni er fjölmörgum kennt að trúa því að óskhyggjan sé æðsta lögmálið, takmarkaleysi sé frelsi og maðurinn sé einungis ábyrgur gagnvart sjálfum sér.

Fylgjandi Krists mun heyra tályrði sem postulinn varaði Kólossumenn við. Hann mun rekast á spíritista-túlkanir ritninganna en hann á ekki að taka þær til sín. Rödd hans á að staðfesta eilíf sannindi ritninganna. Með því að beina augum sínum að Kristi ber honum að framganga á hinum merkta vegi og hafna öllum hugmyndum sem eru ekki í samræmi við kenningu hans. Sannleikur Guðs á að vera hugðarefni hans og hugleiðing. Hann á að líta á Biblíuna sem rödd Guðs sem talar beint til hans. Þannig mun hann finna þá visku sem er frá Guði“ (AA, bls. 474, 475).

**Til umræðu:**

`Hvað felst í því að í manninum Kristi „býr öll fylling guðdómsins“ og að hann er „höfuð hvers kyns tignar og valds“ (Kól 2.9, 10)? Sjá einnig Jóh 1.1; Heb 1.3 og 1Pét 3.22.`

`Flest okkar hafa að öllum líkindum heyrt Kól 2.14-16 notað sem rök gegn því að halda sjöunda-dags hvíldardaginn. Hvaða önnur vandamál koma upp auk þeirra sem nefnd eru í lexíunni ef þessir textar eru notaðir til að færa rök fyrir því að að við þurfum ekki lengur að halda fjórða boðorðið?`

`Hvernig bregst þú við þeim sem halda því fram að okkur beri einnig að halda helgisiðalögmálið? Þó svo við fyndum ef til vill einhverja andlega blessun við að halda það hvaða vandamál myndi það skapa?`

`Í tilvitnuninni hér að ofan talar E. G. White um að við ættum að líta á Biblíuna „sem rödd Guðs sem talar beint“ til okkar. Hvers vegna verðum við því að vera vel á verði gagnvart öllu og öllum sem leitast við að veikja trú okkar á vald og innblástur allrar ritningarinnar jafnvel þó það kunni stundum að valda okkur óþægindum?`