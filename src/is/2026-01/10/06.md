---
title:  Mannaboð
date:   05/03/2026
---

`Lestu Kól 2.20-23. Hvernig skilur þú áminningar Páls í ljósi annarra atriða sem rædd eru í þessum kafla?`

Líkt og í Galatabréfinu lýsir Páll áhyggjum sínum yfir því að iðka helgisiði Gyðinga sem „vald heimsvættanna“ (Kól 2.8, 20; sbr. Gal 4.3, 9). Með öðrum orðum þá eru þetta jarðnesk mál líkt og jarðneski helgidómurinn en ríkisborgararéttindi okkar eru á himnum. Við þurfum ekki að vera íþyngd af helgisiðalögmálinu þar sem það sagði fyrir um raunveruleikann sem við njótum fyrir Krist. Þó svo Guð hafi upphaflega gefið okkur þessi fyrirmæli þá hafa þau gegnt hlutverki sínu og því er þeirra ekki lengur þörf.<sup>7</sup>

Þar sem allar þessar reglugerðir liðu undir lok við krossinn, eins og fram kemur þegar hönd Guðs reif fortjald musterisins (Matt 27.51; sbr. Dan 9.27) eru hinir kristnu (þar á meðal kristnir Gyðingar) ekki lengur skuldbundnir að halda þessar reglur. Ef við beygjum okkur undir þau erum við í rauninni að samsama okkur heiminum sem er að nálgast endalokin andstætt þeim nýja heimi sem okkur er heitið í Kristi.

Við væntum hvort sem er „nýs himins og nýrrar jarðar þar sem réttlæti býr“ (2Pét 3.13) og ekki einungis endurnýjunar þessa gamla heims.

Auk þess að farísearnir og hinir skriftlærðu höfðu bætt mannlegum kröfum við reglugerðir Móse (sjá Mrk 7.1-13) þá var ekki lengur mögulegt að líta á helgisiði Gamla testamentisins, sem Kristur hafði uppfyllt, sem fyrirskipanir Guðs heldur einungis mannlegar skyldur. Svo virðist sem þær hafi jafnvel verið orðnar byrði fyrir trúna í stað þess að auka hana. Það er svo auðvelt að líta svo á að með því að gera allt þetta hefji það okkur ekki aðeins yfir þá sem gera það ekki heldur sé það einnig ávinningur fyrir frelsun okkar, gildra sem við viljum ekki falla í.

Niður í gegnum sögu kristninnar hafa Biblíu-sérfræðingar fallið fyrir freistingunni að koma með trúarlegar yfirlýsingar og sölsað þannig undir sig hlutverk heilags anda við að leiðbeina hinum trúuðu varðandi merkingu textans. Kristur sjálfur er uppsprettan sem sannleikur ritningarinnar er runnin frá og Páll og aðrir höfundar Biblíunnar kenna.

`Hvernig getum við verið viss um að við skiljum að einasti grundvöllur trúarinnar byggist á því sem Jesús hefur gert fyrir okkur, við okkur og í okkar stað - auk þess sem hann gerir í okkur?`

---

{"style": {"text": {"size": "sm"}}}
<sup>7</sup> Einnig má líta á þessi mál í ljósi Jes 1.11-18; Róm 14.2-6 og 1Kor 10.31, 32. (Þýð.)