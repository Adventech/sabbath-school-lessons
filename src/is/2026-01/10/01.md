---
title:  Algjör í Kristi
date:   28/02/2026
---

### Lesefni vikunnar

Kól 2; Heb 7.11; Jes 61.3; 1Kor 3.6; 5Mós 31.2426; Róm 2.28, 29; Róm 7.7.

> <p>Minnistexti</p>
> „Enginn skyldi dæma ykkur fyrir mat eða drykk eða það sem snertir hátíðir, tunglkomur eða hvíldardaga. Slíkt er aðeins skuggi þess sem koma átti. Veruleikinn er Kristur“ (Kól 2.16, 17).

Hefur einhver spurt þig hvers vegna þú haldir hvíldardaginn? Ef til vill var jafnvel minnistexti vikunnar notaður sem rök gegn þér. Samt var textinn ekki skrifaður um fjórða boðorðið heldur til að mæta falskenningum falskennara í söfnuðinum. Hverjar voru þær villur?

Í fyrsta lagi er falskenningunum lýst sem „villandi spekitali sem byggist á mannasetningum og er komið frá heimsvættunum en ekki frá Kristi“ (Kól 2.8).

Það hefur einnig með umskurn að gera (Kól 2.11, 16) og helgisiði Gyðinga og reglugerðir varðandi mat (Kól 2.16, 21). Það hafði einnig með tilbeiðslu engla að gera eða viðleitni að líkja eftir tilbeiðslu þeirra (Kól 2.18).

Að lokum grundvallaðist það á mannaboðorðum og mannasetningum og e.t.v. meinlætaiðkun (Kól 2.22, 23).

Þessir falskennarar voru greinilega trúaðir og einlægir en þeir misskildu fagnaðarerindið. Þessa viku munum við kanna hvers vegna það var svo. Einnig munum við sjá að minnistextinn hefur ekkert með helgihald sjöunda-dags hvíldardagsins að gera.