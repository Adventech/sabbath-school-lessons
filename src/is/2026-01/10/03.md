---
title:  Rótföst og vaxandi í Kristi
date:   02/03/2026
---

Þema Kólossubréfsins er ein greinilegasta meginregla lífs hins kristna: „Þið hafið tekið á móti Kristi, Drottni Jesú. Lifið því í honum“ (Kól 2.6). Við öðlumst frelsum með því að veita persónu viðtöku, ekki aðeins kenningum. En með því að taka á móti Jesú meðtökum við einnig allar kenningar hans eins og postularnir og spámennirnir hafa framsett þær (sjá Ef 2.20).

En umfram allt felur viðtaka okkar á Kristi í sér að deyja sjálfinu og algjöra undirgefni okkar undir hinn lifandi Krist.

Það er ekki mögulegt að aðskilja hið lifandi orð (Jesú) frá því ritaða (Bíblíunni). Þau eru tvær hliðar á sama máli. Það er einungis fyrir hjálp ritningarinnar að við getum þekkt Jesú. Við lifum lífi okkar „í honum“, þ.e.a.s. við leyfum orði hans og anda að leibeina okkur í öllum ákvörðunum okkar og athöfnum.

Í Kól 2.7 notar Páll algenga biblíulega myndlíkingu sem líkir hinum kristnu við plöntur. Við verðum rótfest í Kristi þegar við veitum honum viðtöku sem frelsara okkar og aðlögum líf okkar að orði hans. Þannig verðum við „staðföst í trúnni.“

`Hvaða ljósi varpa þessir textar á plöntu-myndlíkinguna sem tákn um hina trúuðu? (Sjá Jes 61.3; Matt 3.10; Lúk 8.11-15; 1Kor 3.6.)`

Páll framsetur þær tvær leiðir sem opnar eru fyrir hina trúuðu. Annars vegar er að vera „garður Drottins“ (Jes 61.3) og halda áfram að vera algjör í Kristi með því að halda fast við hann og kenningar hans. Hinni leiðinni mætti líkja við gerviplöntu sem kann að líta út fyrir að vera ekta en er í rauninni lífvana. Þegar við tileinkum okkur mannasetningar og hefðir verðum við hertekin (Kól 2.8). Þó svo Kristur hafi leyst okkur úr fjötrum er mögulegt að verða hneppt aftur í þrældóm og ánauðarok (Gal 5.1; sbr. Post 15.10).

Með því að taka á móti kenningum sem eru ekki biblíulegar höfnum við Kristi þar sem þeir sem samsinna falskenningum og tileinka sér því miður frábrugðið fagnaðarerindi og hefja mannlegt vald upp yfir vald ritninganna (sjá Gal 1.6-9). Það var hætta í frumsöfnuðinum og er það enn.

`Hver hefur verið reynsla þín af því hvað felst í því að deyja sjálfinu til þess að taka á móti Kristi? Hvers vegna verður það að vera stöðug aðgerð?`