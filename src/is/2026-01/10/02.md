---
title:  Viska og þekking Guðs
date:   01/03/2026
---

Job spurði: „En spekin, hvar er hana að finna og hvar á skilningurinn heima?“ (Job 28.12). Páll svarar því þannig: „Í honum eru allir fjársjóðir spekinnar og þekkingarinnar fólgnir (Kól 2.3; sbr. 1Kor 1.30). Ef við höfum Krist höfum við allt, jafnvel „fulla sannfæringu og innsýn“ varðandi tilgang lífsins (Kól 2.2). Fyrir hann hefur leyndardómur Guðs, sem innifelur allt frelsunaráformið, verið opinberaður.

`Lestu Kól 2.1-7. Hver er tilgangur Páls með að skrifa þetta bréf?`

Páll vill ekki aðeins hjálpa hinum trúuðu í Kólossu til að bera kennsl á villukenningar heldur einnig sameina þá í kristilegum kærleika. Form sagnanna gefa til kynna að Páll er fullviss um að bréfið muni hafa tilætlaðan árangur.

En hann hrósar þeim einnig fyrir „góða skipan hjá ykkur og festu ykkar í trúnni á Krist“ (Kól 2.5).

Hugtakið sem þýtt er „skipan“ er notað í Nýja testamentinu um prestastétt Arons (Lúk 1.8; Heb 7.11) og Melkísedeks (Heb 5.6, 10; Heb 6.20; Heb 7.11, 17) en Páll notar það um skipan safnaðarins (1Kor 14.40) en einnig hér. Stundum er tilhneiging til að líta einfaldlega á skipan og stjórnunarfyrirkomulag safnaðarins sem safnaðarstjórnar án nokkurrar guðfræðilegrar merkingar.

En með því að framsetja viðeigandi fyrirkomulag fyrir guðsþjónustu (sjá t.d. 1Kor 11) og tilgreina hvernig velja eigi safnaðarformenn og þjóna (1Tím 3; Tít 1) gætti Páll sín að varðveita skipulag safnaðarins. Á þann hátt er viska Guðs og kenningar Biblíunnar varðveittar.

Vegna þess hve vel og rétt hjálparar Pál höfðu kennt Kólossumönnum voru þeir staðfastir í trúnni. Hún mun ekki bifast þar sem hún byggir á traustum grundvelli Biblíunnar og ef haldið er fast við hana mun hún vernda þá frá þeim villukenningum sem falskennararnir boðuðu.

`Hver hefur verið reynsla þín af þörfinni fyrir skipulag í andlegu lífi þínu?`