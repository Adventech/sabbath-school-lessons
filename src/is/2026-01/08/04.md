---
title:  Höfuð líkamans (safnaðarins)
date:   17/02/2026
---

`Lestu Ef 1.22 og Kól 2.10. Hvað felst í hugtakinu „höfuð“ í þessum versum? Hvað á Páll við þegar hann segir að Jesús sé „höfuð safnaðarins“ (Ef 5.23)?`

Það er algengt á fjölmörgum tungumálum að tala myndrænt um einhvern í lykilstöðu sem höfuð. Við finnum það einnig bæði í Gamla og Nýja testamentinu. Taktu eftir hvernig það er notað í þessum versum:

1. 2Mós 18.25 - „Móse valdi dugandi menn úr öllum Ísrael og gerði þá að höfðingjum yfir þjóðinni, foringjum þúsund manna, foringjum hundrað manna, fimmtíu manna og tíu manna.“
2. 4Mós 31.26 - „Ættarhöfðingjar safnaðarins.“
3. 5Mós 28.13 - Drottinn gerir Ísrael „að höfði en ekki hala“ ef þeir hlýða.
4. Jes 7.8 - „Því að Damaskus er höfuð Arams og Resín er höfuð Damaskus.“
5. Hós 2.2 - „Júdamenn og Ísraelsmenn munu sameinast og taka sér leiðtoga.“
6. Mík 3.9 - „Heyrið þetta, leiðtogar Jakobs ættar, höfðingjar Ísraels ættar.“
7. 1Kor 11.3 - „Ég vil að þið vitið að Kristur er höfuð sérhvers karlmanns.“

Þar af leiðandi sér Kristur, sem höfuð safnaðarins, fyrir forystu, leiðsögn og næringu fyrir söfnuðinn (sjá Kól 2.19).

`Lestu 1Kor 12.12-27. Hér lýsir Páll einnig söfnuðinum sem „líkama.“ Hvað annað felur þessi myndlíking í sér varðandi söfnuðinn?`

Á sama hátt og líkaminn getur ekki lifað án höfuðsins þá getur lífið verið mikið erfiðara ef einn lim vantar eða er særður. Við gerum okkur ekki alltaf grein fyrir hve mikilvægur hann er fyrr en við missum hann.

`Ef þú þyrftir að fórna lim eða auga, hvort myndir þú velja? Hvað segir það þér um mikilvægi hvers meðlims í söfnuðinum?`