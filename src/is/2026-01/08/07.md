---
title:  Til íhugunar
date:   20/02/2026
---

„Hver sem væri bara maður og segði það sem Jesús sagði væri ekki mikill siðfræðikennari. Hann væri annað hvort brjálæðingur líkt og maður sem segðist vera soðið egg eða þá djöfullinn frá helvíti. Það er okkar að velja. Annað hvort var og er þessi maður sonur Guðs eða þá vitfirringur eða eitthvað enn verra. Þú getur þaggað niður í honum sem heimskingja, þú getur hrækt á hann og drepið hann sem djöful, eða þú getur fallið að fótum hans og kallað hann Drottin og Guð. En látum ógert að framsetja einhverja niðrandi vitleysu um hann sem mikinn kennimann. Það er ekki á okkar valdi að gera það og hann ætlar sér það ekki“ (C. S. Lewis, Mere Christianity. New York, Collier Books, 1952, bls. 41).

„Faðirinn er heildarfylling guðdómsins og er ósýnilegur dauðlegum augum. Sonurinn er hin sýnilega heildarfylling guðdómsins. Orð Guðs lýsir því yfir að hann sé nákvæm ímynd veru hans“ (Ev, bls. 614).

„Kristur er sonur Guðs sem hefur áður verið til og hefur tilveruna í sjálfum sér. . . . Þegar Kristur talar um fortilveru sína leiðir hann hugann tilbaka um ótaldar aldir. Hann fullvissar um að sá tími hafi aldrei verið til að hann hafi ekki verið í nánu sambandi við hinn eilífa Guð. . . . Hann var jafningi Guðs, ótímabundinn og almáttugur. . . . Hann er hinn eilífi sonur sem hefur tilveruna í sjálfum sér“ (Ev. bls. 615).

**Til umræðu:**

`Hugleiddu spurninguna um eilífan guðdóm Jesú. Hugleiddu einnig hvaða afleiðingar það hefði fyrir frelsunaráformið í heild sinni og merkingu fórninnar á krossinum ef Jesús væri ekki hin eilífi Guð sem var ekki skapaður heldur hafði alltaf verið til allt frá örófi alda. Hvers vegna er sú kenning svo mikilvæg? Ræðið um hvaða þýðingu það hefði ef Jesús væri ekki eilífur en hefði að einhverju leyti verið skapaður. Hvað myndi glatast við þess konar hugsanagang?`

`Hvers vegna verðum við að hafa í huga hugmyndina um heildar-þátttöku alheimsins í og áhuga hans á því sem Jesús gerði hér þegar við hugsum um Jesú, fagnaðarerindið og frelsunaráformið? Hvað hlýtur að hafa komið upp í huga þeirra þegar þeir sáu skapara sinn, hinn eilífa skapara, á krossinum? Það er eitt að við fyllumst lotningu yfir því og annað fyrir ófallna veröld sem þekkti hann í eilífri dýrð hans. Hvað hlýtur að hafa fyllt huga þeirra þegar þeir sáu hann sem þeir tilbáðu á himnum deyja á krossinum?`

`Hvað myndir þú segja við einhvern sem trúir ekki að faðirinn og sonurinn hafi ávallt verið til samtímis? Hvers vegna er það svo mikilvægur sannleikur? Hvernig myndir þú útskýra að sá tími hafi aldrei verið að faðirinn væri án sonarins, nema á krossinum þegar um var að ræða tímabundið „rof á sam-guðlegum mætti“ (7SDABC, bls. 924).`