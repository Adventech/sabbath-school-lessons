---
title:  Yfirburðir Krists
date:   14/02/2026
---

### Lesefni vikunnar

1Mós 1.26, 27; Kól 1.15-20; Jóh 1.1-3; Ef 1.22; 1Kor 12.12-27; 1Kor 4.9; Róm 6.3, 4.

> <p>Minnistexti</p>
> „Hann er ímynd hins ósýnilega Guðs, frumburður allrar sköpunar. Enda var allt skapað í honum í himnunum og á jörðinni, hið sýnilega og hið ósýnilega, hásæti og herradómar, tignir og völd. Allt er skapað fyrir hann og til hans. Hann er fyrri en allt og allt á tilveru sína í honum“ (Kól 1.15-17).

Með þessari lexíu munum við halda áfram að rannsaka Kólossubréfið (sjá 1. og 2. lexíu). Í fimmtudagskaflanum í 2. lexíunni sáum við í 1Kól 1.9-12 að Páll biður fyrir hinum trúuðu í Kólossu og biður þess að þeir megi lifa Guði þóknanlegu lífi. Í 12. og 13. versinu ber hann saman tvö svið - svið ljóssins og svið myrkursins - „arfleifð heilagra í ljósinu“ (Kól 1.12) og „vald myrkursins“ (Kól 1.13). Guð faðirinn hefur gert okkur hæf til að eiga hlutdeild í eilífum arfi í ríki ljóssins, frelsað okkur undan valdi myrkursins og „flutt okkur yfir í ríki síns elskaða sonar. Í honum eigum við endurlausnina, fyrirgefningu synda okkar“ (Kól 1.13, 14).

Með öðrum orðum þá er endurlausn okkar fólgin í Jesú, sem er einnig Guð okkar og skapari. Hann áformaði endurlausn okkar og fyrir trú á hann erum við flutt úr sviði myrkursins og inn í ríki hins elskaða sonar hans.

Þessa viku munum við líta á eina yfirgripsmestu og háleitustu yfirlýsinguna um Jesú í Nýja testsamentinu. Hvað felst í því að Jesús er „ímynd hins ósýnilega Guðs“ en jafnframt „frumburður allrar sköpunar“ (Kól 1.15)?