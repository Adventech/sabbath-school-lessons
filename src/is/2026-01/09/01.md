---
title:  Sáttargjörð og von
date:   21/02/2026
---

### Lesefni vikunnar

Kól 1.21-29; Ef 5.27; Ef 3.17; Róm 8.18; Ef 1.7-10; Ef 3.3-6; Okv 14.12.

> <p>Minnistexti</p>
> „Þann sem þekkti ekki synd, gjörði hann hann að synd vor vegna, til þess að vér skyldum verða réttlæti Guðs í honum“ (2Kor 5.21, 1981).

Páll heldur áfram með þemað um sáttargjörð sem kom svo ljóslega fram í Kól 1.20. Þar lýsti hann fyrst alheimsumfeðmi hennar en síðan sem persónulegri og einstaklingsbundinni. Fyrir dauða sinn á krossinum ávann Jesús sáttargjörð fyrir alla, einkum mannlegar verur sem voru firrtar lífi Guðs vegna syndarinnar, en hafa nú verið sættar við hann fyrir trú.

Ferli sáttargjörðar einstaklingsins er rakið í efniskafla þessarar viku. Hún gerist fyrir dauða Krists líkt og á alheimssviðinu. Fyrir einstaklinginn er krossinn alls ekki hlutlægt tákn heldur virkur raunveruleiki þar sem kærleikur Guðs umbreytir fólki þegar það heyrir fagnaðarerindið og tekur á móti Kristi, von dýrðarinnar.

Páll talar einnig um „leyndardóminn sem hefur verið hulinn frá upphafi tíða og kynslóða“ (Kól 1.26). Hver er þessi leyndardómur og hvað sér einstaklingurinn og alheimurinn í honum? Hvernig tengist þessi „leyndardómur“ fagnaðarerindinu sem Páll hefur boðað af svo eldheitum áhuga?