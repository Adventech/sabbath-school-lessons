---
title:  Til íhugunar
date:   27/02/2026
---

„Við búum ekki yfir eigin réttlæti, er uppfyllt geti kröfur lögmáls Guðs. En Kristur hefur búið okkur undankomuleið. . . . Gefist þú honum og veitir honum viðtöku sem frelsara þínum, ertu réttlættur sakir hans, hversu syndsamlegt sem líferni þitt kann að hafa verið. Lyndiseinkunn Krists kemur í stað lyndiseinkunnar þinnar og Guð tekur við þér eins og þú hafir aldrei syndgað.

Og Kristur gerir meira en þetta. Hann breytir líka hjarta þínu. Hann býr í hjarta þínu fyrir trú. Þú átt að viðhalda þessu sambandi milli þín og Krists með því að trúa á hann og beygja vilja þinn stöðuglega undir vilja hans. Svo lengi sem þú gjörir þetta mun hann verka í þér að vilja og framkvæma sér til velþóknunar. . . .

Við höfum því ekkert í okkur sjálfum til að stæra okkur af, enga ástæðu til sjálfsupphafningar. Eini vonargrundvöllur okkar er bundinn við réttlæti Krists, som okkur hefur verið tilreiknað, því sem Andi Krists kemur til leiðar í okkur og með okkur“ (VK, bls. 73, 74).

„Samkvæmt því ljósi sem mér hefur verið gefið hefur er sterklega bent á að margir muni yfirgefa okkur og hlýða á blekkingaranda og kenningar djöfla. Drottinn þráir að sérhver sem telur sig trúa sannleikanum hafi greinargóða þekkingu á því hvað er sannleikur“ (Ev, bls. 363).

**Til umræðu:**

`Lestu aftur minnistextann: „Þann sem þekkti ekki synd, gjörði hann að synd vor vegna, til þess að vér skyldum verða réttlæti Guðs í honum“ (2Kor 5.21). Hvað felst í þessu versi? Hvað felst í því að Kristur hafði orðið synd fyrir okkur og hvernig ætti það að hjálpa okkur að skilja staðgengilseðli krossins? Hvað felst í því að „verða réttlæti Guðs í honum“?`

`Hugleiddu meira hugmyndina um „eitt sinn frelsaður, alltaf frelsaður“ sem margir kristnir halda fast við. Hvers vegna teljum við það vera falskenningu? Hvaða hættu býður hún heim fyrir einhvern sem trúir henni? Hvernig getur við haft fullvissu um frelsun þó við höfnum þessari kenningu?`

`Hve vel stöndum við „stöðug . . .á föstum grunni“ (Kól 1.23) í trú okkar? Hve vel veist þú hverju við trúum og hvers vegna? Hvað getur þú gert til að bæta það? Hvers vegna er svo mikilvægt að standa „stöðug . . . og á föstum grunni“ í trúnni?`