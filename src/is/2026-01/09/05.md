---
title:  Leyndardómur Guðs opinberaður
date:   25/02/2026
---

`Lestu Kól 1.26, 27. Páll nefnir „leyndardóminn“ tvisvar.“ Hvaða leyndardómur er það?`

Annars staðar vísar Páll til „leyndardóms Guðs“ sem er eilíft áform Guðs sem hann „hefur frá eilífð fyrirhugað okkur til dýrðar“ (1Kor 2.7, 1981) og birt í frelsunaráforminu. Pétur talar um þann sannleika sem eitthvað sem spámennirnir væntu og englana fýsti að skyggnast inn í (1Pét 1.10-12). Það var „hannað“ fyrir grundvöllun heimsins (1Pét 1.20) og var „hulinn þögn um eilífar tíðir“ (Róm 16.25). En fyrir líf Krists, dauða hans og upprisu hefur þessi leynda speki verið opinberuð (2Kor 3.14).

**Hvernig lýsa eftirfarandi tilvísanir til leyndardóma Guðs mismunandi þáttum í frelsunaráforminu?**

`Ef 1.7-10`

`Ef 3.3-6`

Að lokum mun allt á himni og jörðu verða sameinað í Kristi. Það var kjarninn í bæn Krists í Jóh 17. Hvernig það mundi gerast var leyndardómur sem opinberaðist nú í fagnaðarerindinu. Hvers vegna Guð mundi elska okkur svo mikið að hann gaf Jesú, dýrmætan fjársjóð himinsins, til þess að frelsa okkur mun verða rannsóknarefni okkar um eilífar aldir. En þetta vitum við: Kristur „er dáinn fyrir alla til þess að þeir sem lifa lifi ekki framar sjálfum sér heldur honum sem fyrir þá er dáinn og upprisinn“ (2Kor 5.15). Þar af leiðandi eiga allir sem trúa á Krist, jafnt Gyðingar sem heiðingjar, jafna hlutdeild í fyrirheitum Guðs í fagnaðarerindinu og eru því saman í einum líkama, söfnuðinum.

Hugtakið „Kristur á meðal ykkar“<sup>1</sup> vísar til þess að Kristur dvelur í hjartanu fyrir trú (Ef 3.17; sbr. Gal 2.20). Þessi andlega eining með Kristi gerir þeim sem trúir kleift að sitja með honum í himinhæðum (Ef 2.6) og finna „krafta komandi aldar“ (Heb 6.5). Fyrir nærveru Krists í lífi okkar er hann þegar farinn að sameina okkur við himininn. Það er fagnaðarerindið að verki í hjörtum hinna trúuðu „sem hefur gert ykkur fært að fá arfleifð heilagra í ljósinu“ (Kól 1.12).

---

{"style": {"text": {"size": "sm"}}}
<sup>1</sup> Eða „í ykkur“ (Þýð.)