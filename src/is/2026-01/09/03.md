---
title:  Ef við höldum fast við trúna
date:   23/02/2026
---

`Lestu Kól 1.23. Hvað telur þú að Páll eigi við þegar hann talar um að standa „stöðug í trúnni, á föstum grunni“? (Sjá einnig Kól 2.5 og Ef 3.17.)`

Páll notar fjórar yfirlýsingar sem á grísku byrja með „ef“ en hafa mismunandi blæbrigði. Sú fyrsta í Kól 1.23 gengur út frá því að hún sé rétt. Það er að segja, Páll hvetur Kólossumenn að halda áfram í trúnni og gengur út frá því að þeir geri það. Páll bendir á það stuttu síðar að hann hafi séð vísbendingu um trú þeirra og staðfestu (Kól 2.5). Samt sem áður byggist trú þeirra á því að þeir haldi áfram á vegi trúarinnar sem þeir hafa þegar hafið göngu sína á.

Hugmyndin um að halda áfram eða hvika ekki frá er einnig notuð um hina skriftlærðu og faríseana sem héldu áfram að krefja Jesú um svar varðandi hvað gera ætti við konuna sem tekin var í hórdómi (Jóh 8.7); einnig er hún notuð um Pétur sem hélt áfram að knýja dyra eftir að Róde þekkti rödd hans en skildi dyrnar eftir læstar og hljóp inn til að segja hinum frá því (Post 12.16). Hún er einnig notuð um Pál þegar hann hvetur Tímóteus til að vera trúfastur gagnvart kenningum og hagnýtum lexíum sem Páll hefur gefið honum (1Tím 4.16). Merkingin hér er svipuð nema hér á hún við um hina trúuðu yfirleitt.

Eins og við munum sjá í næstu lexíu þá hefur Páll áhyggjur af því að Kólossumenn kunni að eltast við mannaleiðir til frelsunar í stað þess að halda fast við þá von sem fagnaðarerindið býður upp á (sjá t.d. Kól 2.8, 2022). Hugtakið „á föstum grunni“ vísar til þess að hafa lagt traustan grundvöll trúar og kærleika sem byggist á orði Guðs (sjá Matt 7.25; Ef 2.20; Ef 3.17).

Hugmyndin um að standa „stöðug“ á við um óbifanlega byggingu en einnig kristinn einstakling sem hvikar ekki „frá von“ fagnaðarerindisins (Kól 1.23). Sama orðið er notað í 1Kor 15.58: „Verið staðföst, óbifanleg, síauðug í verki Drottins. Þið vitið að Drottinn lætur erfiði ykkar ekki verða til ónýtis.“

Páll talar hér um eitthvað sem er algjörlega frábrugðið þeirri algengu skoðun að „eitt sinn frelsaður - alltaf frelsaður.“

`Hver hefur verið reynsla þín af mikilvægi þess að halda áfram að beita trúnni? Hvers vegna verðum við ávallt vísvitandi að kjósa að gera það? Hvað gerist ef við gerum það ekki?`