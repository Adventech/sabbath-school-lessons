---
title:  Þakkargjörð og bæn
date:   03/01/2026
---

### Lesefni vikunnar

Fil 1.1-18; 1Kor 13.1-8; Jer 17.9; Kól 1.1-12; 1Pét 1.4; Slm 119.105; Jes 30.21.

> <p>Minnistexti</p>
> „Ég fulltreysti einmitt því að hann, sem byrjaði í ykkur góða verkið, muni fullkomna það allt til dags Jesú Krists“ (Fil 1.6).

Af ásettu ráði byrjar Páll bréf sín með kveðjuorðum og þakkargjörð. „Náð sé með yður og friður frá Guði föður vorum. Ég þakka Guði, föður Drottins vors Jesú Krists“ (Kól 1.2, 3).

Líkt og Páll höfum við margt að vera þakklát fyrir. Við höfum meðtekið náð Guðs á afgerandi hátt sem jafnvel englarnir skilja ekki að fullu. Sama má segja um friðargjöf Guðs sem innifelur samræmi við Guð og þá von sem streymir frá kærleika Guðs.

Sem mannverur getum við auðsýnt velþóknun okkar og vonast til að aðrir kunni að meta það sem við gerum fyrir þá. Foreldrar biðja þess að börn þeirra megi elska Guð og muni einhvern tímann kunna að meta þær fórnir sem þeir hafa fært til að gefa börnum sínum besta uppeldið sem þeir gátu. En þar sem við erum mannlegar verur gerum við oft mistök og við lærum af þeim (eða ættum að gera það).

Þessa viku munum við kynna okkur inngangsorð Páls í bréfum hans til Filippí og Kólossu, orð sem einkennast af þakklæti og bæn og geta auðgað og styrkt bænalíf okkar.