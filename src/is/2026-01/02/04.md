---
title:  Andleg dómgreind að verki
date:   06/01/2026
---

Filippíbúar voru skiljanlega miður sín þegar þeir heyrðu um fangelsun Páls. Verk hans yrði verulega takmarkað. Hann gæti ekki ferðast. Hann gæti ekki prédikað. Hann gæti ekki heimsótt samkunduhúsin og kennt fólki um Jesú sem Messías. Hann gæti ekki lengur stofnað söfnuði. Filippímenn sendu því Epafródítus til að fullvissa sig um ásigkomulag postulans, uppörva hann og fullvissa hann um að séð yrði fyrir líkamlegum þörfum hans.

`Lestu Fil 1.12-18. Hvernig leit Páll á fangavist sína? Hvað getum við lært af afstöðu hans þrátt fyrir þær kringumstæður sem hann var í?`

Skilaboðin sem Páll sendi tilbaka með Epafródítusi hljóta að hafa komið Filippímönnum að óvörum. Páll leit allt öðrum augum á kringumstæður sínar. Andleg dómgreind hans fékk hann til að líta björtum augum á fangelsun sína. Hún hindraði ekki starf hans heldur var hún „fagnaðarerindinu til eflingar“ (Fil 1.12). Þar sem aðrir sáu aðeins hlekki og slagbranda sá Páll fangaverði sína sem hugsanleg sálir í ríki Guðs. Hann sá einnig að fangelsun hans hvatti aðra til að vera virkari og ákveðnari við að útbreiða fagnaðarerindið og tala opinskátt máli Krists án ótta við afleiðingarnar.

Það kann að vera erfitt að trúa því að sumir töldu sig hafa ávinning af fangelsun Páls. Þeir töldu að ófrægð hans drægi meiri athygli að þeim sjálfum og boðun þeirra af fagnaðarerindinu. Þetta er áhrifamikið en sorglegt dæmi um síngirni mannsins, jafnvel innan safnaðarins. Það er eins og Jeremía komst að orði löngu fyrir tíma Páls: „Svikult er hjartað framar öllu öðru og forhert. Hver skilur það?“ (Jer 17.9).

En sem betur fer leiddu þessir atburðir til þess að ýmsir trúfastir verkamenn urðu ötulli við að útbreiða fagnaðarerindið. Þeir elskuðu Pál svo mjög að þær þjáningar sem sáu að hann leið vegna trúar sinnar leiddu þá til að treysta Kristi enn meira og fyllti þá djörfung til að vera virkari fyrir Drottin. Það knúði þá til að fara á staði sem þeir óttuðust áður af fara til, og það fékk þá til að tala undir kringumstæðum sem áður höfðu þaggað niður í þeim. Þetta varð til þess að enn fleiri tóku á móti Kristi og fóru að útbreiða fagnaðarerindi hjálpræðisins.

`Hvað hefur þú lært af reynslum sem leiddu til einhvers góðs þó svo þær væru greinilega slæmar? Hvernig getum við lært að treysta Guði jafnvel í kringumstæðum sem virðast ekki vera góðar?`