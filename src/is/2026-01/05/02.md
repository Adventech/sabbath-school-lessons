---
title:  Við útfærum það sem Guðs setur upp
date:   25/01/2026
---

Eftir að Páll framsetur Jesú sem hina fullkomnu fyrirmynd um auðmýkt og hlýðni við vilja Guðs snýr hann sér að Filippímönnum. Hann kannast við hlýðni þeirra við Drottin eftir að þeir höfðu tekið á móti fagnaðarerindinu (sjá Post 16.13-15, 32, 33) og hvetur þá til að halda þeirri hlýðni áfram.

Eftir að hafa bent á fyrirmynd lífs Jesú og krossinn sem leiðina til frelsunar dregur Páll nú athyglina nánar að því hvernig það virkar í reynd.

`Lestu Fil 2.12, 13. Hvað á Páll við þegar hann talar um að okkur beri að „vinna að sáluhjálp“ okkar? Hvernig myndir þú lýsa sambandinu milli trúar og verka?`

Í þessum versum er Páll ekki að framsetja fagnaðarerindi sem er frábrugðið því sem hann talar um í Rómverjabréfinu og öðrum bréfum. Við getum verið viss um að þessi orð hans eru í samræmi við fagnaðarerindið um réttlætingu fyrir trú sem hann boðaði einnig í Filippí og öðrum stöðum. En það er einnig mikilvægt að líta á heildarboðskap Biblíunnar einkum varðandi frelsunaráformið sem er svo auðvelt að misskilja.

`Lestu Róm 3.23, 24; Róm 5.8 og Ef 2.8-10. Hvað segja þessir textar okkur um hjálpræðið?`

Það er enginn vafi að hjálpræðið er Guðs verk og við getum alls ekki þakkað okkur sjálfum fyrir það. Jafnvel trúin er gjöf sem heilagur andi virkjar. Verk okkar sjálfra geta ekki frelsað okkur, en fyrir endurfæðinguna endurskapar Guð okkur andlega og gerir okkur fær um að gera góð verk. Andi Guðs er að verki í okkur og gerir vilja okkar kleift að velja það sem rétt er og standa gegn freistingum og velja það sem rétt er. Þannig útfærum við það í guðsótta sem hann setur upp fyrir okkur. Þýðir það að við ættum að óttast dóma Guðs yfir veikri viðleitni okkar að hlýða? Nei, alls ekki. Heldur á það við um að gera sér grein fyrir návist Guðs og nauðsyn þess að hlýða honum.

`Hvernig hefur þú fundið fyrir því að Kristur sé að verki í þér? Hvernig hefur fallið eðli þitt barist gegn því sem Guð er að gera í þér og hvernig getur þú varist því?`