---
title:  Til íhugunar
date:   30/01/2026
---

„Sá sem næstur stendur Kristi verður sá sem dýpst hefur teygað af anda ósérplægins kærleika hans - kærleika sem „er ekki raupsamur, hreykir sér ekki upp . . . leitar ekki síns eigin, hann reiðist ekki, er ekki langrækinn“ (1Kor 13.4, 5) - kærleika sem hrærir lærisveininn eins og það hrærði Drottin vorn, til að gefa allt, til að lifa og starfa og fórna, allt til dauða, mannkyninu til frelsunar. Þessi andi opinberaðist í lífi Páls. Hann sagði: „Lífið er mér Kristur“ - því líf hans opinberaði mönnunum Krist - „og dauðinn ávinningur.“ Dauðinn sjálfur mundi opinbera mátt náðar hans og safna sálum til hans að „Kristur megi . . . vegsamlegur verða í mér,“ sagði hann, „hvort sem það verður með lífi mínu eða dauða“ (Fil 1.21, 20) (ÞA, 406).

„Sá tími er ekki langt undan að hver sála verði reynd. Brýnt verður fyrir okkur að taka merki dýrsins. Þeim sem hafa smám saman gefið eftir fyrir kröfum heimsins og aðlagað sig venjum heimsins veitist ekki erfitt að beygja sig undir mátt yfirvaldsins fremur en að þola athlægi, móðganir, ógn um fangelsun og dauða. . . .

Þegar fjöldi falsbræðra er aðgreindur frá hinum sönnu munu margir þeirra sem nú eru leyndir koma í ljós og sameinast undir fána Krists með lofsöng. Þeir sem hafa verið hlédrægir og vantreyst sjálfum sér munu opinbera sig sem fylgjendur Krists og sannleika hans. Þeir sem eru veiklyndastir og hlédrægastir í söfnuðinum munu verða sem Davíð - fúsir til dáða, fullir djörfungar. Því dimmri sem nóttin er fyrir fólk Guðs þeim mun skærari eru stjörnurnar. Satan mun leggja sig allan fram við að áreita hina trúföstu, en í Jesú nafni munu þeir verða meira en sigurvegarar“ (5T, 81, 82).

**Til umræðu:**

`Hugleiddu þá aðvörun sem fram kemur í ofangreindri tilvitnun varðandi þá „sem hafa smám saman gefið eftir fyrir kröfum heimsins og aðlagað sig venjum heimsins.“ Hvað gæti falist í því? Hvernig gæti það ekki einungis átt við um einstaklinga heldur einnig kirkjuna sem heild?`

`Guð segir: „Ég heiðra þá eina sem heiðra mig“ (1Sam 2.30). Hvernig heiðrum við Guð? Er það það sama og að „gefa honum dýrðina“ (Opb 14.7)? Hvers vegna?`

`Hvernig skiljum við hugmyndina um að vinna að frelsun okkar án þess að falla í gildru bókstafshlýðni?`