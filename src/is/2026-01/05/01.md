---
title:  Skínandi sem ljós um nótt
date:   24/01/2026
---

### Lesefni vikunnar

Fil 2.12-30; Róm 3.23, 24; Róm 5.8; 2Tím 4.6; 1Kor 4.17; 2Tím 4.21, 13; Lúk 7.2.

> <p>Minnistexti</p>
> „Gerið allt án þess að mögla og hika til þess að þér verðið óaðfinnanleg og hrein, flekklaus Guðs börn meðal rangsnúinnar og gerspilltrar kynslóðar sem þið skínið hjá eins og ljós í heiminum“ (Fil 2.14, 15).

Guð sagði Hebreunum að hlýða því sú hlýðni muni „sýna öðrum þjóðum visku ykkar og skilning en þær munu segja þegar þær heyra um öll þessi lög: „Þessi mikla þjóð er sannarlega vitur og vel að sér“ (5Mós 4.6).

Mörgum öldum síðar sagði hann: „Ég er ljós heimsins. Sá sem fylgir mér mun ekki ganga í myrkri heldur hafa ljós lífsins“ (Jóh 8.12). Hann sagði einnig: „Þér eruð ljós heimsins. Borg, sem á fjalli stendur, fær ekki dulist (Matt 5.14). Hvernig getum við verið slíkt ljós? Einungis vegna náinna tengsla við Jesú, „hið sanna ljós, sem upplýsir hvern mann“ (Jóh 1.9). Páll segir að Guð hefur „hátt upp hafið hann og gefið honum nafnið, sem hverju nafni er æðra, til þess að fyrir nafni Jesú skuli hvert nafn beygja sig . . . og sérhver tunga játa Guði föður til dýrðar: Jesús Kristur er Drottinn“ (Fil 2.9-11).

Ljós og máttur himinsins standa öllum til boða sem hafa gefið Jesú líf sitt. En of oft gerist það að við annað hvort reiknum með að Guð geri það allt eða að hugmyndir okkar og áform komi í veg fyrir það. Þess vegna eru orð Páls til Filippímanna svo viðeigandi á okkar tíma.