---
title:  Páll í Filippí
date:   30/12/2025
---

Stuttu eftir að Tímóteus slóst í förina með Páli á annarri kristniboðsferð hans bannaði Heilagur andi þeim að halda áfram förinni yfir Litlu-Asíu (Post 16.6). En í nætursýn sá Páll mann sem bað hann um að koma „yfir til Makedóníu og hjálpa okkur“ (Post 16.9). Þeir beindu þá strax för sinni til þeirrar hafnar sem næst var Makedóníu og sigldu frá Tróas yfir Eyjahafið til Neapólis í Evrópu. En í stað þess að vera með boðunarstarf þar fóru Páll og Sílas, Tímóteus og Lúkas, sem slóst í för með þeim í Tróas (sem útskýrir hugtakið „við“ í Post 26.11), í áttina til Filippí.

Í útbreiðslustarfi sínu var Páll alltaf útsjónarsamur. Filippí var „helsta borgin í þessum hluta Makedóníu“ (Post 16.12). Hún var reyndar ein virtasta borgin í rómverska keisaradæminu og naut þeirrar lagalegu stöðu að vera talin hluti af Ítalíu og íbúarnir höfðu sömu réttindi og íbúar Ítalíu, meðal annars ýmis skattafríðindi og þeir sem fæddust þar hlutu sjálfkrafa rómverskan ríkisborgararétt. Hún var einnig mikilvægur áningarstaður á Egnatía-veginum, sem var aðal umferðaræðin sem tengdi Róm við austurhluta ríkisins. Með því að koma upp mikilvægri kristinni miðstöð þar gerði þeim kleift að að flytja fagnaðarerindið til annarra nágrannaborga, einkum Amfípólis, Apollóníu, Þessalóníku og Bereu (sjá Post 17.1, 10).

Það er eftirtektarvert að opinbera tungumálið í Filippí á 1.öld var latína eins og sjá má á því að flestar áritanir þess tíma voru á latínu. Í Fil 4.15 notar Páll hugtak á frummálinu um Filippímenn sem minnir á latínu fremur en mállýsku umhverfisins, augljóslega í því skyni að viðurkenna sérstök rómversk forréttindi þeirra. Samt var gríska daglegt mál þeirra og nágrannaborganna og fagnaðarerindið var boðað á því máli. Lúkas lýsir því hvernig Páll og samstarfsmenn hans sameinuðust fólkinu í bæn á árbakkanum þar sem Lýdía og heimilisfólk hennar snerust til trúar (Post 16.13-15) og þar sem hún verslaði með purpura var hún ein megin fjárhagsstoð Páls í Filippí. Fangelsisdvöl Páls og Sílasar þar leiddi til afturhvarfs annarrar fjölskyldu - fjölskyldu fangavarðarins.

Heilagur andi vissi að Filippí væri afbragðs strandfesta fyrir útbreiðslu fagnaðarerindisins í Evrópu jafnvel þó það leiddi einnig til ofsókna. Það sýnir að þó svo ofsóknir séu af hinu illa þá geta þær undir vissum kringumstæðum einnig opnað leiðir fyrir fagnaðarerindið að ná til einstaklinga sem næðist ekki til á annan hátt.

`Lestu Post 9.16. Hvernig hjálpar það okkur að skilja sumar af reynslum Páls? Hvernig gæti það hjálpað okkur að skilja sumar af okkar eigin reynslum?`