---
title:  Ofsóttur en ekki yfirgefinn
date:   27/12/2025
---

### Lesefni vikunnar

Efes 3.1; 2Kor 4.7-12; Post 9.16; Fílm 15, 16; Kól 4.9; Fil 1.1-3; Kól 1.1, 2.

> <p>Minnistexti</p>
> „Verið ávallt glöð í Drottni. Ég segi aftur: Verið glöð“ (Fil 4.4).

Prestur aðventista var fangelsaður á grundvelli falskra ákæra og var þar í næstum tvö ár. Þó svo hann væri ráðvilltur til að byrja með þá varð honum ljóst að fangelsið væri það trúboðssvæði sem Guð hafði ætlað honum. Þegar samfangar hans komust að því að hann væri prestur báðu þeir hann um að prédika. Hann gerði það og gaf þeim einnig rit. Hann skírði jafnvel fanga og hélt með þeim kvöldmáltíð. Hann viðurkenndi að oft gæti verið erfitt að þjóna í fangelsinu en það veitti einnig fögnuð einkum þegar bænum var svarað og líf fanga tók breytingum.

Páll var í fangelsi þegar hann skrifaði bréfin til Fílippí og Kólossu (sjá Fil 1.7; Kól 4.3). Þegar hann og Sílas voru í Filippí á grundvelli falskra ákæra felldi fangavörðurinn „stokk á fætur þeim“ (Post 16.24). Um miðnætti báðust þeir Páll og Sílas fyrir og lofsungu Guði en bandingjarnir hlustuðu á þá“ (Post 16.25). Þeir vissu svo sannarlega hvernig þeir ættu ávallt að vera glaðir.“

Þessa viku munum við líta á kringumstæðurnar sem Páll stóð andspænis. Hann sá víðfeðmari tilgang með því sem hann lenti í og ef til vill getum við lært af honum þegar við stöndum óhjákvæmilega frammi fyrir erfiðleikum okkar.