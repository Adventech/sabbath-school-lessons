---
title:  Páll og Kólossa
date:   31/12/2025
---

Við höfum engar heimildir um að Páll hafi heimsótt Kólossu sem bendir okkur aftur á hagkvæmni boðunarleiðar hans. Fyrst var það Kólossubúinn Epafras (Kól 4.12), sem fluttti fagnaðarerindið þangað (Kól 1.7). En hvernig snerist hann til trúar? Að öllum líkindum var það nálægt 55 e.Kr. þegar Páll var í nágannabænum Efesus og „allir þeir sem í Asíu bjuggu heyrðu orð Drottins“ (Post 19.10; sbr. Post 20.31).

Opinberunarbókin vitnar um útbreiðslu fagnaðarerindisins á þessu svæði (Opb 1.4). Líklegasta skýringin á þessum framgangi og útbreiðslu þess í Kólossu er ávöxtur af starfi þeirra sem snerust vegna boðunar Páls í Efesus sem var mikilvægasta borgin og hafnarborg í Litlu Asíu. Epafras heyrði boðun Páls í Efesus, varð einn af samstarfsmönnum hans og flutti fagnaðarerindið með sér tilbaka til heimaborgar sinnar Kólossu.

Það er ekki fyrr en á okkar tímum að verið er að grafa upp borgina, sem var um 15 km suðaustur af Laódíkeu, svo við vitum minna um hana en aðrar þekktari borgir á þessu svæði. Við vitum samt að talsvert af Gyðingum bjó þar því „u.þ.b. tíu þúsund Gyðingar bjuggu á því svæði Frýgíu“ (Arthur G. Patzia, New International Biblical Commentary: Ephesus, Colossians, Philemon [Peabody, MA: HendricksonsPublishers Inc., 1990, 10.bindi, bls. 3]). Myntir sem slegnar eru í Kólossu sýna fram á að íbúar hennar tilbáðu fjölda guða líkt og í öðrum borgum Rómaveldis. Heiðnir siðir og sterkar menningarlegar hefðir voru greinilegar áskoranir fyrir hina kristnu ekki aðeins varðandi boðun í borginni heldur einnig varðandi trúmennsku við hina hrein trú fagnaðarerindisins. Fílemon var annar áhrifamikill kristinn einstaklingur í Kólossu en hann snerist til kristinnar trúar um svipað leyti og Epafras.

`Lestu Fílm 15, 16, einnig Kól 4.9. Hvað hvatti Páll Fílemon til að gera varðandi Onesímus?`

Þó svo rómversk lög ætluðust til að Páll sendi Onesímus tilbaka til Fílemons þá skírskotaði Páll til hjarta Fílemons og samvisku sem trúbróður og hvatti hann til að koma ekki fram við Onesímus sem þræls heldur sem bróður (Fílm 16).

Þó svo við höfum andúð á alls konar þrælahaldi og vildum að Páll hefði fordæmt það, hvernig getum við samt sætt okkur við það sem Páll segir við Fílemon? (Það er einnig eftirtektarvert að á tíma þrælahaldsins í Ameríku hvatti Ellen G. White aðventista til að ganga gegn lögunum sem fyrirskipuðu að senda tilbaka þrælana sem höfðu flúið.)