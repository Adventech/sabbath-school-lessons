---
title:  Söfnuðirnir í Filippí og Kólossu
date:   01/01/2026
---

`Lestu Fil 1.1-3 og Kól 1.1, 2. Hvernig er söfnuðunum í Filippí og Kólossu lýst og hvaða þýðingu hafa þær lýsingar?`

Páll talar almennt um hina kristnu á þessum stöðum sem „hina heilögu“; við skírnina voru þeir settir til hliðar sem sem sérstakur lýður Guðs, líkt og Ísraelslýður var tekinn frá með umskurninni (2Mós 19.5, 6; sbr. 1Pét 2.9, 10) til að vera heilög þjóð. (Þetta á samt ekkert skilt við þá hefð rómversku kirkjunnar að gera einstaklinga að dýrlingum.<sup>1</sup>)

Hliðstæðurnar í kveðjunum í þessum tveimur bréfum eru einnig athyglisverðar. Páll talar um „biskupa og djákna“ í Filippí (Fil 1.1) og „trúuð og helguð“ systkin í Kólossu (Kól 1.2). Þegar talað er um trúföst systkini á það við um þá sem gegna sérstakri þjónustu í söfnðinum (sjá Efes 6.21; Kól 4.7; 1Pét 5.12). Páll virðist því ekki beina orðum sínum einungis að meðlimum safnaðarins heldur einnig leiðtogum safnaðarins í þessum borgum. Tilvísunin til starfa sem er nánar lýst á öðrum stöðum (t.d. í 1Tím 3.1-12; Tít 1.5-9) gefur til kynna skipulag starfsins og mikilvægi þess allt frá upphafi safnaðarins.

Það hafði forgang hjá Páli að sjá söfnuðunum fyrir forystu með því að þjálfa samstarfsmenn eins og Tímóteus og Epafras sem efldu útbreiðslustarf hans. Það sýndi fram á mikilvægi „hernaðar-aðferða“ bæði á sviði útbreiðslu og viðhalds. Frumherjar aðventista fylgdu uppbyggingu skipulags í söfnuðinum samkvæmt fyrirmynd Nýja testamentisins eins og fram kemur í mörgum greinum í Review and Herald á sjötta áratug 19. aldar. James White komst t.d. eitt sinn þannig að orði: „Hið guðlega fyrirkomulag sem kemur fram í Nýja testamentinu nægir til að skipuleggja söfnuð Krists. Ef þörf væri á meiru myndi innblástur Heilags anda tryggja það“ („Gospel Order,“ í Advent Review and Sabbath Herald, 6. des, 1853, bls. 173). Löngu áður en Páll skrifaði til þessara safnaða höfðu postularnir þegar byrjað að útnefna leiðtoga fyrir söfnuðinn í Jerúsalem (sjá Post 6.1 6; Post 11.30). Það fyrirkomulag „átti að vera fyrirmynd varðandi skipulagningu annarra safnaða þar sem boðberar sannleikans áttu að vinna fylgjendur fagnaðarerindisins“ (AA, bls.91).

Það er vel kunnugt að Páll notaði stundum aðstoðarmenn við ritstörf sín. Tímóteus er einnig nefndur sem meðsendandi á öðrum stað (sjá t.d. 2 Kor 1.1; Fílm 1). Sú staðreynd að Páll notar samt persónufornafnið „ég“ í staðinn fyrir „við“ sýnir að vald hans er einnig að baki þessara bréfa.

---

{"style": {"text": {"size": "sm"}}}
<sup>1</sup> Á ensku er sama orðið notað um hvort tveggja: að vera heilagur og vera dýrlingur (Þýð).