---
title:  Til íhugunar
date:   13/03/2026
---

„Þegar andi Guðs stjórnar hug og hjarta brýzt það fram í nýjum söng þess sem hefur snúið sér til Krists því hann gerir sér grein fyrir að fyrirheit Guðs hefur ræzt, syndir hans fyrirgefnar og huldar. Hann hefur iðrast gagnvart Guði fyrir að hafa brotið lögmál hans og hann hefur beitt trúnni á Krist sem dó til að réttlæta manninn. „Réttlætt af trú höfum við því frið við Guð sakir Drottins vors Jesú Krists“ (Róm 5.1).

En þó svo þetta sé reynzla hins kristna þá á hann ekki að leggja saman hendur sínar og vera ánægður með það sem hefur verið gert fyrir hann. Sá sem leitast við að ganga inn í hið andlega ríki mun komast að því að öll völd og hvatir sem eru forhert beinast gegn honum með stuðningi frá máttarvöldum myrkursins. Á hverjum degi verður hann að endurnýja helgun sína og berjast daglega við hið illa. Gamlar venjur, arfgengar tilhneigingar til að gera það sem rangt er munu leitast við að stjórna og hann verður stöðugt að vera á verði gagnvart þeim og leita eftir sigri fyrir styrkleika Krists. . . .

Hin mikla þörf okkar er að öðlast styrk æðra, hreinna og göfugra lífs. Heimurinn tekur upp of mikið af huga okkar og himnaríki of lítið.

Hinn kristni á ekki að örvænta yfir neinu í viðleitni sinni að ná hugsjón Guðs fyrir hann. Öllum er heitin andleg fullkomnun fyrir náð Krists og mátt. Jesús er uppspretta máttarins, uppspretta lífsins. . . . Okkar vegna setur hann almætti himinsins í gang og við verðum vör við lifandi mátt hans í hverju skrefi“ (AA, bls. 476-478).

**Til umræðu:**

`Hver hefur verið reynsla þín af fyrirheitinu um „réttlætingu fyrir trú“? Hvernig hefur það fyrirheit breytt lífi þínu? Hvernig tengist það fyrirheit hugmyndinni um að vera „upprisinn með Kristi“?`

`Hvaða merkingu hefur það fyrir þig að hugsa um „það sem er hið efra?“ Er það mikilvægara en að gera eitthvað jarðneskt gott? Hvað er jafnvægið milli þeirra?`

`Hugleiddu hvaða áhrif líf þitt hefur á aðra? Við hugsum yfirleitt um það í tengslum við okkur sem einstaklinga, en hvað með áhrif safnaðarins? Hvaða áhrif hefur söfnuður þinn á umhverfi sitt?`

`Lestu Kól 3.11. Hvað ætti það að segja okkur um þá einingu sem við ættum að hafa í Kristi?`