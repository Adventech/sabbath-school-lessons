---
title:  Hættið jarðhyggju
date:   09/03/2026
---

Við heyrum mörg slagorð á okkar dögum: „Hættið stríðinu!“ „Hættið eyðingu skóganna!“ „Hættið með kjarnavopn!“ En við höfum sennilega aldrei heyrt „Hættið jarðhyggju!“ Það passar ekki inn í tilfinninganæmi heimsins. Það er ekkert að hinum slagorðunum eða efni þeirra. En þau láta skína í skammhyggju í ljósi elífðarinnar sem bíður okkar. Við þurfum að einbeita okkur að því sem æðra er, óendanlega æðra.

`Lestu Kól 3.5, 6 (sjá einnig Róm 6.1-7). Hvernig finnum við fyrir því sem felst í því að vera dáinn sjálfinu og því sem jarðneskt er en lifandi varðandi „það sem er hið efra“ (Kól 3.1)?`

Jafnvel þó andlega séð við höfum dáið með Kristi þá þarf að deyða „limi“ okkar - þ.e.a.s. freistingar líkama okkar og hugar.

En það er tvennt sem við þurfum að gera okkur grein fyrir í sambandi við þessi fyrirmæli.

Í fyrsta lagi gengur Páll út frá því að við höfum þegar verið reist upp með Kristi. Í öðru lagi byggja fyrimælin í Kól 3.5 á þeirri staðreynd. Við getum einungis deytt það sem er jarðneskt (hórdóm, saurlifnað, losta, vonda fýsn og ágirnd) vegna þess að við höfum verið reist upp með Kristi og höfum andlegt líf hans og mátt til að fjarlægja þessi málefni úr huga okkar og lífi.

Það er athyglisvert að einasta annað skiptið sem gríska hugtakið „reiði Guðs“ sem notað er í Kól 3.6 er í Róm 1.18. Guð ofurselur fólk til vondra ákvarðana sinna svo reiði hans kemur (Opb 6.16, 17) „yfir þá sem hlýða honum ekki“ (Kól 3.6). Í Róm 1.18 talar Páll um „guðleysi og illsku manna“ og vísar einkum til þeirra sem láta eftir fýsnum hjartna sinna og svívirða líkama sína (Róm 1.24).

Hvernig svívirða þeir líkami sína? Í fyrsta lagi með því að neita að þekkja skaparann en einnig með „svívirðilegum girndum. Bæði hafa konur breytt eðlilegum mökum í óeðlileg og eins hafa karlar hætt eðlilegum mökum við konur og brunnið í losta hver til annars, karlmenn hafa framið skömm með karlmönnum og tóku svo út á sjálfum sér makleg málagjöld villu sinnar“ (Róm 1.26, 27).

`Hvernig förum við eftir orðunum um að deyða „hið jarðbundna í fari“okkar (Kól 3.5)?`