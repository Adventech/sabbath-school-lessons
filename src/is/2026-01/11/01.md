---
title:  Að lifa með Kristi
date:   07/03/2026
---

### Lesefni vikunnar

Kól 3.1-17; Róm 1.18; Róm 6.1-7; Ef 4.22-24; 5Mós 7.6-8; 1Sam 16.23.

> <p>Minnistexti</p>
> „En íklæðist yfir allt þetta elskunni sem bindur allt saman og fullkomnar allt“ (Kól 3.14).

Það er algengt að einstaklingar séu hvattir til að vera ekki svo himinhugsandi því þá getum við ekki verið hjálpleg á jarðneska sviðinu. Þetta er að vissu marki rétt en Páll framsetur aðra mikilvæga hugsjón í 3. kafla Kólossubréfsins - ef við erum of jarðnesk í hugsun getur Drottinn ekki notað okkur í himneskum verkefnum.

Páll dregur athygli okkar að ýmsum hagnýtum meginreglum lífsins sem eru himneskar að uppruna. en einungis þeir sem upprisnir eru með Kristi geta skilið þær (Kól 3.1). Ráðleggingar Páls eru mjög hagnýtar meginreglur sem auðga sambönd okkar, en ekki einungis innan safnaðarins.

Jesús sagði: „Elskið óvini yðar og biðjið fyrir þeim sem ofsækja yður. Þannig sýnið þér að þér eruð börn föður yðar á himnum er lætur sól sína renna upp yfir vonda og góða og rigna yfir réttláta sem rangláta“ (Matt 5.44, 45).

Ef þetta hljómar sem óraunhæft þá er það rétt mannlega séð. Við þurfum að „deyja“ áður en við getum virkilega lifað fyrir Guð. Þess vegna verðum við að hafa himneskan hugsanagang ef við höfum einhverja von

um að himneskur faðir okkar geti notað okkur á jarðneska sviðinu. Þessa viku munum við líta á leiðir til að lifa með Kristi þannig að það skipti máli bæði hér og nú og einnig um eilífð.