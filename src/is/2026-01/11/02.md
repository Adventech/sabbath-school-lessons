---
title:  Himneskur hugsanagangur
date:   08/03/2026
---

`Lestu Kól 3.1-4. Hvað segir Páll að sé nauðsynlegt fyrir okkur til þess að hugsa um það sem er hið efra? Hvað telur þú að felist í því?`

Frá fjallstindi er mögulegt að fá yfirlit yfir stórt landssvæði allt umhverfia okkur. Um órofa aldir hafa þeir sem leita eftir nánara sambandi við Guð leitað til fjalla (Sjá Slm 121. 1, 2). Heiðingjar reistu jafnvel gervifjöll, svokölluð siggurathof (eða: stallpýramída-hof), í sama tilgangi - að eiga fund með guðum sínum. Það er eftirtektarvert að í borginni Úr í Kaldeu, sem Abraham var boðið að yfirgefa, var gríðarstórt siggúrathof sem sást úr margra kílómetra fjarlægð. En hæð yfir sjávarmáli mun aldrei í sjálfri sér draga neinn nær himninum í andlegum skilningi. Mannleg viðleitni hefur aldrei getað það.

Þess í stað er það einungis fyrir kraftaverk náðarinnar að við dóum með Kristi og vorum reist upp með honum (táknað með skírninni [Kól 2.12, 13]) og gerir okkur kleift að komast nær himninum.

Taktu eftir því að í upphafi 3. kaflans er endurtekin áhersla á hið efra,“ það er að segja á himnum, „þar sem Kristur situr,“ hið efra,“ „með Krist í Guði“ og „opinberast með honum í dýrð“ (Kól 3.1-4).

Það er rétt að það er margt í hinu kristna lífi sem ekki er hægt að skýra. Til dæmis, hvernig getur einhver virkilega „dáið“ og „verið reistur upp“ þegar allt bendir til þess að hann eða hún sé sama persónan og hefur ekki farið í gegnum neina slíka lífs-og-dauða-reynslu? Það er ýmislegt sem er ekki mikið vit í í huga þess sem er ekki endurfæddur og Heilagur andi hefur ekki haft áhrif á. En fyrir þá sem eru andlega sinnaðir og hafa veitt viðtöku nýju hjarta samkæmt fyrirheiti Guðs er sú staðreynd að þeir hafi dáið syndinni og upprisan með Kristi raunhæf. Það er eins og einn sálmur orðar það: „Þú spyrð mig hvernig ég viti að hann lifi. Hann lifir í hjarta mínu.“

Samt sem áður gefur Páll þessi fyrirmæli þar sem það er ávallt þörf fyrir endurnýjun þessa andlega lífs (sjá 2Kor 4.16). Við getum alltaf fallið og glatast. Og við erum aldrei örugg fyrir freistingum í þessi lífi.

Við verðum því daglega að kjósa og leita þess „sem er hið efra“ (Kól 3.1). Hið eilífa líf okkar er örugglega fólgið með Kristi í Guði“ (Kól 3.3) en ytri framsetning þess lífs verður ekki hulin.

`Við hvað dvelja hugsanir þínar? Yfirleitt við það sem er hið efra eða venjulega það sem er jarðneskt? Hvernig getur þú breytt stefnu þeirra ef þær eru bundnar við það síðara?`