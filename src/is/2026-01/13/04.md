---
title:  Að standa stöðug og fullkomin
date:   24/03/2026
---

Bækur hafa verið skrifaðar um tilgangsknúið líf og tilgangsknúna kirkju. Þó svo það sé ekki rétta hugtakið þá er mikilvægt að til sé tilgangsknúið sjónarmið til þess að ná einhverjum markverðum árangri. Líf Páls og þjónusta, ásamt lífi og þjónustu samverkamannna hans og annarra postula, eru gott dæmi um það sjónarmið (sjá Fil 3.13, 14). Árangurinn talar sínu máli-fagnaðarerindið breiddist hratt út um allt Rómaveldið og önnur landssvæði (Kól 1.23). Við höfum þörf fyrir sömu einbeitni í dag.

`Lestu Kól 4.12, 13. Hvaða tilgangi er lýst og hvernig náum við honum?`

Eins og kom fram í fyrri lexíu var Epafras ef til vill sá sem útbreiddi fagnaðarerindið í Kólossu og nágrannabæja hennar, Laódíkeu og Híerapólis (sjá 1. lexíu). Kveðja hans og bænir fyrir þessum söfnuðum voru eflaust mjög uppörvandi fyrir hina trúuðu þar. Bænir Epafrasar höfðu greinilegan fókus: Kólossumenn áttu að „standa stöðug, fullkomin og fullviss í öllu því sem Guð vill“ (Kól 4.12). Lítum nánar á innihald þessarar bænar.

Standa stöðug er einungis mögulegt ef við „stöndum stöðug í trúnni“ „á föstum grunni“ varðandi sannleika fagnaðarerindisins (Kól 1.23). Páll notar oft sama orðið í tengslum við baráttuna gegn vélabrögðum djöfulsins (Ef 6.11) og standa gegn máttarvöldum myrkursins með því að íklæðast „alvæpni Guðs“ (Ef 6.10-18; sbr. 2Tím 2.19).

Fullkomin. Þetta orð vísar til fullkomnunar lyndiseinkunnarinnar sem kemur best í ljós í fórnfúsri elsku (Matt 5.44, 48) þeirra sem munu aldrei telja sig hafa „náð“ (Fil 3.12-15).

Algjör/fullviss. Þetta áhrifamikla orð felur í sér að uppfylla eða ná markinu. Það er notað um Abraham sem var „fullviss þess að Guð megnar að koma því fram sem hann hefur heitið“ þó svo það sé manninum ofviða (Róm 4.21) og Pál sem Drottinn veitti „kraft til þess að ég yrði til að fullna prédikunina“ fyrir hans tilstilli (2Tím 4.17).

Allt sem Guð vill. „Allt er umfangsmikið. Páll bað þess að Kólossumenn mættu fyllast þekkingunni á vilja Guðs „svo að þið breytið eins og Guði líkar og þóknist honum á allan hátt“ (Kól 1.9, 10) fyrir dýrðarmátt hans (Kól 1.11).