---
title:  Boðskapur til Laódíkeu
date:   26/03/2026
---

`Lestu Kól 4.16-18 og berðu það saman við Kól 2.1-3. Hvaða tengsl sérðu við boðskapinn til Kólossu sem lesa átti einnig í söfnuðinum í Laódíkeu á tíma Páls?`

Í gegnum sögu fólks Guðs á öllum tímum hafa sömu vandamálin komið upp hvað eftir annað. Spámennirnir ávítuðu Ísrael fyrir að vilja tilbiðja eins og heimurinn gerir og hvöttu þá til að iðrast áður en það væri um seinan. Jesaja syrgði yfir því að „Hin trúfasta borg er orðin skækja“ (Jes 1.21) og hvatti fólkið til að snúa sér aftur til Guðs til að fá fyrirgefningu og hreinsun (Jes 1.16-20). Bæði Jóhannes skírari (Matt 3.2, 8-10) og Jesús (Matt 4.17; Matt 12.33-37) skoruðu á Ísraelsmnn að iðrast og bera þann ávöxt sem standast mundi lokadóminn. Postularnir fluttu einnig sviðaðan boðskap (Post 2.38; Post 3.19; Post 17.30; 2Kor 7.9, 10).

**Berðu saman eftirfarandi texta:**

`Jes 60.1-3 og Opb 18.1-4`

`Jes 62.1-5 og Opb 19.7, 8`

**Hvað eiga þessir textar úr bókunum tveim sameiginlegt?**

**Guð mun sameina himin og jörð, en vegna deilunnar miklu verður það að gerast smám saman:**

1. Við krossinn missti Satan allan hlýhug sem hann hafði enn meðal himneskra vera (Jóh 12.31).
2. Fyrir dómsþjónustu Jesú í hinum himneska helgidómi er fólk Guðs styrkt „í öllu góðu í hlýðni við vilja“ Guðs (Heb 13.21) og gert hæft fyrir himininn.
3. Fyrir dóminn sem á sér stað á tíma þúsundáraríkisins og lokadóminn við lok þess hefur öllum öðrum spurningum verið endanlega svarað og syndinni og syndurum, sem hafa ekki iðrast, verður eytt í hinu eilífa eldhafi sem einnig hreinsar jörðina (Opb 21.8).
4. Himinn og jörð geta einungis orðið endanlega sameinuð við endalok syndarinnar (Opb 21.3).

`Hvað getum við gert til þess að vera trú Guði og sannleikanum sem hann hefur gefið okkur? Hvað veljum við sem sýnir okkur hver býr í hjarta okkar?`