---
title:  Útbreiðslustarf
date:   22/03/2026
---

Við getum lært margt af Páli varðandi útbreiðslu fagnaðarerindisins. Á ferðum sínum er áætlað að hann hafi ferðast rúmlega 21.000 km sem er ótrúlegt þar sem hann fór mest af því fótgangandi og hluta af tímanum var hann í fangelsi.

Páll eyddi talsverðum tíma í verslunarmiðstöðvum eins og Korintu og Efesus, en þaðan gat síðan boðskapurinn breiðst út til minni borga inni í landi. Hann sneri einnig aftur til safnaða sem hann hafði stofnað til þess að styrkja þá og uppörva meðlimi þeirra. Þegar hann gat ekki heimsótt söfnuðina persónulega sendi hann þeim bréf. Þannig vissu hinir trúuðu að hann mundi eftir þeim og honum var umhugað um þá.

`Lestu Kól 4.7-9 og berðu það saman við Ef 6.21. Hvernig er Týkíkusi lýst og hvaða ástæðu nefnir Páll fyrir því að senda hann og Onesímus til Kólossu?`

Það er auðveldara að boða sumt munnlega en í rituðu máli. Það væri áhugavert að vita hvaða fréttir þessi tveir menn færðu Kólossumönnum. Á grundvelli þess sem Páll segir um að þær megi uppörva þá (Kól 4.7-9),má reikna með að þær hafi fjallað um líðan Páls í fangelsinu. En hvað um það, slíkar fréttir voru einnig mikilvægar til að viðhalda persónutengslum við hina trúuðu.

Týkíkus (sem þýðir „heppinn“) var greinilega áreiðanlegur sendiboði. Honum er lýst sem traustum aðstoðarmanni og samverkamanni sem Páll valdi ásamt öðrum frá Asíu (Post 20.4) til að fylgja sér á leið sinni með samskot til hinna þurfandi trúsystkina í Jerúsalem. Hann var einnig með Páli í annarri fangavist hans í Róm en þaðan sendi Páll hann til Efesus til að efla starfið þar (2Tím 4.12). Páll hugleiddi einnig að senda hann til Títusar á Kýpur (Tít 3.12). Með honum var Onesímus sem Páll hafði snúið til trúar í Róm og lýsir honum sem trúföstum.

Svo virðist sem Páll hafi einnig viljað vita um ásigkomulag hinna trúuðu í Kólossu. Það yrði ekki erfitt að senda skilaboð með einhverjum tilbaka ef Týkíkus kæmist ekki sjálfur. Þetta var önnur leið fyrir Pál að auðsýna elsku sína og umhyggju fyrir hinum trúuðu þar jafnvel þó hann hafi ekki heimsótt þá persónulega og hvernig hann styrkti þá í trúnni svo að þeir gætu svo náð til annarra.

`Hvernig sýna þessir persónulegu þættir í bréfum Páls bræðralega afstöðu hans en jafnframt staðfesta réttmæti þjónustu hans?`