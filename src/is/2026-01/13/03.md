---
title:  Safnaðatengsl
date:   23/03/2026
---

Það er erfitt fyrir okkur sem lifum í heimi sem einkennist af Interneti, samfélagsmiðlum og ýmsum öðrum tækjabúnaði að gera okkur grein fyrir hve mikil áskorun það var fyrir Pál að hjálpa söfnuðunum að finna fyrir því að þeir væru hluti af einhverju meiru en sínum eigin heimasöfnuði.

`Lestu Kól 4.10, 11. Hvaða leiðir aðrar hvatti Páll okkur til að nota til að viðhalda tengslum en að senda fréttir fram og aftur með sendiboðum (Kól 4.7-9)? Í ljósi sumra þeirra vandamála sem Páll nefnir í þessu bréfi,- hvaða skilaboð virðast koma fram í þessum kveðjum?`

Með þessum kveðjum skapar Páll tengsl milli trúsystkinanna og eflir þau. Okkur er sagt hér að Markús hafi verið frændi<sup>1</sup> Barnabasar. Páll undirbýr þannig hugsanlega heimsókn Markúsar til Kólossu. Aristarkus er sagður vera „sambandingi“ Páls. Þeir voru báðir hermenn, íklæddir „alvæpni Guðs“ (Ef 6.10, 11), sem börðust til að leysa fanga Satans úr haldi til að þjóna í ríki Guðs (sjá 2Tím 2.1-4). Hann mælir einnig með Jesús/Jústus (nöfn sem hljóma svipað á grísku, líkt og Sál/Páll) sem sem áreiðanlegum samverkamanni í fagnaðarerindinu.

Páll nefnir einnig að Aristarkus, Markús og Jústus séu Gyðingar („einu umskornu samverkamenn mínir“). Síðan nefnir hann þrjá heiðin-kristna: Epafras, Lúkas og Demas (Kól 4.12-14). Það er mikilvægt að taka eftir því að þrátt fyrir spennu innan safnaðarins milli Gyðinga og heiðingja þá gátu þessir samverkamenn unnið samstilltir saman á virkan hátt. Með því að segja að Gyðingarnir þrír væru „einu umskornu samstarfsmenn mínir“ lætur Páll í ljós vissa vonbrigði yfir því að ekki fleiri kristnir Gyðingar hafi staðið með honum í þjáningum hans. Þess ber einnig að geta að Jóhannes Markús, sem nokkrum árum áður hafði yfirgefið Pál og Barnabas á fyrstu kristniboðsferð þeirra (Post 13.13), er nú orðinn dyggur fylgismaður (sbr. Post 15.36-40).

Það er ekkert nýtt að einingu safnaðarins er ógnað. Á síðari árum hefur aðventsöfnuðurinn gjörbreyst í samræmi við alheims-útbreiðslu hans og öfl hafa ráðist gegn einingu hans. Það má finna þá togstreitu um einingu á öllum stigum safnaðarins.

`Hvernig getum við unnið að því í heimasöfnuði okkar að draga úr því sem ógnar einingu okkar? Hvað er það sem skapar spennu þar og hvað getum við gert í því?`

---

{"style": {"text": {"size": "sm"}}}
<sup>1</sup> Bróður- eða systursonur.