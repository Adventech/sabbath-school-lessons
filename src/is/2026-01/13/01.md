---
title:  Standa fast í vilja Guðs
date:   21/03/2026
---

### Lesefni vikunnar

Kól 4.7-18; Ef 6.21; Post 15.36-40; 2Tím 4.10, 11; 2Pét 3.10-14; Jes 60.1-3.

> <p>Minnistexti</p>
> „Þakkið alla hluti því að það er vilji Guðs með ykkur í Kristi“ (1Þess 5.18).

Þessi síðasti hluti Kólossubréfsins sýnir okkur víðfeðmari samstarfshóp Páls. Postulasagan bendir á hvernig hann fyrst vann með Barnabasi og síðan Sílasi og síðan gefur hún yfirlit yfir þrjár kristniboðsferðir hans.

Þessa viku munum við líta á boðunaraðferð Páls sem fól í sér hagkvæma nýtingu tíma og krafta til að ná til mikilvægra miðstöðva í rómverska heimsveldinu ásamt því að þjálfa leikmenn til þess að ná til borga og bæja sem Páll heimsótti ekki, eins og t.d Kólossu, Laódíkeu og Híerapólis.

Páll vann stöðugt að því að tengja einstaklinga við söfnuðina með persónulegum heimsóknum á ferðum sínum en einkum sem fangi með bréfum sínum. Hann gerði sér grein fyrir því, að velgengni í boðun fagnaðarerindisins var háð því að allir ynnu saman - Gyðingar og kristnir meðal heiðingjanna, menn og konur, einstaklingar eins og Týkíkus, Aristarkus, Jústus, Epafras, Lúkas og Nýmfa. Við heyrum einnig um bréf sem hann skrifaði til Laódíkeu, sem hefur ekki varðveist. Páll innifelur margt í þessum lokaversum þar á meðal persónulega hvatningu til manns að nafni Arkippus. Hann gerði það sem í hans valdi stóð til að styrkja söfnuðina meðan hann átti þess kost.