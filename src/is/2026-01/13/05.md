---
title:  Að búa í þessum heimi en vera ekki hluti hans
date:   25/03/2026
---

`Lestu Kól 4.14, 15 og 2Tím 4.10, 11. Hvernig er Lúkas aðgreindur frá Demasi og hvers vegna?`

Jóhannes postuli segir: „Elskið hvorki heiminn né það sem í heiminum er. Sá sem elskar heiminn elskar ekki föðurinn“ (1Jóh 2.15). Elska Lúkasar til Jesú og ríkis hans fékk han til að standa með Páli allt til enda en Demas elskaði þennan heim meira en hinn komandi.

**Lestu eftirfarandi texta. Hvaða ráðleggingu er þar að finna til þeirra sem bíða endurkomunnar?**

`Mrk 13.32-37`

`Tít 2.11-14`

`2Pét 3.10-14`

`Opb 3.17-21`

Jesús og postularnir áminna okkur um að „vaka“ og „vera á verði“ og vera ávallt reiðubúin fyrir komu meistarans þannig að hún komi okkur ekki að óvörum. Því miður er það með marga líkt og lærisveinana sem tókst ekki að fara að ráðum Jesú um að vaka og biðja (Mrk 14.38) að þeir undirbúa sig ekki sem skyldi. Það er allt háð því hver ræður í hjarta okkar því við getum ekki þjónað tveim herrum.

Í boðskapnum til Laódíkeu gefur Jesús okkur greinilega uppskrift. Í fyrsta lagi eigum við að iðrast synda okkar og í öðru lagi opna hjörtu okkar fyrir Jesú þannig að hann geti verið við stjórn en það gerir okkur í þriðja lagi kleift að öðlast gull trúarinnar og elsku sem hefur verið reynd og er sigursæl yfir freistingum.

`Hvers sérstaks gæti Jesús beðið þig um að iðrast í lífi þínu? Hvers þarfnast þú mest af uppskrift Jesú?`