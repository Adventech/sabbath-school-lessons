---
title:  Til íhugunar
date:   31/01/2025
---

Lestu ÆS, bls. 222-232.

Í tengslum við syndina með gullkálfinn segir E.G. White: „Ísraelsmenn höfðu gerst sekir um drottinsvik, meira að segja við konunginn sem hafði veitt þeim ýmis fríðindi og þeir höfðu samþykkt að gangast undir vald hans af fúsum og frjálsum vilja. Til þess að guðleg stjórn mætti viðhaldast yrðu svikararnir að sæta réttlæti. En jafnvel hér sýndi sig miskunn Guðs. Þótt hann framfylgdi lögum sínum veitti hann öllum frelsi til að velja og tækifæri til að iðrast. Aðeins þeir, sem héldu áfram uppreisn sinni, voru útskúfaðir.

Brýnt var að refsað yrði fyrir þessa synd til að sýna nágrannaþjóðum vanþóknun Guðs á skurðgoðadýrkun. Með því að koma lögum yfir hina seku varð Móse, sem verkfæri Guðs að skrá alvarleg og opinber mótmæli gegn glæp þeirra. Þar eð Ísraelsmenn myndu hér eftir fordæma skurðgoðadýrkun nágrannaþjóða gætu óvinir þeirra ásakað þá fyrir að fólkið, sem taldi Drottin vera sinn Guð, hefði búið til kálf og tilbeðið hann í Hóreb. Þótt Ísraelsmenn yrðu neyddir til að viðurkenna hinn smánarlega sannleik gætu þeir þó bent á hin hræðilegu örlög lögbrjótanna til vitnis um það að synd þeirra hefði hvorki verið heimiluð né réttlætt.

Bæði kærleikur og réttlæti krafðist þess að dómur yrði felldur fyrir slíka synd. . . . Miskunn Guðs var í því fólgin að þúsundir skyldu þjást svo að komist yrði hjá því að kveða upp dóm yfir milljónum manna. Til þess að bjarga fjöldanum verður Guð að refsa hinum fáu“ (ÆS, bls. 228).

**Til umræðu**:

`Hvers vegna telur þú að margir eigi erfitt með hugmyndina um guðlega reiði. Hvað hjálpar þér að skilja hana?`

`Hvaða vandamál, sem koma aldrei upp þegar Guð hefnir, koma alltaf upp þegar menn leita hefnda?`

`Að hvaða leyti voru dómar Guðs yfir Ísrael, eftir uppreisnina í tengslum við gullkálfinn, vísbending um guðlega miskunn? Hvað önnur dæmi í ritningunni sýna fram á að dómar Guðs eru kærleiksverk?`

`Þótt við skiljum að Guð er réttlátur þegar hann hneykslast yfir hinu illa og kveður upp dóma af fullu réttlæti, hve mikilvægt er það að við sneiðum hjá því að fordæma aðra? Ræðið þetta einkum í ljósi 1Kor 4.5.`