---
title:  Auðsýnið samúð
date:   30/01/2025
---

Þó svo guðleg reiði sé hræðileg er hún hvorki siðlaus né án elsku. Þvert á móti lætur Guð reiði sína gegn hinu illa í ljós á grundvelli elsku sinnar. Reiði Guðs er hræðileg vegna þess að hið illa er svo undirförult í andstöðu við hreina gæsku Guðs og ljóma hans.

Að þessu leyti er kærleikurinn mikilvægur þáttur hjá Guði en það er reiðin ekki. Þar sem engin illska eða óréttlæti eru til staðar er enga reiði að finna. Að lokum mun Guð í elsku sinni útrýma allri reiði vegna þess að ekkert illt né óréttlæti fyrirfinnst lengur. Um alla eilífð munu aðeins réttlæti og alsæla fyrirfinnast í fullkomnu kærleikssambandi. Reiði Guðs mun aldrei koma fram þar sem engin þörf er fyrir hana lengur. Hvílík tilhugsun!

`Sumir óttast að reiði Guðs kunni óvart að réttlæta mannlega hefnd. Lestu 5Mós 32.35; Okv 20.22; Okv 24.29; Róm 12.17.-21 og Heb 10.30. Hvernig vernda þessir textar okkur gegn mannlegri hefnigirnd?`

Samkvæmt ritningunni hefur Guð rétt til að fella dóma og þegar það gerist þá gerir hann það af fullkominni réttvísi. Bæði Gamla og Nýja testamentið áskilja Guði einkarétt til hefndaraðgerða. Í Róm

12.19 segir Páll: „Leitið ekki hefnda sjálf, mín elskuðu, látið reiði Guðs um að refsa eins og ritað er: „Mín er hefndin, ég mun endurgjalda,“ segir Drottinn“ (tilvitnun tekin frá 5Mós 32.35).

Guð fellir endanlega dóm yfir óréttlæti og hið illa, en jafnframt hefur Kristur búið öllum þeim leið sem trúa á hann. Það er Jesús sem „mun frelsa okkur frá hinni komandi reiði“ (1Þess 1.10; sbr. Róm 5.8, 9). Það er í samræmi við áform Guðs: „Guð hefur ekki ætlað okkur að verða reiðinni að bráð heldur að öðlast sáluhjálp sakir Drottins vors Jesú Krists“ (1Þess 5.9). Reiði Guðs er ekki numin úr gildi heldur verða þeir sem hafa trúna á Jesú leystir undan þeirri reiði sakir Krists.

`Á hvern hátt hefur friðþæging Krists haldið uppi réttlætinu jafnframt því að hún leysir okkur undan reiðinni? Hversu náðugri ættum við að vera í ljósi við aðra, í ljósi þess sem við höfum hlotið þrátt fyrir ófullkomleika okkar?`