---
title:  Reiði Guðlegs Kærleika
date:   25/01/2025
---

### Lesefni vikunnar

Slm 78; Jón 4.1-4; Matt 10.8; Matt 21.12, 13; Jer 51.24, 25; Róm 12.17-21.

> <p>Minnistexti</p>
> „En hann er miskunnsamur, fyrirgefur misgjörðir og eyðir þeim ekki. Oft stillir hann reiði sína, heldur aftur af bræði sinni“ (Slm 78.38).

Þó svo við fögnum oft yfir miskunnsemi Guðs þá eigum við erfitt með að sætta okkur við reiði hans. Ef Guð er kærleikur teljum við að hann ætti aldrei að láta í ljós reiði. Það er samt rangt. Reiði hans er bein afleiðing elsku hans.

Sumir halda því fram að Guð Gamla testamentisins sé Guð reiðinnar en Guð Nýja testamentisins Guð elskunnar. En það er einungis einn Guð og hann birtist á sama hátt í báðum testamentunum. Guð kærleikans reiðist yfir hinu illa vegna þess að hann er kærleikur. Jesús sjálfur sýndi djúpstæða reiði gegn hinu illa og Nýja testamentið talar oft um hina réttlátu og vel-viðeigandi reiði Guðs.

Reiði Guðs er ávallt réttlát og kærleiksrík viðbrögð hans við óréttvísi og hinu illa. Reiði Guðs er réttlát vandlæting knúin fram af fullkominni gæsku og elsku og hún keppir að blómgun alls sköpunarverksins. Reiði Guðs er einfaldlega viðeigandi viðbrögð kærleikans við óréttvísi og hinu illa. Hið illa kveikir þannig eldmóð Guðs vegna þeirra sem eru fórnarlömb illskunnar en er andvígur þeim sem eru ódæðismenn. Þannig er reiði Guðs önnur leið til að tjá guðlega elsku.