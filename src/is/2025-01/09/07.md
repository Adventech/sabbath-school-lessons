---
title:  Til íhugunar
date:   28/02/2025
---

Lestu kaflann „Upphaf hins illa“ í DM, bls. 337-345.

„Ekkert er jafn ljóslega kennt í Ritningunni og að Guð var á engan hátt ábyrgur fyrir tilkomu syndarinnar, ekki var gerð einhliða ráðstöfun um að draga guðlega náð til baka, enginn annmarki á guðlegri stjórn sem leiddi til þess að uppreisn var gerð. Syndin er óboðinn gestur og enga ástæðu er hægt að finna fyrir tilkomu hennar. Hún er dularfull, óskýranleg og að afsaka hana er sama og að verja hana. . . Hefði Satan þá þegar verið útrýmt myndu þeir [íbúar himinsins og annarra heima] hafa þjónað Guði fremur af ótta en kærleika. Áhrif svikarans myndu ekki hafa máðst út að fullu og uppreisnarandinn hefði heldur ekki orðið útþurrkaður með öllu. Hið illa yrði að fá að þróast. Alheiminum til góðs um alla eilífð yrði Satan að fá að fullmóta stefnu sína svo að allar skapaðar verur gætu séð ákærur hans gegn hinni guðlegu stjórn í sínu rétta ljósi. Réttlæti og miskunn Guðs og óumbreytanleiki lögmáls hans yrði að eilífu hafinn yfir allan vafa“ (DM, bls. 337, 341, 342).

**Til umræðu**:

`Margir velta því fyrir sér hvernig syndlaus vera eins og ljósberinn gat syndgað í upphafi. Hvers vegna er syndin svo leyndardómsfull og óútreiknanleg? Hvernig getum við útskýrt fyrstu syndina án þess að afsaka hana eða réttlæta? Af hverju jafngilti það því að réttlæta hana?`

`Hvers vegna útrýmdi Guð ekki Satan strax? Hvers vegna varð að leyfa hinu illa að þróast til fulls? Hvers vegna er það alheiminum fyrir bestu um alla eilífð?`

`Hvers vegna er svo mikilvægt að skilja að deilan milli Guðs og Satans er ekki einungis um völd heldur annars konar deila? Á hvern hátt er auðveldara að skilja deiluna sem deilu um eðli fremur en deilu um völd?`

`Hvernig hjálpar skilningur á eðli deilunnar okkur að líta á líf okkar sem „smáheim“ af þessari alheimsdeilu? Hvernig finnur þú fyrir raunveruleika þessarar deilu í lífi þínu í dag? Hvernig ætti svar þitt að sýna hvoru megin þú stendur í þessari deilu?`