---
title:  Alheimsdeilan
date:   22/02/2025
---

### Lesefni vikunnar

Matt 13.24-27; 1Mós 1.31; Esk 28.12-19; Jes 14.12-15; Matt 4.1-11; Jóh 8.44, 45.

> <p>Minnistexti</p>
> „Og fjandskap vil ég setja milli þín og konunnar, milli þíns sæðis og hennar sæðis. Það skal merja höfuð þitt, og þú skalt merja hæl þess“ (1Mós 3.15, 1981).

Deilan mikla milli Krists og Satans er miðlæg í guðfræði Biblíunnar. Og þó svo hugmyndin um alheimsdeilu milli Guðs og fallinna himneskra vera, sem höfðu gert uppreisn gegn Guði, sé áberandi stef í ritningunni (Matt 13.24-30, 37-39; Opb 12.7-10) og einnig i hefðbundinni kristni þá eru margir kristnir sem afneita þeirri hugmynd eða líta framhjá henni.

En frá biblíulegu sjónarmiði er þemað um alheimsdeilu, þar sem djöfullinn og englar hans eru í andstöðu við ríki Guðs, ekki eitthvað sem við getum litið framhjá án þess að missa af ýmsu því sem frásagnir Biblíunnar fjalla um. Guðspjöllin ein hafa fjölda tilvísana til djöfulsins og engla hans sem standa gegn Guði.

Þessa viku munum við byrja á að leita svara við þessum tveim spurningum með mikilvægum ritningarstöðum:

1. Hvar talar ritningin um að alheimsdeila standi yfir milli Guðs og Satans?
2. Hvert er eðli þessarar deilu samkvæmt ritningunni?