---
title:  Það er margt sem við vitum ekki
date:   10/02/2025
---

Mannkynssögunni mun ljúka með sigri kærleikans yfir hinu illa. En þangað til það gerist eru margar erfiðar spurningar sem bíða svara. Hvernig getum við hugsað og talað um vandamálið með hið illa þannig að það hjálpi okkur?

`Lestu Job 38.1-12. Hvaða ljósi varpar svar Guðs á vandamálið um hið illa? Hve mikið vitum við um það sem er að gerast bak við tjöldin og hvað vitum við ekki um það?`

Samkvæmt frásögninni hafði Job þjáðst mikið og hann kom með margar spurningar um það hvers vegna hann hafði verið fórnarlamb svo mikillar illsku og þjáninga. Hann óskaði eftir áheyrn Guðs í leit að svörum við spurningum sínum en vissi jafnframt ekki að langtum meira var að gerast á bak við tjöldin í hinum himneska réttarsal (sjá Job 1 -2).

Viðbrögð Guðs eru eftirtektarverð, einkum þau sem eru skráð í Job 38.1, 2: „Þá svaraði Drottin Job úr storminum og sagði: Hver er sá sem hylur ráðsályktunina myrkri með innihaldslausu orðavaðli?“ Önnur þýðing kemst þannig að orði: „Hvers vegna talar þú svo mikið þegar þú veist svo lítið?“ Síðan bætir Guð við: „Hvar varstu þegar ég grundvallaði jörðina? Segðu það ef þú veist það og skilur“ (Job 38.4).

`Lestu Job 42.3. Hvernig varpa viðbrögð Jobs ljósi á hvað við ættum að viðurkenna varðandi stöðu okkar sjálfra?`

Í svari sínu til Jobs gerði Guð honum ljóst að það er margt sem Job veit ekki né skilur. Við ættum einnig í auðmýkt að gera okkur grein fyrir því að það er margt sem gerist í heiminum og bak við tjöldin sem við fáum ekki skilið. Sú staðreynd að við vitum ekki svörin þýðir ekki að engin góð svör séu til eða að allt muni leysast á sínum tíma. En þangað til verðum við að treysta gæsku Guðs sem okkur hefur verið opinberuð á marvíslegan hátt.

`Hugleiddu hve lítið við vitum í rauninni um hvað sem er. Hvers vegna ættum við því að læra að lifa með ósvaraðar spurningar um erfiðasta vandamálið --hið illa og þjáningar?`