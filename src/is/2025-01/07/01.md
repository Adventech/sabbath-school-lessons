---
title:  Vandamálið Með Hið Illa
date:   08/02/2025
---

### Lesefni vikunnar

Job 30.26; Matt 27.46; Job 38.1-12; Slm 73; 1Mós 2.16, 17; Opb 21.3, 4.

> <p>Minnistexti</p>
> „Og hann mun þerra hvert tár af augum þeirra. Og dauðinn mun ekki framar vera til, hvorki harmur né vein né kvöl er framar til. Hið fyrra er farið“ (Opb 21.4).

Ef til vill er hið illa mesta vandamálið sem hinir kristnu standa andspænis --hvernig eigi að samræma þá staðreynd að Guð er algóður og kærleiksríkur og tilveru hins illa í þessum heimi. Með öðrum orðum, hvers vegna er svo mikið illt til ef Guð er algóður og almáttugur?

Þetta er ekki aðeins fræðilegt vandamál heldur skapar það vandamál fyrir marga og heldur sumum frá því að kynnast Guði og elska hann.

„Í hugum margra er uppruni syndarinnar og ástæðan fyrir tilveru hennar mikil ráðgáta. Þeir sjá starf hins illa og hinar skelfilegu afleiðingar þess í eymd og örvæntingu og sú spurning vaknar hvernig allt þetta geti viðgengist undir stjórn hans sem er óendanlegur í visku sinni, mætti og kærleika. Hér er leyndardómur sem þeir finna enga skýringu á . . . .“ (DM, bls. 337).

Margir guðleysingjar benda á vandamálið með hið illa sem ástæðuna fyrir því að þeir eru guðleysingjar. En eins og við munum sjá í þessari lexíu og þeim næstu þá er Guð algóður og við getum treyst honum, þrátt fyrir hið illa sem sýkir hinn fallna heim okkar.