---
title:  „Hversu lengi, Herra?“
date:   09/02/2025
---

Vandamálið með hið illa er ekki aðeins að finna á okkar tíma heldur finnum við það einnig í ritningunni.

`Lestu Job 30.26; Jer 12.1; Jer 13.22; Mal 2.17 og Slm 10.1. Á hvern hátt draga þessir textar hið illa fram í reynslu okkar mannanna?`

Þessir textar vekja margar spurningar sem við höfum enn í dag. Hvers vegna virðast hinir ranglátu oft njóta velgengni og illgjörðamenn hafa ávinning af illverkum sínum, þó það sé ekki alltaf svo? Hvers vegna þjást réttlátir svo mikið? Hvar er Guð þegar illt gerist? Hvers vegna virðist Guð stundum vera svo fjarlægur okkur eða jafnvel hulinn?

Hvað sem við kunnum að segja varðandi þessar spurningar og hið illa yfirleitt þá ættum við svo sannarlega ekki að gera lítið úr því illa. Við ættum ekki að leitast við að leysa vandann með því að draga úr magni hins illa í heiminum. Hið illa er mjög slæmt og Guð hatar það meira en við gerum. Þess vegna getum við tekið undir með því hrópi sem hlómar um alla ritninguna sem viðbrögð við öllu því illa og óréttlætinu í heiminum: „Hversu lengi, Herra?“

`Lestu Matt 27.46. Hvernig skilur þú þessi orð Jesú? Hvað segja þau okkur um hvernig hið illa snerti Guð mest?`

Á krossinum lét Jesús það þannig í ljós: „Guð minn, Guð minn, hví hefur þú yfirgefið mig?“ (Matt 27.46). Hér sjáum við að hið illa snertir sjálfan Guði eins og kemur best fram í þjáningu og dauða Krists á krossinum þegar allt hið illa í heiminum hvíldi á honum.

En jafnvel þar er von að finna. Það sem Kristur gerði á krossinum vann sigur yfir Satan, uppsprettu hins illa, og mun að lokum aflétta öllu hinu illa að fullu. Jesús vitnaði í þessi orð í Slm 22.1 en sá sálmur endar með sigurgleði.

`Á krossinum leit Jesús fram til vonar sem honum var ekki ljós á þeim tíma. Hvernig getum við fundið uppörvun í reynslu hans þegar okkur virðist allt vera vonlaust?`