---
title:  Til íhugunar
date:   14/02/2025
---

Lestu kaflann „Hvers vegna var syndin leyfð“ í ÆS, bls. 17-24.

„Jafnvel þegar Satan var varpað frá himnum eyddi hin óendanlega viska honum ekki. Þar sem einungis kærleiksþjónusta er þóknanleg Guði verður tryggð skapaðra vera hans að hvíla á sannfæringu um réttlæti hans og góðvild. Íbúar himinsins og heimanna, sem voru ekki við því búnir að skilja eðli og afleiðingar syndar, hefðu ekki gert sér grein fyrir réttlæti þess að tortíma Satan. Hefði honum verið eytt fyrirvaralaust hefðu sumir þjónað Guði fremur af ótta en kærleik. Áhrifum svikarans hefði ekki verið að fullu eytt og anda uppreisnar hefði ekki verið algjörlega útrýmt. Öllum alheimi til góðs um ótaldar aldir varð hann að fá að þróa meginreglur sínar, svo að allar skapaðar verur gætu séð ásakanir hans á hendur guðlegri stjórn í réttu ljósi, og að réttlæti og miskunn Guðs og óbreytanleiki laga hans yrði hafin yfir allan vafa um alla eilífð.

Uppreisn Satans skyldi verða lexía handa alheimi um allar aldir --stöðugur vitnisburður um eðli syndar og hræðilegar afleiðingar hennar. Þróun yfirráða Satans, áhrif þeirra á bæði menn og engla, myndu leiða í ljós afleiðingar þess að óhlýðnast guðlegu valdi. Það væri til vitnis um það að tilvist stjórnar Guðs er forsenda velmegunar allra þeirra vera sem hann hefur skapað. Þannig skyldi frásögnin af þessari hræðilegu uppreisnartilraun verða til ævarandi verndar öllum heilögum verum, svo að komið yrði í veg fyrir að þær létu blekkjast um eðli syndar, til að forða þeim frá því að drýgja syndir og verða að þola hegningu fyrir það“ (ÆS, bls. 24).

**Til umræðu**:

`Sú guðfræði sem réttlætir gæsku Guðs og réttvísi þrátt fyrir tilveru hins illa réttlætir samt ekki hið illa. Hugsum okkur að einhver segi við Jesú: „Nú skil ég hvers vegna fjölskylda mín var pínd og myrt í minni augsýn. Ég skil það allt núna. Kærar þakkir, Jesús!“ Slík tilhugsun er fjarstæða. Hvernig getum við að lokum skilið að það er Guð en ekki hið illa sem að lokum eru réttlætt í deilunni miklu? (Sjá einnig 9. lexíu.)`

`Hefur þér einhvern tímann liðið líkt og Job? Hefur þú einhvern tímann freistast til að halda að enga góða skýringu sé að finna á þjáningum þínum og ástvina þinna? Hvernig varpar reynsla Jobs þegar hann talaði um eitthvað sem hann í rauninni hafði engan skilning á (Job 42.3) ljósi á okkar stöðu?`