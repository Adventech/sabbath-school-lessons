---
title:  Guð sem iðrast?
date:   05/02/2025
---

Getur Guð „iðrast“? Ef svo er, hvað felst í því? Við höfum séð að eðli Guðs er óumbreytanlegt. Samt sem áður nefna sumir textar að Guð hafi „iðrast.“ Þegar um er að ræða iðrun manna felur hún í sér viðurkenningu á að hafa gert eitthvað rangt. Hvernig geta þá sumir textar talað um að Guð „iðrist“?

`Lestu 2Mós 32.14 og berðu hann saman við Jer 18.4-10. Hvað felst í þessum lýsingum á „iðrun“ Guðs?`

Þessir textar og margir aðrir tala um að Guð hafi hætt við dóma vegna iðrunar eða fyrirbæna fólksins. Guð hefur lofað því að hann muni hverfa frá áformuðum dómum sínum ef fólkið hverfur frá vonsku sinni. Slíkt afturhvarf Guðs frá dómum sínum vegna iðrunar fólksins er algengt þema í ritningunni.

`Lestu 4Mós 23.19 og 1Sam 15.29. Hvað kenna þessir textar okkur um „iðrun“ Guðs?`

Þessir textar gera það ljóst að Guð „er ekki maður sem iðrast“ (1Sam 15.29) og „Guð er ekki maður sem lýgur, ekki sonur manns sem skiptir um skoðun. Boðar hann eitthvað án þess að framkvæma það? Heitir hann einhverju án þess að efna það?“ (4Mós 23.19). Ef við lesum þennan texta í ljósi hinna sjáum við að hann er ekki að tala um að Guð hætti aldrei við eitthvað heldur lætur hann í ljósi að „afturhvarf“ hans er frábrugðið iðrun mannanna. Guð heldur alltaf loforð sín og ef hann breytir um stefnu vegna iðrunar mannanna þá er það ávallt í samræmi við gæsku hans og orð. Guð hverfur frá dómum vegna iðrunar mannanna vegna þess að eðli hans einkennist af gæsku og réttlæti, elsku og miskunn.

`Hvað er mikilvægt í sambandi við mynd Biblíunnar af „iðrun“ Guðs? Hvað segir það okkur um stöðugleika eðlis Guðs og stöðugleika eðlis hans ásamt þeirri staðreynd að Guð tekur þátt í gagnkvæmri og ósvikinni tilslökun sem skiptir máli fyrir hann?`