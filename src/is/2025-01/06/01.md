---
title:  Guð Elskar Réttvísi
date:   01/02/2025
---

### Lesefni vikunnar

Slm 33.5; Slm 85.11; 5Mós 32.4; Jak 1.17; Tít 1.2; 2Mós 32.14; Matt 5.43-48.

> <p>Minnistexti</p>
> „Sá sem vill hrósa sér hrósi sér af því að hann sé hygginn og þekki mig. Því að ég, Drottinn, iðka miskunnsemi, rétt og réttlæti á jörðinni, á því hef ég velþóknun, segir Drottinn“ (Jer 9.23).

Til forna voru „guðir“ þjóðanna í Austurlöndum nær ekki aðeins hverflyndir, siðlausir og óútreiknanlegir heldur fóru þeir einnig fram á ódæði eins og t.d. barnafórnir. En jafnvel þá gátu hinir heiðnu ekki reiknað með hylli þeirra svo fólkið þorði ekki að styggja „ættarguði“ sína.

Samkvæmt 5Mós 32.17 stóðu djöflar að baki slíkra „guða“ (sjá einnig 1Kor 10.20, 21). Form tilbeiðslu þeirra var einnig opið fyrir misnotkun þannig að fólkið bjó við andlegt og siðferðislegt myrkur.

Guð Biblíunnar var gjörólíkur þessum djöflaöflum. Drottinn er algóður og eðli hans óbreytanlegt. Og það er einungis vegna óhagganleika gæsku Guðs að við getum haft nokkra von hér og nú eða um eilífð.

Í sterkri andstöðu við falska guði fortíðarinnar, og jafnvel „guði“ samtímans, hefur Drottinn mikinn ugg vegna hins illa og þjáninga og óréttlætis og kúgunar sem hann fordæmir fortakslaust í sífellu. En það mikilvægasta er að dag einn mun hann einnig útrýma þeim öllum.