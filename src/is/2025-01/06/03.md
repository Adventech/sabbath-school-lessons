---
title:  Guð er algóður og réttvís
date:   03/02/2025
---

Guð fullyrðir ekki aðeins að hann elski réttvísi né kallar hann fólk til að elska og iðka réttvísi heldur en Guð sjálfur fullkomið og ósvikið fordæmi um hvað felst í þessum eiginleikum. Ritningin sýnir fram á að Guð er al-heilagur og trúfastur, réttlátur og kærleiksríkur. Guð iðkar einungis það sem er elskulegt, réttlátt og sanngjarnt. Hann gerir aldrei neitt rangt.

`Lestu 5Mós 32.4 og Slm 92.16. Hvað segja þessir textar okkur um trúfesti og réttlæti Guðs?`

Þessir textar og aðrir lýsa því yfir að Guð sé réttlátur og kærleiksríkur og „hjá honum er ekkert rangt til“ (Slm 92.16; sbr. Slm 25.8 og Slm 129.4). „Í borginni er hinn réttláti Drottinn, hann aðhefst ekkert rangt. Hann birtir dóm sinn á hverjum morgni, það bregst ekki fremur en dögunin. En hinn rangláti kann ekki að blygðast sín“ (Sef 3.5). Taktu eftir hvernig eðli Guðs er í algjörri andstöðu við eðli þeirra sem elska óréttlætið.

Guð veit hvað er best fyrir hvern og einn og hann vill öllum það besta og hann vinnur stöðugt að því besta fyrir hvern og einn.

`Lestu Slm 9.8, 9 og Slm 145.9-17. Hvað kenna þessi vers okkur um Guð?`

Guð Biblíunnar er „réttlátur dómari“ (Slm 7.12) og ekkert illt býr í honum (Slm 5.5). „Guð er ljós og myrkur er alls ekki í honum“ (1Jóh 1.5). Guð er ekki aðeins algóður heldur getur hið illa „eigi freistað Guðs“ (Jak 1.13, sbr. Hab 1.13).

Í öllu þessu eru gæska Guðs og dýrð óleysanlega samtvinnuð. Margir dýrka völd en Guð er alvaldur og hann beitir einungis valdi sínu í réttvísi og kærleika. Það var því engin tilviljun þegar Móse bað Guð: „Sýndu mér dýrð þína“ að Guð svaraði: „Ég mun láta allan ljóma<sup>1</sup> minn líða fram hjá þér“ (2Mós 33.18, 19).

`Hvers vegna leyfir svo góður Guð svo mikilli illsku að ríkja í þessum heimi? Ræðið saman um það.`

---

{"style": {"text": {"size": "sm"}}}
<sup>1</sup> Meginmerking hebreska orðsins er „það besta (sem einhver hefur)“ eða „gæska.“ Margar enskar þýðingar nota síðari merkinguna (Þýð.)