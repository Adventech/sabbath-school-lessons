---
title:  Til íhugunar
date:   14/03/2025
---

Lestu 9T, bls. 285-288.

„Allt sem hefur ruglað okkur varðandi forsjón Guðs mun verða gert opinbert í hinum komandi heimi. Það sem hefur verið erfitt fyrir okkur að skilja mun verða útskýrt. Leyndardómar náðarinnar munu opnast fyrir okkur. Þar sem hugur okkar fann einungis ruglun og rofin fyrirheit munum við sjá fullkominn og fagran samhljóm. Við fáum að vita að ævarandi kærleikur lagði fram þær reynslur sem virtust reyna mest á. Þegar við gerum okkur grein fyrir blíðri umhyggju hans sem lætur allt samverka okkur til góðs munum við fagna af óumræðanlegum fögnuði og dýrð“ (9T, bls. 286).

**Til umræðu**:

`Hefur þú verið ráðþrota varðandi skilning á forsjá Guðs? Hvaða huggun veitir það þér að vita að það mun allt fá sína skýringu í lokin?`

`Hugleiddu hverju Kristur fórnaði til þess að verða mannleg vera og deyja fyrir þennan heim. Hvað segir það okkur um kærleika Guðs og hvort við getum treyst honum? Hvað meira hefði hann getað gert?`

`Hvað er svo mikilvægt við „nafn“ Guðs? Hvaða þýðingu hefur það fyrir okkur sem segjumst vera kristin? Hvernig hafa nafnkristnir stundum leitt vansemd yfir nafn Krists og hvað getum við sem samfélag gert til að sýna fólki í verki hvað felst í því að vera kristinn?`

`Jafnvel bestu svör okkar varðandi vandamál hins illa eru ófullnægjandi. Hvað getum við gert til að koma nær þeim sem líða og þjást og vera fulltrúar sem lina þjáningar í þessum heimi á meðan við bíðum eftir endanlegri lausn á vandamáli hins illa sem Guð einn getur komið með?`

`Hugleiddu Jes 53.4 sem segir að Kristur hafi borið þjáningar okkar og harmkvæli. Hvað gerðist í heild sinni við krossinn sem hjálpar okkur að skilja frelsunaráformið og hvað það kostaði Guð að frelsa okkur?`