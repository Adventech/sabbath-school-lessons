---
title:  Hvað Hefði Ég Getað Gert Meira?
date:   08/03/2025
---

### Lesefni vikunnar

Jóh 18.37; Róm 3.23-26; Róm 5.8; Jes 5.1-4; Matt 21.33-39; Jes 53.4; Róm 3.1-4.

Ministexti: „Þá segir Pílatus við hann: „Þú ert þá konungur?“ Jesús svaraði: „Rétt segir þú. Ég er konungur. Til þess er ég fæddur og til þess er ég kominn í heiminn að ég beri sannleikanum vitni. Hver sem er sannleikans megin heyrir mína rödd““ (Jóh 18.37).

Fyrir nokkrum árum birtist skilningsrík barnasaga í tímaritinu Guide. Sagan fjallar um munaðarlausan dreng að nafni Denis sem var í fóstri hjá fjölskyldu á miðöldum. Denis hatar konung landsins vegna þess að konungurinn lét hermenn sína taka hann frá foreldrum sínum þegar þeir voru veikir og hann sá þau aldrei aftur. Það var einungis síðar að hann komst að því að konungurinn hafði tekið hann frá þeim til þess að hlífa honum og öðrum við hörmungum svartadauða. Sannleikurinn um konunginn leysti Denius undan því hatri sem hafði búið í brjósti hans allt lífið. Konungurinn hafði allan tímann starfað á grundvelli kærleika til fólks síns.

Margir í dag líta á Guð í svipuðu ljósi og Denis leit á konunginn. Það illa sem þeir hafa verið vitni að eða reynt sjálfir fær þá til að hata Guð eða afskrifa hann. Hvar er Guð á tímum þjáninga? Hvers vegna er svo mikið illt alls staðar ef Guð er góður? Alheimsdeilan varpar ljósi á þetta vandamál en samt höfum við margar spurningar. Og þegar svörin fullnægja okkur ekki getum við litið til Jesú á krossinum og séð að við getum treyst Guði, jafnvel þó við höfum ekki fullnægjandi svör við öllum spurningum okkar.