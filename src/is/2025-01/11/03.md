---
title:  Hann sem réttlætir
date:   10/03/2025
---

Kristur brýtur stöðugt niður verk djöfulsins. „Til þess birtist Guðs sonur að hann skyldi brjóta niður verk djöfulsins“ (1Jóh 3.18) „til þess að hann með dauða sínum gæti að engu gert þann sem hefur mátt dauðans, það er að segja djöfullinn“ (Heb 2.14). En endanlegur ósigur stjórnar óvinarins á sér stað í tveimur áföngum. Í fyrsta lagi afsannar Kristur með krossdauða sínum slúður-ásakanir Satans. Og síðar verður svo Satan og ríki hans útrýmt.

`Lestu Róm 3.23-26 og Róm 5.8. Hvað segja þessir textar okkur um það hvernig Kristur vinnur sigur yfir ásökunum djöfulsins?`

Eins og við höfum séð heldur óvinurinn því fram að Guð sé ekki fyllilega réttlátur og kærleiksríkur. En með krossdauða Krists opinberaði Guð að fullu réttlæti sitt og elsku.

Eftir dauða Krists sá Satan „að dulargervinu hafði verið svipt af honum. Stjórn hans var orðin augljós óföllnum englum og himneskum alheimi. Hann hafði opinberað sig sem morðingja. Með því að úthella blóði Guðs sonar hafði hann fyrirgert allri samúð himneskra vera“ (ÞA, bls. 570).

`Lestu Opb 12.10-12 í ljósi 1Mós 3.15. Hvaða ljósi varpa þessi vers á mikilvægi sigurs Krists á krossinum fyrir alheiminn?`

Saga endurlausnarinnar veitir okkur ríkulega vísbendingu að við getum verið þess fullviss að Guð muni að lokum alltaf leiða allt til góðs fyrir alla. Guð Biblíunnar gerir alltaf það sem er gott og æskilegt í deilunni miklu (5Mós 32.4; 1Sam 3.18; Slm 145.17; Dan 4.37; Hab 1.13; Opb 15.3; 1Mós 18.25).

`Hvers vegna er svo mikilvægt að sjá opinberun réttlætis Guðs og elsku hans í alheimsdeilunni? Þegar við hugleiðum það sem gerðist á krossinum og allt það sem Guð gerir í endurlausnaráforminu, hvernig veitir það þér fullvissu um kærleika Guðs jafnvel mitt í erfiðleikum og þjáningum?`