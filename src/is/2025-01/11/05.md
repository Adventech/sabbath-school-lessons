---
title:  Dæmisaga Krists um víngarðinn
date:   12/03/2025
---

Í dæmisögunni um víngarðseigandann í Matt 21 heldur Jesús áfram þar sem Jesaja 5 endaði og varpar þar með meira ljósi á eðli og athafnir víngarðseigandans varðandi víngarðinn.

`Lestu Matt 21.33-39 með spurninguna í Jes 5.4 í huga. Hvað meira hefði Guð getað gert en það sem hann gerði?`

Í byrjun dæmisögu vitnar Kristur beint í sönginn í Jes 5 um víngarðseigandann og víngarð hans. Síðan bætir Jesús því við að víngarðseigandinn hafi selt hann á leigu til vínyrkja og síðan farið úr landi (Matt 21.33). Þegar svo víngarðseigandinn sendi þjóna sína (spámennina) tvisvar til að fá ávöxt börðu vínyrkjarnir þjónana og drápu þá (Matt 21:34-36). Að lokum sendi hann son sinn (Jesú) og sagði: Þeir munu virða son minn (Matt 21.37). En þeir myrtu einnig soninn því þeir sögðu: „Þetta er erfinginn. Förum og drepum hann og náum arfi hans. Og þeir tóku hann, köstuðu honum út fyrir víngarðinn og drápu hann“ (Matt 21.38, 39).

Hvað gat hann gert meira? Faðirinn elskaði okkur svo mikið að hann gaf elskaðan son sinn (Jóh 3.16). Ef alheimsdeilan er þess eðlis sem við höfum talað um var ekki mögulegt að leysa hana fyrir tímann með því að beita guðlegum mætti heldur þurfti fyrst að opinbera eðli Guðs. Þessi opinberun kom fram í starfi Krists (Róm 3.25, 26; Róm 5.8). Hvers meira gætum við vænst en þess að Guð (í Kristi) gaf sjálfan sig til að deyja fyrir okkur svo að hann gæti réttlætt okkur án þess að hvika frá réttvísi sinni og fullkominni elsku?

Það sem gerðist á krossinum sýnir að Guð hefur gert allt sem hægt var til að draga úr og útrýma hinu illa án þess að eyðileggja umhverfið sem hreinn kærleikur gæti blómstrað í. Ef um aðra betri leið væri að ræða hefði Guð þá ekki valið hana? Meðan maðurinn verður fyrir þjáningum í þessari alheimsdeilu þá þjáist Guð sjálfur mest allra. Þegar við lítum á krossinn getum við séð þær þjáningar og sársauka sem syndin hefur bakað sjálfum Guði. En frelsið sem fólst í kærleikanum var svo heilagt að Kristur var fús að þola það allt okkar vegna.

`Lestu Jes 53.4. Hvaða þjáningar og harmkvæli bar Kristur á krossinum? Hvað ætti það að segja okkur um allt það sem Guð hefur gert fyrir okkur og hve mikið frelsun okkar hefur kostað hann?`