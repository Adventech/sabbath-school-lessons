---
title:  Hugsjón Guðs og vilji til umbóta
date:   19/02/2025
---

`Lestu Ef 1.9-11. Hvað segir textinn um „forlög“? Eru það forlög sumra að frelsast en annarra að glatast?`

Gríska orðið sem þýtt er „fyrirhugað“ felur í sér að ákveða eitthvað fyrirfram. Slík ákvörðun kann að vera einhliða eða ákvörðun sem tekur tillit til frjálsra ákvarðana annarra. Ritningin notar orðið í síðari merkingunni.

Bæði hér og í öðrum textum sem tala um „forlög“ (eins og t.d. Róm 8.29, 30) vísar hugtakið „fyrirhugað“ til áforma Guðs fyrir framtíðina í ljósi þess sem hann veit fyrirfram um frjálst val skapaðra vera sinna. Þannig getur Guð í forsjón sinni beint stefnu sögunnar að því sem hann veit að er best fyrir alla, jafnvel þó hann taki tillit til þess frelsis mannanna sem nauðsynlegt er fyrir hreinræktað kærleikssamband.

Páll segir að Guð framkvæmi „allt eftir ályktun vilja síns“ (Ef 1.11). Þýðir það að Guð ákveði að allt gerist einungis samkvæmt óskum hans? Textinn í Ef 1.9-11 gæti virst styðja það ef hann er tekinn úr samhengi sínu. Slík túlkun myndi samt vera í andstöðu við marga texta sem við höfum þegar litið á sem sýna fram á að stundum hafni fólk „vilja Guðs“ (Lúk 7.30; sbr. Lúk 13.34; Slm 81.12-15). En hvernig má skilja þessa texta þannig að þeir séu í samræmi hver við annan?

Merking þessa texta er augljós ef við gerum okkur grein fyrir mismuninum á „hugsjónavilja“ Guðs og „umbótavilja“ hans. „Hugsjónavilji“ Guðs á við um það sem Guð vildi helst að gerðist og myndi gerast ef allir gerðu nákvæmlega það sem Guð þráir. „Umbótavilji“ Guðs vísar aftur a móti til vilja Guðs þegar hann hefur tekið tillit til allra annarra þátta, þar á meðal frjálsar ákvarðanir mannisins sem eru stundum frábrugðnar því sem Guð vill helst. Textinn í Ef 1.11 virðist eiga við um „umbótavilja“ Guðs.

`Forþekking Guðs varðandi framtíðina er svo mikil að hann getur látið allt samverka til góðs (Róm 8.28) þrátt fyrir að hann þekki alla valkosti mannsins, jafnvel hina slæmu. Hvaða uppörvun er það fyrir okkur?`