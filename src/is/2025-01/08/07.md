---
title:  Til íhugunar
date:   21/02/2025
---

Lestu kaflann „Guð er með oss“ í ÞA, bls. 9-14.

„Áformið um endurlausn okkar var ekki eftirþanki, ekki áform sem gert var eftir fall Adams. Það var „opinberun þess leyndardóms sem frá eilífum tíðum hefur verið dulinn“ (Róm 16.25). Það var opinberun þeirra meginreglna sem frá örófi alda hafa verið undirstaða hástóls Guðs. Frá upphafi vissu Guð og Kristur um fráhvarf Satans og um fall mannkynsins fyrir blekkingarmátt frávillingsins. Syndin varð ekki til að fyrirmælum Guðs, en hann sá fyrir tilurð hennar og reisti skorður við þeirri skelfilegu vá. Svo elskaði hann heiminn að hann gerði sáttmála um að gefa son sinn eingetinn „til þess að hver sem á hann trúir glatist ekki heldur hafi eilíft líf“ (Jóh 3.16). (ÞA, bls.11).

**Til umræðu**:

`Hvaða áhrif hefur það á hugsanagang þinn varðandi það sem gerist í heiminum að Guð fær ekki alltaf það sem hann gjarnan vill?`

`Líkingin um kökuna í fimmtudagskaflanum hjálpar okkur að skilja hvers vegna Guð og Kristur héldu áfram með áformið um að skapa okkur þó svo þeir vissu um fráhvarf Satans. Blandan varð að innihalda kærleika en kærleikurinn byggir á frelsi. Í stað þess að skapa okkur sem verur sem gætu ekki elskað skapaði Guð okkur þannig að við gætum elskað þó svo hann vissi að það myndi að lokum leiða til krossdauða Jesú. Hvað ætti það að segja okkur um heilagleika kærleikans sem undirstöðu stjórnar Guðs að Kristur myndi kveljast á krossi fremur en að neita okkur um það frelsi sem felst í kærleikanum?`

`Við hörmum oft hið illa og þjáningar þessa heims, en hve oft tökum við tíma til að hugleiða að Guð sjálfur harmar þjáningar og hið illa? Hvaða áhrif hefur það á skilning okkar á hinu illa og þjáningum þegar við gerum okkur grein fyrir því að sjálfur Guð þjáist vegna hins illa?`

`Margt gerist í þessum heimi sem Guð óskar ekki eftir. Hvernig hjálpar sú staðreynd okkur að glíma við eigin þjáningar, einkum þegar þær virðast ástæðulausar og láta ekki neitt gott af sér leiða?`