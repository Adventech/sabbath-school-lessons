---
title:  Elska gefin af örlæti
date:   31/12/2024
---

Guð hélt ekki aðeins áfram að úthella kærleika sínum af örlæti yfir Ísrael þrátt fyrir endurteknar uppreisnir, hann heldur áfram að úthella henni yfir okkur jafnvel þó við séum syndarar. Við eigum ekki skilið kærleika Guðs og við getum aldrei áunnið okkur hann. Guð þarfnast okkar ekki heldur. Guð Biblíunnar þarfnast einskis (Post 17.25). Kærleiki Guðs til okkar og allra annarra er hans eigin viljaákvöðun.

`Berðu saman Opb 4.11 og Slm 33.6. Hvað segja þessi vers okkur um sjálfræði Guðs í tengslum við sköpunina?`

Guð skapaði þennan heim í örlæti sínu. Þar af leiðandi er Guð verður allrar vegsemdar, heiðurs og máttar. Guð þurfti ekki að skapa nýjan heim. Hann naut þegar þeirra kærleikstengsla sem einkenndu guðdóminn.

`Lestu Jóh 17.24. Hvað segir þessi texti okkur um kærleika Guðs áður en jörðin varð til?`

Guð var ekki háður sköpuðum verum til að elska. En í samræmi við kærleikseðli Guðs kaus Guð að skapa heiminn og eiga kærleikssamband við skapaðar verur.

Guð skapaði ekki aðeins þennan heim til að úthella elsku sinni örlátlega yfir hann í örlæti sínu, heldur mun hann áfram elska manninn, jafnvel eftir syndafallið í Eden og syndafall okkar.

Eftir að Adam og Eva féllu í Eden höfðu þau engan rétt til að lifa áfram og njóta elsku Guðs. En Guð sem í kærleika sínum, miskunn sinni og náð „ber allt með orði máttar síns“ (Heb 1.3) viðhélt lífi þeirra og skapaði leið til að sætta mannkynið við sig í kærleika. Sú sætt nær einnig til okkar.

`Hvað segir það okkur um kærleika Guðs og eðli að hann heldur áfram að úthella kærleika sínum yfir heiminn þrátt fyrir spillingu heimsins? Hvaða áhrif ætti það að hafa á elsku okkar til hans?`