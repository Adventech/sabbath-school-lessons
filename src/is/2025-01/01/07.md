---
title:  Til íhugunar
date:   03/01/2025
---

Lestu COL, bls. 405-421.

„Myrkur misskilnings á Guði umlykur jörðina. Maðurinn er að glata þekkingu sinni á eðli hans. Það hefur verið misskilið og rangtúlkað. Nú er tíminn til að boða boðskap frá Guði, boðskap sem upplýsir og hefur frelsandi mátt. Það á að kynna eðli Guðs. Það á að beina ljósi dýrðar hans, ljósi gæsku hans, miskunnar og sannleika að myrkri heimsins.

Þetta er það verkefni sem Jesaja spámaður á við þegar hann. segir: „Hef upp raust þína kröftuglega, Jerúsalem, fagnaðarboði. Hef upp raustina og óttast eigi, seg borgunum í Júda: Sjá, Guð yðar kemur í mætti og ríkir með máttugum armi. Sjá, sigurlaun hans eru með honum og fengur hans fer fyrir honum“ (Jes 40.9, 10).

Þeir sem vænta komu brúðgumans eiga að segja við fólkið: „Sjá Guð þinn.“ Síðustu geislarnir frá ljósi miskunnarinnar, síðasti miskunnarboðskapurinn sem flytja á heiminum opinberar kærleikseðli Guðs. Börn Guðs eiga að sýna dýrð Guðs. Líf þeirra og lyndiseinkunn eiga að sýna fram á hvað náð Guðs hefur gert fyrir þau.

Ljósið frá sól réttlætisins á að skína í góðum verkum, í sannleika og heilögum dygðum“ (COL, bls. 415, 416).

**Til umræðu**:

`Tilhugsunin um að Guð hati okkur er verri en sú að enginn Guð sé til. Hversu frábrugðinn væri heimur okkar ef það væri rétt?`

`Hvers vegna telur þú að svo mikils misskilnings gæti í heiminum í dag varðandi eðli Guðs? Hugleiðið og ræðið um hvernig hjálpa mætti fólki til að sjá greinilegar kærleikseðli Guðs.`

`Hvaða boðskap um eðli Guðs ætti að boða á okkar tímum? Hvernig ættum við að útskýra þann boðskap fyrir þeim sem þekkja enn ekki til þess að elska Guðs er raunveruleg? Hvað gætum við bent á sem sýnir fram á yndislegt eðli hans og að elska hans er raunveruleg?`

`Það er eitt að tala um elsku Guðs. Það er annað að sýna fram á og endurspegla þá elsku í lífi okkar. Hvaða heilögu dyggðir gætu opinberað elsku Guðs til þeirra sem umhverfis okkur eru?`