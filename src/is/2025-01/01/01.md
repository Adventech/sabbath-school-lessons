---
title:  Örlát Elska Guðs
date:   28/12/2024
---

### Lesefni vikunnar

2Mós 33.15-22; Hós 14.2-5; Opb 4.11; Jóh 17.24; Matt 22.1-14; Jóh 10.17, 18.

> <p>Minnistexti</p>
> „Ég ætla að lækna tryggðarof þeirra og elska þá af fúsum og frjálsum vilja. Reiði mín er snúin frá þeim“ (Hós 14.5).

Þó svo Pétur afneitaði Jesú þrisvar eins og Jesús hafði sagt fyrir (Matt 26.34) þá voru það ekki sögulokin. Eftir upprisuna spurði Jesús Pétur: „„Elskar þú mig meira en þessir? Hann svarar: „Já, Drottinn, þú veist að ég elska þig.“ Jesús segir við hann: „Gæt þú lamba minna.“ Jesús sagði aftur við hann öðru sinni: „Símon Jóhannesson, elskar þú mig?“ Hann svaraði: „Já, Drottinn, þú veist að ég elska þig.“ Jesús segir við hann: „Ver hirðir sauða minna.“ Hann segir við hann í þriðja sinn: „Símon Jóhannesson, elskar þú mig?“ Pétur hryggðist við að hann skyldi spyrja hann þriðja sinni: „Elskar þú mig?“ Hann svaraði: „Drottinn, þú veist allt. Þú veist að ég elska þig.“ Jesús segir við hann: „Gæt þú sauða minna““ (Jóh 21.15-17). Á sama hátt og Pétur hafði afneitað Jesú þrisvar þá endurreisti Jesús Pétur þrisvar með þessari mikilvægu spurningu: „Elskar þú mig?“

Hversu frábrugðnar sem kringumstæður okkar kunna að vera kringumstæðum Péturs þá er grundvallar meginreglan að miklu leyti sú sama. Spurningin sem Jesús lagði fyrir Pétur er í rauninni úrslitaspurningin sem Guð leggur fyrir hvert okkar: Elskar þú mig?

Allt byggist á svari okkar við þeirri spurningu.