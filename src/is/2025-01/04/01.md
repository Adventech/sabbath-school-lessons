---
title:  Guð Er Ástríðufullur Og Fullur Samúðar
date:   18/01/2025
---

### Lesefni vikunnar

Slm 103.13; Jes 49.15; Hós 11.1-9; Matt 23.37; 2Kor 11.2; 1Kor 13.4-8.

> <p>Minnistexti</p>
> „Hvort fær kona gleymt brjóstbarni sínu að hún miskunni eigi lífsafkvæmi sínu? Og þó þær gætu gleymt þá gleymi ég þér samt ekki“ (Jes 49.15).

Oft er litið svo á að tilfinningalíf sé óæskilegt og því beri að forðast það. Í huga sumra er tilfinningalíf að eðli til óraunhæft og því myndi góðum manni eða konu ekki vera lýst sem einhverjum sem byggði líf sitt á tilfinningum. Samkvæmt sumum heimspekistefnum Grikkja er það talið til fyrirmyndar að lifa skynsömu lífi og vera að mestu ónæmur fyrir ástríðum eða stjórna tilfinningalífi sínu með kaldri skynsemi.

Stjórnlaust tilfinningalíf getur skapað vandamál. En Guð skapaði samt manninn með möguleika á tilfinningalífi og Guð sjálfur kemur fram í ritningunni af mikilli tilfinningasemi. Ef Guð getur haft djúpar tilfinningar, eins og Biblían sýnir svo oft fram á, þá getur tilfinningalíf ekki verið slæmt í sjálfu sér eða óskynsamlegt þar sem Guð Biblíunnar er algóður og býr yfir fullkominni visku.

Það er líka staðreynd að við getum fundið yndisleg sannindi þegar við gerum okkur grein fyrir því að elska Guðs til okkar er djúpstæð elska sem einkennist af tilfinningum en þó svo elska Guðs sé fullkomin ætti aldrei að líta svo á að hún sé nákvæmlega eins og tilfinningalíf mannsins.