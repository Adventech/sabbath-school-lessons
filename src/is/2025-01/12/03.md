---
title:  Tvær stærstu syndirnar
date:   17/03/2025
---

Samkvæmt Jesú eru tvö æðstu boðorðin þau að elska Guð og elska hvert annað. Það felur í sér fórnir sem sýna elsku til annarra á áþreifanlegan hátt sem er einmitt það sem felst í því að feta í fótspor Jesú.

En ef það eru tvö æðstu boðorðin að elska Guð og elska hvert annað hverjar eru þá stærstu syndirnar?

`Lestu Slm 135. 13-19. Hvað segir þessi texti okkur um algenga synd sem er oft nefnd í ritningunni?`

Gamla testamentið leggur stöðugt áherslu á mikilvægi þess að elska Guð framar öllu öðru (sjá 5Mós 6.5). Þetta er nátengt hjáguðadýrkun sem er andstæða þess að elska Guð.

`Lestu Sak 7.9-12. Hverju hallmælir Guð samkvæmt orðum Sakaría spámanns? Hvernig tengist það og hjáguðadýrkun æðstu boðorðunum tveimur?`

Guð bregst ekki einungis við hjáguðadýrkun með reiði kærleikans heldur einnig illri meðferð fólks hans, bæði sem einstaklinga og heildar. Guð reiðist yfir óréttlæti vegna þess að hann er kærleikur.

Syndirnar tvær sem Gamla testamentið leggur áherslu á eru brestir sem tengjast æðstu boðorðunum um að elska Guð og elska hvert annað. Stærstu syndirnar tvær hafa með kærleiksbrest að gera. Í stuttu máli getum við ekki ekki haldið boðorðin ef við elskum ekki Guð og hvert annað.

Í 1Jóh 4.20, 21 lesum við: „Ef einhver segir: „Ég elska Guð,“ en hatar trúsystkin sín er sá lygari. Því að sá sem elskar ekki bróður sinn eða systur sem hann hefur séð, getur ekki elskað Guð sem hann hefur ekki séð. Og þetta boðorð höfum við frá honum, að sá sem elskar Guð á einnig að elska bróður sinn og systur.“

`Hvernig myndir þú útskýra hvers vegna ekki sé hægt að aðskilja elsku til Guðs frá elsku hvert til annars? Hvernig skilur þú þau órjúfanlegu tengsl?`