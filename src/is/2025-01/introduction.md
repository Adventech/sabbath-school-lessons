### Guð kærleika og réttvísiGuð er kærleikur. Það er okkur sagt í 1Jóh 4.8, 16. Öll Biblían vitnar um það. Kristin trú snýst um kærleikseðli Guðs. Kærleikurinn er kjarni þess sem Guð er, kjarni alls sem við trúum og ætti einnig að vera kjarni alls sem við gerum. Samkvæmt því hefur skilningur okkar á kærleikanum áhrif á trú okkar og athafnir. Ef við trúum því t.d. að við þurfum að ávinna okkur kærleika Guðs eða verðskulda hann þá gætum við haldið að Guð elski okkur ekki þar sem við erum syndug og óverðug. Og í samskiptum okkar við aðra gætum við talið að þeir verði að verðskulda kærleikann --en það er bein uppskrift fyrir ógæfu eða ófarir.Þetta ásamt mörgu öðru bendir til þess að það hafi gífurleg áhrif á trú okkar og athafnir hvernig við skiljum kærleika Guðs. En hvað er þá kærleikur? Ef þú bæðir tíu manns að skilgreina kærleikann má búast við að þú fáir tíu mismunandi svör. Jafnvel meðal hinna kristnu má finna fjölmargar goðsagnir og misskilning varðandi kærleika Guðs.Til dæmis gefa kristnir mismunandi svör við spurningum eins og þessum:_Er kærleikur Guðs einungis gefandi en aldrei viðtakandi? Er kærleiki Guðs einungis fórnandi eða eru líkindi til þess að Guð hafi yndi af manninum og maðurinn sé honum þóknanlegur? Er hægt að hafna kærleika Guðs eða glata honum? Hefur Guð gagnkvæm kærleikssambönd við skapaðar verur sínar? Er reiði og kærleikur ósamrýmanleg? Hvernig falla kærleikur og réttlæti saman? Hvers vegna er hið illa til í þessum heimi, jafnvel í miklum mæli, ef Guð er kærleikur? Getur maðurinn elskað á sama hátt og Guð? Ef svo er, hvernig myndi það koma fram?_Svörin við mörgum af þessum spurningum kunna að vera augljós, en eru oft dregin í efa þegar kristnir fjalla um guðlegan kærleika. Jafnframt eru mörg svör, sem talin eru vera augljós, við nánari athugun ósamrýmanleg við það sem ritningin hefur að segja um kærleika Guðs.Við munum ekki glíma við allar þessar spurningar í einu en við munum fjalla um þær og ýmsar aðrar þennan ársfjórðung. Við munum sjá að að elska Guðs er mikið meiri en við höldum oft. Eins og elsku Guðs er lýst í ritningunni þá er hún mikið æðri en viðteknar hugmyndir um elskuna í heiminum í dag. Á komandi vikum munum við líta nánar á nokkra áberandi og fagra þætti elsku Guðs sem koma í ljós í Biblíunni.Við munum einnig taka eftir því að órjúfanleg tengsl eru milli guðlegrar elsku og réttvísi. Guð Biblíunnar elskar réttvísi (sjá t.d. Jes 61.8). Og Biblían sýnir fram á að guðleg elska og réttvísi heyra saman þannig að við getum ekki haft annað hvort aðra eða hina. Þar sem Guð er kærleikur snerta óréttlæti og þjáningar í þessum heimi mjög hjarta hans og hann samsamar sig þeim sem þjást og eru kúgaðir og tekur þátt í þeim sársauka og sorg sem hið illa hefur komið til leiðar í sköpuninni, þannig að hann þjáist meira en allir og er þannig mesta fórnarlamb hins illa.Í allri Biblíunni finnum við að hið illa og þjáningar hryggja Guð og þjaka, þar sem hann elskar hvert og eitt okkar meira en við getum ímyndað okkur. Við getum séð dýpt elsku hans í harmakveini Krists yfir fólki sínu þegar hann sagði: „Jerúsalem, Jerúsalem! Þú sem líflætur spámennina og grýtir þá sem sendir eru til þín! Hversu oft vildi ég safna börnum þínum, eins og hæna safnar ungum sínum undir vængi sína, og þér vilduð eigi“ (Matt 23.37).Guð Biblíunnar, sem er kærleikur, er oft harmi sleginn yfir elsku, sem hefur verið hafnað og er einskis metin. Frásögn Biblíunnar er um það sem Guð hefur gert og er að gera til þess að endurnýja kærleikann til allra hluta alheimsins. Þetta er efni þessa ársfjórðungs ásamt ýmsu öðru._John C. Peckman er aðstoðarritstjóri Adventist Review. Þegar hann skrifaði þessa lexíu var hann prófessor við prestaskóla Sjöunda-dags aðventista við Andrews háskólann._