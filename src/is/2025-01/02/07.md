---
title:  Til íhugunar
date:   10/01/2025
---

Lestu „Forréttindin sem felast í bæninni“ í VK, bls. 107-120.

„Láttu Guð stöðugt vita um þarfir þínar, gleði og sorgir, áhyggjur þinar og ótta. Þú getur hvorki íþyngt honum né þreytt hann. Hann, sem telur hárin á höfði þínu, er ekki sinnulaus um þarfir barna sinna. „Drottinn er mjög miskunnsamur og líknsamur“ (Jak 5.11). Hann er hrærður í sínu kærleiksríka hjarta yfir sorgum okkar, jafnvel þótt við gerum ekki annað en rétt að nefna þær. Leitaðu til hans með hvaðeina, sem hrjáir hugann. Engin byrði er honum of þung, honum, sem heldur hnöttunum stöðugum og ríkir yfir öllum málum alheims. Ekkert, sem á einhvern hátt varðar frið okkar, er svo smátt að hann veiti því ekki athygli. Enginn kafli lífsreynslu okkar er það myrkur að hann fái ekki lesið hann. Engin ráðgáta er honum ofviða að leysa. Engin ógæfa getur hent hið minnsta barn hans, engar áhyggjur þjakað sálina, engin gleði uppgötvað hana, engin einlæg bæn liðið af vörum hennar, sem ekki vekur athygli hins himneska föður, eða hugur hans beinist ekki strax að. „Hann læknar þá er hafa sundurkramið hjarta, og bindur um benjar þeirra“ (Slm 147.3). Sambandið milli Guðs og hverrar einstakrar sálar er svo skýrt og algert eins og ekki væri önnur sál á jörðu, sem athygli hans beindist að og eins og hann hefði gefið sinn ástkæra son henni einni til lausnar“ (VK, bls 115, 116).

**Til umræðu**:

`Hugleiddu þetta: „Sambandið milli Guðs og hverrar einstakrar sálar er svo skýrt og algert eins og ekki væri önnur sál á jörðu, sem athygli hans beindist að og eins og hann hefði gefið sinn ástkæra son henni einni til lausnar.“ Hvaða uppörvun veitir þetta þér og hvernig ættir þú að lifa lífi þínu í ljósi návistar Guðs og umhyggju hans fyrir þér? Hvernig getur þú lært að lifa í ljósi þessa dásamlega fyrirheits? Hugleiddu hvaða þýðingu það hefði ef þú tryðir því raunverulega dag hvern?`

`Hvernig ættum við að skilja Slm 103.17, 18 í ljósi þessarar lexíu? Hvað er sagt um að elska Guðs sé ævarandi en jafnframt sé ávinningurinn af tengslum okkar við Guð háður því hvort við veitum elsku hans viðtöku eða ekki?`

`Hvaða áhrif hefur þessi þekking á tengsl þín við Guð og hvernig þú hugsar um sorgir annarra?`