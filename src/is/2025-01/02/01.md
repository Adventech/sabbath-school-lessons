---
title:  Sáttmáli Kærleikans
date:   04/01/2025
---

### Lesefni vikunnar

2Pét 3.9; 5Mós 7.6-9; Róm 11.22; 1Jóh 4.7-20; Jóh 15.12; 1Jóh 3.16.

> <p>Minnistexti</p>
> „Jesús svaraði: „Sá sem elskar mig varðveitir mitt orð og faðir minn mun elska hann. Til hans munum við koma og gera okkur bústað hjá honum“ (Jóh 14.23).

Margir segja að gríska orðið agape, sem þýðir „kærleikur“ eða „elska,“ eigi við um sérstæðan kærleika Guðs, en önnur orð eins og t.d. fíleó eigi við um annars konar elsku sem skortir einkenni agapekærleikans. Sumir telja einnig að agape eigi við um einhliða kærleika, kærleika sem gefur en fær enga svörun, kærleika sem er óháður viðbrögðum mannsins.

Nánari könnun á kærleika Guðs eins og hann birtist í ritningunni sýnir samt að þetta er rangt þó það sé útbreitt. Í fyrsta lagi á agape ekki aðeins við um kærleika Guðs heldur einnig um kærleika mannsins, jafnvel þó honum sé stundum ranglega beitt (2Tím 4.10). Í öðru lagi eru ýmis önnur orð notuð í ritningunni um kærleika Guðs. Til dæmis sagði Jesús: „Því sjálfur elskar (fíleó) faðirinn yður þar eð þér hafið elskað (fíleó) mig“ (Jóh 16.27). Hér er fíleó ekki aðeins notað um mannlega elsku heldur einnig um elsku Guðs til mannanna. Það sýnir að fíleó er ekki notað um óæðri elsku heldur jafnvel um elsku Guðs.

Ritningin sýnir einnig að kærleiki Guðs er ekki einhliða heldur hefur hann mikið með persónutengsl að gera þannig að það skiptir meginmáli fyrir Guði hvort maðurinn endurspegli kærleika hans til hans og annarra eða ekki.