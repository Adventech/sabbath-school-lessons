---
title:  „Viðureignarreglur“ Alheimsdeilunar
date:   01/03/2025
---

### Lesefni vikunnar

Dan 10.1-14; Opb 13.1-8; Job 1.1-12; Job 2.1-7; Jóh 12.31; Jóh 14.30; Mrk 6.5; Mrk 9.29.

> <p>Minnistexti</p>
> „Hver sem syndgar heyrir djöflinum til því að djöfullinn hefur syndgað frá upphafi. Til þess birtist Guðs sonur að hann skyldi brjóta niður verk djöfulsins“ (1Jóh 3.8).

Í öllum viðureignum/keppnum gilda ákveðnar reglur fyrir keppnisaðila, reglur sem tryggja réttmæti sigurs sigurvegarans þannig að sá sem tapar viðurkennir sigurinn og eigið tap. Þannig er því einnig varið í alheimsdeilunni milli Guðs og Satans. Þær „reglur“ takmarka að vissu marki „átakafrelsi“ þeirra. Í þessari lexíu munum við kanna sumar af þessum „reglum“ og áhrifum þeirra á átökin.

Við finnum áhrifamikla frásögn sem sýnir fram á eðli alheimsdeilunnar í 1Kon 18.19-40 þar sem Elía spámaður er á Karmelfjalli og Drottinn dregur huluna frá hinum svonefndu guðum þjóðanna. En það er meira á bak við tjöldin varðandi þessa guði en að þeir séu einungis hugarburður heiðingja. Það var eitthvað annað að baki þeirra guða sem nágrannaþjóðir Ísraels töldu sig tilbiðja.

„Þeir færðu fórnir illum öndum sem engir guðir eru, guðum sem þeir þekktu ekki áður, nýjum guðum, nýlega fram komnum, sem vöktu feðrum yðar engan ugg“ (5Mós 32.17). Páll bætir við og segir: „Skurðgoðadýrkendur blóta illum öndum, ekki Guði. En ég vil ekki að þið hafið samfélag við illa anda“ (1Kor 10.20).

Að baki þessara falsguða þjóðanna voru dulbúnir illir andar. Þar af leiðandi eru allir þeir textar ritningarinnar sem fjalla um hjáguðadýrkun og framandi guði í rauninni textar um alheimsdeiluna.

Þegar við þekkjum þennan bakgrunn er auðveldara að skilja þema alheimsdeilunnar. Auk þess hefur þessi sannleikur víðtækar vísbendingar til að skilja betur eðli þessarar deilu og hvaða ljósi hann beinir að vandamáli hins illa.