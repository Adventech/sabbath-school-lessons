---
title:  Takmörk og reglur
date:   06/03/2025
---

Alheimsdeilan er aðallega deila um eðli Guðs og byggist á rógburði gegn gæsku Guðs, réttvísi hans og stjórn. Hún er einskonar alheimsréttarhöld varðandi sáttmálann.

Slíka deilu er ekki hægt að útkljá með einskæru valdi heldur verður lausnin að koma fram í verki. Ef alvarlegar ásakanir eru bornar fram gegn einhverjum valdhafa er besta eða jafnvel einasta leiðin til að brjóta ásakanirnar á bak aftur að leyfa frjálsa, sanngjarna og opna könnun. Ef ásakanirnar ógna allri stjórn kærleikans þá er ekki hægt einfaldlega að fela þær.

Hvernig hjálpar allt þetta okkur að skilja alheimsdeiluna og hvernig við bregðumst við vandamálinu um hið illa? Kemur nokkurn tímann fyrir að Guð standi ekki við fyrirheit sín? Nei, alls ekki. Hvað sem Guð kann að gera í framtíðinni er siðferðilega háð því sem Guð samþykkir varðandi viðureignarreglurnar. Sumt af því illa er innan marka hinnar tímabundnu stjórnar myrkraveldisins.

`Lestu Mrk 6.5 og Mrk 9.29. Hvað kemur fram í þessum textum sem sýnir hvernig inngrip Guðs er oft nátengt þáttum eins og trú og bæn?`

Í báðum þessum frásögnum virðast einhverjar takmarkanir eða viðureignarreglur vera að verki og vera tengdar trú og bæn. Annars staðar sjáum við fjölda vísbendinga um að bænin skipti máli í þessum heimi með því að opna leiðir fyrir inngrip Guðs sem annars væri ekki siðferðilega mögulegar. En við ættum ekki að gera þau mistök að halda að trú og bæn séu einustu þættirnir sem máli skipta. Það eru sennilega margir aðrir þættir sem spila inn, sem við gerum okkur ekki endilega grein fyrir.

Það kemur heim og saman við það sem við höfum þegar séð varðandi viðureignarreglur. Að svo miklu leyti sem Guð hefur skuldbundið sig eða samþykkt einhverjar viðureignarreglur þá hefur það áhrif á athafnir hans.

`Lestu Róm 8.18 og Opb 21.3, 4. Hvaða fullvissu veita þessir textar okkur um að jafnvel þó margt sé sem við vitum ekki þá getum við treyst því að Guð viti hvað er best og muni að lokum binda endi á hið illa og innleiða eilífa himnasælu?`