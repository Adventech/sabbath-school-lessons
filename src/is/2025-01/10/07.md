---
title:  Til íhugunar
date:   07/03/2025
---

„Fallnar mannverur eru lögmætir fangar Satans. Það var áform Krists að frelsa þær undan valdi hins mikla andstæðings mannanna. Maðurinn hefur að eðli til tilhneigingu til að fylgja tillögum Satans og hann getur ekki staðið gegn svo hræðilegum óvini nema Kristur, hinn voldugi sigurvegari, búi í honum, leiðbeini óskum hans og veiti honum styrk. Guð einn getur takmarkað mátt Satans sem reikar fram og aftur um jörðina og hverfur ekki af verði sínum eitt andartak af ótta við að missa af tækifæri til að tortíma einhverri sál. Það er mikilvægt að fólk Guðs skilji þetta til þess að losna við snörur hans. Satan er að undibúa blekkingar sínar þannig að fólk Guðs skilji ekki að það er hann sem stendur að baki þeirra í síðustu átökum hans gegn því. „Og ekki er það undur því að Satan sjálfur tekur á sig ljósengilsmynd “ (2Kor 11.14). Þegar sumir blekktir einstaklingar halda því fram að hann sé ekki til er hann að taka þá til fanga og notfæra sér þá að miklu leyti. Satan þekkir betur en fólk Guðs þann mátt sem það getur haft yfir honum þegar styrkur þess er fólginn í Kristi. Þegar fólk Guðs í auðmýkt sárbænir hinn volduga sigurvegara um hjálp getur jafnvel sá sem er veikastur í trú sinni, en reiðir sig að fullu á Krist, hrakið Satan frá sér og allan herskara hans. Hann er of kænn til að koma opinskátt og með djörfung með freistingar sínar, því að það myndi vekja syfjulega orku hins kristna og hann myndi reiða sig á hinn sterka og volduga lausnara. Þess í stað kemur hann án þess að þau geri sér grein fyrir nærveru hans, dulbúinn í gervi óhlýðinna barna Guðs sem telja sig guðhrædd“ (1T, bls. 341).

**Til umræðu**:

`Hvað felst í því að vera „lögmætur fangi Satans“? Þýðir það að Satan geti gert hvað sem hann vill við þann einstakling? Ef ekki, hvers vegna? Hvernig tengist það því sem við höfum kallað viðureignarreglur alheimsdeilunnar?`

`Hvers vegna gaf Guð Satan einhver yfirráð í alheimsdeilunni, jafnvel þó það væri aðeins tímabundið? Hvað segir það okkur um hvernig Guð leitast við að svara ásökunum Satans?`

`Hvernig svarar þú jafnvel kristnum einstaklingum sem afneita tilveru Satans sem raunverulegri persónu? Þó svo við getum ekki sannað tilveru Satans hvaða vísbendingu gætir þú dregið fram sem gæti hjálpað einhverjum sem er svo hræðilega blekktur?`