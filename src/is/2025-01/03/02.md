---
title:  Dýrmætari en við getum ímyndað okkur
date:   12/01/2025
---

Eins og við höfum þegar séð í fyrri lexíu þá er enginn sá til sem Guð elskar ekki. Hann elskar jafnvel verstu syndara og verstu illgjörðamenn. Og vegna þess að Guð metur persónur meira en við getum ímyndað okkur þá er syndin honum skapraun þar sem hann elskar okkur og hann veit einnig hvað syndin gerir okkur.

`Lestu Lúk 15.11-32. Hvað segir dæmisagan um eyðslusama soninn okkur um samkennd Guðs og elsku? Hvaða aðvörun er þar að finna til þeirra sem halda sig heima líkt og hinn sonurinn gerði?`

Samkvæmt þessari frásögn Jesú bað yngri sonurinn um arf sinn snemma<sup>1</sup> og afneitaði þar með í raun föður sínum og heimilisfólki hans. Hann fer síðan og sóar arfi sínum, verður fátækur og hungraður svo að hann jafnvel öfundar svínin sem éta úr dalli. Þegar hann hugsar til þjónana í húsi föður síns sem fá meira en nóg að borða ákveður hann að snúa aftur heim í von um að verða einn þeirra.

Það sem kemur næst er magnað. Sumir feður myndu hafa sent slíkan son tilbaka. „Þú tókst arf þinn og sleist sambandi þínu við fjölskyldu þína. Þú býrð ekki lengur hér.“ Myndu slík viðbrögð ekki vera rökrétt og jafnvel eðlileg? Í augum sumra foreldra hafði sonurinn gengið of langt til að verða tekinn aftur inn á heimilið sem sonur.

En í dæmisögunni bregst faðirinn, sem er táknmynd um Guð sjálfan, ekki þannig við. Þess í stað þegar sonurinn „var enn langt í burtu sá faðir hans hann og kenndi í brjósti um hann, hljóp og féll um háls honum og kyssti hann“ (Lúk 15.20). Jafnvel þó það væri fyrir neðan virðingu húsráðanda við slíkt tækifæri þá kenndi faðirinn í brjósti um son sinn og hljóp til að hitta hann og taka hann aftur inn í fjölskylduna og bjó honum jafnvel veislu og sýndi þannig fram á þá miklu samúð sem Guð hefur gagnvart þeim sem eru á villigötum og fögnuð hans yfir hverjum og einum sem snýr heim. Hvílík mynd af Guði!

`Viðbrögð hins sonarins eru athyglisverð. Það voru mjög mannleg viðbrögð og að sumu leyti sanngjörn og því skiljanleg. En hvað kennir þáttur hans í frásögninni okkur um að mannleg sanngirni jafnast ekki á við dýpt fagnaðarerindisins né elsku Guðs til okkar?`

---

{"style": {"text": {"size": "sm"}}}
<sup>1</sup> Það var ekki óþekkt fyrirbæri að skipta arﬁnum snemma en það var merki um fyrirlitningu fyrir föðurnum að _nota_ arﬁnn meðan hann væri enn á líﬁ (Þýð.).