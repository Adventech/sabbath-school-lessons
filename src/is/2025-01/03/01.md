---
title:  Að Vera Guði Þóknanleg
date:   11/01/2025
---

### Lesefni vikunnar

Lúk 15.11-32; Sef 3.17; Ef 5.25-28; Jes 43.4; Róm 8.1; Róm 5.8; Mrk 9.17-29.

> <p>Minnistexti</p>
> „Drottinn, Guð þinn, er hjá þér, hetjan er sigur veitir. Hann kætist yfir þér með fögnuði, hann þegir í kærleika sínum, hann fagnar yfir þér með gleðisöng“ (Sef 3.17, (1981)).

Ímyndið ykkur að fimm ára barn komi til föður síns með illa innpakkaða gjöf á feðradaginn og réttir spenntur pabba sínum gjöfina.

Ímyndið ykkur að pabbinn svari og segi: „Ég kæri mig ekki um gjöfina. Í rauninni er ekkert sem þú gætir gefið mér sem ég myndi vera ánægður með. Ég gæti sjálfur fengið mér allt sem þú kannt að færa mér og allt sem þú færir mér var annaðhvort keypt fyrir mína peninga eða búið til úr efni sem ég hefði keypt. Haltu bara í gjöfina, ég þarf hana ekki eða vil hana ekki. En ég elska þig samt.“

Hvað fyndist þér um viðbrögð föðurins? Ég er viss um að orð eins og „kuldaleg,“ „tilfinningalaus“ eða „kaldranaleg“ kæmu upp í huga þínum. Er það þannig sem Guð bregst við okkur? Þó svo erfitt sé að ímynda sér það þá getum við, fallnar, syndum spilltar verur sem hafa tilhneigingu til þess sem illt er, verið þóknanleg í augum Guðs. Með öðrum orðum, Guð lítur ekki á okkur eða gjafir okkar sömu augum og þessi faðir. Þess í stað getum við verið Guði þóknanleg, en einungis þó fyrir Krist.