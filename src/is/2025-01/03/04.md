---
title:  Guði þóknanleg?
date:   14/01/2025
---

Hvernig getur það verið að Guð alheimsins fagni yfir óbrotnum manninum sem er einungis hverfull frymisdropi á lítilli reikistjörnu í sennilega óendanlegum alheimi? Hvernig getur það verið að maðurinn skipti svo miklu máli fyrir æðsta valdhafann sem er almáttugur og þarfnast einskis? Það er tvennt sem er til athugunar í þessum tveimur spurningum. Í fyrsta lagi, hvernig getur Guð sjálfur glaðst? Í öðru lagi, hvernig getur maðurinn glatt hann, einkum þegar við lítum á syndugleika okkar? Við munum beina athyglinni að fyrri þættinum í dag og hinum á morgun.

`Lestu Jes 43.4; Slm 149.4 og Okv 15.8, 9. Hvað segja þessir textar okkur um Guð sem gleðst yfir börnum sínum?`

Eins og við sáum í gær getur Guð glaðst yfir manninum þar sem Guð elskar fólk og tekur tillit til þess sem er þeim fyrir bestu líkt og hver og einn sem elskar aðra og er umhugað um þá.

Hann er aftur á móti óánægður með fólk sitt þegar það gerir það sem illt er. Í Okv 15.8, 9 er okkur sagt að fórnir og vegir hinna ranglátu séu Drottni andstyggð en „bæn réttsýnna er honum þóknanleg“ og „þann sem ástundar réttlæti elskar hann.“ Þessi texti sýnir ekki aðeins fram á að Guð hafi vanþóknun á hinu illa heldur einnig að gæska sé honum velþóknanleg. Hann sér guðlegan fögnuð og elsku sem hliðstæður og sýnir þannig hin nánu tengsl milli elsku Guðs og gleði sem er augljós í ritningunni sem heild.

Samkvæmt Slm 146.8 þá elskar Drottinn réttláta, og 2Kor 9.7 bætir því við að „Guð elskar glaðan gjafara.“ Takið eftir því sem þessir textar segja ekki. Þeir segja ekki að Guð elski einungis þá sem eru réttlátir eða að hann elski einungis glaðan gjafara. Guð elskar alla. En það sem þessir textar virðast segja okkur er að Guð elski „réttláta“ og „glaðan gjafara“ á einhvern sérstakan hátt. Og Okv 15.8, 9 gefur okkur svarið: Guð elskar þá og aðra, það er að segja að þeir eru honum þóknanlegir.

`Hugleiðið hve náið samband virðist vera milli himins og jarðar þannig að Guð, skapari alheimsins, getur verið svo tilfinningalega nátengdur okkur. Hvaða von ætti þessi undraverða hugmynd að gefa okkur einkum þegar við göngum í gegnum erfiðleika?`