---
title:  Til íhugunar
date:   17/01/2025
---

Lestu kaflann „Hjarta yðar skelfist ekki“ í ÞA, bls. 496 -510.

„Drottinn verður fyrir vonbrigðum þegar fólk hans vanmetur sjálft sig. Hann vill að útvaldir erfingjar sínir meti sig í samræmi við það gjald sem hann greiddi fyrir þá. Guð óskaði þeirra, annars hefði hann ekki sent son sinn í svo kostnaðarsaman leiðangur til að frelsa þá. Hann hefur þörf fyrir þá og hann lætur sér vel líka þegar þeir gera hinar mestu kröfur til hans til þess að þeir geti gert nafn hans dýrlegt. Þeir geta vænst mikils ef þeir treysta fyrirheitum hans.

En að biðja í nafni Krists felur mikið í sér. Það þýðir að við eigum að taka við lyndiseinkunn hans, opinbera anda hans og vinna verk hans. Fyrirheit frelsarans eru skilyrðum bundin. „Ef þér elskið mig,“ segir hann, „munuð þér halda boðorð mín.“ Hann frelsar menn ekki í syndum heldur frá syndum og þeir sem elska hann sýna það með hlýðni.

Öll sönn hlýðni kemur frá hjartanu. Starf Krists var starf hjartans. Og ef við samþykkjum það mun hann sameinast svo hugsunum okkar og markmiðum, blandast svo hjörtum okkar og hugarfari í samræmi við vilja hans að þegar við hlýðum honum erum við einungis að gera það sem okkur er eðlilegt. Viljinn, fágaður og helgaður, mun umframt allt fagna því að þjóna honum. Þegar við þekkjum Guð, eins og það eru okkar forréttindi að þekkja hann, verður líf okkar stöðug hlýðni. Okkur verður syndin andstyggð þegar við skiljum og metum lyndiseinkunn Krists og eigum samfélag við Guð“ (ÞA, bls. 499, 500).

**Til umræðu**:

`Hvernig telur þú að sambandið milli þess að gefa og taka á móti verði á himnum og hinni nýju jörð?`

`Sendiboðar komu til Daníels spámanns frá þeim hluta alheimsins sem jafnvel öflugustu geimsjónaukar heimsins ná ekki til og sögðu honum þrisvar að hann væri „ástmögur Guðs“ (Dan 9.23, 1981; Dan 10.11, 19). Hugleiddu hvað það segir okkur um Guð og hve náinn hann er okkur. Hvaða von getur þessi undraverði sannleikur veitt okkur?`

`Hvernig tengjast trúarhetjurnar í Heb 11 efni þessarar lexíu? Hvað segja þær okkur um það hvernig við getum verið Guði þóknanleg fyrir trú? Hvað getum við lært af slíkri trú og trúfesti sem getur hjálpað okkur í daglegu lífi okkar?`