---
title:  Lifandi steinar
date:   15/01/2025
---

Hvernig getur það verið að við, fallnar og syndugar verur, getum verið Guði þóknanleg?

`Lestu Róm 8.1 og Róm 5.8. Hvað segja þessir textar okkur um stöðu okkar frammi fyrir Guði?`

Guð þráir djúpt að börn hans lifi og séu hamingjusöm. Þess vegna úthellir náð sinni yfir manninn áður en nokkur fær að gert. Áður en við segjum eða gerum eitthvað réttir Guð okkur styrka hönd sína og býður okkur elsku sína. Við lesum í Róm 5.8 að „Guð auðsýnir kærleika sinn til okkar í því að Kristur dó fyrir okkur þegar við vorum enn syndarar“ (sbr. Jer 31.3). Og við getum sæst við Guð og jafnvel verið þóknanleg í augum hans fyrir trú vegna þess sem endurlausnari okkar gerði.

`Lestu 1Pét 2.4-6 og berðu það saman við Heb 11.6. Hvað segir það okkur um hvernig við getum verið Guði þóknanleg?`

Ef Guð gripi ekki inn gætu fallnar verur ekki fært Guði neitt sem er verðmætt í hans augum. En í miskunn sinni og náð hefur hann skapað þeim leið fyrir tilverknað Krists. „Fyrir Jesú Krist“ getum við borið fram „andlegar fórnir“ sem eru „Guði þóknanlegar“ (1Pét 2.5). Þó svo ógerlegt sé „að þóknast Guði án trúar“ (Heb 11.6) þá mun Guð fyrir meðalgöngu Krists láta „allt það verða í oss sem honum er þóknanlegt fyrir Jesú Krist. Honum sé dýrð um aldir alda. Amen“ (Heb 13.21). Þeir sem bregðast við Guði fyrir trú eru taldir réttlátir fyrir augliti hans vegna meðalgöngu Krists því að réttlæti hans eins er viðunandi. Og þeir sem bregðast við elskulegum atlotum Guðs eru taldir verðugir fyrir meðalgöngu Krists (Lúk 20.35) og hann ummyndar þá í líkingu sína (1Kor 15.51-57; 1Jóh 3.2). Endurlausnarverk Guðs er ekki einungis fyrir okkur heldur einnig í okkur.

`Hvers vegna er meðalganga Krists á himnum fyrir okkur svo uppörvandi fyrir okkur?`