---
title:  Lögmál kærleikans
date:   23/03/2025
---

Lögmál Guðs samanstendur ekki af abstrakt meginreglum. Þess í stað lætur lögmál Guðs í ljós persónutengsl sem koma greinilega fram í boðorðunum tíu. Grundvallarmeginreglur boðorðanna tíu voru þegar til staðar í aldingarðinum í Eden, meginreglur kærleikans sem áttu að stjórna tengslum Guðs og manna og milli manna.

Þegar boðorðin voru skráð á stein í 2Mós 20 voru þau gefin í samhengi sáttmálstengsla.<sup>1</sup> Boðorðin voru skráð eftir að Drottinn hafði þegar frelsað fólkið úr Egyptalandi og boðorðin voru grundvölluð á kærleika Guðs og fyrirheitum hans til þjóðarinnar (sjá 2Mós 6.7, 8 og 3Mós 26.12). Við sjáum í tvískiptingu boðorðanna að þau miðuðu að tengslum mannsins við Guð og samskiptum mannsins hvers við annan.

`Lestu 2Mós 20.1-17. Hvernig sýna þessi vers fram á meginreglurnar tvær um elsku til Guðs og elsku hvert til annars?`

Fyrstu fjögur boðorðin fjalla um samband mannsins við Guð en þau síðari sex um samband mannanna hvers við annan. Samband okkar við Guð og aðra verður að byggjast á meginreglum lögmáls Guðs.

Þessir tveir hlutar lögmálsins koma heim og saman við æðstu boðorðin tvö sem Jesús talaði um: „Elska skalt þú Drottin, Guð þinn, af öllu hjarta þínu“ (Matt 22.37; sbr. 5Mós 6.5) og: „Þú skalt elska náunga þinn eins og sjálfan þig“ (Matt 22.39; sbr. 3Mós 19.18).

Fyrstu fjögur boðorðin benda á leiðir til að elska Guð af lífi og sál, og þau síðari sex eru leiðir til að elska aðra eins og okkur sjálf. Jesús gerir ljóst að þessi tvö boðorð séu óaðskiljanlegur þáttur lögmálsins. „Á þessum tveimur boðorðum hvílir allt lögmálið“ (Matt 22.40).

Allt lögmál Guðs er þannig grundvallað á kærleika Guðs. Kærleikur Guðs og lögmál hans eru óaðskiljanleg. Oft heyrum við fólk segja: Við þurfum ekki að halda lögmálið, við þurfum einungis að elska Guð og elska aðra.<sup>2</sup> Hvers vegna er sú hugmynd tóm markleysa?

`Hvernig sýnum við elsku okkar til Guðs og annarra ef við brjótum eitthvert af boðorðunum tíu?`

---

{"style": {"text": {"size": "sm"}}}
<sup>1</sup> Reyndar segir 5Mós 4.13 að boðorðin tíu _séu_ sáttmálinn sem Guð gerði við Ísrael, en kjarni hans er að hann er Guð okkar og við erum þjóð hans (sjá m.a. 5Mós 29.11-14; Jer 31.33; Esk 37.26, 27) (Þýð.)

{"style": {"text": {"size": "sm"}}}
<sup>2</sup> Það er athyglisvert að málfræðilega og setningafræðilega á frummálinun (hebresku) má þýða „boðorðin tíu“ sem fyrirskipanir eða sem lýsingu á því sem einkennir þá sem virkilega trúa á Guð sem frelsara sinn (sjá 2Mós 20.1, 2). Fyrsta boðorðin má því bæði lesa sem „Þú _skalt_ ekki hafa aðra guði en mig“ eða „Þú _munt_ ekki hafa aðra guði en mig,“ o.s.frv., og meginmerkingin er sú síðari! Þegar svo Mósebækurnar tala um „boðorðin tíu“ nota þær ekki hefðbundna orðið fyrir „boðorð“ (á hebresku) heldur víðtækara orð sem þýðir í rauninni „yﬁrlýsing.“ Svo boðorðin eru _ekki leið_ til frelsunar heldur _aﬂeiðing_ hennar (Þýð.)