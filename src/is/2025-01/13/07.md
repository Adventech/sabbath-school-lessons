---
title:  Til íhugunar
date:   28/03/2025
---

Lestu kaflann „Einn minna minnstu bræðra“ í ÞA, bls. 476-480.

„Hinn æðsti hirðir mun annast þá sem liðsinna öðrum. Þeir munu sjálfir bergja af lifandi vatninu og seðjast. Þeir munu ekki girnast æsandi skemmtanir eða breytingu á lífi sínu. Hið mikla áhugamál verður hvernig frelsa megi einstaklinga sem glötun vofir yfir. Samfélag við aðra menn verður til góðs. Kærleikur frelsarans mun færa einstaklinga hvern öðrum nær.

Þegar okkur verður ljóst að við erum samverkamenn Guðs verða fyrirheit hans ekki borin fram með hálfum huga. Þau munu brenna í brjóstum okkar og loga af vörum okkar. Þegar Móse var útvalinn til þess að verða leiðtogi fáfróðrar, agalausrar og uppreisnargjarnrar þjóðar gaf Guð honum fyrirheit: „Auglit mitt mun fara með og búa þér hvíld.“ Og hann sagði: „Sannlega mun ég vera með þér“ (2Mós 33.14; 3.12). Þetta fyrirheit er öllum gefið sem starfa í Kristi fyrir þjáða og sjúka“ (ÞA, bls. 479).

**Til umræðu**:

`Lestu 1Kor 13.4-8. Hvaða ljósi varpar þessi texti á hvers konar menn og konur við ættum að vera?`

`Hvað aðgreinir sauðina frá geitunum í Matt 25.31-46? Hvernig getum við skilið það sem Jesús segir þannig að það kenni ekki frelsun fyrir verk?`

`Hvaða þýðingu hafa þessi orð fyrir þig: „Þegar við elskum heiminn eins og Kristur elskaði heiminn þá er ætlunarverki hans með okkur lokið og við erum gerð hæf fyrir himininn því himinninn er í brjósti okkar?“ Hvað segir þetta okkur um eðli Guðs og himinsins? Hvernig getum við lifað meira líkt og borgarar himinsins að því leyti að útbreiða elsku Guðs þannig að hún færi hinum undirokuðu ljós og réttlæti?`

`Hvað ættum við að gera sem söfnuður til að endurspegla umhyggju Guðs, kærleika og réttlæti í umhverfi okkar? Hvað þurfum við að gera til að bæta það? Hvaða skref þurfum við að taka sem einstaklingar og söfnuður til að hrinda því í framkvæmd sem við höfum lesið um elsku Guðs og réttlæti?`