---
title:  Upprisa allra
date:  23/12/2021
---

Í ljósi þeirra upplýsinga sem við finnum í Nýja testamentinu þá virðist útilokun Móse frá fyrirheitna landinu alls ekki hafa verið svo mikil refsing. Í staðinn fyrir jarðneskt Kanaansland og síðar jarðbundna Jerúsalem (sem í gegnum aldirnar hefur alltaf verið hernaðarsvæði með tilheyrandi þjáningum) þá er það hin himneska Jerúsalem (Heb 12.22) sem nú eru heimkynni hans. Vissulega mikið betri bústaður!

Móse er fyrsta dæmið í Biblíunni um upprisu frá dauðum. Enok var numinn til himins án þess að sjá dauðann (1Mós 5.24) og svo var Elía (2Kon 2.11) en samkvæmt skráðum heimildum var Móse sá fyrsti sem var reistur upp til eilífs lífs.

Við vitum ekki hve lengi Móse „svaf“ í iðrum jarðar en í rauninni skiptir það engu máli. Hann lokaði augum sínum í dauðanum og hvort sem hann var þar í þrjá tíma eða 300 ár þá breytti það engu fyrir hann. Sama máli gegnir um alla sem hafa dáið í aldanna rás. Reynsla þeirra af dauðanum er ekkert frábrugðin reynslu Móse. Við lokum augum okkar í dauðanum og það næsta sem við vitum er annaðhvort endurkoma Jesú eða, því miður, hinn endanlegi dómur (sjá Opb 20.7-15).

`Lestu 1Kor 15.13-22. Hvaða stórkostlega fyrirheit finnum við þar og hvers vegna eru þau orð marklaus nema við skiljum að hinir dánu sofi í Kristi allt til upprisunnar?`

Án upprisuvonarinnar hefðum við alls enga von. Upprisa Krists er trygging fyrir upprisu okkar. Eftir að Kristur „hreinsaði okkur af syndum okkar“ (Heb 1.3) sem fórnarlamb okkar á krossinum dó hann og vegna upprisu hans höfum við tryggingu fyrir upprisu okkar. Móse var fyrsta fallnamannveran sem var reist upp frá dauðum. Vegna þess sem Kristurmundi gera var Móse reistur upp og vegna þess sem Kristur gerðimunum við einnig verða reist upp.

Móse er þannig dæmi um frelsun fyrir trú, trú sem birtist í lífi trúmennsku og trausti til Guðs, jafnvel þó hann hafi hrasað í lokin. Í 5. Mósebók sjáum við Móse leitast við að kalla fólk Guðs til svipaðrartrúmennsku, svipaðra viðbragða við þeirri náð sem því hafði hlotnast eins og okkur, þar sem við erum einnig við landamæri fyrirheitna landsins.

`Er þessi sami Guð ekki einnig að kalla okkur til trúmennsku? Hvað getum við gert til að tryggja að okkur verði ekki á sömu mistökin sem Móse varaði við í 5. Mósebók?`