---
title:  'Synd Móse: síðari hluti'
date:  20/12/2021
---

`Lestu aftur 4Mós 20.12, 13. Hvaða ástæðu gaf Drottinn Móse fyrir því að hann gæti ekki farið inn í fyrirheitna landið vegna þess sem hann gerði? Sjá einnig 5Mós 31.2 og 5Mós 34.4.`

Samkvæmt þessum texta var synd Móse meiri en einungis viðleitni hans að taka sér stöðu Guðs, þó svo það væri nógu slæmt. En hann hafði einnig sýnt trúarskort sem var óafsakanlegt af hálfu Móse, hans sem hafði allt frá runnanum logandi (2Mós 3.2-16) haft reynslu með Guði ólíka reynslu flestra annarra en samt segir textinn að Móse hafi ekki trúað Guði, sem sagt að Móse sýndi skort á trausti til þess sem Drottinn hafði sagt. Þar af leiðandi vitnaði hann ekki um heilagleika Guðs í augsýn Ísraelsmanna. Hefði Móse haldið ró sinni og gert það sem rétt var og þar með sýnt fram á trú sína og traust á Guði mitt í fráhvarfi lýðsins hefði hann vegsamað Drottin frammi fyrir fólkinu og verið því fordæmi um hvað fælist í sannri trú og hlýðni.

Taktu einnig eftir því hvernig Móse óhlýðnaðist því sem Drottinn hafði sagt honum að gera.

`Lestu 4Mós 20.8. Hvað hafði Drottinn sagt Móse að gera, en hvað gerði Móse í staðinn (4Mós 20.9-11)?`

Níunda versið talar um að Móse hafi tekið staf sinn eins og Drottinn hafði boðið honum. En strax í 10. versinu lesum við að Móse hafi slegið klettinn tvisvar í stað þess að tala til hans en þá mundi vatnið hafa flætt frá honum sem undraverð tjáning um mátt Guðs. Það var vissulega kraftaverk að vatn streymdi úr klettinum þegar hann var sleginn en það var samt ekki eins mikið kraftaverk og það hefði verið ef vatnið hefði streymt frá honum þegar Móse einungis talaði til hans.

Á yfirborðinu gæti svo virst sem dómur Guðs yfir Móse hafi verið róttækur. Eftir allt sem Móse hafði farið í gegnum fengi hannekki að fara inn í fyrirheitna landið. Þegar fólk hefur lesið þessa frásögn hefur það furðað sig á því hvers vegna honum var neitað um þaðsem hann hafði litið fram til svo lengi vegna eins atviks sem hanngerði í fljótfærni.

`Hvað hefði Ísrael átt að læra af því sem kom fyrir Móse?`