---
title:  Til íhugunar
date:  24/12/2021
---

„Þegar þeir sögðu reiðilega: „Hvort munum vér leiða mega vatn út af kletti þessum handa yður?“ settu þeir sig í hlutverk Guðs, eins og mátturinn væri þeirra, manna með mannlegan veikleika og ástríður. Móse var orðinn þreyttur á sífelldum möglunum fólksins og missti sjónar á himneskumhjálpara sínum og án guðlegs styrks varð honum á að setja blett á feril sinn með því að opinbera mannlegan veikleika sinn. Sá maður, sem hefði getað staðið vammlaus, keikur og óeigingjarn allt til enda verkefnis síns, hafði verið yfirbugaður að lokum. Guð hafði verið vanvirtur frammi fyrir söfnuði Ísraels þegar hann hefði átt að vera lofaður og upphafinn“ (ÆS, bls. 299).

„Á ummyndunarfjallinu var Móse ásamt Elía, sem hafði verið ummyndaður. Þeir voru sendir sem boðberar ljóss og dýrðar fráföðurnum til sonarins. Og þannig var uppfyllt sú bæn sem Móse hafði beðið mörgum öldum áður. Hann stóð á hinu „fagra fjalllendi,“ innan arfleifðar þjóðar sinnar og vitnaði um Drottin sem var uppspretta allra fyrirheita Ísraelsþjóðar. Þannig er hinn síðasti vettvangur, sem opinberaður er dauðlegum augum af sögu þess manns sem naut svo mikils heiðurs himinsins“ (ÆS, bls. 345).

**Til umræðu**

`1. Móse var reistur upp frá dauðum og numinn til himins stuttu eftir dauða sinn. En síðan hefur Móse verið vitni að hinu hræðilega ásigkomulagi hér á jörðinni. Það er heppni fyrir okkur að flest okkar verða ekki reist upp fyrr en eftir að átökunum á jörðinni er lokið við endurkomuna. Að hvaða leyti er það jafnvel meiri blessun en Móse hlotnaðist?`

`2. Hvernig sýnir frásögnin um dauða Móse og upprisu okkur hvernig Nýja testamentið, sem oft byggir á því Gamla, tekur okkur lengra og veitir okkur meiri innsýn í það?`

`3. Hvernig er frásögnin um líf Móse, þar á meðal þegar hann slóklettinn í reiðikasti, gott dæmi um hvað felst í því að lifa fyrir trúog að frelsast fyrir trú án lögmálsverka?`

`4. Ræðið um fyrirheitið um upprisuna við endalokin. Hvers vegna er það svo miðlægt fyrir allar vonir okkar? Ef við treystum Guði varðandi upprisuna frá dauðum ættum við þá ekki að geta treyst honum varðandi allt annað? Því að ef hann getur gert það fyrirokkur er þá nokkuð sem hann getur ekki gert?`