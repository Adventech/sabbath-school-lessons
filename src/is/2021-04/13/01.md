---
title:  Jarðnesk Endalok Og Upprisa Móse
date:  18/12/2021
---

### Lesefni vikunnar
4Mós 20.1-13; 5Mós 31.2; 5Mós 34.4; 5Mós 34.1-12; Júd 9; 1Kor 15.13-22.

> <p>Minnistexti</p>
> „Eigi dirfðist einu sinni höfuðengillinn Míkael að saka djöfulinn um guðlast, er hann átti í orðdeilu við hann um líkama Móse, heldur sagði: „Drottinn refsi þér!“ (Júd 9).

Allan þennan ársfjórðung höfum við séð að Móse er megin mannveran í 5. Mósebók. Líf hans, lyndiseinkunn og boðskapur gegnsýra bókina. Það er rétt að 5. Mósebók er um Guð og elsku hans til Ísraelsmanna en Guð notaði oft Móse til að opinbera þá elsku og tala til fólksins.

Þegar við nú komum að lokum þessa ársfjórðungs og rannsókn okkar á 5. Mósebók komum við einnig að endalokum lífs Móse á meðal fólksins.

Ellen G. White kemst þannig að orði: „Móse gerði sér grein fyrir því að hann átti að deyja einn síns liðs því að engum vini yrði leyft að hlynna að honum á síðustu stundum lífs hans. Yfir þeim viðburði, sem í vændum var, hvíldi dulúð og ógn og hjarta hans skelfdist. Erfiðast þótti honum að skilja við fólkið, sem hafði notið umönnunar hans og kærleika – fólkið sem honum hafði svo lengi verið umhugað um og hann hafði varið svo miklum hluta af lífi sínu með. En honum hafði lærst að treysta Guði og fól því sjálfan sig og þjóð sína kærleik hans og miskunn í óbifanlegri trú“ (ÆS, bls. 340).

Á sama hátt og líf og starf Móse opinberaði svo mikið um eðli Guðs gerði dauði hans og upprisa það einnig.