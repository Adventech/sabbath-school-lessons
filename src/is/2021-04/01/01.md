---
title:  Formáli Bókarinnar
date:  25/09/2021
---

### Lesefni vikunnar
Jes 14.12-14; Esk 28.12-17; 1Mós 3.1-7; 1Mós 12.1-3; Post 7.20-36; 2Mós 19.4-8.

> <p>Minnistexti</p>
> „Sá sem ekki elskar þekkir ekki Guð því að Guð er kærleikur“ (1Jóh 4.8).

Fimmta Mósebók varð auðvitað ekki til í tómarúmi. Eins og allt annað í lífinu er hún í ákveðnu samhengi en það samhengi gegnir mikilvæguhlutverki til þess að skilja merkingu hennar og hver tilgangur hennar er.

Mikil saga liggur að baki hennar, saga sem útskýrir kringumstæður, ekki aðeins bókarinnar sem slíkrar heldur þess heims og umhverfis sem liggja að baki hennar. Á sama hátt og erfitt væri að skilja hlutverk og verksvið rúðuþurrku án tengsla við bíl væri erfitt að skilja 5. Mósebók, einkum þema þessa ársfjórðungs, án samhengis við samtíma hennar.

Einstaklingur sem lesið hafði ritverkið Stríð og friður eftir Leó Tolstoy, u.þ.b. 1.500 blaðsíður, á þremur dögum, var spurður að því hvað bókin væri um. Svar hans var: „Hún fjallaði um Rússland.“

Svipaða sögu má segja um það að gefa yfirlit yfir sögu árþúsunda sem liggur að baki 5. Mósebókar í einni lexíu. En ef við beinum athyglinni að hápunktunum getum við séð samhengið sem hjálpar okkur best til að skilja þessa bók sem er svo full af sannindum fyrir samtímann.