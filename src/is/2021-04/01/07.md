---
title:  Til íhugunar
date:  01/10/2021
---

John Peckham er Sjöunda-dags aðventisti sem hefur skrifað djúpa og vel úthugsaða rannsókn um deiluna miklu á grundvelli þess að Guð er kærleikur og gefið út í bók sem ber heitið: Theodicy of Love: Cosmic Conflict and the Problem of Evil („Réttvísi Guðs að verki í kærleika: Alheimsdeilan og vandamál spillingarinnar“). Sú staðreynd að hún er útgefin utan safnaðarins af Baker Academic, 2018, sýnir fram á hvernig góð biblíufræðimennska getur opinberað raunveruleika deilunnar miklu eins og hún er framsett í ritningunni.

„Í stuttu máli held ég því fram að kærleiki Guðs, réttilega skilinn, sé það sem alheimsdeilan snýst um og að sú staðreynd að Guð er staðráðinn í að elska sé nægileg siðferðileg ástæða fyrir því að hann leyfir hið illa og það hafi mikilvægar afleiðingar fyrir skilning okkar á forsjón Guðs sem er að verki innan þess sem ég leyfi mér að kalla sáttmálareglur átakanna“ (J.C. Peckman, bls. 4).

„Sú skipun að þjóð Ísraels skyldi ekki fara inn í Kanaansland í fjörutíu ár olli beiskum viðbrögðum hjá þeim Móse, Aron, Kaleb og Jósúa en allir samþykktu þeir ákvörðun Guðs án þess að mögla. En meðal þeirra, sem höfðu kvartað yfir samskiptum Guðs við þá og sagst ætla að snúa aftur til Egyptalands, kom upp grátur og gnístran tanna þegar þær blessanir, sem þeir höfðu fyrirlitið, voru nú teknar frá þeim. Þeir höfðu kvartað undan engu og nú gaf Guð þeim ástæðu til að gráta. Ef þeir hefðu harmað syndir sínar, þegar þær voru lagðar fram fyrir þá af trúmennsku, hefði þessi dómur ekki verið kveðinn upp. En fólkið harmaði dóminn. Sorg þess var ekki vottur um iðrun og gat því ekki tryggt að dóminum yrði létt af því “ (ÆS, bls. 278, 279).

**Til umræðu**

`Ræðið spurninguna um frjálsan vilja og elsku. Hvers vegna verður elskan að vera gefin af frjálsum vilja til þess að geta verið elska? Í ljósi allra þeirra þjáninga sem eru til staðar í heiminum gætu sumir komist að þeirri niðurstöðu að elskan sé ekki þess virði. Hvernig mundir þú svara þeirri skoðun?`

`Hlýðni er miðlæg í allri Biblíunni en hver er munurinn á henni og bókstafshlýðni? Hvað er það sem getur breytt viðleitni okkar að vera trú Guði og orði hans í það að verða gildra bókstafshlýðni?`

`Ræðið um spurninguna í lok þriðjudagskaflans varðandi hliðstæður hins forna Ísraels og aðventsafnaðarins. Hverjar eru þær og hvers vegna ættum við að hafa áhyggjur af þeim?`