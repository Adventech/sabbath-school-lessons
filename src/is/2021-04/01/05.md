---
title:  Sáttmálinn við Sínaí
date:  29/09/2021
---

Hvílík reynsla sem brottförin úr Egyptalandi var og allt sem hún hafði í för með sér, allt frá blóðinu á dyrastöfum húsanna í Egyptalandi til hins áhrifamikla atburðar við Rauðahafið. Það er enginn vafi að það hafði varanleg áhrif á þá sem upplifðu það. (Og Guð mun dæma þá af réttvísi sem dóu, bæði frumburðina í Egyptalandi og hermennina sem lágu á hafsbotni). Drottinn sagði: „Þið hafið séð hvernig ég hef farið með Egypta og hvernig ég hef borið ykkur á arnarvængjum og flutt til mín“ (2Mós 19.4).

Hvers vegna fór Drottinn út í þessa stórbrotnu og stórtæku björgun að taka heila þjóð út frá annarri þjóð, eða eins og Móse sjálfur orðaði það: „Eða hefur nokkur guð reynt að sækja sér þjóð frá annarri þjóð með máttarverkum, táknum og undrum og með stríðri, sterkri hendi og útréttum armi og miklum skelfingum eins og Drottinn, Guðykkar, gerði fyrir augum ykkar í Egyptalandi?“ (5Mós 4.34).

`Lestu 2Mós 19.4-8. Hvers vegna kallaði Guð fólkið út úr Egyptalandi?`

Svo einfalt var það. Guð kallaði fólkið út, sæðið, niðja forfeðranna Abrahams, Ísaks og Jakobs og gerði sáttmála við það þannig að það yrði sérstök eign hans, umfram aðrar þjóðir, „því að öll jörðin er mín“ (2Mós 19.5). Þessi tengsl voru miðlæg í sáttmálanum.

Það er auðvelt að misskilja hugtakið „sérstök eign“1 og þaðgerist oft. Sérstaða fólksins var ekki á grundvelli þess að það væriheilagt og réttlátt að eðli til. Heldur var það á grundvelli náðar Guðs sem því var gefin og vegna hinna dásamlegu sanninda sem Guð hafði trúað þeim fyrir, sannindi sem það átti að fylgja og sem konungsríki presta að boða öllum heiminum.

Guð gaf þeim einnig ákvæði sáttmálans, boðorðin tíu (2Mós 20) og síðan var sáttmálinn staðfestur. Eftir að hafa stökkt hið nýja altari með blóði fórnardýranna tók Móse „sáttmálsbókina og las hana fyrir fólkið“ (2Mós 24.7). Aftur hét fólkið að það mundi hlýða.

`„Þegar Móse hafði kunngjört gjörvöllum lýðnum öll boðorð lögmálsins, þá tók hann blóð kálfanna og hafranna . . . og stökkti bæði á sjálfa bókina og allan lýðinn og mælti: „Þetta er blóð sáttmálans sem Guð gerði við yður““ (Heb 9.19, 20). Hvað táknaði blóðið og hvers vegna er það svo mikilvægt jafnvel í dag?`