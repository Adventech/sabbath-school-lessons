---
title:  Fráfall og refsing
date:  30/09/2021
---

„Við skulum gera allt sem Drottinn hefur boðið“ (2Mós 19.8; sjá einnig 2Mós 24.3, 7). Þó svo enginn vafi sé á að fólkið hafi meint það sem það sagði í hvert sinn sem það endurtók þessi orð sýnir sagan því miður að atferli þess var hvað eftir annað í andstöðu við orðin. Þó svo fólkið væri útvalin þjóð Guðs sem hafði af frjálsum vilja inngengið í sáttmála Drottins þá stóð hún ekki við orð sín.2

`Hvað var lykilatriðið fyrir Ísrael varðandi sáttmálann? (2Mós 19.4, 5).`

Hlýðni við Guð og lögmál hans var engu fremur bókstafshlýðni þá en nú (sjá Matt 7.24.-27; Jóh 14.15; Jak 2.20; Róm 6.11, 12) en samt brást fólkið að standa við sinn þátt í sáttmálanum.

Mjög snemma á ferli sínum var fráfall meðal fólksins, jafnvel í skugga Sínaífjalls (sjá 2Mós 32.1-6). Því miður virtist ótrúmennska vera reglan fremur en undantekning og þess vegna reikaði það í óbyggðinni í 40 ár fremur en fara í flýti inn í fyrirheitna landið.

`Lestu 4Mós 14.28-35. Hvaða refsingu hlaut fólkið vegna þess að það neitaði að treysta því sem Drottinn hafði boðið því að gera?`

Óhlýðni var og er oft ekki aðeins afleiðing beinnar uppreisnar heldur þessað treysta ekki því sem Guð segir okkur. Það sem gerði þessa synd jafnvel enn andstyggilegri var sú staðreynd að Ísrael hafði „séð dýrð mína og táknin sem ég gerði í Egyptalandi og í eyðimörkinni og hafði nú reynt á þolinmæði mína tíu sinnum“ (4Mós 14.22). Þrátt fyrir allt sem Ísraelsmenn höfðu séð og reynt neituðu þeir samt að hlýða Drottni og taka landið tileignar þó svo Guð hefði heitið því að þeim mundi takast það (4Mós 13 – 14).

`Hugleiddu það sem sagt hefur verið hér að ofan að óhlýðni er oft afleiðing þess að treysta ekki orði Guðs til okkar. Hvers vegna er það svo og hvernig getum við lært að treysta Guði meira?`