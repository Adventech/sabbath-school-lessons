---
title:  Haldið fast við Drottin, Guð ykkar
date:  02/11/2021
---

`Þúsundir létu lífið í syndinni með Baal Peór. Allir sem fylgdu Baal Peór voru upprættir. En margir fylgdu þeim ekki í fráhvarfi þeirra. Hverjir voru það?`

`„En þið sem hélduð ykkur fast við Drottin, Guð ykkar, eruð öll álífi enn í dag“ (5Mós 4.4). Hvernig útskýrir þessi texti mismuninn á þeim sem féllu í synd og þeim sem stóðust hana? Hvaða mikilvægi boðskapur er það fyrir okkur varðandi synd ogfreistingu en einnig mátt Guðs í lífi okkar?`

Taktu eftir andstæðunum í þessu versi og versinu á undan. Hver sá sem fylgdi Baal Peór var upprættur en allir sem héldu fast við Drottin voru enn á lífi. Það var enginn meðalvegur. Annaðhvort stöndum við með Jesú eða ekki (Matt 12.30).

Hebreska orðið sem þýtt er „að halda fast við“ bendir oft til djúpstæðrar hollustu við eithvað utan okkar sjálfra. Sama orðið er einnig notað í 1Mós 2.24 þar sem talað er um að maðurinn eigi að yfirgefa fjölskyldu sína og „búa með“ konu sinni (sjá einnig Rut 1.14). Það kemur fyrir á fjórum öðrum stöðum í 5. Mósebók í svipuðu samhengi (5Mós 10.20; 11.22; 13.4; 30.20). Á öllum þessum stöðum er hugmyndin sú sama að einstaklingurinn eigi að gefa sig Guði og fá mátt og styrk frá honum.

Það er mikilvægt að taka eftir því að það er fólkið sem er frumlagsagnarinnar. Það er fólkið sem verður að halda sér fast. Fólkið verður sjálft að velja að halda fast við Guð og síðan í mætti hans og styrk að forðast að falla í synd.

`Lestu Júd 24 og 1Kor 10.13. Hvað er nefnt í þessum versum sem einnig er að finna í 5Mós 13.4?`

Guð er trúfastur og hann getur forðað okkur frá því að hrasa. En við verðum vísvitandi að ákvarða að halda fast við Guð á sama hátt og hinir trúföstu við Baal Peór. Ef við gerum það getum við verið fullviss um að við getum verið trúföst hver sem freistingin kann að vera.

`Á hvern hátt hjálpa bæn, Biblíurannsókn, tilbeiðsla og samfélag okkur að halda fast við Drottin?`