---
title:  Viska þín og skilningur
date:  04/11/2021
---

Eins og við höfum séð er 5Mós 4.1-9 áhrifamikil yfirlýsing, ekki aðeins um sérstöðu þjóðarinnar heldur einnig kall hennar til boðunar. Fléttað inn í þessi vers er hugmyndin um að hlýða og fylgja því sem Drottinn bauð henni að gera.

`Lestu aftur 5Mós 4.6. Hvað segir Drottinn sérstaklega að viska þeirra og skilningur sé að mati þessara þjóða?`

Í fljótu bragði mætti virðast sem ákvæðin og lögin innihéldu viskuna og skilninginn. Það er samt ekki það sem textinn segir. Drottinn hafði kennt þeim ákvæði og lög en viska þeirra og skilningur voru ávextir þess að þeir héldu þau og hlýddu þeim. Viska þeirra og skilningur fólst í hlýðni þeirra.

Ísrael hefði getað haft (og hafði það reyndar!) dásamlegasta kerfi laga, ákvæða og reglugerða sem heimurinn hafði nokkru sinni séð, en hvað gagnaði það ef Ísrael fór ekki eftir þeim? Þess í stað var viska þeirra og skilningur afrakstur þess að lögmál Guðs birtist í lífi þeirra. Þeir áttu að láta sannleikann sem Drottinn hafði gefið þeim koma fram í lífi sínu en þeir gátu það einungis ef þeir hlýddu honum. Allt ljósið og allursannleikurinn gerði þeim og heiðingjunum umhverfis þá einungis gott ef Ísrael lét sannleikann koma fram í lífi sínu. Þess vegna eru þeir hvað eftir annað hvattir til að hlýða vegna þess það var hlýðni þeirra við ákvæðinog fyrirmælin sem skipti máli en ekki ákvæðin og fyrirmælin sem slík sem áttu að vera vitni fyrir heiminn.

„Hlýðni þeirra við lögmál Guðs mundi gera þá að undraverðu dæmi um velmegun í augum þjóða heimsins. Guð sem mundi gefa þeim visku og hæfni á öllum sviðum mundi halda áfram að vera kennari þeirra og göfga þá og upphefja með hlýðni við lögmál hans. Ef þeir væru hlýðnir myndu þeir verða verndaðir gegn þeim sjúkdómum sem hrjáðu aðrar þjóðir og blessaðir með þrótti vitsmunanna. Dýrð Guðs, tign hans og máttur, áttu að birtast í velgengni þeirra. Þeir áttu að vera konungsríki presta og prinsa. Guð sá þeim fyrir allri þeirri hæfni sem til þurfti til að verða mesta þjóð jarðarinnar“ (COL, bls. 288).

`Lestu Matt 5.13-16. Hvað er Jesús að segja í þessum versum sem endurspeglar það sem hann sagði við Ísrael til forna? Hvernig á þetta við um okkur sem Sjöunda-dags aðventista?`