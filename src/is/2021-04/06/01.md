---
title:  Hvaða Þjóð Er Svo Mikil?
date:  30/10/2021
---

### Lesefni vikunnar
5Mós 4.1-9; Matt 15.1-9; 4Mós 25.1-15; 1Kor 10.13; 5Mós 4.32-35; Matt 5.13-16.

> <p>Minnistexti</p>
> „Og hvaða stórþjóð hefur ákvæði og lög sem jafnast á við það lögmál sem ég legg fyrir ykkur í dag?“ (5Mós 4.8).

Fyrstu þrír kaflarnir í 5. Mósebók eru saga sem minnir fólkið á það sem það hefur farið í gegnum fram til þessa.  Frá og með fjórða kaflanum skiptir sagan yfir í einskonar fyrirlestur eða ræðu. Upprifjun atburðanna var ekki aðeins fyrir sagnfræðinga, hún þjónaði ákveðnum tilgangi. Hún sýndi fólkinu mátt og náð Guðs að verki meðal þess og þó svo það brygðist hlutverki sínu ætlaði Drottinn samt að standa við sáttmála sinn við það.

Fjórði kaflinn hefst á orðunum „hlýðið nú“ eða „heyr nú.“ Þjóðin hafði litið yfir nýfarinn veg sinn og verið minnt á það sem Guð hafði gert til að leiða hana þangað sem hún var nú svo að nú ber henni að bregðast við og gera það sem Guð segir henni að gera (sjá einnig 5Mós 10.12).

Upphafssögnin er sú sama sem notuð er í 5Mós 6.4 „að heyra,“ „að hlusta“ eða „að hlýða“ og er endurtekin í sífellu í 5. Mósebók.

Segja má því að kaflinn byrji þannig: Heyrið nú, Ísraelsmenn, vegna alls sem ég hef gert fyrir ykkur ber ykkur að hlýða því sem á eftir kemur.