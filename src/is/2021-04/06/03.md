---
title:  Baal Peór
date:  01/11/2021
---

Í 5Mós 4.3, 4 er meira af sögu Ísraelsmanna rakin til þess að minna þá á fortíðina og hvaða andlegu og hagnýtu sannindi þeir ættu helst að læra af henni.

`Lestu 4Mós 25.1-15. Hvað gerðist og hvaða andlegu og hagnýtu sannindi hefði fólkið átt að draga af því áfalli?`

Þó svo okkur finnist frekar óþægilegt að lesa um að Ísraelsmenn gereyddu sumum heiðnum nágrannaþjóðum þá hjálpar þessi frásögn við að útskýra rökin fyrir þeim fyrirmælum. Ísraelsmenn áttu að vera vitni um hinn sanna Guð, hinn eina Guð, fyrir heiðnu nágrannaþjóðirnar. Þeir áttu að vera fordæmi og sýna hvað fælist í tilbeiðslu hins sanna Guðs. En í stað þess þá aðhylltust þeir oft hina heiðnu guði umhverfis og risu upp gegn þeim Guði sem þeir áttu að bera vitni um fyrir heiminum.

Þó svo hugtakið „hórdómur“ hafi oft andlega merkingu um fráhvarf Ísraelsmanna og aðhyllingu að heiðnum guðum og trúariðkunum (sjá Hós 4.12-14) þá virðist textinn benda til kynferðislegra synda, að minnsta kosti til að byrja með. Satan notfærði sér aftur fallið eðli mannsins ogfékk heiðnar konur til að lokka mennina sem greinilega voru til í að láta blekkjast.

Það er samt enginn vafi á því að bókstaflegur hórdómur úrkynjaðist einnig í andlegan hórdóm. Þeir sem áttu hlut að máli álpuðust út í heiðnar tilbeiðsluvenjur þar sem þeir „tengdust Baal Peór,“ þ.e. þeir tengdust þessum falsguði og jafnvel færðu honum fórnir. Þrátt fyrir allt sem þeim hafði verið kennt voru þeir tilbúnir að varpa því öllu til hliðar í hita ástríðu og losta.

Hvernig gat það eiginlega gerst? Það er ósköp auðvelt. Með því að forherða samvisku sína gagnvart fyrstu synd sinni, þeirri„líkamlegu,“ voru þeir tilbúnir að falla fyrir þeirri síðari, þeirri „andlegu“ sem varendanlegt takmark Satans. Þeir voru orðnir svo spilltir að einn þeirrakom með midíanska konu með sér beint inn í tjaldbúðirnar í augsýn

Móse og frammi fyrir fólkinu sem grét fyrir utan tjaldbúðina.

`Hugur okkar og líkami eru nátengdir. Það sem hefur áhrif á annan hefur einnig áhrif á hinn. Hvað getum við lært af þessari frásögn um það hve andlega hættuleg eftirlátsemi getur verið?`