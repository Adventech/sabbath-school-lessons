---
title:  Til íhugunar
date:  05/11/2021
---

„Allt frá upphafi hinna miklu átaka á himnum hefur Satan haft það að markmiði að kollvarpa lögmáli Guðs. Uppreisn sína gegn skaparanum hóf hann til þess að ná því takmarki. Og þó hann væri burtrekinn frá himnum, hefur hann haldið sömu baráttu áfram á jörðinni. Markmið hans er að blekkja mennina og fá þá þannig til þess að brjóta lögmál Guðs og á þeirri iðju hans hefur ekkert lát orðið. Hvort þessum tilgangi yrði náð með því að kollvarpa lögmálinu með öllu eða með því að hafna einhverju einu ákvæði þess, verður árangurinn sá sami að lokum. Sá sem brýtur gegn „einu atriði“ sýnir fyrirlitningu sína á öllum boðorðum þess. Fordæmi hans og áhrif miða öll að lögmálsbrotum. Hann er „sekur við öll boðorðin“ (Jak 2.10) (DM, bls. 401).

Varðandi Baal Peór skrifaði Ellen White: „Þeir hættu sér út á bannsvæði og flæktust því í snöru Satans. Þeir létu tælast af tónlist og dansi og aðdráttarafli heiðinna meyja og gleymdu hollustu við Drottin. Þar sem þeir sameinuðust í glaðværð og veisluglaumi urðu þeir hreifir af víni sem sljóvgaði samvisku þeirra og braut niður hömlur á sjálfsstjórn þeirra. Ástríða hafði öll völd og þar eð þeir höfðu saurgað samvisku sína með saurlifnaði fengust þeir til að hneigja höfuð sín fyrir skurðgoðum. Þeir báru fram fórnir á heiðnum ölturum og tóku þátt í smánarlegum athöfnum“ (ÆS, bls. 327).

**Til umræðu**

`1. Hugleiddu á hvern hátt Sjöunda dags aðventistar eru í sama báti og Ísrael var til forna. Hugleiddu það sem okkur hefur verið gefið í samanburði við það sem heimurinn hefur fengið og jafnvel aðrir söfnuðir. Spurningin sem liggur fyrir okkur er því þessi: Hver eru viðbrögð okkar við því sem okkur hefur verið gefið? Hve vel opin-berum við visku okkar og skilning fyrir heiminum?`

`2. „En þið sem hélduð ykkur fast við Drottin, Guð ykkar, eruð öll á lífi enn í dag.“ Það er fólkið sem „hélt fast.“ Drottinn er ekki sá sem heldur fast við okkur í þeim skilningi að hann þröngvi sér upp á okkur. Þess í stað verðum við að nota þá helgu gjöf, frjálsan vilja okkar, og kjósa að halda fast við hann. Hvernig framfylgjum við því vali og höldum fast við Guð?`

`3. Hugleiddu spurninguna í lok sunnudagskaflans. Hvað felst í því að bæta við boð Guðs eða fjarlægja eitthvað úr þeim? Burtséð frá því augljósa eins og breytingu hvíldardagsins hvernig gæti það gerst án þess að við gerum okkur grein fyrir því sem er að gerast?`