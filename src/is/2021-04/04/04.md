---
title:  Hann elskaði okkur að fyrra bragði
date:  19/10/2021
---

Í 5. Mósebók finnum við ásamt reglum, reglugerðum og hvatningum aðvörun til Gyðingaþjóðarinnar um að hlýða boðorðum Guðs, fyrirmælum og ákvæðum en hún átti samt fyrst og fremst að elska Guð af öllu hjarta sínu, allri sálu sinni og öllum mætti. En auðvitað hafði hún góða ástæðu til þess.

`Lestu 5Mós 4.37; 5Mós 7.7, 8, 13; 5Mós 10.15; 5Mós 23.5 og 5Mós 33.3. Hvað kenna þessi vers okkur um elsku Guðs til fólks síns?`

Hvað eftir annað í 5.Mósebók segir Móse fólkinu frá kærleika Guðs til feðranna og fólksins. Það voru samt ekki orðin tóm heldur auðsýndi

Drottinn þennan kærleika í verki. Jafnvel þrátt fyrir misbresti þess,vanrækslu og syndir var elska Guðs óbreytt -- elska sem birtist í þvísem hann gerði fyrir það.

`„Við elskum því að Guð elskaði okkur að fyrra bragði“ (1Jóh 4.19). Hvernig hjálpar þessi texti okkur að skilja hvers vegna við ættum að elska Guð?`

Elska Guðs til okkar nær lengra aftur í tímann en tilvera okkar því aðfrelsunaráformið var sett upp fyrir grundvöllun heimsins (Ef 1.4).

Ellen G. White kemst þannig að orði: „Áformið um endurlausnokkar var ekki eftirþanki, ekki áform sem gert var eftir fall Adams. Þaðvar „opinberun þess leyndardóms sem frá eilífum tíðum hefur verið dulinn“ (Róm 16.25). Það var opinberun þeirra meginreglna sem frá örófi alda hafa verið undirstaða hástóls Guðs“ (ÞA, bls. 11).

Við erum öll svo lánsöm að Guð er Guð kærleikans, kærleika sem er svo mikill að hann í Kristi hékk á krossi fyrir okkur er hann „lægði sjálfan sig og varð hlýðinn allt til dauða, já, dauðans á krossi“ (Fil 2.8). Þannig hefur kærleiki Guðs verið opinberaður okkur þannig sem Ísraelsmenn hefðu að öllum líkindum ekki getað ímyndað sér.

`Hvernig færi ef Guð væri hatur eða kærulaus í stað þess að vera kærleikur? Hvernig mundi heimurinn vera? Hvers vegna ættum við að gleðjast yfir því að okkur hefur verið sýnt að Guð sé kærleikur?`