---
title:  Ef þér elskið mig munuð þér halda boðorð mín
date:  20/10/2021
---

Ísraelsþjóðin sem heild átti að elska Guð. En hún varð að gera þaðsem einstaklingar. Hverjum einstakling var gefinn frjáls vilji og sérhver Ísraelíti varð að velja að elska Guð og honum bar að sýna þann kærleika með hlýðni.

**Hvað er sameiginlegt með eftirfarandi textum? Hvert ersameiginlegt þema þeirra?**

`5Mós 5.10`

`5Mós 7.9`

`5Mós 10.12, 13`

`5Mós 11.1`

`5Mós 19.9`

Gæti orð Guðs verið greinilegra? Á sama hátt og Guð elskar ekki aðeins í orði heldur hefur birt elsku sína í því sem hann hefur gert fyrir okkur og gerir enn, þannig eigum við einnig að sýna elsku okkar með athöfnum okkar. Þessir textar sýna einnig fram á að kærleiki til Guðs er óaðskiljanlega tengdur hlýðni við boð hans.

Þegar því Jóhannes segir: „Því að elskan til Guðs birtist í að við höldum boðorð hans“ (1Jóh 5.3) og Jesús segir: „Ef þér elskið mig munuð þér halda boðorð mín“ (Jóh 14.15) þá eru þessi vers einungis að tjá þessa grundvallarkenningu. Elska okkar til Guðs verður ávallt að koma fram í hlýðni við Guð. Þannig hefur það ætíð verið og mun ætíð vera. Sú hlýðni við Guð þýðir hlýðni við lögmál hans, boðorðin tíu, þar með talið fjórða boðorðið um hvíldardaginn. Það er ekki meiri bókstafshlýðni að halda fjórða boðorðið en nokkurt hinna níu.

Þó svo hlýðni við boðorðin geti verið bókstafshlýðni þá byggir slík hlýðni ekki á elsku til Guðs. Þegar við virkilega elskum Guð, einkum vegna þess sem hann hefur gert fyrir okkur í Kristi Jesú, þá munum við vilja hlýða honum af því að hann biður okkur um það.

Það var eftir að Ísraelsmenn höfðu verið endurleystir út úr Egyptalandi að Móse minnti þá stöðugt á að elska Guð og hlýða honum. Elska þeirra og hlýðni voru því viðbrögð þeirra við endurlausninni sem Guð hafði fært þeim. Drottinn hafði endurleyst þá. Þeir brugðust við því með því að hlýða boðorðum hans af trúfesti. Er það eitthvaðfrábrugðið í dag?

`Hver er reynsla þín af að leitast við að hlýða Guði? Hvað er það sem knýr þig til að hlýða Guði? Hvers vegna ætti það að vera kærleikurinn? Hvaða hlutverki ætti biblíulegur ótti að gegna í því?`