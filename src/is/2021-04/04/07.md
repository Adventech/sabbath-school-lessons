---
title:  Til íhugunar
date:  22/10/2021
---

„Kross Krists verður vísindi og söngur hólpinna um alla eilífð. Í Kristi dýrðarinnar munu þeir sjá Krist krossfestan. Aldrei mun gleymast að hann sem með mætti sínum skapaði og hélt gangandi óteljandi veröldum í ómælisvíðáttum geimsins, hann sem Guð elskar, hátign himnanna, hann sem kerúbar og ljómandi serafar elska og dá – hann lítillækkaði sjálfan sig til þess að reisa upp fallið mannkyn, hann bar sekt og smán syndarinnar og ásjóna föðurins var honum hulin þangað til eymd glataðrar veraldar kramdi hjarta hans og svipti hann lífi á krossinum á Golgata. Að skapari allra veralda, örlagavaldur allra, skyldi leggja til hliðar dýrð sína og lítillækka sig af elsku til mannanna, mun að eilífu vekja undrun og aðdáun alheimsins. Þegar hinn frelsaði lýður lítur á lausnara sinn og sér eilífa dýrð föðurins ljóma af ásjónu hans, er hann sér hásæti hans sem stendur frá eilífð til eilífðar og veit að á ríki hans mun enginn endir verða hefur hann upp raust sína í dýrðarsöng: „Maklegt, maklegt er lambið sem slátraðvar og hefur keypt oss Guði til handa með dýrmætu blóði sínu““

(DM, bls. 448, 449).

**Til umræðu**

`1. Hvað segir þessi tilvitnun sem ætti að hjálpa okkur að skilja hvers vegna elska okkar til Guðs ætti að vera æðsta elska okkar? Hugleiðið hvað það þýðir að Guð, sá sem heldur „gangandi óteljandi veröldum í ómælisvíddum geimsins,“ var sá sem fór á krossinn fyrir okkur. Hvers vegna ætti sá sannleikur að veragrundvöllur tengsla okkar við Guð?`

`2. Hugleiðið hugmyndina um að elska og óttast Guð á sama tíma. Hvernig gerum við hvort tveggja og hvers vegna?`

`3. Það er eitt mál að elska Guð þegar allt leikur í lyndi. En hvað með það þegar allt gengur á afturfótunum? Hvers vegna er mikilvægara að elska Guð á slíkum stundum en þegar allt leikur í lyndi?`

`4. Lítið á síðustu spurninguna í fimmtudagskaflanum. Hvaðamismunandi leiðir er hægt að fara til að útskýra hvað felst í þvíað elska Guð fyrir þeim sem ekki trúa? Hvernig getum við elskað einhvern sem við höfum aldrei séð? Hvers vegna skiptir það engu máli að við höfum ekki séð hann persónulega?`