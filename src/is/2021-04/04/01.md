---
title:  Elska Drottin, Guð Þinn
date:  16/10/2021
---

### Lesefni vikunnar
5Mós 6.4, 5; 5Mós 10.12; Ef 2.1-10; Opb 14.6, 7; 5Mós 4.37; 5Mós 11.1; Mrk 12.28-30.

> <p>Minnistexti</p>
> „Þú skalt elska Drottin, Guð þinn, af öllu hjarta þínu, allri sálu þinni og af öllum mætti þínum“ (5Mós 6.5).

Í trúarbrögðum Gyðinga er ein mikilvægasta bænin tekin úr 5Mós 6.

Hún er þekkt meðal þeirra sem „sjema“ á grundvelli fyrsta orðsins í bæninni á hebresku, sem þýðir „að hlusta“ eða „að hlýða.“ Það orð kemur ekki aðeins oft fyrir í 5. Mósebók heldur í allri Biblíunni.

Fyrsta línan er þannig á hebresku: Sjema Jisrael Adónai Elóhenú Adónai ekhað, sem þýðir: „Heyr, Ísrael, Drottinn, Guð vor, Drottinn er einn“ (5Mós 6.4). Oft þegar Gyðingar biðja þessa bæn loka þeir augum sínum til þess að ekkert dragi athygli þeirra burt frá því að hugsa um Guð. Þessi fyrsta lína er einnig talin vera staðfesting á því að Guð sé einn, og Ísrael séu trúfastir honum einum og engum öðrum guði. Reyndar má þýða „Drottinn, Guð vor“ sem „Drottinn er vor Guð.“

Þetta er upphafið að fyrstu ræðu Móse til Ísraels þegar þeir voru að því komnir að ganga inn í fyrirheitna landið. Það sem á eftir kemur er áhrifamikil yfirlýsing um sannleika sem er jafn mikilvægur nú eins oghann var þá.