---
title:  Iðrun – afturhvarf
date:  23/11/2021
---

Í 5. Mósebók er eitt meginþema: Hlýðið Drottni og hljótið blessun, óhlýðnist og takið afleiðingunum. Sama máli gegnir í Nýja testamentinu. „Villist ekki. Guð lætur ekki að sér hæða. Það sem maður sáir, það mun hann og uppskera. Sá sem sáir í hold sjálfs sín mun af holdinu uppskera glötun en sá sem sáir í andann mun af andanum uppskera eilíft líf“ (Gal 6.7, 8).

Því miður er staðreyndin sú að efir syndafallið virtist syndin vera jafn auðveld og eðlileg og það að draga andann. Þrátt fyrir aðvaranir og fyrirheit eins og þessi: „Þetta boð, sem ég legg fyrir þig í dag, er ekki óskiljanlegt eða fjarlægt þér“ (5Mós 30.11) þá gerðu margir einmitt það: þeir féllu fyrir þeim syndum sem Guð hafði varað þá við.

En jafnvel eftir að þeir féllu var Guð fús að taka á móti þeim ef þeir notuðu frjálsan vilja sinn og valfrelsi til að iðrast og snúa sér til hans.

`Lestu aftur 5Mós 30.1-10. Hvað segist Drottinn mundu gera fyrir fólk sitt þrátt fyrir allt það ranga sem það hafði gert? En hver voru skilyrðin sem uppfylling þessara dásamlegu fyrirheita byggðist á?`

Hugmyndin er einföld og blátt áfram. Ef okkur mistekst eru afleiðingarnar hræðilegar fyrir okkur og fjölskyldur okkar. Þannig virkar syndin. En jafnvel þá, getum við iðrast og Drottinn mun taka við okkur og blessa.

Orð sem dregin eru af sömu hebresku orðrótinni og orðið tesjúva („snúa aftur“ eða „iðrast“) koma oft fyrir í þessum versum. Í 5Mós 30.2 lesum við: „Þú og niðjar þínir [munu] snúa ykkur aftur til Drottins, Guðs þíns,“ og í 5Mós 30.8 segir: „En sjálfur munt þú snúa við, hlýða boði Drottins“ og loks í 5Mós 30.10: „Ef þú snýrð aftur til Drottins, Guðs þíns af öllu hjarta þinu og allri sálu þinni.“ Í öllum þessum tilvikum er um það sama að ræða og felst í hugmyndunni „að iðrast.“

Svo að þrátt fyrir allt sem kom fyrir fólkið, þrátt fyrir endurtekin brot þess á sáttmálanum þá hafði Drottinn ekki gefist upp á fólkinu og ef það vildi ekki að hann léti það í friði þá gat það sýnt það með því að iðrast.

`Þó svo þessir textar fjalli um þjóðina sem heild og kringum- stæðurnar séu frábrugðnar okkar kringumstæðum hvernig endurspegla þeir mikilvægi þess að við iðrumst einnig í raun, við sem erum trúuð og brjótum oft sáttmálann sem við gerðum við Guð?`