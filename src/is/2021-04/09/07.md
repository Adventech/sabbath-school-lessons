---
title:  Til íhugunar
date:  26/11/2021
---

„Á hverju framfaraskrefi hins kristna mun iðrunin verða djúptækari. Það er við þá sem Drottinn hefur fyrirgefið og kannast við sem fólk sitt að hann segir: „Þá munuð þið minnast ykkar illu breytni og vondu verka og ykkur mun bjóða við sjálfum ykkur vegna afbrota ykkar og illvirkja“ (Esk 36.31). Auk þess segir hann: „Ég mun gera sáttmála minn við þig og þú munt skilja að ég er Drottinn svo að þú minnist þess og skammist þín. Þú skalt ekki framar dirfast að opna munn þinn af skömm þegar ég hef bætt fyrir allt sem þú hefur gert, segir Drottinn Guð“ (Esk 16.62, 63). Við munum ekki opna varir okkar til að vegsama okkur sjálf. Við munum vita að hæfni okkar felst einungis í Kristi. Við munum gera játningu postulans að okkar játningu: „Ég veit að ekki býr neitt gott í mér, það er í spilltu eðli mínu“ (Róm 7.18). „En það sé fjarri mér að hrósa mér af öðru en krossi Drottins vors Jesú Krists. Sakir hans er ég krossfestur heiminum og heimurinn mér“ (Gal 6.14)“ (COL, bls. 160, 161).

„„Gæska Guðs vill leiða þig til afturhvarfs“ (Róm 2.4). Gullin keðja miskunnar og samúðar elsku Guðs umvefur hverja sál sem er í hættu. Drottinn segir: „Með ævarandi elsku hef ég elskað þig, fyrir því hef ég látið náð mína haldast við þig“ (Jer 31.3)“ (COL, bls. 202).

**Til umræðu**

`1. Þó svo það sé staðreynd að við þurfum að iðrast hvernig getum við komist hjá því að líta svo á að iðrunin sé góðra gjalda verð og hún sem slík sé það sem réttlætir okkur frammi fyrir Guði? Hver er einasta leiðin fyrir okkur að vera í náðinni frammi fyrir Guði?`

`2.	„Þegar Júdas, sem sveik hann, sá að hann var dæmdur sekur iðraðist hann og skilaði æðstu prestunum og öldungunum silfurpeningunum þrjátíu og mælti: „Ég drýgði synd, ég sveik saklaust blóð.“ Þeir sögðu: „Hvað varðar okkur um það? Það er þitt að að sjá fyrir því.“ Hann fleygði þá silfrinu inn í musterið og hélt brott. Síðan fór hann og hengdi sig.“ (Matt 27.3-5). Það er enginn vafi að Júdas sá eftir því sem hann hafði gert (hann tók sitt eigið líf). Hvers vegna eru athafnir hans ekki vottur um sanna iðrun?`

`3. Hvernig ætti syndugleiki mannkynsins, og þar með okkar, að gera okkur auðmjúk gagnvart öðrum, svo við dæmum þá ekki, og frammi fyrir Guði? Hvernig ætti sú staðreynd að það krafðist dauða sonar Guðs á krossinum til að frelsa okkur að sýna okkur fram á hve slæm syndin er í raun og veru?`