---
title:  Iðrist og snúið aftur
date:  25/11/2021
---

Nýja testamentið talar mikið um iðrun. Jóhannes skírari hóf boðunarstarf sitt með því að kalla fólk til afturhvarfs.

`Lestu Matt 3.1-8. Hvernig birtist afturhvarf í þessum versum? Hvað er Jóhannes skírari að segja fólkinu að gera sem endurspeglar það sem við fundum í 5. Mósebók? Hvers vegna töluðu orð hans svo sterklega`til faríseanna og saddúkeanna?

Jesús hóf einnig starf sitt með kalli til afturhvarfs.

`Lestu Mrk 1.15. Hvað er Jesús að segja og hvers vegna tengir hann iðrun við fagnaðarerindið?`

Hvort sem það er Jóhannes skírari að tala til trúarleiðtoganna eða Jesús að tala til þjóðarinnar í heild þá er hugmyndin sú sama. Við erum syndarar og þó svo Jesús hafi komið til að frelsa syndara þá verðum við að iðrast synda okkar. Og sú iðrun felur í sér að við snúum okkur frá gömlu syndsamlegu líferni okkar hvort sem við erum fráfallnir, trúfastir einstaklingar sem hafa hrasað í synd eða ný- kristin. Við verðum að viðurkenna syndugleika okkar, iðrast synda okkar (ekki aðeins afleiðinga þeirra) og vísvitandi velja aðleggja þær syndir til hliðar og reiða okkur á verðleika Jesú og hlýða kostgæfilega raustu Drottins Guðs okkar (5Mós 15.5, 1981).

Sumir biblíufræðimenn finna í Nýja testamentinu endurspeglun

`af iðruninni eins og henni er lýst í 5. Mósebók. Til dæmis þegar Pétur ásakar þjóðina um að hafa krossfest Jesú „var sem stungið væri í hjörtu þeirra og þeir sögðu við Pétur og hina postulana: „Hvað eigum við að gera, bræður?“ (Post 3.37). Menn gerðu sér grein fyrir synd sinni og sáu eftir því sem þeir höfðu gert og þeir vildu vita hvað þeir ættu að gera til þess að vera í náðinni frammi fyrir þeim Guði sem þeir höfðu syndgað gegn.`

Þetta eru einmitt sömu kringumstæðurnar og við erum öll í – við erum syndarar sem höfum syndgað gegn Guði.

`Lestu Post 2.38. Hvernig svaraði Pétur spurningu þeirra og hvernig sýnir þetta atvik fram á meginregluna að baki sannrar iðrunar?`