---
title:  Mí-jitten
date:  21/11/2021
---

Líkt og flest tungumál hefur hebreskan ýmis orðatiltæki þar sem sérstök orð eru notuð í merkingu sem er frábrugðin raunmerkingu þeirra. Eitt þessara orðtækja í Gamla testamentinu er „mí-jitten.“ „Mí“ er spurnarfornafnið „hver“ og „jitten“ þýðir „mun gefa.“ Svo að orðtækið þýðir bókstaflega „hver mun gefa?“

En í Gamla testamentinu er þetta orðatiltæki notað til að láta i ljósi ósk eða löngun, eitthvað sem einhver vill mjög gjarnan fá.

Sem dæmi má nefna að eftir að Ísraelsbörn voru sloppin úr Egyptalandi og stóðu andspænis áskorunum eyðimerkurinnar hrópuðu þau: „Betra væri okkur að við hefðum fallið fyrir hendi Drottins í Egyptalandi“ (2Mós 16.3). Orðin „betra væri“ eru notuð sem þýðing á orðatiltækinu „mí-jitten.“

Í Slm 14.7 er orðatiltækið þýtt sem „Ó“ í upphafi setningarinnar: „Ó, að Ísrael berist hjálp frá Síon.“ Sama má segja um Job 6.8, (1981): „Ó að ósk mín uppfyllist.“

`Lestu 5Mós 5.22-29 (1981) og taktu einkum eftir 29. versinu. Hvað gefur „Ó-ið“ sem þýðing á „mí-jitten“ til kynna?`

Drottinn er sá sem talar hér, Guð skaparinn, sá sem skapaði tíma og rúm og efni, hann sem gerði jörðina með orðum sínum og blés lífsanda í nasir Adams, það er hann sem tekur sér í munn orðatiltæki sem venjulega er tengt veikleika og takmörkunum mannkynsins. Hvílík staðfesting á frjálsum vilja! Okkur er sýnt fram á að það eru takmörk fyrir því sem Guð getur gert mitt í deilunni miklu. Notkun orðatiltækisins „mí-jitten“ sýnirokkur að jafnvel Guð getur ekki fótum troðið frjálsan vilja, því að um leið og hann gerði það væri viljinn ekki lengur frjáls.

En á sama hátt og manninum er frjálst að syndga þá er okkureinnig frjálst að velja Drottin, að velja að vera móttækileg fyrir leiðsögn hans, velja að bregðast við anda hans, iðrast synda okkar og fylgjahonum. Í rauninni er valið okkar, og okkar einna, og það er eitthvað sem við þurfum að velja á hverjum degi, á hverju augnabliki lífs okkar.

`Hverjir eru sumir af þeim valkostum sem þú stendur andspænis á næstu klukkutímum eða næstu dögum? Hvernig getur þú lært að beygja vilja þinn undir Guð svo að þú getir valið réttilega fyrir hans styrk?`