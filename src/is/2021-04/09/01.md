---
title:  Leit Af Öllu Hjarta
date:  20/11/2021
---

### Lesefni vikunnar
5Mós 5.22-29; 5Mós 4.25-31; 5Mós 30.1-10; Matt 3.1-8; Mrk 1.15; Post 2.37, 38.

> <p>Minnistexti</p>
> „Þar muntu leita Drottins, Guðs þíns, og þú munt finna hann ef þú leitar hans af öllu hjarta þínu og allri sálu þinni“ (5Mós 4.29).

Ein staðreynd lífsins fylgir okkur: Við erum syndug. Það kemur fyrir að við heyrum suma „sérfræðinga“ harma þá kristnu hugmynd að maðurinn sé spilltur en við þurfum einungis að fylgjast með daglegum fréttum eða líta yfir sögu mannkynsins til að sjá að þessi kristna kenning er rétt.

Það er jafnvel auðveldara að horfa bara í spegil. Hver sem hefur hugrekki til að líta um stund djúpt í eigið hjarta veit sannleikann sem skráður er í Róm 3.9-23 og endar þannig: „Allir hafa syndgað og skortir Guðs dýrð“ (Róm 3.23).

En gleðifréttirnar koma fram í næsta versi sem bendir á að „Guð réttlætir þá, án þess að nokkur verðskuldi það, af náð með endurlausn sinni í Kristi Jesú“ (Róm 3.24). En til þess er afturhvarf nauðsynlegt. Við verðum að kannast við syndir okkar, vera leið yfir þeim, biðja Guð um að fyrirgefa þær og að lokum snúa okkur frá þeim. Og þar sem við erum syndug ætti iðrunin að vera miðlæg í kristinni reynslu okkar. Þessa viku munum við líta á iðrunina eins og hún kemur fram í 5. Mósebók.