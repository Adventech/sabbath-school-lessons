---
title:  Leitið mín og finnið mig
date:  22/11/2021
---

Við finnum vísbendingu í allri Biblíunni um fyrirframvitund Guðs. Þannig veit Guð fyrirfram um allt sem mun gerast. Hvort sem um er að ræða ris eða hrun heimsvelda (Dan 7) eða athafnir einstaklinga stuttu áður en þeir gerast – „Sannlega segi ég þér: „Á þessari nóttu, áður en hani galar, muntu þrisvar afneita mér““ (Matt 26.34) – þá veit Drottinn um endalokin allt frá upphafi. Fyrirframvitund hans, jafnvel varðandi frjálst val okkar, hefur alls engin áhrif á það valfrelsi.

Þannig vissi Drottinn jafnvel áður en hann leiddi Ísraelsmenn inn í landið hvað þeir myndu gera þegar þangað kæmi.

`Lestu 5Mós 4.25-28. Hvað sagði Drottinn að fólkið myndi gera eftir að það kæmi inn í landið sem hann hafði heitið því?`

Í versunum á undan beinir Drottinn því að fólkinu að gera sér ekki hjáguði né tilbiðja þá (5Mós 4.15-20). En næstu vers benda á að það sé einmitt það sem fólkið myndi gera þrátt fyrir allar viðvaranirnar.

En taktu eftir því að í 5Mós 4.25 gerir Móse það ljóst að það muni ekki gerast strax. Eftir allt sem fólkið hafði farið í gegnum voru ekki miklar líkur á að það myndi taka upp hjáguðadýrkun þá þegar. En eftir eina eða tvær kynslóðir myndi tilhneigingin til að gleyma (5Mós 4.9) því sem

Drottinn hafði gert fyrir það og því sem hann hafði varað það við verðatil þess að það myndi gera einmitt það sem hann hafði varað það við.

`Lestu 5Mós 4.29-31. Hvað segist Drottinn mundu gera fyrir fólkið undir þessum sérstöku kringumstæðum?`

Náð Guðs er undraverð. Jafnvel eftir að fólkið félli fyrir hræðilegri hjáguðadýrkun og jafnvel eftir að það hefði þolað afleiðingar synda sinna mundi Guð fyrirgefa því og endurreisa það ef það sneri sér til Drottins.

Ef það kysi af fúsum og frjálsum vilja að iðrast mundi hann taka iðrun þeirra gilda.

Þrítugasta versið talar um að þjóðin muni „snúa aftur“ til Drottins, þar sem hún hefði átt að vera allan tímann. Hebreska orðið sem þýtt er „iðrun“ eða „að iðrast“ er dregið af þessu orði sem þýðir í rauninni einmitt „að snúa aftur.“

Hvað sem annars felst í iðrun þá er hún í rauninni afturhvarf eða „að snúa aftur“ til Guðs eftir að hafa verið aðskilin frá honum vegnasynda okkar.