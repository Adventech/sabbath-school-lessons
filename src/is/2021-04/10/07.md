---
title:  Til íhugunar
date:  03/12/2021
---

„Hversu mjög Guð lítillækkaði sig og hve mikil samúð hans meðvilluráfandi skepnum þegar hann kom hinum fagra regnboga fyrir á himni til marks um sáttmála sinn við mennina! Drottinn lýsir því yfir að þegar hann lítur á regnbogann minnist hann sáttmála síns. Þetta gefur ekki í skyn að hann muni nokkurn tíma gleyma þessu en hann talar til okkar á okkar tungumáli svo að við getum skilið hann betur. Markmið Guðs var að börn síðari kynslóða spyrðu um merkingu þessa dýrlega boga sem spannar himininn og foreldrar þeirra segðu þeim söguna af flóðinu og að Almáttugur Guð hefði beygt bogann og komið honum fyrir á himni til marks um það að vatn mundi aldrei flæða yfir jörðina. Þannig mundi boginn vitna um himneskan kærleik til manna og styrkja traust þeirra á Guði“ (ÆS, bls. 71).

Allt frá upphafi kristninnar hefur engin kirkjudeild notið jafn mikils auðs og þæginda og kirkjan nýtur í dag í sumum löndum heimsins. En spurningin er, hvað hefur það kostað? Slík velmegun hefur vissulega áhrif á andlegt líf okkar og yfirleitt ekki til góðs. Hvenær hefur auður og efnisleg velmegun stuðlað að kristinni dyggð sjálfafneitunar og sjálfsfórnar? Í flestum tilvikum er það öfugt. Því meira sem fólkið hefur og því meira sem það er sjálfbært því minna hefur það tilhneigingu til að reiða sig á Guð. Þó svo auður og velmegun séu góð færa þau með sér margarhættulegar andlegar gildrur.

**Til umræðu**

`1. Ræðið um það hvernig auður getur haft áhrif á andlegt líf okkar. Hvernig geta þeir sem „eiga pening“ varið sig gegn sumumandlegum hættum sem auðæfin geta skapað?`

`2. Ræðið um lokaatburðina í lífi Krists og hvað þeir segja okkur um elsku Guðs til okkar og hvers vegna við megum aldrei gleyma að sú elska er raunveruleg. Hvað annað getið þið hugsað um sem opinberar gæsku Guðs og hvers vegna við ættum alltaf að hafa þann raunveruleika fyrir augum?`

`3. Þó svo sumir vísindamenn haldi því fram að heimsvíðtækt flóð hafi aldrei verið veruleiki, þrátt fyrir orð Biblíunnar, þá eru sumir sem segja að heldur hafi ekki verið sex-daga sköpun, þó svo Biblían segi að svo hafi verið (og hvíldardagurinn var settur til að minnast þess). Hvað ætti það að segja okkur um þau áhrif sem menningin getur haft á trúna?`