---
title:  Mundu að þú varst þræll
date:  02/12/2021
---

`Lestu 5Mós 5.15; 5Mós 6.12; 5Mós 15.15; 5Mós 16.3, 12 og 5Mós 24.18, 22. Hvað var það einkum sem Drottinn vildi að fólkið gleymdi aldrei, og hvers vegna?`

Þegar við lesum Gamla testamentið sjáum við að Drottinn dró athyglifólksins stöðugt að því hvernig Guð hafði leyst það og leitt út úr Egyptalandi. Enn í dag, mörg þúsund árum síðar, halda Gyðingar upp á páskahátíðina til minningar um það sem Drottinn gerði fyrir það. „Þegar þið komið inn í landið, sem Drottinn gefur ykkur eins og hann hefur heitið, skuluð þið halda þennan sið. Þegar börn ykkar spyrja: Hvaða merkingu hefur þessi siður í augum ykkar? skuluð þið svara: Þetta er páskafórn handa Drottni sem gekk fram hjá húsum Ísraelsmanna í Egyptalandi þegar hann laust Egypta banahögg en þyrmdi húsum okkar“ (2Mós 12.25-27).

Fyrir söfnuðinn í dag tákna páskarnir þá lausn sem okkur hefur verið boðin í Kristi: „Því að páskalambi er slátrað sem er Kristur“ (1Kor 5.7).

`Lestu Ef 2.8-13. Hvers er þessum trúuðu heiðingjum sagt aðminnast? Hvernig er það hliðstætt því sem Hebreunum var sagt að minnast einnig?`

Páll vildi að fólkið minntist þess sem Guð hafði gert fyrir það í Kristi, frá hverju hann hafði frelsað það og hvað það hefði nú vegna náðar Guðs. Líkt og með Ísraelslýðinn hafði það ekkert það til að bera sem mælti með þeim frammi fyrir Guði. Þess í stað var það einungis náð Guðs sem það naut jafnvel þó það stæði „fyrir utan sáttmálana og fyrirheit Guðs“ sem voru gefin þeim sem voru í Kristi Jesú.

Hvort sem um er að ræða Gyðinga í eyðimörkinni, hina kristnu í Efesus eða Sjöunda-dags aðventista hvar í heiminum sem er þá er það áríðandi fyrir okkur að muna, og gleyma ekki, því sem Guð hefur gert fyrir okkur í Kristi. Það kemur því ekki á óvart að við finnum eftirfarandi boðskap: „Okkur væri hollt að eyða kyrrlátri stund dag hvern í hugleiðingu um líf

Krists. Við ættum að fara yfir það lið fyrir lið og láta ímyndunina grípa hvert atriði, einkum varðandi lokaatriðin. Þegar við hugleiðum þannig hina miklu fórn hans fyrir okkur mun traust okkar á honum verða staðfastara, kærleikur okkar örvast og við æ meir verða gagntekin af anda hans“ (ÞA, bls. 51).