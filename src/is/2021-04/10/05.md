---
title:  Hefur etið og orðinn mettur
date:  01/12/2021
---

Fyrrverandi safnaðarleiðtogi sem starfaði hjá aðalsamtökunum í 34 ár sagði eitt sinn frá því að hann og konan hans hefðu verið að ferðastmörgum árum áður og lent á flugvelli þar sem þau komust að því aðeina töskuna vantaði. Hann sagði: „Við féllum á kné við færibandið í allraaugsýn og báðum Guð að finna töskuna fyrir okkur.“  Mörgum árum síðar gerðist það aftur að eina töskuna vantaði þegar við komum á flugvöllinn. Síðan sagði hann hvað gerðist næst. Hann sagði við konu sína: „Engar áhyggjur, tryggingarnar munu borga það.“

`Lestu 5Mós 8.7-18 með þessa frásögn í huga. Hvaða aðvörun er Drottinn að gefa fólki sínu og hvaða þýðingu ætti það að hafa fyrir okkur í dag?`

Taktu eftir hvað trúmennska þess við Drottin mundi færa því. Það mundi ekki einungis eiga dásamlegt og auðugt land „þar sem þú þarft ekki að neyta matar í fátækt og þar sem þig mun ekkert skorta“ (5Mós 8.9)heldur nyti það blessunar í landinu: nautpening, sauðfé, gull og silfur og fallega bústaði. Það er að segja, það mundi njóta allra líkamlegra þæginda sem lífið hefur upp á að bjóða.

En hvað þá? Það mundi standa andspænis þeim hættum sem koma í kjölfar auðæfa og líkamlegrar velgengni, þ.e. það mundi gleyma að það var einungis Drottinn „sem gaf þér styrk til að afla auðs“ (5Mós 8.18).

Eftir því sem árin liðu og fólkið nyti allra þeirra líkamlegu þæginda sem það þarfnaðist myndi það gleyma fortíðinni, gleyma hvernig Drottinn hafði leitt það „gegnum alla þessa miklu og skelfilegu eyðimörk“ (5Mós 1.19) og telja sér trú um að það væri þess eigin hæfni og talentur sem gerði því kleift að vera svo happasælt.

En þetta er einmitt það sem Drottinn varaði það við og það sem síðari spámenn benda á að fólkið hafi gert.

Svo, mitt í þessari velmegun bendir Móse því á að minnast þess að það var Drottinn einn sem hafði gert því það kleift og því ætti það ekki að láta blekkjast af efnislegum blessunum sem hann hafði gefið því. Mörgum öldum síðar varaði Jesús við „táli auðæfanna“ í dæmisögunni um sáðmanninn (Mrk 4.19).

`Engu máli skiptir hve mikla peninga eða eignir við höfum, við erum öll hold og blóð sem á eftir að enda í gröf. Hvað ætti það að segja okkur um hættur auðæfanna, þar sem auðæfin geta fengið okkur til að gleyma þörf okkar fyrir þann einasta sem getur frelsað okkur frá þeirri gröf?`