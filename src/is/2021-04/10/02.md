---
title:  Munið regnbogann
date:  28/11/2021
---

Orðið „að muna/minnast“ kemur fyrst fyrir í 1Mós 9 þegar Drottinn, eftir syndaflóðið, sagði Nóa að hann mundi setja regnbogann í skýin sem tákn um sáttmála sinn við alla jörðina um að hann mundi aldrei aftur gereyða jörðinni með flóði.

`Lestu 1Mós 9.8-17. Hvernig er orðið „að minnast“ notað í þessum versum og hvað getum við lært af því hvernig okkurber að minnast þess sem Guð hefur gert fyrir okkur?`

Auðvitað þarf Guð ekki regnbogan til að muna eftir fyrirheitum sínum og sáttmála. En hann talaði máli mannanna. Regnboginn var í rauninni meira fyrir okkur mennina til að minna okkur á fyrirheit Guðs og sáttmála um að eyða ekki framar jörðinni með vatnsflóði. Þannig áttiregnboginn að hjálpa mönnunum að muna eftir þessum sérstaka sáttmála sem Guð hafði gert. Í hvert sinn sem regnboginn birtist mundi fólkið ekki aðeins minnast dóms Guðs yfir heiminum fyrir syndir hans heldur einnig elsku hans til heimsins og fyrirheits hans um að láta ekki vatn flæða yfir heiminn aftur.

Þetta sýnir okkur mikilvægi þess að muna, muna fyrirheit Guðs, muna aðvaranir Guðs, muna athafnir Guðs í heiminum.

Regnboginn í skýjunum tekur á sig jafnvel enn meira gildi í ljósi þess að margir vísindamenn hafna hugmyndinni um heimsvíðtækt flóð á grundvelli þess að náttúrulögmálið er enn að verki. Það er eftirtektarvert að Ellen G. White talar um að fyrir tíma flóðsins höfðu margir þá sömu hugmynd að heimsvíðtækt flóð væri útilokað á grundvelli náttúrulögmálanna. Hún komst þannig að orði að spekingarnir ályktuðu sem svo „að lög [náttúrunnar] væru svo rótföst að sjálfur Guð gæti ekki breytt þeim“ (ÆS, bls. 63). Svo að fyrir flóðið ályktaði fólkið að samkvæmt lögum náttúrunnar myndi það ekki geta gerst. Eftir flóðið ályktar fólk að samkvæmt lögum náttúrunnar gæti það ekki hafa gerst.

En í orði sínu segir Guð okkur frá flóðinu og hann gaf heiminum tákn ekki aðeins um flóðið heldur einnig um fyrirheit hans að láta það ekki gerast aftur. Ef við því minnumst þess sem regnboginn táknar getum við séð fullvissuna skráða á himinhvolfið í litadýrð um að orð Guðs er áreiðanlegt. Og ef við getum treyst orði hans varðandi þetta fyrirheit getum við þá ekki einnig treyst orði hans varðandi allt sem hann segir okkur?

`Næst þegar þú sérð regnbogann hugleiddu þá fyrirheit Guðs. Hvernig getum við lært að treysta öllum þeim fyrirheitum?`