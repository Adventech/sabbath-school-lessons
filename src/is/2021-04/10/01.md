---
title:  Minnstu Þess - Gleymdu Því Ekki
date:  27/11/2021
---

### Lesefni vikunnar
1Mós 9.8-17; 5Mós 4.32-39; Opb 14.12; 5Mós 4.9, 23; 5Mós 6.7; 5Mós 8.7-18; Ef 2.8-13.

> <p>Minnistexti</p>
> „Minnstu þess og gleymdu því ekki að þú vaktir reiði

Drottins, Guðs þíns, í eyðimörkinni. Frá þeim degi er þú fórst frá

Egyptalandi og þar til þið komuð á þennan stað, hafið þið sífellt risiðgegn Drottni“ (5Mós 9.7).

Tvö orð finnast víða í Biblíunni. Það eru orðin að muna og að gleyma. Bæði vísa þau til einhvers sem er mannlegt, einhvers sem gerist í huga okkar. Bæði eru sagnir og þau eru andstæður. Að muna felur í sér að gleyma ekki og að gleyma er að muna ekki.

Guð segir oft fólki sínu að muna eftir öllu því sem hann hefur gert fyrir það, muna eftir náð hans og gæsku í þeirra garð. Mikið af Gamla testamentinu fjallar um spámennina sem hvetja Hebreana til að gleyma ekki því sem Drottinn hefur gert fyrir þá. En það sem var enn mikilvægara var að þeir gleymdu ekki hver köllun þeirra var og hvernig þeir ættu að bregðast við því kalli. „Ég minnist verka Drottins, já, ég vil minnast fyrri dáða þinna“ (Slm 77.12).

Er það nokkuð öðruvísi í dag bæði fyrir okkur sem heild ogeinkum okkur sem einstaklinga? Það er svo auðvelt að gleyma því sem Guð hefur gert fyrir okkur.

Þessa viku munum við líta á þessa mikilvægu meginreglu eins og hún kemur fram í 5. Mósebók um að muna eftir því hvernig Guð hefur komið fram við okkur og gleyma því ekki.