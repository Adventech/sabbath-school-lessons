---
title:  Gættu þín svo að þú gleymir ekki
date:  30/11/2021
---

`Lestu 5Mós 4.9, 23. Hvað segir Drottinn fólkinu að gera í þessum versum og hvers vegna er þessi áminning svomikilvæg fyrir þjóðina?`

Tvær sagnir eru ríkjandi í upphafi þessara versa. Annars vegar er það orðið „gættu þín“ og hins vegar „að gleyma.“ Drottinn hvetur fólkið til að gæta sín og gleyma ekki. Með öðrum orðum, gleymdu ekki því sem Drottinn hefur gert fyrir þig né sáttmálanum sem hann gerði við þig.

Sögnin „að gæta sín“ er notuð á fjölmörgum stöðum í Gamla testamentinu og hún þýðir „að halda,“ „gæta,“ „vernda“ og „varðveita.“ Hún er fyrst notuð í Biblíunni áður en syndin kom til sögunnar þegar Drottinn sagði Adam að gæta garðsins sem Guð hafði gefið honum (1Mós 2.15).

Nú býður Drottinn fólkinu að gæta sín svo að það gleymi ekki. 1Það felur þó ekki í sér minnisskort, þó svo það kæmi síðar, heldur öllu fremur kæruleysi gagnvart skyldum sáttmálans. Fólkið átti að gera sér grein fyrir því hvert það var og hvað fælist í því varðandi það hvernig það ætti að lifa frammi fyrir Guði, í návist annarra Hebrea og útlendinga þeirra á meðal og þjóðanna umhverfis.

`Lestu aftur 5Mós 4.9 (sjá einnig 5Mós 6.7 og 5Mós 11.19) og beindu athyglinni einkum að síðara hluta versins varðandi þaðað kenna börnunum og barnabörnunum. Hvernig gat það hjálpað fólkinu að gleyma ekki?`

Það er engin tilviljun að rétt eftir að Móse hefur sagt fólkinu að gleyma ekki – láta þessi mál „ekki hverfa úr hjörtum ykkar“ – segir hann því að kenna það næstu kynslóðum. Það voru ekki aðeins börnin sem þurftu að heyra það heldur það sem var e.t.v. enn mikilvægara að með því að endurtaka frásagnirnar um það sem Guð hafði gert fyrir fólkið mundi það ekki gleyma því. Það finnst varla betri leið til að varðveita þekkinguna um það sem Drottinn hafði gert fyrir útvalinn lýð sinn.

`Hvernig hefur það hjálpað þér að deila með öðrum reynslu þinni af Drottni? Hvernig hefur það hjálpað þér að gleyma ekki handleiðslu Guðs að rifja upp hvernig hann hefur leitt?`