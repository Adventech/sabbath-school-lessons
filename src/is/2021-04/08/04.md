---
title:  Líf og heill, dauði og óheill, blessanir og bölvanir
date:  16/11/2021
---

Eftir langa yfirlýsingu um það sem koma mun yfir þá sem óhlýðnast Drottni og rjúfa fyrirheit sáttmálans hefst 5Mós 30 á fyrirheiti um að jafnvel þó svo þjóðin óhlýðnaðist og henni hafi verið refsað fyrir það með útlegð þá mundi Guð samt veita henni landið að nýju.

Það er að segja ef hún iðraðist og sneri sér burt frá vondum vegum sínum.

`Lestu 5Mós 30.15-20. Hvaða valkostir voru Ísraelsmönnum gefnir og hvernig endurspegla þeir það sem við sjáum alls staðar í Biblíunni?`

Drottinn er skýr í framsetningu sinni. Hann hefur gefið þeim tvo kosti líkt og hann gerði við Adam og Evu í Eden. Eins og alls staðar í Biblíunni er engan meðalveg að finna. Fólkið mun annaðhvort þjóna Drottni og hafalíf eða það velur dauðann. Það á einnig við um okkur.

Annars vegar er líf, gæði og blessanir en hins vegar er dauði, böl og bölvanir. En að vissu leyti mætti færa rök fyrir því að Guð bjóði fólki aðeins gæði, aðeins líf eða aðeins blessanir. En ef það snýr sér frá honum þá er þetta vonda eðlileg afleiðing þar sem fólkið hefur ekki lengur sérstaka vernd.

En hvernig sem við skiljum þetta þá býðst fólkinu þessir tveir valkostir. Fráls vilji og frjálst val eru einnig augljós. Þessi vers og mörg önnur bæði í Gamla testamentinu og því Nýja missa merkingu sína ef gjöf hins frjálsa vilja og frjálst val eru ekki tekin með.

Í rauninni segir Drottinn við fólk sitt: Notið þann frjálsa vilja sem

ég hef gefið ykkur til að velja líf, blessanir og gæsku í stað dauða, bölsog bölvana.

Rétt val virðist augljóst, er það ekki? Samt vitum við hvað gerðist.

Deilan mikla var jafn raunveruleg þá sem nú og við ættum að læra af reynslu Ísraels hvað getur gerst ef við gefum okkur ekki algjörlega Drottni og veljum lífið og allt sem því fylgir.

`Lestu 5Mós 30.20. Taktu eftir tengslunum milli kærleika og hlýðni. Hvað bar Ísrael að gera til þess að vera Drottni trú? Hvernig eiga sömu meginreglur við um okkur í dag?`