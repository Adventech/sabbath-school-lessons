---
title:  Veldu Lífið
date:  13/11/2021
---

### Lesefni vikunnar
1Mós 2.8, 9; Róm 6.23; 1Jóh 5.12; 5Mós 30.1-20; Róm 10.6-10; 5Mós 4.19; Opb 14.6-12.

> <p>Minnistexti</p>
> „Ég kveð bæði himin og jörð til vitnis gegn ykkur í dag: Ég hef lagt fyrir þig líf og dauða, blessun og bölvun. Veldu þá lífið svo að þú og niðjar þínir megi lifa“ (5Mós 30.19).

Það er ávallt sorgarsaga þegar ung persóna, í þessu tilviki 22 ára gömul kona, var greind með banvænan sjúkdóm. Hún var með æxli á heilanum. Jafnvel öll undraverk nútíma læknavísinda gátu ekkert gert til að koma í veg fyrir það sem var óumflýjanlegt. En þessi unga kona, „Ásta,“ vildi ekki deyja.

Hún kom fram með áform. Eftir dauða hennar átti að djúpfrysta höfuð hennar í keri með fljótandi köfnunarefni í von um að varðveita heilafrumur hennar. Það skyldi geymt þar í fimmtíu, hundrað eða þúsund ár eða þangað til tækninni hefði farið nægilega fram einhvern tímann í framtíðinni að hægt væri að „upphlaða“ heila hennar með öllumtaugatengslum sínum á tölvu. Þannig gæti Ásta haldið áfram að „lifa,“ ef til vill ævinlega.

Já, þetta er sorgarsaga, ekki aðeins vegna þess að ung persóna var að deyja heldur vegna þess á hverju hún byggði von sína. Ásta þráði líf, hún vildi lifa en hún valdi leið sem vissulega mundi ekki virka.

Þegar við höldum áfram rannsókn okkar á 5. Mósebók þessa viku munum við líta á lífið sem valkost og það tækifæri sem okkur hefur verið gefið til að velja lífið en á þeim skilmálum sem Guð hefur náðarsamlegast boðið, hann sem gefur okkur lífið og viðheldur því,