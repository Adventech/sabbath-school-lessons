---
title:  Þér ekki ofviða
date:  17/11/2021
---

Fimmta Mósebók 30 hefst með því að Drottinn segir hvað muni gerastef fólkið iðrast og snýr sér frá vondum vegum sínum. Einnig eru þeim gefin dásamleg fyrirheit.

`Lestu 5Mós 30.1-10. Hvaða fyrirheit gefur Guð þjóðinni jafnvel þó þessi vers fjalli um afleiðingar þess að óhlýðnast? Hvaðkennir það okkur um náð Guðs?`

Það hlýtur að hafa verið uppörvandi að heyra þetta. En málið var ekki það að engu máli skipti þó fólki sneri sér frá því sem Guð hafði boðið því. Drottinn býður ekki upp á verðlitla náð. Þess í stað sýndi þetta fólkinu elsku Guðs og leiddi það til að elska hann og sýna elsku sína með því að hlýða því sem hann segði því að gera.

`Lestu 5Mós 30.11-14. Hvað er Drottinn að tala um? Hvaða grundvallarfyrirheit er að finna í þessum versum og hvaða textum í Nýja testamentinu manstu eftir sem endurspegla þetta sama fyrirheit?`

Hugleiddu þessa skírskotun sem er framsett í fögru máli og með

óhrekjandi rökum. Drottinn biður ekki fólkið að gera neitt sem er því ofviða. Fyrirmæli Guðs eru ekki svo erfið eða leyndardómsfull að fólkið skilji þau ekki. Þau eru ekki á himnum, svo langt burtu að einhver annar verði að nálgast þau; þau eru heldur ekki handan hafsins svo aðrir þurfi að sækja þau fyrir fólkið. Þess í stað segir Drottinn: „Nei, orðið er mjög nærri þér, i munni þínum og hjarta svo að þú getur breytt eftir því“ (5Mós 30.14). Það er að segja, þú þekkir það nægilega vel til að geta talað það og það er í hjarta þínu svo að þú veist að þér ber að framkvæma það. Þess vegna er engin afsökun fyrir því að óhlýðnast. „Öll boð hans tryggja framkvæmd þeirra“ (COL, bls. 333).

Reyndar vitnar Páll í sum af þessum versum í tengslum viðhjálpræðið í Krist. Hann vísar til þeirra sem dæmi um réttlætingu fyrir trú. (Sjá Róm 10.6-10.)

Eftir þessi vers í 5Mós er Ísraelsmönnum sagt að velja á milli lífs og dauða, blessana og bölvana. Ef þeir fyrir náð og trú velja lífið þá munu þeir öðlast það.

`Það er eins í dag, er það ekki?`