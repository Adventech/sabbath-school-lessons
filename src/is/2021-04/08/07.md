---
title:  Til íhugunar
date:  19/11/2021
---

Bæði þá og nú hefur öllum verið gefið frjálst val. Andstætt skilningi sumra kristinna einstaklinga sem halda því fram að Guð hafi fyrirfram ákveðið, jafnvel áður en menn fæddust, að sumir þeirra muni ekki einungis glatast heldur muni þeir brenna um eilífð í helvíti, þá kennir ritningin að frjálst val okkar á lífi eða dauða, blessunum eða bölvunum, heill eða óheill skeri úr um hvor þrennan (líf, gæði og blessanir eða dauði, óheill og bölvanir) verði hlutskipti okkar. Einnig er gott til þess að vita að þó svo einhver velji það ranga þá leiðir það til dauða, eilífs dauða, en ekki eilífra kvala í óslökkvandi eldhafi.

„Því að laun syndarinnar er dauði en náðargjöf Guðs er eilíft líf í Kristi Jesú, Drottni vorum“ (Róm 6.23). Lífið er arfleifð hinna réttlátu, en dauðinn er hlutskipti óguðlegra. Móse sagði við Ísrael: „Sjá ég hefi í dag lagt fyrir þig líf og heill, dauða og óheill“ (5Mós 30.15). Sá dauði sem þessi ritningargrein vitnar til er ekki hinn sami og sá sem varð hlutskipti Adams og síðan alls mannkyns sem refsing fyrir afbrot hans. Hann er hinn annar dauði, andstæða eilífs lífs“ (DM, bls. 373).

**Til umræðu**

`1. Ræðið um hugmyndina sem fram kemur í þriðjudagskaflanum um það hvort það er Guð sem stendur að baki refsingarinnar hér og nú vegna óhlýðni okkar eða hvort hún er bein afleiðing óhlýðninnar. Er hún ef til vill hvort tveggja? Eða gæti hvort tveggja komið til greina? Hvernig skiljum við þetta mál?`

`2. Hvað kenna textarnir í tilvitnun E. G. White hér að ofan okkurum mátt Guðs sem stendur okkur til boða til að vinna sigur yfir syndinni?`

`3. Lestu Róm 10.1-10 þar sem Páll vitnar í 5Mós 30.11-14 í umfjöllun sinni um frelsun fyrir trú á Jesú í andstöðu við það að leita eftirfrelsun og réttlæti fyrir lögmálið. Hvers vegna heldur þú að hann noti þessa texta úr 5. Mósebók? Taktu einkum eftir Róm 10.10: „Með hjartanu er trúað til réttlætis, með munninum játað tilhjálpræðis.“ Hvað er Páll að leggja áherslu á?`

`4. Hvað er það í menningarheimi þínum, samfélagi og meðal fólksins sem gæti leitt til falskrar tilbeiðslu ef þú gætir þín ekki?`