---
title:  Enginn meðalvegur
date:  15/11/2021
---

Frá upphafi til enda býður Biblían okkur upp á tvo valkosti.

**Lestu eftirfarandi texta. Hvaða tveir valkostir eru annaðhvortnefndir eða ýjað að þeim og á hvern hátt eru þeir framsettir?**

`Jóh 3.16`

`1Mós 7.22, 23`

`Róm 6.23`

`Róm 8.6`

`1Jóh 5.12`

`Matt 7.24-27`

Þegar allt kemur til alls er ekki um neinn meðalveg að ræða fyrir okkur mennina. Áður en deilunni miklu lýkur að fullu verður syndinni, Satan, hinu illa, óhlýðni og uppreisn endanlega eytt. Eftir það mun hvert okkar annaðhvort hafa eilífa lífið sem Guð ætlaði okkur allt frá sköpun heimsins eða standa andspænis eilífum dauða, það er að segja „eilífri glötun, fjarri augliti Drottins og fjarri dýrð hans og mætti“ (2Þess 1.9). Biblían framsetur enga aðra valkosti fyrir okkur.

`Hver eru örlög okkar? Svarið er endanlega okkar. Valkostirnir hafa verið settir fram: líf eða dauði.`

`Hvers vegna er það svo uppörvandi sannleikur að Biblían bendir á að í samhengi við eilíft líf og eilífan dauða þá heldur víti ekki áfram að brenna né heldur kvelja fólk að eilífu? Hvað segði það okkur um eðli Guðs ef það væru örlög þeirra sem glatast að kveljast eilíflega með fullri meðvitund?`