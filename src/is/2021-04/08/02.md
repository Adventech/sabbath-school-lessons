---
title:  Lífsins tré
date:  14/11/2021
---

Ekkert okkar hefur beðið um að vera hér. Við völdum ekki að verða til engu fremur en við völdum hvar og hvenær við fæddumst eða hverjir yrðu foreldrar okkar.

Sama var með Adam og Evu. Þau kusu ekki að verða sköpuð af Guði engu fremur en laufblað, klettur eða fjall. Og sem mannverur höfum við ekki aðeins tilveru (jafnvel klettur er einnig til) eða bara líf (jafnvel teygjudýr/amöbur eru lifandi) heldur lifum við sem frjálsar skynsemisverur sem skapaðar voru eftir mynd Guðs.

En við völdum ekki heldur að verða til sem frjálsar skynsemisverur sem skapaðar voru eftir mynd Guðs. En það sem Guð býður okkur upp á er sá valkostur að halda áfram að vera til, að velja að hafa líf, eilíft líf, í honum, en það getum við vegna Jesú og dauða hans á krossinum.

`Lestu 1Mós 2.8, 9, 15-17 og 1Mós 3.22, 23. Hvaða tvo valkosti gaf Guð Adam varðandi tilveru sína?`

„Í miðjum Edensgarði óx lífsins tré og ávöxtur þess hafði mátt til að viðhalda lífinu. Hefði Adam reynst Guði hlýðinn, hefði hann haldið áfram að eiga frjálsan aðgang að þessu tré og lifað eilíflega. En þegar hann braut af sér var honum meinað að njóta ávaxtarins af lífsins tré og hann var ofurseldur dauðanum. Hin guðlega setning, „mold ert þú og til moldar skaltu aftur hverfa,“ bendir til algerrar eyðingar lífsins“ (DM, bls. 366).

Allt frá upphafi býður Biblían okkur þannig að velja einn af tveim kostum: eilíft líf, sem okkur var ætlað í upphafi, eða eilífan dauða, sem í rauninni felur í sér að hverfa aftur til þess tóms sem við komum frá í upphafi.

Það er einnig athyglisvert að lífsins tré sem Biblían segir að veiti okkur ódauðleika og birtist í fyrstu bók Biblíunnar birtist aftur í síðustu bók hennar. Lestu Opb 2.7 og Op 22.2, 14. Ef til er boðskapurinn sá að þó svo við hefðum átt að hafa aðgang að lífsins tré þá misstum við af því vegna syndarinnar, en að lokum, þegar vandamál syndarinnar hefur endanlega verið leyst fyrir tilverknað Jesú og frelsunaráformsins, munu hinir endurleystu, sem hafa valið lífið, hafa aðgang að lífsins tré eins og okkur var ætlað frá upphafi.

`Hugleiddu þetta: Hvernig stuðlar daglegt val okkar annaðhvort að lífi eða dauða?`