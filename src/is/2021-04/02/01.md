---
title:  Söguyfirlit Móse
date:  02/10/2021
---

### Lesefni vikunnar
5Mós 1 – 3; 2Mós 32.29-32; 4Mós 14; Ef 3.10; 1Mós 15.1-16; Jóh 14.9.

> <p>Minnistexti</p>
> „Allir neyttu þeir hinnar sömu andlegu fæðu og drukku hinn sama andlega drykk. Þeir drukku af hinum andlega kletti sem fylgdi þeim. Kletturinn var Kristur“ (1Kor 10.3, 4).

Fimmta Mósebók hefst þannig: „Hér á eftir fer ræðan sem Móse flutti öllum Ísraelsmönnum“ (5Mós 1.1). Og þó svo Móse og návist hans séu ríkjandi í bókinni allt frá inngangi hennar til dauða hans í Móab (5Mós 34.5), þá er hún í rauninni um Drottin Jesú eins og reyndar Biblían öll. Hann er sá sem skapaði okkur (1Mós 1, 2; Jóh 1.1-3), sér fyrir okkur (Kól 1.15-17; Heb 1.3) og endurleysir (Jes 41.14; Tít 2.14). Og að vissu marki má segja að 5. Mósebók sýni fram á hvernig Drottinn hélt áfram að skapa fólk sitt, sjá fyrir því og endurleysa það á þessum mikilvæga tíma frelsunarsögunnar.

Á sama tíma og Ísraelslýðurinn var loks að því kominn að fara inn í Kanaansland gaf Móse lýðnum söguyfirlit, þema sem er síðan endurtekið alls staðar í Biblíunni: Mundu það sem Drottinn hefur gert fyrir þig fram til þessa.

Þessi hvatning ætti að hafa einhverja þýðingu fyrir okkur sem erum við landamæri betra lands sem okkur er heitið: „Þegar ég líttilbaka yfir sögu okkar eftir að hafa tekið hvert skref til framfara allt til okkar tíma . . . fyllist ég undrun og trausti til Krists sem leiðtoga okkar.

Við þurfum ekkert að óttast varðandi framtíðina nema við gleymum hvernig Drottinn hefur leitt okkur og uppfræðslu hans á liðnum tíma“ (LS, bls. 196).