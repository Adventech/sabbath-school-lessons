---
title:  Til íhugunar
date:  08/10/2021
---

Fræðimaður einn leitast við að svara þessari erfiðu spurningu um það sem Ísraelsmenn gerðu við sumar þessar þjóðir á eftirfarandi hátt. „Þar sem Guð er skapari allra hluta og allra mannvera og ræður yfir öllu getur hann gert hvað sem hann vill við hvern og einn og hann hefur fullan rétt til þess. . . .

Vegir Guðs eru leyndardómur og þar sem við munum aldrei skilja hann til fulls þá er eins gott fyrir okkur að slaka á með þær spurningar sem við höfum í huga. Við getum fundið nokkra huggun í Jes 55.8, 9.

Samkvæmt mynd Biblíunnar af Kanaanítum voru þeir afar syndsamlegir og útrýming þeirra sýndi fram á dóm Guðs vegna synda þeirra. Útrýming Kanaanítanna var hvorki fyrsta né síðasta skiptið sem Guð gerði slíkt. Munurinn á örlögum Kanaanítanna og örlögum mannkynsins (nema fjölskyldu Nóa) sem lýst er í 1Mós 6 – 9 hefur með umfang og aðferð að gera. . . .

Guð ætlaðist aldrei til að Ísraelsmenn gerðu gereyðingu aðalmennri reglu varðandi utanaðkomandi einstaklinga. Í 5Mós 7.1 eru þær þjóðir nefndar sem um er að ræða og þar með er markhópurinnafmarkaður. Ísraelsmenn áttu ekki að beita þessum reglum gegn Arameum, Edómítum, Egyptum eða öðrum þjóðum (sbr. 5Mós 20.10-18). . . .

Örlög Kanaaníta voru þau sem bíða allra syndara: Dómsorð Guðs. . . .

Útrýming Kanaaníta var nauðsynlegur þáttur í frelsunarsögunni. . . .

Þó svo Kanaanítar í heild væru þeir sem dómar Guðs beindust að þá höfðu þeir að minnsta kosti fjörutíu ára aðvörun (sjá játningu Rahab í Jós 2.8-11).“ (Daniel I. Block, The NIV Application Commentary:

Deuteronomy (Zondervan, 2012; bls. 98, 99.))

**Til umræðu**

`1. Hugleiddu skilning okkar á þúsundáraríkinu þegar við getum fengið svör við öllum spurningum okkar. Hvernig getur sá skilningur hjálpað okkur að læra að treysta Guði þrátt fyrir erfiðar spurningar sem við kunnum að hafa?`

`2. Hvernig hefur Guð leitt þig í fortíðinni sem getur hjálpað þér að treysta honum varðandi framtíðina? Hvers vegna er mikilvægt að gleyma ekki hvernig Guð hefur verið að verki í lífi okkar?`

`3. Farið yfir spurninguna í lok sunnudagskaflans um fúsleika Móse að glata eigin sál fyrir fólkið. Er rétt að hafa slíka afstöðu? Er eitthvað sem er þess virði að við glötum sál okkar fyrir það, einkum í ljósi þess hvað það kostaði að endurleysa hana?`