---
title:  Kades Barnea
date:  06/10/2021
---

Eins konar vofa ásækir fyrri hluta fimmtu Mósebókar, afturgangan frá Kades Barnea. Sú óheppilega frásögn er í raun bakgrunnur bókarinnar og er því þess virði að við lítum nánar á hana.

`Lestu 4Mós 14. Hvernig brást fólkið við skýrslu njósnarannaog hver var afleiðingin af viðbrögðum þess? (Sjá einnig 5Mós 1.20-46.)`

Við getum dregið marga mikilvæga lærdóma af þessari frásögn en ein sú mikilvægasta, sem kemur aftur fram í bókinni er einnig skráð í 4Mós 14.

`Lestu 4Mós 14.11-20. Þó svo við finnum Móse aftur í hlutverki meðalgangara hvað er svo mikilvægt við röksemdafærslu hans við Drottin varðandi það hvers vegna Drottinn ætti ekki að tortíma lýðnum?`

Hugleiddu hvað Móse er að segja við Drottin. Ef þú gerir þetta hugsaðu um hvernig þú munt líta út í augum Egyptanna og annarra þjóða á þessu svæði. Þetta var mikilvægt þar sem allt sem Guð gerði fyrir Ísrael var ekki einungis takmarkað við þá heldur var það ætlað mannkyninu sem heild. Ísrael átti að vera ljós fyrir heiminn, vitni fyrir fornar þjóðir um þá elsku og mátt og hjálpræði sem var að finna í Guði en ekki í einskis nýtum hjáguðum sem þær höfðu tilbeðið.

En, eins og Móse sagði, hvað mun gerast ef þú útrýmir þessu fólki? Þjóðirnar munu segja: „Af því að Drottinn gat ekki leitt þessa þjóð til landsins sem hann hafði heitið henni með eiði slátraði hann þjóðinni í eyðimörkinni“ (4Mós 14.16).

Það sem við sjáum hér er þema sem við finnum í allri Biblíunni: Sú hugmynd að Guði eigi að vegsamast í fólki sínu, dýrð Guðs og gæska, elska hans og máttur eigi að birtast í söfnuði hans í því sem hann gerir með fólki sínu. Auðvitað er það rétt að fólk hans gerir honum það ekki alltaf auðvelt að gera það en að lokum mun Guð vegsamast fyrir það sem hann gerir á jörðinni.

`Lestu Ef 3.10. Hvað er Páll að tala um og hvernig gerist það? Hvernig birtist „margháttuð speki Guðs“ í alheiminum? Hvaða hlutverki gegnum við sem einstaklingar í því að koma því til leiðar?`