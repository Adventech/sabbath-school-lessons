---
title:  Þúsund sinnum fjölmennari
date:  05/10/2021
---

Eftir langa og erfiða för í eyðimörkinni talaði Móse við fólkið fyrir munn Drottins og sagði: „Hér með fæ ég ykkur landið. Farið og sláið eign ykkar

á landið sem Drottinn sór að gefa feðrum ykkar, Abraham, Ísak og Jakobi, og niðjum þeirra“ (5Mós 1.8). Takið samt eftir hvað kemur næst.

`Lestu 5Mós 1.9-11. Í hverju liggur mikilvægi þessara orða, einkum í ljósi þess að í rauninni var Guð að refsa því fyrir uppreisn þess í Kades Barnea?`

Við finnum hér annað dæmi um góðsemi Guðs. Mitt í för þeirraum eyðimörkina hlaut það blessun: „Þú ólst önn fyrir þeim í fjörutíu ár, þá skorti ekkert í eyðimörkinni: klæði þeirra slitnuðu ekki og fætur þeirra þrútnuðu ekki“ (Neh 9.21).

Auk þess auðsýndi Móse fólkinu aftur elsku sína er hann bað til Guðs að margfalda það þúsundfalt.

`Lestu 5Mós 1.12-17. Hvað gerðist sem bein afleiðing af blessun Guðs yfir fólkinu og hvað gerði Móse til að glíma við kringumstæðurnar?`

Jafnvel þó Drottinn væri nálægur fólkinu á svo áhrifamikinn hátt var þörf fyrir skipulagningu. Ísrael var skipulagður hópur eða söfnuður (sjá 5Mós 31.30), undanfari safnaða Nýja testamentisins (sjá Matt 16.18). Og þó svo Páll starfaði í öðru umhverfi var hann aldrei fjarlægur uppruna sínum sem Gyðingur og í 1Kor 12 sjáum við hann gera grein fyrir þörfinni fyrir hæfileikafólk til að taka á sig ýmis hlutverk til þess að „líkaminn“ gæti starfað réttilega líkt og við sjáum í 5. Mósebók og söfnuðinum í eyðimörkinni. Söfnuðurinn í dag hefur jafn mikla þörf fyrir sameinaða heild þar sem fólk gegnir mismunandi hlutverkum í samræmi við talentur sínar.

`Þó svo við heyrum stundum einstaklinga kvarta yfir „skipulögðum“ trúarbrögðum (mundu þeir vilja hafa „óskipuleg“ trúarbrögð í staðinn?), þá kannast orð Guðs, og þá einkum Nýja testamentið, einungis við þau sem skipulögð.`