---
title:  Aðkomumaðurinn Innan Borgarhliða Þinna
date:  23/10/2021
---

### Lesefni vikunnar
Mrk 12.29-31; 5Mós 10.1-19; Slm 146.5-10; Matt 7.12; 5Mós 27.19; Jak 1.27 – 2.11.

> <p>Minnistexti</p>
> „Þið skuluð því sjálfir elska aðkomumanninn því að þið voruð sjálfir aðkomumenn í Egyptalandi“ (5Mós 10.19).

Eins og við lásum í síðustu viku svaraði Jesús, þegar fræðimaður spurði hann hvert væri æðst allra boðorða, með því að staðfesta að Guð er einn. Síðan sagði hann: „Og þú skalt elska Drottin, Guð þinn, af öllu hjarta þínu, allri sálu þinni, öllum huga þínum og öllum mætti þínum.“ Þetta er æðst (Mrk 12.30).

Samt heldur Jesús áfram og talar um annað sem er líkt því (Mrk 12.31). Það hafði fræðimaðurinn ekki spurt um. Samt sem áður hélt Jesús áfram þar sem hann vissi um mikilvægi þess: „Annað er þetta.

Þú skalt elska náunga þinn eins og sjálfan þig. Ekkert boðorð annaðer þessum meira“ (Mrk 12.31).

Jesús tengdi elsku til Guðs og elsku til náungans saman og sagði þau vera tvö æðstu boðorðin, æðst allra.

Jesús kom ekki fram með neitt nýtt, eitthvað sem Gyðingarnir höfðu ekki heyrt áður. Þess í stað benti hann okkur á að okkur bæri að að elska Guð ofar öllu, og elska til náungans og annarra sýndi elskuokkar til Guðs, en sú hugmynd er tekin úr 5. Mósebók.