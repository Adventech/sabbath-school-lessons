---
title:  Þið voruð aðkomumenn í Egyptalandi
date:  26/10/2021
---

`„Þið skuluð því sjálfir elska aðkomumanninn því að þið voruð sjálfir aðkomumenn í Egyptalandi“ (5Mós 10.19). Hver erboðskapurinn til Ísraelsmanna í þessum orðum? Hvaðaboðskap ætti þetta vers einnig að færa okkur í dag?`

Öldum áður hafði Drottinn sagt við Abram: „Það skaltu vita að niðjar þínir munu lifa sem landlausir aðkomumenn í landi sem þeir eiga ekki. Þeir munu þrælkaðir verða og þjáðir í fjögur hundruð ár“ (1Mós 15.13; sjá einnig 1Mós 17.8 og Post 13.17). Þetta gerðist og fyrstu kaflarnir í 2. Mósebók rekja atburðaríka endurlausn þeirra (2Mós 15.13) og frelsun (2Mós 14.13) út úr Egyptalandi. Það var skráð fyrir síðari tíma sem tákn um þá endurlausn og frelsun sem okkur hefur verið gefin í Kristi Jesú. Þetta vers bendir á að Drottinn vilji að fólkið minnist þess hvar það hefur verið og undir hvaða kringumstæðum það var þar, þ.e. sem aðkomumenn í öðru landi.

Með öðrum orðum, minnist þess að þið voruð á útjaðri þjóðfélagsins, fyrirlitnir þrælar og því upp á náð þeirra komin sem voru ykkur sterkari og gátu misþyrmt ykkur og gerðu það oft á tíðum. Og þó svo Ísrael væri nú kjörin þjóð, kölluð af Guði til að vera konunglegt prestafélag (2Mós 19.6) og þó svo hún væri að sumu leyti frábrugðin aðkomumönnunum á meðal hennar, einkum varðandi tilbeiðsluform, þá áttu Ísraelsmenn að koma fram við þá ásamt ekkjunum og þeim munaðarlausu af sömu sanngirni og með sama réttlæti og þeir reiknuðu þegar um mannréttindi var að ræða.

`Lestu Matt 7.12. Hvernig dregur þetta vers saman það sem Drottinn var að segja Ísraelsmönnum um það hvernig þeir ættu að koma fram við þá sem voru minnimáttar á meðal þeirra?`

Þessi hvatning til Ísraelsmanna um það hvernig þeir ættu að umgangast þá sem voru fyrirlitnir var frábrugðin því sem tíðkaðist meðal fornþjóða þar sem þeir fyrirlitnu voru oft meðhöndlaðir á mörgum stöðum engu betur en skepnur.

En Ísraelsmenn áttu að vera öðruvísi. Þeir áttu að vera ljós fyrir þjóðirnar. Sá mismunur átti að byggjast á því hvaða Guð þeir tilbáðu, hvernig þeir tilbáðu hann og öllu trúarkerfi sannleikans sem Guð hafðigefið þeim. En vinsemd þeirra í garð hinna jaðarsettu gæti verið áhrifamikill vitnisburður til heimsins um yfirburði Guðs þeirra og trúar þeirra en það var að vissu leyti megintilgangur tilveru þeirra að veravitni til heimsins um Guð þeirra.