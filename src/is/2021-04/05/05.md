---
title:  Dæmið réttvíslega
date:  27/10/2021
---

Sem kristnir menn og konur höfum við verið kölluð til að endurspegla lyndiseinkunn Guðs. Páll skrifaði til Galatamanna: „Börn mín, sem égað nýju el með harmkvælum þangað til Kristur er myndaður í ykkur“ (Gal 4.19). Í upphafi vorum við jú sköpuð í mynd Guðs (1Mós 1.27)sem syndin hefur síðan afmyndað. Við höfum einnig séð að þegar Mósetalaði um mátt Guðs og tign sagði hann einnig að Guð tæki ekki mútur og honum væri umhugað um þá sem eru vanmáttugir og fyrirlitnir. Þannig er Guð og okkur ber einnig að gera það sama.

**Lestu eftirfarandi texta í 5. Mósebók. Hvað eiga þeirsameiginlegt?**

`5Mós 1.16`

`5Mós 16.19`

`5Mós 24.17`

`5Mós 27.19`

Það er ekki bara sögusagnir að þeir sem eru vanmáttugir, fátækir eða fyrirlitnir njóti ekki sömu réttvísi í réttarsölum mannanna og þeir sem eru auðugir, hafa völdin og klíkuskap. Engu máli skiptir hvaða land er um að ræða, tímabil, menning eða hversu háfleygar meginreglur réttlætis ogjafnréttis kunna að vera, staðreyndin er sú sama. Þeir fátæku,vanmáttugu og fyrirlitnu njóta næstum aldrei sama réttlætis og aðrir.

Það gerir það sem Drottinn segir hér enn athyglisverðara. Sú ósanngirni sem allsstaðar er ríkjandi ætti ekki að finnast í Ísrael meðal fólks Guðs sem á að vera fulltrúar hans á jörðinni. Að vissu marki má segja að

Drottinn vildi að jafnrétti ríkti í Ísrael til forna.

Það ætti samt að rista dýpra en einungis á sviði réttarkerfisins. „Verið heilagir því að ég, Drottinn, Guð ykkar, er heilagur“ (3Mós 19.2). Þeir vissu, hver hinn sanni Guð var, tilbeiðsluform þeirra var rétt og þeir færðu réttar fórnir. Það var allt í góðu lagi, en hvaða máli skipti það ef þeir fóru illa með þá vanmáttugu og fátæku á meðal þeirra? Hvað eftir annað kvartaði Guð fyrir munn spámanna sinna yfir þeim sem kúguðu hina fátæku og þá sem voru þurfandi í Ísrael. Hvernig er hægt að vera „heilagur“ á sama tíma og þú ferð illa með aðra? Það er ekki hægthversu vel sem þú fylgir réttum trúarhefðum.

`Lestu Am 2.6; Am 4.1; Am 5.11; Jes 3.14, 15; Jes 10.1, 2 og Jer 2.34. Hvað segja spámennirnir í þessum versum sem endurspeglar það sem Drottinn hafði varað Ísrael við til forna? Hvaða boðskap hafa þau fyrir okkur í dag?`