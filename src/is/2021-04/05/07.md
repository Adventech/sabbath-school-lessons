---
title:  Til íhugunar
date:  29/10/2021
---

Það er erfitt að hugsa til þess að jafnvel á bestu tímum, eins og á stjórnarárum Davíðs og Salómons þegar Ísraelsþjóðin naut svo margra blessana Guðs, að hún gæti á sama tíma undirokað hina fátæku, þá sem voru hjálparvana og fyrirlitnir þeirra á meðal.

„Af því að þér takið vexti af landleigu lítilmagnans og leggið skatt á kornuppskeru hans munuð þér reisa hús úr höggnu grjóti en ekki búa í þeim sjálfir, gróðursetja afbragðs víngarða en ekki drekka vínið sjálfir. Já, ég veit að glæpir yðar eru margir og syndir yðar miklar. Þér þröngvið þeim sem hefur á réttu að standa, þiggið mútur og vísið hinum snauða frá réttinum“ (Am 5.11, 12).

„Drottinn kemur til réttarhalds yfir öldungum og höfðingjum þjóðarinnar: „Það eruð þér sem hafið etið upp víngarðinn, þýfi fráfátækum er í húsum yðar“ (Jes 3.14).

**Til umræðu**

`1. Ísrael þurfti að minnast þess að þeir höfðu verið aðkomumenn í Egyptalandi og af þeirri ástæðu bar þeim að koma fram við aðkomumenn og útlaga í Ísrael eins og þeir vildu að Egyptar hefðu komið fram við sig þegar þeir voru þar sem útlagar. Hvernig tengist þetta fagnaðarerindinu, þeirri hugmynd að fyrir blóð Jesú höfum við verið leyst undan þrældómi syndarinnar? Hvers vegna ætti það sem Jesús hefur gert fyrir okkur að móta það hvernig við komum fram við aðra, einkum þá sem eru hjálparvana meðal okkar?`

`2. Hugleiðið þetta: Við tilbiðjum á réttum degi, skiljum sannleikann um dauðann, hel, merki dýrsins o.s.frv. Það er allt gott og blessað. En hvaða þýðingu hefur það ef við erum andstyggileg í garðannarra eða þjökum hina þróttlitlu á meðal okkar eða sýnum ekki sanngjarna réttvísi í dómum okkar? Í ljósi sannleikans sem viðhöfum hvers vegna þurfum við að gæta okkar að telja ekki að Guð ætlist einungis til þess að við þekkjum sannleikann. Hvers vegna er það hættuleg gildra fyrir okkur?`

`3. Hvaða hlutverki ætti trú okkar að gegna við að hjálpa okkur að skilja hvað felst í hugtakinu „mannréttindi“?`