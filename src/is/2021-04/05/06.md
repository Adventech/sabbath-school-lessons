---
title:  Hrein trúarbrögð frammi fyrir Guði
date:  28/10/2021
---

`Lestu 5Mós 24.10-15. Hvaða mikilvægu meginreglur eru dregnar fram í þessum versum varðandi það hvernig við eigum að koma fram við þá sem eru undir okkar stjórn?`

Við getum séð umhyggju Drottins fyrir reisn mannsins. Einhver skuldar þér eitthvað og það er kominn tími til að gera það upp en taktu svolítið tillit til hans og sýndu honum einhverja virðingu. Ryðstu ekki bara inn til hans til að krefjast greiðslu. Bíddu úti og leyfðu honum að koma með greiðsluna til þín. Svo virðist sem 5Mós 24.12, 13 segi að fari svo að einhver gefi þér skikkju sína sem greiðslutryggingu beri þér að leyfahonum a.m.k. að sofa í henni yfir nóttina. Hin versin fjalla um hvernigeigi að koma fram við þá fátæku sem vinna fyrir þig og er svo auðveltað undiroka. Gerðu það ekki því að í augum Guðs er það synd, jafnvelalvarleg synd. Ef Ísrael átti að vera vitni, heilagur lýður sem lifði sannleikann mitt í heimi sem er á kafi í villu, hjáguðadýrkun, rangindum og synd þá þurfti hann vissulega að vera vingjarnlegur í garð þeirra sem minnst máttu sín og voru jaðarsettir þeirra á meðal. Að öðrum kosti væri vitnisburður hans einskis virði.

`Lestu Jak 1.27 – 2.11. Hvað er Jakob að tala um sem endurspeglar það sem Drottinn var að segja fólki sínu í 5Mós? Hvaða mikilvægi felst í þeirri staðreynd að Jakob tengir illa meðferð á fátækum við boðorðin tíu?`

Þó svo ekkert af boðorðunum tíu sé beint tengt hlutdrægni í garð þeirra ríku fremur en hinna fátæku þá gerir það trúarjátningu okkar og yfirlýsingu um að við höldum boðorðin að athlægi ef við förum illa með hina fátæku og þurfandi á sama tíma. Æðsta tjáning lögmáls Guðs felst í því að elska náungann eins og okkur sjálf, og það eru jafn mikil sannindi fyrir samtímann nú eins og það var á tímum Jakobs og eins og það var þegar Móse talaði til Ísraels við landamæri landsins helga.

`Hvers vegna þurfum við, Sjöunda-dags aðventistar sem taka það alvarlega að halda lögmálið, að vera viss um að við tökum orð 5. Mósebókar og Jakobs jafn alvarlega? Í ljósi þess sem við lesum í Jakobsbréfi hvers vegna ætti trú okkar á að halda lög- málið að styrkja okkur í ásetningi okkar að hjálpa hinum fátæku og þurfandi á meðal okkar?`