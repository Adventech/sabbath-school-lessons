---
title:  Elskaðu þann sem er aðkomandi
date:  25/10/2021
---

Mitt í hvatningarorðum sínum kemur Móse með þessa yfirlýsingu: „Sjá, Drottni, Guði þínum, heyrir himinninn og himnanna himinn og jörðin og allt sem á henni er“ (5Mós 10.14) sem er áhrifamikil yfirlýsing um óskorað vald Drottins en sú hugmynd finnst einnig annars staðar í Biblíunni: „Drottni heyrir jörðin og allt sem á henni er, heimurinn og þeir sem íhonum búa“ (Slm 24.1).

`Lestu 5Mós 10.17-19. Hvaða aðra yfirlýsingu kemur Móse með varðandi Drottin? Til hvers ætlast Guð af fólki sínu á grundvelli þessarar yfirlýsingar?`

Drottinn er ekki einungis einvaldur yfir himni og jörð, hann er einnig „Guð guðanna og Drottinn drottnanna“ (5Mós 10.17). Það þýðir samt ekki að til séu aðrir óæðri guðir eins og ímyndaðir guðir sem heiðingjar nágrannalandanna tilbáðu. Þess í stað er þetta leið til að tala um að hann er sá eini sem er Guð („Sjáið nú að ég einn er Guð, enginn ríkir mér við hlið“ 5Mós 32.39) og heldur fram algjöru yfirvaldi hans yfir öllum raunverulegum og ímynduðum máttarvöldum á himni eða jörð.

Textinn heldur áfram að benda á að hann sé „hinn mikli Guð, hetjan og ógnvaldurinn, sem gerir sér engan mannamun og þiggur ekki mútur.“ Allt er þetta hluti af æðri boðskap: Drottinn er Guð ykkar ogykkur, fólki hans, ber að hlýða honum.

Það eru áhrifamiklar andstæður sem eru einnig framsettar í

þessum versum. Drottinn er Guð guðanna og Drottinn drottnanna, alvaldur stjórnandi og viðhaldari alls sköpunarverksins (Kól 1.16, 17) en auk þess ber hann umhyggju fyrir þeim sem eru föðurlausir, ekkjum og þeim sem eru aðkomandi og hann sýnir þá umhyggju með því að mæta líkamlegum þörfum þeirra. Sá Guð sem tekur eftir spörvinum sem fellur til jarðar (Matt 10.29) og þekkir hlutskipti þeirra sem lifa á útjaðri þjóðfélagsins. Með öðrum orðum er Drottinn að segja við fólkið: Þið kunnið að vera útvalin, þið eruð einstök og ég elska ykkur en ég elska einnig aðra, þar á meðal þá sem eru þurfandi og hjálparvana á meðal ykkar. En ykkur ber einnig að elska þá á sama hátt og ég. Það er einnig einnaf mikilvægari skilmálum sáttmálans.

`Lestu Slm 146.5-10. Hvaða boðskapur þessa sálms endurspeglar það sem Guð er að segja og hvaða þýðingu ætti það að hafa fyrir kristna menn og konur í dag?`