---
title:  Þræll í Egyptalandi
date:  10/11/2021
---

Í 5. Mósebók kemur eitt þema fram í sífellu: Guð endurleysti lýð sinn, Ísrael, út úr Egyptalandi. Hvað eftir annað er lýðurinn minntur á það sem Guð hafði gert fyrir hann. „Og Drottinn leiddi okkur út úr Egyptalandi með sterkri hendi og útréttum armi og með mikilli skelfingu, táknum og stórmerkjum“ (5Mós 26.8; sjá einnig 5Mós 16.1-6).

Víða í Gamla testamentinu er frásögnin um brottförina úr Egyptalandi notuð sem dæmi um Guðs voldugu frelsun lýðs síns fyrir náð, undan þrælahaldi og kúgun Egypta. Ég leiddi þig út úr Egyptalandi, leysti þig úr þrælahúsinu“ (Mík 6.4).

Þessi hugmynd kemur einnig fram í Nýja testamentinu þar sem brottförin úr Egyptalandi fyrir mátt Guðs er notuð sem tákn um frelsun fyrir trú á Krist: „Fyrir trú gengu þeir gegnum Rauðahafið sem um þurrt land og er Egyptar freistuðu þess drukknuðu þeir“ (Heb 11.29; sjá einnig 1Kor 10.1-4).

`Lestu 5Mós 5.6-22 þar sem Móse endurtekur lögmálið, boðorðin tíu, sem voru grundvallarkvöð sáttmála fólksins við Drottin. Taktu eftir fjórða boðorðinu og ástæðunni sem þar er gefin fyrir helgihaldi hvíldardagsins. Hvað kemur fram í þessum versum sem opinberar raunveruleika lögmáls og náðar?`

Móse endurtekur boðorðið um að hvílast sjöunda daginn, hvíldardaginn, en gefur því auka-áherslu. Þó svo það hafði verið skráð á stein á Sínaífjalli þá bætti Móse við það sem lýðnum hafði verið gefið. Haldið hvíldardaginn ekki aðeins til minningar um sköpunina heldur til minningar um endurlausnina úr Egyptalandi. Náð Guðs hafði frelsað fólkið út úr Egyptalandi og boðið því hvíld frá verkum sínum (Heb 4.1-5). Nú þurfti það að veita þeirri náð til annarra sem svörun þess við þeirri náð sem Guð hafði gefið því.

Sjöunda dags hvíldardagurinn verður þar með ekki aðeins áhrifamikið tákn um sköpunina heldur áhrifamikið tákn um endurlausn og náð. Allir innan heimilisins, ekki aðeins börnin heldur einnig þjónarnir, húsdýrin og jafnvel útlendingarnir á meðal þeirra gátu hvílst. Hvíldardagurinn veitir náðinni sem Gyðingunum hafði verið gefin einnig til annarra, jafnvel til þeirra sem voru ekki innan vébanda sáttmálslýðsins. Það er mitt í lögmáli Guðs. Það sem Guð hafði gert fyrir lýð sinn bar honum að gera fyrir aðra. Svo einfalt er það.

`Á hvern hátt kemur meginregla þessarar dæmisögu fram í hvíldardagsboðorðinu, einkum eins og það er að finna í 5. Mósebók?`