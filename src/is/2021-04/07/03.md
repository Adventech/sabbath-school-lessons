---
title:  Lögmálið í 5. Mósebók
date:  08/11/2021
---

Hebreska þjóðin, Guðs útvalda þjóð, var við landamæri Kanaanslands og loksins að því komin að taka að erfðum landið sem Guð hafði heitið þeim. Við höfum þegar séð að 5. Mósebók inniheldur lokafyrimæli Móse til Hebreanna áður en þeir tóku landið til eignar. Meðal þeirra fyrirmæla eru boðin um að hlýða.

`Lestu eftirfarandi texta. Hvað er það sem nefnt er í sífellu og hvers vegna er það svo mikilvægt fyrir fólkið? (5Mós 4.44; 5Mós 17.19; 5Mós 28.58; 5Mós 30.10; 5Mós 31.12; 5Mós 32.46 og 5 Mós 33.2).`

Jafnvel hraðlestur á 5. Mósebók sýnir hve mikilvægt það var fyrir Ísraelsþjóðina að hlýða boðorðunum. Í rauninni var það sáttmálskvöð sem hvíldi á fólkinu. Guð hafði gert svo mikið fyrir það og hann mundi halda áfram að gera það fyrir fólkið sem það gat ekki gert sjálft og hafði í rauninni ekki unnið til, en það er einmitt skýrgreining náðarinnar að Guð gefur okkur það sem við eigum ekki skilið. Og hann vill að hlýðni okkar við lögmálið séu viðbrögð okkar við því.

Sama máli er að gegna í dag. Náð Guðs frelsar okkur án lögmálsverka – „Ég álít að maðurinn réttlætist af trú án lögmálsverka“ (Róm 3.28) – og svörun okkar er hlýðni við lögmálið. Samt er hlýðni okkar við lögmálið ekki viðleitni til að frelsast fyrir hana því að „enginn maðurréttlætist fyrir Guði með verkum í hlýðni við lögmálið en lögmálið kennir hvað synd er“ (Róm 3.20) heldur er hlýðnin afleiðing frelsunarinnar sem við höfum öðlast fyrir náð. „Ef þér elskið mig munuð þér halda boðorð mín“ (Jóh 14.15).

Segja mætti að 5. Mósebók sé dæmisaga um náð og lögmál. Guð endurleysir okkur og gerir það fyrir okkur sem við getum ekki gert sjálf, engu fremur en Ísraelsmenn hefðu getið sloppið út úr Egyptalandi í eigin mætti, og viðbrögð okkar eru þau að við lifum fyrir trú í hlýðni við hann og lögmál hans. Allt frá falli Adams og til þeirra sem lifa á tímaerfiðleikanna og undir merki dýrsins, fólks sem heldur boðorð Guðs og hefur trúna á Jesú (Opb 14.12), má sjá að samskipti Guðs við sáttmálslýð sinn er á grundvelli náðar og lögmáls. Náð Guðs fyrirgefur okkur að við höfum brotið lögmál Guðs og náð hans gerir okkur einnig kleift að hlýða lögmáli hans en sú hlýðni stafar af sáttmálatengslum okkar við hann.

`Hvernig getum við komist hjá gildru bókstafshlýðni við lögmálið?`