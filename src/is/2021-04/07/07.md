---
title:  Til íhugunar
date:  12/11/2021
---

„Óvinur Krists sem gerði uppreisn gegn lögmáli Guðs á himnum hefur af öllum mætti sínum sem snjall og vel þjálfaður herforingi beitt alls kyns brögðum og blekkingum í því skyni að gera óvirkt lögmál Guðs sem ereinasti skynjari syndarinnar og mælikvarði réttlætisins“ (RH, 18. nóv. 1890).

Alheimurinn hefur tvær miljón miljónir vetrarbrauta sem hver um sig hefur um hundrað miljarða stjarna (100.000.000.000). Þannig eru samtals um 200.000.000.000.000.000.000.000 stjörnur í öllumvetrarbrautunum.

En svo kemur sú viðurkennda staðreynd að hvað sem upphugsar eða skapar eitthvað hlýtur að vera meira og æðra en það sem er upphugsað eða skapað. Listmálarinn Pícassó var meiri og æðri en listaverk hans eru. Sá Guð sem gat upphugsað og skapað alheiminn hlýtur að vera meiri og æðri en alheimurinn.

Hugleiddu eftirfarandi texta með það í huga: „Í upphafi var Orðið og Orðið var hjá Guði og Orðið var Guð. Hann var í upphafi hjá Guði. Allt varð til fyrir hann, án hans varð ekki neitt sem til er“ (Jóh 1.1-3). Það er að segja að sá Guð sem skapaði allt sem skapað var, 200.000.000.000.000.000.000.000 stjörnur ásamt öllu öðru, dró sigsaman og varð reifabarn, lifði syndlausu lífi, dó síðan á krossi og barrefsinguna fyrir syndir okkar svo að við gætum öðlast fyrirheitið um eilíft líf.

Við stöndum andspænis þessum mikla sannleika að okkur var gefin náð í Jesú Kristi á krossinum. Hvers óskar Guð af okkur í staðinn? „Við skulum hlýða á niðurstöðu þessa alls: Óttastu Guð og haltu boðorð hans því að það á hver maður að gera“ (Préd 12.13).

**Til umræðu**

`1. Farið yfir spurninguna í lok mánudagskaflans varðandi það hvernig fólk sem telur sig eiga að halda lögmál Guðs, boðorðin tíu (þar á meðal það fjórða) getur komist hjá lúmskum gildrum bókstafshlýðni. Að hvaða leyti er hlýðni, jafnvel algjör og ósvikin hlýðni, frábrugðin bókstafshlýðni og hvernig getum við greint mismuninn?`

`2.	Á hvern hátt endurspeglar lögmálið elsku Guðs til okkar?`

`3. Hvers vegna ætti krossinn að sýna okkur hve árangurslaust það er að reyna að vinna okkur leið inn í himininn?`