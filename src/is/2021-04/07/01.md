---
title:  Lögmál Og Náð
date:  06/11/2021
---

### Lesefni vikunnar
Esk 28.15, 16; 5Mós 4.44; Róm 3.20; 5Mós 10.1-15; 5Mós 5.6-22; 5Mós 9.1-6.

> <p>Minnistexti</p>
> „Ég ónýti ekki náð Guðs. Ef réttlæting fæst fyrir lögmál þá hefur Kristur dáið til einskis“ (Gal 2.21).

Kristnir einstaklingar í flestum kirkjudeildum tala um lögmál og náð og þeir skilja sambandið á milli þeirra. Lögmálið er staðall Guðs fyrir heilagleika og réttlæti og brot á því lögmáli er synd. „Hver sem drýgir synd fremur lögmálsbrot. Syndin er lögmálsbrot“1 (1Jóh 3.4). Og þar sem við höfum öll brotið það lögmál segir Ritningin „að allt sé hneppt undir vald syndarinnar“ (Gal 3.22) og það er einungis náð Guðs sem getur frelsað okkur. „Því að af náð eruð þið hólpin orðin fyrir trú. Þetta er ekki ykkur að þakka. Það er Guðs gjöf“ (Ef 2.8).

(Auðvitað er smá vandamál með sjöunda-dags hvíldardaginn sem hluta af því lögmáli. Margir kristnir eru af mismunandi ástæðum ákveðnir í að hafna honum, að minnsta kosti í bili, og koma með allskonar afsakanir til að réttlæta höfnun sína. En það er annað mál.)

Þemað um lögmál og náð má vissulega finna framsett ámismunandi vegu og í mismunandi samhengi alls staðar í Biblíunni, þar á meðal í 5. Mósebók. Þar eru tengslin milli lögmáls og náðar framsett á sérstæðan hátt.