---
title:  Þér fyrir bestu
date:  09/11/2021
---

Efasemdamenn sem leita eftir ástæðum til að hafna Biblíunni benda oft á hörð orð Guðs sem er að finna í Gamla testamentinu. Hugmynd þeirra er sú að Guð Gamla testamentisins sé hörkulegur, hefnigjarn og ódrengilegur, einkum ef við berum hann saman við Jesú. Þetta eru ekki nein ný rök en þau eru jafn ófullkomin nú og þau voru þegar þeim var fyrst haldið fram fyrir mörgum öldum.

Hvað eftir annað bendir Gamla testamentið á að Drottinn elskaði sína fornu þjóð, Ísrael, og hann vildi einungis það besta fyrir hana. Þessi kærleikur kemur fram á áhrifamikinn hátt í 5. Mósebók.

`Lestu 5Mós 10.1-15. Hvað er nánasta samhengi þessara texta og hvað kenna þeir okkur um tilfinningar Guðs gagnvart fólki sínu, jafnvel eftir synd þeirra? Hvað kenna þau okkur um náðina?`

Náð Guðs og elska í garð Ísraelsmanna geisla út frá þessum textum. Taktu einkum eftir 12. og 13. versinu. Þau eru í rauninni ein löngsetningaruna eða spurning og spurningin er einföld: Hvað er ég, Drottinn, að biðja þig um að gera annað en þetta . . . að ganga á mínum vegum, elska mig, þjóna mér og halda ákvæði mín svo að þér vegni vel?

Það sem athygli vekur er að Guð ávarpar áheyrendurna í eintölu. Þó svo Guð sé vissulega að tala til þjóðarinnar í heild þá hafa orð hans lítið að segja ef einstaklingarnir fara ekki eftir þeim. Heildin er einungis jafn góð og summa einstaklinganna. Drottinn talaði til Ísraelsþjóðarinnar sem hóps einstaklinga.

Við megum heldur ekki gleyma því sem stendur í lok 13. versins: Haltu þetta „svo að þér vegni vel.“ Guð býður fólkinu að hlýða vegna þess að það er fólkinu fyrir bestu. Guð skapaði það, Guð viðheldur því og Guð veit hvað er því fyrir bestu og hann vill þeim einungis það sem er best fyrir það. Hlýðni við lögmál hans, boðorðin tíu, er einungis þeim til góðs.

Lögmálinu hefur oft verið líkt við girðingu eða varnarmúr og effylgjendur hans halda sig innan hans eru þeir verndaðir gegn árásum þess illa sem að öðrum kosti muni buga þá og tortíma þeim. Guð gaf fólkinu lögmál sitt vegna elsku sinnar til þess og hlýðni við lögmál hans væri því fyrir bestu.

`Hvernig getum við sjálf séð hvernig hlýðni við lögmál Guðs hefur virkilega verið okkur fyrir bestu?`