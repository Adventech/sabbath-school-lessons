---
title:  Lögmál á himnum
date:  07/11/2021
---

Guð er Guð kærleikans og kærleikurinn er ríkjandi meginregla í lyndiseinkunn hans og grundvöllur stjórnar hans. Og þar sem Guð vill að við endurgjöldum með því að elska hann skapaði hann okkur sem siðferðisverur með siðferðisfrelsi, það frelsi sem býr í kærleikanum.

Siðferðislögmálið er miðlægt í siðferðisfrelsinu. Þó svo öreindir, sjávaröldur og kengúrur fylgi að nokkru leyti náttúrulögmáli þá fara þau ekki eftir siðferðislögmáli og hafa ekki þörf fyrir það. Einungis siðferðisverur þarfnast þess og þess vegna lúta jafnvel englarnir siðferðislögmáli Guðs á himnum.

`Lestu Esk 28.15, 16 sem talar um fall sonar morgunroðans á himnum. „Misgjörð“ fannst hjá honum og hann „syndgaði.“ Hvað sýnir notkun þessarra orða í samhengi við himininn okkur um tilvist siðferðislögmáls á himnum?`

Hugtökin „misgjörð“ og „syndgaði“ eru bæði notuð hér á meðal okkar mannanna en Ritningin notar sömu hugtökin um það sem gerðist áhimnum, öðrum hluta sköpunaverksins. Það ætti að segja okkur eitthvað um það sem fyrirfinnst bæði á himnum uppi og jörðu niðri.

`„Hvað er þá meira að segja? Er lögmálið synd? Fjarri fer því. Sannleikurinn er sá að án lögmálsins hefði ég ekki vitað hvað synd er. Ég hefði ekki vitað um girndina hefði lögmálið ekki sagt: „Þú skal ekki girnast“.“ (Róm 7.7). Hvernig gæti sama hugmynd einnig verið til staðar á himnum þar sem siðferðisverur, englar, eru til staðar?`

Ellen G. White hefur þetta að segja um það mál: „Vilji Guðs kemur fram í grundvallarreglum heilags lögmáls hans og meginreglur þess lögmáls eru meginreglur himinsins. Æðsta þekking engla himinsins er að þekkja vilja Guðs og æðsta þjónustan sem tekur upp orku þeirra er að framkvæma vilja hans“ (MB, bls. 109).

`Hvers vegna er hugmyndin um siðferðislögmál óaðskiljanleg frá hugmyndinni um siðferðisverur? Hvernig gætum við skilgreint hvað er siðferðilegt og hvað ekki ef við hefðum ekki það lögmál?`