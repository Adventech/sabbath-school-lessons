---
title:  „Ritað er“
date:  12/12/2021
---

`Lestu Matt 4.1-11. Hvernig brást Jesús við freistingum Satans í eyðimörkinni og hvaða mikilvægu lexíu getum við dregið afviðbrögðum hans?`

Jesús þráttaði ekki við Satan né rökræddi. Hann vitnaði einfaldlega í ritningarnar því að þær eru orð Guðs sem er „lifandi og kröftugt ogbeittara hverju tvíeggjuðu sverði“ (Heb 4.12). Og í hvert skipti vitnaðihann í 5. Mósebók. Það er eftirtektarvert að þegar Jesús var í eyðimörkinni valdi hann að vitna í texta sem Ísraelsmenn fengu þegar þeir voru einnig í eyðimörk.

Í fyrstu freistingunni vísaði Jesús til 5Mós 8.3. Móse hafði rakið fyrir Ísraelsmönnum hvernig Drottinn hafði séð fyrir þeim öll árin í eyðimörkinni og gefið þeim manna. Það var allt hluti af ferli til að betrumbæta þjóðina þar sem Drottinn leitaðist við að kenna fólkinu andlegar lexíur. Meðal þeirra var sú að „eigi lifir maðurinn á einu saman brauðiheldur á hverju því orði sem fram gengur af Guðs munni.“ Guð brauðfæddi ykkur með efnislegri fæðu en hann veitir ykkur einnig andlega næringu. Þið getið ekki tekið einungis þá fyrri og sleppt þeirri síðari. Jesús notar myndina af brauði sem tengiþátt til 5. Mósebókar og til að átelja Satan og þær efasemdir sem hann leitaðist við að skapa í Jesú.

Í annarri freistingunni vitnar Jesús í 5Mós 6.16 þar sem Móse beinir athygli fólksins að uppreisn þess í Massa (sjá 2Mós 17.1-7) og segir: „Þið skuluð ekki reyna Drottin eins og þið reynduð hann við Massa.“ Drottinn hafði þegar hvað eftir annað sýnt því mátt sinn og fúsleika til að sjá fyrir því. Samt sem áður hrópaði það strax og erfiðleikarnir komu í ljós: „Er Drottinn mitt á meðal okkar eða ekki?“ (2Mós 17.7). Jesús dró ásakanir sínar gegn Satan frá þessari frásögn í orði Guðs.

Í þriðju freistingunni leitaðist Satan við að fá Krist til að lúta sér ogtilbiðja hann. Þvílík bein og blygðunarlaus opinberun á því hver hann var í rauninni og hvað hann virkilega vildi! En í stað þess að rökræða við Satan ávítar Jesús hann og hverfur svo til ritningarinnar, í þessu tilviki 5. Mósebókar þar sem Drottinn varar fólkið við því sem gerast mundi ef þjóðin hyrfi frá trú sinni og færi að tilbiðja aðra guði. „Þú skalt óttast Drottin, Guð þinn“ (5Mós 6.13) þ.e. hann einan.

`Hvernig getum við lært að draga meiri mátt í lífi okkar úr rann-sókn okkar á orði Guðs til þess að endurspegla betur lunderni Jesú og standa gegn freistingum Satans líkt og hann gerði?`