---
title:  Bölvun lögmálsins
date:  14/12/2021
---

`Lestu Gal 3.1-14. Hvað nefnir Páll hér sem er viðeigandi fyrirokkur í dag, og hvernig notar hann 5Mós 27.26 og 5Mós 21.22, 23 í því skyni?`

Því miður er það algengt innan kristninnar að nota þetta bréf sem einskonar réttlætingu fyrir því að halda ekki lögmálið, boðorðin tíu. En í rauninni eru rökin notuð sem ástæðan fyrir því að halda ekki fjórða boðorðið, eins og það að halda það eitt boðorð af þeim tíu sé einhvern veginn það sem felst í þeirri bókstafshlýðni sem Páll er að tala um.

En Páll var ekki að tala gegn lögmálinu og það er sannarlega ekkert í þessum versum sem réttlætir brot á hvíldardagsboðorðinu.

Lykilinn er að finna í Gal 3.10 (1981) þar sem hann segir að „bölvun hvílir á öllum þeim sem byggja á lögmálsverkum“ og vitnar síðan í 5Mós 27.26. Málið snýst ekki um hlýðni við lögmálið heldur það að „byggja á lögmálsverkum“ sem er óframkvæmanlegt fyrir fallnar verur eins og okkur.

Það sem Páll er að tala um er að við frelsumst ekki fyrir lögmálsverk heldur fyrir það sem Kristur gerði fyrir okkur á krossinum. Þessu til staðfestingar vitnar hann aftur í 5Mós 21.23. Líkt og Jesús segir Páll: „Ritað er“ til að sýna fram á vald Gamla testamentisins. Síðan vitnar hann í texta sem fjallar um einstakling sem hefur drýgt glæp sem varðar dauðarefsingu og verið tekinn af lífi og settur á kross, e.t.v. sem fyrirbyggjandi viðvöruntil annarra.

Páll notar það sem tákn um staðgengilsdauða Krists fyrir okkur.

Kristur tók á sig bölvunina fyrir okkur þegar hann tók á sig bölvun lögmálsins, þ.e.a.s. dauðann sem er hlutskipti alls mannkyns vegna þess að það hefur brotið lögmálið. Gleðifregn fagnaðarerindisins er sú að sú bölvun sem við ættum skilið verður hans á krossinum til þess að „við fyrir trú fengjum öll andann sem Guð gaf fyrirheit um“ (Gal 3.14).

„Aðeins Kristur gat endurheimt fallið mannkyn frá bölvun laganna og sætt það aftur við himininn. Kristur mundi taka á sig sjálfan sekt og smán syndarinnar – synd sem var svo andstyggileg heilögum Guði að hún hlaut að valda aðskilnaði föður og sonar“ (ÆS, bls. 40).

`Hugleiddu hver yrðu afdrif þín ef þú fengir réttmæta refsingu fyrir rangindi þín. En hver ættu viðbrögð þín að vera í ljósi þess að Kristur tók á sig refsinguna?`