---
title:  Fimmta Mósebók Og Nýja Testamentið
date:  11/12/2021
---

### Lesefni vikunnar
Matt 4.1-11; 5Mós 8.3; Post 10.34; Gal 3.1-14; Post 7.37; Heb 10.28-31.

> <p>Minnistexti</p>
> „Ritað er: Eigi lifir maðurinn á einu saman brauði heldur á hverju því orði sem fram gengur af Guðs munni“ (Matt 4.4).

Nýja testamentið er gegnsýrt af því Gamla. Hinir innblásnu rithöfundar Nýja testamentisins vitnuðu í innblásna höfunda þess Gamla semheimildamenn. Jesús sjálfur sagði: „Ritað er“ (Matt 4.4) og átti þar með við að það væri skráð í Gamla testamentinu. Hann sagði einnig að

„ritningarnar hljóta að rætast“ (Mrk 14.49), þ.e.a.s. ritningar Gamlatestamentisins. Þegar svo Jesús hitti tvo lærisveina á veginum til

Emmaus framkvæmdi hann ekki kraftaverk til að sýna þeim hver hann væri heldur „byrjaði hann á Móse og öllum spámönnunum og útlagðifyrir þeim það sem um hann er ritað í öllum ritningunum“ (Lúk 24.27).

Höfundar Nýja testamentisins notuðu stöðugt Gamla testamentið til að styðja eða réttlæta það sem þeir voru að framsetja með því að vitna beint í það eða vísa óbeint eða beint til frásagna og spádóma þess.

Oftast er vitnað í 5. Mósebók, ásamt Sálmunum og Jesaja. Guðspjöll Matteusar, Markúsar, Lúkasar og Jóhannesar, Postulasagan, bréfin til Rómverja og Galatamanna, Korintubréfin, Hebreabréfið, önnur rit Pálsog Opinberunarbókin eiga öll rætur að rekja til 5. Mósebókar.

Þessa viku munum við líta á nokkur dæmi og sjá hvaða sannleika fyrir samtímann við getum dregið af þeim.