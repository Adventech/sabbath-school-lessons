---
title:  Mannamunur
date:  13/12/2021
---

Í 5Mós 10 rifjar Móse aftur upp sögu Ísraels í því skyni að hvetja fólk sitt til trúmennsku. Í þeirri hvatningu sagði hann m.a. eitthvað annað.

`Lestu 5Mós 10.17-19. Hver er meginboðskapurinn til fólksins í þessum versum og hvers vegna er þessi boðskapur viðeigandi fyrir söfnuð Guðs í dag?`

Orðasambandið „að gera sér engan mannamun“ er þýðing á hebresku orðatiltæki sem þýðir bókstaflega „að lyfta upp andliti.“ Talið er að notkun þess í samhengi eins og þessu sé tekin úr réttarhöldum þar sem dómari eða konungur fellir dóm sinn á grundvelli þess sem hann sér þegar hann lítur í andlit hins ákærða og gerir sér grein fyrir stöðu hans í þjóðfélaginu, hvort hann er mikilvægur eða ekki. Það sem þessi texti gefur til kynna er að Drottinn sé ekki þannig þrátt fyrir mátt sinn og vald. Hann er sanngjarn í garð allra, óháð stöðu þeirra. Þessi sannleikur kom auðvitað greinilega í ljós í lífi Jesú og hvernig hann kom fram við jafnvel þá sem voru niðurlægðir mest í þjóðfélaginu.

`Lestu Post 10.34; Róm 2.11; Gal 2.6; Ef 6.9; Kól 3.25 og 1Pét 1.17. Hvernig nota þessir textar 5Mós 10.17?`

Þó svo aðstæðurnar séu frábrugðnar í þessum textum (í Efesusbréfinu talar Páll til húsbænda og hvetur þá til að gæta sín hvernig þeir komi fram við þræla sína en í Rómverjabréfinu talar hann um þá staðreynd að þegar um frelsun eða fordæmingu er að ræða er enginn munur á Gyðingi og Grikkja) þá eiga þeir allir rætur að rekja til 5. Mósebókar og þeirrarhugmyndar að Guði geri sér engan mannamun. Ef Guð guðanna og Drottinn drottnanna, hinn mikli Guð sem er voldugur og ógnvekjandigerir það ekki ættum við svo sannarlega ekki að gera það heldur.

Það er einkum í textanum í Rómverjabréfinu að við sjáum opinberun fagnaðarerindisins: Við stöndum öll jöfn að vígi, óháð stöðu okkar í þjóðfélaginu. Við erum öll fallnar verur og við þörfnumst frelsandi náðar Guðs. Og gleðifregnin er sú að okkur stendur öllum til boða frelsun í Jesú Kristi, óháð stöðu okkar.

`Hve oft förum við jafnvel óljóst í manngreinarálit og hvernig sýnir krossinn okkur hve syndug slík afstaða er?`