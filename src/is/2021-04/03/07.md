---
title:  Til íhugunar
date:  15/10/2021
---

„Ef við leitumst við að lifa í samræmi við trúarbrögð sem byggja á bókstafshlýðni og keppumst við að uppfylla kröfur lögmálsins í eigin mætti skapar það tilfinningu um ánauð. Við finnum einungis von í sáttmálanum við Abraham sem er sáttmáli náðarinnar fyrir trú á Krist Jesú. Fagnaðarerindið sem Abraham var boðað og von okkar byggir á er sama fagnaðarerindið sem okkur er boðað í dag og veitir okkur von. Abraham leit til Jesú sem er höfundur og fullkomnari trúar okkar“ (6SDABC, bls. 1077).

„Áður en grundvöllur jarðarinnar var lagður höfðu faðir og sonur sameinast í sáttmála um að endurleysa mannkynið ef Satan sigraði það. Þeir höfðu tekist í hendur og gert hátíðlegt heit að Kristur skyldi ganga í ábyrgð fyrir mannkynið. Þetta heit hefur Kristur uppfyllt. Þegar hann hrópaði á krossinum: „Það er fullkomnað“ var hann að ávarpa föður sinn. Sáttmálinn hafði verið uppfylltur. Nú segir hann: Faðir, það er fullkomnað. Ég hef gert vilja þinn, ó Guð minn. Ég hef fullnað endurlausnina. Ef réttlæti þínu er fullnægt, vil ég „að þeir sem þú gafst mér, séu hjá mér, þar sem ég er“ (Jóh 19.30; 17.24). (ÞA, bls. 624.)

**Til umræðu**

`1. Hugleiddu það að faðirinn og sonurinn sameinuðust í sáttmála jafnvel fyrir grundvöllun jarðarinnar um að endurleysa okkur ef mannkynið skyldi falla. Hvers vegna ætti það að uppörva okkur? Hvað ætti það að kenna okkur um það hversu mjög Guð þráir að frelsa okkur inn í ríki sitt?`

`2. Hvernig ættum við sem Sjöunda-dags aðventistar að gegna því hlutverki sem hinu forna Ísrael var ætlað á sínum tíma? Hvernig getum við lært að komast hjá sömu mistökum og þeir gerðu?`

`3. Hvers vegna eru fagnaðarerindið og fyrirheit fagnaðarheitisins svo miðlæg í nýja sáttmálanum? Hvaða texta getur þú bent á í Nýjatestamentinu sem sýna að lögmálið og hlýðni við það voru ekkiafmáð í Nýja sáttmálanum, eins og margir kristnir telja? Hvers vegna heldur þú að svo margir kristnir segi að fagnaðarerindið ógildi þörfina fyrir að halda boðorðin tíu?`