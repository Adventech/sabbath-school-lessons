---
title:  Sérstök þjóð hans
date:  13/10/2021
---

Það er erfitt fyrir okkur í dag að gera okkur í hugarlund hvernig hinn forni heimur var á þeim tíma þegar Ísraelsmenn voru á för sinni um eyðimörkina. Ef heil heimsveldi sem ríktu skilja einungis eftir sig í mesta lagi rústir hvað getum við þá vitað um ýmsar smáþjóðir sem lifðu samtíma Ísraelsmönnum á sama svæði?

Það er ekki mikið en eitt er vitað: Þessar þjóðir voru heiðnar, trúðu á fjölda guða og iðkuðu svívirðilegar hefðir, þar á meðal barnafórnir. Reyndu að ímynda þér hve svívirðileg og ill sú menning og þau trúarbrögð eru sem fórna börnum sínum í nafni einhvers guðs!

Það er því engin furða að Drottinn aðvaraði hvað eftir annað hið forna Ísrael að fylgja ekki hefðum og siðum nágrannaþjóðanna. „Þegar þú kemur inn í landið sem Drottinn, Guð þinn, gefur þér skaltu ekki temja þér sömu svívirðingar og þjóðirnar þar“ (5Mós 18.9).

Guð hafði kallað þessa þjóð í sérstökum tilgangi. Með því að gangast inn í sáttmála með Guði átti hún að vera sérstök þjóð, vitni fyrir heiminum um þann Guð sem skapað hafði himin og jörð – hinn eina sanna Guð.

`Lestu 5Mós 26.16-19. Hvernig eru sáttmálatengslin milli Guðs og Ísraels dregin saman í þessum versum? Hvernig ætti trúmennska fólksins við sáttmálann að koma fram í því hvernig persónur það átti að verða? Hvað getum við einnig lært af því?`

Það er eftirtektarvert að Móses byrjar þessi vers með orðunum „í dag,“ þ.e. einmitt núna býður Guð ykkur að gera þetta (Móse endurtekur það svo í 17. versinu). Hann hafði allan tímann boðið þeim að gera það, en það er eins og hann sé að segja þeim að þeir verði að skuldbinda sig aftur á þessu augnabliki að vera sá trúfasti, heilagi og sérstaki lýður sem var meginástæðan fyrir tilveru þeirra sem sáttmálsþjóðar. Þeir voru einasta þjóðin sem átti sem þjóð að þekkja hinn sanna Guð og sannleikann um þann Guð og hvernig hann vildi að fólk hans væri. Í rauninni hafði hún ekki aðeins sannleikannn fyrir samtímann heldur átti hún að sýna þann sannleika í verki allt til komu Jesú, sem er sjálfur „Sannleikurinn,“ (Jóh 14.6).

`Hvers vegna er hugmyndin um að gefa sig Guði og sáttmálakröfum hans „í dag“ einnig viðeigandi fyrir okkur „í dag?“ sáttmálakröfum hans „í dag“ einnig viðeigandi fyrir okkur „í dag?“`