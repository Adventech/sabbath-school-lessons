---
title:  Sáttmálinn og Ísrael
date:  11/10/2021
---

„Það er hvorki vegna réttlætis þíns né ráðvendni að þú kemst inn í land þeirra og slærð eign þinni á það heldur hrekur Drottinn þær á brott vegna þess að þær eru ranglátar og til þess að uppfylla heitið sem hann vann feðrum þínum, Abraham, Ísak og Jakobi“ (5Mós 9.5; sjá einnig 5Mós 9.27). Hvernig birtist raunveruleiki sáttmálafyrirheitanna í þessu versi?

Hér finnum við einnig sáttmála náðarinnar: Guð vann með þeim þráttfyrir misbresti þeirra en það er einnig fagnaðarerindi dagsins í dag. Það var var einmitt vegna fyrirheitisins sem Guð hafði gefið feðrunum aðhann úthellti náð sinni yfir eftirkomendur þeirra.

Í samskiptum sínum við fólkið sem fyrirheitin voru gefin vísaði Móse oft tilbaka til fyrirheita sáttmálans til forfeðranna.

`Lestu 2Mós 2.24; 2Mós 6.8 og 3Mós 26.42. Hvað er sagt í þessum versum sem sýnir fram á hvernig fyrirheit sáttmálans virka?`

Brottförin úr Egyptalandi, hið mikla tákn um frelsandi náð Guðs, grundvallaðist einnig á sáttmálanum sem Drottinn gerði við forfeðurna. Svo fyrirheitin til þeirra sem nutu góðs af sáttmálanum voru gefin áður en þeir fæddust. Þannig öðluðust þeir hina fyrirheitnu lausn sem Guð hafði gert að veruleika fyrir þá með kraftaverkum og atburðum sem tengdust brottförinni án þess að þeir verðskulduðu það á nokkurn hátt.

En atburðarásinni lauk ekki þannig. Þeir fóru út frá Egyptalandi—en hvert? Jú, þeir fóru til Sínaí þar sem sáttmálinn var „formlega“ staðfestur (sjá 2Mós 20). Og miðlægt í þeim sáttmála var fagnaðarerindið og lögmálið,boðorðin tíu, sem þeir áttu að hlýða og sýna þannig frelsandi samband sitt við Drottin sem hafði þegar frelsað þá (= fagnaðarerindið).

Og hvað eftir annað í 5. Mósebók voru þeir hvattir til að hlýða því lögmáli en það var þeirra þáttur í sáttmálanum sem hafði verið staðfestur við Sínaí.

`Hvaða hlutverki ætti lögmál Guðs að gegna í lífi okkar í dag, okkar sem hafa frelsast fyrir náð, og hvers vegna er það lögmál svo mikilvægt í reynslu okkar með Guði?`