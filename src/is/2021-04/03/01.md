---
title:  Hinn Eilífi Sáttmáli
date:  09/10/2021
---

### Lesefni vikunnar
1Mós 12.1-3; Róm 4.1-5; 2Mós 2.24; 5Mós 5.1-21; 5Mós 26.16-19; 5Mós 8.5; Matt 28.10.

> <p>Minnistexti</p>
> „Ég set sáttmála minn milli mín og þín og þinna niðja eftir þig, kynslóð eftir kynslóð, eilífan sáttmála. Ég mun vera þinn Guð og þinna niðja eftir þig“ (1Mós 17.7).

„Og ég sá annan engil fljúga um háhvolf himins. Hann hélt á eilífumfagnaðarboðskap til að boða þeim sem á jörðunni búa og sérhverri þjóð og kynkvísl, tungu og lýð“ (Opb 14.6). Taktu eftir að þessi boðskapur hefur alltaf verið til því að honum var heitið í Jesú Kristi frá eilífð (Tít 1.2).

Það er því ekki að undra að Biblían tali einnig um „eilífan sáttmála“ (1Mós 17.7; Jes 24.5; Esk 16.60; Heb 13.20) því að sáttmálinn er kjarni fagnaðarerindisins og fagnaðarerindið kjarni sáttmálans: Vegna frelsandi náðar sinnar og elsku býður Guð þér frelsun sem þú átt ekki skilið né getur þú til hennar unnið en þú bregst við henni með því að elska hann „af öllu hjarta þínu, allri sálu þinni, af öllum huga þínum og öllum mætti þínum“ (Mrk 12.30) og sú elska birtist í hlýðni við lögmál hans: „Því að elskan til Guðs birtist í að við höldum boðorð hans“ (1Jóh 5.3).

Þessa viku munum við líta á hugmyndina um sáttmálann einsog hún birtist í 5. Mósebók þar sem sáttmálinn og allt í tengslum viðhann er opinberað.