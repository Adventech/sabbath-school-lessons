---
title:  Himinn himnanna
date:  06/12/2021
---

Fimmta Mósebók gerir það mjög ljóst að lögmálið og sáttmálinn væru ekki aðeins miðlæg fyrir samband Ísraels við Guð heldur einnig fyrir það hlutverk þjóðarinnar að vera útvalinn lýður (5Mós 7.6; 5Mós 14.2 og 5Mós 18.5).

Lestu 5Mós 10.12-15 þar sem mikil áhersla er lögð á lögmáliðog stöðu Ísraels sem útvalinnar þjóðar. En hvað á Biblían viðmeð hugtakinu „himinn himnanna?“ Hverju er Móse að beina athyglinni að með þessu orðatiltæki?

Það liggur ekki ljóst fyrir hvað átt er við með orðasambandinu „himinn himnanna“ en Móse er að beina athyglinni að tign og mætti Guðs og mikilleika hans. Það er ekki aðeins himinninn sem tilheyrir honum heldur einnig „himinn himnanna“ sem að öllum líkindum bendir til algjörrayfirráða Guðs yfir öllu sköpunarverkinu.

**Lestu eftirfarandi vers sem öll byggja á þessu hugtaki úr 5. Mósebók. Hvað leggur hver texti áherslu á og hvernig sjáum við áhrif 5. Mósebókar þar að verki?**

`1Kon 8.27`

`Neh 9.6`

`Slm 148.4`

Þemað um Guð sem skaparann og þann eina sem ber að tilbiðja er einkum ljóst í Neh 9. Hann hefur skapað allt, jafnvel „himin himnanna og allan hans her“ (Neh 9.6). Nehemía 9.3 talar um að lesið hafi verið „úr lögmálsbók Drottins“ sem að öllum líkindum átti við 5. Mósebók líkt og

á tímum Jósía konungs. Það skýrir hvers vegna Levítarnir notuðu orðasambandið „himinn himnanna,“ sem er tekið beint úr 5. Mósebók, nokkrum versum síðar er þeir lofsungu Guði og tilbáðu hann.

`Guð er ekki aðeins skapari jarðarinnar heldur skapaði hann einnig „himin himnanna.“ Þessi sami Guð fór síðar á krossinn! Hvers vegna er tilbeiðsla viðeigandi viðbrögð við því sem Guð hefur gert fyrir okkur?`