---
title:  Til íhugunar
date:  10/12/2021
---

„Míka 6.1-8 er ein stórkostlegasta yfirlýsingin í Gamla testamentinu. Hún, ásamt Am 5.24 og Hós 6.6, dregur saman boðskap spámannanna á áttundu öldinni f.Kr. Hún byrjar á fögru dæmi um sáttmálslögsókn þar sem spámaðurinn skorar á fólkið að hlusta á ákæru Drottins gegn því. Fjöllin og hæðirnar eru kviðdómurinn af því að þau hafa verið til staðar svo lengi og verið vitni að því hvernig Guð hefur komið fram við Ísrael. Í stað þess að ásaka Ísrael beint fyrir að hafa rofið sáttmálann spyr Guð Ísrael hvort þeir hafi einhver sakarefni gegn honum. „Hvað hef ég gert? Hvernig hef ég þreytt þig?“ Þegar sumir hinna fátæku mættu óréttlæti þreyttust þeir af að gera það sem rétt var. Þegar sumir landeigendur höfðu tækifæri til að auðgast fljótt urðu þeir þreyttir af að halda lögmál sáttmálans“ (Ralph L. Smith, Word Bible Commentary, vol. 32: Micah-Malachi (Grand Rapids, MI: Word Books), bls. 50).

„Í siðbótinni sem eftir fylgdi beindi Jósía konungur athygli sinni að því að gereyða öllum ummerkjum um hjáguðadýrkun sem eftir voru. Íbúar landsins höfðu svo lengi fylgt siðum nágrannaþjóðanna að lúta frammi fyrir myndum úr tré og steini að svo virtist sem útilokað væri fyrir manninn að fjarlægja öll ummerki um þá spillingu. En Jósía gafst ekki upp í viðleitni sinni að hreinsa landið“ (PK, bls. 401).

**Til umræðu**

`1. Það er rétt að við erum Sjöunda-dags aðventistar og við lítumréttilega svo á að sannleiksboðskapur okkar til samtímans setjiokkur í sömu stöðu og hið forna Ísrael var í: Við höfum þannsannleika sem heimurinn umhverfis okkur þarf að heyra. Það eru mikil forréttindi. Hve vel telur þú að við stöndum okkur í þeirri ábyrgð sem fylgir slíkum forréttindum?`

`2. Settu þig í spor Daníels sem fór í gegnum innrás og ósigur og vissi að heiðingjar sem tilbáðu hjáguði höfðu lagt í eyði musterið, sem var miðpunktur trúarlífs hans. Hvernig gæti þekking á 5. Mósebók hafa veitt honum og öðrum Gyðingum stuðning í trú sinni á þeim tíma? Hvernig hjálpaði bókin honum að skilja allt sem var að gerast og hvers vegna það gerðist? Hvernig hjálpar skilningur okkar á Ritningunni í heild okkur að glíma við reynslustundir og atburði sem gætu verið mjög niðurdrepandi fyrir okkur ef við þekktum hana ekki? Hvað gæti svar þitt kennt okkur um það hve miðlæg Biblían verður að vera í lífi okkar?`

`3. Farið yfir 70-vikna spádóminn í Dan 9.24-27. Hvaða hlutverki gegnir sáttmálinn í þeim spádómi og hvers vegna er sáttmálinn svo mikilvægur í því sambandi og fyrir okkur?`