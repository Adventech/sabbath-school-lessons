---
title:  Fimmta Mósebók og Jeremía
date:  07/12/2021
---

Fyrir mörgum árum leitaði ungur efasemdamaður ákaft eftir sannleikanum, hver svo sem hann væri og hvert sem sú leit kynni að leiða hann. Að lokum trúði hann ekki aðeins á Guð föðurinn og Jesú heldur tók hann á móti boðskap aðventsafnaðarins. Uppáhaldstexti hans var Jer 29.13 sem segir: „Ef þér leitið mín munuð þér finna mig þegar þér leitið mín af öllu hjarta.“ Mörgum árum síðar fann hann þennan texta aftur, þegar hann var að rannsaka Biblíuna, en í þetta sinn í 5. Mósebók. Svo

Jeremíah fékk hann frá Móse.

`Lestu 5Mós 4.23-29. Í hvaða samhengi var þetta fyrirheit gefið Ísraelsmönnum og hvaða þýðingu gæti það haft fyrir okkur í dag?`

Við höfum þegar séð að 5. Mósebók fannst aftur á stjórnarárum Jósía konungs, en það var einmitt á þeim tíma að Jeremía hóf starfsferil sinn. Svo að það kemur ekki á óvart að sjá má áhrif hennar á rit Jeremía.

`Lestu Jer 7.1-7. Hvað segir Jeremía fólkinu að gera og hvernig tengist það því sem er ritað í 5. Mósebók?`

Hvað eftir annað leggur Móse áherslu á það í 5. Mósebók að vera fólksins í Kanaanslandi væri skilyrðum háð og ef það óhlýðnaðist myndi það ekki halda áfram að dvelja á þeim stað sem Guð hafði fyrirbúið því. Taktu eftir hinni sérstöku viðvörun í Jer 7.4 þar sem bent er á að musteri Guðs væri á meðal þess og fólkið væri útvalinn lýður hans, en það skipti engu máli ef fólkið hlýddi ekki.

Sú hlýðni fól í sér hvernig fólkið kæmi fram við útlendinga, munaðarlausa og ekkjur – en það byggist á 5. Mósebók og sumum ákvæðum sáttmálans sem því var ætlað að fylgja: „Þú skalt ekki halla rétti aðkomumanns eða munaðarleysingja og þú skalt ekki taka fatnað ekkju að veði“ (5Mós 24.17; sjá einnig 5Mós 24.21; 5Mós 10.18, 19 og 5Mós 27.19).

`Lestu Jer 4.4 og berðu það saman við 5Mós 30.6. Hvaða boðskap til fólksins er þar að finna og hvernig á sú meginregla einnig við um fólk Guðs í dag?`