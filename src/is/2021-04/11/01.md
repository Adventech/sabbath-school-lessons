---
title:  Fimmta Mósebók Í Síðari Ritum
date:  04/12/2021
---

### Lesefni vikunnar
2Kon 22; Neh 9.6; Jer 7.1-7; Slm 148.4; Jer 29.13; Mík 6.1-8; Dan 9.1-19.

> <p>Minnistexti</p>
> „Eigi að síður beindist kærleikur Drottins að feðrum þínum einum svo að hann elskaði þá. Síðan valdi hann ykkur, niðja þeirra, úr öllum þjóðum og svo er enn í dag“ (5Mós 10.15).

Eitt af því sem er hrífandi við Biblíuna, einkum Gamla testamentið, er sú staðreynd hve oft hún vitnar í önnur rit í henni eða vísar til þeirra. Síðari höfundar Gamla testamentisins vísa til fyrri höfunda og nota þá og rit þeirra til að leggja áherslu á eitthvað.

Til dæmis má nefna að Slm 81 hverfur aftur til 2Mós og vitnar næstum orðrétt í inngang boðorðanna tíu með orðunum: „Ég er Drottinn, Guð þinn, sem leiddi þig út af Egyptalandi“ (Slm 81.11).

Víða í Gamla testamentinu er vitnað í 1. Mósebók, einkum sköpunarsöguna, eins og t.d.: „Ég leit yfir jörðina og hún var auð og tóm. Ég leit til himins og þar var ekkert ljós“ (Jer 4.23, sbr. 1Mós 1.2).

Á sama hátt vísuðu síðari höfundar Gamla testamentisins, eins og t.d. spámennirnir, oft til 5. Mósebókar sem gegndi lykilhlutverki í lífi hinna fornu Ísraelsmanna innan sáttmálans. Þesa viku munum við beinaathyglinni að því hvernig síðari höfundar notfærðu sér 5. Mósebók. Hvaða hluta hennar notuðu þeir og að hverju beindu þeir athyglinnisem hefur mikilvægi fyrir okkur í dag?