---
title:  נקודות למחשבה
date:  15/05/2020
---

קראו אלן ווייט, העימות הגדול, פרק ה' - "ג'ון ויקליף" (63-75) ופרק ח' - "לותר לפני המועצה" (112-129).

“אלוהים מסר לנו בדברו את הידע הנחוץ לגאולתנו. עלינו לקבל את כתבי הקודש כהתגלות הסמכותית והבדוקה של רצונו. כתבי הקודש הם אבן הבוחן לאופי האנושי; הם חושפים את טיבן של התורות השונות, ובוחנים כל התנסות. [...] ועם זאת, העובדה שאלוהים גילה את רצונו לבני האדם באמצעות דברו, לא ייתרה את נוכחותה או את הדרכתה של רוח הקודש. אדרבה, מושיענו הבטיח שרוח הקודש תאיר את דבר ה' למשרתיו, וזאת כדי שיוכלו לבאר את תורת כתבי הקודש וליישמה. מאחר שרוח קודשו של אלוהים נתנה את ההשראה לכתיבת כתבי הקודש, הוראת רוח הקודש לא תסתור לעולם את דבר ה'" (אלן ווייט, העימות הגדול, 10).

**שאלות לדיון**:

`למרות מספר התרגומים של כתבי הקודש הקיימים בשפתכם, כיצד ניתן לנצל באופן מירבי את מה שיש לכם? כיצד ניתן ללמוד להוקיר את המקרא כדבר אלוהים ולנסות לציית לו באמונה?`

`חישבו על ההבדל בין מה שהמקרא מלמד אותנו על מוצאו של האדם - שהוא נברא על ידי אלוהים ביום השישי של בריאת העולם - לבין מה שהאנושות עצמה מלמדת אותנו, תחת חסותו של השם "מדע" - שהאדם התפתח במרוצת מיליארדי שנים. מה ניתן ללמוד מניגוד קיצוני זה על כמה חשוב לדבוק במה שהמקרא מלמד אותנו בכל נושא, וגם על כמה רחוק האנושות יכולה להיסחף מדבר אלוהים?`

`אלו כלים (אם בכלל) עומדים לרשותנו במאמצנו להבין את המקרא? אפילו בהיעדר כלים נוספים כלשהם, מהם הלקחים משיעור השבוע הנוכחי שניתן ליישם אותם על מנת לפרש את הכתובים נכונה?`

`אלוהים ציווה על בני ישראל ללמד את ילדיהם את האמיתות היקרות מפז שהוא הקנה להם ולספר להם על האופן המופלא שבו הוא השגיח על חייהם (דברים ד' 9). בנוסף לתועלת המיידית של הנחלת האמונה שלנו לילדינו, מה מתוך הפעולה עצמה של לספר על ההשגחה האלוהית בחיינו נוטה לחזק גם את אמונתנו? במילים אחרות, מדוע חלוקת האמיתות של הכתובים עם אחרים מועילה גם לנו?`