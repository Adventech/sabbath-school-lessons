---
title:  הבנת הכתובים
date:  10/05/2020
---

`קראו 2 טימותאיוס ג' 16,17. מהי תכלית הכתובים?`

המקרא מתעד את פעולותיו של אלוהים בהיסטוריה, את תכנית הגאולה שלו עבור המין האנושי החוטא ואת הוראותיו המסייעות לנו לחיות חיים קדושים. אלוהים בחר לעשות זאת בשפה אנושית פשוטה, והביא לידי ביטוי את מחשבותיו ודרישותיו באמצעות מילים שנוכל להבין אותן. בכך שהוא גאל את עם ישראל ממצרים, אלוהים בחר עם מסוים שבאמצעותו יעביר את מסרו לכל העמים.

דבר אלוהים נכתב לראשונה בשפה העברית (וקטעים קצרים ממנו בארמית, שפה הקשורה לעברית). התפתחות התרבות היוונית הביאה עימה הזדמנות חדשה, לא רק בכך שהברית החדשה הועברה בשפה הבינלאומית של אותה תקופה (יוונית), אלא גם בכך שהתנ"ך עצמו תורגם לשפה חשובה זו (המקבילה למעמד של השפה האנגלית בימינו).

שפה אוניברסלית זו אפשרה לשליחים ולקהילה הקדומה להפיץ את הבשורה בכל המקץ ברחבי העולם לאחר מותו של המשיח. מאוחר יותר, לקראת סוף המאה הראשונה, כתוב שיוחנן "הֵעִיד אֶת דְּבַר אֱלֹהִים וְאֶת עֵדוּת יֵשׁוּעַ הַמָּשִׁיחַ, אֶת כָּל אֲשֶׁר רָאָה" (התגלות א' 2). ובכן, אנו רואים בכך את המשכיותה של עדות זו, מהמחבר הראשון של הכתובים ועד לאחרון.

`קראו דברים ל"ב 46,47. מדוע היה כה חשוב שבני ישראל ישמרו "אֶת-כָּל-דִּבְרֵי הַתּוֹרָה הַזֹּאת" (דברים ל"ב 46)? באיזה אופן דבר אלוהים "מאריך את ימינו"? מה משמעות הביטוי בהקשר שאנו חיים בו היום?`

לאנשים אחדים לא רק שיש להם את המקרא בשלמותו מתורגם לשפת האם שלהם, אלא יש להם גם כמה גרסאות של תרגומים. לאנשים אחרים יש רק גרסה אחת, אם בכלל. אבל האמת היא שלא חשוב כמה גרסאות של הכתובים יש לנו, אלא אם אנחנו מוקירים את דבר אלוהים, והכי חשוב, אם אנחנו מצייתים לו.

`מדוע הכניעה לדבר אלוהים והעברתו לילדינו הוא לעולם "לֹא-דָבָר רֵק", כלומר חסר ערך ומיותר (דברים ל"ב 47)?`