---
title:  המקרא כספר היסטוריה
date:  30/05/2020
---

### קראו את הפסוקים הבאים לקראת שיעור השבת השבועי
שמואל א' י"ז; ישעיהו ל"ו 1-3; ל"ז 14-38; דניאל א'ו-ה'; מתי כ"ו 57-67; עברים י"א 1-40.

> <p>פסוק לשינון</p>
> "אָנֹכִי יְהוָה אֱלֹהֶיךָ, אֲשֶׁר הוֹצֵאתִיךָ מֵאֶרֶץ מִצְרַיִם" (שמות כ' 2 [וגם דברים ה' 6]).

המקרא הינו ספר מעוגן בהיסטוריה. למעשה, להיסטוריה המקאית ישנו קו רציף מההתחלה המוחלטת - בריאת העולם על ידי אלוהים - לתכלית אולטימטיבית - בריאת העולם מחדש עם ביאתו השנייה של המשיח.

טיבו ההיסטורי של המקרא הוא אחד המאפיינים המבדילים אותו משאר כתבי הקודש של דתות אחרות. המקרא אינו מנסה להוכיח את קיומו של אלוהים, אלא יוצא מתוך נקודת הנחה שאלוהים קיים ושהוא מתערב באופן אישי בהיסטוריה האנושית. "בראשית" אלוהים מדבר והעולם נברא בדברו (בראשית א' 1-31). הוא קורא לאברם לצאת מאור כשדים. הוא גואל את עמו מעבדות במצרים. הוא כותב את עשרת הדיברות על לוחות אבן באצבעו (שמות ל"א 18). הוא שולח נביאים. הוא עושה משפט. הוא בוחר בעם אחד שיחיה על פי אמות מידותיו ויחלוק עם עמים אחרים את חוקותיו ואת תכנית הישועה שלו. לבסוף, הוא שולח את בנו יחידו, ישוע המשיח, לעולמנו, ובכך הוא חולק את ההיסטוריה לשניים.

השבוע נחקור מספר סוגיות היסטוריות משמעותיות, כפי שהן מתוארות בכתובים, יחד עם כמה הוכחות ארכיאולוגיות המאששות את תפיסתו ההיסטורית של המקרא.

_*לימדו את השיעור השבועי לקראת שבת ה-6 יוני_