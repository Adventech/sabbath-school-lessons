---
title:  הבריאה בכתובים
date:  28/05/2020
---

**קראו את הקטעים הבאים וכתבו באיזה אופן מתייחס כל אחד מהמחברים להלן לבראשית א'-י"א.**

`מתי י"ט 4,5`

`מרקוס י' 6-9`

`לוקס י"א 50,51`

`יוחנן א' 1-3`

`מעשי השליחים י"ד 15`

`רומים א' 20`

`2 קורינתים ד' 6`

`אפסים ג' 9`

`1 טימותיאוס ב' 12-15`

`יעקב ג' 9`

`1 כיפא ג' 20`

`יהודה 11,14`

`התגלות ב' 7; ג' 14; כ"ב 2,3`

ישוע וכל מחברי הברית החדשה מתייחסים לבראשית א'-י"א כהיסטוריה מהימנה. ישוע מדבר על כתביו של משה ומציין מתוכם את סיפור בריאת הגבר והאישה שבבראשית א' (מתי י"ט 4). שאול השליח משתמש שוב ושוב בסיפור הבריאה כדי להוכיח את עמדתו בלא מעט נושאים תיאולוגיים באיגרותיו. בנוסף, הוא גם מציין בשיחתו עם אנשי אתונה: "וּבְכֵן, אֶת זֶה שֶׁאַתֶּם עוֹבְדִים מִבְּלִי לָדַעַת אוֹתוֹ, אוֹתוֹ אֲנִי מַכְרִיז לָכֶם: הָאֵל אֲשֶׁר עָשָׂה אֶת הָעוֹלָם וְכָל אֲשֶׁר בּוֹ. הוּא אֲדוֹן הַשָּׁמַיִם וְהָאָרֶץ וְאֵין הוּא שׁוֹכֵן בְּהֵיכָלוֹת מַעֲשֵׂה יָדַיִם" (מעשי השליחים י"ז 24). אם כן, ניתן לראות בבירור שמחברי הברית החדשה בנו על יסודו של ספר בראשית ופירשו לקוראים המוסדניים את משמעותו של אירוע מילולי זה.

קראו רומים ה'. בפרק זה, שאול השליח מצביע לפחות שש פעמים על הזיקה הישירה בין אדם למשיח (ראו רומים ה' 12,14-19). דהיינו, הוא יוצא מתוך נקודת הנחה שאדם הינו דמות היסטורית - עמדה שנפגעה קשות מאז שמודל האבולוציה התיאיסטית החל להחליף את הקריאה המילולית של טקסט המקרא.

`אם ישוע בעצמו, וגם מחברי הברית החדשה - שהיו תחת השפעתו של רוח הקודש - התייחסו לסיפור הבריאה כהיסטוריה מהימנה, מדוע תהיה זו איוולת מצידנו להתייחס אליו אחרת, על סמך טיעונים של בני אדם העשויים לטעות ולהטעות?`