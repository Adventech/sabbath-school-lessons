---
title:  בריאת העולם בספרות העתיקה
date:  25/05/2020
---

הארכיאולוגים גילו טקסטים ממצרים העתיקה וממזרח התיכון הקדום המכילים סיפורים על בריאת העולם ועל המבול. עובדה זו גרמה לחוקי המקרא לתהות האם הסיפורים בספר בראשית הושאלו מתרבויות אלו או הושפעו על ידם במידה כלשהי. אבל האם אכן אלו פני הדברים?

`קראו את סיפור הבריאה בבראשית א'-ב' 4 ולאחר מכן השוו אותו עם האפוס המסופוטמי "אתרחסיס" (באכדית - "חכם מאוד"). לפי אפוס זה, אחרי 40 שנה של עבודה קשה, האלים הזוטרים - שעבדו את הארץ שעליה מלך האל אנליל - התמרדו. במקום להעניש אותם, האל אנכי (אל המים והחכמה) הציע פתרון - ליצור את בני האדם שיעבדו במקום האלים. האלה ממי (Mami) מקבלת את המשימה, ומערבבת צלמיות חרס עם בשר ודם של אהל גשטו שנרצח למטרה זו. אלו הבדלים אתם רואים בין שני סיפורי הבריאה?`

למרות מספר אלמנטים דומים בשני הסיפורים (לדוגמה, העובדה שבני האדם נוצרו מחרס), ההבדלים ביניהם הרבה יותר בולטים.

(1) באפוס "אתרחסיס", האדם עובד עבור האלים, כדי שהאלים יוכלו לנוח. בספר בראשית, אלוהים בורא את העולם כולו עבור בני האדם שהם נזר הבריאה, ולאחר מכן הוא נח יחד איתם. בבראשית, אלוהים שם את בני האדם בגן מושלם ומזמין אותם לשוחח עמו ולטפח את הגן - מושגים הנעדרים מהסיפור של "אתרחסיס".

(2) ב"אתרחסיס", אל זוטר נרצח ודמו מעורבב עם חרס כדי ליצור שבעה גברים ושבע נשים. בבראשית, לעומת זאת, האדם הראשון נוצר באופן אישי על ידי אלוהים, אשר נפח באפיו רוח חיים, בעוד שהאישה נבראה מיד לאחר מכן כבת לוויה של האדם וכ"עֵזֶר כְּנֶגְדּוֹ". אלוהים לא ברא את בני האדם מדמו של אל נרצח.

(3) בשונה מהאפוס "אתרחסיס", סיפור הבריאה בבראשית נטול עימותים ואלימות.

בניגוד ל"אתרחסיס", סיפור הבריאה המקראי מתאר את הבורא כאל כל-יכול המעניק לבני האדם תכלית נעלה בעולם מושלם. הבדל משמעותי זה בתפיסת העולם הנובעת משני סיפורים אלו גרמו לחוקרים להסיק שבסופו של דבר מדובר בסיפורי בריאה שונים בתכליתם.

`מספר חוקרים הציעו את ההסבר הבא לדמיון בין סיפורי הבריאה והמבול במזרח התיכון הקדום: במרוצת הדורות סיפורים אלו - שהיה בהם גרעין של אמת (ולכן הדמיון היחסי ביניהם) - הועברו מפה לאוזן והתעוותו עם הזמן. לעומת זאת, משה גילה בהשראת רוח הקודש את הגרסה האמיתית של אותם אירועים מכוננים. מדוע הצעה זו מסבירה טוב יותר את קווי הדמיון בין הסיפורים מאשר ההסבר שלפיו משה שאל את אותם סיפורים מסיפורים פגאניים על בריאת העולם?`