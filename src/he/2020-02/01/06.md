---
title:  כח השינוי של הכתובים
date:  02/04/2020
---

`קראו מלכים ב' כ"ב 3-20. מה גרם למלך יאשיהו לקרוע את בגדיו? כיצד השפיע גילויו לא רק על עצמו בפרט, אלא על האומה בכלל? `

בשנת 621 לפנה"ס, כאשר יאשיהו היה בן 25 לערך, חלקיהו הכהן הגדול מצא את "ספר התורה" (אולי חמשת חומשי תורה או אולי ספר דברים). במהלך מלכותם של אביו אמון ושל סבו הרשע מנשה - בתקופה שבה עם ישראל סגד לבעל, אשרה ו"צבא השמיים" (מלכים ב' כ"א 3-9), "ספר התורה" הלך לאיבוד.

כשמלך יאשיהו שומע את תנאי הברית, הוא קורע את בגדיו, מאחר והוא מבין עד כמה הוא ועמו התרחקו מהסגידה האמיתות לאלוהים. הוא מתחיל מיד רפורמה דתית רחבת היקף, הכוללת הריסת מקומות הפולחן המוקדשים לאלוהים אחרים. כאשר הוא סיים את הרפורמה, רק מקום פולחן אחד נשאר ביהודה: בית המקדש בירושלים. כשאנו מגלים את דבר אלוהים, הוא מוביל אותנו לחזרה בתשובה אמיתית ומעניק לנו את הכוח להשתנות. בסיפור שלנו, השינוי התחיל מאדם אחד - יאשיהו - אך השפעתו הגיעה לכלל תושבי יהודה.

`באיזה אופן מבטיחים לנו הכתובים שלדבר אלוהים יש את הכוח לשנות את חיינו ולהוביל אותנו לישועה? קראו יוחנן ט"ז 13, י"ז 17, עברים ד' 12 ורומים י"ב 2.`

אחת העדויות העוצמתיות ביותר על כוחו של דבר אלוהים הוא השינוי שחל בחייו של אדם כלשהו. לדבר אלוהים יש את הכוח לגלות את טבענו האמיתי - מלא חטא ושחיתות - ולהצביע על הצורך העמוק שלנו למושיע. ואולם, הכתובים - שהם ספר כה ייחודי, מעוגן בהיסטוריה, גדוש בנבואות ועם כוח לשנות את החיים - זקוקים גם לפירוש ייחודי. ספר זה אינו ניתן לפירוש רגיל, כמו כל ספר אחר, מאחר והוא דברו החי של אלוהים ועלינו להבין אותו לאור העובדה שהמשיח חי והוא הבטיח לנו שישלח את רוח הקודש "להדריך אותנו אל כל האמת" (יוחנן ט"ז 13). ובכן, לכתובים חייבים להיות עקרונות פירוש ייחודיים, שניתן להבינם ממחברי התנ"ך והברית החדשה, שנתנו לכתובים לפרש את עצמם.