---
title:  הכתובים כספר היסטוריה
date:  01/04/2020
---

הכתובים הינם ספר ייחודי בהשוואה ל"ספרי קודש" אחרים, מאחר והכתובים מעוגנים בהיסטוריה. ליתר דיוק, הכתובים אינם רק אסופה של רעיונות פילוסופיים של אדם כלשהו (בדומה לכתביו של קונפוציוס או בודהה), אלא הם ספר המתאר את פעולותיו של אלוהים בשלבים השונים של ההיסטוריה, אשר מטרתן הייתה ועודנה קידום תכנית הישועה באמצעות המשיח. השקפה פרוגרסיבית זו על ההיסטוריה הינה ייחודית לאמונה היהודית-משיחית, בניגוד מוחלט להשקפה המחזורית של דתות אחרות רבות, החל ממצרים העתיקה וכלה בדתות מזרחיות עכשיוויות.

`קראו 1 קורינתים ט"ו 3-5,51-55; רומים ח' 11 ו-1 תסלוניקים ד' 14. מה מלמדים אותנו קטעים אלו לא רק על האמת ההיסטורית של תחייתו של ישוע המשיח, אלא גם על משמעות עובדה זו עבורנו באופן אישי?`

על פי ארבע הבשורות ועל פי איגרותיו של שאול השליח, ישוע מת, נקבר, קם מן המתים והופיע בפני מספר אנשים לאחר תחייתו. בנוסף, באותם ימים היו עדי ראייה שהניחו אותו בקבר, רק כדי למצוא לאחר מכן את אותו קבר ריק. עדי ראייה אחרים נגעו בישוע, והוא אכל יחד איתם. מרים המגדלית, מרים אמו ונשים אחרות ראו את ישוע לאחר תחייתו. תלמידיו שוחחו עמו  בדרכם לעמאוס.

ישוע נגלה להם כדי שיאמינו לבשורה. שאול השליח כותב שאם נדחה את כתבונים, ולא נאמין שישוע קם לתחייה, הכרזתנו ואמונתנו ייחשבו ל"הבל", לחסרות ערך בעיני אלוהים (1 קורינתים ט"ו 14). התלמידים מכריזים: "הָאָדוֹן אָכֵן קָם!" (לוקס כ"ד 34). המילה היוונית "ontos" מצביעה על העובדה שהאירוע באמת קרה, ולכן מתרגמים אותה כ"אכן": הָאָדוֹן אָכֵן קָם!

המשיח מתואר גם כ"בִּכּוּרֵי כָּל יְשֵׁנֵי עָפָר" (1 קורינתים ט"ו 20). העובדה ההיסטורית שהמשיח קם מן המתים וחי היום הינה הערבון לכך שגם כל הצדיקים "יחיו במשיח" (פסוק 22). ובכן, בבואו השנייה של המשיח, כל אלה השייכים לו יקומו לתחייה "בִּן רֶגַע וּכְהֶרֶף עַיִן בַּשּׁוֹפָר הָאַחֲרוֹן" (פסוק 52).

`מדוע הבטחת תחיית המתים כה מרכזית לאמונתנו, במיוחד בהתחשב בעובדה שאנו מבינים שהמתים ישנים ("ישני עפר")? מדוע אמונתנו רק "הבל" בלעדיה?`