---
title:  נקודות למחשבה
date:  17/04/2020
---

קראו אלן ווייט, פרק י"ב - "הפיתוי" (75-84), ב-חמדת הדורות.

"ישנם אנשים המחשיבים עצמם חכמים יותר מדבר אלוהים - חכמים יותר מאלוהים עצמו. במקום לבנות על סלע איתן ולבדוק את הכל על ידי דבר אלוהים, הם בודקים את כתבי הקודש על ידי תפיסותיהם המדעיות, וברגע שכתובים אלו אינם עולים לדעתם בקנה אחד עם רעיונות אלו, דבר אלוהים מושלך על ידם כחסר ערך ולא ראוי לאמון" (Ellen G. White, Signs of the Times, March 27, 1884, p. 1).

"כל אלו שיבינו לעומק את חכמתו של אלוהים ואת תכליתו עבור בני האדם, כפי שהתגלו בדבר אלוהים, יהיו לגברים ונשים מחושלים שכלית ורוחנית, שיצליחו לעבוד בשיתוף פעולה הדוק ויעיל עם ישוע המשיח, המורה הגדול. המשיח העניק לעמו את דברי האמת שלו וקרא לכל אדם להפיץ אמת מדהימה זו לעולם כולו. לא ניתן להיות קדוש ללא האמת שבדברו של אלוהים. אם כן, עד כמה חיוני שכל אדם יבין את הכתובים!" (Ellen G. White, Fundamentals of Christian Education, p. 432).

**שאלות לדיון**:

`אם ישוע, מחברי הבשורות ושאול השליח התייחסו לתנ"ך כאל דבר אלוהים, מה אמורה ללמד אותנו עובדה זו על הסיבה מדוע כל כך הרבה תפיסות מודרניות על הכתובים שגויות ועל כך שאסור לנו ליפול למלכודות אלו - לא חשוב עד כמה חשוב האדם המלמד אותן?`

`כדי שנבין לאן הגיעו חוקרי המקרא הספקניים, הנה מספר דוגמאות של עובדות מן הכתובים אשר הם פוסלים. ראשית, הם דוחים על הסף את העובדה שאלוהים ברא את העולם בשישה ימים, וסבורים במקום זאת שהעולם התפתח במרוצת מיליוני שנים (תורת האבולוציה). הם מסרבים להאמין שאדם היה לכתחילה ללא חטא או שהיה פעם עולם מושלם ונטול רוע. הם דוחים את רעיון המבול האוניברסלי. חלק מהם אף דוחים את קיומו ההיסטורי של אברהם. אחדים דוחים את סיפור יציאת מצרים. אחרים דוחים את הניסים של ישוע, כולל תחייתו מן המתים. הם דוחים את ממשות הנבואות, ואינם מאמינים שנביאים יכולים לנבא את העתיד - מאות ואפילו אלפי שנים לפני התרחשותו של אותו אירוע. מה מלמדים אותנו מדוגמאות אלו על מה שקורה ברגע שאנו שמים בספק את סמכותם ואת מהימנותם של הכתובים? בנוסף, באלו דרכים ניתן לעזור לאנשים המחזיקים באמונות מהסוג הנ"ל להבין באופן ברור יותר את האמת?`

`מה תשובתך לשאלה שבסוף יום שלישי של השיעור הנוכחי - כיצד אנו מבינים את העובדה שהכתובים התקבלו בהשראת רוח הקודש, למרות שחלקים מהם אינם בני יישום כיום?`