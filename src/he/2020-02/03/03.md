---
title:  המשיח והתורה
date:  13/04/2020
---

`קראו מתי ה' 17-20; כ"ב 29 ו-כ"ג 2,3. מה ישוע אומר בפסוקים אלו?`

ישוע לימד את תלמידיו לציית לדבר אלוהים ולתורה. אין אפילו רמז אחד בברית החדשה שלפיו ישוע הטיל ספק בסמכותם של כתבי הקודש. אדרבה, הוא תמיד הצביע עליהם כמקור סמכות אלוהי. הוא אמר לצדוקים: "אַתֶּם טוֹעִים מִשּׁוּם שֶׁאֵינְכֶם יוֹדְעִים אֶת הַכְּתוּבִים, אַף לֹא אֶת גְּבוּרַת הָאֱלֹהִים" (מתי כ"ב 29). ישוע לימד את האנשים שרק הבנתם השכלית של הכתובים אינה מספיקה כדי לדעת את האמת או - יותר חשוב - להכיר את אלוהם, שהוא האמת.

`מה כתוב במתי כ"ב 37-40 על תפיסתו של ישוע לגבי תורה משה?`

בתשובה קצרה זו לבעל התורה, ישוע תמצת את כל עשרת הדיברות, אשר משה קיבל כ-1.500 שנה לפני כן. על פי תשובה זו, ניתן לומר בוודאות מלאה שישוע הכיר בתורת משה ורומם אותה מול שומעיו. לא מעט משיחיים מבינים את תשובתו של ישוע באופן לא נכון ומגיעים למסקנה המוטעית שישוע מביא כאן תורה שונה - בשורת הברית חדשה - המחליפה לכאורה את תורת משה מהתנ"ך.

ואולם, עובדה זו אינה נכונה. לאמיתו של דבר, ישוע ביסס את כל לימודיו על תורת משה. על פי תפיסתו, לתורת משה ישנו מעמד גבוה ביותר, מאחר ולפי דבריו "בִּשְׁתֵּי מִצְווֹת אֵלֶּה" (שהן תמציתם של עשרת הדיברות - מצווה אחת היא תמציתם של ארבעת הדיברות הראשונים, המתמקדים ביחסים בין האדם למקום, והמצווה השנייה היא תמציתם של ששת הדיברות האחרונים, המתמקדים ביחסים בין אדם לחברו) "תְּלוּיָה כָּל הַתּוֹרָה וְהַנְּבִיאִים" (מתי כ"ב 40).

"המשיח הציג את הכתובים כסמכות עליונה שאין עליה עוררין. עלינו ללמוד מדוגמתו ולהציג את כתבי הקודש כדבר האלוהים האין סופי, כסמכות מוחלטת השמה קץ לכל וויכוח וכיסוד הבלעדי לאמונתנו" (Ellen G. White, Christ’s Object Lessons, pp. 39).

`איזה מקור סמכות מתחרה (המשפחה, פילוסופיה מסוימת, התרבות) אמור לאיים בחייך על ציותך לאלוהים?`