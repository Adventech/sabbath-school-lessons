---
title:  הבנת הכתובים באמונה
date:  09/04/2020
---

`קראו עברים י"א 3,6. מדוע האמונה כה חיונית להבנת אלוהים ודברו? מדוע אי אפשר להיות רצוי לאלוהים ללא אמונה?`

ניתן לומר שבמידה מסוימת, כל למידה אמיתית מתרחשת באמונה. הילד מאמין להוריו ולכן הוא מוכן ללמוד מהם דברים חדשים. יחסי האמון בין הילד להוריו מאפשרים לילד ללמוד את הדברים הבסיסיים על החיים ועל אהבה. אם כן, הידע וההבנה גדלים מתוך יחסי אמון ואהבה.

המידה שבה מוזיקאי מצטיין יצליח בנגינה שלו אינה תלוייה אך ורק ברמת המיומנויות הטכניות שלו, אלא בייחוד ברמה שבה הוא אוהב את המוזיקה שהוא מנגן, את המלחין ואת כלי הנגינה שלו. באופן דומה, אי אפשר להבין את הכתובים בצורה נכונה אם ניגש אליהם ספקנות, אלא רק אם נקרא אותם באהבה ובאמונה. שאול השליח כתב ש"בְּלִי אֱמוּנָה אִי אֶפְשָׁר לִהְיוֹת רָצוּי לֵאלֹהִים" (עברים י"א 6).

ובכן, הכרחי לגשת לכתבי הקודש באמונה שלמה שיש להם מקור על-טבעי, ושהם אינם כמו כל ספר אנושי אחר. הקהילה האדוונטיסטית הביעה אמונה זו במקורם העל-טבעי של כתבי הקודש באופן מאוד ברור בעקרון האמונה הראשון שלה: "כתבי הקודש - התנ"ך והברית החדשה - הינם דברו הכתוב של אלוהים, שהתקבל בהשראת רוח הקודש. מחברי הכתובים דיברו וכתבו בהשפעת רוח אלוהים. כל הידע הנחוץ לישועתנו נמצא בכתובים, שהם התגלותו הסמכותית, העליונה והמהימנה של רצון אלוהים עבורנו. הם אבן הבוחן לאופינו, מקורו הבלעדי לעקרונות אמונתנו והרישום המהימן של פעילותו של אלוהים בהיסטוריה (תהלים קי"ט 105; משלי ל' 5,6; ישעיהו ח' 20; יוחנן יש,ז 17; 1 תסלוניקים ב' 13; 2 טימותיאוס ג' 16,17; חבקוק ד' 12; 2 כיפא א' 20,21).

`מה מפספסים בהבנת הכתובים האנשים הניגשים לכתבי הקודש בחוסר אמונה? מדוע האמונה אינה עיוורת? מהו הבסיס לאמונתנו ומדוע אמונה זו כה נחוצה כאשר מדובר בהבנת האמיתות של הכתובים?`