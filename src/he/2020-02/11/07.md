---
title:  נקודות למחשבה
date:  12/06/2020
---

קראו: Clifford Goldstein, 1844 Made Simple; Boise, ID: Pacific Press, 1988.

ראו גם: 1844madesimple.org

הביטו בתרשים להלן:

|דניאל ז'|דניאל ח'|
|---|---|
|בבל (אריה)|---------|
|מדי-פרס (דוב)|מדי-פרס (איל)|
|יוון (נמר)|יוון (תיש צעיר)|
|רומא הפוליטית (חיה רביעית)|רומא הפוליטית (קרן הנעה בצורה אופקית)|
|רומא האפיפיורית (קרן קטנה)|רומא האפיפיורית (קרן הנעה בצורה אנכית)|
|המשפט בשמיים|טיהור בית המקדש השמימי|

הנקודה המכרעת בתרשים זה היא שסצנת המשפט בדניאל ז', המופיעה מיד לאחר 1.260 שנות הרדיפה (דניאל ז' 25), מקבילה לטיהורו של בית המקדש השמימי בדניאל ח' 14. בנוסף, סצנה חשובה זו של המשפט השמימי מובילה בסופו של דבר גם לייסודה של מלכותו הנצחית של אלוהים ולקץ ההיסטוריה הנוגה של עולמנו. אם כן, יש לנו הוכחות חותכות לגבי החשיבות שהמקרא מייחס לנבואה בדניאל ח' 14 ולאירוע שעליו היא מצביעה.

**שאלות לדיון**:

`קראו שוב בעיון רב את דניאל פרק ב'. שימו לב לאופן הברור שבו באה לידי ביטוי השיטה ההיסטוריציסטית בפרק זה, שבו אנו מוצאים שרשרת רציפה של ממלכות עולמיות, החל מהעת העתיקה וכלה בייסודה של מלכות השמיים. אלוהים השאיר לנו בכתובים גם את המפתח לפרשם. מה למדים אנו מעובדה זו על כך שרק מעט מאוד זרמים משיחיים משתמשים כיום בשיטת פרשנות מקראית זו? עד כמה עובדה זו מדגישה את הנחיצות והרלוונטיות של המסר האדוונטיסטי לעולמנו היום?`

`כמה טוב אתם מבינים את הנבואה על 2.300 השנים בדניאל ח' 14? אם אין אתם מבינים אותה, מדוע לא לנצל הזדמנות זו ללמוד אותה לעומק ולחלוק אותה עם הכיתה בשבת? ייתכן ותופתעו לגלות עד כמה יסודי הפירוש לנבואה זו.`

`קראו דניאל ז' 18,21,22,25,27. שימו לב על דבש שהקטע שם על גורלם של הקדושים. מה עושה להם הקרן הקטנה? מנגד, מה אלוהים עושה עבורם? מהן החדשות הטובות עבור הקדושים לגבי המשפט? מה יביא להם בסופו של דבר אותו משפט אלוהי?`