---
title:  המקרא כספר נבואי
date:  06/06/2020
---

### קראו את הפסוקים הבאים לקראת שיעור השבת השבועי
דניאל ב' 27-45; יוחנן י"ד 29; במדבר י"ד 34; דניאל ז' 1-25; ח' 14; 1 קורינתים י' 1-13.

> <p>פסוק לשינון</p>
> "וַיֹּאמֶר אֵלַי - עַד עֶרֶב בֹּקֶר, אַלְפַּיִם וּשְׁלֹשׁ מֵאוֹת; וְנִצְדַּק קֹדֶשׁ" (דניאל ח' 14).

הנבואות המקראיות חיוניות להגדרת זהותנו ומשימתנו. הנבואות מעניקות לנו מעין מנגנון אובייקטיבי המאשש לנו את אמינותו ואת נכונותו של דבר אלוהים. ישוע אמר לתלמידיו: "כָּעֵת אָמַרְתִּי לָכֶם, בְּטֶרֶם יִתְרַחֵשׁ הַדָּבָר, כְּדֵי שֶׁתַּאֲמִינוּ כַּאֲשֶׁר הוּא יִתְרַחֵשׁ" (יוחנן י"ד 29; ראו גם יוחנן י"ג 19). השאלה המכרעת היא: כיצד ניתן לפרש נכון את הנבואות, כדי לדעת בוודאות מלאה מתי בדיוק הן התגשמו?

בתקופת הרפורמציה הפרוטסטנטית, הרפורמטורים פירשו את הכתובים על פי הגישה ההיסטוריציסטית. למעשה, גם דניאל ויוחנן השתמשו באותה שיטת פירוש בכתביהם. לפי גישה פרשנית זו, הנבואות מתגשמות באופן הדרגתי לאורך ההיסטוריה, החל מנקודת הזמן שבה התקבלו וכלה באירועי זמן הסוף וייסוד מלכותו הנצחית של אלוהים.

השבוע נלמד יחד על עמודי התווך של הגישה הפרשנית ההיסטוריציסטית. "עלינו לחקור את התגשמות הנבואות לאורך ההיסטוריה, להבין את ההשגחה האלוהית בתנועה הפרוטסטנטית ולראות כיצד התגלגלות אירועי הסוף תוביל את אומות העולם לקונפליקט האחרון של העימות הגדול" - Ellen G. White, Testimonies for the Church, vol. 8, p. 307.

_*לימדו את השיעור השבועי לקראת שבת ה-13 יוני_