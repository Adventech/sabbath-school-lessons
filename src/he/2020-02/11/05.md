---
title:  המשפט במהלכו
date:  10/06/2020
---

בין הפרוטסטנטים ההיסטוריציסטים ישנה הסכמה גורפת לגבי המתווה הנבואי שלמדנו עליו השבוע כבר מתקופת הרפורמציה. אך הנבואה לגבי 2.300 הימים ועל המשפט במהלכו נשקלו מחדש ונחקרו לעומק רק בתקופת התנועה המילרית, בתחילת שנות ה-1.800.

הביטו בתרשים להלן:

|דניאל ז'|דניאל ח'|
|---|---|
|בבל (אריה)|---------|
|מדי-פרס (דוב)|מדי-פרס (איל)|
|יוון (נמר)|יוון (תיש צעיר)|
|רומא הפוליטית (חיה רביעית)|רומא הפוליטית (קרן הנעה בצורה אופקית)|
|רומא האפיפיורית (קרן קטנה)|רומא האפיפיורית (קרן הנעה בצורה אנכית)|

`קראו דניאל ז' 9-14; ח' 14,126. מה מתרחש בשמיים לפי פסוקים אלו?`

תקופת הרדיפות בימי הביניים הסתיימה ב-1798 עם עצירתו וכליאתו של האפיפיור פיוס השישי על ידי הגנרל הצרפתי ברתיה (Berthier) [ראו התגלות יג 3]. הפרקים ז' ו-ח' בספר דניאל מציינים שמיד לאחר תקופה חשוכה זו בא משפט. ובכן, משפט זה מתרחש לפי אותם פרקים בשמיים, איפה ש"בֵּית הַדִּין יָשַׁב" (דניאל ז' 10) ו"בָּא אֶחָד הַדּוֹמֶה לְבֶן אָדָם וְעַד עַתִּיק יוֹמִין הִגִּיעַ וְהוּבָא לְפָנָיו" (דניאל ז' 13). זהו משפט המתרחש לאחר שנת 1798 ולפני ביאתו השנייה של המשיח.

סצנת המשפט בדניאל ז' מקבילה באופן ישיר לטיהורו של המקדש בדניאל ח' 14. שני אירועים אלו מצביעים על אותה מציאות שמימית. על פי דניאל ח' 14, "טיהור המקדש" (ביטוי המזכיר את יום הכיפורים) אמורה להתרחש לאחר 2.300 ערבים-בקרים או ימים נבואיים, שעל פי העיקרון "יום לשנה" מצביעים על 2.300 שנים.

נקודת ההתחלה של 2.300 השנים נמצאת בדניאל ט' 24, שבו כתוב שהזמן הנבואי של 70 שבועות (490 שנים) "נחתך" מתוך חזון 2.300 הימים הנבואיים (דניאל ט' 24). למעשה, הרבה חוקרים סבורים בצדק שהנבואה על 2.300 הימים (שנים) בדניאל ח' 14 והנבואה על 70 השבועות הנבואיים (490 שנה) בדניאל ט' 24-27 הינן שני חלקים של אותה הנבואה.

בדניאל ט' 25 אנו מקבלים בעצם את תחילת שתי הנבואות כאחת - "מִן-מֹצָא דָבָר לְהָשִׁיב וְלִבְנוֹת יְרוּשָׁלִַם". אירוע זה מתוארך ל"שְׁנַת-שֶׁבַע לְאַרְתַּחְשַׁסְתְּא הַמֶּלֶךְ" (עזרא ז' 7), או 457 לפנה"ס. כשאנו מחשבים 2.300 שנה החל מאותה נקודה, אנו מגיעים לשנת 1844 - שבאה לא הרבה זמן לאחר 1798 וגם לפני ביאתו השנייה של המשיח. זוהי הנקודה שבה ישוע נכנס לקודש הקודשים והחל את מלאכת התיווך שלו בעדנו ואת טיהור בית המקדש השמימי. ראו גם כן את התרשים בשיעור של יום שישי.