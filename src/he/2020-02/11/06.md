---
title:  טיפולוגיה כנבואה
date:  11/06/2020
---

לסמלים בנבואות האפוקליפטיות, כגון אלו המופיעות בדניאל ובספר התגלות, ישנה התגשמות אחת ויחידה. לדוגמה, התיש הצעיר מסמל ממלכה אחת - יוון (דניאל ח' 21). אחרי הכל, המקרא עצמו נקב בשמה עבורנו. אי אפשר היה לעשות את זה ברור יותר!

מאידך, הטיפולוגיה מתמקדת באנשים, אירועים או מוסדות תנ"כיים שהם חלק ממציאות היסטורית מסוימת, אך מצביעים בו בעת גם על מציאות גדולה יותר בעתיד. השימוש בטיפולוגיה כשיטת פירוש חוזר אחורה עד לישוע עצמו ולמחברי הברית החדשה, ואפילו למקרא עצמו. המדריך היחידי שלנו בזיהוי ארכיטיפים והתגשמותם הינו המקרא עצמו.

`קראו 1 קורינתים י' 1-13. על אילו אירועים מההיסטוריה של עם ישראל מצביע שאול השליח כאשר הוא נוזף בקהילה בקורינתוס? מה אנו מפיקים מהשימוש בשיטה זו?`

שאול השליח מצביע אחורה למציאות ההיסטורית של יציאת מצרים ומפתח טיפולוגיה על בסיס חוויותיהם של הישראלים מהתקופה העתיקה, השוהים במדבר. ובכן, שאול השליח סבור שאלוהים נתן למשה השראה לתעד את אותם אירועים מפני ש"כָּל זֶה הָיָה דֻּגְמָה לָנוּ" (1 קורינתים י' 6), האמורה לסייע לעם ישראל של היום לעמוד בפני הפיתויים והקשיים הרבים של זמן הקץ.

**קראו את הקטעים להלן וכתבו מה הארכיטיפים ומה התגשמותם, לפי ישוע ולפי מחברי הברית החדשה.**

`מתי י"ב 40`

`יוחנן י"ט 36`

`יוחנן ג' 14,15`

`רומים ה' 14`

`יוחנן א' 29`

בכל אחד ממקרים אלו, הן ישוע והן מחברי הברית החדשה מדגישים את הקשר בין הארכיטיפ לבין האדם/האירוע שהוא מרמז עליו. באופן זה, הם מצביעים על התגשמותה של המציאות ההיסטורית בקנה מידה גדול יותר.

`חשבו על העבודה בבית המקדש הארצי, ששימשה כארכיטיפ לתוכנית הישועה כולה. מה למדים אנו מעובדה זו על חשיבות המסר על המקדש השמימי בימינו?`