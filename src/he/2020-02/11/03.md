---
title:  העיקרון יום לשנה
date:  08/06/2020
---

אחד העקרונות המרכזיים של הגישה ההיסטוריציסטית הינו העיקרון "יום לשנה". הרבה חוקרים השתמשו במהלך הדורות בעיקרון פרשני זה כדי לפרש את הנבואות בדניאל ובספר התגלות. הם הגיעו לעיקרון זה על סמך מספר פסוקי-מפתח ועל סמך הקשרן המיידי של הנבואות עצמן.

`קראו במדבר י"ד 34 ויחזקאל ד' 6. כיצד מביע אלוהים את העיקרון "יום לשנה" בפסוקים אלו?`

בפסוקים לעיל ניתן להבחין בבירור בעיקרון "יום לשנה". אך כיצד מצדיקים את השימוש בעיקרון זה בחלק מנבואות הזמן, כגון דניאל ז' 25 ו-ח' 14 או התגלות י"א 2,3, י"ב 6,14 או י"ג 5?

שלושה אלמנטים מתוך נבואות הזמן הנ"ל תומכים בעובדה שצריך להשתמש בעברון "יום לשנה" כדי לפענח את הנבואות של הספרים דניאל והתגלות: השימוש בסמלים, תקופות הזמן הארוכות וביטויים ייחודיים. ראשית, טיבן הסמלי של החיות והקרניים, המסמלות ממלכות, מצביעות על כך שגם את ביטויי הזמן צריך להבינם במישור הסמלי. איננו מבינים את החיות ואת הקרניים מבחינה מילולית. הן רק סמלים לדברים אחרים. אם כן, מאחר ונבואות אלו סמליות, ולא מילוליות, מדוע להבין רק את רכיב הזמן כמילולי? התשובה היא כמובן שאיננו צריכים להבין אותו כמילולי.

שנית, הרבה מהממלכות ומהאירועים המתוארים בנבואות אלו משתרעים על פני מאות שנים, דבר שהיה בלתי אפשרי אם היינו מבינים אותן ברמה המילולית. ברגע שאנו מיישמים את העיקרון "יום לשנה", מסגרת זמן זו מתאימה באופן מדהים לאירועים המתוארים באותן נבואות, דבר שהיה בלתי אפשרי לו היינו מפרשים אותן מילולית.

שלישית, באותן נבואות מופיעים ביטויים ייחודיים המרמזים על הצורך בפענוח סמלי. במילים אחרות, האופן שבו מביעים את רכיב הזמן בנבואות אלו (לדוגמה, "עַד עֶרֶב בֹּקֶר אַלְפַּיִם וּשְׁלֹשׁ מֵאוֹת" בדניאל ח' 14) אינו האופן הרגיל שבו אנו מדברים על הזמן, דבר המצביע לנו על כך שהתקופות המסומלות על ידי ביטויים אלו צריך להבינן מבחינה סמלית, ולא מילולית.

`הביטו בנבואת 70 השבועות בדניאל ט' 24-27. אנו קוראים כאן ש"מִן-מֹצָא דָבָר לְהָשִׁיב וְלִבְנוֹת יְרוּשָׁלִַם עַד-מָשִׁיחַ נָגִיד - שָׁבֻעִים שִׁבְעָה וְשָׁבֻעִים שִׁשִּׁים וּשְׁנַיִם" (דניאל ט' 25) - כלומר 69 שבועות או, ברמה המילולית, שנה, ארבעה חודשים ושבוע. הנבואה אינה באמת מתקבלת על הדעת אם מבינים אותה בצורה כזאת, נכון? אבל מה קורה ברגע שאנו מיישמים את העיקרון המקראי "יום לשנה" ו-70 השבועות הופכות ל-490 שנים?`