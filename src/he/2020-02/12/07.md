---
title:  נקודות למחשבה
date:  19/06/2020
---

קראו: אלן ווייט, הדרך אל המשיח, פרק י"ב - "כיצד להתמודד עם ספקות" (91-98).

במקרא ישנן לא מעט תעלומות אשר שכלנו המוגבל אינו מצליח להסבירן. לכן, עלינו לגשת לכתובים בענווה ובתפילה. נאמנותנו לכתבי הקודש תאפשר לטקסט המקראי להעביר לנו את המסר האמיתי שלו, אפילו כאשר הוא לא מוצא חן בעינינו. בנוסף, נאמנות זו גם תכבד את הטקסט ולא תעוות אותו (כן, יש גם אנשים שמשנים את הפסוקים בכוונה כדי שיתאימו לתפיסתם!) או יתחמק ממשמעותו.

"כשקוראים את כתבי הקודש ללא יראת כבוד וללא תפילה; כשהמחשבות והרגשות אינם ממוקדים באלוהים, או אינם עולים בקנה אחד עם רצונו, המוח יהיה אפוף ספקות; ואז, בעיצומו של לימוד כתבי הקודש, הספקנות תגבר ותתחזק. אויב נשמותינו שובה את המחשבות שלנו, ומציע לנו פרשנויות שגויות. כשבני האדם אינם מבקשים להימצא בהרמוניה עם אלוהים בכל מוצא פיהם ומעשיהם, אזי, מלומדים ככל שיהיו, הם עלולים לטעות בהבנתם

את הכתובים, ולכן מסוכן לבטוח בהסבריהם. אנשים הפונים לכתבי הקודש במטרה למצוא בהם סתירות, הם חסרי תובנה רוחנית. בעזרת הראייה המעוותת שלהם, הם ימצאו סיבות רבות לפקפוק ולחוסר אמונה בדברים

פשוטים ומפורשים המצויים בכתובים" - אלן ווייט, הדרך אל המשיח, 95.

**שאלות לדיון**:

`לגישה שלנו ישנה השפעה מכרעת בהבנת כתבי הקודש. מה צריך לאפיין את הגישה שלנו בחקר המקרא, על פי השיעור שלמדנו השבוע? אילו מאפיינים חשובים נוספים הייתם מציינים בהקשר זה?`

`מדוע איננו צריכים להיות מופתעים מהעובדה שישנם במקרא דברים שקשה להבין ולהסביר אותם? אחרי הכל, כמה דברים בעולם הטבע קשה לנו להבין לפעמים? המים, לדוגמה, עדיין מלאים בתעלומות עד ימינו אנו!`

`כאדוונטיסטים, כיצד אנו יכולים לענות לשאלה בלוקס כ"ג פסוק 43, שבו - על פי רוב התרגומים - כתוב שישוע אומר לאחד הפושעים שהוא יהיה איתו באותו יום בגן העדן? מה ניתן לומר בהקשר זה? כיצד יכולים לעזור לנו פסוקים כגון יוחנן כ' 17, קהלת ט' 5 או 1 קורינתים ט"ו 16-20 להבין את הסוגייה ולענות על השאלה?`