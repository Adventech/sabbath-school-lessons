---
title:  כתבי הקודש כנורמה שלטת
date:  26/04/2020
---

כבר מההתחלה, האדוונטיסטים שומרי שבת ראו את עצמם כ"עם הספר" - כלומר כמאמינים בכתבי הקודש בלבד כסמכות עליונה. הכתובים הם הנורמה השולטת על התיאולוגיה שלנו והסמכות האולטימטיבית בכל הקשור לדוקטרינות ולחיי האמונה. מקורות מידע אחרים - כגון החוויות הדתיות, השכל האנושי או המסורת - הם משניים וכפופים לכתובים. למעשה, העיקרון "סולה סקריפטורה" נועד להגן על סמכות הכתובים מתלות בכנסיה ובפירושיה ושלל את האפשרות שנורמת הפירוש שלהם תבוא ממקור חוץ-מקראי.

`קראו 1 קורינתים ד' 1-6, בדגש על פסוק 6, שבו שאול השליח מזהיר אותנו "לֹּא לַחֲרֹג מִן הַכָּתוּב". מדוע נקודה זו כה חיונית לאמונתנו?`

האזהרה "לא לחרוג מן הכתוב" אינה מבטלת את השימוש בכלים מתחומי לימוד אחרים, כמו ארכיאולוגיה או היסטוריה. תחומים אלו יכולים דווקא לשפוך אור על ההקשר או הרגע של קטעים מקראיים שונים, כדי שנבין טוב יותר את כתבי הקודש. אזהרה חשובה זו גם אינה שוללת את השימוש בחומרי עזר נוספים - כגון מילונים, לקסיקונים, קונקורדנציות או קומנטרים אחרים - במאמצינו לפרש את הכתובים. עם זאת, לטקסט הכתובים צריכה להיות תמיד עדיפות ראשונה על פני כל חומרי העזר הנוספים, המסייעים להבנתם. עלינו לאמוד בזהירות את כל מגוון הדעות השונות על פי נקודת ראותם של הכתובים.

בסופו של דבר, העיקרון "הכתובים לבדם" טוען שבמידה ואנו מגיעים למצב של מחלוקת בפירוש הכתובים, עלינו להכיר בסמכות העליונה של הכתובים ביישוב אותה מחלוקת, סמכות העולה על כל מקור אחר ועל פי כל מסורת דתית כזאת או אחרת. אל לנו לחרוג מן כתוב או לצאת נגדו. הכרזת הבשורה באופן אמין ומשכנע תלוייה בהכרה שלנו בעליונות הכתובים. "הכתובים לבדם הם הריבון על כל הדוקטרינות שבעולם" - Martin Luther, Luther’s Works, vol. 32: Career of the Reformer II, ed. Jaroslav Jan 10 Pelikan, Hilton C. Oswald, and Helmut T. Lehmann, vol. 32 [Philadelphia: Fortress Press, 1999], pp. 11, 12.

`קראו מעשי השליחים י"ז 10-11. באיזה אופן מסייעים לנו פסוקים אלו להבין את חשיבות הסמכות העליונה של הכתובים?`