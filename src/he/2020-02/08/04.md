---
title:  בריאת העולם ויום השבת
date:  19/05/2020
---

יום השבת נמצא כיום תחת מתקפה חמורה לא רק מצידה של החברה החילונית, אלא אולי במיוחד מצידן של הקהילות הדתיות למיניהן. עובדה זו באה לידי ביטוי בצורות מגוונות ביותר, כמו לדוגמה בלוחות הזמנים של התאגידים הגלובליים, בניסיון לשנות את לוח השנה במדינות אירופאיות רבות על ידי הגדרתו של יום שני כיום הראשון בשבוע, או באנציקליקה "Laudato Si" בנושא שינויי האקלים שפרסם האפיפיור פרנציסקוס לא מכבר, שבה הוא קורא ליום השביעי "השבת היהודית" ומעודד את העולם לשמור דווקא את יום ראשון כיום מנוחה, כדי להקל על בעיות האקלים שבני האדם אשמים בהן, לדבריו.

`קראו בראשית ב' 1-3, שמות כ' 8-11, מרקוס ב' 27 והתגלות י"ד 7. באיזה אופן קשורה הבנת הנושא של "שבוע הבריאה" לדיבר הרביעי? כיצד הוא קשור גם למסר שלושת המלאכים?`

במקרא כתוב: "וַיְכַל אֱלֹהִים בַּיּוֹם הַשְּׁבִיעִי, מְלַאכְתּוֹ אֲשֶׁר עָשָׂה" (בראשית ב' 2). לא מעט בריאתנים כיום מדגישים שמעשה הבריאה אכן התרחש בשישה ימים מילוליים, אך הם נמנעים מלהודות שמלאכת הבריאה לא הסתיימה ביום השישי. מלאכתו של אלוהים הסתיים עם בריאת יום השבת. על כן, ישוע אמר: "הַשַּׁבָּת נֶעֶשְׂתָה לְמַעַן הָאָדָם וְלֹא הָאָדָם לְמַעַן הַשַּׁבָּת" (מרקוס ב' 27). ישוע היה יכול לצאת בהכרזה כה סמכותית רק על סמך העובדה שהוא יום השבת נברא באמצעותו, כסימן נצחי וכחותם בריתו של אלוהים עם העמו. השבת לא נועדה לעם היהודי בלבד, אלא לאנושות כולה.

ספר בראשית מצביע על שלושה דברים שאלוהים עשה לאחר בריאת יום השבת. ראשית, הוא "שָׁבַת" (בראשית ב' 2) ובכך המחיש לנו את רצונו שננוח יחד איתו. שנית, הוא "בירך" את היום השביעי (בראשית ב' 3). בסיפור הבריאה, אלוהים מברך את החיות (בראשית א' 22) ואת אדם וחווה (פסוק 28), אך היום היחיד שכתוב עליו שאלוהים בירך אותו היה יום השבת. שלישית, הוא "קידש" את היום השביעי (בראשית ב' 3).

אף יום אחר בכתובים אינו מקבל שלושת מאפיינים אלו. יתרה מזו, חשוב לשים לב שאנו פוגשים שוב את שלוש פעולות אלו בדיבר הרביעי, שאלוהים כתב באצבעו והצביע בו על בריאת העולם כבסיס לשמירת יום השבת (שמות כ' 11).

`בהתגלות י"ד 7 ובשמות כ' 11, הדיבר הרביעי על השבת מצוין במפורש כבסיס להשתחוויה לבורא. כיצד קשורה שמירת השבת לאירועי זמן הסוף?`