---
title:  נקודות למחשבה
date:  22/05/2020
---

קראו אלן ווייט, אבות האומה ונביאי ישראל, פרק ב' - "מעשה הבריאה" (26-32) ופרק ט' - "השבוע הראשון, 7 ימים בדיוק" (82-87).

“ההוכחות המצטברות, המבוססות על אלמנטים ספרותיים, לשוניים, השוואתיים ואחרים, מובילות למסקנה גורפת אחת - כוונת המילה "יום" בבראשית א' היא ליממה בת 24 שעות. מחבר הפרק א' בספר בראשית לא היה יכול לנקוט באמצעים ברורים ומקיפים יותר על מנת להביע את הרעיון של "יום" מילולי מאשר האמצעים שהוא כבר נקט בהם" - Gerhard F. Hasel, “The ‘Days’ of Creation in 16 Genesis 1: Literal ‘Days’ or Figurative “Periods/Epochs’ of Time?” Origins 21/1 [1994], pp. 30, 31.

“אפילו המוחות הגדולים בעולם, אם אינם מודרכים על ידי דבר אלוהים, עלולים להגיע למצב של בלבול ומבוכה בניסיונם לחקור את היחס בין מדע להתגלות האלוהית. הבורא ומעשיו המופלאים נשגבים מבינתם. הם אינם מצליחים להסביר אותם על ידי חוקי הטבע שהם מכירים, ועל כן הם מצהירים שלא ניתן לסמוך על ההיסטוריה המקראית" - Ellen G. White, Testimonies for the Church, vol. 8, p. 258.

**שאלות לדיון**:

`קראו שוב את הציטוט של אלן ווייט, המופיע לעיל. כמה פעמים אנו נתקלים כיום בדיוק למצב שהיא מתארת כאן, אפילו בקרב אנשים המתיימרים להאמין בכתבי הקודש, אבל אשר ברגע ששומעים על טיעון מדעי כלשהו מוכנים לאמץ אותו מיד, גם אם הוא עומד בניגוד מוחלט לעמדת הכתובים בנושא ושם אותם באור שלילי, כספר "לא אמין"?`

`מדוע בלתי אפשרי לקחת את הכתובים ברצינות תוך כדי שאנו מקבלים את תורת האבולוציה התיאיסטית? אם אתם מכירים אדם המקבל תורה זו וגם מתיימר להיות אדם מאמין, מדוע שלא תבקשו ממנו שיסביר לכם את משמעות קורבן המשיח לאור מה ששאול השליח הסביר ברומים ה' על הזיקה הישירה בין החטא הקדמון לבין קורבן המשיח? איזה הסבר הוא/היא הביא/ה לכם?`

`אם כתבי הקודש הינם התגלותו של אלוהים, הרי זה אומר שעיניהם של המאמינים פקוחות למציאות נעלה יותר, כפי שהיא מתוארת בכתובים. מדוע מכונים המאמינים "צרי-אופקים" כאשר הם למעשה פותחים את ליבם ואת שכלם לאמיתות הכתובים, הנגלים להם על ידי אלוהים אינסופי? לאמיתו של דבר, התפיסה האתאיסטית והתפיסה החומרנית על העולם הרבה יותר צרות מאשר השקפת עולמו של אדם מאמין.`

`כיצד ניתן להישאר נאמנים לדבר אלוהים, ובד בבד לשרת את האנשים המתמודדים עם בעיות של זהות מינית? מדוע אסור לנו להיות הראשונים לזרוק אבנים אל אנשים שכמו האישה החוטאת בבשורת יוחנן, חיים בחטא?`