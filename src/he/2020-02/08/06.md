---
title:  בריאת העולם החטא הקדמון וקורבן המשיח
date:  21/05/2020
---

המקרא ישנה זיקה רציפה בין הבריאה המושלמת, החטא הקדמון, המשיח המובטח והגאולה הסופית, זיקה העוברת בין כל אירועים מכוננים אלו כחוט השני. למעשה, אירועים אלו הינם הבסיס לנושא המרכזי של כתבי הקודש: היסטורית הגאולה של המין האנושי.

`קראו בראשית א' 31, ב' 15-17 ו-ג' 1-7. מה קרה לבריאה המושלמת של אלוהים?`

אלוהים תיאר את העולם שהוא ברא כ"טוֹב מְאֹד" (בראשית א' 31). "עתה הייתה הבריאה מושלמת. גן העדן ליבלב על פני האדמה, ולאדם וחווה הייתה גישה חופשית לעץ החיים. החטא לא הכתים את יופיו של מעשה הבריאה, וצללי המוות לא העיבו עליה" (אלן ווייט, אבות האומה ונביאי ישראל, 28).

אלוהים הזהיר את אדם וחווה שאם יאכלו מפרי העץ האסור, ימותו (בראשית ב' 15-17). ואולם, בפנייתו אל האישה, הנחש סתר לחלוטין את דבריו של אלוהים, באומרו: "לֹא-מוֹת תְּמֻתוּן" (בראשית ג' 4). השטן הבטיח לחווה שאם תאכל מעץ הדעת, היא תקבל חכמה, תעלה למדרגה גבוהה יותר ותהיה כאלוהים. למרבה הצער, היא האמינה לו.

`כיצד מחזק שאול השליח את דבריו של אלוהים בבראשית ב' 15-17? קראו רומים ה' 12 ו-ו' 23. באיזה אופן קשורים פסוקים אלו לתורת האבולוציה התאיסטית?`

לא פעם אנו מגלים בכתובים שמחברים מאוחרים יותר מאששים את דבריהם של המחברים הקודמים להם ואף מוסיפים דברי הסבר חשובים. ברומים ה'-ח', שאול השליח כותב על החטא הקדמון, אך גם על תוכנית הישועה המדהימה של אלוהים: "לְפִיכָךְ, כְּשֵׁם שֶׁעַל־יְדֵי אָדָם אֶחָד בָּא הַחֵטְא לָעוֹלָם, וְעֵקֶב הַחֵטְא בָּא הַמָּוֶת, כָּךְ עָבַר הַמָּוֶת לְכָל בְּנֵי אָדָם מִשּׁוּם שֶׁכֻּלָּם חָטְאוּ" (רומים ה' 12).

מנקודת מבט אבולוציונית, המוות היה קיים כבר מיליוני שנים לפני קיום האנושות. לתפיסה זו ישנן השלכות אדירות בכל הקשור לתורה של מקור החטא, למותו המכפר של המשיח ולתכנית הגאולה בכלל. אם המוות אינו קשור לחטא, אזי גם "שְׂכַר הַחֵטְא" אינו המוות (רומים ו' 23) ולמשיח לא הייתה כל סיבה שבעולם למות עבור חטאינו. אם כן, ברור שישנו קשר מאוד הדוק בין בריאת העולם, החטא הקדמון וקורבן המשיח! אדם הראשון קשור לאדם השני (1 קורינתים ט"ו 45-47). תורת האבולוציה של דרווין, אפילו אם משבצים בה מושגים הקשורים לאלוהים, משמידה את עצם בסיס אמונתנו ואת מהותה.