---
title:  תפקיד ההורים
date:  07/10/2020
---

"אַתֶּם הָאָבוֹת, אַל תַּכְעִיסוּ אֶת בְּנֵיכֶם, אֶלָּא גַּדְּלוּ אוֹתָם בְּמוּסַר יהוה וּבְתוֹכַחְתּוֹ." (אל הפיליפים ו', "אֵשֶׁת-חַיִל, מִי יִמְצָא; וְרָחֹק מִפְּנִינִים מִכְרָהּ" (משלי לא, 10)

להורים אחריות מדהימה. האב הינו ראש המשפחה, והמשפחה הינה גרעין הקהילה, בית הספר, והחברה. אם האב חלש, לא אחראי, וחדל אישים, אזי המשפחה, הקהילה, בית הספר, והחברה יסבלו מהתוצאות. על האבות להראות את פרי הרוח - "אַהֲבָה, שִׂמְחָה, שָׁלוֹם, אֹרֶךְ רוּחַ, נְדִיבוּת, טוּב לֵב, נֶאֱמָנוּת, עֲנָוָה, רִסּוּן עַצְמִי" (אל הגלטים ה', 22, 23).

האמהות, אף להן תפקיד חשוב בכל חברה. להן השפעה כבירה בעיצוב אופיים של ילדיהן ובביסוס מצב הרוח ואווירת הבית. על האבות לעשות כל מה שביכולתם כדי לעבוד עם האמהות בחינוך ילדיהם.

`מה יכולים האבות והאמהות ללמוד מהפסוקים הבאים? אל האפסים 5:22,23, 25, 26; הראשונה לקורינתים 6:14; אל הרומים 13:13, 14; השניה לכיפא 1:5-7; אל הפיליפים 4:8`

על ההורים המאמינים חלה החובה המוסרית להעניק לילדיהם מופת מקראי של המשיח והקהילה על ידי התנהגותם. יחסי הנישואין הינה אנלוגיה למערכת היחסים של המשיח והקהילה. כאשר ההורים מסרבים להנהיג, או כאשר הם מנהיגים בדרך רודנית, אזי הם מציירים תמונה כוזבת של המשיח לילדיהם ולעולם. אלוהים מצווה על כל ההורים האדוונטיסטיים ללמד את ילדיהם בשקדנות (ראו דברים ו', 7). להורים האחריות ללמד את ילדיהם לאהוב את האדון בכל ליבם. עליהם ללמד אותם את יראת ה', דבקות וכניעה מוחלטת לו באהבה.

בדברים ו', 7, ניתנו לבני ישראל הוראות ברורות לגבי חינוך ילדיהם בנוגע לדברים הגדולים שהאדון עשה למענם. אך בעוד שהמבוגרים היו צריכים לספר לילדיהם סיפור מדהים, לנו, אשר חיים לאחר צליבת המשיח, יש סיפור אף מדהים מזה לספר, הלא כן?

לכן החינוך והריפוי שעלינו לתת הינו אירוע יזום ומתמשך אשר בו אנו יוצקים את אמת אלוהים הלאה לילדינו בשביל להכין אותם למערכת היחסים שלהם עם המשיח.

אך, בסופו של דבר, לכולנו ניתנה מתנת הבחירה החופשית הקדושה. בסופו של יום, כאשר יהפכו למבוגרים, ילדינו יצטרכו לענות עבור עצמם מול אלוהים.