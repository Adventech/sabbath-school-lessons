---
title:  נקודות למחשבה
date:  06/11/2020
---

קראו אלן וויט, פרק ז', "מבחן התלמידות," בספר הדרך אל המשיח.

אלן וויט אומרת לנו (בין דברים אחרים) שכאשר אנו מגיבים באמת למורה הדגול, "אנו נכספים לשאת את דמותו,לנשום את רוח קודשו, לעשות את רצונו, ולרצות אותו בכול" (הדרך אל המשיח, עמ' 49). בחברת ישוע המשיח, חובה, היא אומרת, "הופכת לתענוג" (הדרך אל המשיח, עמ' 49). עיינו במתי ה'-ז'. זו הדרשה על ההר, אחד הסיכומים הגדולים ביותר של מה שהמורה הדגול רצה שתלמידיו ידעו, והעיקרון המרכזי של המלכות שהוא בא לכונן.

**שאלות לדיון**

`כמו שאלוהים פנה לאדם וחווה, וגם ליעקב, כך ישוע פונה אלינו. הוא מתחבר לכמיהותנו העמוקות, ומשאיר אותנו לשקול מחדש (כפי שעשה עם ברתלמי) מי אנחנו ולאן פנינו מופנות. לאור זאת, חשבו כיצד אנו מלמדים את הכתובים לילדינו ואחד לשני. מה ההבדל בין לימוד מקרא בינוני ובין סוג של לימוד מקרא מרתק, שבאמת מביא את חיי האנשים לידי שינוי?`

`האם השאלה של היכן אתם במסע החיים הינה שאלה אישית במאת האחוזים, או אולי יעזור לדון על זאת עם אנשים שהינכם מכירים? כיצד הרעיון של הקהילה כ"גוף המשיח" (ראשונה לקורינתים יב',27) מציע ששיחה עם אחרים יכולה להיות דרך לבוא במגע עם מה שהמשיח רוצה ממכם שתבינו?`

`למדנו ביום חמישי שמייד כאשר ברתלמי ראה - מייד לאחר שהוא נושע מעיוורונו הפיזי (ורוחני) - הוא הלך בעקבות ישוע בדרך לירושלים. בדרך הזו הוא שמע, כל יום, את תבונת המורה הדגול. נוכל לשער, שהוא רצה לשאת את דמות ישוע, לנשום את רוחו, לעשות רצונו. מדוע אנשים "יתענגו," כפי שכתוב בספר הדרך את המשיח, ללכת בעקבות  הסטנדרט הגבוה שישוע רומם בדרשה על ההר?`

`חישבו יותר על השאלה בסוף השיעור של יום חמישי. כיצד נלמד להבחין בין טוב לרע? כיצד אנו מגדירים מה טוב ומה רע? ומדוע מה שאנו עושים עם ידע זה חשוב אף יותר מאשר הידע עצמו?`