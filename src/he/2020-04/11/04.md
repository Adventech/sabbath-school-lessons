---
title:  עבודה ומצויינות
date:  08/12/2020
---

`רפרפו בשמות 25:10-30:38. כמה קפדני היה אלוהים כאשר ביקש ממשה להקים משכן לסגידה? מה זה אומר לנו לגבי אופיו של אלוהים?`

כאשר אלוהים אמר למשה לבנות "לו" משכן, משה יכול היה לומר, "אין בעיה, ה'! אני מקים אוהלים זה 40 שנה, אחרי שברחתי ממצרים…. רק תן לי דקה!" לכל איש שחי בתרבות הנַוָּדִית המדיינית של יומו, להקים אוהל היה דבר פשוט. הוא יכול היה לעשות זאת כשעיניו מכוסות, באופן אוטומטי בלבד, כאשר הוא הוגה על דברים  חשובים בהרבה. יתכן ומשה לא ציפה לשרטוט מפורט כל-כך (עבור מבנה אדריכלי פשוט מאוד) ורשימה ארוכה לכל רהיט בפנים, ולבגדי הכהנים - קרוב ל-150 הוראות נקודתיות ביותר. כדי לבנות שולחן פשוט, משה היה צריך לפעול על פי הליך הרכבה בן שבעה שלבים (שמות כה', 23-30).

תשומת הלב לפרטים שהפגין אלוהים בבנית אוהלו (בנוסף לחוקי הקרבת הקרבנות) מראה ששררה רוח מצויינות, רצון לייצר משהו לא פחות מיצירת מופת. החומרים היו באיכות הגבוהה ביותר, העיצוב היה מושלם, העבודה היתה צריכה להיות משובחת - המסר היה ברור: "כאשר מדובר באלוהים, עבודה מרושלת אינה מתקבלת!"

ובכל זאת, למרות שהסטנדרט נראה גבוה מאוד, היה זה אלוהים עצמו שסיפק לא רק את הדחף אלא גם את המשאבים האנושיים כדי להשיג זאת. אנו קוראים בשמות לא', 1-6, לה', 30- לו',1 שאלוהים בעצמו נתן לאנשים את הכישרונות הנחוצים. אנשים אלו היו "מלאים ברוח," שנתנה להם את היכולת והתבונה בכל סוגי המלאכה, כדי שהמשכן ורהיטיו יהיו "לְכֹל אֲשֶׁר-צִוָּה, יְהוָה" (שמות לו',1). יתרה מזאת, שני המעצבים הראשיים ניחנו "לְהוֹרֹת" (שמות לה',34) כדי שהידע שלהם ומיומנותיהם ימשיכו לעבור בקהילה הישראלית. למרות ששני אנשים אלו מוזכרים בסיפור כמנהיגים שנבחרו על ידי אלוהים, אנשים אחרים קיבלו מתנות זהות והצטרפו למלאכה (שמות לו',2).

כך, עצם זה שאנו חוטאים אינו תרוץ כדי להתייחס לכל משימה עם משהו פחות ממסירות מוחלטת. אלוהים מצפה מאיתנו שתמיד נבצע את הדברים באופן הטוב ביותר לפי יכולתנו, שנשים את כשרונותנו, מיומנותנו, זמננו, והשכלה שלנו לשימוש המיטבי למען מטרות נעלות.