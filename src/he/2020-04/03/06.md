---
title:  ישוע, הדוגמה שלנו
date:  15/10/2020
---

ישוע המשיח, בן אלוהים, רק הוא חי את חיי האנושות בציות מושלם לאב, בציות מושלם לתורת אלוהים. הוא עשה זאת לא רק כדי שיוכל לקחת את מקומנו, אלא כדי להיות לדוגמה לנו.

`קראו את הפסוקים הבאים: לוקס 2:51, 52; אל הפיליפים 2:8; אל העברים 5:8; יוחנן 8:28,29. כיצד פסוקים אלו מזכירים לנו את ציות המשיח לאורך חייו?`

יתכן ויוחנן ניסח זאת בצורה הטובה ביותר כאשר כתב: "הָאוֹמֵר שֶׁהוּא עוֹמֵד בְּיֵשׁוּעַ, כְּדֶרֶךְ שֶׁהִתְהַלֵּךְ יֵשׁוּעַ כֵּן גַּם עָלָיו לְהִתְהַלֵּךְ" (האגרת הראשונה ליוחנן ב', 6). כאשר אנו מביטים על חיי המשיח ושירותו עלי אדמות, קל לראות כיצד הוא ריצה את האב על ידי ציות לו. המשיח קיים את הנבואות, ורומם את תורת אלוהים לאורך חייו.

כפי שאלוהים אמר למשה לכתוב את תורתו כדי שתהיה לעד לישראל, המשיח היה התגלמות העדות לתלמידיו, לחוטאים ולצדיקים. כעת, מלבד סדרת כללים לנהוג על פיהם, יש לנו את דוגמת ישוע, בן אנוש בשר ודם, בעקבותיו עלינו ללכת, גם כן.

כמורים, איזה מודל לחיקוי טוב יותר נוכל להציג לתלמידנו מלבד דוגמת ישוע וציותו לאב?

"אמונה כביכול במשיח, המתיימרת לפטור את האדם מחובת הציות לאלוהים, אינה אמונה כלל, אלא עזות מצח. "הֵן בַּחֶסֶד נוֹשַׁעְתֶּם עַל יְדֵי הָאֱמוּנָה." ואולם, "הָאֱמוּנָה, אִם אֵין בָּהּ מַעֲשִׂים, מֵתָה הִיא כְּשֶׁלְּעַצְמָהּ."(אל האפסים ב' 8; יעקב ב' 17). ישוע העיד על עצמו לפני שבא לעולם: "לַעֲשׂוֹת רְצוֹנְךָ אֱלהַֹי חָפָצְתִּי; וְתוֹרָתְךָ, בְּתוֹךְ מֵעָי." (תהילים מ' 9). ממש לפני שעלה השמיימה, הוא הכריז: "אֲנִי שָׁמַרְתִּי אֶת מִצְווֹת אָבִי וַהֲרֵינִי עוֹמֵד בְּאַהֲבָתוֹ." (יוחנן ט"ו 10). בכתבי הקודש נאמר: "וּבָזֶה נֵדַע שֶׁהִכַּרְנוּ אוֹתוֹ – אִם נִשְׁמֹר אֶת מִצְווֹתָיו... הָאוֹמֵר שֶׁהוּא עוֹמֵד בְּיֵשׁוּעַ, כְּדֶרֶךְ שֶׁהִתְהַלֵּךְ יֵשׁוּעַ כֵּן גַּם עָלָיו לְהִתְהַלֵּךְ." (איגרת יוחנן הראשונה ב' 3-6). - אלן וויט, הדרך את המשיח, עמ', 51.

`מה תוכלו לעשות כדי ללכת בעקבות דוגמת המשיח בכל תחומי חייכם ובכך להיות מורה טוב יותר לאחרים גם כן? למרות שזהו רעיון מיושן ושחוק, מדוע מה מעשינו מדברים בקול רם יותר מאשר מה שאנו אומרים?`