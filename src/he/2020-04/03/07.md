---
title:  נקודות למחשבה
date:  16/10/2020
---

"אהבה, בסיס הבריאה והגאולה, היא הבסיס להשכלה אמיתית. הדבר מוצג בפשטות בחוק שהעניק לנו אלוהים כמדריך לחיים. המצווה הראשונה והעילאית היא, "וְאָהַבְתָּ אֶת יהוה אֱלֹהֶיךָ בְּכָל־לְבָבְךָ וּבְכָל־נַפְשְׁךָ וּבְכָל־מְאדְֹךָ וּבְכָל שִׂכְלְךָ." )לוקס י', 27 (. לאהוב אותו, את האל הנצחי, שדבר אינו נבצר ממנו, בכל לבבנו, בכל נפשנו ובכל מאודנו, משמע רמת ההתפתחות הגבוהה ביותר של כל סגולה. משמעות הדבר היא שצלם האלוהים ישוחזר שנית בישות כולה – בגוף, בשכל ובנשמה.

המצווה השנייה דומה לראשונה – "וְאָהַבְתָּ לְרֵעֲךָ כָּמוֹךָ." (מתי כב', 39). החוק שבבסיסו הוא אהבה קורא להקדיש את הגוף, התודעה והנשמה לשירות למען אלוהים ויתר בני האדם. בעוד שירות זה מהווה ברכה עבור האחר, הוא מהווה ברכה עבורנו יותר מאשר עבור כל אחד אחר. בחוסר האנכיות שוכנת ההתפתחות האמיתית כולה. דרך שירות שאינו לשם רווח אישי אנו מפיקים את המירב מכל סגולה. יותר ויותר אנו הופכים לשותפים לטבע האלוהי. אנו ראויים לגן־עדן, מכיוון שאנו מכניסים את גן־העדן לליבנו." - אלן וויט, השכלה, עמ' 10.

**שאלות לדיון**

`כמו עם ישראל בעת הקדומה, עלינו לאהוב את אלוהים ולראות אותו בו זמנית (מתי כב', 37, התגלות יד', 7). בכיתה, הרחיבו על כיצד תוכלו לעשות את שני הדברים הללו. בנוסף, ענו על השאלה: מדוע שני הדברים הללו אינם נוגדים זה לזה?`

`מה ההבדל בין קביעת סטנדרטים וקביעת כלל? מנסיונכם, האם הדת האדוונטיסתית דואגת יותר לקביעת סטנדרטים בקהילת המאמינים או בקביעת כללים המאחדים את הקהילה? מה הכתובים אומרים לגבי קביעת סטנדרטים גבוהים לעצמנו? למשפחתנו? לקהילתנו?`

`כיצד נוכל להגיע לאיזון הנכון בלהראות את חשיבות הציות לתורת אלוהים ובו זמנית, להראות מדוע ציות אינו מקור ישועתנו?`

`קראו תהילים קיט' ושימו לב כמה פעמים מושגים כגון ציות, חירות, תורה, חוקות, ופקודות מופיעים. מה מחבר מזמור קיט' רוצה להעביר לגבי נושאים אלו?`