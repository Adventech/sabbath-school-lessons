---
title:  בית הספר בעולם הבא
date:  23/12/2020
---

"הֵן צָרָתֵנוּ הַקַּלָּה שֶׁל הָרֶגַע מְכִינָה לָנוּ כְּבוֹד עוֹלָמִים גָּדוֹל וְרַב עַד מְאֹד. וְאֵין אָנוּ צוֹפִים אֶל הַדְּבָרִים הַנִּרְאִים, אֶלָּא אֶל אֲשֶׁר אֵינָם נִרְאִים; כִּי הַדְּבָרִים הַנִּרְאִים לְשָׁעָה הֵם, אֲבָל הַבִּלְתִּי נִרְאִים - לְעוֹלָמִים." (השניה לקורינתים ד',17-18). איזו תקווה שני הפסוקים הללו מציעים לנו? מה יכולים להיות חלק מהדברים שאנו מחכים להם, שהובטחו לנו על ידי ישוע? ראו גם התגלות 21:1,2; התגלות 2:7; התגלות 7:14-17.

למרות שההבטחות המוצעות לנו בישוע אמיתיות, ולמרות שיש לנו סיבות טובות רבות להאמין בהם, המציאות היא שהכתובים נותנים לנו רמזים, הצצות, למה שמחכה לנו. אך בדבר אחד נוכל להיות בטוחים והוא שזה הולך להיות מדהים, חישבו כמה נפלאים החיים בקיום ללא הרס החטא!

כל כאבנו, כל סבלנו, כל הדברים שאנו מתמודדים איתם אפוא מגיעים מחטא ותוצאות החטא. המשיח הגיע לבטל זאת, והוא ישקם את כדור הארץ למה שאלוהים יעד במקור לפני שהחטא יכנס לעולם. למעשה, העולם יהיה טוב יותר, מאחר ובכל התפארת הזו לנצח נוכל להסתכל על הצלקות בידיו ורגליו של ישוע, מחיר גאולתנו.

"שם, כאשר המעטה שמסמא את ראייתנו יוסר, ועינינו יחזו ביופיו של העולם, אשר כעת אנו רק מציצים לעברו מבעד לעדשת המיקרוסקופ; כאשר נביט בפאר השמיים, שכעת נסרקים ממרחק באמצעות טלסקופ; כאשר יוסר כתם החטא, והארץ כולה תתגלה באורו הנשגב של האדון אלוהינו, איזה מרחב למידה ייפתח בפנינו! שם יוכל התלמיד למדע לקרוא את תיעוד הבריאה, והוא לא יזהה שום אזכור לחוק הרשע. הוא יוכל להאזין למנגינת קולו של הטבע, והוא לא ישמע זעקה של כאב או קריאת בכי וצער. בכל הדברים הברואים הוא יאתר כתב־יד אחד – במרחבי היקום הוא יחזה בשמו של אלוהים חקוק בבירור, ולא יישאר זכר לנגע הרע על הארץ, בים או בשמיים מעל." - אלן וויט, השכלה, עמ' 213.

`נסו לתאר איך יהיה לחיות לעד בעולם חדש לחלוטין, בהיעדר כל מה שעושה את החיים אפוא לקשים. כיצד אתם מדמיינים שיהיה? לאילו דברים הינכם נכספים?`