---
title:  השקפת עולם מקראית
date:  20/10/2020
---

כפי שנאמר במבוא, אין אחד מאיתנו המביט בעולם מעמדה ניטרלית. למשל, האתאיסט מסתכל על קשת בענן בשמיים ורואה רק תופעת טבע. אין לזה שום משמעות מעבר למה שבני האדם מחליטים לתת לה. בניגוד לכך, אדם המסתכל על קשת בענן מנקודת מבט מקראית אינו רואה רק תופעת טבע, מים ואור פועלים באופן הדדי, אלא גם את הבטחת ה' תחת חידוש הברית בינו לבין האדם לא להרוס את העולם פעם נוספת על ידי מים (בראשית ט', 13-16). "כמה גדולים ועצומים היו חסדיו ורחמיו של הקדוש ברוך-הוא על יצירי כפיו, שיצר הרע טבוע בהם, בשעה שקבע בין העננים את הקשת המרהיבה ביופייה כאות לברית שכרת עימם!... תכליתו של ה' הייתה שכאשר צאצאי הדורות הבאים ישאלו לפשרה של הקשת הנהדרת הנמתחת מעל הרקיע, ישננו הוריהם באוזניהם את סיפור המבול, ויספרו להם כי הקדוש ברוך הוא כופף את הקשת והניח אותה בין העננים, כדי להבטיח לבני האדם שהמבול לא יפקוד שוב את האדמה." - אלן וויט, אבות האומה ונביאי ישראל, עמ' 78.

עבור אדוונטיסטים שומרי שבת, המקרא ממשיך להיות הכתובים היסודיים של אמונתנו. המקרא מלמד אותנו את השקפת העולם, את ה"פילטר," אשר דרכו אנו מסתכלים על העולם ומבינים אותו, מקום מרתיע ומסובך. הכתובים בונים תבנית העוזרת לנו להבין טוב יותר את המציאות בה אנו חיים, מציאות אשר אנו חלק ממנה, ולעיתים קרובות מבולבלים בזכותה.

אילו אמיתות נמצאות בפסוקים הבאים היכולים לעזור לנו להבין טוב יותר את המציאות בה אנו נמצאים? אל האפסים 6:12; מרקוס 13:7; אל הרומים 5:8; אל הרומים 8:28; קהלת 9:5; התגלות 20:5,6.

כאדוונטיסטים שומרי שבת, עלינו לדבוק בתורת ה', מאחר ואלו הן אמיתותיו הנגלות לבני האדם, המסבירות לנו דברים רבים לגבי העולם אשר אלמלא הכתוב בה לא היינו יודעים או מבינים. לכן, כל חינוך אדוונטיסטי חייב להיות משורש ומקורקע בדבר ה', וכל תורה הנוגדת לו חייבת להידחות.

`מהן כמה מן תורות הכתובים הנוגדות אמונות אחרות שיש לאנשים? מה הבדל זה מלמד אותנו על החשיבות לדביקות נאמנה בדבר אלוהים?`