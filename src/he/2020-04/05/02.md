---
title:  היגלות האב
date:  25/10/2020
---

`מה הנקודות החשובות ביותר שהשליח עושה לגבי ישוע בתחילת אגרת אל העברים? (אל העברים א', 1-4).`

מחברי ברית החדשה מדגישים שוב ושוב רעיון משמעותי ביותר: ישוע בא לעולם להראות לבני האדם את האב. בעבר, התגלות אלוהים היתה מגיעה בדרכים מקוטעות דרך נביאים; אך בישוע הגיעה ההתגלות התכליתית והמושלמת של אלוהים.

בנוסף על כך, בישותו, ישוע הוא "זֹהַר כְּבוֹדוֹ" של אלוהים (אל העברים א',3). כבני אדם חוטאים, איננו יכולים לשאת גישה מלאה לכבוד אלוהים. בהתגלמותו כבן אלוהים, ישוע משקף כבוד זה. כבוד זה מעומעם באנושות המשיח כדי שנוכל לראות זאת ולהבין בברור את אופי אלוהים.

ישוע הינו גם "צֶלֶם עַצְמוּתוֹ" של אלוהים (אל העברים א',3). המילה היוונית המופיעה אפוא היא charactēr. לעיתים השתמשו במושג זה כטביעת חותם בשעווה או טביעת חותם על מטבע. כך ישוע מהווה את החותם המדוייק של אלוהים.

אם נרצה להכיר את האב, עלינו להקשיב בזהירות למה שיש למורה המומחה להגיד עליו. בנוסף, עלינו להתבונן במורה המומחה. האב מתגלה בבן.

`השוו את אל העברים 1:1-4 עם השניה אל הקורינתים 4:1-6. השנייה לקורינתים 4:1-6, מי ישוע, ומה אנו לומדים ממנו?`

כפי שלימדו אחרים על אלוהים, שאול השליח ועמיתיו מבקשים לשקף את שירות הלימוד של ישוע על האב. מאחר וישוע הינו "צֶלֶם הָאֱלֹהִים" (השניה אל הקורינתים ד', 4), הוא הביא לנו את הידע לגבי אלוהים האב. באותה מידה, שאול מונע הטעיה ועיוות דבר אלוהים ובמקום זאת מכריז את האמת מפורשות (השניה אל הקורינתים ד',2).

כפי שאלוהים, בבריאה, השתמש באור כדי לסלק את החושך, כך הוא נתן לנו את בנו, ישוע, כדי לסלק השקפות מוטעות לגביו וכדי להראות לנו את האמת לגבי אלוהים. בפני ישוע אנו מוצאים את הידע הברור ביותר על ה' ( השניה אל הקורינתים ד', 6).

`ישוע שיקף את האב באופן מדוייק, אנו קרואים לעשות זאת מאחר ונקראנו לחקות את "אֱלֹהִים כְּבָנִים אֲהוּבִים" (אל האפסים ה', 1). מה משמעות הדבר, ומה נוכל ללמוד מישוע  על כיצד להיות "מחקי" אלוהים?`