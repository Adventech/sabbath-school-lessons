---
title:  לֵב טָהוֹר בְּרָא לִי אֱלֹהִים
date:  12/02/2024
---

`קראו תהלים נ"א 3-7. מדוע מחבר התהלים פונה לחסדו של ה'?`

דוד המלך שופך את לבו לפני ה' ומבקש סליחה על חטאיו בתקופה האפלה ביותר מבחינה רוחנית בחייו (שמואל ב' י"ב). הסליחה היא מתנת החסד הנפלאה של אלוהים ותוצאה ישירה של "רֹב רַחֲמיו" (תהלים נ"א 3). דוד פונה לה' ומבקש ממנו שיתייחס אליו לא כפי שמגיע לו כאדם חוטא (תהלים ק"ג 10), אלא על פי אופיו ומידת חמלתו, נאמנותו ורחמיו האלוהיים (תהלים נ"א 3, שמות ל"ד 6,7).

`קראו תהלים נ"א 8-21. כיצד מתוארת כאן הסליחה? מהי תכליתה של הסליחה האלוהית?`

הסליחה האלוהית היא יותר מהכרזה משפטית על חפותו של אדם. סליחה זו מעוררת שינוי מוחלט באופיו של האדם (תהלים נ"א 8, עברים ד' 12). למעשה, ניתן לומר שהסליחה האלוהית יוצרת בריאה חדשה (תהלים נ"א 12, יוחנן ג' 3-8). הפועל "ברא" מתאר את כוחו של ה' ליצור חיים חדשים (בראשית א' 1). רק אלוהים יכול "לברוא" וליצור שינוי משמעותי ובר קיימא בלבו של האדם שחוזר בתשובה (קורינתים ב' ד' 6).

דוד מבקש שה' יטהר את לבו ב"אֵזוֹב" (ויקרא י"ד 2-8, תהלים נ"א 9). הוא מרגיש שאשמתו מפרידה בינו לבין נוכחותו של ה' באותו אופן שבו חולה צרעת מנודה מהמחנה לאורך כל התקופת טומאתו (תהלים נ"א 13). הוא חושש מאוד שאף קורבן לא יוכל לשקם אותו מוסרית לאחר שביצע בכוונה תחילה חטאים חמורים - ניאוף ורצח (שמות כ"א 14, ויקרא כ' 10). רק חסדו ללא תנאים של אלוהים יכול לקבל את "לבו הנשבר והנדכא" של דוד, לשקם אותו ולהחזירו למצב של הרמוניה עם ה' (תהלים נ"א 18,19). בשעה שדוד מבקש שה' יטהר אותו באזוב, הוא מבקש למעשה לחזור לנוכחותו.

`אם ה' סלח לדוד על ניאוף, רמאות ורצח, איזו תקווה יש עבורכם באופן אישי?`