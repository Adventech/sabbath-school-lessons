---
title: 'גָדֹל עַד שָׁמַיִם חַסְדֶּךָ!'
date: 10/02/2024

---

### קראו את הפסוקים הבאים לקראת שיעור השבת השבועי
תהלים קל"ו, תהלים נ"א, תהלים ק"ל, תהלים קי"ג, תהלים קכ"ג.

> <p>פסוק לשינון</p>
> "אוֹדְךָ בָעַמִּים אֲדֹנָי אֲזַמֶּרְךָ בַּלְאֻמִּים. כִּי-גָדֹל עַד-שָׁמַיִם חַסְדֶּךָ וְעַד-שְׁחָקִים אֲמִתֶּךָ" (תהלים 57:10,11).

מחברי המזמורים מודעים לעונים הרוחני ומבינים שאין להם מה להציע או להעניק לאלוהים - דהיינו שאין בהם דבר שיזכה אותם בפני האל הקדוש (תהלים 40:18). הם מבינים שהם זקוקים לחסדו של אלוהים - בדיוק כמונו - ולבשורה. התהלים מדגישים את העובדה שבני האדם תלויים בצורה מוחלטת בחסדו של אלוהים. לשמחתנו, חסדו נצחי, כפי שאנו לומדים לא רק ממעשה הבריאה, אלא גם מההיסטוריה של עם ישראל (תהלים קל"ו). בפני האל הנצחי, חיי האדם קצרים כחיי עשב, אך ה' מרחם עליו, מחדש את כוחו (תהלים 103:3,5,15) ומבטיח לו חיי עולם.

ה' נאמן לבריתו, ועובדה זו מנחמת את אנשי אלוהים. הם מלאי תקווה בכל הנסיבות - קשות ומלחיצות ככל שיהיו - שהפצרותיהם יקבלו מענה ראוי, שכן הן מופנות לאל הרחום (תהלים 103:13, תהלים 68:6, תהלים 89:27). כל חוויה חדשה שבה הם מרגישים את חסדו ואת אהבתו של ה' מחזקת את אמונתם ואת נחישותם להשתחוות אך ורק לה' ולעבוד רק אותו.

*למדו את השיעור השבועי לקראת שבת ה-17 בפברואר.