---
title: 'נקודות למחשבה'
date: 16/02/2024

---

קראו אלן ווייט, הדרך אל המשיח, פרק ב' - "הזדקקותו של החוטא למשיח".

קולותיהם של אנשי אלוהים מתמזגים בספר תהלים בפזמון "כִּי לְעוֹלָם חַסְדּוֹ", המדגיש את אהבתו הנצחית של ה' (תהלים 106:1, תהלים 107:1, תהלים 118:1-4,29, תהלים קל"ו). "לא להלל את ה' משמעו לשכוח את הטוב שקיבלנו ממנו ולא להעריך את מתנותיו הרבות. רק מי שמהלל אינו שוכח. המחשבה על ה' או השיח עליו אינם הלל לה'. ההלל מתחיל ברגע שאדם מכיר בתפארתו של ה' ובמעשיו הגדולים ומגיב בהערצה לטובו, לחמלתו ולחכמתו של אלוהים" - Hans LaRondelle, Deliverance in the Psalms, p. 178.

משמעות ההכרה בחסדיו הרבים של אלוהים מקבלת עומק נוסף כשאנו זוכרים שחסדו של ה' - דהיינו טובו ונאמנותו לבריתו - עומד איתן ובלתי משתנה, על אף חטאיהם של בני האדם ומרים נגדו.

"חטאנו נגדו ואיננו ראויים לחסדו. ואולם, ה' עצמו הניח על שפתנו הפצרה נפלאה: 'אַל תִּנְאַץ לְמַעַן שִׁמְךָ, אַל-תְּנַבֵּל כִּסֵּא כְבוֹדֶךָ [למען שמך אל תבַזה את כיסא כבודך, אל תביא עליו בושה]; זְכֹר, אַל תָּפֵר בְּרִיתְךָ אִתָּנוּ'" (ירמיהו 14:21). ה' הבטיח לנו שבשעה שאנו ניגשים אליו, מתוודים על חטאינו ומודים שאיננו ראויים אליו, הוא ישמע את זעקתנו וייענה לבקשותינו. הכבוד של כס מלכותו של ה' עצמו מונח על הכף ומבטיחה את התגשמות דברו בחיינו" - Ellen G. White, Christ’s Object Lessons, p. 148.

חווית החסד האלוהי (תהלים 103:2) גורמת למחבר התהלים לומר ש"עֹשֵׂה צְדָקוֹת יְהוָה וּמִשְׁפָּטִים לְכָל עֲשׁוּקִים" (פסוק 6). על כן, ניתן לומר שתכליתם של שבח חסדו של ה' ושל העדות האישית של המשורר במזמור זה היא לשכנע גם אחרים בטובו ובאהבתו של ה' ולעודד אותם לפתוח את לבם אל ה', לקבל את חסדו המושיע ולהלל את שמו (תהלים 9:12,13; 22:23-28; 66:16).

**שאלות לדיון**:

`מהן ההשלכות המעשיות של העובדה שחסדו של ה' למען ישועת האדם הוא אינסופי? מדוע בכל זאת לא ניתן להמשיך לחיות בחטא ולהיוושע?`

`כיצד ניתן ליישב את הסתירה לכאורה בין סליחתו של ה' לבין העובדה שה' ישפוט את החטא?`

`כיצד ביטויי חמלתו של ה' בברית החדשה עולים בקנה אחד עם אלה שבספר תהלים? (אפסים 2:4,5; טימותיאוס א' 1:16; טיטוס 3:5; עברים 4:16).`