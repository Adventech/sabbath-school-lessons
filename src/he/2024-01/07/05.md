---
title: 'הללו את האל האדיר והרחום'
date: 14/02/2024

---

`קראו תהלים קי"ג ו-קכ"ג. אלו שתי תכונות אופי חשובות של אלוהים מתוארות במזמורים אלו?`

תהלים קי"ג ו-קכ"ג מהללים הן את תפארתו והן את רחמיו הרבים של ה'. תפארתו של ה' באה לידי ביטוי בכך שהוא מרומַם על כל העמים וכבודו מעל השמים (תהלים 113:4, 123:1). "מִי כַּיהוָה אֱלֹהֵינוּ?" היא הצהרת אמונה שלפיה אף כוח ביקום אינו מסוגל לאתגר את אלוהי ישראל.

מהמרומים שבהם ה' יושב הוא "משפיל את עצמו להתבונן בשמים ובארץ" (תהלים 113:6). העובדה שה' יושב במרומים אינה מונעת ממנו לראות את מה שמתרחש עלי אדמות. רחמיו של ה' באים לידי ביטוי בנכונותו מלאת החסד להיות מעורב בייסוריהם של אנשיו בעולם ולהציל את העניים והנזקקים ממצוקותיהם. ידו הנדיבה תמיד מוּשטת לעבדיו, למרות שמִשְכָּנוֹ בשמיים הרחוקים.

דאגתו של ה', שלא ניתן להבינה בצורה מוחלטת מתוך עליונותו על היקום, באה לידי ביטוי מפורש במעשי החסד והחמלה שלו. העניים, הנזקקים והמדוכאים חווים את כוחו העליון של אלוהים בצורה המעשית ביותר בהיפוך המדהים של המצבים בחייהם שהוא מחולל למענם. האל הנשגב מביע את גדולתו בכך שהוא משתמש בכוחו על מנת לרומם את המדוכאים. בני האדם חופשיים לגשת לה', שכן תפארתו ועליונותו אינן משנות את העובדה שהוא בוראים ומקיימים ושהם עצמם עבדיו וילדיו היקרים.

אם כן, סגידתנו לה' מבוססת לא רק על תפארתו, אלא גם על טובו. ההלל אינו מוגבל בזמן ובמרחב (תהלים 113:2,3).

גדולתו ורחמיו של אלוהים באים לידי ביטוי מושלם בישוע המשיח, שהיה מוכן לרדת מן השמים ולהיות מושפל במותו על הצלב על מנת לרומם את האנושות החוטאת (פיליפים 2:6-8). למעשה, קרבן המשיח הוא הסיבה העיקרית שלנו להשתחוות לה' ולהלל אותו על מה שהוא עשה למעננו.

`חשבו על קרבן המשיח על מזבח הצלב ועל מה שקרה באותו מעמד עבורכם באופן אישי. ממה הושיע אתכם המשיח? מדוע חשוב תמיד לזכור את קרבן המשיח?`