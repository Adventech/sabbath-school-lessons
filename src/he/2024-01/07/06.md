---
title: 'בָּרְכִי נַפְשִׁי אֶת יְהוָה'
date: 15/02/2024

---

`קראו תהלים ק"ג. כיצד חסדו של ה' מתואר כאן?`

תהלים ק"ג מציין רבות מברכותיו של ה'. ברכות אלו כוללות "כָּל גְּמוּלָיו" (תהלים 103:2) שנועדו להעניק לבני האדם חיים משגשגים (פ60:3-6) והן מושרשות באופיו מלא החסד של ה' ובנאמנותו לבריתו עם ישראל (תהלים 103:7-18). ה' "זוכר" את השבריריות האנושית ואת טיבו החולף של האדם וחש חמלה כלפי עמו (פ60:13-17).

זכירה זו היא יותר מפעולה קוגניטיבית, והיא כוללת התחייבות מעשית שבאה לידי ביטוי בפעולה ממשית: ה' מציל ומקיים את עמו (תהלים 103:3-13). הדימויים החזקים בתהלים 103:11-16 ממחישים את חסדו הכביר של אלוהים שניתן להשוותו אך ורק לאינסופיות השמיים (ישעיהו 55:9).

אם כן, כיצד אמורים בני האדם להגיב לטובו של ה'? ראשית, עליהם לברך את ה' (תהלים 103:1,2). לרוב, הברכה נחשבת להרעפת תועלות פיזיות ורוחניות על מישהו (בראשית 49:25, תהלים 5:13). מאחר וה' הוא מקור כל הברכות, כיצד ניתן לברך אותו?! אדם שכפוף למרותו של מישהו אחר יכול לברך את האדם הנמצא בעמדת הכוח רק בכך שהוא מודה לו או מהלל אותו (מלכים א' 8:66, איוב 29:13). ה' מברך את בני האדם בכך שהוא מרעיף עליהם דברים טובים, בעוד שבני האדם מברכים את ה' כשהם מהללים את הטוּב שבו ומביעים יראת כבוד אליו בשל אופיו מלא החסד.

שנית, על בני האדם לזכור את בריתו ואת כל הטוב שהוא הרעיף עליהם (תהלים 103:18-22), כפי שה' זוכר את השבריריות האנושית ואת הבירת שלו עמם (פ60:3-13). הזכירה משחקת תפקיד מכריע ביחסים בין ה' לבני עמו. כפי שה' זוכר את הבטחותיו לבני האדם, כך מחויבים גם הם לזכור את נאמנותו של ה' ולהגיב אליו באהבה וציות.

אלן ווייט מבהירה רעיון זה: "מן הראוי שנקדיש מדי יום שעה להרהורים ולהגות בחיי המשיח. עלינו לבחון את חייו שלב אחר שלב, לחזות בעיני רוחנו בכל תמונה ותמונה, ולהתמקד במיוחד בתמונות האחרונות של מותו ותחייתו. בשעה שאנו הוגים בקורבן העצום שהקריב בעבורנו יתחזק ביטחוננו בו, אהבתנו אליו תתעורר ותתעצם ונהיה חדורים יותר ברוחו. אם בחפצנו להיוושע, עלינו ללמוד את לקח החרטה וההשפלה לרגלי הצלב" - אלן ווייט, חמדת הדורות, 53.