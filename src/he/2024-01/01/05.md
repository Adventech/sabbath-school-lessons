---
title: 'תפילות בהשראה אלוהית'
date: 03/01/2024

---

`קראו שמואל ב' 23:1,2 ורומים 8:26,27. מה מלמדים אותנו פסוקים אלו על תפילה?`

התהלים הם תפילות שבני ישראל קיבלו בהשראה אלוהית, ולכן הקול שנשמע במזמורים אלו הוא קולו של אלוהים בשילוב עם קולם של בני עמו. למעשה, ספר תהלים יוצאת מתוך נקודת הנחה שאינטרקציות דינמיות אלו בין אלוהים לאדם אכן מתקיימות. מחברי התהלים פונים לאלוהים בצורה אישית וישירה - לדוגמה כ"מַלְכִּי וֵאלֹהָי" (תהלים 5:3; תהלים 84:4). לעיתים קרובות, הם משתמשים בביטויים אופייניים לפנייה לאלוהים בתפילה ומפצירים בו: "הַאֲזִינָה יְהוָה" (תהלים 5:2), "שִׁמְעָה תְפִלָּתִי" (תהלים 39:13), "רְאֵה" (תהלים 25:19), "עֲנֵנִי" (תהלים 102:3) ו"הוֹשִׁיעֵנִי" (תהלים 6:5).

יופיים וכוחם המיוחד של תפילות אלו למשוך ולרגש את הקורא טמונים בעובדה שמזמורי התהלים הם למעשה דבר אלוהים בצורה של בקשות והלל לה' מצדם של המאמינים. על כן, התהלים מעניקים לילדי אלוהים רגעים של אינטימיות רוחנית, כמתואר ברומים 8:26,27: "וְכֵן גַּם הָרוּחַ עוֹזֶרֶת לָנוּ בְּחֻלְשׁוֹתֵינוּ, כִּי אֵין אָנוּ יוֹדְעִים לְהִתְפַּלֵּל כָּרָאוּי. וְאוּלָם הָרוּחַ עַצְמָהּ מַפְגִּיעָה בַּעֲדֵנוּ בַּאֲנָחוֹת עֲמֻקּוֹת מִמִּלִּים. וְהַבּוֹחֵן לְבָבוֹת יוֹדֵעַ אֶת מַחְשְׁבוֹת הָרוּחַ, מִפְּנֵי שֶׁהִיא מַפְגִּיעָה בְּעַד הַקְּדוֹשִׁים בְּהֶתְאֵם לִרְצוֹן אֱלֹהִים".

גם ישוע ציטט מתוך ספר תהלים, כמו לדוגמה בלוקס 20:42,43, כשהוא ציטט את תהלים 110:1: "הֵן דָּוִד עַצְמוֹ אוֹמֵר בְּסֵפֶר תְּהִלִּים - 'נְאֻם יהוה לַאדֺנִי: שֵׁב לִימִינִי עַד־אָשִׁית אוֹיְבֶיךָ הֲדֺם לְרַגְלֶיךָ'".

למרות שמזמורים מסוימים נוצרו בעקבות אירועים היסטוריים ספציפיים או בעקבות חוויותיו של מחבר המזמור בפרט או של עם ישראל בכלל, המסרים הרוחניים בספר תהלים רלוונטיים בנסיבות חיים רבות ומגוונות וחוצים כל מגבלה תרבותית, דתית, אתנית או מגדרית. במילים אחרות, בקריאת התהילים נגלה תקווה, הלל, פחד, כעס, עצב ויגון - רגשות שכלל בני האדם - בכל זמן ובכל מקום - מתמודדים אתם. המזמורים מדברים אלינו בשפת חוויותינו וניסיונותינו האישיים!

`מה מלמד אותנו שימושו של ישוע בספר תהלים לגבי חשיבותו ותרומתו הפוטנציאלית לחיי אמונתנו?`