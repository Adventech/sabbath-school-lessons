---
title:  עולם התהלים
date:  04/01/2024
---

`קראו תהלים ט"ז 8; מ"ד 9; מ"ו 2; מ"ז 2,8; נ"ז 3; ס"ב 9; פ"ב 8 ו-קכ"א 7. באיזה מקום נמצא אלוהים בלבו ובחייו של מחבר התהלים?`

אלוהים עומד במקום הראשון ובמרכז עולמו של מחבר התהלים, המבקש להיכנע לה' באמצעות תפילה והלל בכל תחומי חייו. אלוהים הוא הבורא, הריבון, המלך והשופט העליון של העולם כולו. בנוסף, הוא דואג לצרכיהם של ילדיו. על כן, עלינו לבטוח בו בכל עת - אפילו בשעה שאויבי ה' שואלים בלעג את אנשי האמונה הנכשלים לכאורה: "אַיֵּה אֱלֹהֶיךָ?!" (תהלים מ"ב 11). אלוהים תמיד נמצא לידנו ולעולם לא יוותר עלינו - ולכן בני עמו דואגים שהוא תמיד יהיה מונח לפניהם (תהלים ט"ז 8). בסוף הזמן, המאמינים מכלל העמים והבריאה כולה ישתחוו לאלוהים ויעמידו אותו במרכז חייהם (תהלים מ"ז 2; ס"ד 10).

מרכזיותו של אלוהים בחיינו מובילה גם למרכזיות ההשתחוויה אליו. ההלל בזמנו של מחבר התהלים שונה בתכלית מהאופן שבו אנשים היום מבינים את ההלל, שכן ההשתחוויה בתרבות המקראית הייתה המכרז הטבעי והבלתי מעורער של חיי החברה. כל דבר שקרה - לטוב או לרע - בחיי עמו של אלוהים הובא תמיד לידי ביטוי בהשתחוויה. אלוהים הקשיב למחבר התהלים וענה לו בעיתויו המושלם (תהלים ג' 5; י"ח 7; כ' 7).

מחבר התהלים מודע לעובדה שמשכנו של אלוהים נמצא בשמים, אך יודע שהוא גם שוכן בציון, בהיכלו הארצי, בקרב עמו. אלוהים רחוק וקרוב, בכל מקום ובהיכלו (תהלים י"א 4), מוסתר (תהלים י' 1) וגלוי (תהלים מ"א 13). בספר תהלים, כל אותן תכונות שלכאורה סותרות זו את זו מתחברות יחד ופועלות בהרמוניה. מחבר התהלים הבין שקרבתו וריחוקו של אלוהים הם היבטים משלימים ובלתי נפרדים באופיו של אלוהים (תהלים כ"ד 7-10) והוא גם הבין את הדינמיקה של מתח רוחני זה. מודעותם של מחברי התהלים לטובו ולנוכחותו של אלוהים בכל נסיבות חייהם חיזקה את תקוותם בזמן המתנתם לתשובתו - בזמן ובאופן שהוא בחר לעשות זאת.

`כיצד התהלים מסייעים לנו להבין שאיננו יכולים להגביל את גישתו של אלוהים אלינו רק להיבטים מסוימים בקיומנו? מאלו תחומים בחיינו אנו מנסים להרחיק את אלוהים?`