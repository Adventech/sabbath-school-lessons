---
title:  כיצד לקרוא את התהלים
date:  30/12/2023
---

### קראו את הפסוקים הבאים לקראת שיעור השבת השבועי
דברי הימים א' ט"ז 7; נחמיה י"ב 8; תהלים כ"ה 1-5; תהלים ל"ג 1-3; רומים ח' 26,27; תהלים פ"ב 8; תהלים קכ"א 7.

> <p>פסוק לשינון</p>
> "הוֹסִיף וְאָמַר לָהֶם: 'אֵלֶּה דְּבָרַי אֲשֶׁר דִּבַּרְתִּי אֲלֵיכֶם כַּאֲשֶׁר עוֹד הָיִיתִי עִמָּכֶם: צָרִיךְ שֶׁיִּתְקַיֵּם כָּל הַכָּתוּב עָלַי בְּתוֹרַת מֺשֶׁה וּבַנְּבִיאִים וּבַתְּהִלִּים'. אָז פָּתַח אֶת לְבָבָם לְהָבִין אֶת הַכְּתוּבִים" (לוקס כ"ד 44,45).

התהלים היוו ספר תפילה ושירה עבור המאמינים היהודים והנוצרים במהלך הדורות. אמנם המזמורים כוללים לרוב את המילים שמחבריהם האנושיים הפנו לאלוהים, מקורם האמיתי של התהלים לא מהרהורי לבם של בני תמותה, אלא בהשראתו של האל האינסופי.

ואכן, מחברי המזמורים כתבו בהשראתו של אלוהים, ועל כן הבורא עצמו מדבר אלינו בספר תהלים ברוחו, באמצעות עבדיו, באותה עוצמה ובאותו אופן שבו הוא מדבר אלינו בשאר הכתובים (כיפא ב' א' 21). ישוע, השליחים ושאר מחברי הברית החדשה ציטטו מספר תהלים וכינו אותו בשם "כתובים" (מרקוס י"ב 10; יוחנן י' 34,35; יוחנן י"ג 18). ספר תהלים הוא דבר אלוהים באותה מידה כמו ספר בראשית או האיגרת אל הרומים.

יחד עם זאת, על אף מסרם האוניברסלי, המזמורים הם שירה עברית עתיקה, המשקפת את עולמם הייחודי של בני ישראל דאז. קבלת התהלים כדבר אלוהים ותשומת הלב למאפיינים הפיוטיים ולהקשר ההיסטורי, התיאולוגי והליטורגי שלהם הן למעשה הבסיס להבנת מסרם, העובר מדור לדור באלפי השנים האחרונות ומגיע עד אלינו היום.

*למדו את השיעור השבועי לקראת שבת ה-6 בינואר.