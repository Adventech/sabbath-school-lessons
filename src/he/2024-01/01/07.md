---
title: 'נקודות למחשבה'
date: 05/01/2024

---

קראו: אלן ווייט, מלכי ונביאי ישראל, פרק ב', "הקמת וחנוכת המקדש"; Ellen White, Messages to Young People, ch. "The Benefits of Music", pp. 291,292.

ספר תהלים כולל 150 מזמורים, המחולקים לחמישה ספרים: הספר הראשון (תהלים א' - מ"א), הספר השני (תהלים מ"ב - ע"ב), הספר השלישי (תהלים ע"ג - פ"ט), הספר הרביעי (תהלים צ' - ק"ו) והספר החמישי (תהלים ק"ז - ק"נ). חלוקה זו לחמישה ספרים היא מסורת יהודית קדומה, המקבילה לחמשת חומשי התורה.

בספר תהלים ניתן למצוא אינדיקציות על קיומם של מספר אוספים של מזמורים: האוסף של בני קורח (תהלים מ"ב-מ"ט, פ"ד, פ"ה, פ"ז, פ"ח), מזמורי אסף (תהלים ע"ג - פ"ג), שירי המעלות (תהלים ק"כ - קל"ד) או מזמורי ההלל (תהלים קי"א - קי"ח, קמ"ו - ק"נ); בנוסף, תהלים 72:20 מעיד על אוסף מצומצם יותר של מזמורי דוד.

בעוד שרוב המזמורים מיוחסים לתקופת מלכותו של דוד המלך (המאה העשירית לפנה"ס), אוספי התהלים המשיכו להצטבר במהלך המאות שלאחר מכן, בתקופות הממלכה המפולגת, בגלות בבל ובתקופה שלאחר החזרה מגלות. לא מן הנמנע שהסופרים תחת הנהגתו של עזרא הסופר חיברו יחדיו את אוספי המזמורים הקטנים יותר לספר תהלים גדול ויחיד, בזמן שפעלו לטובת חידוש עבודת המקדש.

העובדה שאותם סופרים חיברו את ספר תהלים אינה מורידה מההשראה האלוהית שבה כל מזמור נכתב. בדומה למחברי התהלים, גם הסופרים היו משרתיו הנאמנים של אלוהים, ועבודתם הונחתה על ידו (עזרא 7:6,10). את טיבם האלוהי-אנושי של המזמורים ניתן להשוות לשילוב בין האלוהות לאנושות בהתגלמותו בבשר של המשיח. "כתבי הקודש המכילים אמיתות אלוהיות שהובעו בשפת אנוש, מציגים שילוב בין האלוהי לאנושי. איחוד כזה הופגן בטבעו של המשיח, שהיה בן האלוהים ובן-האדם בעת ובעונה אחת. לכן, המשפט 'הַדָּבָר נִהְיָה בָּשָׂר וְשָׁכַן בְּתוֹכֵנוּ,' מתייחס הן לכתבי הקודש והן למשיח" - אלן ווייט, העימות הגדול, 9.

**שאלות לדיון**:

`מה פירוש העובדה שהתהלים הם תפילות ושירי הלל אלוהיים-אנושיים? כיצד רעיון זה - למרות שקשה להבינו עד תום - מסייע לנו לראות את הקרבה שאלוהים משתוקק שתהיה בינו לבין עמו? כיצד עובדה זו מגלה לנו כמה קרוב הוא אלוהים לאנושות בכלל ולכל אחד מאיתנו בפרט?`

`ספרו בשיעור השבת על פסוקים מתוך ספר תהלים שדיברו אליכם ישירות בנסיבות מסוימות בחייכם. איזו תקווה ואיזו נחמה מצאתם באותם פסוקים?`