---
title: 'נקודות למחשבה'
date: 02/02/2024

---

קראו תהלים נ"ו ואלן ווייט, הדרך אל המשיח, פרק י"ג - "שמחו בה'".

בדומה למחברי התהלים, אנשי אלוהים לאורך כל הדורות שאלו את עצמם כיצד ניתן לשיר את שירי ה' "בארץ זרה". לעיתים אמונתנו בריבונותו המוחלטת של ה' מאותגרת משמעותית וייתכן ואנו מתחילים להתלבט האם אלוהים אכן בשליטה או האם הוא חזק וטוב כפי שהכתובים מתארים אותו.

האמונה המקראית כרוכה בחוסר ודאות ובדריכות רוחנית מתמדת, באותה מידה שהיא נוסכת באדם המאמין ביטחון ונחישות. לעיתים, הדריכות וחוסר הוודאות עשויים להיות בלתי נסבלים. ואולם, מחברי התהלים אינם מייחסים תחושה זו של חוסר ודאות לאלוהים, לאהבתו, לאופיו הצודק או למהימנותו. אמנם יש להם לעיתים תחושת חוסר ודאות לגבי אירועים עתידיים, אך הם תמיד ממשיכים לפנות לה', שכן הם בוטחים באהבתו ובנאמנותו (תהלים 36:6-11; תהלים 89:3,9).

בדומה אליהם, גם מאיתנו מצופה לפעול באותו האופן: "אזרו כוחות והביטו למעלה, ולא למטה לצרותיכם הגשמיים, שכן הם לעולם לא ייעלמו מחייכם. בעשותכם זאת, תגלו שהמשיח נמצא מאחורי העננים הקודרים ומושיט את ידו לעזרתכם. כל מה שעליכם לעשות הוא להושיט לו את ידכם באמונה ולתת לו להנחות את חייכם. ככל שאמונתכם בישוע תגדל, כך תגדל גם תקוותכם" - Ellen G. White, Testimonies for the Church, vol. 5, pp. 578, 579.

הזמנים שבהם ה' "מסתיר את פניו" אינם פוגעים ביעילות תפילותינו. אדרבא, אותן הזדמנויות גורמות למחברי התהלים לעשות חשבון נפש, לזכור את מעשי הישועה האלוהיים בעבר ולדרוש את ה' באמצעות וידוי חטאים ובקשות צנועות (תהלים 77:11-16; 89:46-52). האמונה מתחזקת על ידי התמודדות עם ספקות ועם השפעות שנוגדות את עקרונותינו. עֵרכּוֹ של הניסיון שאנו צוברים במצבים אלו לא יסולא בפז" - Ellen G. White, Testimonies for the Church, vol. 3, p. 555.

**שאלות לדיון**:

`באלו קשיים נתקל מחבר התהלים בהתמודדותו עם הרוע? באלו קשיים אתם נתקלתם, וכיצד התמודדתם אתם? כיצד אתם שומרים על אמונתכם במצבים אלו?`

`היכן עלינו לחפש תשובות כשאמונתנו בה' נבחנת על ידי ניסיונות או על ידי בני אדם שסבלם גורם להם לשים בספק את טובו ואת כוחו של אלוהים?`

`מה תשובתכם לשאלה כיצד הופיע הרוע בעולם שנברא ומתקיים בעזרתו של אל כל-יכול ואוהב? כיצד העימות הגדול מסייע לנו להתמודד עם אתגר זה?`