---
title:  כיצד לשיר את שיר ה' בארץ זרה
date:  27/01/2024
---

### קראו את הפסוקים הבאים לקראת שיעור השבת השבועי
תהלים ע"ט 5-13; פ"ח 3-13; ס"ט 2-4; כ"ב 2; ע"ז; ע"ג 1-20; כיפא א' א' 17.

> <p>פסוק לשינון</p>
> "אֵיךְ נָשִׁיר אֶת שִׁיר יְהוָה עַל אַדְמַת נֵכָר" (תהלים קל"ז 4)?!

אין צורך לחקור לעומק את ספר תהלים על מנת לגלות שהמזמורים נכתבו בעולם לא מושלם - עולם של חטא, רוע, סבל ומוות. הבריאה היציבה שריבון העולם מנהל וחוקיו הצודקים מאוימים ללא הרף על ידי הרוע. ככל שהחטא הולך ומשחית מוסרית את העולם, כך כדור הארץ הופך ל"ארץ זרה" עבור אנשי אלוהים. מציאות זו מהווה אתגר בעיני המשורר: כיצד ניתן לחיות חיי אמונה בעולם זר ומנוגד לחיי החסידות?

כפי שראינו קודם לכן, מחברי התהלים מכירים בכוחו, בריבונותו ובמשפטיו הצודקים של ה'. הם יודעים בוודאות שאלוהים הוא המפלט האולטימטיבי בעת צרה. זוהי בדיוק הסיבה מדוע מחברי התהלים עומדים במבוכה (כמו כל אחד מאיתנו) בשל היעדרותו לכאורה של ה' מן העולם ובשל שגשוג הרוע למרות קיומו של אל ריבון וטוב. טיבן הפרדוקסלי של התפילות בספר תהלים בא לידי ביטוי בתגובה של מחבר התהלים לשתיקתו לכאורה של אלוהים: הוא מתייחס הן להיעדרותו של ה', והן לנוכחותו של ה', בעת ובעונה אחת.

*למדו את השיעור השבועי לקראת שבת ה-3 בפברואר.