---
title: 'שגשוג הרשעים'
date: 01/02/2024

---

`קראו תהלים 37:1,8, תהלים 49:6-8; תהלים 94:3-7 ותהלים 125:3. עם איזה אתגר מתמודד מחבר התהלים בפסוקים לעיל?`

מזמורים אלו הם למעשה מזמורי קינה המביעים את מועקת המשוררים לגבי שגשוגם של הרשעים, עובדה המהווה אתגר עצום בעיני הצדיקים לדורותיהם. הרשעים לא רק משגשגים, אלא הם גם מרשים לעצמם ללעוג לאלוהים ולעשוק אחרים. מחברי התהלים מרגישים מבוכה ובלבול, כי בעוד ש"שֵׁבֶט [שלטון] הָרֶשַׁע" (תהלים 125:3) שולט בעולם, קרנו של "שֵׁבֶט מִישֹׁר" [שלטון הצדק] (תהלים 45:7) יורדת לכאורה. אם כן, מדוע לא לוותר על הצדק ולעשות את הרע, כפי שאחרים עושים?

`קראו תהלים 73:1-20,27. מה גורם למשבר נפשי זה של מחבר התהלים? מהו סופם של אלו שסומכים על דברים חסרי ערך? (ראו גם כיפא 1:17)`

כל עוד מחבר המזמור התמקד במצבם העכשווי של הרשעים בעולם, נבצר ממנו לראות את התמונה הגדולה מנקודת מבטו של אלוהים. האתגר של שגשוג הרשעים טלטל את אמונתו, ולכן הוא הגיע למסקנה שהאמונה חסרת תועלת. ואולם, עלינו לא להתעלם מהפסוק הראשון של המזמור, "המהווה את תמציתו: 'אַךְ טוֹב לְיִשְׂרָאֵל אֱלֹהִים לְבָרֵי לֵבָב!'" - Johannes Bugenhagen, Reformation Commentary on Scripture (Downers Grove, IL: InterVarsity Press, 2018), p. 11.

אלוהים מוביל את המשורר למשכן - מרכז שלטונו - ומזכיר לו ש"היום" הוא רק חתיכה אחת מהפאזל, אבל עליו לקחת בחשבון את "הסוף" כשהוא מנסה להבין את גורלם של הרשעים. העובדה שמחבר המזמור הבין אמת זו דווקא במשכן ושם הוא גם התוודה על השקפתו השגויה הקודמת מגלה שניתן לפרש נכון את המציאות רק באמצעות תובנות רוחניות, ולא באמצעות היגיון אנושי.

`באיזה אופן מנחמת אתכם ההבטחה שאלוהים ישפוט את הרוע בסוף העולם, בהתחשב בעובדה שכעת הרוע אינו בא על עונשו?`