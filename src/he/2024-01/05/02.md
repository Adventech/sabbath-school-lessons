---
title: 'ימיו הספורים של שלטון הרוע'
date: 28/01/2024

---

`קראו תהלים 74:18-22 ותהלים 79:5-13. מה מונח כאל על הכף?`

מחבר התהלים מבקש להבין את העימות הגדול בין אלוהים לבין כוחות הרוע והוא מדגיש את האיפוק והסובלנות של ה', יחד עם חכמתו וכוחו האינסופיים. בעיית הרוע בתהלים היא בראש ובראשונה סוגייה תיאולוגית, שכן היא מעלה סימני שאלה לגבי אופיו של אלוהים. לדוגמה, חורבן ירושלים בכלל ושל בית המקדש בפרט נחשב לשערורייה מבחינה רוחנית, שכן הוא נתן לגויים הזדמנות לחלל את שם ה'.

בנוסף, נחלתו של ה' (בני ישראל) היא סמל מובהק של הבחירה והברית של אלוהים (דברים 4:32-38; דברים 32:8,9). למושג הנחלה ישנו גם מימד שקשור לאחרית הימים, כשכל הגויים יהפכו לנחלתו של ה' וישרתו אותו. לאור כך, עצם העובדה שהגויים פלשו לנחלתו של ה' וכבשו אותה שמה בספק הבטחות אלוהיות אלו.

יחד עם זאת, מחבר התהלים מכיר בעובדה שחטאי העם השחיתו את יחסי הברית שלו עם אלוהים והמיטו עליו אסונות כבדים (תהלים 79:8,9). קיומו של העם תלוי אך ורק בהתערבותו מלאת החסד של אלוהים לשיקום הברית על ידי כפרת החטאים. ה' הוא "אֱלֹהֵי יִשְׁעֵנוּ", ולכן הוא נאמן לבריתו ולהבטחותיו (תהלים 79:9).

ואולם, חשוב יותר משיקומו של עם ישראל היא השמירה על כבודו ועל שמו הטוב של אלוהים בעולם (תהלים 79:9). אם מעשיהם הרעים של הגויים לא ייענשו, ייווצר רושם שה' איבד את כוחו ואת שליטתו בעולם (תהלים 74:18-23; 83:17-19; 106:47). רק כאשר ה' יציל את עמו ירומם ויקודש שמו בפני היקום כולו.

בדומה לאותם ימים, גם היום פועל אותו העיקרון: חטאינו פוגעים לא רק במוניטין שלנו, אלא - חמור מכך - בשמו הטוב של אלוהים, שאנו מצהירים שאנו עובדים אותו. למעשינו הרעים ישנן גם כן השלכות מזיקות על מאמצי הבישור שלנו. כמה אנשים דחו את אמונתנו בגלל מעשיהם הרעים של אנשים המתיימרים לשרת את המשיח?

`"שמו הטוב של ה' וכבודו של המשיח כרוכים בעיצוב אופיים של אנשי האלוהים ובהבאתם לכליל השלמות" - אלן ווייט, חמדת הדורות, 543. כיצד אתם מבינים אמת חשובה זו וכיצד היא אמורה להשפיע על חיי האמונה שלכם?`