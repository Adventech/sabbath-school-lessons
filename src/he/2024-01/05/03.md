---
title: 'בשערי המוות'
date: 29/01/2024

---

`קראו תהלים 41:2-5; תהלים 88:3-12 ותהלים 102:4-6,12,24,25. אלו חוויות מתוארות בקטעים לעיל? אלו אמירות מדברות אליכם באופן מיוחד?`

תפילות אלו להצלה ממחלות וממוות מוכיחות שאנשי אלוהים אינם חסינים מצרותיו של עולמנו החוטא. מזמורים אלו חושפים את ייסוריו הקשים של מחבר התהלים. הוא מרגיש חסר כוח, מתייבש כמו עשב בחום, לא מסוגל לאכול, עזוב בין המתים כמו הרוגים בקבר, מרגיש מתועב בעיני חבריו, מתייסר ומיואש.

מזמורים רבים יוצאים מתוך נקודת הנחה שה' התיר צרות מסוימות בגלל חוסר ציותו של עם ישראל. המחבר יודע שהחטא עשוי להוביל למחלות שונות, ולכן הוא מבקש סליחה לפני שהוא מבקש מה' שירפא אותו (תהלים 41:4,5). יחד עם זאת, מזמורים אחרים - כגון תהלים פ"ח ותהלים ק"ב - מכירים בעובדה שאנשי אלוהים סובלים גם על לא עוול בכפם, קשה ככל שיהיה להבין את הסיבה לכך.

בתהלים פ"ח, מחבר המזמור טוען שאלוהים עצמו הביא אותו על סף מותו (פ60:5-7). עם זאת, שימו לב שאפילו כשנשמעות התלונות הנועזות ביותר, קינתו של המחבר היא אקט של אמונה, שהרי אם ה' התיר את אותה צרה מתוך ריבונותו המוחלטת, הוא גם יוכל לשקם את מצבם של בני עמו.

על סף הקבר, המשורר מהלל את נפלאותיו ואת מעשי האהבה, הנאמנות והצדק של אלוהים (תהלים 88:11-13). על אף שהוא מרגיש מוכה על ידי אלוהים, מחבר התהלים נאחז בו. למרות ייסוריו, הוא עדיין מאמין באהבתו של ה' ויודע שרק בו נמצאת הישועה. הפצרותיו של המשורר מגלות לא רק שהוא חווה סבל בחייו, אלא גם שהוא מכיר מקרוב את חסדו של ה' ומבין ששני מושגים אלו אינם בהכרח סותרים זה את זה.

במילים אחרות, שתי עובדות אלו לגבי ה' - שהוא מאפשר סבל וגם מציל את האדם ממנו - הן למעשה המחשות של ריבונותו המוחלטת. הידיעה שאלוהים נמצא בשליטה מלאה מפיחה בנו תקווה. כשאנו קוראים את תהלים פ"ח לאור ייסוריו של המשיח, אנו משתוממים מעומק אהבתו, שגרמה לו להסכים לעבור בשערי המוות למען האנושות החוטאת.

`חשבו על ייסוריו של ישוע על הצלב ועל כל סבלו בעטיו של החטא. כיצד אמורה מציאות זו - שאלוהים עצמו עבר במשיח סבל גדול יותר מכל אחד מאיתנו - לסייע לנו לשמור על אמונתנו, אפילו בזמנים של ייסורים ותלאות?`