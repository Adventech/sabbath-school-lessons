---
title: 'אַיֵּה אֱלֹהֶיךָ?'
date: 30/01/2024

---

`קראו תהלים 42:2-4, תהלים 63:2, תהלים 69:1-3 ותהלים 102:2-8. מה גורם למחבר התהלים להתייסר?`

מחבר התהלים מתייסר לא רק בגלל סבלו האישי בפרט או סבלם של אנשי אלוהים בכלל, אלא בעיקר בשל חוסר התייחסותו לכאורה של אלוהים לקשייהם. היעדרותו של ה' נתפסת כצמא בארץ יבשה (תהלים 42:2-4; 63:2) וכעינויים קשים (תהלים 102:3-5). המשורר מרגיש רחוק מאלוהים ומשווה עצמו לציפור בודדה: "דָּמִיתִי לִקְאַת מִדְבָּר [עוף לילה שקולו דומה לקול בכייה], הָיִיתִי כְּכוֹס חֳרָבוֹת [ציפור לילה שמייללת]. שָׁקַדְתִּי וָאֶהְיֶה כְּצִפּוֹר בּוֹדֵד עַל-גָּג" (תהלים 102:7,8).

ציון המדבר מדגיש את תחושת הניתוק מאלוהים. ציפור "בּוֹדֵד[ה] עַל-גָּג" נמצאת מחוץ לקן הטבעי שלה או למקום מבטחים עבורה. מחבר התהלים קורא לאלוהים "מִמַּעֲמַקִּים" - ממקום שנתפס על ידו כטביעה במים עמוקים (תהלים 69:2-4; 130:1). דימויים אלו מתארים מצב מעיק שאין ממנו הצלה ללא התערבותו של אלוהים.

`קראו תהלים 10:12, תהלים 22:2, תהלים 27:9 ותהלים 39:13. כיצד מגיב המשורר להיעדרותו לכאורה של אלוהים?`

לאור מזמורים אלו, ראוי לציין את נחישותו המדהימה של מחברי התהלים לא לשתוק אל מול שתיקתו של ה'! הם מאמינים בכוח התפילה, שכן הם יודעים שהם פונים לאל חי ומלא חסד ורחמים. אלוהים עדיין שם, אפילו ברגעים שבהם נדמה שהוא אינו נמצא לידם. הוא עדיין אותו האלוהים ששמע אותם בעבר, ולכן הם סמוכים ובטוחים שהוא שומע אותם גם כעת.

ההזדמנויות שבהן אלוהים שותק גורמות להם לעשות חשבון נפש ולדרוש את ה', תוך שהם מתוודים על חטאיהם ופונים אליו בענווה. הם יודעים שה' לא ישתוק לעולם. למעשה, המזמורים מלמדים אותנו שעלינו לשמור תמיד על התקשורת עם ה', על אף נסיבות החיים.

`מה אנו למדים מתגובותיו של מחברי התהלים לשתיקתו לכאורה של אלוהים? כיצד אתם מגיבים כשנדמה שאלוהים שותק? מה מחזיק את אמונתכם?`