---
title: 'עזרה מתוך המשכן'
date: 25/01/2024

---

`קראו תהלים 3:5; 14:7; 20:2-4; 27:5; 36:9; 61:5 ו-68:6,36. מהיכן מגיעה עזרתו של ה' על פי פסוקים אלו?`

הנושאים של מפלט רוחני ופיזי ושל עזרה בעת צרה מופיעים בפסוקים לעיל בהקשר של המשכן - שהוא בהגדרתו מקום של עזרה, ביטחון וישועה. המשכן הוא מקלט עבור אנשי אלוהים הנמצאים במצוקה. ה' מגן על היתומים ועל האלמנות ומחזק את עמו מתוך המשכן. כש"מִצִּיּוֹן, מִכְלַל-יֹפִי, אֱלֹהִים מוֹפִיעַ" (תהלים 50:2), צדקתו של ה' באה לידי ביטוי במשפטיו וברכותיו מורעפות על עמו (תה' 84:5; 128:5; 134:3).

המשכן כמקום מפלט מעניק ביטחון רב יותר מכל מקום אחר בעולם, שכן ה' בכבודו ובעצמו שוכן בו. נוכחותו של ה' - ולא בניין המשכן היציב - מעניקה ביטחון זה. בדומה לכך, הר ציון - ההר שעליו ה' יושב - גדול ומרשים יותר מכל הר אחר בתיאורי המזמורים, למרות שהוא לא יותר מגבעה צנועה (תהלים 68:16,17; ישעיהו 2:2).

`"כִּי אֵין לָנוּ כֺּהֵן גָּדוֹל שֶׁאֵינוֹ יָכוֹל לָחוּשׁ עִמָּנוּ אֶת חֻלְשׁוֹתֵינוּ, אֶלָּא אֶחָד שֶׁהִתְנַסָּה בַּכֺּל כָּמוֹנוּ מִבְּלִי חֵטְא. עַל כֵּן, נִקְרְבָה בְּבִטָּחוֹן אֶל כֵּס הַחֶסֶד לְקַבֵּל רַחֲמִים וְלִמְצֺא חֶסֶד לְעֶזְרָה בְּעִתָּהּ" (עברים 4:15,16). כיצד עולות האמירות בפסוקים אלו בקנה אחד עם אמירותיו של מחבר התהלים לגבי המשכן?`

קדושתו של היכל ה' גורם למחבר התהלים להכיר בכך שכל בני האדם חוטאים ולא ראויים לחסדו של ה', ולטענתו ישועתם מושתתת על נאמנותו ועל חסדו של אלוהים בלבד (תהלים 143:2,9-12). אין לנו כל זכות לפני ה'. רק כאשר האדם נמצא ביחסים נכונים עם אלוהים באמצעות חזרה בתשובה וקבלת חסדו וסליחתו, באפשרותו לפנות לה' ולהפציר בו שיושיע אותו. עבודת המשכן סימלה את מלאכת הישועה בישוע המשיח.