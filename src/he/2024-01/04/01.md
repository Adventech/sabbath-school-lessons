---
title: 'יְהוָה שָׁמַע וּמִכָּל צָרוֹתָם הִצִּילָם'
date: 20/01/2024

---

### קראו את הפסוקים הבאים לקראת שיעור השבת השבועי
תהלים 139:1-18; תהלים קכ"א; תהלים 17:8; מתי 23:37; קורינתים א' 10:1-4; עברים 4:15,16.

> <p>פסוק לשינון</p>
> "צָעֲקוּ וַיהוָה שָׁמֵעַ וּמִכָּל צָרוֹתָם הִצִּילָם" (תהלים 34:18).

התהלים מדגישים שוב ושוב שהאל העליון, שברא ומקיים את היקום כולו, גם מגלה עצמו כאל אישי, היוזם ומטפח יחסים עם בני עמו. אלוהים קרוב לעמו ולבריאתו, הן בשמים והן בארץ (תהלים 73:23,25). על אף שה' "הציב את כיסאו בשמים" (תהלים 103:19) ו"רוכב על העננים" (תהלים 68:5), הוא גם "קָרוֹב לְכָל-קֹרְאָיו, לְכֹל אֲשֶׁר יִקְרָאֻהוּ בֶאֱמֶת" (תהלים 145:18). התהלים מרוממים את ה' כאל החי שפועל למענם של אלה שקוראים לעזרתו (תהלים 55:17-23). משמעותם הרבה של המזמורים טמונה דווקא בעובדה שהם מופנים לאל החי, ששומע ועונה לתפילות!

עלינו לזכור שהמענה הראוי מצדנו לקרבתו של ה' הוא חיי אמונה וציות למצוותיו - אף מענה אחר לא יתקבל על ידו, כפי שעולה בבירור מתוך ההיסטוריה של עם ישראל.

*למדו את השיעור השבועי לקראת שבת ה-27 בינואר.