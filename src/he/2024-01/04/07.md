---
title: 'נקודות למחשבה'
date: 26/01/2024

---

קראו אלן ווייט, אבות האומה ונביאי ישראל, פרק י"ח - "ליל המאבק". מה אנו למדים מניסיונו של יעקב על כוחה של התפילה ועל ביטחון ללא הסתייגויות בה'?

התהלים מחזקים את אמונתנו בה' ומציגים אותו כמפלט בטוח עבור כל מי שמשליך עליו את יהבו ומקדיש לו את חייו. "אלוהים יחולל גבורות ונצורות בעבור אנשים הבוטחים בו. אנשים המתיימרים להיות אנשי אלוהים אינם בעלי כוח רב, שכן הם בוטחים בחוכמתם, ואינם נותנים לה' הזדמנות להפגין את גבורתו בעבורם. הקדוש ברוך הוא יסייע לילדיו בכל צרה ומצוקה אם רק ישליכו עליו את כל יהבם, ישימו בו את מבטחם ויצייתו לו בנאמנות" - אלן ווייט, אבות האומה ונביאי ישראל, 366.

יחד עם זאת, חלק מהמזמורים עשויים לאתגר אותנו, שכן הבטחותיהם אינן עולות בקנה אחד עם מצבנו הנוכחי. בהזדמנויות אלו, עלינו ללמוד לסמוך על טובו של ה', שבא לידי ביטויו המוחלט על מזבח הצלב.

מנגד, קיימת גם האפשרות להשתמש בתהלים על מנת לטפח תקוות שווא. תשובתו של ישוע לשימוש המעוות של השטן בתהלים 91:11,12 מגלה לנו שאין להתבלבל בין ביטחון בה' לבין הניסיון לפתות אותו (מתי 4:5-7), דהיינו לבקש ממנו ביומרה לעשות דבר שמנוגד לרצונו. "הניצחונות הכבירים ביותר של קהילת המשיח או של המאמין אינם אלה המושגים באמצעות כשרון, חינוך, עושר או חסדי הזולת. הניצחונות הגדולים ביותר מושגים במפגש אישי עם ה' בלשכתו של מלך המלכים, כאשר ידה של האמונה הכנה והאיתנה אוחזת בחוזקה בזרוע הגבורה" - אלן ווייט, אבות האומה ונביאי ישראל, 152.

**שאלות לדיון**:

`דנו בכיתה סביב התשובה לשאלה האחרונה ביום חמישי על האמון בה' במצבים קשים בחיינו. כיצד ניתן להבין אירועים אלו ומדוע הם קרו לנו למרות כל ההבטחות הנפלאות בספר תהלים על הגנתו של ה'? בנוסף, חשבו גם על השאלה הבאה: האם מחבר התהלים, שכתב על אותן ההבטחות, סבל בחייו או הכיר אנשים שנפגעו במצבים שונים בחייהם?`

`כיצד נוכל לפתח אמון ללא הסתייגויות בה' בכל נסיבות חיינו (ראו לדוגמה תהלים 91:14; 143:8,10; 145:18-20)? מה עלול לפגוע בבטחוננו בו? מדוע חשוב לבטוח בו בזמנים טובים לפני שנוכל לבטוח בו בעת צרה?`