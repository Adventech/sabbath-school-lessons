---
title: 'רִגְזוּ וְאַל תֶּחֱטָאוּ!'
date: 07/02/2024

---

`קראו תהלים 58:7-9, תהלים 69:23-29, תהלים 83:10-18, תהלים 94:1,2 ותהלים 137:7-9. אלו רגשות מובעים במזמורים אלו? מי אמור לבצע את גזר הדין על פי מזמורים אלו?`

חלק מהמזמורים פונים לאלוהים בבקשה להתנקם באנשים או בעמים מסוימים שהתכוונו לפגוע או כבר פגעו במחברי התהלים או בבני עמים. ייתכן ומזמורים אלו מביכים או מבלבלים אותנו בשל השפה הקשה או בשל אי-התאמתם לכאורה לעקרון המקראי של אהבה לאויבים (מתי 5:44). ואולם, זעמו של מחברי התהלים כנגד חוסר הצדק ודיכוי הצדיקים הוא טוב ונכון. משמעותו היא שהמשורר לקח את סוגיית הטוב והרע יותר ברצינות מאנשים אחרים. הוא רגיש מאוד לאי-הצדק בעולם שנעשה לא רק כנגדו, אלא כנגד רבים אחרים.

יחד עם זאת, מחבר התהלים אינו מציע את עצמו כסוכנו של אלוהים לענייני נקמות. במקום זאת, הוא משאיר את נושא השכר והעונש בידיו של אלוהים בלבד. המזמורים מזכירים את קללות הברית (דברים 27:9-16) ומפצירים בה' שיפעל כפי שהבטיח לעמו.

התהלים אינם רק תפילותיו האישיות של המחבר, אלא הצהרות נבואיות לגבי משפטו של אלוהים הממשמש ובא. תהלים קל"ז חושף את הכרעותיו של אלוהים במשפט בבל, כמתואר גם על ידי הנביאים. ההשמדה שהבבלים תכננו כנגד עמים אחרים תהיה בסוף מנת חלקם. מזמורים אלו מכילים אזהרות אלוהיות רבות שהרוע ייענש באופן מוחלט.

משפטיו של ה' מלאי צדק וחסד. ה' קורא לילדיו להתפלל עבור אלה שפוגעים בהם ואפילו לקוות לחזרתם בתשובה (תהלים 83:19; ירמיהו 29:7). יחד עם זאת, כשאנו מנסים להתאים מזמורים אלו לעיקרון המקראי של אהבת האויבים, עלינו להיזהר לא למזער את החוויה המייסרת המתוארת בהם.

ה' מכיר בסבלם של ילדיו ומבטיח להם ש"יָקָר בְּעֵינֵי יְהוָה הַמָּוְתָה לַחֲסִידָיו" [יקר בעיני ה' מותם של אוהביו] (תהלים 116:15). הצדק של אלוהים גורם לאנשיו להרגיש חובה להרים את קולם במחאה נגד הרוע ולבקש את ביאתה של מלכותו. בנוסף, מזמורים אלו גם נותנים קול לסובלים ומזכיר להם שה' מודע לסבלם ושיום הדין והצדק ממשמש ובא.

`מי אינו מפנטז לעיתים על נקמה באלה שפגעו קשות בהם או ביקיריהם? כיצד עשויים המזמורים לעיל לסייע לנו להתייחס לרגשות אלו בצורה נכונה?`