---
title: 'נקודות למחשבה'
date: 09/02/2024

---

קראו אלן ווייט, מחשבות מהר הברכה, פרק ב' - "אשרי".

התהלים הם מזמורי מחאה כנגד האדישות האנושית לחוסר צדק וסירוב מוחלט לקבל את קיום הרוע. התמריץ העיקרי שלהם אינו הרצון לנקום, אלא הקנאות לכבודו של ה' והרצון לפאר את שמו. על כן, שמחתם של הצדיקים בשעה שהם רואים את נקמתו של ה' ברוע וברשעים נכונה ולגיטימית בהחלט, שכן רק בדרך זו שמו של ה' מפואר והצדק שלו משוקם בעולם (תהלים 58:11,12). התהלים מדרבנים את בני האדם להרים את קולם כנגד הרוע ולדרוש את ביאתה של מלכות ה' במהרה בימינו. בתהלים אנו מקבלים הבטחות לגבי נחמה אלוהית ושחרור מן הרוע. אכן יש אלוהים השופט בארץ!

"'אַשְׁרֵיכֶם אִם יְחָרְפוּ וְיִרְדְּפוּ אֶתְכֶם וְיַעֲלִילוּ עֲלֵיכֶם בִּגְלָלִי', ישוע אמר, 'שִׂמְחוּ וְגִילוּ,' ובכך הפנה את תשומת לבם של שומעיו אל הנביאים שדברו בשם ה’ כדוגמא של 'סֵבֶל וְארֶֹךְ רוּחַ' (אגרת יעקב ה‘ 10). הבל, "המאמין" הראשון מבניו של האדם הראשון, מת כקדוש מעונה. חנוך הלך עם אלוהים, והעולם לא הכירו. לפני המבול נח ספג דברי לעג ובוז כקנאי דת קיצוני הזורע בהלה לחינם. 'אֲחֵרִים עֻנּוּ עַד מָוֶת וְלֹא הִסְכִּימוּ לְהִנָּצֵל, לְמַעַן יַשִיֹגוּ תְּחִיָּה טוֹבָה יוֹתֵר. אֲחֵרִים הִתְנַסּוּ בְּחֶרְפַּת לַעַג'" (אל העברים יא‘: 35-36) - אלן ווייט, מחשבות מהר הברכה, ע40:27.

**שאלות לדיון**:

`מאחר ובעיית הרוע עלולה לגרום לנו לשים בספק את שליטתו של ה' בעולם, כיצד נוכל לפתח אמונה חזקה שתעמוד איתנה כנגד פיתויים? דהיינו, על מה עלינו להתמקד על מנת לשמור על אמונתנו באהבתו, טובו וכוחו של ה'? מה אנו למדים מקרבן המשיח לגבי אלוהים ואופיו?`

`מדוע חשוב לא להישען על אמצעים אנושיים (מנהיגים, מוסדות, תנועות חברתיות וכו') כמקור לחכמה אולטימטיבית ולפתרון לחוסר הצדק בעולם, אלא לסמוך אך ורק על דבר ה' ועל משפטו?`

`מהן ההשלכות המעשיות של העובדה שהמשכן הוא מקום המשפט של אלוהים?`

`כיצד עלינו להבין את השפה הקשה בחלק מהמזמורים? כיצד שפה זו מסייעת לנו להתייחס לאנושיותם של מחברי התהלים?`