---
title: 'עד מתי תשפטו באִי-צדק?'
date: 06/02/2024

---

ה' הסמיך את מנהיגי ישראל בסמכות שיפוטית, על מנת לשמור על הצדק בקרב עמו (תהלים 72:1-7,12-14). מלכי ישראל היו אמורים להביא לידי ביטוי את סמכותם בהתאם לרצון האלוהי. דאגתם העיקרית של מנהיגי העם הייתה אמורה להיות הבטחת השלום והצדק בארץ והטיפול בחלשים של החברה - רק בתנאים אלו הבטיח ה' שגשוג חברתי עבור העם כולו. בנוסף, ה' קבע שכסאו של המלך יתחזק רק בזכות נאמנותו לה', ולא על ידי כוח אנושי.

`קראו תהלים פ"ב. מה קורה כשמנהיגי העם משחיתים את דרכיהם ועושקים את האנשים שהוסמכו להגן עליהם?`

בתהלים פ"ב, ה' מודיע על גזר דינו כנגד שופטי ישראל המושחתים. ה"אֱלֹהִים" (תהלים 82:1,6) המוזכרים כאן אינם אלים פגניים או מלאכים, שכן הם מעולם לא קיבלו את התפקיד לעשות צדק עבור עמו של אלוהים, ולכן גם לא ניתן לבוא אליהם בטענות שלא עמדו במשימתם. הטענות הרשומות בתהלים 82:2-4 מהדהדות את חוקי התורה ומזהים שוב את ה"אֱלֹהִים" כמנהיגי ישראל (דברים 1:16-18, דברים 16:18-20, יוחנן 10:33-35). ה' מְתחקר אותם על מנת לגלות אם הם שופטים בצדק את העם ולבסוף מודיע על עונשם, שכן נמצאו אשמים בחוסר צדק משווע כלפי החלשים של החברה. המנהיגים מתנודדים באפלה (תהלים 82:5), מאחר והם נטשו את האור - את תורת ה' (תהלים 119:105).

הכתובים מדגישים את העובדה שה' הוא האלוהים ושאין מלבדו. ה' חולק את שליטתו על העולם עם מנהיגים אנושיים שהוא קבע כנציגיו (רומים 13:1). ואולם, למרבה הצער, נציגים אלו לא תמיד מילאו את תפקידם בנאמנות לאורך ההיסטוריה - כולל כיום - אלא לעיתים עיוותו והשחיתו אותו.

מזמור פ"ב חושף בלעג את כפירתם של חלק מהמנהיגים, שראו עצמם כ"אֱלֹהִים" - מעל החוק ומעל בני אדם אחרים. למרות שאלוהים העניק סמכות וזכויות יתר למנהיגיו של עם ישראל על מנת להיות נציגיו ו"בְנֵי עֶלְיוֹן", הוא מוותר כעת על אותם מנהיגים מושחתים. ה' מזכיר להם שהם בני תמותה ונמצאים תחת אותם חוקים כמו שאר בני האדם. אף אדם אינו נמצא מעל החוק של אלוהים (תהלים 82:6-8). ה' ישפוט את העולם כולו וגם אנשי אלוהים יתנו דין וחשבון לבוראם. לכן, על אנשי אלוהים ומנהיגיהם לחקות את הדוגמה המושלמת של השופט האלוהי ולהשליך את יהבם על ה'.

`איזו סמכות יש לכם על אחרים? האם אתם משתמשים בה בצורה צודקת? עשו חשבון נפש אישי.`