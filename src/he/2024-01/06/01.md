---
title: 'אתגלה ואפעל למען עמי!'
date: 03/02/2024

---

### קראו את הפסוקים הבאים לקראת שיעור השבת השבועי
תהלים 18:4-19; תהלים 41:2-4; דברים 15:7-11; תהלים פ"ב; תהלים 96:6-10; תהלים 99:1-4; רומים 8:34.

> <p>פסוק לשינון</p>
> "'מִשֹּׁד עֲנִיִּים, מֵאֶנְקַת אֶבְיוֹנִים - עַתָּה אָקוּם!' יֹאמַר יְהוָה. 'אָשִׁית בְּיֵשַׁע יָפִיחַ לוֹ'" [בגלל סבלם של העניים, בגלל אנחת הכאב של הנזקקים, אפעל כעת, אמר ה'. אציל אותם ממי שנושף לעברם בבוז] (תהלים 12:6).

העידן שלנו אינו התקופה היחידה בהיסטוריה שבה הרוע, חוסר הצדק והעושק שלטו בכיפה - גם מחברי התהלים חיו בתקופה שכזו. לכן, בין התפקידים המגוונים שהיו למחברי התהלים, הם היו גם מעין "תנועת מחאה" כנגד האלימות והעושק בעולם.

לה' יש אורך רוח והוא נמנע מלהביע את זעמו, שכן ברצונו שכל החוטאים יחזרו בתשובה וישנו את דרכם (כיפא ב' 3:9-15). יחד עם זאת, למרות שעיתוי התערבותו של ה' בעולם לא תמיד זהה עם הציפיות האנושיות, יום הדין הגדול ממשמש ובא (תהלים 96:13; 98:9). עלינו לבטוח בה' ולסמוך על הבטחותיו עד שיום מיוחל זה אכן יגיע!

רק הבורא, שבסיס מלכותו הם צדק ויושר (תהלים 89:15, 97:2), יודע להעניק, בחכמתו העליונה, יציבות ושגשוג לעולם. למשפטו של ה' ישנם שני היבטים - הצלת הצדיקים המעונים והשמדת הרשעים (תהלים 7:7-18). כך הוא הבטיח לנו וכך אכן יקרה. יום הדין יגיע - אבל בעיתוי של אלוהים, ולא שלנו, נקודה שמחבר המזמור דואג להדגיש.

*למדו את השיעור השבועי לקראת שבת ה-10 בפברואר.