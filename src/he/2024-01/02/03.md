---
title: 'ביטחון בזמנים קשים'
date: 08/01/2024

---

כל המאמינים עברו תקופות של סבל וייאוש, שבהם שאלו את עצמם מדוע אלוהים אפשר לאותן צרות לבוא עליהם. גם מחברי התהלים עברו תקופות קשות בחייהם וקיבלו השראה אלוהית להעלות על הכתב את חוויותיהם.

`קראו תהלים מ"ד. מה אנו למדים ממזמור זה ומדוע מסרו כה רלוונטי עבור המאמינים מכל הדורות?`

הסלקטיביות בבחירת המזמורים שאנו משתמשים בהם במהלך ההלל בקהילה משקפת במידה ניכרת את המבחר המוגבל של המצבים הנפשיים והמילים שאנו מוכנים להביע בהלל המשותף שלנו. ייתכן והגבלה זו אף מצביעה על חוסר יכולתנו או על הקושי האמיתי שלנו להתמודד עם המציאויות האפלות של החיים. אמנם לעיתים אנו מרגישים שאלוהים נוהג כלפינו בצורה לא הוגנת ברגעי הסבל שלנו, אך איננו חושבים לנכון להביע מחשבות אלו בהלל הפומבי - ואפילו לא בתפילות האישיות!

חוסר נכונות זו עלולה לגרום לנו להחמיץ את עצם תכליתו של ההלל המשותף. בנוסף, חוסר יכולתנו להביע בכנות ובפתיחות את רגשותינו ואת השקפותינו בפני אלוהים בתפילה האישית עלולה להפוך אותנו לבני ערובה של רגשותינו ולפגוע בביטחוננו לגשת לאלוהים. כשאנו מתפללים באמצעות המזמורים, אנו מרגישים רגועים שלא נצטרך לצנזר את רגשותינו או להתכחש לחווייתנו בזמן התפילה או ההלל.

תהלים מ"ד, לדוגמה, עשוי לסייע למאמינים להביע את חוויתם כקורבנות חפים מפשע במצב מסוים בצורה חופשיה. התפילות על בסיס התהלים מסייעות למאמינים לחוות חופש מחשבה ודיבור בתפילותיהם. המזמורים מעמידים לרשותנו מילים או מושגים שלא היינו מעיזים לבטא אותם בעצמנו: "לֹא-נָסוֹג אָחוֹר לִבֵּנוּ וַתֵּט אֲשֻׁרֵינוּ מִנִּי אָרְחֶךָ. כִּי דִכִּיתָנוּ בִּמְקוֹם תַּנִּים וַתְּכַס עָלֵינוּ בְצַלְמָוֶת" [לבנו לא נסוג לאחור, ורגלינו לא עזבו את דרכך. בכל זאת שלחת אותנו למקום שומם וכיסית אותנו בצל המוות] (תהלים 44:19,20).

יחד עם זאת, שימו לב לפתיח של מזמור מ"ד. המחבר מדבר על האופן שבו אלוהים חולל בעבר ניסים ונפלאות עבור עמו. על כן, המחבר מביע את בטחונו באלוהים ו"לֹא בְּקַשְׁתּוֹ" (פסוק 7).

צרות הן לחם חוקם של  אנשי אלוהים. רשימת הסבל והיגון ארוכה וקשה מנשוא. ואולם, אפילו בעיצומם של הקשיים, המחבר פונה לאלוהים ומבקש ממנו שיושיע אותו: "פְּדֵנוּ לְמַעַן חַסְדֶּךָ" (פסוק 27). אם כן, אפילו בעת צרה, המחבר מודע לממשותו של אלוהים ושל אהבתו!

`כיצד ההסתמכות על חוויות קודמות, שבהן הרגשתם את אלוהים קרוב, עוזרת לכם בזמנים קשים, שבהם אלוהים נראה רחוק מן העין?`