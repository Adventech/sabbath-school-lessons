---
title: 'נקודות למחשבה'
date: 12/01/2024

---

קראו תהלים 42:9 ואלן ווייט, השכלה, פרק י"ז, "מזמור ושיר". מהו הקשר בין תפילה לבין שירים על פי טקסטים אלו שנכתבו בהשראה אלוהית?

אלן ווייט מתארת את מזמורי החרטה של דוד (תהלים נ"א, לדוגמה) כשפת נפשו וכתפילות הממחישות את החרטה האמיתית שלו על חטא (ראו הדרך אל המשיח, 19-21). היא מעודדת את המאמינים ללמוד בעל פה פסוקים מתוך ספר תהלים כאמצעי לחיזוק המודעות לנוכחותו של אלוהים בחייהם ומדגישה שישוע עצמו נשא את קולו לאלוהים באמצעות מילים מתוך המזמורים ברגעי התמודדותו עם פיתויים ופחדים. היא כותבת: "כמה פעמים במהלך ההיסטוריה חזרו ונשנו מאורעות רוחניים שכאלה! כמה פעמים הגיעה הנשמה הטועה לידי חרטה ואמונה דרך מילותיו של זמר קדוש, והפיקה ממנו תקווה, אהבה ושמחה! [...] שירים רבים הם בעצם תפילה" - אלן ווייט, השכלה, 115,120.

כשאנו מתפללים ושרים את המזמורים, אנו שואבים מתעוזתם, נחישותם ותקוותם של מחברי התהלים. הם מעודדים אותנו להתקדם במסענו הרוחני ומנחמים אותנו במחשבה שאנחנו לא לבד. אחרים הלכו בדרך קשה זו לפנינו והגיעו ליעד בעזרת ה'. בתוך כך, התהלים גם מגלים לנו ניצוצות של תפילתו של המשיח למעננו, שכן "חַי הוּא תָּמִיד כְּדֵי לְהַפְגִּיעַ בַּעֲדֵנוּ" (עברים 7:25).

השימוש בתהלים בתפילה ובהלל מעלה את מודעותה של הקהילה לקשת הרחבה של חוויות אנושיות ומלמד את המאמינים להביא חוויות נפשיות מגוונות אלו לידי ביטוי בהלל הפומבי. התהלים הם תפילות ושירים אלוהיים-אנושיים. על כן, שילובם הקבוע של המזמורים בהלל מקרב את קהילת המאמינים להגשמת רצונו של אלוהים ולקבלת חסדו המרפא.

**שאלות לדיון**:

`מדוע התפילות הספונטניות והלא מודרכות אינן הדרך היחידה להתפלל? כיצד חיי התפילה שלנו עשויים להתברך באמצעות התהלים - תפילות המקרא?`

`כיצד עשויים התהלים להעשיר גם את חיי התפילה המשותפים של הקהילה? שוחחו על דרכים מעשיות שבהן קהילתכם המקומית תוכל לעודד את השימוש בתהלים בזמן ההלל.`

`מה מחברי התהלים מגלים לנו על מורכבותו של מסע האמונה ועל כוחו המרפא של חסד ה'?`