---
title: 'למד אותנו להתפלל'
date: 06/01/2024

---

### קראו את הפסוקים הבאים לקראת שיעור השבת השבועי
תהלים 105:5; קולוסים 3:16; יעקב 5:13; תהלים מ"ד; תהלים כ"ב; תהלים י"ג; תהלים 60:1-5.

> <p>פסוק לשינון</p>
> "הוּא הָיָה בְּמָקוֹם כָּלְשֶׁהוּ וְהִתְפַּלֵּל. כְּשֶׁסִּיֵּם אָמַר לוֹ אֶחָד מִתַּלְמִידָיו: 'אֲדוֹנִי, לַמֵּד אוֹתָנוּ לְהִתְפַּלֵּל, כְּשֵׁם שֶׁגַּם יוֹחָנָן לִמֵּד אֶת תַּלְמִידָיו'" (לוקס 11:1).

האמונה שלפיה רק התפילות הספונטניות - שלא נלמדו קודם לכן, אלא יוצאות ישר מהלב - הן תפילות אמיתיות היא יחסית רווחת בקרב המאמינים במשיח. ואולם, תלמידיו של ישוע תוגמלו בצורה מדהימה כשביקשו ממנו ללמדם כיצד להתפלל. יתרה מזו, אלוהים עצמו הניח ספר תפילה בלב לבם של הכתובים - לא רק כדי לגלות לנו כיצד התפללו אנשי האמונה לאורך הדורות, אלא גם כדי ללמד אותנו כיצד להתפלל כיום.

במשך אלפי שנים, התהלים עיצבו את תפילותיהם של אנשי אלוהים - כולל את תפילותיו של ישוע עצמו (דברי הימים א' 16:7,9; נחמיה 12:8; מתי 27:46; אפסים 5:19). השבוע נלמד על התפקיד שמזמורי התהלים מילאו בחייהם של אנשי אלוהים ועל האופן שבו הם סייעו להם לעבור את מסע חייהם ולצמוח רוחנית ביחסיהם עם ה'. עלינו לזכור שמזמורי התהילים הם למעשה תפילות. על כן, מזמורים אלו בעלי ערך עצום לא רק בשל תובנותיהם התיאולוגיות, אלא גם בשל הדרכים הרבות והמגוונות שבהן הם עשויים להעשיר ולשפר את תפילותינו - האישיות והמשותפות גם יחד. השימוש במזמורים כתפילות סייע למאמינים רבים לשמור על חיי תפילה קבועים ומשמעותיים.

אנו ממשיכים ללמוד מספר תהלים והשבוע נתמקד במצבים פחות נעימים בחיינו, כשהדברים אינם פועלים על פי תוכניותינו.

*למדו את השיעור השבועי לקראת שבת ה-13 בינואר.