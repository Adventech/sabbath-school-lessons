---
title: 'המזמורים כבסיס לתפילה'
date: 07/01/2024

---

`קראו תהלים 105:5, קולוסים 3:16 ויעקב 5:13. מהו מקומם של התהלים בחוויית ההלל של המאמין?`

שיטה פשוטה לשילוב התהלים בחיי היומיום שלנו היא להקדיש זמן לקריאת מזמור אחד מדי יום, החל מתהלים א'. שיטה חלופית היא לקרוא בכל פעם מזמור שמתאים למצבנו האישי באותם רגעים, מתוך מגוון רב של תהלים - מזמורי קינה, הודיה, שירה, חרטה, חכמה (חיפוש אחר חוכמתו והדרכתו של אלוהים), מזמורים היסטוריים או מזמורים הכוללים רגשי כעס וזעם. במהלך רבעון זה, נלמד רבים מאותם מזמורים, יחד עם ההקשר ההיסטורי שבו נכתבו.

`אם כן, כיצד לקרוא את התהלים?`

ראשית, קראו את המזמור, חשבו עליו והתפללו. חשבו על היבטים שונים במזמור, כגון האופן שבו המחבר פונה לאלוהים והסיבה לתפילתו. נסו להבין כיצד מצבכם דומה לחווייתו של המחבר וכיצד מזמור זה עשוי לעזור לכם להביע במילים את חווייתכם האישית. תופתעו לגלות כמה פעמים תזדהו עם הדברים הכתובים במזמור ותתרגשו מהם!

במידה ואתם מגלים דברים מאתגרים במזמור - לדוגמה, תיקון של תקווה כוזבת שהייתה לכם לגבי הבעיה שאתם מתמודדים אתה - הגו בכך. חשבו על מסר המזמור לאור אופיו ועבודתו של המשיח למען הישועה, וגם לאור התקווה ארוכת הטווח שהגשמת תכנית הישועה במשיח מפיחה בנו. כפי שאנו יודעים - או אנו אמורים לדעת - תמיד מומלץ לקרוא את הכתובים לאור קרבנו של המשיח.

בנוסף, חפשו סיבות חדשות לתפילה, כפי שהן עולות מן הטקסט, וחשבו על חשיבותן עבורכם, עבור קהילתכם ועבור העולם כולו. בקשו מאלוהים שיחרוט את דברו על ליבכם. במידה והמזמור מתאים למצב שאדם שאתם מכירים עובר כרגע, הפגיעו בעדו בתפילה. התהלים עשויים לתרום בהיבטים שונים לחיינו ותמיד נרוויח אם נקרא ונפנים את המסרים הכתובים בהם למענו.

`מהי משמעות המשפט "דְּבַר הַמָּשִׁיחַ יִשְׁכֺּן נָא בְּקִרְבְּכֶם בְּשֶׁפַע" (קולוסים 3:16)? מדוע קריאת הכתובים היא הצעד הראשון והחיוני ביותר של חוויה זו?`