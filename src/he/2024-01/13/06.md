---
title: 'בָּעֶרֶב יָלִין בֶּכִי וְלַבֹּקֶר רִנָּה'
date: 28/03/2024

---

`קראו תהלים 5:4, תהלים 30:6, תהלים 49:15, תהלים 59:17, תהלים 92:3, תהלים 119:147, כיפא ב' 1:19 והתגלות 22:16. איזה זמן של היום מתואר בצורה סמלית כזמן הגאולה האלוהית ומדוע?`

בספר תהלים, הבוקר מתואר לעיתים קרובות כזמן המצופה לגאולתו של אלוהים. הבוקר מסמל את חסדו של ה', השם קץ ללילה ארוך של יאוש וייסורים (תהלים 130:5,6). במזמור קמ"ג, הצלתו של אלוהים הופכת את חושך המוות (תהלים 143:3) לאור של בוקר חדש (פסוק 8), ואת השהייה "עִם-יֹרְדֵי בוֹר" [בין המתים] (פסוק 7) לשהייה ב"בְּאֶרֶץ מִישׁוֹר" [עם הצדיקים החיים] (פסוק 10).

`קראו מרקוס 16:1-8. מה קרה בבוקר המוזכר כאן ומדוע אירוע זה כה חשוב עבורנו?`

בוקר תחייתו של ישוע המשיח פתח את הדרך לבוקר ישועתם הנצחית של כל המאמינים בשמו. כשהם פגשו את אדונם שקם לתחייה, תלמידיו של ישוע חוו ללא ספק את מלוא עוצמתה של ההבטחה בתהלים 30:6 - "בָּעֶרֶב יָלִין בֶּכִי וְלַבֹּקֶר רִנָּה". רק בחסדו של ה' ובזכות אהבתו ללא תנאים עשוי הבכי שלנו להפוך לשמחה (תהלים 30:6,8).

כפי שכוכב הבוקר מודיע על תחילתו של יום חדש, כך גם האמונה מודיעה על המציאות החדשה של חיי עולם בחייהם של המאמינים (כיפא ב' 1:19). אנו מחכים בכיליון עיניים לישוע המשיח, המכונה בכתובים "כּוֹכַב נֺגַהּ הַשַּׁחַר" (התגלות 22:16), שיביא את מלכותו של ה', שבה כבר לא יהיו לילה, רוע ומוות (התגלות 21:1-8,25). בסופו של יום, לכך אנו מחכים יותר מכל דבר אחר, וזאת התקווה הטמונה בהמתנה לחזרתו של המשיח - ותקווה זו אכן תתממש, ללא כל צל של ספק.

"על פי קברו הפרוץ של יוסף הכריז המשיח בניצחון: ‹אֲנִי הַתְּחִיָּה וְהַחַיִּים›. מילים אלו יכלו להיאמר רק מפי הגבורה. כל הברואים חיים רק על פי רצון האל ובגבורתו. הם תלויים לחלוטין בחיים שמעניק להם ה'. הכול מקבלים חיים מאלוהים. אלוהים, מקור החיים העילאי, מפיח חיים בכל ברואיו — החל מן השרפים העליונים ביותר ועד לצורות החיים הנחותות ביותר. רק האחד השורה עם אלוהים יכול היה לומר: «בידי הכוח להקריב את חיי ולנטלם בחזרה.» הגבורה אשר נבעה מאלוהותו של ישוע אפשרה לו לנתק ולנתץ את כבלי המוות - אלן ווייט, חמדת הדורות, 635.

`אומרים שהמוות נחרט על כל תאי גופנו מלידה. אמנם אמירה זו נכונה לגבינו כיצורים בני תמותה שנגועים בחטא, אך מה מבטיחה לנו תחייתו של ישוע לגבי טיבו הזמני של המוות? מדוע חשוב לא לשכוח את ארעיות המוות עבורנו?`