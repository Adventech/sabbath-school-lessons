---
title: 'כְּגָמֻל עֲלֵי אִמּוֹ'
date: 25/03/2024

---

`קראו תהלים קל"א. מה מלמד אותנו מזמור זה על היחסים עם אלוהים?`

חסידי ה' חיים בעולם שפוגע בהם בשל אמונתם ועולם מלא פיתויים וייסורים עבור כל אדם באשר הוא. ביטחונו המחודש של מחבר המזמור שהוא ילדוֹ של של אלוהים ושחייו תלויים בו מנחם את המשורר וגורם לו להודות בחוסר הערך של גאוותו. המרמה שבגאווה קשורה לעובדה שהיא גורמת לאדם להתמקד בעצמו ומונע ממנו להתחשב גם באחרים - ולכן הוא עיוור למציאות הנשגבת של אלוהים.

בניגוד לכך, הצדיקים נושאים את עיניהם לה' (תהלים 123:1,2). מודעותם לגדולתו של ה' מעוררת בהם ענווה ותחושת שחרור מאגוצנטריות ושאפתנות שווא. מחבר המזמור מודה שהוא אינו "שואף לגדולות, לדברים שמעבר ליכולתו" [לֹא-הִלַּכְתִּי בִּגְדֹלוֹת וּבְנִפְלָאוֹת מִמֶּנִּי] (תהלים 131:1).

הביטוי "גְדֹלוֹת וְנִפְלָאוֹת" מתאר במקרה זה את פעולותיו של ה' בעולמנו, שהן נשגבות מבינתנו האנושית. המדע המודרני גילה לנו שאפילו הדברים הפשוטים ביותר לכאורה עשויים להיות מורכבים ביותר ואפילו מעבר ליכולת הבנתנו - לפחות לעת עתה. למעשה, האירוניה הגדולה היא שככל שאנו לומדים יותר על חוקי הפיזיקה בעולמנו, כך התעלומות שאנו נתקלים בהן גדולות יותר.

באשר למטאפורה בתהלים 131:2, "כְּגָמֻל עֲלֵי אִמּוֹ", זהו דימוי עוצמתי ומרגש על הרוגע שאדם מוצא בזרועותיו של אלוהים - דימוי המצביע על יחסי האהבה בין ילד לאמו בשלבים שונים בינקותו. למרות שהוא גומל אותנו מגאווה ומשאפתנות חסרת בסיס ותוכן, אלוהים דואג להאכיל אותנו באוכל מוצק שהוא "לַעֲשׂוֹת אֶת רְצוֹן שׁוֹלְחִי וּלְהַשְׁלִים אֶת פָּעֳלוֹ" (יוחנן 4:34; ראו גם עברים 5:12-14). הביטחון הילדותי המוחלט המתואר בתהלים קל"א הוא למעשה אמונה בוגרת שנוסתה באמצעות תלאות החיים וגרמה למאמין להבין שה' אכן נאמן לדברו ולהבטחותיו.

`בסוף המזמור, המשורר מפנה את תשומת לבו לחסידי ה', שכן אחרי הכל נקראנו להשתמש בבגרות והניסיון שאנו צוברים ביחסינו עם אלוהים על מנת לחזק את קהילתו. דהיינו, עלינו לקחת את מה שלמדנו על טובו ועל נאמנותו של אלוהים ולחלוק אותו עם אחרים שמתקשים בחיי האמונה שלהם. עדותנו עשויה להיות גם בקהילה עצמה, שבה רבים זקוקים למילים אלו על מנת להכיר את ה' באופן אישי. "אָמֵן אוֹמֵר אֲנִי לָכֶם, אִם לֹא תָּשׁוּבוּ וְתִהְיוּ כִּילָדִים, לֹא תִּכָּנְסוּ לְמַלְכוּת הַשָּׁמַיִם" (מתי 18:3). מה ישוע מבקש להדגיש בפסוק זה? במה כרוכה אמירתו? מה מצופה מצדנו?`