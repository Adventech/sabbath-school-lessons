---
title: 'קַוֵּה אֶל יְהוָה'
date: 23/03/2024

---

### קראו את הפסוקים הבאים לקראת שיעור השבת השבועי
תהלים 27:14; רומים 8:18-25; תהלים קל"א; מתי 18:3; תהלים קכ"ו; תהלים צ"ב; מרקוס 16:1-13; כיפא ב' 1:19.

> <p>פסוק לשינון</p>
> "קַוֵּה אֶל-יְהוָה; חֲזַק וְיַאֲמֵץ לִבֶּךָ וְקַוֵּה אֶל-יְהוָה" (תהלים 104:33).

הגענו לשבוע האחרון של הלימוד שלנו מספר תהלים ברבעון הנוכחי. מסע זה לקח אותנו דרך חוויות רוחניות שונות, כגון יראת קודש מפני תפארתו של בוראנו, מלכנו ושופטנו, שמחה בשל הצלתו, סליחתו וישועתו של ה', רגעי קינה וייסורים, וגם שלווה בשל הבטחותיו המדהימות של אלוהים והציפייה לסגידה אוניברסלית בנוכחותו הנצחית.

מסענו הרוחני ממשיך כעת בתקווה לביאתו של המשיח במהרה בימינו, כשכמיהתנו לאלוהים תמצא את סיפוקה המלא. אם יש מסר אחרון שעלינו לקחת אתנו מספר תהלים, הוא "קַוֵּה אֶל יְהוָה". עלינו לבטוח בה' ולהמתין לעזרתו לא במובן של המתנה נואשת בחוסר מעש, אלא כאקט של אמונה הבאה לידי ביטוי בפעולה. ההמתנה מלאת הביטחון בה' הופכת את הלילות הקודרים לבקרים זוהרים (תהלים 30:6; ,תהלים 143:8). המתנה זו לא רק מחזקת את לבנו ומפיחה בנו תהווה ושלווה, אלא היא גם מדרבנת אותנו לעבוד קשה יותר ולקצור את הקציר הרב משדות הבישור של ה' (תהלים 126:6; מתי 9:36-38). המתנה זו מלאת הביטחון בה' לא תשקר ולא תהיה לשווא, אלא תתוגמל בשפע, שכן ה' נאמן להבטחותיו (תהלים 37:7-11,18,34; תהלים 71:1; תהלים 119:137,138).

*למדו את השיעור השבועי לקראת שבת ה-30 במרץ.