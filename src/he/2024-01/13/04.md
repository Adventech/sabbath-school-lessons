---
title: 'נֹשֵׂא אֲלֻמֹּתָיו'
date: 26/03/2024

---

`קראו תהלים קכ"ו. מה מחזק את חסידי ה' ומה מפיח בהם תקווה? איזה עיקרון מתוך מזמור זה נוכל ליישם בחיינו היום?`

ניסיו ונפלאותיו של ה' בעבר הם מקור בלתי נדלה של השראה ותקווה לעתיד עבור חסידיו. מעשי הגאולה של אלוהים בעבר היו כה גדולים שניתן לתאר אותם כחלום שהתגשם ("הָיִינוּ כְּחֹלְמִים"), בניגוד לחלומם של הרשעים להשמידם, שהופרך (ישעיהו 29:7,8).

שימו לב לעובדה שהדור שמהלל את אלוהים בתהלים קכ"ו על כך שהוא הציל את עמו משבי בעבר (תהלים 126:1) נמצא בעצמו בשבי בהווה (פסוק 4)! עם זאת, הם חווים מחדש את שמחתם של בני ישראל בעבר ומייחסים אותה לחוויתם הנוכחית. הדורות החדשים שומרים על הרלוונטיות של ההיסטוריה המקראית בכך שהם רואים עצמם כמי חווים את אותם אירועים כקודמיהם, על פי העיקרון "בְּכָל דּוֹר וָדוֹר חַיָּב אָדָם לִרְאוֹת אֶת עַצְמוֹ כְּאִלוּ הוּא יָצָא מִמִּצְרַיִם". אם כן, אמונה חיה רואה בנפלאותיו של ה' עבור עמו בעבר דבר שהוא עשה למעננו, ולא רק למען אותו דור של מאמינים.

למעשה, זכרונות העבר יוצרים תקווה מחודשת בהווה. דימוי ה"אֲפִיקִים [נחלים] בַּנֶּגֶב" (תהלים 126:4) הוא מטאפורה עוצמתית על פעולתו המפתיעה והעוצמתית של אלוהים למען עמו. דרום יהודה (הנגב) היה (ועודנו) אזור מדברי, שבו זרמים חזקים יצרו נחלים באופן פתאומי והציפו בחורף את האזור לאחר גשמים עזים. גשמים בכלל והיורה והמלקוש בפרט שיחקו תפקיד חיוני בהצלחת השנה החקלאית (דברים 11:14, דברים 28:12).

בדומה לכך, דימוי הזריעה בדמעות והקציר בשמחה (תהלים 126:5,6) הוא הבטחה עוצמתית על השגחה אלוהית ומעבר ממצב קשה בהווה לאושר ותקווה בעתיד. סוף עונת הקציר היה הזמן שבו הצליינים דאז הביאו את ביכוריהם מהחיטה הראשונה למשכנו של ה' בירושלים (שמות 34:22,26).

מוטיב היבול היווה לקח רוחני משמעותי עבור בני ישראל באותה תקופה. כפי שהעמל של הזריעה והטיפול בשדות, המטעים והכרמים תוגמל על ידי שפע היבול, כך גם קשייהם וניסיונותיהם של אנשי אלוהים יוכתרו בשמחת הישועה באחרית הימים. תמונת היבול הגדול מצביע על השבתה מחדש של מלכות אלוהים עלי אדמות בביאתו השנייה של המשיח (עמוס 9:13-15; מתי 9:37). ואולם, גם בסוגייה זו אנו מתבקשים להמתין בסבלנות. בדומה למקרה של היבול, עלינו להמתין כדי לראות את הפירות שמאמצינו יניבו בסופו של יום.

`חשבו על הזדמנויות שבהן ראיתם בצורה חד-משמעית את ה' פועל בחייכם ובחיי אחרים. כיצד ניתן להפיק מהזדמנויות אלו תקווה שעשויה לסייע לכם במצב המאתגר שבו אתם נמצאים כעת?`