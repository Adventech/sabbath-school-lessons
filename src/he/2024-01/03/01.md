---
title: 'יְהוָה מָלָךְ - תָּגֵל הָאָרֶץ!'
date: 13/01/2024

---

### קראו את הפסוקים הבאים לקראת שיעור השבת השבועי
תהלים ח'; תהלים ק'; תהלים צ"ז; תהלים ע"ה; תהלים 105:7-10; גלטים 3:26-29; תהלים 25:10.

> <p>פסוק לשינון</p>
> "יְהוָה מָלָךְ גֵּאוּת לָבֵשׁ; לָבֵשׁ יְהוָה עֹז הִתְאַזָּר; אַף-תִּכּוֹן תֵּבֵל בַּל-תִּמּוֹט" [ה' מולך, לובש פאר. ה' לובש, חוגר כוח. על כן העולם קיים ואינו מתמוטט] (תהלים 93:1).

התהלים מחזקים באופן חד-משמעי את העמדה שאלוהים הוא מלכו וריבונו העליון של העולם. אלוהים ברא את העולם ומקיים אותו, והוא מלך מלכי המלכים, ששופט את הארץ ביושר ובצדק. תורת ה' טהורה ומְחַיָיה את הנפש המקיימת אותה. ה' הוא שופט צדק ששומר על סדר העולם על ידי תִגמול הצדיקים והענשת הרשעים - בתזמון שלו, ולא שלנו.

בריתו של אלוהים משחקת תפקיד חשוב ומיוחד ביציבותו ורווחתו של העולם, שכן היא מבשרת את ישועתו של ה'. הוא בחר בעם ישראל כנחלתו והפך אותו לעמו. ה' נאמן לבריתו עם בני עמו וממשיך לדאוג לצאן מרעיתו - למרות חוסר נאמנותם ולעיתים אף מרים הגלוי.

ריבונותו של אלוהים מבטיח את יציבותו של העולם, שממשיך להתקיים ואינו מתמוטט. למחברי התהלים חשוב להעביר אמת בסיסית ומהותית זו לקורא. השקפת עולם זו היא למעשה מגדל אור שמנחה ללא הרף את מחברי התהלים ומדרבן אותם לעבוד את ה' בנאמנות מוחלטת.

*למדו את השיעור השבועי לקראת שבת ה-20 בינואר.