---
title: 'הוּא עָשָׂנוּ ולֹא אֲנַחְנוּ'
date: 14/01/2024

---

`קראו תהלים ח' ותהלים ק'. כיצד מתוארים ה' ובני האדם במזמורים אלו? מה תהלים אלו מגלים לנו על אופיו של אלוהים?`

מעשה הבריאה משחק תפקיד מהותי בתהלים בהדגשת ריבונותו של אלוהים. השמיים, "מַעֲשֵׂה יָדָיו" של ה', מספרים על כבודו ועל כוחו (תהלים 19:2-5, 97:6). שמו של ה' אדיר בכל הארץ (תהלים 8:2,10). אלוהים ברא את כל מה שקיים, ולו עצמו אין התחלה (תהלים 93:2) וגם לא סוף (תהלים 102:26-28). הוא אל נצחי ונעלה על כל אלילי הגויים, שהם לא יותר מ"מַעֲשֵׂה יְדֵי אָדָם" (תהלים 115:4). בעוד שלאלילים "יש ידיים, אך הם אינם יכולים להזיז אותן ולמשש בהן" (תהלים 115:7), בידי ה' "מֶחְקְרֵי אָרֶץ; [...] לוֹ הַיָּם וְהוּא עָשָׂהוּ וְיַבֶּשֶׁת יָדָיו יָצָרוּ" (תהלים 95:4,5).

מספר תהלים מתארים את כוחו של אלוהים על איתני הטבע, שנחשבו על ידי הגויים בימי קדם כאלים בפני עצמם (ראו לדוגמה תהלים כ"ט, צ"ג, ק"ד). מזמורים אלו מחזקים את העמדה שאלוהים מולך על כל עולם הבריאה ולו כבוד וכוח עליון. בנוסף, תהלים 100:3 יוצא כנגד עבודת אלילים סובטילית ומתוחכמת יותר - ההסתמכות העצמית - ומדגיש שאלוהים עשה אותנו, "ולֹא אֲנַחְנוּ".

מעשה הבריאה מעיד גם על אהבתו של אלוהים. כל דבר בעולם חייב את קיימו לאלוהים, שברא ואף מקיים אותו (תהלים 95:7, 147:4-9). שימו לב שאלוהים לא רק העניק לבני האדם את קיומם, אלא גם בחר בבני ישראל כ"עַמּוֹ וְצֹאן מַרְעִיתוֹ" (תהלים 100:3). שני מונחים אלו - "עמו" ו"צאן מרעיתו" - מגלים את השתוקקותו של אלוהים ליחסים קרובים עם בני עמו.

רק לבורא עצמו ישנו את הכוח לברך את עמו, ולכן הוא לבדו ראוי לסגידתם ולאמונם. מזמורים רבים מפצירים בכל חי - בארץ, בים ובשמים - להלל את ה', להריע ולזמר לו! כבודו של ה' מתגלה בעולם - אפילו במצבו הפגום בעטיו של החטא - והתהילים מצביעים על ה' לבדו כמושא ראוי להשתחוויה!

`"מָה אֱנוֹשׁ כִּי תִזְכְּרֶנּוּ וּבֶן אָדָם כִּי תִפְקְדֶנּוּ?" (תהלים 8:5) מה תגובתכם לאלוהים כבוראכם? אם ה' קורא לכל כוכב בשם (תהלים 147:4), על אחת כמה וכמה הוא אוהב ודואג לכל אחד מאיתנו, שנוצרנו בצלמו?`