---
title: 'יְהוָה מָלָךְ'
date: 15/01/2024

---

תפקידו של ה' כבורא ותפקידו כריבון עולם שזורים זה בזה בצורה בלתי נפרדת. האמירה "יְהוָה מָלָךְ" מוכרזת מפורשות בתהלים 93:1, 96:10, 97:1 ו-99:1, אך היא מהדהדת בצורות שונות ומגוונות לאורך כל ספר תהלים.

ה' לובש הוד והדר, פאר ועוז (תהלים 93:1, 104:1). הוא אפוף ב"עָנָן וַעֲרָפֶל" (תהלים 97:2), אך הוא גם "עֹטֶה אוֹר כַּשַּׂלְמָה" [מתכסה באור כמו בבגד] (תהלים 104:2). מטאפורות אלו משבחות ומרוממות את כוחו ואת תפארתו של מלך המלכים ומדגישות את גדולתו, הנשגבת מבינתנו האנושית.

`קראו תהלים צ"ז. מה מאפיין את שלטונו של אלוהים? (תהלים 97:2,10) מהו תחום שלטונו? (תהלים 97:1,5,9).`

שלטונו של ה' בא לידי ביטוי במעשה הבריאה (תהלים 96:5), בתוכנית הישועה (תהלים 98:2) ובמשפט (תהלים 96:10). ה' מולך על כל הארץ (תהלים 47:7-10). מלכותו מלכות עולם, שאין דומה לכוחה ולתפארתה (תהלים 45:7; 93:1,2; 103:19). מלכותו של ה' מבוססת על חסד, צדק ויושר ומקנה סדר ויציבות לעולם הבריאה (תהלים 98:3; 99:4). שלטונו של ה' מאחד בסגידה את כל יצורי היקום - בשמיים ובארץ (תהלים 103:20-22; תהלים קמ"ח). בנוסף, מזמורים רבים אף חוזים את האנושות כולה מכירה בריבונותו המוחלטת של אלוהים (תהלים 96:10; 97:1; 99:1; 145:11-13).

ואולם, לא כל העמים ולא כל מנהיגי העולם מכירים בריבונותו של ה' לעת עתה. הרשעים בזים לשלטונו של ה', דוחים את קיומו או לועגים לו וגם פוגעים בעמו ועושקים אותו (תהלים 14:1; 74:3-22). עם זאת, למרות ששגשוגם של הרשעים והעובדה שאלוהים נמנע לכאורה מלהענישם מטרידה את מחברי התהלים, הם בוחרים לסמוך על ריבונותו המוחלטת של ה' בעולם ועל משפט הצדק שלו (תהלים 68:22; 73:17-20). אנשי אלוהים כבר שמחים באמונה על חנוכתה העתידית של מלכות ה' בזכות שירותו וקרבנו המכפר של המשיח וממתינים למימוש מלכות זו בביאתו השנייה של ישוע (מתי 12:26-28; קורינתים א' 15:20-28).

`"אֹהֲבֵי יְהוָה, שִׂנְאוּ רָע!" (תהלים 97:10) מדוע אהבתנו לה' אמורה לגרום לנו לשנוא את הרוע? כיצד קשורים ביניהם שני מושגים אלו?`