---
title: 'נקודות למחשבה'
date: 19/01/2024

---

קראו תהלים 86:5,15 ואלן ווייט, הדרך אל המשיח, פרק ג', "אהבתו של אלוהים לאדם". כיצד העובדה ש"אלוהים הוא אהבה" מסייעת לנו להבין את תיאוריו השונים ואת מעשיו בספר תהלים?

השיעור הנוכחי מתמקד בתיאורים השונים של אלוהים ובפעולותיו, שגורמות ליציבותו ולבטחונו של העולם. מחברי התהלים פונים לאלוהים כבורא, מלך, שופט, מחוקק ומושיע נאמן לבריתו. תפקידיו הנוספים של אלוהים בעולם נחשפים בתארים שהוא מקבל בספר תהלים, כגון "רועה" (תהלים 23:1, 80:2), "צוּר יִשְׁעֵנוּ" (תהלים 95:1) ו"אב" (תהלים 68:6, 89:27). אנו יכולים להיות שלווים ובטוחים בעולם, אפילו בעיצומו של העימות הגדול, משום שאלוהים הוא ריבונו העליון והוא נאמן בכל מילה ומעש. למרות שנושאים תיאולוגיים אלו אינם ממצים את שלל הנושאים בתהלים, הם כן ייצוגיים לגבי הדרכים השונות שבהן אלוהים מגלה את עצמו בספר זה.

תוך כדי שאנו ממשיכים ללמוד את ספר תהלים, חשוב לזכור לקרוא את המזמורים לאור אופיו האוהב של אלוהים, חסדו הרב ותכניתו להושיע ולשקם את האנושות. "ככל שנבחן לעומק את אופיו של ה' לאורו של הצלב, כך נחזה בחסד, רוך, חמלה ומחילה רבים יותר, המהולים בצדק וצדקה, ונבחין ביתר בהירות באין ספור הראיות של אהבה אינסופית וחמלה רכה, כזו המתעלה על אהבתה מלאת הכמיהה של אם לבנה הסורר" –(אלן ווייט, הדרך אל המשיח, ע40:12.) בספר תהלים, אפילו בשעה שבני האדם נשפטים על ידו בשל מרים נגדו, הם ממשיכים לפנות אליו, שכן הם יודעים שזעמו של ה' אינו לנצח (תהלים 103:9).

**שאלות לדיון**:

`מדוע חשוב להיות מודעים לממשותו של העימות הגדול כדי להבין שלמרות ריבונותו המוחלטת של אלוהים, עולמנו עדיין שרוי בסבל וכאב? מדוע הבנת העימות הגדול עשויה לעזור לנו?`

`כיצד אמורה האמונה באלוהים כבורא לעצב את תפיסתנו העצמית ואת יחסינו עם עולם הבריאה? מה קורה כשבני האדם מתרחקים מתובנה זו (תהלים 106:35-42)?`

`מה הייתה הבעיה בעבודת האלילים של הגויים בתקופה התנ"כית (תהלים 115:4-8)? מה לגבי האלילים המודרניים? מדוע הם מסכנים באותה מידה את יחסינו עם ה'?`

`כיצד אמור לחיות עמו של אלוהים לאור העובדה שמשפטו של ה' מתחיל עם עמו? כיצד שופט ה' את עמו ובאיזו מטרה?`