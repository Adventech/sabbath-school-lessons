---
title: 'המלך הנצחי'
date: 28/02/2024

---

`קראו תהלים ב'; תהלים 110:1-3; תהלים 89:5, 14-18 ותהלים 110:1,2,5,6. מה אנו למדים מפסוקים אלו על המשיח כמלך?`

תיאורו של ה' כאביו של המשיח מצביע על טקס המלכת המלך, רגע שבו הוא אומץ לברית מיוחדת של ה' (תהלים 2:7, תהלים 89:27-29). תהלים 2:7 חוזה את תחייתו של המשיח ואת רוממותו כנקודת התחלה של ברית נצחית חדשה ושל כהונתו המלכותית של המשיח (מעשי השליחים 13:33-39, עברים 1:5, 5:5). המשיח יושב לימינו של ה' כבעל כבוד וסמכות חסרי תקדים (תהלים 110:1, מעשי השליחים 7:55,56).

"בנוסף, החפיפה בין תפקידי ה'אדון' לבין תפקידי ה'משיח' אף מצביעה על הכוונה לזהות את משיח בן דוד עם האדון עצמו [...]. אם מי שיושב לימינו של ה' הוא האדון, אזי האדון הוא המשיח, שכן גם המשיח מוצג כיושב לימינו של ה' [ראו תהלים 110:1,5]" - Jacques Doukhan, On the Way to Emmaus (Clarksville, MD: Lederer Books, 2012), pp. 26, 27.

בסוף הזמן, המשיח ינחל ניצחון מוחלט על אויביו. הפיכת האויבים ל"הֲדֹם לְרַגְליו" של המשיח משקפת את מנהגם של המלכים במזרח התיכון הקדום להניח את רגליהם על צוורותיהם של האויבים המובסים על מנת להפגין שליטה מוחלטת עליהם. עם זאת, מוט הברזל של המשיח אינו כלי טרור, אלא כלי של ניצחון אולטימטיבי למען הצדיקים (תהלים 2:9, 110:2).

מוט זה ("שֵׁבֶט") הוחזק במקור על ידי מנהיגי השבטים כסמל שבטם (במדבר 17:2-10). מוט הברזל של המשיח מקורו מציון, שכן הוא נציגו של עם ה' בציון. מוט זה מסמל לא רק את המשפט האלוהי שישים קץ לשלטון הרוע, אלא גם את מלכותו הנצחית וללא עוררין של המשיח (התגלות 2:27, 12:5). אפילו המלכים הרשעים מקבלים הזדמנות לחזור בתשובה ולהיכנע למשיח (תהלים 2:10-12).

אחת התמונות הציוריות ביותר המתארות את ניצחונו המוחלט של המשיח בסוף הזמן נמצאת בדניאל ז', בסצנה הקודמת לביאתו בענני השמיים, המגלה שלאחר שהדין יינתן ל"קְדוֹשֵׁי עֶלְיוֹן" (דניאל 7:22), ממלכת המשיח ייווסד ו"מַמְלַכְתּוֹ תִּהְיֶה מַמְלֶכֶת עוֹלָם" (דניאל 7:27). הבטחת המלכות עומדת בעינה בזכות קרבנו של המשיח. כל מי שיסמוך על מלך המשיח יתברך וישמח בשלטון הצדק הנצחי שלו (תהלים 2:12, 89:16-18).

`כמה טוב לדעת שבקץ הזמן הטוב ינצח את הרע, הצדק ייעשה עד תום והסבל והמוות ייעלמו לעד! כיצד אמורה אמת זו לנחם אותנו כעת, כשמנקודת מבט אנושית הרשע דווקא משגשג לכאורה בעולמנו?`