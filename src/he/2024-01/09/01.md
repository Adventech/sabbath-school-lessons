---
title: 'בָּרוּךְ הַבָּא בְּשֵׁם יְהוָה!'
date: 24/02/2024

---

### קראו את הפסוקים הבאים לקראת שיעור השבת השבועי
תהלים כ"ג; יוחנן 10:11-15; תהלים כ"ב; תהלים 89:28-33; קולוסים 1:16; תהלים ב'; עברים 7:20-28.

> <p>פסוק לשינון</p>
> "אֶבֶן מָאֲסוּ הַבּוֹנִים הָיְתָה לְרֹאשׁ פִּנָּה. מֵאֵת יְהוָה הָיְתָה זֹּאת - הִיא נִפְלָאת בְּעֵינֵינוּ (תהלים 118:22,23).

התהלים מעידים על אופיו ועל מלאכתו של המשיח. כמעט כל היבטי שירותו בתכנית הישועה מופיעים בספר תהלים. חייו ושירותו של המשיח עלי אדמות מתוארים מבעוד מועד בספר תהלים, בדיוק יוצא מן הכלל. הנושאים העולים בספר תהלים עוד בטרם התממשותם בחייו של המשיח כוללים את אלוהותו, זהותו כבן האלוהים, ציותו, קנאותו למקדש ה', זהותו כרועה הטוב, הסגרתו, ייסוריו, העובדה שעצמותיו לא נשברו, מותו, תחייתו, עלייתו לשמים, כהונתו ומלכותו. הכל נמצא בספר תהלים ונובא מאוד שנים לפני שהמשיח לבש בשר ודם והגיע לעולמנו כדי להושיענו.

לאור כך, לא פלא שבשיחתו עם תלמידיו בדרך לעמאוס ישוע הצביע להם אחורה על ספר תהלים (לוקס 24:44), שכן הוא ביקש שימצאו שם הוכחות לגבי זהותו ושירותו. חלק מהמזמורים שמצביעים מבחינה טיפולוגית על זהותו ומלאכתו של המשיח כוללים את תהלים כ"ד, מ"ה, ע"ב ו-ק"א (המלך והשופט האידיאלי), פ"ח ו-ק"ב (תפילותיו של העבד הסובל של ה'). לאמיתו של דבר, תפילתו של המשיח למען ישועת העולם נשמעת בכל המזמורים, בין קולות הקינה, ההודייה, ההלל והזעקה לצדק ולגאולה של מחברי התהלים.

*למדו את השיעור השבועי לקראת שבת ה-2 במרץ.