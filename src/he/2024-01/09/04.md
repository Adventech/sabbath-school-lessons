---
title: 'נאמנותו הנצחית של ה'''
date: 27/02/2024

---

`קראו תהלים 89:28-33, 39-46 ותהלים 132:10-12. מהי הברית של ה' עם דוד? מה סיכן אותה?`

הברית של ה' עם דוד מכילה את ההבטחה האלוהית לתמיכה נצחית בשושלתו של דוד ולשגשוג עבור עמו של ה' (שמואל א' 7:5-16; תהלים 89:2-5, 20-38; תהלים קל"ב  12-18). תמידיות הברית מבוססת על שבועתו של ה' ועל נאמנותו של המלך אליו. ואולם, אפילו המלכים האדוקים ביותר - כגון דוד עצמו - לא תמיד היו נאמנים לה'. מזמור פ"ט מבכה את המציאות הקשה המצביעה לכאורה על כך שההבטחות המרהיבות בברית עם דוד בוטלו. האם ה' נטש את ישראל, שנשארה ללא תקווה? התשובה היא כמובן - בשום פנים לא!

זעמו של ה' הוא אכן ביטוי של המשפט האלוהי (תהלים 38:2; תהלים 74:2). יחד עם זאת, זעמו אינו נצחי, שכן באהבתו הרבה ה' סולח את חטאיהם של החוזרים בתשובה. ואולם, כל עוד זעמו של ה' נמשך, עלינו לקחת ברצינות את חוסר שביעות רצונו באשר להתנהלותנו המוסרית הכושלת. האנשים שמרגישים את השלכותיו המרות של חוסר ציותם לה' מבינים את חומרת חטאיהם (תהלים 89:39-47) ושואלים "עַד-מָה יְהוָה?" [עד מתי, ה'?] (פסוק 47), כשהם פונים לטיבו החולף של הזעם האלוהי (פסוק 47). תקוותם המחודשת נובעת אך ורק מהבטחת נאמנותו של ה' והחלטתו "לזכור" את חסדו (תהלים 89:48,51).

במילים אחרות, למרות כשלונו של המרכיב האנושי בברית, בני עמו של ה' ידעו בוודאות שהם יכולים לסמוך על הבטחותיו של ה' לגבי ביאתו של המשיח, המגלם בתוכו את ההצדקה האלוהית ואת ישועת ישראל ושל העולם כולו. דהיינו, ה' ינצח בעימות הגדול וממלכתו הנצחית תימשך לעולמי עולמים - אך לא בזכות עמו של אלוהים, אלא בזכותו של ישוע המשיח בלבד.

ישוע הוא בן דוד והמשיח המובטח (מתי 1:1, עברים 1:8). הוא מכונה "בְּכוֹר כָּל בְּרִיאָה" (קולוסים 1:15), ביטוי המזכיר את תהלים 89:28, שבו דוד - סמל של המשיח - מכונה גם כן בנו בכורו של ה': "אַף אָנִי בְּכוֹר אֶתְּנֵהוּ, עֶלְיוֹן לְמַלְכֵי אָרֶץ". ללא ספק, התואר "בן בכור" אינו מצביע על מעמדו הביולוגי של דוד, שכן הוא היה הילד השמיני במשפחתו (שמואל א' 16:10,11). אותו הדבר תקף גם לגבי ישוע - תואר זה מסמל כבוד וסמכות (קולוסים 1:16,20-22), שכן ה' הכריז על המשיח כמלך עליון על העולם כשהקים אותו מן המתים (מעשי השליחים 2:30,31).

`קראו קולוסים 1:16, 20-22. מה מלמדים אותנו פסוקים אלו על זהותו של ישוע ועל מה שהוא עשה למעננו? אלו הבטחות תוכלו לקחת מקטע זה עבורכם באופן אישי?`