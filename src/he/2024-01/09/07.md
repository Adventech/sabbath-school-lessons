---
title: 'נקודות למחשבה'
date: 01/03/2024

---

קראו אלן ווייט, חמדת הדורות, פרק א' - "עמנו אל".

ספר תהלים, הכולל הן תפילות של המשיח והן תפילות על המשיח, מעניק לנו התגלות ייחודית לגבי אישיותו ומלאכתו המושיעה של מי שכונה "עִמָּנוּ אֵל" (מתי 1:23). ישוע הוא "עמנו אל" כשאנו נלחמים בתפילה בעיצומם של ייסורים ותחושות בדידות ונטישה. הוא "עמנו אל" בזעקותינו לצדק והצלה. ישוע הוא "עמנו אל" בכך שהוא אינו נוטש אותנו במצבנו האבוד והנואש, אלא מראה לנו את הדרך לניצחון באמצעות האמונה. הוא הפך למעננו למלך וכהן עד על מנת להציל אותנו מאובדנו הנצחי של החטא. כל הבטחותיו של ה' לגבי ישועתנו מתגשמות במשיח, המלך המושלם משושלת דוד (קורינתים ב' 1:20).

אלן ווייט מתארת היטב את אחדותו של המשיח עם האנושות: "באמצעות אנושיותו נגע המשיח באנושות; באמצעות אלוהותו, אוחז הוא בכס המלכות של אלוהים. כבן אדם הוא העניק לנו מופת של ציות; כבן האלוהים, הוא מעניק לנו את הכוח לציית. היה זה המשיח שדיבר אל משה בסנה על הר חורב, ואמר: «אֶהְיֶה אֲשֶׁר אֶהְיֶה [...] כּהֹ תאֹמַר לִבְנֵי יִשְׂרָאֵל: אֶהְיֶה שְׁלָחַנִי אֲלֵיכֶם» (שמות 3:14). זו הייתה ההבטחה לישועת ישראל. לכן, כשהמושיע בא לעולם «בדמות בשר ודם», הוא הכריז כי הוא הוא «אֶהְיֶה.» הילד שנולד בבית לחם, המושיע העניו והצנוע, הוא אלוהים בכבודו ובעצמו אשר «הִתְגַּלָּה בַּבָּשָׂר» (טימוטיאוס א' 3:16). והוא אומר לנו: «אֲנִי הָרוֹעֶה הַטּוֹב»; «אֲנִי הַלֶּחֶם הַחַי הַיּוֹרֵד מִן הַשָּׁמַיִם»; «אֲנִי הַדֶּרֶך וְהָאֱמֶת וְהַחַיִּים»; «נִתְּנָה לִי כָּל סַמְכוּת בַּשָּׁמַיִם וּבָאָרֶץ» (יוחנן 10:11 ; 6:51 ; 14:6; מתי 28:18). אני הביטחון והעירבון מאחורי כל הבטחה. אני הוא «אהיה »; אהיה עמכם, לכן אל תיראו. «עמנו אל» הוא העירבון לפדותנו מן החטא, הוא הוודאות לכוח שיימצא בנו לציית לחוקת השמיים" - אלן ווייט, חמדת הדורות, 12,13.

**שאלות לדיון**:

`כיצד הוכיח ה' את נאמנותו ללא הסתייגויות לבריתו, על אף חוסר נאמנותם של בני עמו? איזו הבטחה מנחמת שואבים מכך היום אנשי אלוהים, המתקשים בדרכם?`

`כיצד כהונתו הייחודית והנעלה של המשיח, הדומה לכהונתו של מלכי-צדק, מחזקת את ביטחונם של אנשי אלוהים בדבר ישועתם?`

`הבשורות מגלות לנו שנבואות משיחיות רבות בתהלים התגשמו במשיח. כיצד מוכיחה עובדה זו את אמינותו של דבר ה'? מדוע עלינו להתנגד לכל מחשבה הנוטה להחליש את אמונתו בו?`

`איזו נחמה אנו שואבים מדבריו של ישוע: "נִתְּנָה לִי כָּל הַסַּמְכוּת בַּשָּׁמַיִם וּבָאָרֶץ" (מתי 28:18)? כיצד ניתן ליישם הבטחה זו בניסיונותינו האישיים?`