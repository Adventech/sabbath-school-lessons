---
title: 'נקודות למחשבה'
date: 08/03/2024

---

קראו מעשי השליחים ז' ועברים י"א. ה' הנחה את עמו לאורך כל ההיסטוריה. מהי תכליתה האולטימטיבית של פעולה זו על פי הברית החדשה?

המזמורים ההיסטוריים הם עדות עוצמתית לנאמנותו של ה' לעמו. כל אחד מהאירועים בהיסטוריה של עם ישראל הונחה ביד ההשגחה והיה למעשה צעד קדימה לקראת התגשמותה הסופית של ההבטחה האלוהית על מושיע העולם, בדמותו של ישוע מנצרת. אפילו ניסיונותיהם הקשים, שגרמו להם לא פעם להרגיש מבולבלים ולחשוב שה' נטש אותם, היו תחת שליטתו והשגחתו, שכן ה' הוא האדון העליון של ההיסטוריה.

מחברי התהלים מדגישים שחוסר נאמנותם של האנשים לא ימנע מאלוהים להישאר נאמן לעמו ולקיים את הבטחותיו. עם זאת, כל אלה שחטאו ולא חזרו בתשובה הודרו מברכות הברית, וסופם הבזוי משמש אזהרה לאופן שבו חייהם של בני האדם נהרסים כשהם חיים ללא אלוהים או בניגוד לרצונו.

המזמורים ההיסטוריים מדרבנים את אנשי אלוהים מכל הדורות להשליך את יהבם על ה' ולהישאר נאמנים לו. "אין לנו ממה לפחד לגבי העתיד, אלא אם כן אנו שוכחים את הדרך שבה אלוהים הוביל אותנו ואת הלקחים שהוא לימד אותנו בעבר" - Ellen G. White, Life Sketches of Ellen G. White, 196. על מנת שיתקדמו ללא חת במסע אמונתם, על חסידי ה' להכיר את ההיסטוריה שלהם. אלן ווייט אף ממליצה למאמינים לקרוא את תהלים ק"ה ו-ק"ו "לפחות פעם בשבוע" - Testimonies to Ministers and Gospel Workers, 98.

ההיסטוריה של עם ישראל מוכיחה שכל הבטחה שה' עשה אכן תתקיים - הן ההבטחות הקשורות להשגחה האישית של המאמינים בהווה, והן אלה הקשורות לחזרתו של המשיח בעתיד, שיכונן את מלכות הצדק והשלום של אלוהים עלי אדמות.

**שאלות לדיון**:

`מהן הברכות הכרוכות בזכירת נאמנותו של ה' לעמו לאורך ההיסטוריה? מהן ההשלכות של שכיחת לקחי ההיסטוריה או של ההתעלמות מהם? כיצד עלינו ליישם עיקרון זה כקהילה שנקראה להיות אור לעולם ולהוביל אחרים לאלוהים, כפי שהתבקשו גם בני ישראל בימי קדם?`

`כיצד התהלים מעודדים אותנו להכיר בהשגחתו של אלוהים בחיינו ולהפגין סבלנות ואמון מוחלט באופן שבו ה' מוביל את חיינו, אפילו כשאיננו מבינים מדוע דברים מסוימים קורים לנו?`

`כיצד נוכל לקדם את לימוד ההיסטוריה של עם אלוהים - הן בהגות האישית, והן בהלל הפומבי? מה עלינו לעשות על מנת להצליח לספר לילדינו על ההיסטוריה החדשה יותר של העם של אלוהים?`