---
title: 'לקחי ההיסטוריה וההלל לה'''
date: 04/03/2024

---

`קראו תהלים ק"ה. אלו אירועים היסטוריים מוזכרים כאן ואלו לקחים מודגשים במזמור זה?`

מזמור ק"ה מזכיר אירועים הרי גורל שעיצבו את יחסי הברית בין ה' לבין עמו ישראל. מזמור זה מתמקד בבריתו של ה' עם אברהם ובהבטחתו לתת לו ולצאצאיו את הארץ המובטחת. בנוסף, הוא גם מבהיר כיצד הבטחה זו, שאושרה גם ליצחק וליעקב, התגשמה בהשגחה האלוהית - באמצעותם של יוסף, משה ואהרון - בכיבוש כנען. המזמור מפיח תקווה באנשי אלוהים מכל הדורות, מאחר וניסיו ונפלאותיו של אלוהים בעבר מבטיחים את אהבתו הנצחית והבלתי משתנה של ה' לאנשים מכל זמן ומכל מקום (תהלים 105:1-5,7,8).

מזמור ק"ה דומה למזמור ע"ח (ראו את השיעור של אתמול) בהדגשת נאמנותו של ה' לעמו במרוצת ההיסטוריה, במטרה לרומם את שמו של ה' ולעורר באנשי אלוהים אהבה ונאמנות לה'. ואולם, בניגוד למזמור ע"ח, מזמור ק"ה אינו מציין את טעויותיהם של בני ישראל, שכן למזמור זה תכלית שונה. ובכן, במזמור ק"ה המחבר מספר מחדש את ההיסטוריה באמצעות חייהם של אבות האומה ומראה לא רק את ההשגחה האלוהית בפעולה, אלא גם את כוח הסבל של המאמינים בייסוריהם. התמדתם ונאמנותם של של אבות האומה כלפי אלוהים תוגמלו בשפע, ועל כן מחבר התהלים מזמין את קוראיו להפגין את אותה אמונה כמותם ולהמתין בביטחון להצלתם בעת צרה.

מזמור ק"ה פותח בשירת הלל (פ60:1-7), דבר המלמד אותנו שכדי להלל את ה' בצורה ראויה, על אנשי אלוהים להכיר את ההיסטוריה שלהם. ההיסטוריה לא רק נותנת תוקף לאמונתנו, אלא היא גם מעניקה לנו אינספור סיבות להלל את ה'.

המזמור פונה למאמינים כאל זרע אברהם וצאצאי יעקב (תהלים 105:6), ובכך יוצא מתוך נקודת הנחה שהם עצמם התגשמותה של ההבטחה האלוהית לאברהם לעשות ממנו עם גדול (בראשית 15:3-6). מחבר התהלים מדגיש את ההמשכיות בין אבות האומה לבין הדורות שלאחר מכן של אנשי אלוהים. המשורר מדגיש ש"בְּכָל-הָאָרֶץ מִשְׁפָּטָיו" (תהלים 105:7), ומזהיר את המאמינים לא לשכוח ש"אלוהינו" הוא האל העליון של העולם כולו ושחסדו מוצע לכל העמים (תהלים 96:1, 97:1) - וזוהי ללא ספק קריאה לנאמנות לכל דור ודור של מאמינים.

`כיצד עלינו כאדוונטיסטים שומרי שבת לראות את מקומנו בשרשרת זו של מאמינים, החל מאברהם אבינו? (ראו גלטים 3:29) אלו לקחים עלינו להפיק מהיסטוריה ארוכה זו?`