---
title: 'כֶּרֶם ה'''
date: 06/03/2024

---

`קראו תהלים פ'. כיצד מתואר עמו של אלוהים במזמור זה ומהי תקוותו?`

בני ישראל מוצגים במזמור זה ככרם שה' עקר ממצרים, ארץ עבדותם, ונטע אותו בארץ המובטחת, ארץ זבת חלב ודבש. דימוי הכרם מצביע לא רק על בחירתו של ה', אלא גם על דאגתו המתמדת לעמו (ראו גם בראשית 49:11,12,22; דברים 7:7-11).

ואולם, במזמור פ' כרם ה' נמצא תחת זעמו של ה' (תהלים 80:13). הנביאים מודיעים על גזר דינו של אלוהים להשמיד את הכרם, שכן הוא הפך לגפן זרה והניב פרי באושים (ישעיהו 5:1-7, ירמיהו 2:21). לעומת זאת, מזמור פ' אינו מתמקד בסיבות למשפט האלוהי, אלא בגורלו של הכרם. מאחר ומחבר התהלים מכיר את עומק חסדו של ה', הוא נבוך מן העובדה שאלוהים הסיר את נוכחותו מעמו לזמן כה ממושך. המתח בין זעמו ומשפטו של אלוהים לבין חסדו וסליחתו גורם למשורר לחשוש שהזעם האלוהי עלול לגבור על חסדו ולכלות את העם (תהלים 80:17).

`קראו במדבר 6:22-27. כיצד משתמש מזמור פ' בברכת הכהנים?`

הפזמון החוזר של המזמור מזכיר לעם ישראל את ההבטחה של בני אהרון לברכתו המתמדת של אלוהים (במדבר 6:22-27) ומדגיש את התקווה שהחסד האלוהי יגבר על הסיבות לאומללותו של העם: "אֱלֹהִים הֲשִׁיבֵנוּ וְהָאֵר פָּנֶיךָ וְנִוָּשֵׁעָה!" (תהלים 80:4,8,20).

שורש המילה "הֲשִׁיבֵנוּ" הוא שו"ב, שמשמש בהזדמנויות רבות בכתובים כקריאה מאלוהים לעמו שהתרחק ממנו "לשוב אליו". שורש זה גם קשור ל"חזרה בתשובה", שהיא למעשה התרחקות מהחטא וחזרה לאלוהים: "וְנָתַתִּי לָהֶם לֵב לָדַעַת אֹתִי כִּי אֲנִי יְהוָה וְהָיוּ לִי לְעָם וְאָנֹכִי אֶהְיֶה לָהֶם לֵאלֹהִים, כִּי-יָשֻׁבוּ אֵלַי בְּכָל-לִבָּם" (ירמיהו 24:7).

`כיצד חוויתם באופן אישי את החזרה בתשובה כחזרה לאלוהים עצמו?`