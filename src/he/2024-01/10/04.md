---
title: 'לקחי ההיסטוריה והחזרה בתשובה'
date: 05/03/2024

---

`קראו תהלים ק"ו. אלו אירועים היסטוריים ואלו לקחים מתוכם מודגשים במזמור זה?`

מזמור ק"ו מספר אף הוא על אירועים הרי גורל בהיסטוריה של עם ישראל, כולל יציאת מצרים, המסע במדבר והחיים בארץ כנען. המזמור מדגיש את חטאיהם החמורים של בני ישראל בימי קדם, שהגיעו לשיאם בדור שהוגלה לבבל. על כן, סביר להניח שהמזמור נכתב בשעה שבני ישראל היו בבבל או זמן מה לאחר חזרתם מהגלות. מחבר התהלים סיפר בהשראתו של רוח הקודש על אותם אירועים היסטוריים והדגיש את הלקחים שעל אנשי אלוהים להפיק מהם.

בדומה לתהלים הקודמים, גם מזמור זה מצביע על נאמנותו של ה' לברית חסדו, שבאמצעותה הוא הושיע את בני האדם מאז ומתמיד (תהלים 106:45). מזמור זה מביע את התקווה שבני עמו של ה' שחטאו, אך חזרו בתשובה, ימצאו שוב חן בעיניו ושהוא יקבץ אותם מקרב העמים שאליהם הוא פיזר אותם (תהלים 106:47). הפצרה זו להצלה מצרה אינה חשיבה מייחלת, אלא תפילה מלאת אמונה, המבוססת על הזדמנויות רבות בעבר שבהן ה' הציל את עמו (תה' 106:1-3) ועל נאמנותו המוחלטת של ה' לבריתו.

אזכור כשלונותיהם של בני ישראל במזמור ק"ו הוא חלק אינטגרלי מהווידוי על חטאיהם ומההכרה בעובדה שהם אינם טובים יותר מאבותיהם. יתרה מזו, אנשי הדור הנוכחי אף מכירים בעובדה שהם גרועים יותר מאבותיהם, שכן הם בחרו ללכת בדרכם הרעה למרות שכבר היו מודעים להשלכות חטאיהם של הדורות הקודמים; ואולם, ה' בכל זאת הציל אותם בחסדו ובסבלנותו הרבה! אם זאת הייתה חומרת חטאם באותם ימים, על אחת כמה וכמה חטאינו חמורים יותר משלהם לאור ההתגלות המלאה של אופיו של ה' ושל חסדו המושיע בקרבנו של המשיח על מזבח הצלב!

החדשות הטובות שבתהלים ק"ו הן שאהבתו הכבירה של ה' תמיד גוברת על חטאיהם של בני האדם (תהלים 106:8-10, 30, 43-46). תפקידם המכריע של משה ופנחס בכך שהשקיטו את כעסו של ה' מצביע על חיוניות הפגעתו של המשיח בעד הצדיקים. רק חוויה אישית של חסדו של ה' עשוי להפוך סיפור אמונה מן העבר הרחוק לסיפור האמונה שלנו כיום.

`בתהלים 106:13 כתוב: "מִהֲרוּ, שָׁכְחוּ מַעֲשָׂיו, לֹא-חִכּוּ לַעֲצָתוֹ". מדוע סכנה זו אורבת גם לנו היום?`