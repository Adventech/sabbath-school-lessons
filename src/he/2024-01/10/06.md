---
title:  עליונותו של ה' בהיסטוריה
date:  07/03/2024
---

`קראו תהלים קל"ה. אלו אירועים היסטוריים מוזכרים במזמור זה? אלו לקחים מפיק מהם המחבר?`

מזמור קל"ה מפציר בעמו של אלוהים להלל אותו על טובו ועל נאמנותו שהוכיח במעשה הבריאה (תהלים קל"ה 6,7), בהיסטורית הישועה של בני ישראל ביציאת מצרים (פס' 8,9) ובכיבוש הארץ המובטחת (פס' 10-12).

ה' הוכיח את חסדו בכך שבחר בבני ישראל כ"סְגֻלָּתוֹ", דהיינו כאוצרו המיוחד (תהלים קל"ה 4). המילה "סגולה" מצביעה על יחסי הברית בין ה' לעמו (דברים ז' 6-11, כיפא א' ב' 9,10). הבחירה של ישראל נעשתה על פי רצונו העליון של ה', ועל כן אין לעם ישראל סיבה להרגיש נעלה על עמים אחרים. תהלים קל"ה 6,7 מגלים שתכניותיו של ה' לעולם לא התחילו עם ישראל, אלא עם מעשה הבריאה. לכן, על עם ישראל למלא בענווה את התפקיד שקיבל מה' כאור העולם וכאמצעי לישועתה של כלל האנושות.

אזכור נפלאותיו של ה' למען עמו (תהלים קל"ה 8-13) מגיע לשיאו בהבטחה שאלוהים "ישפוט" את עמו בחמלה (פסוק 14). משפטו של ה' המוזכר כאן הוא למעשה הצדק שהוא יעשה לנזקקים ולמדוכאים (תהלים ט' 5; תהלים ז' 9; תהלים נ"ד 3; דניאל ז' 22). ההבטחה היא שה' יתמוך בבני עמו וישמור עליהם (דברים ל"ב 36). אם כן, תכליתו של מזמור קל"ה היא לעודד את המאמינים לסמוך על ה' ולהישאר נאמנים לבריתו עמם.

נאמנותו של ה' לעמו גורם למחבר התהלים להצהיר על חוסר ערכם ותועלתם של האלילים ועל עליונותו וריבונותו של ה' בעולם (תהלים קל"ה 15-18). ההסתמכות על אלילים גורמת לסוגדים להם להיות חסרי אונים וחסרי תקווה כמו אליליהם (תהלים קל"ה 18). המזמור סבור שה' הוא היחידי שראוי לסגידה ולהלל, הן כבורא והן כמושיע - רעיון שמודגש בשתי הגרסאות המשלימות של הדיבר הרביעי (שמות כ' 8-11; דברים ה' 12-15). מאחר ולכוחו של אלוהים במעשה הבריאה ובהיסטוריה אין אח ורע בעולם, על המאמינים לסמוך תמיד רק עליו ולהשתחוות לה' בלבד. הוא בוראנו ומושיענו ועלינו להשתחוות אך ורק לו, שכן כל סגידה אחרת נחשבת למעשה לעבודה זרה.

`כיצד ניתן לוודא שאין לנו אלילים בחיינו? מדוע קל יותר ליפול למלכודת של עבודת אלילים ממה שאנו מעלים על דעתנו?`