---
title: 'שיעורים מאלפים מן העבר'
date: 02/03/2024

---

### קראו את הפסוקים הבאים לקראת שיעור השבת השבועי
תהלים ע"ח; תהלים ק"ה; גלטים 3:29; תהלים ק"ו; תהלים פ'; במדבר 6:22-27; תהלים קל"ה.

> <p>פסוק לשינון</p>
> "אֲשֶׁר שָׁמַעְנוּ וַנֵּדָעֵם וַאֲבוֹתֵינוּ סִפְּרוּ לָנוּ לֹא נְכַחֵד מִבְּנֵיהֶם לְדוֹר אַחֲרוֹן, מְסַפְּרִים תְּהִלּוֹת יְהוָה וֶעֱזוּזוֹ וְנִפְלְאֹתָיו אֲשֶׁר עָשָׂה" (תהלים 78:3,4).

במזמורים רבים, ההלל לאלוהים בא לידי ביטוי בסיפורים על ניסיו ונפלאותיו שלו למען ישועתם של בני עמו. תהלים אלו מכונים לעיתים "מזמורים על היסטוריית הישועה" או פשוט "מזמורים היסטוריים". חלקם פונים לאנשי אלוהים ומפצירים בהם ללמוד מן ההיסטוריה שלהם, בייחוד מטעויותיהם של הדורות הקודמים. מזמורים אחרים הם למעשה שירי הלל המעלים על נס את מעשיו הנפלאים של ה' למען בני עמו, על מנת לחזק את אמונתם בו וללמדם שהוא מוכן ומזומן להצילם גם מקשייהם הנוכחים.

ייחודיותם של המזמורים ההיסטוריים היא שהם מסייעים לנו לראות את חיינו כחלק מהרצף ההיסטורי של עם ה' ולהתייחס לעברם של בני ישראל כאל עברנו האישי. מאחר ואומצנו במשיח אל תוך המשפחה הגדולה של עם ה' (רומים 8:15, 9:24-26, גלטים 4:6,7), המורשת ההיסטורית של בני ישראל בימי קדם אכן נחשבת למורשת הרוחנית שלנו. על כן, עלינו ללמוד מעברם, שכן הוא למעשה גם עברנו! תכליתו העיקרי של מאמץ זה היא להבין שכל דור ודור לאורך ההיסטוריה של עם ישראל משחק תפקיד קטן, אך משמעותי, בחשיפת מטרותיו הנשגבות של אלוהים בעימות הגדול.

*למדו את השיעור השבועי לקראת שבת ה-9 במרץ.