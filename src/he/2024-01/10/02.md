---
title: 'נאמנותו הנצחית של ה'''
date: 03/03/2024

---

`קראו תהלים ע"ח. אלו שלוש תקופות חשובות בהיסטוריה של עם ישראל מוזכרות במזמור זה? אלו שיעורים חוזרים ונשנים מפיק אסף מכל אחת מתקופות אלו?`

סקירת ההיסטוריה של עם ישראל חושפת את נאמנותו של ה' לעומת חוסר נאמנותו של העם ומלמדת את הדורות העכשוויים לא לחזור על אותן טעויות של קודמיהם, אלא לסמוך על אלוהים ולהישאר נאמנים לבריתו. מחבר התהילים משתמש בהיסטוריה כמשל (תהלים 78:2), עובדה המצביעה על כך שעל אנשי אלוהים להרהר במסר המזמור ולחפש בעצמם את משמעותו. אם כן, תהלים 78:2 הוא תיאור נבואי של שיטת הלימוד של המשיח, באמצעות משלים (מתי 13:34,35).

המזמור מתמקד בשלוש תקופות עיקריות בהיסטוריה של עם ישראל: יציאת מצרים (תהלים 78:9-54), ההתיישבות בכנען (פ60:55-64) וימי דוד המלך (פ60:65-72). תיאורים אלו מגלים את ניסיו ואת נפלאותיו של ה', יחד עם השלכות הפרת הברית מצד העם. למרבה הצער, דברי ימיה של ישראל מגלים צורות רבות ומגוונות של חוסר נאמנות של העם לאלוהים, במיוחד בכל הקשור לעבודה זרה (תהלים 78:58).

מחבר התהלים מדגיש את השורש האמיתי של חוסר נאמנותם: הם שכחו את מה שה' עשה עבורם, לא בטחו בן, בחנו אותו (תהלים 78:18,41,56), מרדו בו ולא שמרו את תורתו, את בריתו ואת חוקיו (תהלים 78:10,37,56). המשורר מציין צורות ספציפיות אלו של חוסר נאמנות על מנת להדגיש שהסיבה העיקרית לכשלונותיו המוסריים של עם ישראל במהלך ההיסטוריה הייתה קשורה לחטא אחד בלבד: חוסר אמונו של העם בה' (תהלים 78:7,8).

בקריאת המזמור, אנו נדהמים מעקשנותם המתמדת ומעוורונם הרוחני של בני ישראל בימי קדם לעומת סבלנותו וחסדו הבלתי נדלים של ה'. מדוע אף דור חדש לא למד מטעויותיו של קודמו? יחד עם זאת, לפני שאנו ממהרים להיות ביקורתיים כלפי הדורות הקודמים, עלינו להביט קודם כל בעצמנו. האם איננו שוכחים גם אנו את ניסיו של אלוהים בחיינו ומזניחים את דרישות בריתו?

המזמור אינו מדרבן את בני האדם להסתמך על מעשיהם. במקום זאת, מזמור ע"ח מגלה את חוסר תועלתו של הרצון האנושי שאינו מונחה על ידי הנאמנות לה'. הכשלונות שבני ישראל נחלו במהלך ההיסטוריה שלהם (תהלים 78:9, 62-64) מבהירים את הלקח שהמאמצים האנושי ללא נאמנות לאלוהים מועדים לכישלון חרוץ.

`אלו לקחים למדתם - או הייתם אמורים ללמוד - מטעויות העבר שלכם?`