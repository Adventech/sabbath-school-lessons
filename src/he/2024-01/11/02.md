---
title:  טוב יום בחצרות ביתך מאלף ימי חיים
date:  10/03/2024
---

`קראו תהלים פ"ד 2-5. מדוע מחבר המזמור משתוקק לשהות בבית ה'?`

מחבר התהלים "מתגעגע" למשכן ו"משתוקק" לבנות בו את בית הקבע שלו, כדי שיוכל להיות תמיד קרוב לאלוהים (תהלים פ"ד 2,3). נוכחותו של האל החי (פסוק 3) הופכת את המשכן למקום ייחודי. שם, המאמינים יכולים "לַחֲזוֹת בְּנֹעַם יְהוָה" (תהלים כ"ז 4; ראו גם תהלים ס"ג 3) ו"להשביע בְּטוּב בֵּיתֶךָ" (תהלים ס"ה 5). בתהלים פ"ד, אנו מגלים שהיחסים עם אלוהים - הבאים לידי ביטוי בכך שמהללים אותו (תהלים פ"ד 5), מקבלים ממנו כוח והכוונה (פס' 6) וסומכים עליו (פס' 13) - גורמים לנו שמחה עילאית.

המשכן הוא המקום שבו יחסים אלו ניזונים באמצעות השתחוויה והתחברות עם מאמינים אחרים. נוכחותו של אלוהים במקדש מעניקה למאמינים ניצוץ ממלכות ה' המרהיבה וטעימה של חיי הנצח.

`קראו תהלים פ"ד 6-13. מי עוד עשוי להתברך באמצעות המשכן?`

על פי קטע זה, ברכותיו של ה' מוקרנות מתוך בית ה' עצמו ומורעפות בראש ובראשונה על עובדי המקדש (תהלים פ"ד 5), לאחר מכן על הצליינים בדרכם למשכן (פס' 6-11) ולבסוף מגיעות לכל קצוות תבל. הציפייה לפגוש את אלוהים במשכן מחזקת את אמונתם של הצליינים (פסוק 8). בעוד שכוחו של המטייל הרגיל הולך ודועך תחת המעמסה של המסע המתיש, במקרה של הצליינים העולים למקדש, כוחם הולך ומתעצם ככל שהם מתקרבים יותר למשכנו של אלוהים.

אפילו כשהם רחוקים פיזית מהמשכן, ילדי אלוהים מושפעים ממנו בכך שבוחרים לחיות חיי קדושה ראויים לאלוהים (תהלים פ"ד 12), המאפיינים את הצדיקים הנכנסים בשערי מקדשו של ה' (תהלים ט"ו 1,2). ה' מכונה "שֶׁמֶשׁ" (תהלים פ"ד 12), דימוי המצביע על כך שברכות ה' היוצאות ממשכנו דומות לקרני השמש, המגיעות עד לקצה העולם. אם כן, כל מי שנשאר בה' באמונה מקבל את חסדו, ללא קשר למקום הגיאוגרפי שבו הם נמצאים.

`קראו התגלות כ"א 3. איזו תקווה העולה מתוך עבודת המשכן מופיעה בפסוק זה? כיצד ניתן להעלות על הדעת חוויה מרהיבה זו?`