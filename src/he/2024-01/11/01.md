---
title:  נפשי משתוקקת לה'!
date:  09/03/2024
---

### קראו את הפסוקים הבאים לקראת שיעור השבת השבועי
תהלים פ"ד; התגלות כ"א 3; תהלים קכ"ב; תהלים פ"ז; גלטים ג' 28,29; מתי כ"ח 18-20; תהלים מ"ו; תהלים קכ"ה.

> <p>פסוק לשינון</p>
> "נִכְסְפָה וְגַם-כָּלְתָה נַפְשִׁי לְחַצְרוֹת יְהוָה, לִבִּי וּבְשָׂרִי יְרַנְּנוּ אֶל אֵל חָי" (תהלים פ"ד 3).

שירי ציון הם שירי הלל שמחים המפארים את יופיה של ציון ואת ריבונותו של ה', השולט על העולם מהר קודשו. מזמורים אלו מהללים את סגולותיו של בית ה' ומביעים אהבה למשכנו של אלוהים, נושא שניתן למצוא גם בתהלים אחרים. רבים ממזמורים אלו נכתבו על ידי בני קורח, שהכירו מקרוב את הברכות בשהייה בבית ה', שכן היו ממונים על השירה (דברי הימים א' ו' 16-22) ועל השמירת בפתחי אוהל מועד (דברי הימים א' ט' 19).

מה הופך את ציון למקור תקווה ושמחה? ציון מהווה בכתובים את מקום נוכחותו של ה' בקרב עמו. כפי שבני ישראל הם העם שאלוהים בחר בו (דברים ז' 6), כך ציון היא ההר שה' בחר בו (תהלים ע"ח 68; פ"ז 2). ה' מוֹלך בציון (תהלים צ"ט 1,2) שכן ייסד שם את משכנו (תהלים פ"ז 2). על כן, ציון היא מקום של ברכות ומפלט אלוהי. המילה "ציון" מופיעה לעיתים כמונח חלופי לירושלים או למשכן עצמו, שהיה מרכז מלאכת הישועה של אלוהים בעולם העתיק.

הברכות היוצאות מציון מגיעות לקצוות תבל, שכן חסדו של ה' שופע ועובר את הגבולות של כל מקום קדוש ממשי. ציון נקראת "שמחת כל הארץ" (תהלים מ"ח 3), ביטוי המצביע על כך שהעולם כולו שייך לאלוהים.

*למדו את השיעור השבועי לקראת שבת ה-16 במרץ.