---
title: 'שלווה וביטחון בציון'
date: 13/03/2024

---

`קראו תהלים 46:2-8. כיצד מתואר כאן העולם בצורה פיוטית?`

מזמור מ"ו מתאר באופן ציורי את המהומות העוצמתיות ואת האסונות חסרי התקדים שבעולם (תהלים 46:3,4). דימוי המים הסוערים והגועשים מסמל לעיתים קרובות בכתובים עמים שמורדים בה', פוגעים בעמו וגורמים לשלל בעיות בעולם (תהלים 93:3,4; 124:2-5). בדומה לכך, במזמור מ"ו אסונות הטבע מתארים עולם הנשלט על ידי עמים אכזריים המחוללים מלחמות (תהלים 46:7).

זהו ללא ספק עולם שאינו מכיר באלוהים; ה' שוכן בקרב עמו, ובמקום שבו ה' שוכן שורר שלום (תהלים 46:5,6). ואולם, למרות שהעולם דוחה אותו, ה' אינו נוטש את העולם. ה' נוכח בו בשהייתו בקרב עמו. במילים אחרות, על אף המצבים הקשים ביותר בחיינו, ה' תמיד אתנו בעולם, ועלינו להתעודד מאמת משמעותית זו.

ה' הוא המעוז האולטימטיבי והוא מקור בטחונה ושלוותה של ציון אפילו אם "מי הים יסערו ויגעשו והרים ירעדו בגאות הים" (תהלים 46:4). למרות הכאוס והמהומה בעולם, אנשי אלוהים מוגנים, כמו בני ישראל בארץ גושן. עובדה זו מגלה לנו שהשלווה אינה נובעת מחוסר מוחלט של ניסיונות בחיינו, אלא שהיא מתנת אלוהים למאמינים הסומכים עליו. ביטחון זה ללא הסתייגויות בה' גורם לילדי אלוהים להרגיש שלווים ומוגנים אפילו בעיצומה של סערה (מתי 8:23-27). השאלה היא: האם ה' יאפשר לעולם להמשיך לעד בדרכו של הרס עצמי?

`קראו תהלים 46:7-12. מהי תגובתו של אלוהים לאלימות וההרס בעולם?`

חוסר שביעות רצונו של ה' לגבי השחיתות המוסרית בעולם כה גדול שמילתו, שבראה את הארץ גורם לה כעת "להימֵס מפחד" (פסוק 7). ואולם, פעולה זו מצדו של אלוהים אינה נועדה להשמיד את הארץ, אלא דווקא לחדש אותה. שימו לב שה' מפיץ את שלוותו במעגלים הולכים ומתרחבים מציון ועד קצווי תבל. הוא ישים סוף למלחמות בעולם כולו וישמיד את כלי ההרס שהרשעים השתמשו בהם על מנת לדכא את העולם (פסוק 10). זוהי תקוותם הגדולה של המאמינים שתתגשם בביאתו השנייה של המשיח במהרה בימינו.

`כיצד עלינו ללמוד להיות שלווים ולסמוך על ה' בעולמנו האכזרי וחסר המנוחה?`