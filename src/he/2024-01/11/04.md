---
title:  ציון - בית לכל אומות העולם
date:  12/03/2024
---

`קראו תהלים פ"ז 1,2. מה הופך את ציון למקום כה מכובד?`

מזמור פ"ז הוא שיר הלל המעלה על נס את ציון כעיר אהובה על ידי ה', שהוא בחר בה כמשכנו. יסודותיו של המשכן הם על הר ציון (תהלים ב' 6; ט"ו 1). באחרית הימים, הר ציון יתרומם על כל ההרים, דבר המצביע על עליונותו של ה' על העולם כולו (תהלים צ"ט 2; ישעיהו ב' 2; מיכה ד' 1). מזמור פ"ז מתאר את ציון כ"הַרְרֵי-קֹדֶשׁ" על מנת להדגיש את תפארתה (ראו גם תהלים קל"ג 3). ה' אוהב את שערי ציון יותר "מִכֹּל מִשְׁכְּנוֹת יַעֲקֹב" (תהלים פ"ט 2), ובכך מביע את עליונותה של ציון על כל מקומות המפגש של בני ישראל בעבר, כגון שילה או בית-אל. אם כן, המזמור סבור שהשתחוויה אמיתית לה' יכולה להתקיים אך ורק באופן ובמקום שהוא קבע.

`קראו תהלים פ"ז 3-7. אלו דברים מרהיבים נאמרים כאן על ציון?`

תפארתה של ציון מושכת את כל אומות העולם לה' ובכך גבולות מלכותו של אלוהים מתרחבים ומקיפים את העולם כולו. שימו לב שה' אינו מתייחס לשאר אומות העולם כאל אזרחים סוג ב', אפילו אם ציון מתוארת כמקום הלידה הרוחנית של כל המאמינים המקבלים את המשיח כמושיעם. רישום בני האדם נעשה בעבר על פי מקום הולדתם (נחמיה ז' 5, לוקס ב' 1-3). מזמור פ"ז מדגיש שלוש פעמים שהאומות שהצטרפו לעמו של ה' נולדו [מחדש] בציון, אמירה המצביעה על כך שה' יוצר להן זהות חדשה ומעניק להן את כל הזכויות שילדיו שנולדו בציון נהנים מהן (תהלים פ"ז 4-6).

מזמור פ"ז מגלה לנו שהישועה נועדה הן ליהודים והן לגויים ושכוונתו של אלוהים היא שיהיו מאוחדים בקהילה אחת באמצעות מלאכת הגאולה של המשיח (רומים ג' 22; רומים י' 12; גלטים ג' 28,29; קולוסים ג' 11). תיאור שגשוגה של ציון במזמור זה מזכיר את חזונו של דניאל לגבי מלכותו של אלוהים כהר עצום, הממלא את כל הארץ (דניאל ב' 34,35,44,45) ואת משלו של ישוע על מלכות ה' כעץ ענק שכל "עוֹפוֹת הַשָּׁמַיִם בָּאִים וּמְקַנְּנִים בֵּין עֲנָפָיו" (מתי י"ג 32).

`כיצד נכונותה של ציון לאמץ את כל אומות העולם באה לידי ביטוי בשליחות הגדולה של הקהילה להפיץ את הבשורה לכל העמים (מתי כ"ח 18-20)? כיצד משימה זו עולה בקנה אחד עם מחוייבותנו להפיץ את בשורת שלושת המלאכים?`