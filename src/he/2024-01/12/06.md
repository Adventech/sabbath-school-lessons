---
title: 'זֶבַח וּמִנְחָה לֹא חָפַצְתָּ'
date: 21/03/2024

---

`קראו תהלים 40:7-9, תהלים 50:7-23 ותהלים 51:17-20. על איזו סוגייה משמעותית מדברים מזמורים אלו? מדוע ה' אינו רוצה את הקרבנות שהוא עצמו ביקש בדברו (שמות 20:24)?`

בדומה לנביאים, גם מחברי התהלים מגנים את השימושים הלא ראויים בהשתחוויה. המסר העיקרי שלהם בקטעים לעיל אינו הסלידה של ה' מקרבנותיהם וחגיהם של בני ישראל, אלא הסיבה לכך: הפער המקומם בין ביצוע טקסי פולחן לבין רוחניות אותנטית.

ה' אינו נוזף בבני עמו על זבחיהם ועולותיהם, אלא על רשעותם ועל מעשיהם הנבזים בחיי היומיום שלהם (תהלים 50:8, 17-21). מזמורים אלו אינם דרשות כנגד הקרבנות בפרט או טקסי הפולחן בכלל, אלא כנגד קרבנות שווא וסגידה ריקנית, הבאים לידי ביטוי ברשעתם של "מאמינים" אלו.

כשהחיבור בין הביטוי החיצוני של הסגידה לבין המוטיבציה הפנימית הנכונה אליה מתנתק, הפולחן עצמו הופך לחשוב יותר מהקרבה האותנטית לאלוהים שציווה עליו. דהיינו, טקסי הפולחן הופכים למטרה העיקרית - ולא האל שהם אמורים להצביע עליו ולגלות את אופיו.

`קראו יוחנן 4:23,24. מהו המסר העיקרי של ישוע בפסוקים אלו וכיצד הוא עולה בקנה אחד עם האזהרה שקיבלנו מספר תהלים בשיעור של היום?`

העלאת הקרבנות אינה מספיקה כשלעצמה לישועה. מה היה ערכם של קרבנות אלו בימי קדם אם ליבותיהם של המאמינים המביאים אותם לא היו מלאי חרטה, אמונה וייסורים בשל החטא? רק כשהם היו מלווים בחרטה אמיתית ובהודיה אותנטית שימשו קרבנות אלו כ"זִבְחֵי-צֶדֶק" בעיני אלוהים (תהלים 51:21; ראו גם תהלים 50:14). ישוע הבהיר עיקרון זה באמצעות ציטוט מספר ישעיהו: "הָעָם הַזֶּה בִּשְׂפָתָיו כִּבְּדוּנִי וְלִבָּם רָחוֹק מִמֶּנִּי" (מתי 15:8; ראו ישעיהו 29:13). הבעיות שמחבר התהלים זיהה היו אותן בעיות שגם ישוע נתקל בהן במהלך שירותו עלי אדמות, בעיקר בקרב מנהיגי הדת.

`כיצד ניתן לוודא שלמרות כל האור והידע שיש לנו כאדוונטיסטים שומרי שבת לא ניפול למלכודת של המחשבה שעצם ידיעת האמת וביצוע טקסים דתיים יספיקו לישועתנו?`