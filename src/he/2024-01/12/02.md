---
title: 'שאו כפיים בתפילה במשכן'
date: 17/03/2024

---

`קראו תהלים קל"ד. היכן המאמינים מהללים את ה' על פי מזמור זה? מהי התוצאה של הלל זה?`

מזמור קל"ד מזכיר את ברכת הכהנים בבמדבר 6:24-26 (ראו גם תהלים 67:2) ומדגיש שהברכה היא עיקרון העומד בבסיס היחסים בין ה' לישראל והיא גם תוצאה ישירה של יחסים אלו. המאמינים מברכים את ה' במשכנו, והוא מברך את עמו מציון. ברכותיו של אלוהים באות לידי ביטוי בכל תחומי חיינו, שכן ה' הוא בורא שמיים וארץ. אזכורה של ציון כמקום של ברכות אלוהיות מצביע על קשר הברית של ה' עם עמו. אם כן, ברית החסד של אלוהים היא המסגרת שבה ישראל מברכת את ה' ומתברכת על ידו.

`קראו תהלים 18:2; תהלים 36:2; תהלים 113:1,2 ותהלים 135:1,2. כיצד מתוארים כאן המאמינים?`

התהלים מתארים לעיתים קרובות את המאמינים כעבדי ה'. "כָּל-עַבְדֵי יְהוָה, הָעֹמְדִים בְּבֵית יְהוָה    בַּלֵּילוֹת" (תהלים 134:1) כוונתם כנראה ללוויים העושים משמרות לילה במשכן (דברי הימים 9:23-27) או להלל שלהם יומם ולילה (דברי הימים 9:33).

מאחר ובני ישראל השתחוו לאל בלתי נראה, שלא ניתן היה להציגו בתמונות או בפסל, אחד מתפקידיו של המשכן היה לשקף את כבודו של ה' ולשמש כסביבה בטוחה עבור החוטאים כדי לגשת למלכם הקדוש. מפגש זה נעשה ביוזמתו של ה', על פי הכללים והחוקים שהוא קבע.

"אֲשֶׁר אַתֶּם נִגָּשִׁים אֵלָיו – אֶבֶן חַיָּה שֶׁמְּאָסוּהָ בְּנֵי אָדָם, אַךְ נִבְחָרָה וִיקָרָה לֵאלֹהִים. וְגַם אַתֶּם, כַּאֲבָנִים חַיּוֹת, נִבְנִים לְבַיִת רוּחָנִי, לִכְהֻנַּת קֺדֶשׁ, כְּדֵי לְהַעֲלוֹת זִבְחֵי רוּחַ רְצוּיִים לֶאֱלֹהִים בִּזְכוּת יֵשׁוּעַ הַמָּשִׁיחַ" (כיפא א' 2:4,5). מילותיו של כיפא בקטע זה הן ביטוי של הברית החדשה של רעיונות דומים המופיעים בספר תהלים, שלפיהם עמו של ה' הוא כהונה קדושה המעלה זבחי הלל והודייה לה' - בוראם ומושיעם - על כל הברכות שהוא הרעיף עליהם.

`כמאמינים, קיבלנו תפקיד של כהנים ונקראנו להפיץ את הבשורה בעולם ולקרב אחרים לעבודת האל. מהן כמה מהדרכים המעשיות ביותר לעשות זאת?`