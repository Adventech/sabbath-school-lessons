---
title:  סגידה נצחית
date:  16/03/2024
---

### קראו את הפסוקים הבאים לקראת שיעור השבת השבועי
תהלים קל"ד; ישעיהו מ"ב 10-12; התגלות י"ד 3; תהלים ט"ו; תהלים ק"א 1-3; תהלים צ"ו; התגלות י"ד 6-14; יוחנן ד' 23,24.

> <p>פסוק לשינון</p>
> "אָשִׁירָה לַיהוָה בְּחַיָּי, אֲזַמְּרָה לֵאלֹהַי בְּעוֹדִי" (תהלים ק"ד 33).

ככל שאנו חווים יותר את חסדו של ה' בחיינו, כך אנו נוטים יותר לשאול יחד עם מחבר התהלים: "מָה אָשִׁיב לַיהוָה כָּל תַּגְמוּלוֹהִי עָלָי?" (תהלים קט"ז 12). התשובה המתבקשת לשאלה זו היא שעלינו להקדיש את חיינו לאלוהים ולהיות נאמנים לו.

בתהלים, ישראל היא לא רק אומה, אלא גם "קָהָל רָב" (תהלים כ"ב 23,26; תהלים ל"ה 18). עובדה זו מגלה לנו שקריאתה ומשימתה העיקרית של ישראל היא להלל את ה' ולהעיד על מעשיו בפני עמים אחרים, שכן ה' מבקש שכל אומות העולם יצטרפו לעמו בהלל. חסידי ה' מזוהים עם הצדיקים, שמשתחווים אליו ומשליכים עליו את יהבם.

הלל ה' המשותף בקרב קהילת המאמינים נחשב להלל האידיאלי. אין זאת אומרת שלתפילה או להלל הפרטי של המאמין יש חשיבות פחותה יותר. אדרבא, ההלל המשותף דווקא ניזון מההלל הפרטי של חסידי ה' (תהלים כ"ב 23,25), ואפילו ההלל הפרטי מגיע להגשמת הפוטנציאל שלו כשהאדם גם משתתף בהלל המשותף של הקהילה. מפגש המאמינים המהללים יחד את ה' מכונה "סוֹד יְשָׁרִים" (תהלים קי"א 1). הישרים מכירים את ה' (תהלים ל"ו 11) וה' מכיר אותם (תהלים ל"ז 18), ועובדה זו משפיעה על כל היבט בחיי היומיום שלהם.

*למדו את השיעור השבועי לקראת שבת ה-23 במרץ.