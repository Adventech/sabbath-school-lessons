---
title: 'נקודות למחשבה'
date: 22/03/2024

---

קראו: Ellen G. White, “How to Pray,” pp. 39–42, in A Call to Stand Apart.

הצורך לחרטה ולחזרה בתשובה עמד תמיד במרכז ההשתחוויה האמיתית: "חזרה בתשובה כוללת הכאה על חטא, חרטה אמיתית ונטישת החטא. לעולם לא נוותר באמת על חטא, אלמלא ניווכח בחוסר המוסריות שבו; כל עוד לא נוותר בלבנו על החטא, לא יחול שום שינוי אמיתי בחיינו. אנשים רבים אינם מבינים את טיבה של חזרה בתשובה אמיתית. רבים מצטערים על כך שחטאו, ואפילו מתקנים את דרכם כלפי חוץ, שכן הם חוששים שמא מעשיהם הרעים ימיטו עליהם סבל. אבל זו איננה חזרה בתשובה על פי כתבי הקודש. אנשים כאלה מקוננים על הסבל במקום על החטא. כזה היה צערו של עשיו כשהבין שזכות הבכורה חמקה מידיו לנצח. בלעם שנחרד מן המלאך שניצב בדרכו וחרב שלופה בידו, התוודה על חטאו מתוך פחד לאבד את חייו; אך לא הייתה בלבו שום חרטה כנה, שום תחושת תיעוב מן החטא, שום שינוי בכוונות הלב. לאחר שבגד באדונו, יהודה איש קריות הכריז: "חָטָאתִי, כִּי דָּם נָקִי הִסְגַּרְתִּי (מתי 27:4)" - אלן ווייט, הדרך אל המשיח, 19.

"על אף שה' אינו שוכן במקדש מעשה ידי אדם, הוא מכבד בנוכחותו את אסיפות חסידיו. הוא הבטיח שבשעה שהם יתאספו כדי לחלות את פניו, להתוודות על חטאיהם ולהתפלל איש בעבור חברו, הוא יפגוש אותם באמצעות רוח קודשו. אך חסידי ה' המתכנסים כדי לעבוד אותו צריכים לסלק מקרבם כל דבר רשע. אלמלא יעבדו את ה' ברוח ובאמת וביפיה של הקדושה, אסיפתם תהיה לשווא. ה' הכריז בנוגע לאנשים כאלה: 'הָעָם הַזֶּה בִּשְׂפָתָיו כִּבְּדוּנִי וְלִבּוֹ רִחַק מִמֶּנִּי. וַתּהְיִ ירְִאתָָם אתִֹי מִצוְתַ אֲנשִָׁים מְלֻמָּדָה' (מתי 15:8,9 בציטוט מישעיה 29:3). מי שעובד את ה' חייב להשתחוות לפניו 'בְּרוּחַ וּבֶאֱמֶת, כִּי עוֹבְדֵי אֵל כָּאֵלֶּה מְחַפֵּשׂ לוֹ הָאָב' (יוחנן 4:23)" - אלן ווייט, מלכי ונביאי ישראל, 26.

**שאלות לדיון**:

`מהו הדבר המשמעותי ביותר שהמאמין יכול להעניק לאלוהים (תהלים 40:7-11; רומים 12:1,2)?`

`כיצד קשורים ההלל האישי וההלל המשותף? מדוע אנו זקוקים לשניהם? כיצד כל אחד מעצים את משנהו?`

`רבים סבורים שההשתחוויה קשורה רק לתפילה, לשירי הלל וללימוד מדבר אלוהים ומספרות הנבואה. בעוד שפעילותיות אלו חיוניות, האם ההשתחוויה מוגבלת אליהם? תנו דוגמה לצורות השתחוויה נוספות.`

`אלן ווייט כותבת: "איננו אמורים לראות בשירות ה' מטלה מדכדכת ומעיקה; להיפך, להלל את ה' וליטול חלק במלאכתו אמורים להיות תענוג לאדם המאמין" - אלן ווייט, הדרך אל המשיח, 87. כיצד נוכל להפוך את עבודת האל לתענוג?`