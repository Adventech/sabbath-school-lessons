---
title: 'נקודות למחשבה'
date: 23/02/2024

---

בעידן המודרני, רכישת החכמה פחות נחשקת מאשר השגת האושר. האנשים מעדיפים להיות מאושרים מאשר חכמים. ואולם, כיצד נצליח להיות מאושרים ולחיות חיים מלאים ללא חכמה אלוהית? על פי ספר תהלים, דבה זה בלתי אפשרי. אך החדשות הטובות הן שאיננו מתבקשים לבחור בין חכמה לבין אושר. החכמה האלוהית מלווה גם באושר אותנטי.

דוגמה פשוטה מתוך השפה העברית עשויה להמחיש נקודה זו. ובכן, אחת המשמעויות של המילה "אָשׁוּר" בלשון המקראית היא "רגל", ולכן המילה "אשורים" - שדומה בצלילה למילים "אושר" ו"אשרי" - משמשת גם כמילה נרדפת ל"צעדים". קשר פונטי זה מעביר מסר עוצמתי: "אשורינו" (צעדינו) בדרכו של ה' מובילים ל"אושרנו" בחיים (תהלים 1:1; תהלים 17:5; תהלים 37:31; תהלים 44:19; תהלים 89:16; תהלים 119:1).

בכתובים, החכמה והאושר אינם מושגים מושפטים, אלא חוויות ממשיות שמקורן ביחסים עם אלוהים, הבאים לידי ביטוי ביראת כבוד כלפיו, הלל לשמו וביטחון בו. לפי תהלים כ"ה, "סוֹד יְהוָה לִירֵאָיו וּבְרִיתוֹ לְהוֹדִיעָם".

"הודו לאלוהים על התמונות הבהירות שהציג לפנינו. הבה נקבץ את ההבטחות המבורכות שניתנו ביד אהבתו, כדי שנוכל להתבונן בהן ללא הרף. התבוננו בבן האלוהים העוזב את כס המלכות של אביו שבשמיים ועוטה על אלוהותו את אנושיותנו כדי לשחרר אותנו מכוחו של השטן; ראו את הניצחון שהמשיח נחל למעננו; שימו לב לשערי השמיים הנפתחים בפני האדם, לקודש הקודשים בהיכל ה' הנחשף לעיני האדם, שם נגלה כבוד האלוהים; ראו כיצד האנושות החוטאת נחלצת מתהום האבדון שאליו שקעה בעטיו של החטא, נישאת מעלה ומתחברת מחדש עם האלוהים האינסופי, ולאחר שעמדה במבחן האלוהי באמצעות אמונה בגואלנו, היא עוטה את צדקת המשיח ומרוממת לכס מלכותו. אלה הן התמונות שאלוהים חפץ שנהגה בהן" - אלן ווייט, הדרך אל המשיח, 101.

**שאלות לדיון**:

`כיצד ניתן להתענג בדבר ה', ולא רק ללמוד ממנו כללים? כיצד קשורה העובדה שאנו ניזונים מדבר אלוהים להישארותנו בישוע המשיח, דבר אלוהים (יוחנן 1:1, 15:5,7)?`

`מה קורה כשבני האדם דוחים בצורה מודעת ומתמדת את דבר אלוהים (תהלים פ"א, צ"ה)? מדוע דבר זה קורה לדעתכם?`

`מדוע דרך הרשעים נראית לעיתים מושכת יותר מעצת הצדיקים (תהלים קמ"א)? דהיינו, כיצד אנו מתמודדים עם העובדה שלעיתים הרשעים משגשגים לכאורה יותר מהצדיקים?`