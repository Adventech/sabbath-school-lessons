---
title: 'בְּלִבִּי צָפַנְתִּי אִמְרָתֶךָ'
date: 18/02/2024

---

`קראו תהלים 119:1-16, 161-168. כיצד עלינו לשמור את מצוותיו של ה' ומהן הברכות הנובעות מכך?`

הכתובים מתארים את חיי האמונה היומיומיים כ"הליכה" עם אלוהים בדרכו הישרה. על חיי האמונה ניתן לשמור על ידי הליכה "בְּתוֹרַת יְהוָה" (תהלים 119:1) ו"בְּאוֹר-פָּנֶיו" של אלוהים (תהלים 89:16). אלו אינם שני סוגי הליכה שונים, אלא אחד: ההליכה באור פניו של ה' כרוכה בציות לתורתו. באותה מידה, ההליכה בתורת ה' כרוכה בכך שעלינו לדרוש אותו בכל לבנו (תהלים 119:1,2,10).

חובתנו להיות "תְמִימֵי-דָרֶךְ" היא אופן נוסף שבו התהלים מתארים את חיי החסידות (תהלים 119:1), המזכיר לנו את העובדה שרק קרבנות "תמימים" [שאין בהם פגם] התקבלו על ידי ה' בעבודת המשכן (שמות 12:5). בדומה לכך, על חיי המאמין - המתוארים כקרבן חי לה' (רומים 12:1) - להיות טהורים ולא פגומים על ידי אהבה לחטא. חיים שמוקדשים לאלוהים גם נקראים "דֶרֶךְ תָּמִים" [הדרך הישרה], דבר המצביע על כך שהאדם הולך לכיוון הנכון, שמוצא חן בעיני ה' (תהלים 101:2,6; ראו גם תהלים 18:33).

הציות למצוותיו של ה' אינו קשור לשמירה לגליסטית של כללים אלוהיים. אדרבא, ציות זה מעניק לנו "שֵׂכֶל טוֹב", המבדיל בין נכון ללא נכון ובין טוב לרע (תהלים 111:10; ראו גם דברי הימים א' 22:12) וכרוך בכניעת כל ישותנו לאלוהים (ולא רק של פעולותותינו החיצוניות). עלינו ללכת בדרך הישר, לשמור את מצוותיו של ה' ולדרוש אותו בכל לבנו (תהלים 119:1,2).

מצוותיו של אלוהים הם גילוי רצונו לעולם. הן מקנות חכמה לבני האדם ומלמדות אותם לחיות בחירות ובשלווה (תהלים 119:7-11,133). מחבר התהלים מתמוגג משמירת תורתו של ה', שכן היא מלמדת אותו שה' הוא אל קדוש ונאמן, שלא יפר את בריתו (תהלים 119:77,174).

"  שָׁלוֹם רָב לְאֹהֲבֵי תוֹרָתֶךָ וְאֵין-לָמוֹ מִכְשׁוֹל" (תהלים 119:165). דימוי המכשול בפסוק זה מצביע על סכנת הכישלון המוסרי האורבת לנו. ואולם, דבר ה' הוא נר לרגלי המשורר (תהלים 119:105) והוא שומר עליו מפיתויים (תהלים 119:110).

`כיצד הוכיח המשיח את כוחו של דבר אלוהים בחייו (מתי 4:1-11)? מה עובדה זו אמורה ללמד אותנו על כוח העמידה בניסיון של אדם שנכנע לה' ומציית לתורתו?`