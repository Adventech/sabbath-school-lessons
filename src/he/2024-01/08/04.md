---
title: 'המבחן האלוהי'
date: 20/02/2024

---

`קראו תהלים 81:8,9, 95:7-11 ו-105:17-22. במה כרוך המבחן האלוהי על פי פסוקים אלו? `

מְרִיבָה היה מקום שבו בני ישראל בחנו את ה' בכך ששמו בספק את נאמנותו ואת כוחו לספק את צרכיהם (שמות 17:1-7, תהלים 95:8,9). מזמור פ"א הופך באופן מפתיע את הנרטיב ומפרש את אותו אירוע כהזדמנות שבה ה' בחן את בני ישראל (תהלים 81:8) - ולמרבה הצער, העם נכשל במבחן זה, בשל חוסר אמונו וציותו לה' (תהלים 81:12).

אִזְכּוּר האירוע במְרִיבָה נועד להעביר שני מסרים. ראשית, על אנשי אלוהים להימנע מלחזור על טעויותיהם של הדורות הקודמים. במקום זאת, עליהם לסמוך על ה' וללכת בדרכו (תהלים 81:14). שנית, למרות שבני ישראל נכשלו במבחן, ה' בכל זאת נחלץ לעזרתם בעת צרה (תהלים 81:8). חסדו המושיע של ה' בעבר מבטיח לנו שהוא ימשיך להרעיף את חסדו גם על הדורות החדשים.

מזמור ק"ה מגלה לנו שה' בחן את אמונתו ואת בטחונו של יוסף בו לגבי עתידו (בראשית 37:5-10, תהלים 105:19). משמעות המילה "צְרָפָתְהוּ" בפסוק 19 היא "לצרוף", "לטהר" או "לזקק". אם כן, תכליתה של ה' בחינת אמונתו של יוסף הייתה להסיר ממנו כל ספק לגבי מימוש הבטחותיו ולחזק את בטחונו בהשגחה האלוהית.

תכליתה של המשמעת האלוהית היא לחזק את המאמינים ולהכין אותם להגשמת הבטחותיו, כפי שניתן לראות בגודמה של יוסף (תהלים 105:20-22). דחיית המשמעת האלוהית מגבירה את העקשנות של האדם החוטא וגורמת לו להקשות את לבו.

"ה' דורש ציות מיידי וללא הסתייגויות לתורתו. ואולם, בני האדם נמצאים במצב של תרדמה או שיתוק כתוצאה מהונאותיו של השטן, שמוליך אותם שולל, מציע להם אמתלות שונות לא לציית וזורע בלבם ספק, באומרו להם את מה שאמר גם לחווה בגן העדן: 'לֹא מוֹת תְּמֻתוּן'. חוסר הציות לא רק מקשה את לבם ואת מצפונם של בני האדם, אלא הוא גם נוטה להשחית את אמונתם של הסובבים אותם. מה שבתחילה נראה להם לא נכון לעשות מבחינה מוסרית הופך לפחות חמור בעיניהם ככל שהם נחשפים אליו יותר, עד שלבסוף הם שמים בספק האם אכן מדובר בחטא ונופלים לאותה מלכודת [כמו חווה]" - Ellen G. White, Testimonies for the Church, vol. 4, p. 146.

`מה הייתה חוויתכם לגבי העובדה שהחטא מקשה את לב האדם? מדוע עובדה זו אמורה להוביל אותנו לקרבנו של המשיח, היחיד שבו נוכל למצוא את הכוח לציית לאלוהים?`