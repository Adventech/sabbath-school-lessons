---
title: 'המלכודות של עושי הרע'
date: 21/02/2024

---

`קראו תהלים קמ"א. על מה מתפלל מחבר המזמור?`

מזמור קמ"א הוא תפילה להגנה מפני פיתויים פנימיים וחיצוניים. מחבר התהלים לא רק נמצא בסכנה בגלל תחבולות הרשעים (תהלים 141:9,10), אלא הוא אפילו מתפתה לפעול כמותם. נקודת התורפה הראשונה היא הריסון העצמי בדיבור, והמשורר מתפלל שה' ישמור על דל(ת) שפתיו (תהלים 141:3), דימוי המזכיר את השמירה על שערי העיר בעת העתיקה.

הפיתוי קשור גם להתלבטות של המאמין האם להקשיב לעצת הצדיקים או להתפתות ולעשות את מעשי הרֶשע (תהלים 141:4,5). מחבר המזמור מתאר את לבו כמקור לסכנה, שכן שם מתנהל הקרב המוסרי האמיתי. רק תפילה מתמדת, ביטחון מוחלט בה' והתמסרות אליו יוכלו להציל את ילדי אלוהים מהפיתוי (תהלים 141:2).

`קראו תהלים 1:1 ותהלים 141:4. כיצד מתואר כאן אופיו ההדרגתי והערמומי של הפיתוי?`

מזמור 141:4 מצביע על טיבו ההדרגתי של הפיתוי. ראשית, הלב נוטה לעשות את הרע; שנית, הוא מבצע את המעשים הרעים (שוב ושוב); שלישית, הלב "משתתף בתענוגות של הרשעים", דהיינו מקבל את דרכם הרעה ואף תומך בעושי הרע.

בדומה לכך, בתהלים 1:1 הפיתוי מונע מהמאמין ללכת בדרכו של ה' וגורם לו ללכת בדרך הרשעים, לעמוד בדרך החוטאים ולבסוף אף לשבת בחברת קלי דעת. אם כן, ה' מלמד אותנו להתרחק מחברתם של חוטאים, רשעים וקלי דעת: אסור לנו להידמות אליהם או להתיר להם להרחיק אותנו מאלוהים.

התהלים מתארים את טיבו ההדרגתי, המפתה והערמומי של הפיתוי, עובדה המלמדת אותנו שרק תלות מוחלטת בה' עשויה להבטיח את נצחונו של המאמין. התהלים מדגישים את חשיבות המילים שהאדם אומר או שומע בעיצומו של פיתוי. סופם של הרשעים והצדיקים אמור ללמד אותנו לדרוש את החכמה האלוהית (תהלים 1:4-6; 141:8-10). יחד עם זאת, נקמתם של ילדי אלוהים תתקיים רק בעתיד, דבר הקורא למאמינים להפגין אורך רוח, לסמוך על אלוהים ולהמתין לעזרתו.