---
title: 'חכמה לחיי חסידות'
date: 17/02/2024

---

### קראו את הפסוקים הבאים לקראת שיעור השבת השבועי
תהלים 119:1-16; תהלים צ'; יוחנן 3:16; תהלים 95:7-11; תהלים קמ"א; תהלים קכ"ח.

> <p>פסוק לשינון</p>
> "לִמְנוֹת יָמֵינוּ כֵּן הוֹדַע וְנָבִא לְבַב חָכְמָה" [לספור את ימינו לַמד אותנו, ולבנו יימלא חכמה] (תהלים 90:12).

כפי שראינו בשיעורים הקודמים, חסדו של ה' מעניק סליחת חטאים ויוצר לב חדש בחוטא החוזר בתשובה, שחי עתה באמונה. בדבר ה' אנו מוצאים הוראות רבות לחיי חסידות (תהלים 119:9-16). משמעות הציות לתורתו של ה' אינה שמירה לגליסטית של כללים, אלא יחסים קרובים עם אלוהים וחיים מלאי ברכות (תהלים 119:1,2; תהלים קכ"ח).

יחד עם זאת, חיי המאמין אינם חסונים מפיתויים. לעיתים הצדיקים עלולים להתפתות בשל טיבו הערמומי של החטא (תהלים 141:2-4) ואפילו ליפול במלכודת שלו. ה' מאפשר בחייהם של המאמינים זמנים שבהם אמונתם נבחנת, על מנת שנאמנותם (או חוסר נאמנותם אליו) יתגלו בצורה חד-משמעית. אם ילדי אלוהים יצייתו להוראותיו ויקבלו את תוכחותיו, אמונתם תיטהר וביטחונם בו ילך ויתחזק. את החכמה לחיי חסידות ניתן להשיג רק בדינמיקת היחסים עם ה' בעיצומם של פיתויים ואתגרים. על כן, התפילה שבה אנו מבקשים מה' שילמד אותנו לספור את ימינו כדי שלבנו יימלא חכמה (תהלים 90:12) משקפת התחייבות מתמדת ללכת בנאמנות אחרי ה'.

*למדו את השיעור השבועי לקראת שבת ה-24 בפברואר.