---
title:  הברכות שבחיי החסידות
date:  22/02/2024
---

`קראו תהלים א' 1-3, תהלים קי"ב 1-9 ותהלים קכ"ח. אלו ברכות מובטחות ליראי ה'?`

מתוך הברכות הרבות שה' הבטיח ליראיו, השלום הוא אולי הגדולה שבהן. תהלים א' מתאר את הצדיק כעץ שתול ליד פלגי מים, שייתן את פריו בעיתו ואשר עליו לא יִיבְּלו (תהלים א' 3; ירמיהו י"ז 7,8; יחזקאל מ"ז 12). דימוי זה מבהיר שה' הוא מקור כל הברכות ושעלינו להישאר בנוכחותו של ה' ולשמור על יחסים מלאי כבוד ואהבה אתו. בניגוד לרָשע, שמושווה למוץ - שהוא חסר יציבות, מקום ועתיד - הצדיק דומה לעץ בעל פירות ושורשים, המסמל את יציבותו, על מקומו ליד ה' ועל עתידו הנצחי.

תהלים קכ"ח 2,3 מתארים את הברכות הרבות במלכות ה' העתידית, שבה כל איש "יֵשב מתחת לגפן ומתחת לעץ התאנה שלו", ביטוי המסמל את שלווה ושגשוג שהצדיקים יהנו מהם (מיכה ד' 4). ברכת השלום על ירושלים (תהלים קכ"ב 6-8; תהלים קכ"ח 5,6) מפיחה בנו את התקווה שהמשיח אכן ישים קץ לרוע ויחזיר את השלום לעולם.

"בתנ"ך ובברית החדשה מכונת נחלת הגאולים "ארץ" (עברים י"א 14-16). שם מוביל הרועה השמיימי את צאן מרעיתו אל מעיינות מים חיים. עץ החיים מניב את פירותיו חודש בחודשו, ועליו משמשים מזור לעמים. יש שם נהרות הנובעים לעד, מימיהם צלולים ובהירים כבדולח, ועל גדותיהם נטועים עצים המצלים את הדרכים שנסללו למען גאולי ה'. כאן, המישורים המתרווחים מתמלאים ותופחים לכדי הרים יפהפיים, והרי ה' נושאים בגאון את פסגותיהם הנישאות. בערבות שלוות אלה, בסמוך לנחלי מים חיים, ימצאו הצליינים והנוודים הנעים בדרכים מזה זמן רב, בית" - אלן ווייט, העימות הגדול, 512.

הברית החדשה מתארת את התגשמותה של תקווה זו בביאתו השנייה של המשיח ובבריאת העולם החדש (מתי כ"ו 29, התגלות כ"א). על כן, אמנם ה' מרעיף על הצדיקים ברכות רבות גם בעולם הזה, מלוא ברכותיו של ה' מחכות להם בעולם הבא, בשעה שמלכותו תשלוט על הארץ בסוף הזמן.

`מדוע קרבן המשיח על מזבח הצלב מבטיח את התגשמות הבטחותיו של ה' בברית החדשה לגבינו? כיצד נוכל להפיק נחמה מהן כבר עכשיו?`