---
title: 'כעת: שותפים לתחייתו, עלייתו ורוממותו של המשיח'
date: 18/07/2023

---

"אֲבָל אֱלֹהִים הַמָּלֵא רַחֲמִים אָהַב אוֹתָנוּ" (אפסים 2:4). באמצעות שתי מילים בלבד - "אֲבָל אֱלֹהִים" - שאול עובר מעבר חד מדיוקנו העגום על חייהם הקודמים של שומעיו (אפסים 2:1-3) למציאות מלאת התקווה של חיי המאמינים בהווה (אפסים 2:4-10).

`באיזה מובן המאמינים שותפים לתחייתו, עלייתו ורוממותו של המשיח? באיזו נקודת זמן מתחילה שותפות זו? אפסים 2:6,7.`

כפי שכבר ראינו, האיגרת אל האפסים היא מכתב המניח את המשיח במרכזו ומדגיש את הסולידריות של המאמינים אתו. באפסים 2:5,6, שאול מרחיב בנושא זה על ידי השימוש בשלוש פעולות הממחישות את האמת המדהימה שבאמצעות יוזמותיו של אלוהים המאמינים יכולים לקחת חלק באירועים הרי גורל בהיסטוריית הישועה הממוקדים בישוע המשיח.

ובכן, המאמינים: (א) קמו לתחייה יחד עם המשיח, (ב) עלו לשמים עם המשיח ו-(ג) יושבים אתו יחד "במרומים" - דהיינו הם גם שותפים ל"הושבתו" על כס המלכות של היקום. אם כן, המאמינים מרוממים יחד עם המשיח.

על מנת להבין עד הסוף את עוצמת טיעונו של שאול, עלינו לחזור לאפסים 1:19-23 ולהיזכר בעובדה שבמותו, תחייתו, עלייתו ורוממתו, המשיח נחל ניצחון על כל הכוחות הרוחניים הרעים - אותם כוחות ששלטו פעם בחייהם של המאמינים. על ידי תחייתו, עלייתו לשמים ורוממותו של ישוע, כוחות אלו - למרות שעודן פעילות ומאיימות על הקיום האנושי - הובסו לחלוטין. המציאות ביקום השתנתה. המאמינים כבר אינם רק צופים באירועים אלו, אלא מעורבים בהם אישית. העובדה שאנו שותפים לתחייתו, עלייתו ורוממותו של המשיח פותחת לנו אפשרויות רבות ומדהימות, אשר הראשונה שבהן היא שביכולתנו לפנות מקיום תחת ריבונותם של כוחות האופל לחיים רוחניים שופעים תחת כוחו וסמכותו של המשיח (טימותיאוס ב' 1:7).

`"הֵן הָאֱלֹהִים לֹא נָתַן לָנוּ רוּחַ שֶׁל פַּחַד, אֶלָּא רוּחַ שֶׁל גְּבוּרָה וְאַהֲבָה וְיִשּׁוּב הַדַּעַת" (טימותיאוס ב' 1:7). כיצד ניתן להבין פסוק זה לאור השיעור של היום?`