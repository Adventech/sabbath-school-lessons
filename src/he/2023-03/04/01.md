---
title: 'כיצד ה'' הציל אותנו'
date: 15/07/2023

---

### קראו את הפסוקים הבאים לקראת שיעור השבת השבועי
אפסים 2:1-10; 5:14; רומים 5:17; אפסים 5:6; טימותיאוס ב' 1:7.

> <p>פסוק לשינון</p>
> "אֲבָל אֱלֹהִים הַמָּלֵא רַחֲמִים אָהַב אוֹתָנוּ, וּבְאַהֲבָתוֹ הָרַבָּה, אַף כִּי מֵתִים הָיִינוּ בִּפְשָׁעֵינוּ, הֶחֱיָנוּ עִם הַמָּשִׁיחַ" (אפסים 2:4,5).

ב-14 באוקטובר 1987, ג'סיקה מקלור שיחקה בחצר האחורית של דודתה כשנפלה לפתע לבאר נטושה, לעומק של כשבעה מטרים. מצוקתה של הילדה במידלנד, טקסס, משכה את תשומת לבו של העולם כולו. קהל עולמי גדול צפה ב"בייבי ג'סיקה" ישנה, בוכה, שרה לה וקוראת לאמה. הם צפו בשירותי ההצלה מזרימים אוויר צח לעומק הבאר.

לבסוף, חמישים ושמונה שעות לאחר נפילתה של ג'סיקה, הקהל העולמי צפה בהתרגשות בשחרורה של הילדה מהבאר שקוטרה עשרים ס"מ שבה הייתה לכודה במשך יותר מיומיים. תמונתו זוכת פרס פוליצר של הצלם סקוט שו הנציחה את הרגע: כבל הצלה חוצה את פניהם המודאגות של המצילים, המביטים מטה אל הצרור החבוש אשר בלב לבה של הדרמה - בייבי ג'סיקה.

אין דבר מותח ומרגש יותר מאשר סיפור הצלה עם סוף טוב, ושאול יודע זאת, ולכן הוא מעניק לנו באפסים 2:1-10 מבט מקרוב למשימת החילוץ הסוחפת ביותר של כל הזמנים - הצלתה של האנושות כולה על ידי אלוהים. אך גולת הכותרת של הסיפור הוא למעשה הידיעה שאיננו רק צופים בחילוצו של אדם אחר, אלא עדים להצלתנו שלנו!

*למדו את השיעור השבועי לקראת שבת ה-22 ביולי.