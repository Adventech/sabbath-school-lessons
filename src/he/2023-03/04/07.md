---
title:  נקודות למחשבה
date:  21/07/2023
---

מאחורי האיגרת אל האפסים קיים נרטיב ששאול חוזר או רומז עליו לעיתים קרובות. האירועים המרכזיים בנרטיב זה הם:

(א) בחירתו של אלוהים בעולם "בְּטֶרֶם הִוָּסֵד תֵּבֵל" (אפסים א' 4,5,11);

(ב) קיומם הקודם של המאמינים בחטא, שבו היו אבודים (אפסים ב' 1-3,11,12; ד' 17-19,22; ה' 8);

(ג) התערבותו של אלוהים במשיח על מנת להושיעם (אפסים א' 7,8; ב' 4-6,13-19; ד' 1,20,21; ה' 2,8,23,25,26);

(ד) קבלת הבשורה על ידם (אפסים א' 12,13); אם פעם הם היו "מְחֻסְּרֵי תִּקְוָה" (אפסים ב' 12), כיום יש להם תקווה "אַחַת" שאליה הם נושאים את עיניהם (אפסים ד' 4; השוו עם אפסים א' 18);

(ה) חייהם של הנמענים בהווה, כתלמידי המשיח; למרות שחיים בתקופה רצופת סיכונים והתנגדות של כוחות הרשע, הם זכאים להשתמש במשאבים שמציע להם אדונם המרומם (אפסים א' 15-23; ב' 6; ג' 14-21; ד' 7-16; ו' 10-20);

(ו) בשיאה הממשמש ובא של ההיסטוריה, תפקידי הרוח כ"עָרֵב" (אפסים א' 13,14) ו"חוֹתָם" יבואו לידי ביטוי ממשי בחיי המאמינים; ברגע חגיגי זה, הנמענים יתוגמלו על נאמנותם על ידי קבלת "נחלתם" המוענקת להם במשיח (אפסים ב' 7; ו' 8,9) ועל סמך אמונתם במשיח יהיו חלק מהעולם הבא יחד עם מושיעם (אפסים א' 21; ב' 7,19-22; ד' 13,15; ה' 27).

**שאלות לדיון**:

`הנרטיב שמאחורי האיגרת אל האפסים (ראו לעיל) אינו רק סיפורם האישי של המאמינים במאה הראשונה לספירה. מאיזה שלב בסיפור זה אתם שואבים את התקווה הגדולה ביותר לחייכם כיום?`

`מדוע לדעתכם שאול מזכיר לעיתים כה קרובות את עברם החוטא של שומעיו ומזמין אותם להגות באורח חייהם המושחת בטרם חזרתם בתשובה?`

`השוו בין סיכומו של שאול לבשורה באפסים ב' 8-10 לבין סיכומו הקודם ברומים א' 16,17. אילו תמות דומות עולות משני הקטעים? במה הם שונים?`

`בעוד שמעשיהם הטובים של המאמינים אינם משחקים כל תפקיד בישועתם, שהרי אינם יכולים להיחשב להם כזכות מושיעה לפני אלוהים, איזה תפקיד חשוב יש להם בתוכניתו של ה' עבור המאמינים? ראו אפסים ב' 10.`