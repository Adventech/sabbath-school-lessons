---
title: 'פעם: מולכים שולל על ידי תאוותינו'
date: 17/07/2023

---

"וְגַם אֲנַחְנוּ כֻּלָּנוּ הָיִינוּ מְעֺרָבִים עִמָּהֶם [בְּנֵי הַמֶּרִי] בֶּעָבָר; עָסַקְנוּ בְּתַאֲווֹתֵינוּ הַבְּשָׂרִיּוֹת, מִלֵּאנוּ אֶת תְּשׁוּקוֹת הַגּוּף וְאֶת דַּחַף הַמַּחֲשָׁבוֹת, וְהָיִינוּ מִטִּבְעֵנוּ בְּנֵי זַעַם כִּשְׁאָר בְּנֵי אָדָם" (אפסים 2:3).

ללא התערבות אלוהית, הקיום האנושי נשלט לא רק על ידי הכוחות החיצוניים המוזכרים באפסים 2:2, אלא גם על ידי כוחות פנימיים: "בְּתַאֲווֹתֵינוּ הַבְּשָׂרִיּוֹת, מִלֵּאנוּ אֶת תְּשׁוּקוֹת הַגּוּף וְאֶת דַּחַף הַמַּחֲשָׁבוֹת" (אפסים 2:3; השוו עם יעקב 1:14,15; כיפא א' 1:14).

`למה שאול מתכוון באומרו ששומעיו היו פעם מטבעם "בְּנֵי זַעַם כִּשְׁאָר בְּנֵי אָדָם" (אפסים 2:3)? השוו פסוק זה עם אפסים 5:6.`

המציאות הנוכחית של אובדן החיים מטרידה בפני עצמה, אך השלכותיה באחרית הימים מחרידות שבעתיים. בני האדם, אשר מטבעם "בְּנֵי זַעַם" (אפסים 2:3), עומדים תחת משפטו של אלוהים בזמן הקץ. אך הביטוי "מִטִּבְעֵנוּ בְּנֵי זַעַם" מצביע גם על למציאות מפחידה נוספת.

ובכן, בד בבד עם העובדה שעודנו נושאים את צלמו של אלוהים, הגענו גם להבנה שיש בנו פן אפל ועקום. אם כן, משמעותם של חיי האמונה אינם רק עניין של ניצחון על הרגל רע או שניים, או התגברות על מספר "חטאים ופשעים" (אפסים 2:1). איננו נאבקים רק בחטאים מסוימים, אלא בחטא עצמו. נטייתנו הטבעית היא למרד נגד אלוהים ולהרס עצמי. ברירת המחדל שלנו כבני אדם היא להיקלע לדפוסי התנהגויות חוטאות, המובילות להרס עצמי, על פי צו השטן (אפסים 2:2) ועל פי תאוותינו הפנימיות החוטאות (אפסים 2:3).

לפי דבריו של שאול, גם המאמינים היו פעם מטבעם "בְּנֵי זַעַם" - אך חשוב לשים לב שהוא מדבר בלשון עבר. יחד עם זאת, עובדה זו אינה אומרת שנטייה זו לרוע כבר אינה מנת חלקם של המאמינים. למעשה, שאול מזהיר בקטע ניכר ממכתבו - אפסים 4:17 - 5:21 - מכך שמעשים חוטאים, המושרשים בטבע החוטא, ממשיכים להוות איום גם עבור המאמינים. מאידך, עובדה זו כן אומרת ש"האני הישן" כבר לא שולט בהכרח עלינו כמאמינים, אשר בכוחו של המשיח יכולים "לִפְשֺׁט אֶת הָאָדָם הַיָּשָׁן" ו"לִלְבֺּשׁ אֶת הָאָדָם הֶחָדָשׁ הַנִּבְרָא כִּדְמוּת אֱלֹהִים בִּצְדָקָה וּקְדֻשָּׁה שֶׁל אֱמֶת" (אפסים 4:22-24).

`מי לא התנסה פעם בשחיתות טבענו החוטא, אפילו לאחר התמסרות חיינו לישוע? מה אנו למדים מכך על חשיבות הדבקות בו בכל רגע ורגע בחיינו?`