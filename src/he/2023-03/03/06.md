---
title: 'ישוע, הַכֺּל וקהילתו'
date: 13/07/2023

---

המאמינים הקדומים ראו בתהלים 110:1 נבואה על רוממותו של ישוע: "נְאֻם יְהוָה לַאדֹנִי: 'שֵׁב לִימִינִי    עַד-אָשִׁית אֹיְבֶיךָ הֲדֹם לְרַגְלֶיךָ'". הם קראו באותו אופן גם את מזמור ח', המציין על אלוהים: "כֹּל שַׁתָּה תַחַת-רַגְלָיו" (פסוק 7) של "בֶן-אָדָם" (פסוק 5). בעוד שהחזיקו באמונה שכוחות האופל בשמים מרחפים מעליהם ומאיימים להכניע אותם, הם מצאו נחמה ועידוד בעובדה שאותם כוחות הובסו והושתו תחת רגליו של המשיח.

שימו לב שלאחר שאלוהים "אֶת הַכֺּל שָׁת תַּחַת רַגְלָיו" של המשיח, הוא "נָתַן אוֹתוֹ לַקְּהִלָּה לְרֺאשׁ עַל כֺּל" (אפסים 1:22). למרות שהמונח "הַכֺּל" נשמע גורף ואוניברסלי, שאול מתכוון בראש ובראשונה ל"כוחות" שצויינו באפסים 1:21. "הַכֺּל" - כולל הכוחות הקוסמיים, העל-טבעיים והרוחניים - הושתו תחת רגליו של המשיח וכנועים לו.

`אילו תועלות מביאים רוממותו של המשיח לכס המלכות של היקום ושלטונו על כל הדברים בשמים ובארץ לקהילתו? אפסים 1:22,23.`

אלוהים הנחיל למשיח ניצחון על כל כוחות הרוע. הקהילה, המזוהה עמו ונתמכת על ידו, משתתפת אף היא בניצחון זה על אויבים אלו. כוחו של אלוהים, שהופגן בתחייתו וברוממותו של המשיח על כל הכוחות הקוסמיים, מופעל עתה לטובת הקהילה. אלוהים נתן את המשיח המנצח כראש הקהילה, המאוחדת בו והמכונה "גופו".

כיצד עלינו המאמינים להכיר את המשיח המרומם ולחוות את כוחו של ה' בחיינו? שאול אינו עונה ישירות לשאלה זו ואינו מבהיר את המנגנונים או האסטרטגיות לכך. עם זאת, לעובדה שקטע זה נכלל בתפילתו ישנה חשיבות רבה. שאול אכן מאמין שאלוהים יענה לתפילתו, ולכן הוא חוגג את כוחו של ה' שהתגלה במשיח ומבקש שאותו כוח יבוא לידי ביטוי גם בחייהם של המאמינים.

`כיצד חוויתם ברמה האישית את כוחה של התפילה (לא רק של התפילות שנענו)? כיצד התפילה מקרבת אותנו לאלוהים ולכוח המוצע לנו במשיח?`