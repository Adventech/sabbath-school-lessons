---
title: 'נקודות למחשבה'
date: 14/07/2023

---

קראו את שני תיאורים אלו על רוממותו של המשיח בכתביה של אלן ווייט:

"כאשר נכנס המשיח בשערי שמיים אפפוהו מלאכי השמיים, הושיבוהו על כס מלכות וסגדו לו. בתום הטקס צלחה רוח הקודש על התלמידים במלואה, והמשיח רומם ונאדר בכבוד, לא פחות מן הכבוד שבו שרה עם האב בשמיים מקדמת דנה. שפיכת רוח הקודש בחג השבועות הייתה מסר מן השמיים, אשר הודיע כי חניכתו של הגואל הושלמה. בהתאם להבטחתו שלח המושיע את רוח קודשו אל חסידיו, כאות לכך שקיבל כל סמכות בשמיים ובארץ מתוקף תפקידו ככוהן, כמלך וכמשיח ה', המושל על חסידיו" - מעשי השליחים, 27.

"זרועות האב חובקות את הבן, או אז ניתנת הפקודה: «הִשְׁתַּחֲווּ לוֹ כָּל מַלְאֲכֵי אֱלֹהִים.» (האיגרת אל העברים, 1:6). בשמחה שאין מילים לתארה מאששים מלאכי ה', הרשויות והשררות השמיימיים את עליונותו של שר החיים. צבאות המלאכים משתחווים לפניו בזמן שקריאות שמחה ממלאות את חצרות השמיים: «רָאוּי הַשֶּׂה שֶׁנִּשְׁחַט לְקַבֵּל גְּבוּרָה, עשֶֹׁר וְחָכְמָה וְכחַֹ וִיקָר וְכָבוֹד וּבְרָכָה!» (ההתגלות, 5:12).

שירי ניצחון נמזגים במוזיקה העולה מנבלי המלאכים, עד כי השמיים כולם עולים על גדותיהם משמחה והלל. האהבה ניצחה, והאובדים נמצאו. השמיים מרננים בשמחה ומכריזים: «לַיּוֹשֵׁב עַל הַכִּסֵּא וְלַשֶּׂה, הַבְּרָכָה וְהַיְקָר וְהַכָּבוֹד וְהָעזֹ לְעוֹלְמֵי עוֹלָמִים!» (ההתגלות, 5:13) - חמדת הדורות, 675,676.

**שאלות לדיון**:

`הגו באלמנטים של "כבר" ו"טרם" בסיפור רוממותו של ישוע. באיזה מובן ישוע הוא כבר אדון "הַכֺּל", כולל על הכוחות השטניים הכנועים אליו? מאידך, באיזה מובן שלטונו על הכל טרם התממש בפועל? (ראו קורינתים א' 15:24-28).`

`באיזו מידה אתם חיים לאור מציאות שלטונו של המשיח על כל הדברים? או להיפך, באיזו מידה אתם חיים תחת סמכותם של כוחות האופל, הכוחות המובסים, שסוף שלטונם ממשמש ובא? כיצד ניתן להבחין ביניהם, וכיצד ניתן להימנע מכוחות הרוע, אשר אמנם מובסים, אך עדיין קיימים בעולמנו?`