---
title: 'כוחו של המשיח המרומם'
date: 08/07/2023

---

### קראו את הפסוקים הבאים לקראת שיעור השבת השבועי
אפסים 1:15-23; 3:14-21; תסלוניקים א' 5:16-18; דברים 9:29; קורינתים א' 15:20-22; תהלים 110:1.

> <p>פסוק לשינון</p>
> בזכות רוח הקודש, המאמינים עשויים להכיר "מַה נַּעֲלָה גְּדֻלַּת גְּבוּרָתוֹ הַשּׁוֹפַעַת עָלֵינוּ, הַמַּאֲמִינִים, כְּמִדַּת פֺּעַל כֺּחוֹ הֶעָצוּם אֲשֶׁר פָּעַל בַּמָּשִׁיחַ בַּהֲקִימוֹ אוֹתוֹ מִבֵּין הַמֵּתִים וּבְהוֹשִׁיבוֹ אוֹתוֹ לִימִינוֹ בַּשָּׁמַיִם" (אפסים 1:19,20).

לבני האדם ישנה נטייה לשאוף תמיד לכוח רב יותר. לדוגמה, יצרנית מכוניות-העל "דוויל מוטורס" הציגה את אב הטיפוס של "דוויל סיקסטין", מכונית-על עם מנוע בנזין V16 בנפח 12.3 ליטר, המספק כ-5,000 כ"ס. מכונית זו מאיצה מ-0 ל-100 קמ"ש בתוך 1.8 שניות ומגיעה למהירות מרבית של 560 קמ"ש. ואם זה לא מספיק, הסתכלו גם על משאית הסמי-טריילר "פיטרבילט" המונעת על ידי שלושה מנועי סילון J34–48 מתוצרת "פראט אנד ויטני", המספקים לה כ-36,000 כ"ס. משאית זו נוסעת רבע מייל (כ-400 מטר) תוך 6.5 שניות, מגיעה למהירויות של כמעט 650 קמ"ש ובולמת באמצעות שני מצנחים.

בניגוד לכך, שאול מתפלל שהמאמינים באפסוס יתנגדו לפיתוי להעריץ את הכוחות ואת האלים השונים בתרבותם, ויחוו במקום זאת באמצעות רוח הקודש את הכוח האלוהי האדיר המונגש להם במשיח. כוח אלוהי זה אינו נמדד בכוח סוס או ברמות של כישוף, אלא מתגלה בארבעה אירועים משני-יקום בהיסטוריית הישועה: (א) תחייתו של המשיח; (ב) הגבהתו לימינו של אלוהים; (ג) השתת הכל תחת סמכותו של המשיח; (ד) הכתרתו של המשיח והכרזתו כראש הקהילה (אפסים 1:19-23).

בשעה שהמאמינים מביטים בארבעה אירועים הרי גורל אלו, הם מתחילים להבין - ולחוות - את תכליתו ואת היקפו העצום של הכוח שאלוהים מנגיש להם במשיח.

*למדו את השיעור השבועי לקראת שבת ה-15 ביולי.