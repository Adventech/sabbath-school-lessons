---
title:  השתתפות בכוח התחייה
date:  11/07/2023
---

בסוף תפילתו באפסים א' 20-23, שאול מרחיב את הדיון בנושא התובנה השלישית שהוא מקווה שרוח הקודש יספק למאמינים לגבי ממדיו העצומים של הכוח האלוהי, שהוא מפגין בחייהם. השליח מצביע על שני אירועים בהיסטוריית הישועה כהמחשות מובהקות של כוח זה: (א) תחייתו של ישוע מן המתים; (ב) הושבתו של המשיח על כס המלכות של היקום (אפסים א' 20).

`כיצד בא לידי ביטוי כוחו של אלוהים בתחייתו של ישוע? אפסים א' 20; קורינתים א' ט"ו 20-22; פיליפים ג' 8-11; עברים י"ג 20,21; כיפא א' א' 3.`

תחייתו של ישוע היא אמונה מרכזית, שאינה נתונה למשא ומתן בהשקפתנו הרוחנית (קורינתים א' ט"ו 14,17). למעשה, רק בזכות תחייתו מחכים המאמינים בתקווה לתחייה העתידית של המתים לחיי עולם בחזרתו של המשיח (קורינתים א' ט"ו 20-23). רק בזכות תחייתו אנו נושאים כיום את עינינו אליו לקיום הבטחות הכתובים, כולל באשר לנוכחותו של רוח הקודש בחיינו.

הדימוי של ישיבתו של המשיח לימינו של אלוהים (אפסים א' 20) מקורו בתהלים ק"י 1, הפסוק המצוטט ביותר בברית החדשה. נושא רוממותו של המשיח תופס מקום מרכזי באיגרת אל האפסים, שכן בזכותה אלוהים "הוֹשִׁיבָנוּ עִמּוֹ בַּשָּׁמַיִם, בַּמָּשִׁיחַ יֵשׁוּעַ" (אפסים ב' 6). בנוסף, שאול מציג את עלייתו של המשיח למרום כצעד חיוני הקודם להתגשמות כל הנבואות ולהענקת מתנות הרוח לקהילה (ראו אפסים ד' 8-11).

באפסים ד' 8-11, שאול מזהיר אותנו לא לאמץ דימוי סטטי לגבי המשיח כיושב על כס מלכותו של אלוהים, ומציג במקום זאת "דימוי דינמי בברית החדשה של משיח מרומם היוצא ברוח הקודש בכל העולם 'מְנַצֵּחַ וּלְמַעַן יְנַצֵּחַ'" - F. F. Bruce, The Epistles to the Colossians, to Philemon, and to the Ephesians (Grand Rapids, MI: Eerdmans, 1984), p. 133. אם כן, שאול מתאר את רוממותו/ הכתרתו של המשיח לא רק כביטוי של הכוח האלוהי המוצע למאמינים, אלא גם כעצם מקורו של כוח זה.

`כיצד הייתם זקוקים שכוחו של המשיח יבוא לידי ביטוי בחייכם ובאיזה אופן אתם עשויים להסתייע בכוח זה? אלו הרגלים מונעים אולי מכם את הגישה לכוח זה?`