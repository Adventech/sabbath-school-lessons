---
title: 'תובנות מרוח הקודש'
date: 10/07/2023

---

"אֵינֶנִּי חָדֵל לְהוֹדוֹת עֲלֵיכֶם וּלְהַזְכִּיר אֶתְכֶם בִּתְפִלּוֹתַי, כְּדֵי שֶׁאֱלֹהֵי אֲדוֹנֵנוּ יֵשׁוּעַ הַמָּשִׁיחַ, אֲבִי הַכָּבוֹד, יִתֵּן לָכֶם רוּחַ שֶׁל חָכְמָה וְהִתְגַּלּוּת שֶׁתֵּיטִיבוּ לָדַעַת אוֹתוֹ" (אפסים 1:16,17).

בתפילותיו, שאול מדגיש בקשה מרכזית שהוא מביא לפני כס מלכותו של אלוהים. הוא כבר הזכיר קודם לכן שרוח הקודש מתחיל לשכון בלבו של המאמין מרגע חזרתו בתשובה; כעת שאול מתפלל שאלוהים ירעיף מחדש על המאמינים את ברכת הרוח הנחוצה לחידוד ראייתם הרוחנית, על מנת שיראו ויבינו את פועלו של המשיח בחייהם ("שֶׁתֵּיטִיבוּ לָדַעַת אוֹתוֹ" - אפסים 1:17).

`שאול מתפלל שרוח הקודש יספק שלוש תובנות מיוחדות למאמינים. מהן? ראו אפסים 1:17-19.`

בשעה ששאול מבקש מאלוהים שיספק להם תובנות באשר ל"מַהִי הַתִּקְוָה הַצְּפוּנָה בִּקְרִיאָתוֹ" (אפסים 1:18), הוא גם מתפלל שהם יישארו מודעים לפעולות שה' כבר נקט בהן למען ישועתם (אפסים 1:3-9,11-13) ולעתיד המזהיר שהכין להם (אפסים 1:10,14).

כאשר הוא מתפלל על חכמה עבורם, על מנת שיבינו "מָה עֲתִירַת כָּבוֹד נַחֲלָתוֹ בְּקֶרֶב הַקְּדוֹשִׁים" (אפסים 1:18), שאול חוזר על התפיסה התנ"כית לגבי המאמינים כנחלתו של אלוהים (דברים 9:29; 32:9; השוו עם אפסים 1:11). השליח מבקש שהם ידעו לא רק שיזכו בנחלה מאלוהים, אלא שהם עצמם הנחלה, על מנת שיבינו את ערכם בעיני אלוהים.

כשהוא מתפלל על תובנות רוחניות לגבי "גְּדֻלַּת גְּבוּרָתוֹ הַשּׁוֹפַעַת עָלֵינוּ, הַמַּאֲמִינִים" (אפסים 1:19), שאול תופס את רוח הקודש כמקור הבנה מהימן באשר לכוחו העצום של אלוהים, אשר ביכולתו גם להביא כוח זה לידי ביטוי בחייהם. בתפילות אלו, שאול מבקש שהמאמינים באפסוס יחוו את מה שקיבלו במשיח.

`כיצד אתם יכולים לחוות בצורה ממשית יותר את "גְּדֻלַּת גְּבוּרָתוֹ הַשּׁוֹפַעַת עָלֵינוּ, הַמַּאֲמִינִים"? כיצד בא לידי ביטוי מושג זה בחיי היומיום?`