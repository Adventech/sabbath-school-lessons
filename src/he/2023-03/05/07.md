---
title: 'נקודות למחשבה'
date: 28/07/2023

---

קראו בעיון רב את ההקדמה לשאלות לדיון להלן:

מהו ההקשר החברתי שבו שאול כותב את הקטע באפסים 2:11-22, בו הוא מתאר את השפעותיו הניכרות של קרבן המשיח על היחסים האנושיים? שאול מתייחס בראש ובראשונה ליחסים בין המאמינים היהודים והגויים כחברים באותה קהילה. מאוד מעסיק אותו שהם יבינו ויביאו לידי ביטוי בחיי הקהילה את מעמדם החדש, של פיוס ושיתוף, כבני ביתו שווי ערך של אלוהים (אפסים 2:19). עם זאת, בהקשר הרחב יותר של איגרתו, שאול אף מגלה מטרה נעלה יותר לאחדות זו. ובכן, הנושא העיקרי של מכתבו הוא תוכניתו האדירה של אלוהים לאחד את הכל במשיח (אפסים 2:9,10) - תכנית הכוללת "כָּל מִשְׁפָּחָה בַּשָּׁמַיִם וּבָאָרֶץ" (אפסים 3:15).

אם כן, לאחדותם של חברי הקהילה - הנושא הספציפי שבו הוא דן באפסים 2:11-22 - ישנה תכלית רחבה יותר, ששאול מגלה באפסים 3:10: "וְכָךְ בְּאֶמְצָעוּת הַקְּהִלָּה תִּוָּדַע עַתָּה לָרָשֻׁיּוֹת וְלַמֶּמְשָׁלוֹת שֶׁבַּשָּׁמַיִם חָכְמַת אֱלֹהִים הָעֲתִירָה" [בכך שהוא יצר קהילה המורכבת הן מיהודים והן מגויים]. על ידי יישום ומימוש האחדות שהמשיח השיג באמצעות קרבנו, על המאמינים לשדר שהתגשמות תכליתו של אלוהים לאחד את הכל במשיח ממשמשת ובאה. הפיוס ביחסים ביניהם ממחיש את חזונו של אלוהים ליקום מאוחד במשיח. על כן, חשוב לפרש את הקטע באפסים 2:11-22 בהקשר הרחב יותר של האיגרת, ולחפש בו עקרונות מנחים בנושא רלוונטי גם עבורנו כיום - היחסים בין עמים וגזעים שונים בקהילה.

**שאלות לדיון**:

`אילו עקרונות מקראיים לגבי נושא היחסים האתניים ניתן למצוא באפסים 2:11-22? כיצד קטע זה מעניק לנו פרספקטיבה ממוקדת במשיח על האופן שבו קבוצות אתניות שונות אמורות להתייחס זו לזו?`

`לאור תכליתו של אלוהים לגבי עתיד האנושות (אפסים 1:9,10; 2:11-22), כמה חשוב שהקהילה תתמודד עם האתגרים והקונפליקטים הפנימיים שלה בין הגזעים השונים?`

`אילו סוגיות בעייתיות "מתבשלות על אש קטנה" בקהילתכם? האם אתם מסתירים אותם או מעלימים מהן עין? איזה תפקיד יכולה לשחק קהילתכם במימוש האחדות שהמשיח השיג באמצעות קרבנו? כיצד אתם יכולים לקחת חלק במלאכה חשובה זו?`