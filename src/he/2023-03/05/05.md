---
title: 'ישוע, מבשר השלום'
date: 26/07/2023

---

`כיצד מסכם שאול את שירותו של המשיח באפסים 2:17,18?`

למושג "שלום" ישנה חשיבות רבה באיגרת אל האפסים. המכתב פותח ונחתם בברכת "שָׁלוֹם מֵאֵת הָאֱלֹהִים אָבִינוּ וְהָאָדוֹן יֵשׁוּעַ הַמָּשִׁיחַ" (השוו עם אפסים 6:23). באפסים 2:11-22, שאול אף טוען שבזכות קרבנו, המשיח הוא למעשה התגלמות השלום - "הֵן הוּא שְׁלוֹמֵנוּ" (אפסים 2:14-16). המשיח לא רק הורס את העוינות בין היהודים לגויים (אפסים 2:14,15), אלא הוא גם בורא אנושות חדשה, המאופיינת ביחסי פיוס ושלום (אפסים 2:15,17). שלום זה מצביע לא רק על היעדרות העימותים, אלא גם על חווית השלמות והרווחה הנפשית - הן ביחסים עם אלוהים (רומים 5:1) והן ביחסינו עם הזולת.

`כיצד רואה שאול בעיני רוחו את השתתפותם של המאמינים בהכרזת בשורת השלום של המשיח? אפסים 4:3; 6:14,15; השוו רומים 10:14 עם אפסים 2:17-19, ישעיהו 52:7, 57:19.`

הבשורות מציגות את ישוע כמבשר השלום. בנאום הפרידה שלו מהתלמידים, הוא הבטיח להם - ולנו: "שָׁלוֹם אֲנִי מַשְׁאִיר לָכֶם, אֶת שְׁלוֹמִי אֲנִי נוֹתֵן לָכֶם" (יוחנן 14:27). בסוף נאומו, הוא מסכם את דבריו: "אָמַרְתִּי לָכֶם אֶת הַדְּבָרִים הָאֵלֶּה כְּדֵי שֶׁבִּי יִהְיֶה לָכֶם שָׁלוֹם; בָּעוֹלָם – צָרָה לָכֶם, אַךְ הִתְעוֹדְדוּ: אֲנִי נִצַּחְתִּי אֶת הָעוֹלָם" (יוחנן 16:33).

לאחר תחייתו, בעת התגלותו לתלמידים, הוא חזר ואמר: "שָׁלוֹם לָכֶם" (יוחנן 20:19,21,26). באפסים 2:17,18, שאול מבהיר שהמשיח המשיך להיות מבשר השלום גם לאחר שירותו עלי אדמות. הוא "בִּשֵּׂר שָׁלוֹם" הן ל"רְחוֹקִים" (מאמינים מתוך הגויים שחזרו בתקובה) והן "לַקְּרוֹבִים" (המאמינים היהודים; ראו גם אפסים 2:11-13) - והמאמינים שקיבלו את בשורתו (הן יהודים והן גויים) התברכו ממנה עד מאוד.

`כיצד עלינו ללמוד להיות משכיני שלום ולא גורם מפלג? כיצד אתם יכולים להביא הקלה וריפוי לאחרים כבר היום?`