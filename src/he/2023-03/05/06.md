---
title:  הקהילה - הֵיכַל קֺדֶשׁ לַיהוה
date:  27/07/2023
---

`באילו דימויים משתמש שאול באפסים ב' 11-22 כדי להמחיש את האחדות בין היהודים לגויים בקהילה?`

באפסים ב', הפסוקים 1-10 מלמדים אותנו לחיות בהרמוניה עם המשיח, בעוד שהפסוקים 11-22 מלמדים אותנו שעלינו לחיות בסולידריות עם חברי קהילה אחרים. למותו של המשיח ישנן לא רק תועלות אנכיות בייסוד יחסינו עם אלוהים (אפסים ב' 1-10), אלא גם תועלות אופקיות, בחיזוק היחסים שלנו עם הזולת (אפסים ב' 11-22).

באמצעות הצלב, המשיח הרס את הגורמים שפילגו בין המאמינים הגויים למאמינים היהודים, כולל בכל הקשור לשימוש לרעה בתורה להרחבת התהום ביניהם (אפסים ב' 11-18). בנוסף, ישוע גם בונה דבר מדהים - היכל חי, המורכב ממאמינים. הגויים, שפעם הודרו מעבודת האל באזורים המקודשים של המקדש, כיום מצטרפים למאמינים היהודים בבניית היכל חדש זה. כולנו כמאמינים, בהצטרפותנו לקהילה, הופכים ל"הֵיכַל קֺדֶשׁ לַיהוה" (אפסים ב' 19-22) וזוכים לחיות בהרמוניה עם המשיח ובסולידריות עם אחינו ואחיותינו במשיח.

`באיזה אופן משתמש שאול במטאפורת הקהילה כמקדש באפסים ב' 19-22, בהשוואה לשימוש בקטעים אחרים? ראו קורינתים א' ג' 9-17; קורינתים ב' ו' 14 - ז' 1; כיפא א' ב' 4-8.`

שאול משתמש במטאפורת הקהילה כהיכל כדימוי שיא להכללתם המוחלטת של הגויים בקהילה. אמנם פעם נאסר עליהם לעבוד את אלוהים ב"חצר ישראל" שברחבת המקדש, אך כיום לא רק שנפתחה להם גישה לכך (אפסים ב' 18), אלא שהם עצמם הפכו ל"אבני בנייה" להיכל חדש שנועד כ"מִשְׁכַּן אֱלֹהִים עַל־יְדֵי הָרוּחַ" (אפסים ב' 22).

מחברי הברית החדשה משתמשים במטאפורת ההיכל על מנת להמחיש את קדושת הקהילה, את תפקידו של אלוהים בייסוד בשגשוג הקהילה, וגם את הסולידריות בין המאמינים. מטאפורה זו מחוזקת על ידי דימויים נוספים מעולם הביולוגיה, המדגישים את תהליך הצמיחה המתמדת (ראו אפסים ב' 21, שבו ההיכל "גָדֵל", ופסוק 22 שבו כתוב ש"אַתֶּם נִבְנִים יַחְדָּיו"). במקום ליצור תמונה סטטית, דימוי ההיכל דווקא מדגיש את זהותה של הקהילה כ"הֵיכַל אֱלֹהִים חַיִּים" (קורינתים ב' ו' 16).