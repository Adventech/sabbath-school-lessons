---
title: 'כפרה במישור האופקי: הצלב והקהילה'
date: 22/07/2023

---

### קראו את הפסוקים הבאים לקראת שיעור השבת השבועי
אפסים 2:11-22; רומים 3:31; 7:12; ישעיהו 52:7; 57:19; יוחנן 14:27; קורינתים א' 3:9-17.

> <p>פסוק לשינון</p>
> "אֲבָל כָּעֵת, בַּמָּשִׁיחַ יֵשׁוּעַ, אַתֶּם הָרְחוֹקִים בֶּעָבָר, נִהְיֵיתֶם קְרוֹבִים עַל־יְדֵי דַּם הַמָּשִׁיחַ. הֵן הוּא שְׁלוֹמֵנוּ; הוּא עָשָׂה אֶת הַשְּׁנַיִם לְאֶחָד וְהָרַס בִּבְשָׂרוֹ אֶת מְחִצַּת הָאֵיבָה" (אפסים 2:13,14).

דמיינו שאתם אדם ממוצא יווני מתקופת בית שני, גוי שלמד לאהוב ולהעריץ את אלוהי ישראל. למעשה, עזבתם את העבודה הזרה ואת אליליכם הרבים וקיבלתם את האל האחד, אלוהי האמת. אתם מחליטים לעשות עלייה לרגל לירושלים, ובזמן שאתם עושים את דרכיכם בחצרות היפים, בין העמודים המחורצים של המקדש, אתם קולות ההלל מזמינים גם אתכם להשתחוות לאלוהים. ואולם, באותו רגע אתם נתקלים במחסום אבן בגובה של כמטר וחצי. מסביב נמצאים שלטים רבים החרוטים בלטינית וביוונית עם המסר הבא: "חל איסור מוחלט על תושבים זרים לעבור מחסום זה ולהיכנס למתחם אשר סביב המקדש. העובר על החוק צפוי לעונש מוות". בו ברגע, אתם מרגישים מודרים, מנוכרים ומנודים.

באפסים 2:11-22, שאול רואה שצלבו של המשיח עושה הבדל עצום בחיי המאמינים, בכך שהוא הורס כל מחסום מעין זה. במישור האנכי, הצלב מבטל את הניכור ומפייס בין האנושות לאלוהים. במישור האופקי, הוא מפייס בין אדם לחברו. הצלב מסיר את העוינות ומשכין שלום בין היהודים לגויים ועושה מהם "אָדָם חָדָשׁ אֶחָד" (אפסים 2:15,17), והם "נִבְנִים יַחְדָּיו לִהְיוֹת מִשְׁכַּן אֱלֹהִים עַל־יְדֵי הָרוּחַ" (אפסים 2:22).

כיצד באה לידי ביטוי אמת זו בחייכם כיום?

*למדו את השיעור השבועי לקראת שבת ה-29 ביולי.