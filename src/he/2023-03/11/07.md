---
title: 'נקודות למחשבה'
date: 08/09/2023

---

הכבוד ששאול חולק לילדים כמאמינים-שותפים (אפסים 6:1-3) אמור לגרום לנו לשקול מחדש את האופן שבו מתייחסים לילדים בעולמנו כיום. פנייתו לאבות (אפסים 6:4) מזמינה אותנו להתייחס ברצינות לאחריות ההורית. יישום עצותיו לעבדים (אפסים 6:5-8) ולבעלי העבדים (אפסים 6:9) עלול להיות מאתגר יותר, לא רק משום שההקשר החברתי שונה עבור רובנו, אלא בייחוד משום שהעבדות - על כל צורותיה - היא אחת הרעות החולות הגדולות ביותר בכל ההיסטוריה האנושית. עם זאת, מאחר ומילים אלו התקבלו בהשראה אלוהית וכלולים בכתובים, עלינו להרהר כיצד ניתן ליישם אותן כיום. יחד עם המאמינים באפסוס במאה הראשונה לספירה, יש לנו את הזכות ואת החובה ליישם את עקרונות הבשורה בכל יחסינו - והשאלות לדיון להלן נועדו לסייע לו לעשות זאת.

**שאלות לדיון**:

`מהי משמעות האמירה שהאהבה לילדים נחשבת לסימן זיהוי של "עַם מוּכָן לַיהוה" - בייחוד עבורנו כאדוונטיסטים שומרי שבת? ראו לוקס 1:17 (המצטט מלאכי 3:24).`

`הכבוד ששאול חולק לילדים מעלה שאלה חשובה: איזו אחריות יש לנו להפגין את אהבת המשיח כלפי ילדים שחוו אלימות, התעללות מינית או השפלות בשנים הראשונות של חייהם? לאור מחקרים רבים המוכיחים את השפעתן הרעה של חוויות טראומטיות אלו בילדות (קראו מידע על כך באתר https://www.cdc.gov/violenceprevention/), מהי אחריותנו כלפיהם?`

`לאור הכבוד של שאול לילדים ושל דאגתו של ישוע אליהם, כיצד יכולה לבוא לידי ביטוי אחריותה של הקהילה המקומית לטפח ולהגן על הילדים אשר הופקדו בידיה? אילו מערכות ומנגנונים עלינו להקים לשם כך?`

`עצותיו של שאול לעבדים ולבעליהם באפסים 6:5-9 מיושמות לעיתים קרובות ביחסים העכשוויים בין עובד ומעביד. מאיזו בחינה השוואה זו הולמת? מה הסכנות הכרוכות בכך?`

`העבדות הייתה ונשארת מציאות כואבת בעולמנו, עם יותר מ-40 מיליון עבדים (על פי "אינדקס העבדות הגלובלי", http://www.globalslaveryindex.org/). כבני חורין, אשר אבותינו הרוחניים היו נחושים בדעתם לבטל את העבדות, מהי אחריותנו כלפי בניו ובנותיו אלו של אלוהים, על פי מילות השיר שאנו שרים על המשיח: "הוא ישבור את הכבלים, שכן העבד הוא אחינו, ובשמו כל דיכוי יחדול" (מילות השיר “O Holy Night”).`