---
title:  עבדות בימי שאול
date:  05/09/2023
---

`קראו את העצות הבאות, המיועדות לעבדים ולבעליהם: אפסים ו' 5-9; קולוסים ג' 22 - ד' 1; קורינתים א' ז' 20-24; טימותיאוס א' ו' 1,2; כיפא א' ב' 18-25. כיצד הייתם מסכמים עצות אלו?`

אנו מזועזעים עד עמקי נשמתנו לשמוע את שאול פונה לבעלי עבדים מאמינים ולדמיין את העבדים המאמינים ואת בעליהם יושבים יחד בבית התפילה באפסוס! עם זאת, חשוב לזכור שהעבדות בעולם היווני-רומי הייתה שונה במובנים רבים ומשמעותיים מגרסתה המאוחרת יותר בעולם החדש. ראשית, היא לא הייתה ממוקדת בקבוצה אתנית מסוימת. שנית, העבדים העירוניים קיבלו לעיתים הזדמנויות לרכוש השכלה ואף עלה בידם לעבוד כאדריכלים, רופאים ופילוסופים. שלישית, לעיתים עבדים אלו שוחררו לאחר תקופה מוגבלת של שירות, אך רובם לא השתחררו מעולם. על מנת לציין הבדלים אלו, מספר תרגומים שיצאו לאחרונה תרגמו את המונח היווני doulos ("עבד") באפסים ו' 5-8 כ-"bondservant" (עבד לצמיתות).

עם זאת, אין ספק שהעבדות - בכל התרבויות ובכל הזמנים - היא רעה חולה לא מוצדקת בעליל, ושאלוהים ישפוט וירשיע בעלי עבדים בהתאם לצדק הנצחי שלו - ועל כך יכולים אנו להיות אסירי תודה. זעקתו של העבד הרומי לשעבר, פובליליוס סירוס, רודפת אותנו עד היום: "המוות יפה יותר מהשפלת העבד". לאור מציאות מורכבת זו, עדיף לתרגם doulos כ-"עבד" (NIV, NRSV), בייחוד משום שעבדים אלו חיו תחת איומים אינסופיים מצד אדוניהם (אפסים ו' 9).

העבדות הייתה נפוצה בימי שאול. השליח ניגש לסוגייה זו לא כפעיל חברתי, אלא כפסטור, המלמד את המאמינים כיצד להתמודד עם המציאות של ימיהם ולפתח חזון חדש בנושא זה, שישנה את המאמינים וישפיע בסופו של דבר על החברה כולה: "חזונו לא היה הוצאתם לחופשי של העבדים באימפריה הרומית. השקפתו לא עסקה בשחרור המשפטי של העבדים, אלא ביצירת חברה של אחווה, על סמך אימוץ כלל המאמינים כילדי אלוהים [...]. חזונו של שאול היה לחולל מהפכה חברתית בתוך הקהילה, גוף המשיח, ברמה המקומית - בבתי התפילה ובבתים הפרטיים של המאמינים" - Scot McKnight, The Letter to Philemon (Grand Rapids: Eerdmans, 2017), pp. 10, 11.

`אחד הכתמים הגדולים בהיסטוריית הנצרות הוא האופן שבו קטעים מקראיים אלו על עבדות שימשו להצדקת רעה חולה זו. איזה לקח מחריד אנו לומדים מכך על הזהירות שבה עלינו להשתמש בדבר אלוהים?`