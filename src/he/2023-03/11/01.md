---
title:  נאמנות מוחלטת למשיח
date:  02/09/2023
---

### קראו את הפסוקים הבאים לקראת שיעור השבת השבועי
אפסים ו' 1-9; מרקוס י' 13-16; קולוסים ג' 21; כיפא א' ב' 18-25; קורינתים ב' ה' 10; קולוסים ג' 24,25.

> <p>פסוק לשינון</p>
> "וְאַתֶּם הָאֲדוֹנִים, בְּאוֹתוֹ אֺפֶן הִתְנַהֲגוּ עִמָּהֶם [עם העבדים]. חִדְלוּ לְאַיֵּם עֲלֵיהֶם, שֶׁכֵּן יוֹדְעִים אַתֶּם כִּי גַּם לָהֶם וְגַם לָכֶם הָאָדוֹן בַּשָּׁמַיִם, וְאֵין עִמּוֹ מַשּׂוֹא פָּנִים" (אפסים ו' 9).

ב-2018, פריט אחד במוזיאון המקרא בוושינגטון משך תשומת לב רבה. הייתה זו מהדורה מקוצרת של המקרא שנועדה ללמד את עקרונות האמונה תוך כדי מחיקה של כל הקטעים שלתפיסת המהדיר היה בהם הפוטנציאל להסתה למרד מצד העבדים. הספר יצא לאור ב-1808 והוא לא דילג רק על מספר קטן של קטעים, אלא מחק 90% מהתנ"ך ו-50% מהברית החדשה. מתוך 1,189 פרקים של הכתובים, רק 232 נותרו על כנם.

מנגד, הקטעים שחיזקו לכאורה את מוסד העבדות, עם כל הרעות החולות שלו - בייחוד בהיעדר קטעים כה נרחבים מתוך הנרטיב התנ"כי על "הבשורה" - נשמרו בשלמותם, כולל פסוקים שפורשו בצורה מעוותת, כגון: "הָעֲבָדִים, הִשָּׁמְעוּ לַאֲדוֹנֵיכֶם שֶׁבָּעוֹלָם הַזֶּה, בְּיִרְאָה וּבִרְתֵת וּבְתֺם לֵב, כְּמוֹ לַמָּשִׁיחַ" (אפסים ו' 5).

כיום, בזמננו ובתרבותנו, אנו עומדים מול אתגר חשוב - לקרוא את אפסים ו' 1-9 בהקשרו של סיפור הישועה בכללותו, כפי שנגלה לנו בכתובים בשלמותם. מה עלינו ללמוד מהאופן שבו שאול יישם את ערכי הבשורה למבנים החברתיים הפגומים של ימיו?

*למדו את השיעור השבועי לקראת שבת ה-9 בספטמבר.