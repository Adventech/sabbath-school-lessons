---
title: 'עצות להורים'
date: 04/09/2023

---

`השוו בין אפסים 6:4 לבין קולוסים 3:21. איזה נימוק אנו מוצאים בקולוסים 3:21 לכך שעל ההורים להימנע מלהרגיז את ילדיהם?`

"בן סירא", חיבור יהודי שהיה קיים כבר בימי שאול, ממליץ לאבות כיצד להתייחס לבניהם: "אוהב בנו יחזק מוסרו למען ישמח באחריתו; מייסר בנו יגיל בו ובין חבריו בו יתהלל [...]. יסר בנך ולא תבוש, תשׂחק בו ויכלימך [...]. חנך בנך ויסר אותו בכל כחך ולא תעכרך רעתו" (בן סירא 30:1,9,13).

לעומת זאת, רוח העצות של שאול שונה בתכלית. ראשית, הוא פונה לאבות בציווי שלילי: "אַל תַּכְעִיסוּ אֶת בְּנֵיכֶם", ולאחר מכן בציווי חיובי: "אֶלָּא גַּדְּלוּ אוֹתָם בְּמוּסַר יהוה וּבְתוֹכַחְתּוֹ" (אפסים 6:4). בימי שאול, לאבות היה כוח משפטי מוחלט על ילדיהם, שנחשבו לקניינם. למעשה, לאבות הייתה הזכות להטיל עליהם עונשים כבדים ואכזריים ואף להרוג אותם!

במובן מסוים, כוחו של האב על ילדיו אף גבר על סמכותו של בעלי עבדים. שאול אינו מגבה כוח מופרז זה, אלא מגדיר מחדש את יחסי המשפחה. הוא מבהיר קודם כל את המחויבות האנושית לנאמנות מוחלטת למשיח, ולאחר מכן מזמין את האבות לחשוב מחדש על השימוש שלהם בכוח, לאור העובדה שילדים שמכעיסים אותם ינטו לא לקבל את "מוּסַר יהוה" ואת "תוֹכַחְתּוֹ" (אפסים 6:4).

"הורים, בבית עליכם לייצג את אופיו של אלוהים. עליכם לדרוש מילדיכם להישמע לכם, לא בגערות וצעקות, אלא באהבה ובנועם. עליכם להיות כה מלאי חמלה, שילדיכם ישתוקקו להימצא בחברתכם. בבית התנהגו בנועם. רסנו כל מילה שעלולה לעורר חמת זעם. 'וְאַתֶּם הָאָבוֹת, אַל תַּכְעִיסוּ אֶת בְּנֵיכֶם,' זהו צו מאת ה’ [...]. בדבר ה’ אין שום היתר להורים לנהוג בילדים ביד קשה ובעריצות, ואין שום היתר לילדים להמרות את פי ההורים. חוקי תורת ה’ המשמשים בבית ובממשלות העמים, נובעים מלב הגדוש

באהבה נצחית" - אלן ווייט, והגדת לבנך, 233-234.

`למרות שהשיעור היום מתייחס ליחסים בין הורים לילדיהם, אילו עקרונות עלינו לאמץ מתוך קטעים אלו אשר ישפיעו על האופן שבו אנו מתייחסים לזולת?`