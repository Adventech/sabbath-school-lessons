---
title: 'גופו המאוחד של המשיח'
date: 05/08/2023

---

### קראו את הפסוקים הבאים לקראת שיעור השבת השבועי
אפסים 4:1-16; פיליפים 2:3; תהלים 68:19; מעשי השליחים ב'; קורינתים א' 12:4-11,27-30; ישעיהו 5:4.

> <p>פסוק לשינון</p>
> "וְהוּא נָתַן אֶת אֵלֶּה לִהְיוֹת שְׁלִיחִים, אֶת אֵלֶּה נְבִיאִים, אֶת אֵלֶּה מְבַשְּׂרִים, וְאֶת אֵלֶּה רוֹעִים וּמוֹרִים, כְּדֵי לְהַכְשִׁיר אֶת הַקְּדוֹשִׁים לַעֲבוֹדַת הַשֵּׁרוּת, לִבְנִיַּת גּוּף הַמָּשִׁיחַ" (אפסים 4:11,12).

אחד ממשלי איזופוס נקרא "הבטן והרגליים". זה הולך ככה: "הבטן והרגליים רבו ביניהן על חשיבותן. כשהרגליים טענו שהן חזקות יותר מהבטן ואפילו נושאות אותה, הבטן השיבה: 'נכון, אך אילולא סיפקתי לכן מזון, לא הייתן יכולות לשאת דבר" - Lloyd W. Daly, Aesop Without Morals (New York: Thomas Yoseloff, 1961), p. 148.

בדומה לאיזופוס, גם שאול משתמש בגוף האנושי על מנת להעביר לקח רוחני. עבור שאול, הגוף - והקהילה כגוף המשיח - מורכב מחלקים רבים בעלי יכולות ותפקידים שונים, הפועלים יחדיו בשיתוף מלא כדי לשמור על הגוף חזק ובריא (רומים 12:3-8; קורינתים א' 12:12-31). באפסים 4:1-16, שאול משתמש שנית במטאפורת הגוף, אך הפעם הוא מציג את המשיח כראש הגוף, המספק לו את המשאבים הנצרכים: אנשים בעלי "מתנות" מיוחדות, השומרים על אחדות הגוף, אשר בו כל החלקים - כל אחד מחברי הקהילה - תורמים את חלקם לטובת הכלל.

דימוי זה של גוף בריא ומאוחד מסייע לנו להבין טוב יותר את תכליתו של אלוהים עבורנו: להיות חלק אינטגרלי מקהילה משגשגת ומאוחדת במשיח.

*למדו את השיעור השבועי לקראת שבת ה-12 באוגוסט.