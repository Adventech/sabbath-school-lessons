---
title: 'המשיח המרומם, נותן המתנות'
date: 08/08/2023

---

`"אֲבָל לְכָל אֶחָד וְאֶחָד מֵאִתָּנוּ הָעֳנַק חֶסֶד, כְּפִי הַמִּדָּה שֶׁהֶעֱנִיק לוֹ הַמָּשִׁיחַ. לָכֵן נֶאֱמַר: 'עָלָה לַמָּרוֹם, שָׁבָה שֶׁבִי, וַיִּתֵּן מַתָּנוֹת לִבְנֵי אָדָם'. 'עָלָה' - מַה פֵּרוּשָׁהּ אִם לֹא שֶׁגַּם הִקְדִּים וְיָרַד אֶל תַּחְתִּיּוֹת אָרֶץ? הַיּוֹרֵד הוּא אֲשֶׁר גַּם עָלָה אֶל מֵעַל כָּל הַשָּׁמַיִם, לְמַעַן יְמַלֵּא אֶת הַכֺּל" (אפסים 4:7-10). במה מדובר בפסוקים אלו ומהו המסר ששאול מנסה להעביר לנו בקטע זה?`

שאול מצטט כאן תהלים 68:19: "עָלִיתָ לַמָּרוֹם, שָׁבִיתָ שֶּׁבִי; לָקַחְתָּ מַתָּנוֹת בָּאָדָם, וְאַף סוֹרְרִים" [עליתָ לשמים, לקחת שבויים ומתנות מבני אדם, אפילו מהמורדים]. מזמור 68:19 מציג את אלוהים כמצביא מנצח, שלאחר שהביס את אויביו, עולה על הגבעה שעליה שוכנת עיר הבירה שלו יחד עם השבויים שהוא לקח בקרב. לאחר מכן, הוא מקבל מס ("לוקח מתנות") מאויביו התבוסים (שימו לב ששאול מתאים דימוי זה למשיח המרומם ה"נותן מתנות", על סמך הרקע הרחב יותר של המזמור, על פי פסוק 36).

אם נעקוב אחרי סדר הפעולות בתהלים 68:19, נשים לב שהעלייה - עלייתו של המשיח לשמים (אפסים 1:21-23) - מתרחשת ראשונה, ולאחריה מתרחשת ירידתו של מי שעלה - ישוע המרומם - על מנת לתת מתנות. למעשה, זהו האופן שבו שאול מתאר את אירוע שפיכת רוח הקודש בחג השבועות (ראו מעשי השליחים ב'). פירוש זה מאומת באפסים 4:11,12, המזהה את המתנות המוענקות על ידי המשיח המרומם כמתנות הרוח.

"המשיח עלה למרומים, שבה את השבי וחילק מתנות לבני האדם. לאחר עלייתו של המשיח, בשעה שהרוח ירדה כפי שהובטח, בצורה של "מַשַּׁב רוּחַ עַזָּה", ומילאה את המקום שבו התלמידים נאספו - ומה הייתה התוצאה? רבבות חזרו בתשובה באותו יום" - Ellen White, Ye Shall Receive Power, p. 158.

`למרות עומקם ומורכבותם של פסוקים אלו באפסים, כיצד עלינו לשאוב נחמה מכך שהם מגלים לנו את מה המשיח עשה ויעשה למעננו, בייחוד בשעה ש"יְמַלֵּא אֶת הַכֺּל בַּכֺּל" (אפסים 1:23)?`