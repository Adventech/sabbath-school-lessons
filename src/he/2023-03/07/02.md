---
title: 'אַחְדוּת הָרוּחַ'
date: 06/08/2023

---

`קראו אפסים 4:1-16. כיצד מעודד שאול את המאמינים לטפח את אחדות הקהילה?`

שאול פותח את חלקו השני של המכתב אל האפסים (פרקים ד'-ו') בקריאה מרגשת לאחדות, קריאה המחולקת לשני חלקים. ראשית, באפסים 4:1-6, הוא קורא למאמינים שיטפחו את "אַחְדוּת הָרוּחַ" על ידי הפגנת מעלות בונות-אחדות (אפסים 4:1-3), קריאה אשר הוא מחזק באמצעות רשימה פיוטית של שבעה מושגים הקשורים למילה "אֶחָד" (אפסים 4:4-6). שנית, באפסים 4:7-16, שאול מצביע על המשיח המנצח והמרומם כמקור החסד, השוהה במאמינים המכריזים את הבשורה (אפסים 4:7-10).

כבר מתחילתו של פרק ד', שאול מפציר במאמינים "לְהִתְנַהֵג כַּיָּאֶה לַיִּעוּד שֶׁנִּקְרֵאתֶם אֵלָיו" (אפסים 4:1; ראו גם אפסים 2:2,10; 4:17; 5:2,8,15) - דהיינו שנקראו להאמין במשיח (אפסים 1:18; 2:4-6,13).

השליח מעודד את המאמינים להפגין התנהגות מאחדת, המשקפת את תוכניתו האולטימטיבית של אלוהים (אפסים 4:9,10). בין המעלות המובילות לאחדות, שאול מדגיש שלוש: "עֲנָוָה, נְמִיכוּת רוּחַ וְאֺרֶךְ אַפַּיִם" (אפסים 4:2). בואו נביט מקרוב בכל אחד ממושגים אלו.

שאול מבהיר את משמעותו של המושג "ענווה" באפסים 2:3, על ידי המשפט "יַחְשֺׁב אִישׁ אִישׁ אֶת רֵעֵהוּ לְנִכְבָּד מִמֶּנּוּ". אם כן, ניתן להבין מעלה זו בצורה חיובית, לא כחוסר הערכה עצמית (ראו קולוסים 2:18,23), אלא דווקא כהערכה עצמית יחד עם הערכה כלפי אחרים ושירות למענם.

את "נמיכות הרוח" (אפסים 4:2) ניתן להגדיר כ"תכונת אופי המונעת מהאדם לייחס לעצמו חשיבות עצמית מופרזת" וגם כ"אדיבות, התחשבות, שפלות רוח" - Frederick Danker, ed., Greek-English Lexicon of the New Testament and Other Early Christian Literature, 3rd ed. (Chicago: University of Chicago Press, 2000), p. 861.

לבסוף, אורך האפיים מצביע על היכולת להתמודד עם אתגרים וניסיונות. אם כן, שלוש תכונות אופי אלו מתייחסות כולן להתרחקות מהתחושה של חשיבות עצמית ולהתמקדות בערכו של הזולת.

`ענווה, נמיכות רוח ואורך רוח: חשבו כיצד שלוש תכונות אלו עשויות לסייע לכם להתאחד כעם של אלוהים. כיצד ניתן ללמוד לטפח מעלות אלו?`