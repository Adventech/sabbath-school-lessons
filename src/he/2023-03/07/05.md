---
title: 'מתנותיו של המשיח המרומם'
date: 09/08/2023

---

`על סמך תהלים 68:19, שאול תיאר זה עתה את ישוע המנצח והמרומם כנותן מתנות לעמו מהמרומים. אילו מתנות הוא מעניק למאמינים ולאיזו תכלית? אפסים 4:11-13.`

שאול מזהה ארבע קבוצות של אנשים "מחוננים" בזכות האוצר שהמשיח המרומם חלק עם קהילתו: (א) שליחים; (ב) נביאים; (ג) מבשרים; (ד) רועים ומורים (מבנה הצירוף ביוונית מצביע על כך שמדובר בקבוצה אחת). המשיח מעניק מתנות אלו על מנת להשיג מטרה חשובה: "כְּדֵי לְהַכְשִׁיר אֶת הַקְּדוֹשִׁים לַעֲבוֹדַת הַשֵּׁרוּת, לִבְנִיַּת גּוּף הַמָּשִׁיחַ" (אפסים 4:12), "עַד כִּי נַגִּיעַ כֻּלָּנוּ אֶל אַחְדוּת הָאֱמוּנָה וְאַחְדוּת יְדִיעַת בֶּן־הָאֱלֹהִים, אֶל הָאָדָם הַשָּׁלֵם, אֶל שִׁעוּר קוֹמָתוֹ הַמָּלֵא שֶׁל הַמָּשִׁיחַ" (אפסים 4:13).

נקודה אחרונה זו חשובה במיוחד עבור האדוונטיסטים החלוצים, שביקשו לבחון את מתנותיה הרוחניות של אלן ווייט. האם על פי הכתובים מתנת הנבואה מוגבלת אך ורק לתקופת השליחים? או שמא היא ממשיכה עד לחזרתו של המשיח? האדוונטיסטים הקדומים מצאו את תשובתם באפסים 4:13 וחלקו אותה עם אחרים באמצעות סיפור על קברניט שהיה מחויב לבצע הוראות מסוימות במסגרת ההפלגה. בשעה שהאונייה התקרבה לנמל, הקברניט גילה שעל פי ההוראות שקיבל, נווט עומד לעלות על הסיפון ולסייע לו בתמרון האונייה לנמל. על מנת להישאר נאמן להוראות המקוריות שקיבל, הקברניט התיר לנווט שעלה על הסיפון להנחות אותו ולנווט את הספינה. "מי מציית למעשה לספר ההנחיות? אלו הדוחים את הנווט או אלו המקבלים אותו, ככתוב בספר ההוראות שניתן להם בתחילת ההפלגה? שפטו אתם" - Uriah Smith, “Do We Discard the Bible by Endorsing the Visions?” Review and Herald, January 13, 1863, p. 52.

יחד עם זאת, עלינו להיזהר כשאנו מכנים מנהיגים רוחניים של היום "רועים" (או "פסטורים"), "מורים" ו"מבשרים", מאחר ואנו תופסים תפקידים אלו בהקשרנו התרבותי ובזמננו. עד כמה שניתן להבין, בתקופתו של שאול היו אלה חברי קהילה מן השורה שמילאו תפקידים אלו בקהילות הבית באפסוס (השוו עם כיפא א' 2:9, מעשי השליחים 2:46 ו-12:12).

`קראו ישעיהו 5:4: "מַה-לַּעֲשׂוֹת עוֹד לְכַרְמִי וְלֹא עָשִׂיתִי בּוֹ?" חשבו על פסוק זה בהקשר שירותה הרוחני שאלן ווייט קיבלה מאלוהים. כיצד בא לידי ביטוי עיקרון זה במקרה שלה?`