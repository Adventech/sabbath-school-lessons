---
title: 'נקודות למחשבה'
date: 11/08/2023

---

שתי ההערות להלן מסייעות לנו בהרחבת הלימוד על אפסים 4:7-10:

א. תרגומו של אפסים 4:9: ישנם תרגומים המצביעים על כך שהירידה התרחשה לפני העלייה (לדוגמה, NKJV, “He also first descended”; KJV, RSV, ESV, NASB). מנגד, תרגומים אחרים נצמדים קרוב יותר לטקסט היווני ועל כן משאירים את סוגיית עיתוי "העלייה והירידה" פתוחה  (לדוגמה, NIV, “What does ‘he ascended’ mean except that he also descended to the lower, earthly regions?” ASV, HCSB, LEB, NLT), בחירה המאפשרת את הקריאה המוצעת בשיעור של יום שלישי, שלפיה סדר הפעולות בפסוק זה מבוסס על תהלים 68:19 - עם רוממותו של המשיח לשמים ("העלייה") כאירוע הקודם ל"ירידתו" ברוח הקודש (מעשי השליחים ב').

ב. "שָׁבָה שֶׁבִי". באפסים 4:8, שאול משתמש בצירוף "שָׁבָה שֶׁבִי" (KJV, NKJV, NRSV) על סמך תהלים 68:19 בגרסת תרגום השבעים (תרגום יווני עתיק של התנ"ך), שבה כוונת המשפט היא "שבה קבוצת שבויים" (ESV, NASB, NIV). האדוונטיסטים תמיד הבינו צירוף זה כמצביע על המשיח אשר לקח אתו לשמיים בעלייתו את כל אלה שקמו מן המתים בתחייה המיוחדת בעת תחייתו (מתי 27:51-53). אותה קבוצה מסמלת את "הָעֹמֶר", את הפירות הראשונים של הנושעים, שהמשיח הציג לאב בשובו לחצרות השמים (ראו הפרשנות האדוונטיסטית למקרא, כרך 6, ע40:1022; אלן ווייט, חמדת הדורות, פרקים פ"א ו-פ"ז). לחלופין, לאור קולוסים 2:15, קטע זה עשוי להתפרש גם כדימוי של ניצחון המשיח על אויביו - השטן ומלאכיו - המתוארים כשבויים תבוסיים.

**שאלות לדיון**:

`השוו את רשימת "המתנות הרוחניות" באפסים 4:11 עם הרשימות המקבילות בקורינתים א' 12:4-11, 27-30, רומים 12:4-8 וכיפא א' 4:10,11. מה דומה ומה שונה בין אותן רשימות?`

`שוחחו בכיתת שיעור השבת על הרוחות של תורות שונות הנושבות בקהילה כיום. שימו לב ששאול מדגיש שאל לנו להיסחף על ידי רוחות אלה. באילו דרכים אנו יכולים לשמור על עצמנו ועל אחרים בקהילה מהנזק שרוחות אלו עלולות לגרום לנו?`

`שאול מדגיש באיגרת אל האפסים את נושא ה"אחדות". אך האם עלינו לחפש אחדות בכל מחיר? במילים אחרות, באיזו נקודה הרצון לאחדות עלול להוביל לתוצאות הפוכות מהתוצאות המבוקשות? דנו בכיתה.`