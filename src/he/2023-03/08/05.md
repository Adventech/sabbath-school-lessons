---
title: 'רוח הקודש בחיי המאמין'
date: 16/08/2023

---

`מה שאול מלמד את קוראיו בהקשרו של השיח על חטאים הקשורים לדיבור בקרב הקהילה לגבי נוכחותו של רוח הקודש בחיי המאמינים? אפסים 4:30.`

שאול מביא בפסוק זה אזהרה חמורה והבטחה מחממת לב בעת ובעונה אחת. חטאינו זה נגד זה בקהילה אינן עברות מינוריות חסרות השלכות משמעותיות. מה שמעציב את רוח הקודש הוא למעשה השימוש הלא ראוי במתנת הדיבור שקיבלנו מאלוהים, במטרה להרוס אחרים (אפסים 4:25-27,29,31,32). האזהרה החמורה מהדהדת את מילותיו של הנביא ישעיהו: "וְהֵמָּה מָרוּ וְעִצְּבוּ אֶת-רוּחַ קָדְשׁוֹ; וַיֵּהָפֵךְ לָהֶם לְאוֹיֵב, הוּא נִלְחַם-בָּם" (ישעיהו 63:10). באשר להבטחה שהוא מציין באותו פסוק, שאול סבור שרוח הקודש חותם את המאמינים מהיום שבו הם מקבלים את המשיח (אפסים 1:13,14) ועד "לְיוֹם הַגְּאֻלָּה" (אפסים 4:30).

היחסים בין רוח הקודש למאמינים אינם שבריריים, אלא בני קיימא. על כן, כאשר המאמינים מזלזלים בנוכחותו של רוח הקודש, השוכן בקרבנו, על ידי ניצולה לרעה של מתנת הדיבור והפיכתה לנשק פוגעני, לא כתוב שרוח אלוהים עוזב אותנו, אלא שהוא מתייסר. כוונתו של רוח הקודש היא להישאר בחיי המאמינים עד הסוף ולסמן אותם כשייכים לאלוהים ומוגנים על ידו, עד לחזרתו של המשיח.

שאול מדגיש לא רק את אלוהותו של רוח הקודש כ"רוּחַ הַקֹּדֶשׁ שֶׁל־אֱלֹהִים" (אפסים 4:30, תרגום דליטש), אלא גם את אישיותו - שהרי ניתן להעציבו (ראו גם רומים 8:16,26,27; קורינתים א' 2:10,13; קורינתים א' 12:11; גלטים 5:17,18). עלינו לגשת בזהירות למסתורין האלוהות. רוח הקודש הינו אחד עם האב והבן, אך גם נבדל מהם. "לרוח הקודש ישנו רצון משלו והוא מקבל החלטות בהתאם לכך. ניתן להעציב ולגדף אותו. ביטויים אלו אינם הולמים להשפעה או לכוח סתמי, אלא מאפיינים ישות. האם רוח הקודש הינו ישות כמוני וכמוכם? בשום פנים לא! אנו פשוט מוגבלים במונחים אנושיים בתיאור האלוהות, אך הרוח הוא מה שבני האדם לא יהיו לעולם" - Paul Petersen, God in 3 Persons in the New Testament (Silver Spring, MD: Biblical Research Institute, 2015), p. 20.

`"רוח הקודש של אלוהים" חי בקרבה כה גדולה אלינו שמעשינו משפיעים עליו. אנו חולקים את חיינו עם אחת הישויות האלוהיות, המחויבת אלינו ליחסים בני קיימא וחותמת אותנו עד לימי הקץ. מה אמורה להיות תגובתנו באמונה לאמת מדהימה זו?`