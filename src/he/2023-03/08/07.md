---
title: 'נקודות למחשבה'
date: 18/08/2023

---

"נהלו שיחות כך שלא תצטרכו לעולם להתחרט על דבריכם ולחזור בתשובה. 'אַל תַּעֲצִיבוּ אֶת רוּחַ הַקֺּדֶשׁ אֲשֶׁר נֶחְתַּמְתֶּם בָּהּ לְיוֹם הַגְּאֻלָּה' [...] אם תהיה לכם אהבה אמיתית בלב, תבקשו תמיד לעודד את אחיכם ולחזק את אמונתם הקדושה. אם תשמעו דיבור משמיץ, הפוגע במוניטין של חבריכם או אחיכם באמונה, אל תעודדו את לשון הרע כלפיהם, שהרי מן השטן היא. הזכירו בעדינות לדובר שדבר אלוהים אוסר על שיח מעין זה" - Ellen G. White, "Advent Review and Sabbath Herald", June 5, 1888.

כיצד קהילתכם הייתה משתנה אילו כל אחד מחבריה היו מתחייבים לאמירות הבאות וחיים על פיהן?

1.	ברצוני להפגין השפעה חיובית, מעצימה, הבונה אמונה ומקדמת מוסריות בקרב משפחת הקהילה האדוונטיסטית ומחוצה לה (אפסים 4:29);

2.	לאור קריאתו של המשיח לאחדות ואהבה, הריני מתחייב להשקיע מאמצים רבים יותר בעידוד המידות הטובות באחרים מאשר בהצבעה על מגרעותיהם (יוחנן 13:34,35; יוחנן 17:20-23; אפסים 4:1-6; תסלוניקים א' 5:9-11);

3.	במקרים בהם אחלוק על דעתו של אדם אחר, אדאג להפגין כלפיו כבוד. אצא מנקודת הנחה שהוא הגון ומסור למשיח. אציע את דעתי בעדינות, ולא בגסות (אפסים 4:31,32);

4.	אשדר שמחת חיים ואחפש כל הזדמנות להעצים חברי קהילה אחרים, בזמן ההמתנה לביאתו של המשיח (אפסים 4:29,30; גלטים 6:2; עברית 10:24,25).

**שאלות לדיון**:

`בדקו את מספר הפעמים בהן שאול מתאר באיגרתו אל האפסים את שלוש ישויות האלוהות כעובדות יחד למען ישועת האדם. כיצד דגש חוזר ונשנה זה מסייע לנו בהבנת האלוהות? אפסים 1:3-14,15-23; 2:11-18, 19-22; 3:1-13, 14-19; 4:4-6, 17-24, 25-32; 5:15-20; 6:10-20 (קטע שבו המילה "אָדוֹן" באפסים 6:10 מצביעה על המשיח).`

`כיצד עצותיו של שאול בנוגע לדיבור המאמינים (אפסים 4:25-32) חלות לעידן "התקשורת מתוּוכת מחשב", המאופיינת בבריונות ברשת וברצח אופי אנונימי מקוון?`