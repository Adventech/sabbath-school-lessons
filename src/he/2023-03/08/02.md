---
title: 'המדרון החלקלק של החטא'
date: 13/08/2023

---

`השוו בין אפסים 4:17-32 לבין קולוסים 3:1-17. כיצד מעודד שאול את המאמינים לחיות חיים שיקדמו את אחדות הקהילה?`

נושא הקטע הקודם - אפסים 4:1-16 - היה אחדות הקהילה. ההשוואה בין אפסים 4:1 לבין אפסים 4:17 מגלה לנו עד כמה דומות שתי עצות אלו של שאול על האופן שבו עלינו "להתהלך" או לחיות את חיינו. דמיון זה רומז על כך ששאול מדבר בשני הקטעים על אותו נושא - אחדות ואורח החיים המחזק אותה - אך בפעם השנייה מנקודת מבט חדשה, המנוסחת על דרך השלילה.

ובכן, באפסים 4:17-24, שאול מנגיד בין אורח חייהם של הגויים - המערער את האחדות (אפסים 4:17-19) לבין אורח חייהם של המאמינים, המטפח אותה (אפסים 4:20-24). אמנם השליח מטיל ביקורת חריפה על אורח החיים המושחת של הגויים, אך אל לנו לשכוח לרגע שאותו שאול סבור שהגויים נושעים על ידי אלוהים באמצעות המשיח ומובטחת להם שותפות מלאה עם עמו של אלוהים (אפסים 2:11-22; 3:1-13). אם כן, באפסים 4:17-19, הוא פשוט מעביר ביקורת שלילית נקודתית על "הַגּוֹיִם מִבְּחִינָה גּוּפָנִית" (אפסים 2:11).

שאול אינו מוטרד מחטאים ספציפיים של הגויים, אלא יותר מדפוס ההתנהגות שהם מפגינים - מעין מסלול מתדרדר של חיים באחיזת החטא. במרכז התיאור באפסים 4:17-19 עומד דימוי של ניוון רוחני: "אַל תֵּלְכוּ עוֹד כַּגּוֹיִם הַהוֹלְכִים בְּהַבְלֵי שִׂכְלָם. חֲשׂוּכֵי דַּעַת הֵם, זָרִים לְחַיֵּי אֱלֹהִים" (אפסים 4:17,18). למעשה, ניוון רוחני זו הוא מקור תפיסתם החשוכה, המודגשת בתחילת הקטע ("בִּגְלַל בַּעֲרוּתָם בוּקְשִׁי לִבָּם [...] הִתְנַוְּנוּ" (אפסים 4:18,19) ושל הפעלתנות המינית המושחתת המתוארת בסופו ("הִתְמַכְּרוּ בְּתַאֲוָה לְזִמָּה וּלְכָל מַעֲשֵׂה טֻמְאָה", אפסים 4:19). בשל ניכורם מאלוהים, הם אינם יודעים כיצד לחיות, והפרדתם מחסדו המושיע גורמת להם להידרדר במדרון החלקלק של חטא ושחיתות מוסרית.

`מה הייתה חווייתכם בנוגע לכוחו של החטא, המשחית ומדרדר רוחנית?`