---
title: 'טוב לב (במקום מרירות)'
date: 17/08/2023

---

באפסים 4:30, שאול ציין את "יוֹם הַגְּאֻלָּה" והזמין את קוראיו להיזהר בלשונם לאור חזרתו של המשיח. על כן, ניתן להבין שאפסים 4:31,32 מדבר על אופן הדיבור המצופה מאיתנו לקראת אירוע גדול זה הממשמש ובא.

`לאור ביאתו השנייה של המשיח, על אילו גישות והתנהגויות הקשורות לדיבור עלינו לוותר? אילו גישות והתנהגויות עלינו לאמץ בתחום זה? אפסים 4:31,32.`

בעצתו האחרונה מתוך ההטפה באפסים 4:17-32, שאול משתמש שוב במבנה של ציווי שלילי - המצביע על שש מידות רעות שעל המאמינים "להסיר מהם" (אפסים 4:31), ציווי חיובי להפגין טוב לב, רחמים וסלחנות (אפסים 4:32) ונימוק לכך. על המאמינים לסלוח איש את רעהו "כְּשֵׁם שֶׁאֱלֹהִים סָלַח לָכֶם בַּמָּשִׁיחַ" (אפסים 4:32). באשר לרשימת שש המידות הרעות, היא פותחת וחותמת במונחים מקיפים - "מְרִירוּת" ו"כָל רִשְׁעָה" וכוללת בתוכה ארבעה מושגים נוספים: "חֵמָה", "כַּעַס", "צְעָקָה" ו"גִדּוּף" (אפסים 4:31).

המונח "גידוף" ברשימה זו מתרגם את המילה היוונית "blasphemia", שבאנגלית הפכה למונח טכני לדיבור מזלזל נגד אלוהים. ואולם, מונח זה נועד ביוונית לתאר אופן דיבור המשמיץ הן את אלוהים והן בני אדם אחרים, כגון "הוצאת דיבה" או "לשון הרע".

על פי רשימה זו, נדמה שהגישות (מרירות, חמה, כעס) "מתבשלות" לכדי דיבור מעליב (צעקה, הכפשה). למעשה, שאול "מפרז" את סגנון הדיבור של המאמינים. עליהם להסיר מה"ארסנל" שלהם כל גישה המובילה לשיח פוגעני ולוותר על האמצעים הרטוריים בהם הוא בא לידי ביטוי. קהילת המאמינים תשגשג ואחדות הקהילה תגדל אך ורק כאשר המאמינים ישימו בצד מידות רעות אלו (השוו עם אפסים 4:1-16).

בנוסף, שאול מבהיר שעלינו לא להדחיק את לשון הרע, אלא להחליפה. המניע לשיחותינו ומעשינו בקרב משפחת המשיח - ומחוצה לה - אינו צריך לנבוע מכעס, אלא מטוב לב, רחמים וסלחנות, על סמך הסטנדרט הגבוה מכל - הסליחה שאלוהים העניק לנו במשיח (אפסים 4:32). ובכן, שאול מציג את "הסליחה האנכית" (שאלוהים מעניק לנו) כמודל עבור "הסליחה האופקית" (שאנו מעניקים זה לזה; השוו עם קולוסים 3:13, מתי 6:12,14,15).

`הגו בכוח המילים שלכם. כיצד עליכם להשתמש בהן על מנת להעצים ולעודד אחרים ולחזק את אמונתם?`