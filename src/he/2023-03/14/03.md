---
title: 'פדויים לשם הקמת הקהילה'
date: 25/09/2023

---

`בזמן קריאת אפסים ב', נסו לענות על השאלה הבאה: מה ה' עשה למעננו באמצעות בנו ישוע המשיח?`

"אֲבָל אֱלֹהִים…" - ייתכן ושתי מילים אלו מלאות תקווה יותר מכל המילים שידע המין האנושי לדורותיו. באפסים 2:1-10, שאול מתאר את עברם הקודר של שומעיו. בדומה לשאר האנושות, גם הם מרדו באלוהים וחייהם נשלטו על ידי החטא והשטן (אפסים 2:1-3).

"אֲבָל אֱלֹהִים הַמָּלֵא רַחֲמִים…" (אפסים 2:4) - מה הוא עשה עבורם ועבורנו? (א) "הֶחֱיָנוּ עִם הַמָּשִׁיחַ" - תחייתו של המשיח היא גם שלנו; (ב) הוא "הֵקִים אוֹתָנוּ" עם המשיח - עלייתו לשמים היא גם שלנו; (ג) "הוֹשִׁיבָנוּ עִמּוֹ בַּשָּׁמַיִם" - הכתרתו של המשיח היא גם שלנו (אפסים 2:4-7). אין אנו אך ורק צופים מן הצד באירועים הרי הגורל בחייו של המשיח! אלוהים ייחס לנו פעולות יוצאות דופן אלו של המשיח - לא בשל זכות או סגולה מיוחדת שלנו, אלא בשל חסדו הרב (אפסים 2:8,9) וייעד אותנו כמאמינים לחיות חיי סולידריות עם ישוע ולעשות "מַעֲשִׂים טוֹבִים" (אפסים 2:10).

אם אפסים 2:1-10 מלמד אותנו שאנו חיים בסולידריות עם המשיח, אפסים 2:11-22 מראה לנו שעלינו לחיות בסולידריות גם עם אחרים בקרב קהילתו. למותו של המשיח יש תועלות שהן גם אנכיות - בייסוד היחסים בין המאמינים לאלוהים (אפסים 2:1-10), וגם אופקיות - בחיזוק היחסים שלנו עם הזולת (אפסים 2:11-22).

באמצעות קרבנו על הצלב, המשיח ביטל את המחיצות שהפרידו בין הגויים ליהודים, כולל השימוש הלא ראוי בתורה להרחבת התהום ביניהם (אפסים 2:11-18). בנוסף, כעת ישוע גם בונה דבר מדהים - היכל חדש, המורכב ממאמינים. הלא-יהודים, שפעם הודחו מעבודת האל באזורים הקדושים של המשכן, מצטרפים עתה למאמינים היהודים והופכים לאחד. כולנו נהיים חלק מקהילתו של אלוהים, "הֵיכַל קֺדֶשׁ לַיהוה" (אפסים 2:19-22). בחסדו של ה', יש לכם היום את הזכות לחיות בסולידריות עם המשיח ועם מאמינים אחרים.

`אפסים 2:8-10 שיחק תפקיד חשוב בשיח התיאולוגי במרוצת הזמן. מרטין לותר מצא בפסוקים אלו חסד ששבה את לבו וגילה בו גם חלק מעקרונות המפתח של הרפורמציה: הישועה היא על ידי אמונה בלבד, על ידי חסד בלבד, על ידי המשיח והיא לתפארתו של אלוהים לבדו. ב-1738, שמונה עשר ימים לאחר חזרתו בתשובה ברחוב אלדרסגייט בלונדון, ג'ון ווסלי עשה דרשה באוניברסיטת אוקספורד, שבה פנה ללבם של השומעים והציג להם את "מניפסט של תנועה חדשה". והטקסט שלו? אפסים 2:8. (ראו A. Skevington Wood, “Strangely Warmed: The Wesleys and the Evangelical Awakening,” Christian History [magazine], vol. 5, no. 1 [1984]).`