---
title: 'כולם אֶפֶסִים בלב'
date: 23/09/2023

---

### קראו את הפסוקים הבאים לקראת שיעור השבת השבועי
אפסים א' - אפסים ו'.

> <p>פסוק לשינון</p>
> "הֵן בַּחֶסֶד נוֹשַׁעְתֶּם, עַל־יְדֵי הָאֱמוּנָה; וְזֺאת לֹא מִיֶּדְכֶם, כִּי אִם מַתְּנַת אֱלֹהִים הִיא. אֵין זֶה נוֹבֵעַ מִמַּעֲשִׂים, כְּדֵי שֶׁלֹּא יִתְגָּאֶה אִישׁ; שֶׁהֲרֵי מַעֲשֵׂה יְדֵי אֱלֹהִים אֲנַחְנוּ, בְּרוּאִים בַּמָּשִׁיחַ יֵשׁוּעַ לְמַעֲשִׂים טוֹבִים אֲשֶׁר אֱלֹהִים הֵכִינָם מִקֶּדֶם לְמַעַן נִחְיֶה בָּהֶם" (אפסים 2:8-10).

רבים מהמבקרים בלונדון עולים על גלגל הענק "לונדון איי", הנמצא על הגדה הדרומית של נהר התמזה ואשר גובהו 135 מטרים. מגובה זה ניתן לראות את כל הסביבה - את הביג בן, את ארמון וסטמינסטר (בית הפרלמנט הבריטי), לצד קתדרלות וארמונות היסטוריים נוספים. עבור חוקר הברית החדשה ניקולס תומאס (תום) רייט, "האיגרת אל האפסים עומדת כ'לונדון איי' ביחס לשאר אגרותיו של שאול. אין זו איגרתו הארוכה או המקיפה ביותר, אבל היא מספקת לנו נוף מרהיב. מכאן, עם כל סיבוב של הגלגל, ניתן לקבל מבט ממעוף הציפור על כל התמות העיקריות, אחת אחרי השנייה" - Paul for Everyone: The Prison Letters (London: S.P.C.K. [Society for Promoting Christian Knowledge Publishing], 2004), p. 3.

במכתבו אל האפסים, שאול אינו מתמקד בסוגיות מקומיות. קריאת המכתב משאירה את הרושם ששאול פונה לקהילות ולמאמינים מכל מקום ומכל הזמנים - ודווקא תחושה זו של על-זמניות מאפשרת ל"נוף המרהיב" של שאול לחדור פנימה לעולמנו ולמחשבותינו. השבוע, בסיכומו של כל אחד מהפרקים, הבה נזכור ברקע את השאלה הבאה: אילו אמיתות חשובות הטמונות באיגרת זו לאפסים אמורות להמשיך ללוות אותנו ולעצב את חיינו כמאמינים?

*למדו את השיעור השבועי לקראת שבת ה-30 בספטמבר.