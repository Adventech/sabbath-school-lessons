---
title: 'אנו קהילתו של האל החי'
date: 26/09/2023

---

`מדוע חשוב וגם מרגש להיות חלק מקהילתו של אלוהים? אפסים ג'.`

כשאנו שומעים אחרים מספרים דברים טובים על הקהילה, אנו מתלהבים ומרגישים מעודדים. ואולם, אפילו הנלהב שבינינו אינו מגיע לרמת עדותו שופעת החיוניות של שאול לגבי הקהילה באפסים ג'. שאול מתחיל לספר על תפילתו למען המאמינים באפסוס (אפסים 3:1; השוו עם אפסים 1:15-23), קוטע את דיווחו כדי לשוחח על ייסוד הקהילה על ידי אלוהים (אפסים 3:2-13), ולאחר מכן חוזר לדיווח התפילה שלו (אפסים 3:14-21).

תוך כדי כך, אנו מתחילים להבין אלמנטים חשובים לגבי "תוכניתו" של אלוהים או "הָרָז" שלו:

-	ה' הגה רז זה/ תכנית זו למען הקהילה "מֵעוֹלָמִים" (אפסים 3:3-5,9,11);

-	תכנית זו, שהייתה חסויה זמן רב, התממשה באמצעות חייו ומותו של ישוע (אפסים 3:11; השוו עם אפסים 2:11-22);

-	"רז" זה על הקהילה נגלה לשאול בחזון, והוא כולל את העובדה שהגויים שותפים בעלי זכויות מלאות למוסד מדהים זה של הקהילה (אפסים 3:3-6);

-	תפקידו של שאול הוא להפיץ את הבשורה על "עֺשֶׁר הַמָּשִׁיחַ, הֶעָצוּם לְאֵין חֵקֶר" בקרב הגויים (אפסים 3:8,9);

-	הקהילה, המורכבת ממאמינים רבים - יהודים וגויים גם יחד - מגלה את "חָכְמַת אֱלֹהִים הָעֲתִירָה" ל"רָשֻׁיּוֹת וְלַמֶּמְשָׁלוֹת שֶׁבַּשָּׁמַיִם" (אפסים 3:10) ומודיעה להם על השמדתם הממשמת ובאה (השוו עם אפסים 6:10-20); תוכניתו של האל, לקבץ את הכל במשיח (אפסים 1:10), עומדת להתממש, וזמנם של כוחות הרוע הולך ואוזל.

הבנה זו לגבי תפקיד הקהילה מדרבנת את שאול להתפלל עבור המאמינים. מדוע לא לדמיין שהוא מתפלל בכל לבו את התפילה באפסים 3:14-21 גם עבורכם? מדוע לא לדמיין אותו מתפלל שאתם עצמכם "תִּמָּלְאוּ בְּכָל מְלוֹא הָאֱלֹהִים" (אפסים 3:19) ותשתתפו בצורה מוחלטת ברז המדהים, ההולך ומתגלה, של הקהילה המאוחדת?

`אילו מחסומים קיימים כיום בין המאמינים, שעל פי שאול, אינם אמורים להיות שם? כיצד אתם יכולים לסייע בהסרתם?`