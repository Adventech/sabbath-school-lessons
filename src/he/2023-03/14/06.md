---
title: 'נותני ומקבלי חסד'
date: 28/09/2023

---

`במהלך קריאת אפסים ה', הגו באופן שבו שאול מבקש מאיתנו ליישם את הבשורה ביחסינו עם הזולת. איזו עצה משמעותית ביותר בעיניכם?`

כשמתחילים לקרוא את פרק ה' מהפסוק הראשון, ייתכן ונפספס את מלוא העוצמה של הנושא הנדון. על כן, מומלץ להתחיל לקורא מאפסים 4:32, שבו שאול מעודד את המאמינים - "הֱיוּ טוֹבִים אִישׁ לְרֵעֵהוּ; הֱיוּ מְלֵאֵי רַחֲמִים וְסִלְחוּ אִישׁ לְרֵעֵהוּ כְּשֵׁם שֶׁאֱלֹהִים סָלַח לָכֶם בַּמָּשִׁיחַ".

כמאמינים, נקראנו להתאים את התנהגותנו לזולת על פי מודל הסליחה והחסד שאלוהים הפגין כלפינו. עלינו לחקות את אלוהים (השוו עם מתי 5:43-48)! שאול מנגיד בין אורח חיים זה של "חיקוי אהבת האל" לבין הגישה הפגאנית הרגילה. במקום להוקיר ולהעריך אחרים כאחים ואחיות במשפחת האל, בני האדם מנצלים לעיתים קרובות את הזולת לסיפוק המיני האישי שלהם ולאחר מכן מתרברבים על כך (אפסים 5:3,4). השליח מזהיר אותנו שלגישה זו אין כל עתיד בעולם החדש שה' יברא (אפסים 5:5-7).

במקום זאת, על המאמינים להפנות גב לחושך שבעברם ו"להתהלך כִּבְנֵי הָאוֹר" (אפסים 5:8-10), ובכך לחקות את אהבתו של אביהם שבשמים. בהמשך, השליח מזהיר אותנו שוב מ"מַעֲשֵׂי הַחֺשֶׁךְ" הנעשים "בַּסֵּתֶר" (אפסים 5:11,12). בניגוד לכך, עלינו לחיות באור המשיח (אפסים 5:13,14). במקום לבזבז את חיינו בשכרות, עלינו "לנצל כָּל הִזְדַּמְּנוּת" על ידי הבאת זבחי תודה לאלוהים על אהבתו הרבה (ראו אפסים 5:15-21).

שאול מרחיב בנושא חיקוי אהבת האל גם בעצותיו לבעל והאישה המאמינים. ובכן, אהבתו מלאת הקרבה עצמית של המשיח לקהילה הופכת למודל לחיקוי עבור הגבר המאמין (אפסים 5:25-33), בעוד שנאמנותה של הקהילה למשיח הופכת למודל לחיקוי עבור האישה המאמינה (אפסים 5:22-24). במקום לנצל את מתנת המיניות האנושית בצורה מושחתת ואנוכית, על הבעל והאישה המאמינים להתמקד בלהעריך זה את זו ולהיות ל"בשר אחד" (אפסים 5:28-33).

"לְכוּ בְּדַרְכֵי אֱלֹהִים כְּבָנִים אֲהוּבִים" (אפסים 5:1). בחסדו של האל, אתם נקראים היום לחיות בהתאם לעצה זו ביחסיכם עם הזולת.

`כיצד אפסים 5:2, המלמד אותנו "להתהלך באהבה", מסייע לנו להבין למה שאול מתכוון באפסים 5:1 כאשר הוא מבקש מאיתנו "ללכת בדרכי אלוהים"?`