---
title: 'חגורה ושריון'
date: 18/09/2023

---

`כיצד מדמיין שאול את תחילת התכוננותם של המאמינים לקרב נגד הרוע? אפסים 6:14 (ראו גם כיפא א' 4:1, 5:8, רומים 8:37-39).`

אזהרתו של שאול לגבי הקרב העוצמתי העומד לפנינו (אפסים 6:13) מכין את קוראיו לקריאתו לעמוד בכוננות (אפסים 6:11,13) ולהתחמש לקראת המלחמה (אפסים 6:14-17). ראשית, שאול מתאר את הפעולה של "חגירת המתניים" (השוו עם ישעיהו 11:5). בתקופה העתיקה, הגברים היו קושרים את בגדיהם הרחבים סביב המתניים לפני עבודה או לפני המלחמה (השוו עם לוקס 12:35,37; 17:8).

שאול מדמיין את המאמין לובש את חליפת השריון שלו כפי שחייל בלגיון הרומי היה עושה זאת - החל מהידוק חגורת העור הצבאית, עם האבזם והלוחיות הדקורטיביות שלה. לחגורה היו קושרים רצועות עור המכוסות בדיסקים מתכתיים, שיצרו יחדיו מעין "סינר" שנענד כאות של דרגה, עבור אפקט חזותי. למעשה, החגורה שימשה לא רק כדי לקשור יחד את הבגדים, אלא גם כדי להחזיק בעזרתה פריטים.

האמת אינה שייכת למאמין, אלא היא מתת אלוהים (בדומה לישועה - ראו אפסים 2:8). ואולם, האמת אינה אמורה להישאר כאלמנט מלאכותי, חסר השפעה בחיי המאמינים. אדרבא, עליהם "לחגור" את האמת של אלוהים, לחוות ולהשתמש במתנה אלוהית זו. למעשה, לא המאמינים מחזיקים באמת של אלוהים, אלא האמת שלו "מחזיקה" בהם ומגינה עליהם.

שנית, שאול מפציר במאמינים ללבוש את "שִׁרְיוֹן הַצֶּדֶק" (אפסים 6:14; השוו עם תסלוניקים א' 5:8). בדומה לחגורת האמת, גם שריון הצדק הוא ממקור אלוהי, והוא אפילו חלק מחליפת השריון של ה' כלוחם אלוהי (ישעיהו 59:17). השריון שהחיילים בזמנו של שאול השתמשו בו עשוי היה מכמה סוגים: שריון שרשראות (המורכב מטבעות מתכת קטנות המחוברות זו לזו), שריון קשקשים (המורכב מקשקשים - פיסות מתכת מוארכות, עשויות ברזל או נחושת) או שריון עשוי רצועות מתכתיות הקשורות יחדיו.

שריון זה הגן על האיברים החיוניים מהמכות ומתקיפות האויב. בצורה אנלוגית, בעזרת מתנת הצדקה של אלוהים המאמינים מוגנים רוחנית. באפסים, שאול קושר בין הצדקה לקדושה, טוב לב ואמת (אפסים 4:24, 5:9) ורואה בה תכונת אופי הגורמת לאדם להתייחס לזולת בטוב לב ובצדק - במיוחד כלפי חברי הקהילה.

`כיצד חוויתם את ההגנה שהקדושה, טוב הלב והאמת מעניקים למאמינים?`