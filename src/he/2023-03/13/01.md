---
title: 'הכרזת שלום'
date: 16/09/2023

---

### קראו את הפסוקים הבאים לקראת שיעור השבת השבועי
אפסים 6:10-20; כיפא א' 4:1; 5:8; ישעיהו 59:17; 52:8-10; תסלוניקים א' 5:16-18.

> <p>פסוק לשינון</p>
> "עִם כָּל אֵלֶּה שְׂאוּ אֶת מָגֵן הָאֱמוּנָה, אֲשֶׁר תּוּכְלוּ לְכַבּוֹת בּוֹ אֶת כָּל חִצָּיו הַבּוֹעֲרִים שֶׁל הָרָע. וּקְחוּ אֶת כּוֹבַע הַיְשׁוּעָה וְאֶת חֶרֶב הָרוּחַ, שֶׁהִיא דְּבַר הָאֱלֹהִים" (אפסים 6:16,17).

בספרו הקלאסי "מסעות ההלך", שג'ון באניין כתב מתוך הכלא, מסופר על אדם מאמין בשם כריסטיאן שמגיע לנשקייה של ארמון ושם מראים לו "מגוון כלי נשק שהשליט סיפק להלכים: חרב, שריון, קסדה, חושן, 'כל תפילה' ונעליים שאינן מתבלות - מספיק מכל אחד מהפריטים עבור מספר אנשים אשר בשירותו של האדון כמספר הכוכבים בשמים". לפני שהמשיך בדרכו, כריסטיאן נלקח שוב לנשקייה ושם "הלבישו אותו מכף רגל ועד ראש עם שריון-הגנה בלתי חדיר, שיגן עליו מתקיפות אפשריות בדרך".

חיבורו של באניין, שנכתב ב-1678, מזכיר לנו מסמך שנכתב 1,600 שנה קודם לכן על ידי שאול השליח - האיגרת אל האפסים, שגם נכתבה מתוך הכלא. באיגרת זו, השליח רואה בעיני רוחו צבא גדול - הקהילה - המבקר בנשקייה של אלוהים ולובש את ה-panoplia - מונח יווני המצביע על חליפת השריון המלאה, מכף רגל ועד ראש. בנשקייה של אלוהים ישנן מספיק חליפות שריון לכל החיילים בצבאו כדי שיהיו עטויי פלדה מלמעלה ועד למטה ביציאתם למסע השלום בשמו.

*למדו את השיעור השבועי לקראת שבת ה-23 בספטמבר.