---
title: 'הקהילה כצבא מאוחד'
date: 17/09/2023

---

`קראו אפסים 6:10-20. מה שאול מלמד אותנו כאן על סוג המלחמה שהקהילה לוקחת בה חלק? האם שאול מתאר בעיקר את הקרב הרוחני של המאמין ברמה האישית, או שמא כוונתו היא למאבקו הקולקטיבי של הקהילה כנגד הרוע?`

הניצחון בקרבות של העולם העתיק של יוון ורומא היו תלויים בשיתוף הפעולה בין החיילים ביחידה הצבאית ובעיקר בתמיכתם זה בזה בלהט הקרב. האינדיבידואליזם במלחמה נחשב למאפיין של הלוחמים הברבריים, המוביל לכישלון חרוץ.

באשר לאפסים 6:10-20, יש לנו סיבות רבות וטובות לחשוב ששאול - בהתאם לתפיסה הצבאית של זמנו - פונה כאן בראש ובראשונה לקרב המשותף של הקהילה כנגד הרוע: (א) קטע זה הוא למעשה שיאו של מכתב שמוקדש כולו לקהילה. על כן, יהיה זה משונה ששאול יסכם את דבריו בדימוי של לוחם מאמין בודד, הנאבק בגפו בכוחות האופל; (ב) בסוף הקטע, שאול מדגיש את האחווה בין המאמינים בקריאתו להתפלל "בְּעַד כָּל הַקְּדוֹשִׁים" (אפסים 6:18-20); (ג) חשוב מכל - בהתייחסותו הקודמת לכוחות הרוע, שאול הנגיד אותם לקהילה, לא למאמין הבודד: "וְכָךְ בְּאֶמְצָעוּת הַקְּהִלָּה תִּוָּדַע עַתָּה לָרָשֻׁיּוֹת וְלַמֶּמְשָׁלוֹת שֶׁבַּשָּׁמַיִם חָכְמַת אֱלֹהִים הָעֲתִירָה" (אפסים 3:10).

על כן, אפסים 6:10-20 אינו מתאר חייל בודד המתעמת ברוע, אלא מתייחס לקהילה הצבא. הוא קורא לנו ללבוש את חליפת השריון שלנו ולצאת למלחמה במלוא המרץ כצבא מאוחד. שאול בוחר לסכם את המסר שלו על חשיבות הקהילה - שכלל תיאורים שלה כגוף המשיח (אפסים 1:22,23; 4:1-16), כהיכל האלוהים (אפסים 2:19-22) וככלת המשיח (אפסים 5:21-33) - במטאפורה נוספת: הקהילה כצבאו של האל החי. מאחר ואנו הולכים ומתקרבים ל"יּוֹם הָרָע" (אפסים 6:13) - לשלבים האחרונים של הקרב ארוך-הטווח ברוע - אין אנו יכולים להרשות לעצמנו לגלות אדישות לגבי מחויבותנו לאלוהים או נאמנותנו זה לזה כחיילים שותפים של המשיח.

`באילו דרכים עלינו לשתף פעולה כגוף מאוגד בעימות הגדול, על מנת לסייע זה לזה במאבקינו נגד הרוע בכל צורותיו?`