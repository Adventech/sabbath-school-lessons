---
title: 'שאול: אֲסִיר הַמָּשִׁיחַ עֲבוּרְ הַגּוֹיִם'
date: 30/07/2023

---

`קראו אפסים ג' וזהו שני נושאים מרכזיים. מהן הנקודות העיקריות ששאול מנסה להעביר לקוראיו?`

לפרק ג' ישנו מבנה מעניין. שאול פותח את הפרק במילים הבאות: "מִשּׁוּם כָּךְ אֲנִי, שָׁאוּל, אֲסִיר הַמָּשִׁיחַ יֵשׁוּעַ בַּעֲבוּרְכֶם הַגּוֹיִם" (אפסים 3:1). מכאן, הוא פותח סוגריים ארוכים ומספר על עבודתו כשליח לגויים (אפסים 3:2-13). לאחר מכן, בפסוק 14, הוא מסמן על חזרתו לחוט המחשבה הקודם באמצעות המילים "מִשּׁוּם כָּךְ" (ראו גם פסוק 18), הפותחות למעשה קטע של תפילה למען נמעניו (פסוקים 14-21).

כאמור, באפסים 3:1, שאול מתאר את עצמו כ"אֲסִיר הַמָּשִׁיחַ יֵשׁוּעַ" וטוען בכך שלמרות שהותו במאסר רומי והימצאותו תחת סמכותה של האימפריה הרומית לכאורה, אלוהים מגשים בחיים תכלית נעלה יותר. הוא אינו "אֲסִיר רומא", אלא "אֲסִיר הַמָּשִׁיחַ יֵשׁוּעַ"! (השוו עם אפסים 4:1).

ציון ה"צרות" (אפסים 3:13) וה"כְּבָלִים" (אפסים 6:20) רומז על כך ששאול אינו נמצא במאסר בית, בתנאים יחסית נוחים (השוו עם מעשי השליחים 28:16), אלא בבית סוהר. במאה הראשונה לספירה, השהייה בכלא בכלל ובצינוק רומאי בפרט הייתה מאתגרת במיוחד. האימפריה הרומית לא ניהלה בתי כלא מאורגנים היטב, עם מתקני תברואה וארוחות סדורות. למעשה, האימפריה כמעט ולא הייתה זקוקה לבתי כלא, שכן הכליאה לא שימשה כאמצעי לענישה. הנאשמים הושלכו לכלא רק לתקופה קצרה, במהלך ההמתנה שלהם למשפט או להוצאתם להורג. היה מצופה מהאסירים שידאגו כל אחד לצרכיו, ולכן הם היו תלויים במשפחה ובחברים להספקת מזון, ביגוד וכו'.

ייתכן ושאול מודאג בעיקר מההשפעה הרגשית של כליאתו על המאמינים, מאחר ומעמדו כאסיר המיט עליהם חרפה במסגרתם התרבותית של כבוד וחרפה. ייתכן והוא פחד שאחדים ישאלו: "כיצד יעלה על הדעת ששליחו של המשיח המרומם הוא אסיר בזוי?" לכן, הוא ממסגר מחדש את כליאתו ומסייע למאמינים לראות אותה כחלק מהתו כנית האלוהית. הוא סובל למענם ("צָרוֹתַי הַבָּאוֹת עָלַי לְמַעַנְכֶם"), ומה שנראה לכאורה כמקור לחרפה יתברר לבסוף כדבר הנועד לכבודם ("לְכָבוֹד הֵן לָכֶם") (אפסים 3:13).

`כיצד אנו יכולים ללמוד לסמוך על אלוהים ועל דרכיו בנסיבות הקשות ביותר בחיינו?`