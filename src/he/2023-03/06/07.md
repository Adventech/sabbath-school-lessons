---
title:  נקודות למחשבה
date:  04/08/2023
---

קראו: אלן ווייט, העימות הגדול, פרק כ"ז - "תחיות רוחניות בעידן המודרני".

"מה עלינו לעשות במצבנו הרוחני הירוד על מנת שמציאות חיינו תעלה בקנה אחד עם קטע מקראי זה [אפסים ג' 14-19], המתאר את מלוא הדעת האלוהית שזכותנו להחזיק בה? כיצד ניראה בעיני השמים לאחר שקיבלנו את כל היתרונות וההזדמנויות לצמוח בחסד, אך כשלנו להתקדם רוחנית? השליח לא כתב מילים אלו על מנת להפיח בנו תקוות שווא, להוליך אותנו שולל או לעורר בנו ציפיות לא מבוססות שיובילו אותנו לאכזבה ולייאוש. הוא כתב אותן כדי לגלות לנו מה אפשרי ומה מצופה מאיתנו להיות אם ברצוננו לרשת את מלכות האלוהים. כיצד עלינו להיות שותפים לאלוהים במלאכת הבשורה אם מצבנו הרוחני כה ירוד? הכתובים מלמדים אותנו על זכויותינו כמאמינים ועלינו לנצל אותן על מנת להשיג הבנה רוחנית עמוקה לגבי הדברים שאלוהים חפץ שיהיו לנו."

"האם אנו אכן מאמינים בכתובים? האם אנו מאמינים שביכולתנו להשיג ידע אלוהי זה המוצג כאן [אפסים ג' 14-19]? האם אנו מאמינים ל"כָּל-מוֹצָא פִי יְהוָה" ולכל מילה שנאמרה לנביאים ולשליחים על ידי ישוע המשיח, בורא האור ומקור הברכות, אשר בו שוכן "כָּל מְלוֹא הָאֱלֹהִים"? האם אנו אכן מאמינים באלוהים ובבנו?" - Ellen G. White, The Advent 8 Review and Sabbath Herald, October 1, 1889.

**שאלות לדיון**:

`השוו בין הדוקסולוגיה של שאול באפסים ג' 20,21 לבין דוקסולוגיות אחרות בברית החדשה - רומים י"א 33-36; ט"ז 25-27; פיליפים ד' 20; כיפא ב' ג' 18; יהודה 24,25. האם יש תמות או רעיונות משותפים בין קטעים אלו? כיצד אנו יכולים לאמץ בחיינו גישה זו של הלל והשתחוויה שקטעים אלו משדרים?`

`השוו בין ארבעת השימושים במילה היוונית plēroma באיגרת אל האפסים (אפסים א' 10,23; אפסים ג' 19; אפסים ד' 13). מדוע לדעתכם מונח זה כה חשוב בעיני שאול?`

`מתוך כל הפעולות של אלוהים אשר שאול משבח באפסים ג', איזו מהן מעוררת השראה בעיניכם? מדוע?`

`שאול מסיים את החצי הראשון של האיגרת אל האפסים באותו אופן בו הוא פתח אותו (אפסים א' 3-21) - באמצעות תפילה והודיה. הוא מביע את שמחתו הרבה על כך שאלוהים מגלה את כוחו בחיי המאמינים באמצעות המשיח ורוח הקודש (אפסים ג' 16-21). כיצד עלינו לחוות כוח זה בחיינו, כפי שאלן ווייט כתבה?`