---
title: 'רז הבשורה'
date: 29/07/2023

---

### קראו את הפסוקים הבאים לקראת שיעור השבת השבועי
אפסים ג'; איוב 11:5-9; יחזקאל 43:13-16; עמוס 7:7,8; התגלות 11:1,2.

> <p>פסוק לשינון</p>
> "וְלוֹ אֲשֶׁר יָכוֹל לַעֲשׂוֹת יוֹתֵר מִכָּל מַה שֶּׁאָנוּ מְבַקְּשִׁים אוֹ מִמַּה שֶּׁעוֹלֶה עַל דַּעְתֵּנוּ, כְּפִי כֺּחוֹ הַפּוֹעֵל בָּנוּ, לוֹ הַכָּבוֹד בַּקְּהִלָּה וּבַמָּשִׁיחַ יֵשׁוּעַ, בְּכָל הַדּוֹרוֹת לְעוֹלָם וָעֶד. אָמֵן" (אפסים 3:20,21).

באפסים ג', שאול דן בנושא שכבר נגע בו בפרקים הקודמים: "שֶׁיִּהְיוּ הַגּוֹיִם שֻׁתָּפֵי נַחֲלָה, שֻׁתָּפֵי גּוּף וְשֻׁתָּפֵי הַהַבְטָחָה בַּמָּשִׁיחַ יֵשׁוּעַ עַל־יְדֵי הַבְּשׂוֹרָה" (אפסים 3:6). למרות שמשפט זה עשוי לא להפתיע את הקהילה כיום, שכן היא מורכבת לרוב מגויים, באותם ימים היה זה רעיון מהפכני ורדיקלי בעיני רבים מקוראי אגרתו של שאול. אך בהשראה אלוהית, שאול ממשיך את דבריו והוגה בתשוקתו להכריז את בשורת המשיח לגויים. אנו לומדים על קשייו במאמצים אלו, קשיים הכוללים מאסר בכלא הרומי.

בנוסף, אנו גם לומדים על מחויבותו לרז הבשורה, שלפיו חברי הקהילה מן הגויים נמצאים במעמד שווה עם אחיהם היהודים. אנו חווים יחד עמו את התלהבותו לגבי הקהילה ותכליתה הקוסמי. אנו שומעים אותו מתפלל ומהלל את אלוהים על חסדו אשר הרעיף על העולם באמצעות הקהילה.

בתמצית, מילותיו של שאול בפרק זה מעוררות בנו השראה להיות שותפים לו בתשוקתו לבשורה.

*למדו את השיעור השבועי לקראת שבת ה-5 באוגוסט.