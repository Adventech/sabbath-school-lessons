---
title: 'שאול השליח והאפסים'
date: 24/06/2023

---

### קראו את הפסוקים הבאים לקראת שיעור השבת השבועי
מעשי השליחים 18:18-21; 19:13 - 20:1; 20:17-38; אפסים 1:1,2; 6:21-24; 3:13; 1:9,10.

> <p>פסוק לשינון</p>
> "וְהוֹדִיעַ לָנוּ אֶת סוֹד רְצוֹנוֹ כְּפִי חֶפְצוֹ, אֶת הַתָּכְנִית שֶׁהִקְדִּים וְעָרַךְ בּוֹ – הַתָּכְנִית לְקַבֵּץ אֶת הַכֺּל בַּמָּשִׁיחַ בִּמְלֹאת הָעִתִּים, אֶת מַה שֶּׁבַּשָּׁמַיִם וְאֶת מַה שֶּׁבָּאָרֶץ" (אפסים 1:9,10).

תמיד כשאנו כותבים, אנו עושים זאת למטרה מסוימת - לעיתים אפילו מטרה כבדת משקל. לדוגמה, אברהם לינקולן כתב את נאום גטיסברג ב-1863, לאחר הקרב העקוב מדם בעיר זו במהלך מלחמת האזרחים האמריקנית, שבעקבותיו 7,000 חיילים איבדו את חייהם. בנאום מפורסם זה, לינקולן הזכיר את מורשת אבות האומה והביע את עמדתו שלפיה אותה מלחמת אזרחים היא למעשה המבחן האולטימטיבי שיקבע האם האומה שנוסדה ב-1776 תמשיך להתקיים או שמא "תאבד מן הארץ".

שאול השליח מונע בכתיבת איגרתו על ידי מטרה משמעותית וחיונית. הרדיפות והפיתויים המתמידים, לצד כליאתו של שאול עצמו (אפסים 3:13, 6:20), איימו לשבור את רוחם של המאמינים באפסוס. על כן, שאול מזכיר להם את הימים הראשונים של חזרתם בתשובה, כאשר קיבלו את המשיח כמושיעם והצטרפו לקהילה. הם נהיו אז חלק מגופו של המשיח (אפסים 1:19-23, 4:1-16), אבני המשכן (אפסים 2:19-22), כלתו של המשיח (אפסים 5:21-33) וצבאו המצויד והמאובזר (אפסים 6:10-20). לדבריו, הם ממלאים תפקיד אסטרטגי בהתגשמות תוכניתו האדירה של אלוהים לאחד את הכל במשיח (אפסים 1:9,10). שאול כותב למאמינים באפסוס על מנת לעורר אותם רוחנית ולהזכיר להם את זהותם האמיתית ואת זכויות היתר שלהם כחסידי המשיח.

*למדו את השיעור השבועי לקראת שבת ה-1 ביולי.