---
title:  אפסוס בזמנה
date:  28/06/2023
---

`כיצד פותח שאול את מכתבו למאמינים באפסוס וכיצד הוא חותם אותו? מה הוא מייחל להם בכל לבו? ראו אפסים א' 1,2; ו' 21-24.`

בפתיחת מכתבו, שאול מזדהה כמחברו (אפסים א' 1). לקראת אמצעו, שאול מזכיר שנית את שמו, ומתאר עצמו כ"אֲסִיר הַמָּשִׁיחַ יֵשׁוּעַ בַּעֲבוּרְכֶם הַגּוֹיִם" (אפסים ג' 1) - תיאור המגלה את תפיסתו העצמית של שאול באשר לשירותו כשליחו של המשיח (אפסים ג' 1-13). לקראת סוף האיגרת, הוא חוזר ומזכיר את מאסרו (אפסים ו' 20) ומסכם את דבריו (אפסים ו' 21,22). בעוד שחוקרים אחדים שוללים את העובדה שהאיגרת נכתבה על ידי שאול, חשוב לשים לב שהאיגרת עצמה מציגה אותו בצורה חד-משמעית כמחברה. יחד עם זאת, רוב המאמינים מקבלים - ובצדק - את שאול כמחבר האיגרת אל האפסים.

`שאול פוחד שמאסרו ישפיע לרעה על המאמינים באפסוס. מה מדאיג אותו במיוחד? ראו אפסים ג' 13.`

הרושם הכללי שהאיגרת אל האפסים משאירה הוא שנכתבה בתקופה ובנסיבות דומות לשני האיגרות הנוספות ששאול כתב מתוך הכלא - קולוסים (ראו קולוסים ד' 7,8) ופילימון. יתרה מזו, על פי האיגרת, עבר כבר זמן רב יחסית מאז עבודת הבישור של שאול בעיר אפסוס (אפסים א' 15, ג' 1,2). ובכן, ייתכן ששאול כתב את האיגרת אל האפסים בכלא ברומא, בשנת 62 לספירה לערך.

במכתב זה, שאול מעניק לנו רק מעט פרטים לגבי מצבם של נמעניו באפסוס ונוגע בנושאים די כלליים. הוא מתייחס לתקופת זמן ארוכה, החל מהחלטתו של אלוהים "בְּטֶרֶם הִוָּסֵד תֵּבֵל" (אפסים א' 4) להעניק לנו את הישועה במשיח.

האיגרת נכתבה בסגנון ספרותי ובמשלב לשוני גבוה, עם משפטים ארוכים ומטאפורות מורכבות. אמנם שאול משתמש בסגנון זה גם במקומות אחרים (לדוגמה, ברומים ח' 31-39), אך באיגרת אל האפסים סגנון זה בולט יותר וכולל לשון עשירה של הלל, תפילה והשתחוויה (אפסים א' 3-23, ג' 14-21) וקטעים בנויים לתלפיות ורטוריים במיוחד (אפסים ד' 1-16, ה' 21-33, ו' 10-20).