---
title: 'נקודות למחשבה'
date: 30/06/2023

---

הסיפור על מגרשי השדים שהשתמשו לא כראוי בשמותיהם של ישוע ושל שאול (מעשי השליחים 19:13-20; ראו את השיעור של יום ראשון) מבהיר לנו מדוע השליח מזכיר שוב ושוב באיגרתו ביטויים רבים הקשורים לכוח. כידוע, חלק מהמאמינים החדשים השליכו את ספרי הכישוף היקרים שלהם לאש מתוך השכנוע החדש שלהם לגבי עליונותו של ישוע. הודות לגילוי של כ-8,250 פפירוסים העוסקים בכישוף, לצד ממצאים נוספים, יש לנו כיום תמונה די ברורה ועשירה לגבי סוג הריטואלים, הלחשים, נוסחאות הקסם והקללות המופיעות ככל הנראה בספרי הכישוף באפסוס. ובכן, ייתכן והמאמינים מצאו באותם ספרים הדרכה ועצות מעשיות באשר לניהול טקסים פולחניים במטרה לשכנע את האלים, את האלות וכוחות רוחניים נוספים להיענות לבקשתם.

לוקס מציין ששוויים של כרכים אלו היה 50,000 מטבעות כסף, דהיינו התשלום עבור 50,000 ימי עבודה (במונחים של היום, בהתחשב בעובדה ששכרו היומי הממוצע של פועל מקצועי הוא 80$ לערך, סכום זה שווה ל-4 מיליון דולר!). פרט זה לגבי שוויים של הספרים חיוני בסיפור, והוא מוכיח את חשיבותם ואת מרכזיותם בחיי היומיום של המאמינים.

"רק בהתערבותו הישירה של אלוהים השתכנעו המאמינים שעליהם לחזור בתשובה בצורה מוחלטת ולהפסיק לאלתר את שימושם בקמעות, בקסמים, בתפילות לאלים ובאמצעים מסורתיים אחרים להשגת כוח רוחני" - Clinton E. Arnold, Ephesians (Grand Rapids, MI: Zondervan, 2010), p. 34. על כן, אנו מבינים שהאיגרת אל האפסים נועדה למאמינים שנזקקו להדרכה מעשית על "כיצד להתמודד עם השפעתם המתמדת ועם תקיפותיהם הבלתי פוסקות של כוחות קוסמיים מרושעים" - Clinton E. Arnold, Power and Magic: The Concept of Power in Ephesians (Grand Rapids, MI: Baker Books, 1992), p. 165.

תגובתו של שאול למציאות זו באפסוס היא למעשה עצם האיגרת שלו, שבה הוא מצביע על המשיח כאחד אשר רומם מעל כל הכוחות האחרים (אפסים 1:20-23) ומדגיש את עליונותו של הכוח האלוהי שה' מעניק בו למאמינים (אפסים 2:15-19, 3:14-21, 6:10-20).

**שאלות לדיון**:

`אלו כוחות וסמכויות פועלים כיום בעולמנו בכלל ובחיינו בפרט? כיצד באים לידי ביטוי אותם כוחות, בניסיונם לפתות את המאמינים לתת כבוד ולהאדיר אותם במקום שיקדישו את נאמנותם המוחלטת אך ורק למשיח המרומם?`

`שאול מביע תקווה לעתיד באשר לתוכניתו של אלוהים לקבץ את הכל במשיח "בִּמְלֹאת הָעִתִּים". בחנו את האופן שבו שאול משתמש במונח "תקווה" באפסים 1:18, 2:12 ו-4:4. מדוע לדעתו ישנה תקווה לעתיד?`

`כיצד מצביע שאול על העתיד המזהיר בביאתו השנייה של המשיח בקטעים להלן? אפסים 1:13,14,21; 2:7; 4:30; 5:5. כיצד אנו חווים תקווה זו כיום?`