---
title: 'שאול, המבשר באפסוס'
date: 25/06/2023

---

`מה שאול עושה בביקורו הראשוני באפסוס, לקראת סוף מסע הבישור השני שלו? (מעשי השליחים 18:18-21).`

אפסוס הייתה אחת הערים הגדולות ביותר באימפריה הרומית, עם אוכלוסייה של 250,000 תושבים לערך. למעשה, היא הייתה עיר הבירה של אחד המחוזים העשירים ביותר של האימפריה - מחוז אסיה - שהתפרש על רוב השטח שאנו מכירים היום כאסיה הקטנה. בזמנו של שאול, המחוז עבר תקופה של צמיחה ושגשוג כלכלי. אפסוס עצמה הייתה עיר נמל הממוקמת בצומת נתיבי סחר יבשתיים חשובים.

אמנם תושבי אפסוס סגדו לאלילים רבים בעיר, ארטמיס - שנחשבה לאלה הפטרונית של העיר - הייתה האלה העליונה. הסגידה אליה כללה טקסים עירוניים, משחקים אתלטיים וחגיגות שנתיות (ארטמיס נקראה דיאנה אצל הרומאים; ראו מעשי השליחים 19:24,35).

במסע הבישור השלישי שלו, שאול חזר לעיר (מעשי השליחים 19:1-12) ונשאר שם "שלוש שנים" (מעשי השליחים 20:31). ובכן, השליח השקיע באפסוס זמן רב, בכוונה להניח יסודות איתנים לאמונה בישוע המשיח בעיר זו.

`איזה אירוע משונה הוביל למצב ש"נִתְגַּדֵּל שֵׁם הָאָדוֹן יֵשׁוּעַ" באפסוס? (מעשי השליחים 19:13-20).`

לוקס משתף אותנו בסיפור תמוה על שבעה מגרשי שדים יהודים המשוטטים בעיר ומערבבים את שמותיהם של ישוע ושאול בלחשיהם לגירוש שדים - עובדה שהתגלתה בסוף כרעיון מסוכן עבורם. בשעה שנודע דבר גורלם של שבעת האחים לתושבי העיר, "נָפַל פַּחַד עַל כֻּלָּם וְנִתְגַּדֵּל שֵׁם הָאָדוֹן יֵשׁוּעַ" (מעשי השליחים 19:17).

אירוע זה השפיע בצורה עמוקה גם על חלק מהמאמינים בעיר שעדיין עסקו בכישוף, אשר שרפו את ספרי הכישוף שלהם לעיני כל - ספרים יקרים, אשר היו שווים "חֲמִשִּׁים אֶלֶף מַטְבְּעוֹת כֶּסֶף" (מעשי השליחים 19:19). יחד עם שאר תושבי העיר, המאמינים למדו שאל להם לדלל את סגידתם לישוע בהשתחוויה לדבר אחר או ישות אחרת.

`מה הייתה משמעות שריפת ספרי הכישוף האישיים של המאמינים, על אף מחירם הגבוה? מה אנו למדים מכך על התמסרות מוחלטת לה'?`