---
title: 'שמיעת האיגרת אל האפסים'
date: 27/06/2023

---

שאול כתב את איגרתו לאפסים במטרה שיקריאו אותה בקהילות הבית באפסוס רבתי. מספר שנים לאחר ששאול עזב את העיר, תנועת המאמינים באפסוס צמחה, ומספר קהילות הבית הלך וגדל. עבור מאמינים קדומים אלו, העובדה שטִיכִיקוֹס - נציגו האישי של שאול, מייסד קהילתם - שהה בקרבם וחלק עמם איגרת מהשליח הגדול היוותה אירוע משמעותי. כפי שניתן להבין מהאיגרת עצמה, ייתכן וקבוצת המאמינים ששמעה את מכתבו של שאול כללה קודם כל את חברי המשפחה של אותה קהילת-בית ואת עבדיהם (אפסים 5:21 - 6:9). באותה תקופה, משק הבית כלל גם אנשים נוספים - צרכנים (אנשים חופשיים שהיו תלויים בתמיכתו של בעל משק הבית) ואפילו לקוחות, ועל כן, ייתכן שאף הם נכחו במקום, יחד עם בני משפחות אחרות.

`על סמך ראשי הפרקים להלן, קראו את האיגרת בשלמותה - עדיף בקול רם (ייקח לכם כרבע שעה לערך לעשות זאת). מהם הנושאים העיקריים של האיגרת?`

א. דברי פתיחה (אפסים 1:1,2)

ב. ברכות ואיחולים (אפסים 1:3-14)

ג. תפילה למען המאמינים לקבלת חכמה במשיח (אפסים 1:15-23)

ד. פעם מתים רוחנית - כעת מרוממים עם המשיח (אפסים 2:1-10)

ה. בניית הקהילה מיהודים וגויים, על ידי המשיח עצמו (אפסים 2:11-22)

ו. שאול כדרשן של המשיח למען הגויים (אפסים 3:1-13)

ז. תפילה עבור המאמינים, שיחוו את אהבת המשיח (אפסים 3:14-21)

ח. חשיבות השמירה על אחדות הקהילה ברוח הקודש (אפסים 4:1-16)

ט. חיים חדשים, המטפחים את האחדות במשיח (אפסים 4:17-32)

י. התהלכות באהבה, באור ובחכמה (אפסים 5:1-20)

י"א. תרגול עקרונות החיים במשיח בבתיהם של המאמינים (אפסים 5:21 - 6:9)

י"ב. אחדות במשיח: הקהילה כצבאו של אלוהים (אפסים 6:10-20)

י"ג. דברי סיום (אפסים 6:21-24)

`מהו הנושא המרכזי של האיגרת? מהי עמדתכם לגביו? אילו נקודות פוגעות בדיוק במטרה?`