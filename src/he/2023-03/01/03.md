---
title:  המהומה באַמְפִיתֵיאַטְרוֹן
date:  26/06/2023
---

`קראו מעשי השליחים י"ט 21 - כ' 1. אילו לקחים אנו מפיקים מסיפור זה?`

עדותו של שאול באפסוס הגדולה והמתוחכמת הייתה כה יעילה עד כי השפיעה רבות על אחד הענפים הכלכליים המרכזיים של העיר - התיירות הדתית סביב ההיכל של ארטמיס. ואיזה מקדש מפואר היה זה! מבנה מונומנטלי ומרשים זה היה מורכב מ-127 עמודים עשויי שיש פאריאן לבן וללא רבב - המועדף ביותר על ידי היוונים לפיסול - בגובה של 20 מטר כל אחד. למשעה, שלושים ושישה מתוך עמודים אלו, שהיו מפוסלים ומצופים בזהב, זיכו את המקדש במוניטין שלו אחד משבעת פלאי העולם העתיק.

צורף אחד, דמטריוס שמו, שהיה עושה תבניות כסף של היכל ארטמיס, הוטרד מכך שהרטוריקה של שאול נגד עבודת האלילים עלולה לפגוע כספית במלאכתו (מעשי השליחים י"ט 27), ולכן אסף את עמיתיו למקצוע, הטריף את דעתם והסיתם נגד השליח. קהל משולהב, ההולך וגדל, נסחף מהשוק לאמפיתיאטרון, שהכיל 25,000 איש. המהומה המשיכה שם למשך שעתיים, כשהמון העם זעק בזעם: "גְּדוֹלָה אַרְטֶמִיס שֶׁל אהָאֶפֶסִים!" (מעשי השליחים י"ט 34). לאחר שמזכיר העיר פיזר את ההמון, שאול נפגש עם המאמינים ועזב את העיר.

`בתום מסע הבישור השלישי שלו, שאול נפגש עם זקני הקהילה באפסוס. כיצד הייתם מסכמים את דאגותיו של שאול לגבי קהילה זו? (ראו מעשי השליחים כ' 17-38).`

להלן כרונולוגיה טנטטיבית של יחסיו של שאול עם העיר אפסוס:

* שנת 52 לספירה: ביקורו הראשוני והקצר של שאול באפסוס (מעשי השליחים י"ח 18-21);

* שנות 53-56: שירותו של שאול באפסוס במשך שלוש שנים (מעשי השליחים י"ט 1 - כ' 1); חיבור איגרתו הראשונה לקורינתים לקראת תום שהותו שם (קורינתים א' ט"ז 5-9);

* שנת 57: שאול נפגש במִּילִיטוֹס עם זקני הקהילה באפסוס (מעשי השליחים כ' 17-38);

* שנת 62: שאול מחבר את איגרתו לאפסים, כנראה בתקופת מאסרו ברומא;

`"עַל כֵּן עִמְדוּ עַל הַמִּשְׁמָר. זִכְרוּ כִּי שָׁלוֹשׁ שָׁנִים, יוֹמָם וָלַיְלָה, לֹא חָדַלְתִּי לְהוֹכִיחַ כָּל אֶחָד וְאֶחָד בִּדְמָעוֹת", אמר שאול (מעשי השליחים כ' 31). ממה היה שאול מזהיר ומוכיח את קהילתנו היום לדעתכם, ומדוע?`