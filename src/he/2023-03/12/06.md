---
title: 'היאבקות בכוחות הרוע'
date: 14/09/2023

---

`מהי לדעתכם הסיבה לכך ששאול רושם תארים כה רבים ומגוונים לכוחות הרוע המוזכרים באפסים 1:21, 3:10 ו-6:10-20?`

שאול מתאר את ה"מִלְחָמָה" שלנו בכוחות הרעים (אפסים 6:12) בעזרת המילה היוונית palé, האופיינית לתחרויות בין מתאבקים. מאחר ותחום ההיאבקות נחשב באותה תקופה להכנה מצוינת למלחמה, הוא אכן מהווה תיאור הולם של הקרב פנים אל פנים המתרחש בהתנגשות בין שני צבאות. שאול מדגיש את ממשות הקרב של המאמינים בכוחות הרוע. להלן מספר תארים המיוחסים לכוחות אלו:

| אפסים 1:21 | אפסים 3:10 | אפסים 6:12 |
|---|---|---|
| כָּל מֶמְשָׁלָה | רָשֻׁיּוֹת | רָשֻׁיּוֹת |
| שִׁלְטוֹן | מֶּמְשָׁלוֹת | שְׂרָרוֹת |
| גְּבוּרָה | | מוֹשְׁלֵי חֶשְׁכַת הָעוֹלָם הַזֶּה |
| מִשְׂרָה | | כֺּחוֹת רוּחָנִיִּים רָעִים בַּשָּׁמַיִם |
| כָּל שֵׁם נִקְרָא | | |

בתיאורו על הכוחות הרוחניים הרעים (אפסים 6:12), שאול סבור שכל אחד מהם כפופים למעשה למשיח (אפסים 1:21). יחד עם זאת, כמו בכל קרב, לא מומלץ להמעיט ביכולתותיו של הכוח הנגדי. לכן, שאול מזהיר אותנו שמאבקנו אינו באויבים אנושיים, אלא ב"כֺּחוֹת רוּחָנִיִּים רָעִים בַּשָּׁמַיִם" (אפסים 6:12), המובלים על ידי גנרל ערמומי - השטן בעצמו (אפסים 6:11).

ואולם, על אף שעלינו להיות תמיד בכוננות אל מול אויבינו החזקים, אל לנו להיבהל מהם. אלוהים נמצא אתנו בקרב (אפסים 6:10) ומספק לנו את הנשק המשוכלל ביותר - "נֶשֶׁק הָאֱלֹהִים" (אפסים 6:11; השוו עם ישעיהו 59:15-17). הוא כבר העמיד לרשותנו את האמת, הצדקה, השלווה, האמונה והישועה שלו, יחד עם רוח הקודש (אפסים 6:13-17). כל עוד אלוהים הולך לפנינו ואנו מצוידים מכף רגל ועד ראש בנשק שהוא סיפק לנו, אין כל סיכוי שניכשל (רומים 16:20, קורינתים א' 15:23,24, תסלוניקים ב' 2:8).

`מה אנו למדים מממשות כוחות רעים על-טבעיים אלו - שאנו חסרי אונים מולם - על חשיבות אחיזתנו בישוע המשיח, אשר לא רק שחזק יותר מהם, אלא אף ניצח אותם?`