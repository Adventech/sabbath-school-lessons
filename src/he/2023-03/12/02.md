---
title:  נאום לוחמני
date:  10/09/2023
---

`קראו את מסקנתו של שאול עצמו למכתבו באפסים ו' 10-20. מהי משמעותה של קריאה זו לגיוס למלחמה עבורנו כיום, כלוחמים בעימות הגדול?`

שאול מסכם את מכתבו לאפסים בקריאה למלחמה ומפציר במאמינים לנקוט עמדה חד-משמעית במלחמה של הקהילה נגד הרוע (אפסים ו' 10-20). הוא פותח את הקטע בעידוד המאמינים "להתחזק באדון" (אפסים ו' 10), עידוד שהוא מזכיר מחדש  בהמשך, בקריאה אליהם ללבוש "אֶת מְלוֹא נֶשֶׁק הָאֱלֹהִים" (אפסים ו' 11). הוא מחזק קריאה זו על ידי ציון תכליתה ("מַעַן תּוּכְלוּ לַעֲמֺד נֶגֶד נִכְלֵי הַשָּׂטָן", אפסים ו' 11) ועל ידי מתן נימוק לכך: קרב זה הוא נגד כוחות הרוע (אפסים ו' 12).

לאחר מכן, שאול מפרט קריאה זו לנשק. ובכן, על המאמינים לקחת "אֶת מְלוֹא נֶשֶׁק הָאֱלֹהִים" למען יוכלו לעמוד איתנים בקרב (אפסים ו' 13): חגורה, שריון, נעליים, מגן, כובע וחרב (אפסים ו' 14-17). שאול מזמין את המאמינים - שהם עכשיו חמושים ומוכנים לקרב - לעשות את מה שהחיילים היו עושים פעם בשדות הקרב, בתקופה העתיקה: להתפלל (אפסים ו' 18-20).

בנאומו המזכיר את קריאות העידוד התנ"כיות לפני המלחמות או במהלכן, שאול מדבר על משימתה של הקהילה במונחים של עימות צבאי. שאול רומז על כך כבר מציוויו הראשוני: "חִזְקוּ בַּאָדוֹן וּבְכֺחַ גְּבוּרָתוֹ!" (אפסים ו' 10).

הקריאות למלחמה בתקופה התנ"כית (ראו לדוגמה דברים כ' 2-4, שופטים ז' 15-18, דברי הימים ב' כ' 13-20, ל"ב 6-8, נחמיה ד' 19,20) מדגישות את הרעיון שהצלחתו של עם ישראל בקרב אינה תלויה בעליונותו המספרית של העם או בעליונות אמצעי הלחימה שלו לעומת אויביו. במקום זאת, נצחונו תלוי אך ורק בנוכחותו ובכוחו של אלוהים. המפתח להצלחה הוא לא ביטחון עצמי, אלא ביטחון בגבורתו של אלוהים ובהשגחתו המבטיחה את ניצחון העם.

שאול משתמש בתמונות חשובות אלו על מנת להפציר במאמינים להיות: (א) פעילים במילוי משימת הקהילה; (ב) זהירים לגבי הכוחות הבלתי נראים המשפיעים על חייהם ועל עדותם; (ג) מודעים להשגחה האלוהית המבטיחה את הצלחתם; (ד) תמיד דרוכים לגבי חשיבות האחדות ושיתוף הפעולה בין המאמינים.

`מה מלמדת אותנו אזהרתו של שאול שאיננו נלחמים בבשר ודם, אלא באויבים על-טבעיים, לגבי תקוותנו היחידה לניצחון?`