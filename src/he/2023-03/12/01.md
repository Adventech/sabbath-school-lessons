---
title: 'הקריאה לעמוד איתנים'
date: 09/09/2023

---

### קראו את הפסוקים הבאים לקראת שיעור השבת השבועי
אפסים 6:10-20; דברים 20:2-4; רומים 13:11-14; תסלוניקים א' 5:6-8; קורינתים א' 15:23,24.

> <p>פסוק לשינון</p>
> "סוֹף דָּבָר, חִזְקוּ בַּאָדוֹן וּבְכֺחַ גְּבוּרָתוֹ. לִבְשׁוּ אֶת מְלוֹא נֶשֶׁק הָאֱלֹהִים לְמַעַן תּוּכְלוּ לַעֲמֺד נֶגֶד נִכְלֵי הַשָּׂטָן" (אפסים 6:10,11).

טרוט-עיניים, המשרת יצא מביתו השכם בבוקר וראה מראה מחריד - צבא עוין, מצויד היטב, עם סוסים ומרכבות. הוא פנה בבהלה לנביא אלישע וגמגם לו את החדשות, יחד עם השאלה המטרידה: "אוי אדוני, מה נעשה עכשיו?!"

אלישע השיב: "אַל-תִּירָא, כִּי רַבִּים אֲשֶׁר אִתָּנוּ מֵאֲשֶׁר אוֹתָם!". ואולם, תשובה זו אינה מרגיעה את עוזרו, ולכן אלישע מקרב אותו אליו ומתפלל עבורו: "יְהוָה, פְּקַח-נָא אֶת-עֵינָיו וְיִרְאֶה!" תפילתו של הנביא נענית לאלתר. העוזר מביט שנית, אך הפעם המסווה בין הנראה לבלתי נראה עולה, והוא רואה לפתע לא צבא אחד, אלא שני צבאות. "וַיִּפְקַח יְהוָה אֶת-עֵינֵי הַנַּעַר וַיַּרְא וְהִנֵּה הָהָר מָלֵא סוּסִים וְרֶכֶב אֵשׁ סְבִיבֹת אֱלִישָׁע" (מלכים ב' 6:15-17).

באפסים 6:10-20, שאול מתפלל שאלוהים יפקח את עיניהם הרוחניות של המאמינים, על מנת שיראו בצורה ברורה את המציאות של העימות הגדול אשר מאחורי הקלעים ולהתעודד על ידי כך.

*למדו את השיעור השבועי לקראת שבת ה-16 בספטמבר.