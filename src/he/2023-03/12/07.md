---
title: 'נקודות למחשבה'
date: 15/09/2023

---

"עבודתנו דורשת מאיתנו נחישות ותקיפות, שכן עלינו כחייליו הנאמנים של המשיח לשאת את הדגל מוכתם בדם אל תוך מעוזי האויב. 'כִּי לֹא עִם בָּשָׂר־וָדָם מִלְחָמָה לָנוּ, אֶלָּא עִם רָשֻׁיּוֹת וּשְׂרָרוֹת, עִם מוֹשְׁלֵי חֶשְׁכַת הָעוֹלָם הַזֶּה, עִם כֺּחוֹת רוּחָנִיִּים רָעִים בַּשָּׁמַיִם'. אילו היינו מסכימים להניח בצד את הנשק, להוריד את הדגל המוכתם בדם ולהפוך לשבויו ולמשרתיו של השטן, ייתכן והיינו משתחררים לכאורה מהקונפליקטים ומהייסורים. ואולם, שלום זה יושג במחיר כבד מנשוא - אובדן המשיח והשמים. אסור לנו לקבל הסכם שלום בתנאים נוראיים אלו. עדיף לצאת למלחמה - עד לקץ ההיסטוריה - מאשר להשיג שלום במחיר של חטא וכפירה" - Ellen G. White, "The Review and Herald", May 8, 1888.

כיצד הקטע באפסים 6:10-20 קשור לספר התגלות? ראשית כל, בעובדה שקטע זה מציג את אותה תפיסת יסוד לגבי אירועי אחרית הימים, דהיינו אותה תפיסה אסכטולוגית, כמו מוטיב המלחמה בספר התגלות (ראו התגלות י"ב, 16:12-16, 19:17-21, 20:7-10). שנית, בשני הקטעים עמו של אלוהים נמצא תחת התקפה מצד האויב 'בַּשָּׁמַיִם' אשר יש לו כוח וסמכות "בעולם הזה" (או בעידן הזה). בנוסף, שני הקטעים מעודדים את עמו של אלוהים באמצעות "דימוי העידן העתידי". יתרה מזו, "שני תסריטים אלו מצביעים יחדיו בצורה חד-משמעית על הקרב האחרון שבו האויב ינחל תבוסה מוחלטת אשר שלאחריה יתחיל עידן חדש נצחי" - עידן שבו יתגלו הן "מעמד הכבוד של בני עמו של אלוהים" והן "אובדנו הנצחי של האויב" - ראו Yordan Kalev Zhekov, Eschatology of Ephesians (Osijek, Croatia: Evangelical Theological Seminary, 2005), pp. 217, 233–235.

**שאלות לדיון**:

`מתי נאבקתם בכוחות האופל? אילו אסטרטגיות מועילות גיליתם בעקבות מאבקים רוחניים אלו?`

`לאור אפסים 6:10-20, כיצד הייתם מסייעים לאדם המיוסר קשות על ידי "הכוחות הרוחניים של הרוע"? (אפסים 6:12)`

`כיצד עלינו לזהות ולדחות על הסף את "נִכְלֵי הַשָּׂטָן" (אפסים 6:11)? לדוגמה, כמה פעמים כמעט ויתרתם על אמונתכם משום שהרגשתם חוטאים או מושחתים מדי מכדי להיוושע? מי זורע מחשבה זו בלילבכם - המשיח או כוחות האופל? במיוחד בזמנים קשים אלו - מדוע עלינו לדרוש בענווה את התממשות הבטחותיו הנפלאות של אלוהים שניתנו לנו במשיח?`