---
title: 'נבחרים ומקובלים במשיח'
date: 02/07/2023

---

מכתב תודה כולל בדרך כלל ציון המתנה שהתקבלה - ושאול אכן מציין באפסים 1:3-14 רשימה ארוכה ומפורטת של הברכות הרבות שבני האדם קיבלו יחד עם הבשורה.

ראשית כל, שאול מהלל את ה' על כך שהוא "בֵּרֵךְ אוֹתָנוּ בְּכָל בְּרָכָה רוּחָנִית בַּשָּׁמַיִם, בַּמָּשִׁיחַ" (אפסים 1:3). העובדה שברכות אלו "רוחניות" (יוונית, pneumatikos) רומזת על כך שהן התקבלו באמצעות הרוח (pneuma), דבר המצביע על סוף ברכתו של שאול, שבו הוא מהלל את פועלו של רוח הקודש בחייהם של המאמינים (אפסים 1:13,14).

אפסים 1:3-6 כולל דימויים מרגשים על האופן שבו אלוהים רואה אותנו במשיח. עוד בטרם מעשה הבריאה, אלוהים בחר בנו במשיח וקבע שעלינו לעמוד "קְדוֹשִׁים וּבְלִי דֺּפִי" לפניו (אפסים 1:4; השוו לאפסים 5:27), כבניו ובנותיו היקרים שלו הן על סמך הבריאה והן על סמך פדותנו במשיח (אפסים 1:5). עוד בטרם שהשמש החלה לזרוח, תוכניתו של אלוהים הייתה לעניק לנו את חסדו "בַּאֲהוּבוֹ" (אפסים 1:6). הדרך היחידה שבה אנו מאבדים את ישועתו היא אך ורק על ידי החלטותינו החוטאות.

`מהי משמעות המונח "במרומים" (יוונית, epouranios) באיגרת אל האפסים? בחנו את השימושים של מונח זה (ראו אפסים 1:3,20; 2:6; 3:10; 6:12 - תרגום דליטש; השוו זאת עם השימוש במילה "בשמים" [יוונית, ouranos] באפסים 3:15; 4:10; 6:9).`

באיגרת אל האפסים, שני מונחים אלו - "במרומים" ו"בשמים" מצביעים על מקום משכנו של אלוהים (אפסים 1:3; 6:9), על מיקומם של הכוחות הרוחניים (אפסים 1:10,20,21; 3:10,15; 6:12) ועל מקום התעלותו של המשיח לימינו של האב (אפסים 1:20). על פי שאול, המאמינים חווים את ה"מרומים" בהווה כמרחב הרוחני שבו הם מקבלים את ברכותיו של אלוהים במשיח (אפסים 1:3; 2:6). ועם זאת, למרות ש"המרומים" הם מקום של ברכה עבור המאמינים, הם עדיין שדה הקרב עם כוחות הרוע, המתנגדים למעמדו ולסמכותו של המשיח (אפסים 3:10; 6:12).

`באפסים 1:4 כתוב שנבחרנו במשיח "בְּטֶרֶם הִוָּסֵד תֵּבֵל". כיצד אתם מבינים זאת? באיזה אופן מגלה לנו משפט זה את אהבתו של אלוהים אלינו ואת רצונו שניוושע?`