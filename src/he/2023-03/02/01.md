---
title: 'תוכניתו המרהיבה של אלוהים במשיח'
date: 01/07/2023

---

### קראו את הפסוקים הבאים לקראת שיעור השבת השבועי
אפסים 1:3-14; 2:6; 3:10; קולוסים 1:13,14; דברים 9:29.

> <p>פסוק לשינון</p>
> "בָּרוּךְ הָאֱלֹהִים אֲבִי אֲדוֹנֵנוּ יֵשׁוּעַ הַמָּשִׁיחַ, אֲשֶׁר בֵּרֵךְ אוֹתָנוּ בְּכָל בְּרָכָה רוּחָנִית בַּשָּׁמַיִם, בַּמָּשִׁיחַ" (אפסים 1:3).

עשרים וחמש שנים לאחר שהפך לאדם הראשון שדרך על הירח, ניל ארמסטרונג כתב מכתב תודה לצוות שיצר את חליפת החלל שלו - המכונה גם יחידת ניידות חוץ-רכבית (EMU) - שבה הוא עשה את אותם צעדים היסטוריים. ארמסטרונג כינה את חליפתו "החללית המצולמת ביותר בהיסטוריה" והתבדח על כך שהצליחה להסתיר מעין המצלמה את "בעליה המכוער". הוא הודה ל"כנופיית ה-EMU" ממרכז החלל ג'ונסון על החליפה "העמידה, המהימנה והכמעט מפנקת" שהגנה על חייו ושלח להם ברכות ואיחולים בשווי של "רבע מאה".

שאול פותח את איגרתו לאפסים במכתב תודה מפואר, שבו הוא מהלל את אלוהים על הברכות שהרעיף עליהם ושהיו חיוניים לחייהם לא פחות מחליפת חלל עבור אסטרונאוט המתהלך על הירח. שאול טוען שאלוהים הכין את אותן ברכות חיוניות "בְּטֶרֶם הִוָּסֵד תֵּבֵל" (אפסים 1:4) ומשבח את ה' על פועלו למען המאמינים במרוצת הדורות.

פתיח מרשים זה הופך את האיגרת אל האפסים למקור השראה יקר ערך באשר לאופן שבו עלינו להשתחוות לה' ולהלל אותו על ברכותיו הרבות שהוא מעניק לנו ללא הרף.

*למדו את השיעור השבועי לקראת שבת ה-8 ביולי.