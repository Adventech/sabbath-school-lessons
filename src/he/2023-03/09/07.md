---
title:  נקודות למחשבה
date:  25/08/2023
---

במבט כולל לאחור על אפסים ה' 1-20, אנו רואים בבירור כיצד שאול נוקט עמדה נחושה כנגד החטא והרוע, בייחוד בצורות של חוסר מוסריות מינית וניבול פה. הוא אינו מוכן לקבל כל התנהגות מושחתת בקרב עמו של אלוהים. במקום זאת, הוא קורא למאמינים באפסוס לעמוד בסטנדרט התנהגות גבוה ולחיות על פי זהותם "כְּבָנִים אֲהוּבִים" של אלוהים וכ"קְּדוֹשִׁים" (אפסים ה' 1-10). הוא אף סבור שכאשר חברי הקהילה יעשו זאת, הם יזהרו כאור בחושך ובכך ירחיקו את שכניהם מאורח חייהם של הרס-עצמי וימשכו אותם לחסד והאמת של אלוהים (אפסים ה' 11-14).

שאול רואה בעיני רוחו את הקהילה - חדורת תמריץ מחודש להתנהג "כִּבְנֵי הָאוֹר" בזמן ההמתנה לחזרתו של המשיח (אפסים ה' 8; ראו גם אפסים ה' 15,16) ומבורכת על ידי נוכחותו של המשיח בקרבה (אפסים ה' 14) - מתכנסת להלל את אלוהים. לאור המוטיבציה שהם שואבים ממעמדם כ"בָּנִים אֲהוּבִים" של אלוהים וממותו המכפר של המשיח עבורם (אפסים ה' 1,2), ולאור התמלאותם ברוח הקודש (אפסים ה' 18), ההשתחוויה המשותפת שלהם בשירה, בהודיה לאלוהים האב ולאדונם ישוע המשיח מאופיינת באנרגיות ובשמחה. הם אוחזים חזק במציאות השמיימית וחוגגים את תקוותם לעתיד הנצחי, המושרשת בידיעתם את מה שה' עשה, עושה ויעשה בעתיד באמצעות ישוע המשיח אדונם (אפסים ה' 18-20).

לאור הבנה כוללת זו, קטע זה הופך להרבה מעבר לציוויים מנותקים על אורח חיים חסידי. למעשה, קטע זה הופך לקריאה נבואית בנוגע לזהות, להתחייבות, לקהילתיות ולהשתחוויה של המאמינים במשיח באחרית הימים, ולהזמנה נמרצת "לסגור את העסקה הטובה" המוצעת לנו בימים שלפני חזרתו של ישוע (אפסים ה' 16).

**שאלות לדיון**:

`אנו חיים כיום בתרבות ויראלית המקדמת את מסריה 24/7/365 באמצעות ערוצי מדיה רבים ומגוונים. כיצד עלינו כמאמינים להתנגד אליהם ולאמץ את הסטנדרטים הגבוהים ששאול מציע לנו באיגרתו?`

`באילו אסטרטגיות עלינו כמאמינים להשתמש היום על מנת לבחון "מָה רָצוּי בְּעֵינֵי הָאָדוֹן" (אפסים ה' 10) ו"לָדַעַת מָה רְצוֹנוֹ שֶׁל הָאָדוֹן" (אפסים ה' 17)?`

`ייתכן ואחדים יטענו שאיסורו של שאול על דיבור בנוגע לחוסר מוסריות מינית בין המאמינים (אפסים ה' 3,4) משמעו שעלינו לא להתמודד עם סוגיות הקשורות להתנהגות מינית לא הולמת או להתעללות. מדוע מסקנה זו אינה נכונה?`

`באילו דרכים משקפת החברה העכשווית שלנו את אותן פעילויות פגאניות ששאול התמודד אתן בזמנו?`