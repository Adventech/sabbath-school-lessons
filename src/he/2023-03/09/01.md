---
title:  התהלכו בחכמה
date:  19/08/2023
---

### קראו את הפסוקים הבאים לקראת שיעור השבת השבועי
אפסים ה' 1-20; קורינתים א' ה' 1-11; התגלות ט"ז 1-16; קולוסים ד' 5; משלי כ' 1; כ"ג 29-35; מעשי השליחים ט"ז 25.

> <p>פסוק לשינון</p>
> "וְעַתָּה שִׂימוּ לִבְּכֶם לְהִתְהַלֵּךְ בִּזְהִירוּת – לֹא כִּכְסִילִים, אֶלָּא כַּחֲכָמִים הַמְנַצְּלִים כָּל הִזְדַּמְּנוּת, שֶׁכֵּן הַיָּמִים רָעִים. לָכֵן אַל תִּהְיוּ חַסְרֵי דַעַת, אֶלָּא הָבִינוּ לָדַעַת מָה רְצוֹנוֹ שֶׁל הָאָדוֹן" (אפסים ה' 15-17).

לא מזמן, כד יין מבדולח הוצע במכירה פומבית בבריטניה. הכרוז תיאר אותו כ"קנקן צרפתי מהמאה ה-XIX" והעריך את ערכו ל-200 לירות שטרלינג. שני משתתפים חדי עין במכירה זיהו מיד שמדובר בקנקן אסלאמי נדיר ביותר. ומה ערכו האמיתי המשוער? 5.4 מיליון פאונד (6.5 מיליון דולר לערך). מה אפשר לקונה לעשות עסקה כל כך טובה? העובדה שהוא ידע משהו שהכרוז לא ידע: את ערכו האמיתי של הקנקן.

באפסים ה' 1-20, שאול מנגיד בין ערכיהם של הפגאנים ושל המאמינים. הפגאנים ראו ב"נִבּוּל פֶּה" (אפסים ה' 4), ב"השתכרות מיין" (אפסים ה' 18) וב"זְנוּת" (אפסים ה' 3,5) אוצר בלום בעל ערך עילאי. המאמינים, לעומת זאת, יודעים שיום האומדן האולטימטיבי - שבו ערכם האמיתי של כל הדברים יתבהר - ממשמש ובא (אפסים ה' 5,6). לכן, במקום להציע הצעת קנייה גבוהה בכל הקשור לבליינות ולשכרות, הם בוחרים לאצור "כָּל טוּב וְכָל צְדָקָה וֶאֱמֶת" (אפסים ה' 9) במשיח. ובכן, שאול מפציר בהם לסגור את העסקה הטובה ביותר במשיח, שכן הם חיים (כמו כולנו) על סף הנצח (אפסים ה' 15-17).

*למדו את השיעור השבועי לקראת שבת ה-26 באוגוסט.