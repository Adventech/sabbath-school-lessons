---
title: 'בעל ואישה: מאוחדים בקרבן המשיח'
date: 26/08/2023

---

### קראו את הפסוקים הבאים לקראת שיעור השבת השבועי
אפסים 5:21-33; פיליפים 2:3,4; יחזקאל 16:1-14; קורינתים ב' 11:1-4; בראשית 2:15-25.

> <p>פסוק לשינון</p>
> "הָאֲנָשִׁים, אֶהֱבוּ אֶת נְשֵׁיכֶם כְּשֵׁם שֶׁגַּם הַמָּשִׁיחַ אָהַב אֶת הַקְּהִלָּה וּמָסַר אֶת עַצְמוֹ בַּעֲדָהּ כְּדֵי לְקַדְּשָׁהּ וּלְטַהֲרָהּ עַל־יְדֵי רְחִיצַת מַיִם, בְּהַצְהָרָה, לְמַעַן יַעֲמִיד לְפָנָיו אֶת הַקְּהִלָּה כְּשֶׁהִיא מְפֺאֶרֶת בְּכָבוֹד, לְלֹא כֶּתֶם וְקֶמֶט וְכַדּוֹמֶה, לְמַעַן תִּהְיֶה קְדוֹשָׁה וּלְלֹא דֺּפִי" (אפסים 5:25-27).

באפסים 5:21-33, שאול מדבר קודם על כניעתם של המאמינים איש לרעהו (אפסים 5:21). לאחר מכן, הוא נותן עצות לנשים (אפסים 5:22-24) ולגברים (אפסים 5:25-32), ומסכם את הקטע במקבץ הוראות מזוקק לשניהם (אפסים 5:33).

בעצות אלו, תלמידי הכתובים של היום שומעים למעשה את המשיח המרומם פונה אלינו ומייעץ לנו בנושא היחסים. עובדה זו ברורה לנו אף יותר כשאנו מבינים שבאפסים 5:21 - 6:9 שאול מדגיש שוב את הנושא הכללי את האיגרת - האחדות - ומיישם אותו כעת בתחום המשפחה.

אמנם הוא מטיל ביקורת חריפה על המבנים החברתיים הפגומים של האדם הישן (ראו אפסים 4:22), הוא גם חוגג את הבריאה של האדם החדש (אפסים 2:15), המשובץ בתוך החברה האנושית הכללית, עם המבנים החברתיים הפגומים שלה. מתוך אותם מבנים, על המאמינים להוכיח שכוח חדש זה - רוח הקודש (אפסים 2:22; 3:16; 5:18-21; 6:17,18) - יחד עם האתיקה החדשה במשיח (אפסים 4:13, 15, 20-24, 32; 5:2,10,17,21-33) כבר החלו לפעול בעולם, עובדה המצביעה על התגשמותו האולטימטיבית של תכנית האלוהים עבור עמו בפרט ועבור העולם בכלל.

*למדו את השיעור השבועי לקראת שבת ה-2 בספטמבר.