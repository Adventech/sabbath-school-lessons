---
title: 'נקודות למחשבה'
date: 01/09/2023

---

קראו: אלן ווייט, הבית האדוונטיסטי, פרק י"ז - "חובות הדדיות", Ellen G. White, “Responsibilities of Married Life,” Testimonies for the Church, vol. 7, pp. 45–50.

אלן ווייט מפצירה בבני הזוג להפסיק לנסות לשלוט זה בזו: "אל תנסו לאלץ את בן/ת הזוג להיכנע לרצונכם ולמלא את מאווייכם. לא תוכלו לנהוג כך ולהמשיך לזכות באהבתו/ה. היו אדיבים, סבלניים, מתחשבים ומנומסים" - הבית האדוונטיסטי, ע40:95.

בהתייחסותה לפ60:18 באל הקולוסים ג' (ושל אפסים 5:22-24), היא כותבת: "לפעמים נשאלת השאלה, "האם לרעייה אין רצון משלה?" כתבי הקודש מצהירים מפורשות שהבעל הוא ראש המשפחה. "הַנָּשִׁים, הִכָּנַעְנָה

לְבַעֲלֵיכֶן..." אילו היה זה סוף פסוק בצו זה, יכולנו לומר שאין לקנא במעמדה של הרעייה. [...] בעלים רבים קוראים רק את החלק הראשון בצו: "הַנָּשִׁים, הִכָּנַעְנָה לְבַעֲלֵיכֶן," אבל אנו נקרא את סיומו: "כְּמוֹ לַאֲדוֹנֵנוּ" [קולוסים 3:18]. אלוהים דורש מן הרעייה לנהוג תמיד ביראת אלוהים ולחשוב תמיד על כבודו ותהילתו. כניעה מוחלטת אמורה להיות אך ורק לאדון ישוע המשיח, אשר רכש את האישה והפך אותה לבתו באמצעות המחיר היקר לאין ערוך של חייו [...]. בעבור הרעייה, אלוהים ניצב הרבה מעל הבעל; הוא גואלה, ולכן כניעתה לבעלה אמורה להיעשות על פי צו ה' – "כְּמוֹ לַאֲדוֹנֵנוּ" - הבית האדוונטיסטי, 93-94.

**שאלות לדיון**:

`ישנם הטוענים שאפסים 5:21-33 הוא קטע מיושן שכבר אינו רלוונטי ביחסים בין המאמינים, שכן הוא כופה על בני הזוג מודל של נישואין הממוקד בסמכות ובדומיננטיות של הבעל. כיצד הייתם עונים לטענה זו? על מה הייתם מסתמכים מתוך הקטע עצמו?`

`מה יכולים להרוויח זוגות העוברים מצבים מאתגרים וקשים ביחסיהם מתוך עצותיו של שאול באפסים 5:21-33?`

`ישנם מאמינים הסבורים שסיפור הבריאה בבראשית א' ו-ב' הוא מטאפורי בלבד ואפילו אינו מתקרב לתיאור האמיתי של האירוע, שכלל לטענתם תהליך של אבולוציה בן מיליארדי שנים. מה מלמד אותנו שימושו של שאול בסיפור זה על הפירוש המילולי שהוא ייחס לו?`

`הגו בנושא של "בשר אחד". כיצד מסייע לנו מושג זה להבין את קדושת הנישואין ומדוע על בני הזוג לעשות את כל מה שביכולתם על מנת להגן על קדושה זו?`