---
title: 'המודל של "בשר אחד" בנישואין'
date: 31/08/2023

---

`קראו את סיפור הבריאה בבראשית 2:15-25. מה קורה בסיפור זה לפני האמירה לגבי הבעל והאישה כ"בָּשָׂר אֶחָד"? בראשית 2:24.`

אחד המפתחות ליישום עצותיו של שאול לבעל ולאישה הוא לראות בציטוט של בראשית 2:24 (באפסים 5:31) את שיאו של קו מחשבתו בנושא. בהגותו בסיפור הבריאה בבראשית, הצרכים של הקהילות ובריאות יחסי המשפחה שבתוכן עומדים בראש מעייניו של השליח. הוא שומע בבראשית 2:24 מסר המהדהד במרוצת כל ההיסטוריה האנושית: על פי העיצוב האלוהי, הנישואים נועדו להיות יחסים של "בשר אחד", עם אחדות מינית, הבאה לידי ביטוי באחדות רגשית ורוחנית, ומאידך עם אחדות רגשית ורוחנית היוצקת משמעות אל תוך היחסים המיניים.

שימו לב ששאול בוחר באמירה על נישואים שנאמרה לפני הנפילה בחטא (בראשית 2:24) ומיישם אותה בהקשר היחסים בין בעל ואישה מאמינים שלאחר אירוע דרמטי זה. בעולמנו לאחר החטא הקדמון, ניצולם הציני של היחסים המיניים בין גבר ואישה מלגה עד כמה עמוק מושרש בתרבות המודרנית הרעיון שהאיחוד המיני מהווה מעין הכנעה של האישה. אך בניגוד לכך, שאול סבור שהיחסים המיניים - כפי שהם מוצגים בבראשית - אינם נועדים להכנעה, אלא לאחדות. הם אינם מסמלים או מוציאים לפועל את הדומיננטיות של הגבר, אלא מביאים לידי ביטוי את האחדות בין בעל לבין רעייתו - במידה כזו שהם הופכים למעשה ל"בשר אחד". אם כן, עלינו לחפש הן באפסים 5:21-33 והן בבראשית 2:24 תיאולוגיה חלופית ומתקנת על נישואין ומיניות.

באותו הקשר, שאול מדבר בהמשך על "הרז הגדול" (אפסים 5:32). צירוף זה מצביע על שני צדדיה של המטאפורה הכפולה ששאול הזכיר קודם לכן: מחד הוא מצביע על הנישואין בין מאמינים לאור יחסיו של המשיח עם קהילתו (אפסים 5:32) ומאידך על יחסיו של המשיח עם הקהילה לאור הנישואין בין המאמינים (אפסים 5:32).

למעשה, ערכם של הנישואים מרומם בהשוואתם ליחסים בין המשיח לקהילה. בנוסף, ההסתכלות על יחסיה של הקהילה עם המשיח דרך העדשות של נישואים מלאי אהבה ודאגה מבהירה למאמינים את טיבם של יחסיהם עם המשיח.

`באיזה אופן מסכם אפסים 5:33 את עצתו של שאול באפסים 5:21-32? אם אתם כבר נשואים, כיצד עליכם ליישם עקרונות אלו בחיי הנישואים שלכם?`