---
title:  בפטמוס
date:   06/01/2019
---

`קראו התגלות א', 9. מה יוחנן החוזה אומר לנו לגבי התנאים בהם קיבל את נבואות ספר התגלות?`

פטמוס הוא אי שומם וסלעי בים האגאי; שטחו 10 מיילים באורכו (16 ק"מ) ו-6 מיילים ברוחבו (9.6 ק"מ) בחלקו הרחב ביותר. הרומים השתמשו באי יחד עם איים נוספים כמושבת עונשין לעבריינים פוליטיים מגורשים. מחברים משיחיים קודמים שחיו יחסית מוקדם לכתיבת ספר ההתגלות ציינו, פה אחד, שהרשויות הרומיות הגלו את יוחנן לפטמוס בשל נאמנותו לבשורה. התלמיד הקשיש ודאי סבל את כל הקשיים של המאסר הרומי. קרוב לוודאי שהתייחסו אליו כאל פושע, אזקו אותו בשלשלאות אזיקים, יתכן מאוד שכמות המזון שנתנה לו הייתה בלתי מספקת, בתנאי עבודת פרך תחת צליפת המגלב של שומרים רומים חסרי רחמים. 

"פטמוס, אי סלעי ושומם השוכן בים האגאי, נבחר בידי שלטונות רומי כמקום שאליו הוגלו פושעים; אך למשרת ה', מקום קודר זה הפך לשער שמיים. כאן, הרחק מהמולת החיים ומפועלו הבלתי נדלה בשנים הקודמות, הוא שרה בקרבה יתרה עם אלוהים, המשיח ומלאכי השמיים, וקיבל מהם הדרכה בעבור קהילת המשיח עד אחרית הימים." - אלן וויט, מעשי השליחים, עמ' 360. 

`אילו עוד דמויות מהכתובים סבלו קשיים, למרות (או אולי אפילו בשל) נאמנותם לאלוהים? ראו דניאל ג', 16-23, מעש"ה ז', 54-60. `

על חסידי המשיח לעולם לא לשכוח שאינם ננטשים כאשר הם מוצאים את עצמם בנסיבות  זהות לאלו של יוחנן. זהו אותו ישוע, שבא ליוחנן עם מילות תקווה ועידוד באמצע קשייו בפטמוס, שעדיין שורה עם עמו כדי לתמוך בהם במצבים קשים.

`כיצד נוכל להבין את ההבדל בין לסבול למען המשיח ובין לסבול בשל סיבות אחרות, כולל את הסיבה להחלטותינו המוטעות? או מה לגבי סבל שככל הנראה לא טוב בכלל? כיצד נוכל ללמוד לבטוח באדון בכל מצב?`