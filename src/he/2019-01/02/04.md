---
title:  פגישה עם המשיח בפטמוס
date:   08/01/2019
---

`קראו התגלות א', 12-18. השוו את התיאור של יוחנן של המשיח עם הדמות האלוהית בדניאל י', 5, 6. כיצד ישוע מופיע בחזון? מה הוא עושה?`

יוחנן רואה את ישוע לבוש במעיל כהן מתהלך בין המנורות. החזון משקף את המקדש הקדום בו המנורה סיפקה אור (מלכים א' ז', 49).

התמונה של ישוע המתהלך בין המנורות מצביעה על ההבטחה של אלוהים לעם ישראל הקדום שהוא יתהלך ביניהם כאלוהיהם (ויקרא כו', 12). בספר התגלות, המנורות סימלו את שבעת הקהילות באסיה אליהם נמען ספרההתגלות ונשלח במקור (התגלות א', 20). בהתהלכות הסמלית בין המנורות, ישוע ממלא את הבטחת הברית שניתנה לישראל: הוא יהיה עם עמו תמיד עד שיביא אותם לביתם הנצחי.

יתר על כך, התמונה של ישוע ככהן בין המנורות נלקחת מפולחן טקסי בבית המקדש בירושלים. המטלה היומית של הכהן היה לשמור שהמנורות דלקו בקודש. הוא היה צריך לקצץ ולמלא את המנורות שהיו דועכות, להחליף את הפתילים של המנורות שנגמרו, למלא אותם מחדש עם שמן טרי, ולהדליק אותן שוב. בדרך זו, הכהן הכיר את המצב של כל אחת מהמנורות. באותו אופן, ישוע מכיר באופן אישי את הצרכים והנסיבות, לא רק של כל הקהילות הללו אלא של כולן. 

`קראו התגלות ב', 2, 9, 13, 19; ג', 1, 8, 15. מה ההצהרה "אני יודע" אומרת לגבי ההיכרות של ישוע עם המצבים והצרכים של עם ה' בכל הקהילות הללו?`

ישוע הזדהה עם התארים של אלוהים כ"הראשון… ו...האחרון" (ראו ישעיה מד', 6, מח', 12). המילה היוונית ל"אחרון" היא eschatos, אשר ממנה נובעת המילה אסכטולוגיה ("זמן הקץ"). זה מראה לנו שהמוקד האסכטולוגיה בישוע, ולו יש את המילה האחרונה באירועי הקץ. הוא חי ולו "מַפְתְּחוֹת שְׁאוֹל וָמָוֶת" (התגלות א', 18). מפתחות מסמלות כוח וסמכות. חסידיו הנאמנים לא צריכים לפחד מכיוון שהמוות תחת שליטתו. ואם כך זה עם המתים, עד כמה וכמה עם החיים? ראו מתי כב', 32. 