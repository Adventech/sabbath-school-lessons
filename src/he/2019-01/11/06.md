---
title:  התכנסות לקרב הסופי
date:   14/03/2019
---

`קראו התגלות טז', 16. עד כמה מוצלחת תהיה פעולת הרמייה האחרונה של השטן  בתכניתו לאסוף את אנשי העולם לקרב הר מגידו?`

הניסים השטניים המטעים ישיגו הצלחה רבה ברחבי העולם. ביחסם המזלזל לבשורה האמיתית בדבר ה', האנשים יאמינו לשקר שילווה על ידי ניסים מטעים (ראו שנייה לתסלוניקים ב', 9-12). הם יתכנסו למקום סמלי, שנקרא הר מגידו בעברית. מגידו הייתה עיר מבוצרת ממוקמת בעמק יזרעאל למרגלות רכס הר הכרמל והיתה לאתר אסטרטגי חשוב. עמק יזרעאל היה מוכר כאתר קרבות מכריעים בהיסטוריה של ישראל (ראו שופטים ה', 19; ו', 33; מלכים ב' ט', 27; מלכים ב' כג', 29, 30).

ספר התגלות משתמש במוטיב היסטורי זה של ישראל כדי לתאר את העימות הגדול האחרון, הנקרא מלחמת הר מגידו, בין אלוהים לכוחות הרשע. אנשי העולם תוארו כצבא מאוחד תחת ההנהגה של הליגה השטנית.

כוונת הכתובים למושג "הר מגידו" קרוב לוודאי מייחסת אותו למיקומו של הר הכרמל, הקרוב לעיר מגידו. היה זה אחד מאתרי הקרבות המשמעותיים ביותר בהיסטוריה של עם ישראל, בו ניטש קרב רוחני בין אליהו הנביא ונביאי הבעל (מלכים א', 18). הסוגייה העיקרית בקרב זה נסבה סביב השאלה מי היה האל האמיתי. האש שירדה מן השמים הראתה שהאדון הוא האל האמיתי היחיד, והיחיד לו הראוי להלל ולסגידה. התגלות יג', 13, 14 מתאר את החיה העולה מן היבשה מורידה אש מן השמים כזיוף לעבודת אלוהים והטעיית העולם כולו.

מלחמת הר מגידו אינה מלחמה שתקרה במקום כלשהו במזרח התיכון אלא מלחמה רוחנית בין המשיח לכוחות החושך (ראו השנייה לקורינתים י', 4). הסוגייה הצריכה פתרון  אחת ולתמיד בקרב הסופי היא מי ראוי למשול על היקום. תוצאת הקרב האחרון תהיה זהה לתוצאה בהר הכרמל - ניצחון אלוהים הסופי והמוחלט על כוחות האופל.

`במשך שנים רבות, אנשים ראו במהומות פוליטיות וצבאיות במזרח התיכון כאותות המצביעים על הקשר בין קיצו המתקרב של העולם ולהר מגידו. למרות חזיונות רבים, תאריך ומיקום הקרב בהר מגידו כפי שהם חזו, עדיין לא הגיע. כיצד נוכל לשמור על עצמנו מלעשות טעויות זהות בנוגע לפרשנות מיקום אירועים אלו ואחרים בהקשר להתגשמות נבואות הכתובים?`