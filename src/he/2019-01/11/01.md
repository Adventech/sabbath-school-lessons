---
title:  שבע המכות האחרונות
date:   09/03/2019
---

### קראו את הפסוקים הבאים לקראת שיעור שבת השבועי
התגלות טו', 1; ז', 1-3; יד', 9, 10; טז', 1-12; יז', 1; דניאל ה'; התגלות טז', 16; השנייה לתסלוניקים ב', 9-12.

> <p>פסוק לשינון</p>
> "מִי לֹא יִירָאֲךָ, יהוה, וְלֹא יִתֵּן כָּבוֹד לְשִׁמְךָ? כִּי אַתָּה לְבַדְּךָ קָדוֹשׁ; הֵן כָּל הַגּוֹיִם יָבוֹאוּ וְיִשְׁתַּחֲווּ לְפָנֶיךָ; כִּי נִגְלוּ מִשְׁפְּטֵי צִדְקֶךָ" התגלות טו', 4

התגלות יא', 18 מסכם את ההכנות למלחמה האחרונה נגד שארית הפליטה מעמו של אלוהים בצורה הבאה: "הַגּוֹיִם קָצְפוּ." הזמן הגיע שאלוהים יגיב לקצף זה בזעם ובחרונו בהטלתם של שבע המכות האחרונות (התגלות טו', 1), על אלו שלא חזרו בתשובה.

התגלות טו' פותחת עם תמונה של שבעה מלאכים עם שבע קערות מלאות בחרון אלוהים. אך לפני שזה קורה   עולה התמונה של עם אלוהים הנאמן (התגלות טו', 1-4). הם מתוארים כמנצחים את החיה וצלמה, עומדים על משהו שדומה לים זכוכית, ושרים את שירת משה והשה - כל הדמויות הללו מזכירים לנו את בני ישראל על חוף ים סוף, חוגגים את ניצחון ה' על המצרים (שמות טו'). 

הקדושים המנצחים הללו הינם ה-144,000 שצויינו בהתגלות יד', 1-5. בסרבם לקבל את תו החיה, הם מוגנים מכוחות ההרס של שבע המכות האחרונות. בקרוב הם יעברו מהפך בגופם בן-תמותה (ראשונה לקורינטים טו', 51-54) ויצטרפו לקדושים הקמים לתחייה כאשר ישוע יחזור בעוז והדר (ראשונה לתסלוניקים ד', 17).

_למדו את השיעור השבועי לקראת שבת ה-16 במרץ._