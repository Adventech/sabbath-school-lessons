---
title:  האלוהות
date:   02/01/2019
---

ספר התגלות מתחיל עם ברכה זהה לברכות שבאגרות שאול. הספר נשלח תחילה כמכתב לשבעת הקהילות באסיה הקטנה בימי יוחנן (ראו התגלות א',11). אך, ספר התגלות לא נכתב למענם בלבד אלא לכל דורות המאמינים לאורך ההיסטוריה. 

`קראו התגלות א', 4, 5 ורומים א',7. איזו ברכה נמצאת בשני הספרים, ומאת מי הברכה הזו?`

שני הטקסטים מציעים ברכת מכתבים: "חֶסֶד וְשָׁלוֹם לָכֶם." ביטוי זה מורכב מהברכה היוונית "charis" (חסד) והברכה העברית "שלום". כפי שנוכל לראות מפסוקים אלו, נותני החסד והשלום הם שלושת ישויות האלוהות. וכמו בשאר הספר, שלושת ישויות האלוהות הללו מזוהות בשפה סמלית. 

אלוהים האב מזוהה כ"הַהוֶֹה וְהָיָה וְיָבוֹא" (התגלות א',8, ד',8), המתייחס לשם האלוהי יהוה "אֶהְיֶה אֲשֶׁר אֶהְיֶה" (שמות ג',14), בהתייחסות לקיומו הנצחי של ה'. 

רוח הקודש מזוהה בביטוי "שֶׁבַע הָרוּחוֹת" (השוו עם התגלות ד',5 ו-ה', 6). שבע הוא מספר השלמות. "שבעת הרוחות" מתאימות לשבעת הקהילות שבהן הרוח פועל. דימוי זה מתכוון לעבודה האוניברסלית של רוח הקודש בקרב עם אלוהים לאורך ההיסטוריה בהכשירם למלא את קריאתם. 

ישוע המשיח מזוהה על ידי שלושה תארים: "הָעֵד הַנֶּאֱמָן, בְּכוֹר הַמֵּתִים וְעֶלְיוֹן לְמַלְכֵי הָאָרֶץ" (התגלות א',5). תארים אלו מתייחסים למותו על הצלב, תחייתו, ומלכותו בשמיים. לאחר מכן יוחנן קובע את מה שישוע עשה: הוא "אוֹהֵב אוֹתָנוּ אֲשֶׁר בְּדָמוֹ שִׁחְרֵר אוֹתָנוּ מֵחֲטָאֵינוּ וְעָשָׂה אוֹתָנוּ מַמְלֶכֶת כֹּהֲנִים לֵאלֹהִים אָבִיו" (התגלות א',5,6). 

הביטוי המקורי ביוונית שהוא "אוהב אותנו" מתייחס לאהבת המשיח המתמשכת שמאמצת את העבר, את ההווה, ואת העתיד. האוהב אותנו שחרר אותנו מחטאינו בדמו. ביוונית, ההתייחסות היא לפעולה שהושלמה בעבר: כאשר ישוע מת על הצלב הוא שחרר אותנו, חסידיו, מחטאינו לעד. 

`אפסים ב', 6 ופיליפים ג',20 מתארים את הנגאלים כאלו שנישאו והתיישבו עם ישוע בשמיים. מה המשמעות של אימרה זו וכיצד אנו נהנים ממעמד מפואר זה במשיח כ"מלכים וכהנים" בעודנו בעולם מקולל-חטא זה? כיצד עובדה זו צריכה להשפיע על האופן בו אנו חיים?`