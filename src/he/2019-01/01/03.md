---
title: 'מטרת הספר'
date: 31/12/2018

---

התגלות 1:1 בנוסף אומר לנו שמטרת הספר היא להראות לנו אירועים עתידיים להתקיים, החל מהתקופה  שספר זה נכתב. כל מי שמכיר את ספר התגלות יראה שאירועים עתידיים - בין אם אלה שכבר קרו (לפחות מנקודת מבטנו כיום) או אירועים שעתידיים לקרות (שוב, מנקודת מבטינו כיום) - מהווים תוכן רב מהספר. למרות שהחצי הראשון של ספר התגלות (פרקים א'-יא') מתמקד באירועים שקרו במאה הראשונה לספירה ועד לזמן הקץ, חציו השני (פרקים יב'-כב') מתמקד באירועים המובילים לביאה השנייה.

המטרה הראשונית של נבואות המקרא היא להבטיח לנו שלא משנה מה העתיד יביא עימו, אלוהים נמצא בשליטה מלאה. ספר התגלות עושה בדיוק את זה: הוא מבטיח לנו שישוע המשיח מאוחד עם עמו של אלוהים לאורך ההיסטוריה של העולם הזה והאירועים האחרונים המדאיגים. כתוצאה מכך, יש לנבואות ספר התגלות שתי מטרות מעשיות: ללמד אותנו כיצד לחיות היום, ולהכין אותנו לעתיד.

`קראו דברים 29:29. כיצד פסוק זה עוזר לנו להבין מדוע ישנם דברים שלא התגלו לנו? לפי פסוק זה, מה מטרת הדברים שהתגלו לנו? זאת אומרת, מדוע נודע לנו עליהם? ראו גם התגלות 22:7. `

נבואות זמן הקץ של ספר התגלות לא התגלו כדי לספק את הסקרנות האובססיבית של האדם לגבי העתיד. הספר מגלה רק היבטים של העתיד שחשובים שנדע. הם נחשפו כדי שנתרשם על הרצינות של מה שיקרה כדי שנבין את תלותנו בה', ובתלות זו, נציית לו.

במשך מאות שנים, אירועי אחרית הימים לוו בהרבה ספקולציות ורדיפה אחרי סנסציות. אנשים שניבאו סוף מיידי עשו הון וחלבו את עדרם, בהפחידם לתרום כסף לעבודתם  מכיוון שכפי שציפו, הסוף אכן קרב. אך, כל פעם מחדש הקץ לא הגיע, והאנשים נשארו מפוכחים ומיואשים. כמו עם כל הדברים הטובים שהאל נתן לנו, גם נבואות יכולות להיות מנוצלות לרעה.

`קראו יוחנן 14:29. איזה עקרון מכריע אנו יכולים למצוא בפסוק זה לגבי תכלית הנבואה?`