---
title: 'כותרת הספר'
date: 30/12/2018

---

`קראו התגלות 1:1, 2. מה המשמעות של כל כותרת הספר? מה הכותרת מלמדת אותנו לגבי על מי באמת הספר מדבר?`

התגלות 1:1 מכריז שכותרת הספר היא "הִתְגַּלּוּת יֵשׁוּעַ הַמָּשִׁיחַ." המילה התגלות באה מהמילה היוונית apokalupsis (אפוקליפסה או חזון אחרית הימים), שמשמעותה "לחשוף" או "להסיר את הלּוֹט." חזון אחרית הימים הוא חשיפת ישוע המשיח; הוא מאת ישוע ועל ישוע. בעוד שהוא מאת אלוהים דרך ישוע המשיח (ראו התגלות 22:16), הספר מעיד שישוע הוא גם מוקד תכוניו. חזון אחרית הימים הינו התגלותו שלו לעמו וביטוי דאגתו אליהם.

ישוע הוא הדמות המרכזית בספר התגלות. הספר מתחיל איתו (התגלות 1:5-8) ומסתכם איתו (התגלות 22:12-16). "הבו לדניאל לדבר, הבו להתגלות לדבר, ולהכריז את האמת. אך יהיה אשר יהיה שלב הנושא אשר יוצג, רוממו את ישוע כמרכז כל תקווה, 'שֹׁרֶשׁ דָּוִד וְצֶאֱצָאוֹ, כּוֹכַב נֹגַהּ הַשַּׁחַר.' " —Ellen G. White, Testimonies to Ministers and Gospel Workers, p. 118. 

נוסף על כך, ישוע מחזון אחרית הימים הוא אותו ישוע של ארבעת הבשורות. התגלות ממשיך את תיאורו של ישוע ועבודת הישועה בעד עמו כפי שתואר לראשונה בבשורות. ספר ההתגלות מתמקד בהיבטים שונים של קיומו ושירותו. 

בעיקרו של דבר, הוא מתחיל בנקודה שהבשורות נגמרות, עם תחיית ישוע מן המתים והתנשאותו לשמים. 

יחד עם אגרת אל העברים, ספר התגלות מדגיש את שירותו השמיימי של ישוע. הוא מראה שלאחר נשיאת ישוע, נחנך שירותו המלכותי וכהונתי בבית המקדש השמיימי. ללא ספר התגלות (והאגרת אל העברים), ידיעתנו לגבי שירותו השמיימי של המשיח בעד עמו היה מוגבל ואפוף מסתורין. ובכל זאת, אפילו עם אגרת אל העברים, ספר התגלות מספק לנו זווית ייחודית לשירות של ישוע למעננו. 

`קראו יוחנן 14:1-3. כיצד הבטחה מקיפה זו עוזרת לנו להבין טוב יותר את מה שישוע עושה למעננו בשמים ברגע זה? כיצד נוכל לשאוב תקווה מההבטחה הנפלאה הזו?`