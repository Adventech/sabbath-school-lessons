---
title:  משתה חתונת השה
date:   24/03/2019
---

`קראו התגלות יט', 6-9 יחד עם יוחנן יד', 1-3. כיצד חתונה מתארת היטב את האחדות המיוחלת בין המשיח ועמו?`

בפסוקים אלו, האדון משתמש בדמויות מחתונות יהודיות עתיקות כדי ללמד אותנו אמת. החתן לעתיד היה הולך לבית הכלה לעתיד לאירוסין. לאחר תשלום הנדוניה, הזוג היה נחשב לנשוי, אך לא יכלו לחיות ביחד. החתן היה חוזר לבית אביו להכין מקום בשבילם. הכלה נשארה בבית אביה כדי להכין את עצמה. כאשר ההכנות נעשו, החתן היה חוזר כדי לקחת את כלתו לבית אביו, מקום בו היה מתקיים טקס החתונה.

אלפיים שנה לאחור, המשיח עזב את ביתו השמיימי כדי להתארס לכלתו בארץ. לאחר ששילם את הנדוניה עם חייו, בהר הגולגולת, הוא חזר לבית אביו כדי "להכין מקום" לכלתו (ראו יוחנן יד', 2, 3) בעוד שהיא נשארה עלי אדמות מכינה את עצמה. בסוף הימים, הוא יחזור לקחת אותה לבית אביו.

התגלות יט', 8 אומר שניתן לכלה בוץ טהור וצח על ידי המשיח. זה מראה שעם אלוהים לא יכול לטעון שום זכות למעשיהם. הגלימות של עם אלוהים מייצגים את "צִדְקוֹת הַקְּדוֹשִׁים," מעשים [צדקות] שבאו כתוצאה מאחדותם עם המשיח, החי בהם. גלימות אלו כובסו בדם השה (התגלות ז', 14). בעודו עלי אדמות, ישוע סיפר משל על חתונה. עם זאת, אחד המוזמנים העדיף ללבוש את לבושו שלו במקום את בגד החתונה שהמלך סיפק, וגורש מן החתונה (מתי כב', 8-14).

התגלות ג', 18 מראה שהגלימה שסופקה על ידי המשיח הינה הצורך הגדול ביותר של עם אלוהים החי באחרית הימים. הצעת ישוע ללאודיקנים "לקנות" ממנו את הגלימה הזו מראה שהוא מבקש משהו בתמורה למה שהוא מציע להם. אנו  מוותרים על עצמנו וביטחון בעצמנו תמורת חיי ציות נאמן למשיח וביטחון בצדקתו כתקווה היחידה לישועה.

`איננו נושעים על ידי מעשינו, אך אילו "מעשים טובים" הינכם עושים כדי לעזור להגדיר את סוג החיים שאתם חיים?`