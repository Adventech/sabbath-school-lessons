---
title:  השקפת עולמם של הכתובים
date:  10/12/2022
---

### קראו את הפסוקים הבאים לקראת שיעור השבת השבועי
לוקס ב' 52; מתי ד' 23; קורינתים א' ו' 19,20; תהלים כ"ד 3,4; מעשי השליחים ח' 4-24; יוחנן א' ג' 1-3.

> <p>פסוק לשינון</p>
> "יְקַדֵּשׁ אֶתְכֶם אֱלֹהֵי הַשָּׁלוֹם קְדֻשָּׁה שְׁלֵמָה וְתִשָּׁמֵר שְׁלֵמוּת רוּחֲכֶם וְנַפְשְׁכֶם וְגוּפְכֶם, לִהְיוֹת בְּלִי דֹּפִי בְּבוֹא אֲדוֹנֵנוּ יֵשׁוּעַ הַמָּשִׁיחַ" (תסלוניקים א' ה' 23).

ספר התגלות מדבר על שני תהליכי "גלובליזציה" עיקריים לפני ביאתו השניה של המשיח. מחד, הוא מתאר את תופעת "גלובליזציית ההטעיה", כש"כָּל הָאָרֶץ" תשתומם על החיה מן הים ותלך אחריה (התגלות י"ג 3,7,8,12,16). מאידך, ספר התגלות גם מדגיש את תופעת "גלובליזציית האמת", כש"בשורת העולם" תבושר "לְכָל אֻמָּה וְשֵׁבֶט וְלָשׁוֹן וְעַם" (התגלות י"ד 6).

במהלך אותם "זְמַנִּים קָשִׁים" (טימותיאוס ב' ג' 1), האנשים יהיו "נִדָּפִים וּמִטַּלְטְלִים בְּרוּחַ שֶׁל כָּל תּוֹרָה הַמּוּפֶצֶת עַל־יְדֵי בְּנֵי אָדָם בְּעָרְמָה וּבְתַרְמִית כְּדֵי לְהַטְעוֹת" (אפסים ד' 14), והם "מִן הָאֱמֶת יַטּוּ אָזְנֵיהֶם לִפְנוֹת אֶל הָאַגָּדוֹת" (טימותיאוס ד' 4). "השטן משתמש בשתי תורות שקר כבירות אלה – הישארות הנפש וקדושתו כביכול של היום הראשון בשבוע – כדי להוליך שולל את בני האדם. בעוד שתורת השקר הראשונה מהווה את תשתית הספיריטואליזם, השנייה יוצרת קשר של אהדה וחיבה עם הכנסייה ברומא" - אלן וויט, העימות הגדול, 447.

עד שאותם אירועי זמן הסוף יתרחשו, עלינו להישאר איתנים באמונתנו באמת שנגלתה לנו, הכוללת את טבעו של האדם ואת מצב המתים, ולהמשיך לחפש את הדרכתו של רוח הקודש על מנת שנהיה מוכנים לביאתו של המשיח בהוד והדר.

*למדו את השיעור השבועי לקראת שבת-17 בדצמבר.