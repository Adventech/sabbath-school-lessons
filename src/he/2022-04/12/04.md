---
title:  "רוּחַ הַמָּשִׁיחַ"
date:  13/12/2022
---

ישנם אנשים הסבורים שהחלפת הסביבה גורמת לאדם להשתנות. אין ספק שעלינו להימנע מנסיבות ומקומות הגורמים לנו להיות פגיעים יותר בפני הפיתויים (תהלים א' 1, משלי ה' 1-8), אך בעיית החטא יכולה להיפתר אך ורק על ידי שינוי כולל-רוחני-ושכלי. ישוע נגע בדיוק בנקודה זו כשאמר: "כִּי מִבִּפְנִים, מִלֵּב בְּנֵי הָאָדָם, יוֹצְאוֹת מַחֲשָׁבוֹת רָעוֹת, זְנוּנִים, גְּנֵבוֹת, רְצִיחוֹת, נִאוּפִים, חַמְדָנוּת, רִשְׁעָה, רְמִיָּה, זִמָּה, עַיִן רָעָה, גִּדּוּף, גַּאֲוָה, אֱוִילוּת" (מרקוס ז' 21,22). במילים אחרות, כדי שהתנהגותנו תשתנה צריך שחשיבתנו תשתנה קודם לכן.

`קראו קורינתים א' ב' 16, תהלים כ"ד 3, רומים י"ב 2, פיליפים ד' 8 וקולוסים ג' 2. מה זאת אומרת שצריכה להיות לנו "רוּחַ הַמָּשִׁיחַ"? `

אלוהים הבטיח שבמסגרת "הברית החדשה" שיכרות עם עמו: "נָתַתִּי אֶת-תּוֹרָתִי בְּקִרְבָּם וְעַל-לִבָּם אֶכְתְּבֶנָּה" (ירמיהו ל"א 31-33; השוו עם עברים ח' 8-10, י' 16). אם כן, לא פלא שבדרשה על ההר, ישוע הרחיב והעמיק את משמעותן של מצוות ה' עד לרמה של מחשבות וכוונות (ראו מתי ה' 17-48). ובכן, אנו יכולים לנחול ניצחון על הפיתויים אך ורק באמצעות חסדו המשנה של אלוהים, ועלינו לדרוש את הבטחתו של אלוהים בירמיהו ל"א כדי לשים קץ לכל כוונה מוטעית או מחשבה חוטאת.

אף כל פי כן, אפילו אם נעשה את המקסימום כדי להישאר נאמנים לאלוהים, לעולם לא נגיע בחיינו עלי אדמות לשלמות רוחנית חסרת כל רבב. אבל, כל עוד אנו נשארים במשיח, אנו מכוסים על ידי צדקתו. למרות שאיננו מושלמים, אנו נחשבים לכליל השלמות בו (פיליפים ג' 12-15).

"כאשר אנו מאוחדים במשיח, יש לנו את 'רוח המשיח'. טוהר ואהבה זוהרות מאופיו, טוב הלב והריסון העצמי שולטים בחייו. תווי פניו של האדם מתעדנים. כאשר המשיח שוכן בליבו של האדם, הוא פועל בעוצמה לשינוי אופיו, וחזותו החיצונית של האדם מעידה על השלווה והשמחה השולטים בנפשו" - Ellen G. White, Selected Messages, book 1, p. 337. שינוי זה בחיינו אפשרי אך ורק על ידי התמסרות, התכחשות עצמית, מאמצים עקביים וציות מוחלט למשיח.

`דמיינו איך היו נראים חייכם אם הייתם יכולים לשים סוף לכל המחשבות החוטאות. כמה שונים היו חייכם? מהי הדרך היחידה שבה אתם יכולים לחוות חוויה מדהימה זו?`