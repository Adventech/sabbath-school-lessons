---
title:  נקודות למחשבה
date:  16/12/2022
---

קראו: אלן ווייט, אני יהוה רופאך, פרק י"ח - "רפואת הנפש"; Ellen White, “True and False Theories Contrasted,” pp. 7–16, in The Sanctified Life.

"העימות הגדול מתקרב לסיומו. כל דיווח על אסון בים וביבשה מעיד על כך שזמן הקץ ממשמש ובא. מלחמות ושמועות מלחמה מספרות על כך. האם יש אפילו מאמין אחד אשר פעימות לבו אינן מואצות לנוכח האירועים הרי הגורל המצפים לנו? האדון חוזר. אנו שומעים את צעדיו ההולכים ומתקרבים של אלוהים" - Ellen G. White, Maranatha, p. 220.

"עלינו לחיות את חיי האמונה יום אחרי יום. אל לנו להרגיש מודאגים או מוטרדים מעתות המשבר שיבואו עלינו ובכך לחיות בחרדה אפילו בטרם האירועים עצמם! אל תחשבו לעצמכם - 'אני חושש שלא אעמוד ביום המשפט של אלוהים!' עלינו לחיות בהווה ולהתמקד בהחלטותינו היום. מחר אינו שייך לנו. עלינו לנחול ניצחון על עצמנו היום. עלינו לחיות חיי תפילה היום. עלינו להילחם את המלחמה הטובה של האמונה היום. עלינו להאמין שאלוהים מברך אותנו היום. וככל שנמשיך וננחל ניצחונות על כוחות האופל ועל חוסר האמונתנו, כך נעמוד איתנים יותר בדרישותיו של האדון ונהפוך לברכה עבור הסובבים אותנו" - Ellen G. White, Signs of the Times, October 20, 1887.

"ביאתו של האדון ממשמשת ובאה ועלינו להיות מוכנים לפגוש אותו בלב שקט. הבה נעשה כל שביכולתנו להפיץ אור לכל הסובבים אותנו. אל לנו להיות עגומים, אלא שמחים! עלינו להזכיר לעצמנו תמיד את ה'! [...] עלינו להיות מוכנים ולחכות בכיליון עיניים לחזרתו. אוי, איזה מחזה נשגב יהיה זה כשנקבל את פני גואלנו! ההמתנה הייתה ארוכה, אך אמונתנו לא נחלשה. אילו נזכה לחזות במלכנו במלוא תפארתו, נהיה מבורכים לנצח! ליבי רוצה לפרוץ בשירה ולקרוא בקול רם: 'המסע המופלא - הביתה!' אנו מתקרבים לרגע המבורך שבו המשיח יחזור בהוד ובהדר לקחת את חסידיו הפדויים אל מעונם הנצחי" - Ellen G. White, Heaven, pp. 165, 166.

**שאלות לדיון**:

`כיצד יכול לעזור לנו המושג לגבי שלמותו של האדם - גוף, נשמה ורוח כמרכיבים בלתי נפרדים - להבין טוב יותר את תכליתם של חיי האמונה ואת חשיבותו של אורח חיינו?`

`כל התעוררות רוחנית וכל רפורמציה אמיתית חייבות להיות תיאוצנטריות (המעמידות את אלוהים במרכז) ולא אנתרופוצנטריות (המעמידות את האדם במרכזה). כיצד הסיפור על הפרוש והמוכס (לוקס י"ח 9-14) ממחיש לנו עיקרון זה?`

`שוחחו בשיעור השבת על תשובותיכם לשאלה האחרונה ביום חמישי. כיצד אנו יכולים לוודא שאנו אכן מוכנים לביאתו של ישוע מבלי להפגין ביטחון מופרז?`