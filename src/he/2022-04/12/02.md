---
title: 'ישוע - הדוגמה שלנו'
date: 11/12/2022

---

`קראו לוקס 2:52. אלו היבטים באשר לגדילתו של ישוע מצויינים בקטע זה?`

ישוע היה אדם מושלם וגדילתו כללה את כל ההיבטים העיקריים של הקיום האנושי. על פי לוקס 2:52, "וְיֵשׁוּעַ הוֹסִיף לִגְדֹּל בְּחָכְמָה [שכלית] וּבְקוֹמָה [פיזית] וּבְחֵן לִפְנֵי אֱלֹהִים [רוחנית] וּבְנֵי אָדָם [חברתית]". "מוחו היה ערני וחד, תפיסתו מהירה; הוא ניחן בחוכמה רבה יותר ובעומק רב יותר מכפי גילו. אופיו היה כליל השלמות. חוסנו הגופני ותעצומות הנפש שלו התפתחו בהדרגה, בהתאם לגילו. כילד, היה ישוע טוב לב, חינני ובעל מזג נוח. ידיו הושטו תמיד לעזרת הזולת. הוא הפגין אורך רוח; דבר לא יכול היה להוציאו משלוותו. הוא דיבר רק את האמת, ולא התפשר על יושרתו. בדבקותו בעקרונות איתנים כסלע הפגינו חייו חן וחסד, מסירות ואדיבות" - אלן ווייט, חמדת הדורות, 41.

`קראו מתי 4:23. כיצד אנו יכולים לבצע היום בצורה יעילה שירות משולש - לימוד, הטפה וריפוי - הדומה לשירותו של ישוע עלי אדמות?`

אם אנו מכירים בכך שלבני האדם יש טבע משולב, המורכב מחלקים שלא ניתן להפריד ביניהם, אזי אין ביכולתנו להגביל את הדת שלנו לאלמנטים רוחניים בלבד. למעשה, על האמת למלא את כל ישותנו, להשתרע לאורך כל חיינו ולהכיל את כל ממדי קיומנו. המרכיבים הגשמיים והרוחניים כה שזורים זה בזה עד כי לא ניתן להפריד ביניהם. ועם זאת, כבני אדם חוטאים, לעולם לא נצליח להשתוות לתיאורו של ישוע שראינו לעיל. ואולם, עלינו להשתדל תמיד בעזרת ה' לחקות את אופיו של המשיח, שהרי תכלית הגאולה היא שחזור צלמו של אלוהים באדם, החזרתו לשלמות שלשמה נברא וקידום התפתחותו הפיזית, השכלית והרוחנית של האדם. ובכן, כוונתו של אלוהים היא לכנין את עמו לחזרתו הממשמשת ובאה!

`כשאנו משווים את עצמנו עם המשיח, קל לנו להתייאש בגלל הניגודיות. אם כן, כיצד ההסתכלות על הצלב שומרת עלינו מייאוש, הנובע מהניגוד בין האופי שלנו לאופיו של המשיח?`