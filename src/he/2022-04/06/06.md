---
title: 'משמעותו של הצלב'
date: 03/11/2022

---

`קראו קורינתים א' 1:18-24. מה אומר לנו כאן שאול השליח על הצלב, וכיצד הוא מנגיד זאת ל"חָכְמַת הָעוֹלָם"? מדוע אפילו היום מסר הצלב כה חשוב, בייחוד כשתורת החומרנות (המטריאליזם) [גישה פילוסופית שלפיה המציאות הינה אך ורק חומית, דבר המבטל את קיומו של אלוהים ואת קיום המציאות הרוחנית, העל-טבעית] שולטת בכיפה בעיני חָכְמַת הָעוֹלָם?`

צלב המשיח עומד במרכז היסטוריית הישועה. "לנצח לא נבין את עומק האהבה שנתגלתה בצלב. שם ממש עמדו פנים מול פנים אהבתו האינסופית של המשיח ואנוכיותו הבלתי מוגבלת של השטן" - Stephen N. Haskell, The Cross and Its Shadow (South Lancaster, MA: Bible Training School, 1914).

בזמן שהמשיח הציע את עצמו בענווה ככפרה למען הגזע האנושי, השטן הציף אותו בסבל ובייסורים. המשיח לא מת את המוות הטבעי שהוא מנת חלקם של כל בני האדם, אלא את המוות השני - כדי שכל אלה שיקבלו אותו לעולם לא יצטרכו לחוות אותו בעצמם.

באשר למשמעות הצלב, עלינו לזכור כמה היבטים חשובים. ראשית, הצלב הינו התגלותו האולטימטיבית של צדק האלוהים כנגד החטא (רומים 3:21-26). שנית, הצלב הינו גם כן התגלותה האולטימטיבית של אהבת האלוהים לחוטאים (רומים 5:8). שלישית, הצלב הינו מקור הכוח השובר את שלשלאות החטא (רומים 6:22,23; קורינתים א' 1:17-24). רביעית, הצלב הינו תקוותנו היחידה לחיי עולם (פילימון 3:9-11, יוחנן 3:14-16, יוחנן א' 5:11,12). וחמישית, הצלב הינו האמצעי היעיל היחידי נגד מרד עתידי ביקום (התגלות 7:13-17, 22:3).

"חָכְמַת הָעוֹלָם" אינה יכולה לגלות לנו אף אחת מאמיתות מכריעות אלו על הצלב. אדרבא, גם אז וגם עכשיו, הכרזת הצלב נחשבת ל"סִכְלוּת" בעיני חכמת העולם, אשר אינה מכירה אפילו באמת הבסיסית ביותר - בקיום הבורא עצמו (ראו רומים 1:18-20).

המילה היוונית ל"סִכְלוּת" קשורה למילה "טיפשות". זאת אומרת, מבחינת "חָכְמַת הָעוֹלָם", הכרזת הבשורה לגבי הצלב נחשבת ל"טיפשות". חכמת העולם הזה אינה יכולה להכיר את ישוע או את הישועה שהוא מעניק לנו על ידי מותו המכפר על הצלב.

`על אף הערך היחסי ש"חָכְמַת הָעוֹלָם" יודעת להעניק, מדוע אל לנו לאפשר לה להתערב במה שאנו מאמינים על ישוע ועל התקווה שאנו מקבלים "עַל־יְדֵי הַכְרָזָה שֶׁנֶּחְשֶׁבֶת לְסִכְלוּת" (קורינתים א' 1:21)?`