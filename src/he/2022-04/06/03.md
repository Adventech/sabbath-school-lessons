---
title: 'הקדמה לצלב'
date: 31/10/2022

---

מה היו תגובותיהם של תלמידי המשיח לנבואותיו של ישוע לגבי סבלותיו ומותו, ומה עלינו ללמוד מתגובותיהם על הסכנות הטמונות בחוסר הבנת הכתובים?

מתי 16:21-23

מתי 17:22,23; מרקוס 9:30-32; לוקס 9:44,45

לוקס 18:31-34

ישוע נולד כדי למות וחי כדי למות. כל צעד ושעל שלו הביאו אותו קרוב יותר לקורבנו המכפר על הצלב. ישוע היה תמיד מודע לתכליתו ולא אפשר לאף אחד ולשום דבר להסיט אותו ממשימתו. למעשה, ניתן לומר ש"כל חייו היו הקדמה למותו על הצלב" - Ellen G. White, Fundamentals of Christian Education, p. 382.

בשנה האחרונה של שירותו עלי אדמות, ישוע החל לשוחח בצורה יותר ויותר גלויה עם תלמידיו על מותו הממשמש ובא. ואולם, נראה שהם לא היו מסוגלים או מוכנים לקבל את ממשות דבריו. הם היו מלאים בדעות קדומות וברעיונות שגויים לגבי תפקידו של המשיח, והדבר האחרון שהם ציפו מישוע - כמשיח - היה שימות!

במילים אחרות, התיאולוגיה המוטעית שלהם גרמה להם לסבל מיותר. ישוע כבר אמר לנקדימון: "וּכְמוֹ שֶׁהִגְבִּיהַּ מֹשֶׁה אֶת הַנָּחָשׁ בַּמִּדְבָּר, כָּךְ צָרִיךְ שֶׁיּוּרַם בֶּן־הָאָדָם, לְמַעַן יִהְיוּ חַיֵּי עוֹלָם לְכָל הַמַּאֲמִין בּוֹ" (יוחנן 3:14,15).

כשהוא היה פעם עם תלמידיו בקיסריה של פיליפוס, ישוע פנה אליהם ואמר להם ש"עָלָיו לָלֶכֶת לִירוּשָׁלַיִם וְלִסְבֹּל הַרְבֵּה מִידֵי הַזְּקֵנִים וְרָאשֵׁי הַכֹּהֲנִים וְהַסּוֹפְרִים, וּלְהֵהָרֵג וּבַיּוֹם הַשְּׁלִישִׁי לָקוּם" (מתי 16:21).

גם כאשר הוא עבר בגליל (מרקוס 9:30-32), וגם במסעו האחרון לירושלים (לוקס 18:31-34), ישוע דיבר שוב ושוב עם התלמידים על מותו המתקרב ועל תחייתו. אבל, משום שאמירות אלו לא מצאו חן בעיני התלמידים, הם לא הקשיבו לו. כמה קל גם לנו לעשות את אותו הדבר בדיוק!

`לאנשי אלוהים מעמו הנבחר היו דעות קדומות לגבי ביאתו הראשונה של המשיח. מהם חלק מהתפיסות השגויות הקיימות כיום לגבי ביאתו השנייה של ישוע?`