---
title:  הוא מת עבורנו
date:  29/10/2022
---

### קראו את הפסוקים הבאים לקראת שיעור השבת השבועי
התגלות י"ג 8, מתי י"ז 22,23; מרקוס ט' 30-32, יוחנן י"ט 1-30, רומים ו' 23, קורינתים א' א' 18-24.

> <p>פסוק לשינון</p>
> "וּכְמוֹ שֶׁהִגְבִּיהַּ מֹשֶׁה אֶת הַנָּחָשׁ בַּמִּדְבָּר, כָּךְ צָרִיךְ שֶׁיּוּרַם בֶּן־הָאָדָם, לְמַעַן יִהְיוּ חַיֵּי עוֹלָם לְכָל הַמַּאֲמִין בּוֹ" (יוחנן ג' 14,15).

אומרים שלא ניתן להתחמק ממוות וממיסים. אבל זה לא נכון עד הסוף. אנשים עוד מצליחים להתחמק ממיסים, אבל מן המוות בטוח לא! אולי אנו יכולים לדחות אותו בכמה שנים, אך במוקדם או במאוחר, המוות תמיד משיג אותנו! ומאחר ואנו יודעים שכל המתים - הן הצדיקים והן הרשעים - הולכים תחילה לאותו מקום, תקוות התחייה חיונית עבורנו! כפי ששאול השליח אמר, ללא תקווה זו, "גַּם הָאֲנָשִׁים אֲשֶׁר מֵתוּ בִּהְיוֹתָם שַׁיָּכִים לַמָּשִׁיחַ - אֲבוּדִים הֵם" (קורינתים א' ט"ו 18), דבר שהיה מוזר מאוד להגיד אותו אילו שאול היה חושב שאלו ש"מֵתוּ בִּהְיוֹתָם שַׁיָּכִים לַמָּשִׁיחַ" כבר נמצאים בשמיים, בנוכחותו של אלוהים!

ובכן, תחייתו של המשיח מרכזית לאמונתנו, שהרי תחייתו מבטיחה את ודאות תחייתנו. אך לפני שישוע הוקם מן המתים הוא היה צריך קודם למות. לכן, בייסוריו הקשים בגת שמנים, בטרם מותו, הוא התפלל: "וְעַתָּה נִבְהֲלָה נַפְשִׁי, וַאֲנִי מָה אֹמַר: 'אָבִי, הַצִּילֵנִי מִן הַשָּׁעָה הַזֹּאת'? אַדְּרַבָּא, הֲרֵי לְשֵׁם כָּךְ בָּאתִי לַשָּׁעָה הַזֹּאת!" (יוחנן י"ב 27); ואותה "שעה" הייתה מותו.

השבוע נתמקד במותו של המשיח ובמשמעותו באשר להבטחת חיי עולם.

*למדו את השיעור השבועי לקראת שבת ה-5 בנובמבר.