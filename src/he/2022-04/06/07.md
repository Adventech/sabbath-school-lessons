---
title: 'נקודות למחשבה'
date: 04/11/2022

---

קראו: אלן ווייט, חמדת הדורות, פרק ע"ד - "בגת שמנים" ו-ע"ח - "גולגולתא"; הדרך אל המשיח, פרק ג' - "חזרה בתשובה".

"נגלה לי שהשמיים מעוניינים בישועתנו; האם אנו נישאר אדישים לכך? האם נהיה שאננים ונראה בעניין הישועה או האובדן הנצחי שלנו דבר של מה בכך? האם נמעיט בערכו של הקורבן שנעשה למעננו? אחדים עשו זאת. הם זלזלו ברחמיו של אלוהים ועל כן חמת זעמו תבוא עליהם. לא ניתן להעציב ללא גבול את רוח קודשו של אלוהים. רוח ה' יעזוב את אלה שימשיכו להעציב אותו. אחרי כל מה שנעשה למען ישועת בני האדם, אילו יגלו בחייהם שהם מקלים ראש ברחמיו של המשיח, המוות יהיה מנת חלקם. יהיה זה מוות איום ונורא, שהרי יצטרכו לחוש את הייסורים שהמשיח הרגיש על הצלב בזמן שרכש את הפדות שהם סירבו לקבלה. או אז יבינו את מה שאיבדו - חיי עולם ונחלה נצחית. ההקרבה הגדולה שנעשה למען ישועת בני האדם מצביעה על ערכם העצום. כאשר נפש אחת אובדת, היא אובדת לעולמים" - Ellen G. White, Testimonies for the Church, vol. 1, p. 124.

**שאלות לדיון**:

`באגרת אל העברים 10:4 כתוב ש"דַּם פָּרִים וּשְׂעִירִים אֵינוֹ יָכוֹל לְהָסִיר חֲטָאִים". אם כן, כיצד נושעו האנשים בתקופת המקרא? כיצד יכולה לעזור לנו ההמחשה של כרטיס אשראי - שאתה יכול להשתמש בו כאמצעי תשלום, אך תצטרך לשלם מאוחר יותר את אותו הסכום - להבין טוב יותר סוגייה זו?`

`קראו קורינתים ב' 5:18-21. אם המשיח מת עבור חטאי העולם כולו, מדוע לא כולם ייוושעו? מדוע ההחלטה האישית משחקת תפקיד כה מכריע בקביעת גורלו של האדם - ישועה על ידי הצלב או אובדן על אף ההקרבה הגדולה שנעשתה למענם?`

`מהם חלק מהדברים ש"חכמת העולם" מלמדת, אבל שנחשבים ל"סכלות" בעיני אלוהים? לדוגמה, מה עם הרעיון שלפיו העיצוב המדהים והיופי המרהיב של עולמנו נוצרו במקרה? או שהיקום הופיע יש מאין? על אלו עוד דוגמאות אתם יכולים לחשוב?`

`חשבו על השאלה האחרונה בשיעור של יום חמישי. מה מתוך מה שקרה בצלב מוכיח לנו מעל כל ספק שרעיון הישועה על ידי מעשים הינו חסר ערך, שגוי ומנוגד לתכנית הישועה?`