---
title: 'מֵהִוָּסֵד תֵּבֵל'
date: 30/10/2022

---

`קראו התגלות 13:8, מעשי השליחים 2:23 וכיפא א' 1:19,20. כיצד ניתן להבין את הביטוי "הַשֶֹה הַטָּבוּחַ מֵהִוָּסֵד תֵּבֵל"?`

"וְיִשְׁתַּחֲווּ לָהּ כָּל יוֹשְׁבֵי הָאָרֶץ אֲשֶׁר לֹא נִכְתְּבוּ שְׁמוֹתֵיהֶם בְּסֵפֶר הַחַיִּים שֶׁל הַשֶֹה הַטָּבוּחַ מֵהִוָּסֵד תֵּבֵל" (התגלות 13:8). העובדה שהמשיח הוקרב כבר "מֵהִוָּסֵד תֵּבֵל" חיונית עבורנו כמאמינים. כמובן שצריך להבין ביטוי זה בצורה סמלית (שהרי ספר התגלות מלא בסמלים), שהרי עד שהמשיח נצלב עברו אלפי שנים מבריאת העולם. מה שפסוק זה אומר הוא שתכנית הישועה נרקמה עוד לפני בריאת העולם. וכמובן, במרכז תכנית זו היה מותו של ישוע, שה האלוהים.

`קראו טיטוס 1:2. מה מלמד אותנו פסוק זה על הזמן שבו נרקמה תוכנית הישועה, שבמרכזה עמד מותו של המשיח?`

"תוכנית הגאולה לא נהגתה לאחר מעשה, דהיינו, לאחר החטא הקדמון. [...] היא חשפה את העיקרים והחוקים שעליהם הושתתה מלכותו הנצחית של מלך מלכי המלכים מקדמת דנה" (אלן ווייט, חמדת הדורות, 10).

אלוהים גילה לראשונה תכנית נפלאה זו לאדם וחווה בגן העדן (בראשית 3:15,21), ובהמשך הוא גילה אותה לעמו באמצעות כל קורבנות הדם בתקופת התנ"ך. לדוגמה, כאשר אלוהים בחן את אמונתו של אברהם, הוא העניק לו איל כקורבן במקום יצחק (בראשית 22:11-13). תחליף זה סימל באופן חד משמעי את טיבו של הקורבן המכפר של ישוע על הצלב. ובכן, במרכז תכנית הישועה נמצא מותו החלופי של ישוע, שסומל במשך מאות שנים על ידי העלעת קורבנות, שכל אחד מהם סימל את מותו של ישוע על הצלב כ"שֵׂה הָאֱלֹהִים הַנּוֹשֵׂא חַטַּאת הָעוֹלָם" (יוחנן 1:29).

`אמנם הקרבת הקורבנות הינה מעשה מבעית ועקוב מדם, אבל מדוע דווקא מאפיינים אלו הם תכלית הקורבנות, מאחר והם מלמדים אותנו על מותו של המשיח במקומנו ועל המחיר הכבד של החטא?`