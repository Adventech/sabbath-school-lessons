---
title: 'נקודות למחשבה'
date: 21/10/2022

---

קראו: אלן ווייט, מלכי ונביאי ישראל, פרק ס' - "חזיונות על עתיד מזהיר".

המדע המודרני מלמד שכל חומר מורכב מאטומים, ושהם בעצמם מורכבים מחלקיקים קטנים יותר - קוורקים ו-פוטונים, הנחשבים לאבני היסוד של כל המציאות החומרית. ובכן, אם בבסיס העולם הפיזי עומדים קוורקים ופוטונים, אזי מדוע שאלוהים - שלא רק ברא את העולם, אלא גם מקיים אותו - לא יוכל להרכיב מחדש את אותם חלקיקים בעת תחייתנו מן המתים?

הפילוסוף אתאיסטי ברטראנד ראסל שאל בזלזול מה קורה עם אלה שהקניבלים אכלו אותם, שהרי גופם הוא כעת חלק מגופו של אותו קניבל - ולכן נשאלת השאלה מי מהם יקום תחייה? אבל בואו נשער לרגע שאלוהים פשוט לוקח את הקוורקים ואת הפוטונים, חלקיקי היסוד של הקיום, מכל מקום שבו הם נמצאים, ובונה אותם מחדש על פי המידע שיש לו על כל אחד מאיתנו? האמת היא שהוא לא באמת זקוק לחלקיקים המקוריים - שהרי כל חלקיק [בדומה ללבנה] יהיה מתאים באותה מידה. או, למעשה, הוא אפילו יכול לברוא קוורקים ופוטונים חדשים ולברוא אותנו מההתחלה. מכל מקום, בורא היקום יכול ללא ספק לבורא אותנו מחדש, דבר שכבר הבטיח לעשותו בתחיית המתים.

"בבוא היום של תחיית המתים הראשונה, נותן החיים יקרא לקניינו אשר רכש בדמו היקר של המשיח, אך עד אותה שעה מרהיבה, כשהשופר האחרון יישמע וצבא הנושעים יתקדם לעבר הניצחון הנצחי, כל קדוש יישן עפר יישאר צפון בבטחה בקברו ושמור כיהלום יקר ערך, אשר מוכר לאלוהים בשמו. בכוחו של המושיע ששכן בהם בעודם חיים, ומשום שנעשו שותפים לטבע האלוהי הקדוש, אלוהים מקים אותם מן המתים" - Ellen G. White Comments, The SDA Bible Commentary, vol. 4, p. 1143.

**שאלות לדיון**:

`על פי ההערכות, ביקום קיימים טריליון גלקסיות, וכל אחת מהן מורכבת ממיליארדי כוכבים. לחלק מכוכבים אלו יש גם פלנטות הנעות סביבם, כפי שכוכבי הלכת במערכת השמש שלנו מקיפים את השמש. חשבו לרגע על כוחו העצום של אלוהים, שלא רק ברא את כל אותם כוכבים, אלא גם מקיים אותם וקורא להם בשם (תהלים 147:4). למרות שמציאות מהממת זו אינה מוכיחה שאותו אלוהים יכול או מתכוון להקים את המתים, כיצד היא מגלה לנו את הכוח האדיר של אלוהים ומלמדת אותנו שדבר מדהים זה אינו מעבר לכוחותיו של אלוהים?`

`באגרת אל העברים פרק י"א המחבר מדגיש את נאמנותם ואת ציפייתם של רבים מ"גיבורי האמונה" של העת העתיקה. כיצד פרק זה מעשיר את הבנתנו לגבי התקווה שהייתה לאנשי התנ"ך אפילו לפני תחייתו מן המתים של ישוע?`