---
title: 'יִחְיוּ מֵתֶיךָ'
date: 19/10/2022

---

`קראו ישעיהו 26:14,19. איזו ניגודיות קיימת בין אלו שיושמדו לעולם (ישעיהו 26:14; ראו גם מלאכי 3:19) לבין אלו שיקבלו חיי עולם (ישעיהו 26:19)?`

הנביא ישעיהו מציג את הניגוד המוחלט בין תפארתו של אלוהים לבין השבריריות האנושית שלנו (ראו ישעיהו מ'). אנו כמו עשב וכמו פרחי בר נובלים, אך דבר אלוהים יתקיים לעולם (ישעיהו 40:6-8). למרות טיבו החוטא של האדם, חסדו המושיע של אלוהים נגיש לכל אדם ותקף אפילו לגויים המקבלים על עצמם את בריתו של ה' ושומרים את שבתותיו (ישעיהו נ"ו).

בספר ישעיהו, אנו מקבלים תמונה רחבה יותר על תחיית המתים. אם עד כה הרמיזות על תחיית המתים הובעו יותר מנקודת מבט אישית (איוב 19:25-27, תהלים 49:16, 71:20), כעת הנביא ישעיהו מדבר על התחייה בצורה הכוללת הן את עצמו והן את קהילת המאמינים (ישעיהו 26:19).

ישעיהו כ"ו מדגיש את הניגוד בין גורלותיהם השונים בתכלית של הצדיקים ושל הרשעים.

מחד גיסא, הרשעים יישארו בקברם מבלי שיחזרו יותר לחיים - לפחות לאחר "המוות השני" (התגלות 21:8). הם יושמדו כליל ולא יישאר מהם כל זֶכר (ישעיהו 26:14). קטע זה מדגיש שנפש האדם אינה שורדת את המוות. בספר מלאכי, כשמתוארת השמדתם הסופית של הרשעים, אלוהים אומר שהרשעים יישרפו כליל ולא יישאר מהם "שורש או ענף" (מלאכי 3:19).

מאידך גיסא, ה' יקים לתחייה את הצדיקים שמתו, כדי שיקבלו את גמולם המבורך .ישעיהו כ"ה מדגיש שה' "יסלק את המוות לנצח" ו"ימחה את הדמעות מעל פני כל בני האדם" (ישעיהו 25:8). בנוסף, בישעיהו כ"ו אנו מוצאים את המשפט הבא: "המתים שלך יחיו! גופות המתים שלי יקומו! התעוררו, רננו, אתם הקבורים באדמה! טל הבוקר שלך נותן חיים, הארץ תוציא מתוכה את המתים" (ישעיהו 26:19).

על פי הנביא ישעיהו, הצדיקים שיקומו לתחייה ישתתפו בסעודה חגיגית שה' עצמו יכין עבור כל הנושעים (ישעיהו 25:6). אם כן, תחיית המתים באחרית הימים תקבץ יחד את כל הצדיקים במרוצת ההיסטוריה, כולל כל יקיריכם שמתו כמחזיקים באמונתם במשיח ישוע מושיעם!

`דמיינו כיצד חיינו היו נראים אילולא היו לנו כל תקווה, כל ביטחון לגבי הישועה או כל סיבה לחשוב שהמוות הוא ממש לא סוף פסוק! ואף גרוע מכך, כל יקירינו היו הולכים לעולמם לתמיד ומשאירים אותנו לבד, וגם מותנו היה מבטל כל משמעות של חיינו! עד כמה גורל זה שונה בתכלית מהתקווה הנפלאה שיש לנו בישוע המשיח?`