---
title:  "אֶחֱזֶה אֱלוֹהַּ"
date:  16/10/2022
---

`קראו איוב י"ט 25-27 והשוו עם יוחנן א' 18 וטימותיאוס א' ו' 16. מתי ובאילו נסיבות ציפה איוב לראות את אלוהים?`

החיים אינם הוגנים. אנו נחשפים לכך במיוחד כשאנו רואים את "הצדיקים" סובלים ואת "הרשעים" משגשגים (ראו תהלים ע"ג 12-17, מלאכי ג' 14-18). לדוגמה, איוב היה "תָּם וְיָשָׁר וִירֵא אֱלֹהִים וְסָר מֵרָע" (איוב א' 1). ועם זאת, אלוהים התיר לשטן לפגוע בו במספר דרכים הרסניות. מבחינה פיזית, גופו חלה בנגע נורא וכואב (איוב ב' 1-8). במישור הכלכלי, הוא איבד חלק ניכר מבהמותיו ומנכסיו (איוב א' 13-20). משק ביתו נפגע גם כן, שהרי כל עבדיו - ואפילו כל ילדיו - נספו באסונות שונים (איוב א' 16,18). רגשית, הוא מצא את עצמו מוקף בחברים שהאשימו אותו שהוא חוטא בעזות מצח ואף מסרב להביע חרטה, ועל כן מן הראוי שיתמודד עם כל אותם אסונות שפגעו בו (איוב ד' 1-3, ה' 27, ח' 1-22, י"א 1-20 וכו'). אפילו אשתו גערה בו: "עדיין אתה שומר על יושרך? קלל את אלוהים ותמות!" (איוב ב' 9).

איוב לא ידע שהוא הפך למוקד של עימות קוסמי שהתחולל בין אלוהים לשטן. משום שנפגע קשות במהלך התמודדות זו, הוא התחרט על יום לידתו (איוב ג' 1-26). ועם זאת, נאמנותו הבלתי נתלית לאלוהים באה לידי ביטוי במילים הבאות: "הֵן [אפילו אם] יִקְטְלֵנִי [אלוהים יהרוג אותי], לוֹ אֲיַחֵל [אבטח בו, אקווה לעזרתו]" (איוב י"ג 15).

למרות שמבחינתו חייו עמדו להסתיים, הוא עודו משוכנע שלמוות לא יהיה המילה האחרונה. הוא מצהיר בביטחון רב שעל אף שהוא עומד למות, יום יבוא וגואלו יעמוד והוא, איוב, יראה את אלוהים במו עיניו (איוב י"ט 25-27). "זהו ללא ספק ניצוץ [תנ"כי] על תחיית המתים" - The SDA Bible Commentary, vol. 3, p. 549.

איזו תקווה מדהימה יש לאיוב בעין הסערה! איוב מוקף בחולי, כאב, קריסה כלכלית, תוכחה חברתית והתמוטטות רגשית, אך הוא עדיין רואה בעיני רוחו את היום בו הוא יוקם מן המתים ויחזה בגואלו המדהים!

למעשה, אמירתו של איוב לגבי הקימה מן המתים הייתה מלאה באותו ביטחון כמו באמירתה של מרתה  באזני ישוע: "אֲנִי יוֹדַעַת שֶׁהוּא [אלעזר] יָקוּם בַּתְּחִיָּה בַּיּוֹם הָאַחֲרוֹן" (יוחנן י"א 24). בדומה למרתה, איוב נאחז בהבטחה באמונה. ואולם היא, בשונה מאיוב, קיבלה זמן קצר לאחר מכן הוכחה ממשית לאמונתה.

`כיצד אנו יכולים ללמוד לסמוך על אלוהים אפילו כשהחיים קשים ולא הוגנים כלפינו?`