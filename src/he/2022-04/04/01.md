---
title:  התקווה התנ"כית
date:  15/10/2022
---

### קראו את הפסוקים הבאים לקראת שיעור השבת השבועי
איוב י"ט 25-27; טימותיאוס א' ו' 16; תהלים מ"ט; תהלים ע"א; ישעיהו כ"ו 14,19; דניאל י"ב.

> <p>פסוק לשינון</p>
> "מִתּוֹךְ אֱמוּנָה הִקְרִיב אַבְרָהָם אֶת יִצְחָק בְּעֵת שֶׁנֻּסָּה; הוּא שֶׁקִּבֵּל אֶת הַהַבְטָחוֹת הִקְרִיב אֶת יְחִידוֹ, [...] בְּחָשְׁבוֹ בְּלִבּוֹ כִּי הָאֱלֹהִים יָכוֹל לְהָקִים אֲפִלּוּ מֵעִם הַמֵּתִים; מִשָּׁם, בִּבְחִינַת מָשָׁל, אַף קִבֵּל אוֹתוֹ" (עברים י"א 17,19).

התקווה התנ"כית מבוססת לא על רעיונות יווניים על אלמותיות הנפש, אלא על האמונה בהקמת המתים בזמן הסוף. אך כיצד ייתכן שגוף אנושי שכבר לא קיים - משום שנשרף בקרמטוריום או הושמד באמצעים אחרים - יוחזר לחיים? כיצד ניתן לשחזר את זהותו של אדם שמת לפני מאות או אפילו אלפי שנים?

שאלות אלו גורמות לנו להגות בתעלומת החיים. אנו נהנים מהחיים שאלוהים מעניק לנו בחסדו מדי יום ביומו. אפילו מבלי להבין את מקורו העל-טבעי של החיים, אנו יודעים שבהתחלה אלוהים ברא את החיים יש מאין, בכוחו של דברו (בראשית א'; תהלים ל"ג 6,9). על כן, אם אלוהים הצליח לברוא חיים על פני האדמה יש מאין (בלטינית, ex nihilo), מדוע שנשים בספק את יכולתו לברוא מחדש את בני האדם ולשחזר את זהותם?

השבוע נהגה באופן שבו המושג של תחיית המתים הובן בתקופה המקראית, עם דגש מיוחד על אמירותיהם של איוב, של חלק ממחברי המזמורים ושל הנביאים ישעיהו ודניאל.

*למדו את השיעור השבועי לקראת שבת ה-22 באוקטובר.