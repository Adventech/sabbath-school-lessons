---
title: 'הבטחת הבשורה'
date: 06/10/2022

---

`קראו בראשית 3:15,21. איזו תקווה אנו מגלים בפסוקים אלו עבור האנושות כולה?`

בראשית ג' מתאר את הטרגדיה הנוראית שהשתלטה על העולם לאחר הנפילה בחטא. הכל השתנה, ואדם וחווה ראו את הניגודיות המוחלטת בין העולם שיצא מידי הבורא לבין מה שהוא הפך להיות אחרי החטא. אך בתוך תסכולם וייאושם, אלוהים הביא להם הבטחה להווה ותקווה לעתיד. קודם כל, הוא קילל את הנחש על ידי התקווה המשיחית. הוא הכריז: "וְאֵיבָה אָשִׁית בֵּינְךָ וּבֵין הָאִשָּׁה וּבֵין זַרְעֲךָ וּבֵין זַרְעָהּ; הוּא יְשׁוּפְךָ רֹאשׁ וְאַתָּה תְּשׁוּפֶנּוּ עָקֵב" (בראשית 3:15).

המילה "איבה" מצביעה לא רק על העימות הקוסמי הממושך בין הטוב לרע, אלא גם על המיאוס לחטא שאלוהים נטע בליבו של האדם בחסדו הגדול. על פי טבענו החוטא, אנו "מתים בפשעינו" (אפסים 2:1,5) ו"עֲבָדִים לַחֵטְא" (רומים 6:20). ועם זאת, חסדו של המשיח נוטע בלבו של האדם טינה לשטן. רק בזכות "טינה" זו - מתנה אלוהית שקיבלנו בגן העדן - אנו מסוגלים לקבל את חסדו המושיע. ללא חסדו שמשנה אותנו וללא כוחו המחדש, האנושות הייתה ממשיכה להיות שבויה לשטן, לעבוד אותו ולמלא את פקודותיו.

לאחר מכן, ה' הקריב קורבן כדי להמחיש את הבטחת המשיח (ראו בראשית 3:21). "כאשר אדם העלה קורבן בגין חטאו, על פי הוראותיו של אלוהים, היה זה טקס מצער עד מאוד עבורו. הוא הרים את ידו כדי לקחת את החיים שרק אלוהים יכול לתת ולהעלות קורבן עבור חטאו. לראשונה בחייו, הוא היה עד לקללת המוות. כשהוא הביט בקורבן שותת הדם, מתפתל מייסורי המוות, היה עליו לראות באמונה את בן האלוהים, שהקורבן סימל, שהיה עתיד למות כקורבן תמורה של האדם" - Ellen G. White, The Story of Redemption, p. 50.

`קראו קורינתים ב' 5:21 ועברים 9:28. מה אנו לומדים מפסוקים אלו על ההתגלות הראשונה בגן העדן?`

אדם וחווה עזבו את גן העדן בתודעה מוחלטת שעמדו למות בסופו של דבר (בראשית 3:19,22-24). אבל הם לא יצאו ערומים וגם לא מכוסים בעלי התאנה שלהם (בראשית 3:7). ה' עצמו עשה להם "כָּתְנוֹת עוֹר וַיַּלְבִּשֵׁם" (פסוק 21), כסמל של צדקת המשיח, המכסה אותנו (ראו זכריה 3:1-5, לוקס 15:22). על כן, כבר מאז, ממש מההתחלה, בגן העדן, אלוהים גילה לאנושות את הבשורה.