---
title: 'המוות בעולם החטא'
date: 01/10/2022

---

### קראו את הפסוקים הבאים לקראת שיעור השבת השבועי
בראשית 2:16,17; 3:1-7; תהלים 115:17; יוחנן 5:28,29; רומים 5:12; קורינתים ב' 5:21.

> <p>פסוק לשינון</p>
> "לְפִיכָךְ, כְּשֵׁם שֶׁעַל־יְדֵי אָדָם אֶחָד בָּא הַחֵטְא לָעוֹלָם, וְעֵקֶב הַחֵטְא בָּא הַמָּווֶת, כָּךְ עָבַר הַמָּווֶת לְכָל בְּנֵי אָדָם מִשּׁוּם שֶׁכֻּלָּם חָטְאוּ" (ישעיהו 14:12).

המשיח היה הסוכן האלוהי שבאמצעותו ה' ברא את היקום (יוחנן 1:1-3,10; קולוסים 1:16; עברים 1:2). אך כאשר אלוהים העניק למשיח כבוד ותפארת והכריז שיברא את עולמנו באמצעותו, "הילל בן שחר התמלא קנאה בישוע המשיח" (Ellen G. White, The Story of Redemption, p. 14) וזמם נגדו.

לאחר שהושלך מן השמים, השטן גמר בליבו "להרוס את אושרם של אדם וחווה" עלי אדמות ובכך "לגרום לעצב בשמיים". הוא שיער ש"אילו רק יעלה בידו להוליך את אדם וחווה שולל, להפגין חוסר ציות לבוראם, ה' ימציא דרך למען מחילתם והוא ומלאכים החוטאים יזכו, מטעמי הוגנות, לשותפות עמם בחסדי ה'" (Ellen G. White, The Story of Redemption, p. 27). זאת אומרת שאפילו כשהעולם היה ללא רבב, בני האדם נדרשו לציית לרצונו של בוראם.

השבוע נהגה בנפילתם של אדם וחווה, באופן שבו החטא והמוות חדרו לעולמנו, ובצורה שבה אלוהים נטע זרע של תקווה בליבם של בני האדם כבר מגן העדן.

*למדו את השיעור השבועי לקראת שבת ה-8 באוקטובר.