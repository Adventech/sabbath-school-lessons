---
title: 'נקודות למחשבה'
date: 07/10/2022

---

קראו: אלן ווייט, אבות האומה ונביאי ישראל, פרק ג' - "הפיתוי והחטא הקדמון" ופרק ד' - "תוכנית הגאולה"; השכלה, פרק ג' - "דעת טוב ורע".

בשנים האחרונות, מחקרים רבים עסקו בנושא של חווית סף מוות. למעשה, מדובר בחוויה של מוות קליני, שבו האנשים "מתים" במובן שהלב שלהם מפסיק לפעום והם מפסיקים לנשום. ואולם, כשהם "חוזרים לחיים", הם מספרים סיפורים פנטסטיים על חוויה מחוץ לגוף, רחיפה אל סְפֶרָה קיומית אחרת וראיית ישות עשויה אור בוהק. אחדים אף מספרים ששוחחו עם קרובי משפחה שמתו זמן רב לפני כן.

מאמינים בישוע רבים, שאינם יודעים את האמת לגבי מצב המתים, חושבים שסיפורים אלו הם הוכחה נוספת לתורת אלמותיות הנפש. ואולם (וזה אמור להדליק נורה אדומה חזקה), רוב רובם של אלה שחוו את אותם חוויות טוענים שהישויות הרוחניות שפגשו במהלך חווית סף המוות שלהם אמרו להם מילות נחמה ודיברו איתם על אהבה, שלווה וטוב לב. ברם הם לא שמעו דבר על ישועה בישוע המשיח, על החטא או על יום הדין.

אם הם כבר זכו לקבל טעימה של החיים שאחרי המוות, האם הם לא היו צריכים לשמוע לפחות מקצת מעקרונות האמונה התנכ"יים הבסיסיים? אך בניגוד לכך, מה שלמדו במהלך חוויות אלו נשמע יותר כדוגמאות מפילוסופיית העידן החדש, עובדה המסבירה במידת מה מדוע הם נוטים להתרחק מהאמונה בישוע המשיח אחרי חווית "מותם".

בנוסף, מדוע אף אחד מהמאמינים במשיח - שהיו משוכנעים שחוויית סף המוות שלהם הייתה תצוגה מקדימה של העולם הבא - לא קיבל אף מידע תיאולוגי תנכי, בניגוד למנה הגדושה של רגשנות שהעידן החדש מספק? התשובה היא שהם הולכו שולל על ידי אותו מתעה שתעתע בחווה בגן העדן באותו השקר בדיוק (ראו שיעור 11).

**שאלות לדיון**:

`כיצד מוכיחה לנו חוויתם של אדם וחווה שסליחתו של אלוהים אינה בהכרח גם מבטלת את כל תוצאות החטא? מדוע כל כך חשוב לזכור תמיד אמת זו?`

`עץ הדעת טוב ורע היה "הקרקע הקסומה" של האויב עבור אדם וחווה. מהם חלק מאותן "קרקעות קסומות" שאנו מתפתים לעיתים להיכנס אליהן?`

`השטן מנסה לשכנע את עמו של אלוהים להאמין ש"דרישותיו של המשיח הינם פחות חמורות ממה שהם חשבו פעם ושעל ידי קונפורמיות לעולם תהיה להם השפעה רבה יותר עליו" - Ellen G. White, Testimonies to Ministers and Gospel Workers, p. 474. מה עלינו לעשות כדי לא ליפול למלכודת סובטילית זו?`