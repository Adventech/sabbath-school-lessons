---
title: 'לֹא-מוֹת תְּמֻתוּן'
date: 04/10/2022

---

`קראו בראשית 3:4. מהם חלק מהדרכים שבהן שקר זה חזר על עצמו במרוצת ההיסטוריה?`

אחת הצורות הברורות והעוצמתיות ביותר שבהן בא לידי ביטוי שקר זה היא האמונה הנפוצה באלמותיות הנפש. מושג זה עמד בבסיס אמונות ופילוסופיות עתיקות רבות. במצרים העתיקה, מושג זה המריץ את מנהגי החניטה ואת ארכיטקטורות הקבורה, כפי שאנו רואים במקרה של הפירמידות. תיאוריה זו גם הפכה לאחד מעמודי התווך של הפילוסופיה היוונית. לדוגמה, בספר "הרפובליקה" של אפלטון, סוקרטס שואל את גלאוקון: "האם אינך יודע שנפשנו אלמותית ושאינה נשמדת לעולם?" בפסר אחר של אפלטון - "פאידון" - סוקרטס מעלה טיעון דומה, באומרו ש"הנפש שלנו אלמותית ובלתי מתכלה, ושהיא ממשיכה להתקיים גם בשאול".

מושגים פילוסופיים אלו עיצבו בצורה ניכרת את התרבות המערבית ואפילו את הנצרות הפוסט- אפוסטולית. אך מקורם בתקופה מוקדמת בהרבה - בגן העדן, שבו הופצו על ידי השטן. בלב לבו של הפיתוי בגן העדן עומדת הבטחתו של השטן לחווה - "לֹא-מוֹת תְּמֻתוּן!" (בראשית 3:4). על ידי אמירה נחרצת זו, השטן שם את דברו מעל דבר אלוהים.

`בניגוד לתפיסה על אלמותיות הנפש, מה מלמדים אותנו פסוקים אלו, וכיצד הם מסייעים לנו לבטל שקר זה? תהלים 115:17, יוחנן 5:28,29, תהלים 146:4, מתי 10:28, קורינתים א' 15:51-58.`

התיאוריה השטנית לגבי האלמותיות הנרכשת של הנפש נמשכה עד ימינו אנו. הספרים, הסרטים ותכניות הטלוויזיה ממשיכים לקדם את הרעיון שלפיו כשאנו מתים, אנו פשוט עוברים למצב תודעתי שונה. כמה עצוב ששקר זה מוכרז מעל דוכני הדרשנים של כל הכנסיות ורוב הקהילות הנוצריות בעולם! אפילו המדע תומכת בהשקפה זו. בארצות הברית ישנו מכון המחפש ליצור טכנולוגיה שלטענתם תאפשר לנו ליצור קשר עם המתים, שנחשבים ליצורים חיים, הקיימים לדבריהם כ"יצורים פוסט-חומריים". מאחר ושגיאה זו כה נפוצה, לא פלא שהטעיה זו תשחק תפקיד מכריע באירועי זמן הסוף.

`באילו צורות בא לידי ביטוי שקר זה בתרבות שלכם? מדוע עלינו להסתמך תמיד על דבר אלוהים ולא על מה שהחושים שלנו משדרים לנו?`