---
title: 'בנוכחותו של ה'''
date: 27/12/2022

---

הכתובים מכנים את אלוהים "שׁוֹכֵן אוֹר נִשְׂגָּב מִקְּרֹב אֵלָיו" (טימותיאוס 6:16) ואומרים ש"אֶת הָאֱלֹהִים לֹא רָאָה אִישׁ מֵעוֹלָם" (יוחנן 1:18, יוחנן א' 4:12). האם זאת אומרת שהקדושים לעולם לא יראו את אלוהים האב בשמים? בשום פנים ואופן. העובדה שאיש אינו יכול לראות את אלוהים כרגע קשורה למצבו של האדם אחרי החטא. באשר לקדושים, יש לא מעט פסוקים בכתובים המלמדים אותנו שהם אכן יראו את אלוהים במלכות השמים.

`קראו מתי 5:8, יוחנן א' 3:2,3 והתגלות 22:3,4. מה אנו למדים מקטעים אלו על הזכות הכבירה שתהיה לנו לראות את אלוהים?`

אותו יוחנן השליח שכתב ש"אֶת הָאֱלֹהִים לֹא רָאָה אִישׁ מֵעוֹלָם" (יוחנן 1:18, יוחנן א' 4:12) גם כותב ש"נִרְאֵהוּ כְּמוֹ שֶׁהוּא" (יוחנן א' 3:2,3) וש"הֵם [הקדושים] יִרְאוּ אֶת פָּנָיו" (התגלות 22:3,4). ישנם הטוענים שאולי קטעים אלו אינם מדברים על אלוהים האב, אלא על המשיח, אך כל ספק מתפוגג לאור אמירתו של ישוע עצמו: "אַשְׁרֵי בָּרֵי לֵבָב, כִּי הֵם יִרְאוּ אֶת אֱלֹהִים" (מתי 5:8). איזו זכות גדולה תהיה לנושעים להשתחוות לאלוהים בהיכלו! אך הזכות האולטימטיבית תהיה ללא ספק לראות את פניו!

"בארץ החדשה יוכלו חסידי ה' לתקשר עם אביהם שבשמיים ועם בן האלוהים באופן חופשי. בעולם

הזה, 'רוֹאִים אָנוּ בְּמַרְאָה, בִּמְעֻרְפָּל' (קור"א, 13:12). אנו חוזים בדמותו של ה' המשתקפת כמו במראה במעשי ידיו בטבע ובמגעיו עם בני האדם, אך בעולם הבא נחזה בו "פָּנִים אֶל פָּנִים", ללא מסך אטום שיחצוץ בינינו. אנו נעמוד בנוכחותו ונחזה בזיו פניו הקורנים" - אלן ווייט, העימות הגדול, 513.

שימו לב לקשר הישיר שראינו במספר פסוקים היום בין טוהר לבין ראיית האלוהים. "ברי הלבב" - "הֵם יִרְאוּ אֶת אֱלֹהִים" (מתי 5:8); מי שברצונו לראות את ה' "מְטַהֵר אֶת עַצְמוֹ כְּפִי שֶׁטָהוֹר הָאֶחָד הַהוּא" (יוחנן א' 3:3). ובכן, אנו מגלים בפסוקים אלו שעלינו לתת לאלוהים לפעול בנו כדי לסייע לנו להתכונן לשמים. למרות שמקומנו בשמים מובטח בזכות מותו המכפר של ישוע, עלינו לעבור תהליך מטהר כאן עלי אדמות שיעזור לנו להיות מוכנים למעוננו הנצחי. אך כיצד בא לידי ביטוי הליך טיהור זה? בציות לדברו של ה'.

`קראו כיפא א' 1:22. כיצד מגלה לנו פסוק זה את הקשר שבין ציות לטיהור? מה יש בציות שמטהר אותנו? כיצד בדיוק אומר כיפא שהציות שלנו אמור לבוא לידי ביטוי?`