---
title: 'שְׁמוֹ עַל מִצְחוֹתָם'
date: 29/12/2022

---

`קראו התגלות 22:3-5. כיצד אנו יכולים לוודא שנהיה בין אלה ששמו של אלוהים יהיה כתוב על מצחותם? האם ניתן לדעת זאת בוודאות?`

לאחר מריו של הילל בן שחר ונפילתו של אדם וחווה, אלוהים היה יכול להשמיד את שני החוטאים. ואולם, מתוך אהבתו האינסופית וללא תנאים שלו עבור יצורי כפיו, אלוהים יצר תכנית גאולה להצלתם של כל אלה שיקבל אותה. זוהי "תכנית הישועה", אשר למרות שהייתה קיימת אפילו בטרם בריאת העולם (אפסים 1:3,4; טימותיאוס ב' 1:9; טיטוס 1:2; התגלות 13:8), הוצגה לראשונה לאנושות בגן העדן, מיד לאחר החטא הקדמון. בשלב מאוחר יותר, תוכנית זו התגלתה בסמלים בתורת הקורבנות (שמות כ"ה), ולבסוף באה לידי ביטוי בצורה מלאה בחייו, במותו ובתחייתו של ישוע המשיח (ראו רומים ה').

בלב ליבה של תוכנית הישועה עומדת הבטחת חיי עולם, המושתת על מעשה הכפרה של ישוע למען כל אלה שיקבלו באמונה את מתנת החיים שהוענקה לנו על הצלב. הן לפני הצלב והן לאחריו - הישועה תמיד הייתה באמונה ומעולם לא על ידי מעשים, למרות שהם מצביעים בצורה חד משמעית על ישועתנו.

`שאול השליח כתב על אברהם, שחי זמן רב לפני ביאתו של המשיח, והציג אותו כדוגמה ומופת לישועה על ידי האמונה: "אִם אָמְנָם הֻצְדַּק אַבְרָהָם בִּגְלַל מַעֲשִׂים, כִּי אָז יֵשׁ לוֹ בַּמֶּה לְהִתְפָּאֵר, אַךְ לֹא לִפְנֵי אֱלֹהִים. 3 מָה אוֹמֵר הַכָּתוּב? 'וְהֶאֱמִן אַבְרָהָם בַּיהוה וַיַּחְשְׁבֶהָ לּוֹ צְדָקָה'" (רומים 4:2,3). כיצד מסייעים לנו פסוקים אלו להבין את נושא הישועה על ידי האמונה?`

ובכן, אם קיבלנו את ישוע, התמסרנו אליו, דרשנו את קיום הבטחותיו - כולל אלו לגבי חיינו החדשים בו - וסומכים על זכויותיו בלבד למען גאולתנו, אזי אנו יכולים להיות סמוכים ובטוחים בישועתנו! אברהם האמין ואמונה זו נחשבה לו לצדקה - אותו דבר תקף גם לגבינו.

אם כן, זוהי משמעות העובדה ששמו יהיה כתוב על מצחותינו! אם אנו מסכימים ששמו של ה' יהיה כתוב על מצחותינו כאן עלי אדמות, אזי הוא יהיה כתוב שם גם בשמיים החדשים!