---
title:  שמיים חדשים וארץ חדשה
date:  25/12/2022
---

בחשיבה היוונית, כל דבר פיזי רע בפני עצמו. לכן, עבור מי שדוגל בתפיסה זו לא יעלה על הדעת שבעתיד יהיו שמיים ממשיים שבהם ישכנו אנשים אמיתיים. על פי תפיסתם, כדי שאותם שמיים יהיו מושלמים הם חייבים להיות רוחניים, נטולי כל פגם שבעולמנו הגשמי. דבר פיזי אינו יכול להיות רוחני, ודבר רוחני אינו יכול להיות פיזי. בניגוד מוחלט לכך, הכתובים מדברים על שמיים ממשיים, אך ללא המגבלות הנובעות מקיום החטא.

`קראו ישעיהו ס"ה 17-25,ישעיהו ס"ו 22,23, כיפא ב' ג' 13 והתגלות כ"א 1-5. מהו המסר המרכזי של קטעים אלו?`

ספר ישעיהו מעניק לנו הצצות מעניינות לגבי האופן שבו הארץ הייתה אמורה להיראות אילו אנשי ישראל כאומה היו נשארים נאמנים לברית שלהם עם אלוהים (ישעיהו ס"ה 17-25; השוו עם דברים כ"ח). הסביבה כולה, עם כל צורות החיים שבה, הייתה הולכת וחוזרת לתכניתו המקורית של אלוהים שלפני חדירת החטא לעולמנו.

ואולם, חזון זה לא בא לידי ביטוי כצפוי. אלוהים יצר תכנית חדשה, אך הפעם עם הקהילה, המורכבת מיהודים וגויים מכל האומות (מתי כ"ח 18-20; כיפא א' ב' 9). על כן, עלינו לקרוא מחדש את הנבואות בישעיהו מהפרספקטיבה של הקהילה (כיפא ב' ג' 13, התגלות כ"א 1-5).

"בתנ"ך ובברית החדשה מכונה נחלת הגאולים 'ארץ' (אל העברים, י"א 16-14). שם מוביל הרועה השמיימי את צאן מרעיתו אל מעיינות מים חיים. עץ החיים מניב את פירותיו חודש בחודשו, ועליו

משמשים מזור לעמים. שם ישנם נהרות הנובעים לעד, מימיהם צלולים ובהירים כבדולח, ועל גדותיהם נטועים עצים המצלים את הדרכים שנסללו למען גאולי ה'. כאן, המישורים המתרווחים מתמלאים ותופחים

לכדי הרים יפהפיים, והרי ה' נושאים בגאון את פסגותיהם הנישאות. בערבות שלוות אלה, בסמוך לנחלי מים חיים, ימצאו הצליינים והנוודים הנעים בדרכים מזה זמן רב, בית" - אלן ווייט, העימות הגדול, 512.

`כותבים חילוניים רבים, נטולי תקוות חיי הנצח שהמקרא מספק לנו, קוננו על חוסר המשמעות של הקיום האנושי. למרות שהם כל כך טועים לגבי העתיד, מדוע קשה להתווכח איתם לגבי חוסר משמעות החיים ללא תקווה לעתיד? הביאו את תשובותיכם לכיתת שיעור השבת.`