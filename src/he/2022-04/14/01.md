---
title: 'הִנְנִי עוֹשֶׂה הַכֹּל חָדָשׁ'
date: 24/12/2022

---

### קראו את הפסוקים הבאים לקראת שיעור השבת השבועי
כיפא ב' 3:13, התגלות 21:3,22; יוחנן א' 3:2,3; כיפא א' 1:22; ישעיהו 25:8; התגלות 22:3-5.

> <p>פסוק לשינון</p>
> "אָמַר הַיּוֹשֵׁב עַל הַכִּסֵּא: 'הִנְנִי עוֹשֶׂה הַכֹּל חָדָשׁ.' אָמַר אֵלַי: 'כְּתֹב, כִּי הַדְּבָרִים הָאֵלֶּה נֶאֱמָנִים וַאֲמִתִּיִּים הֵם'" (התגלות 21:5).

הכתובים מביאים לנו תקווה מדהימה: "וַאֲנַחְנוּ מְחַכִּים, עַל־פִּי הַבְטָחָתוֹ, לְשָׁמַיִם חֲדָשִׁים וּלְאֶרֶץ חֲדָשָׁה אֲשֶׁר צֶדֶק יִשְׁכֹּן בָּם" (כיפא ב' 3:13).

ועם זאת, ישנם אנשים לא מעטים שעבורים ההבטחה על "שמים חדשים וארץ חדשה" (התגלות 21:5) נשמעת כמו סיפור בדיוני שהמנהיגים מספרים להמוני העם כדי להפיח בהם את תקוות החיים שאחרי המוות ובכך לשלוט בהם יותר בקלות. השורה התחתונה מבחינתם היא: למרות שקשה לך כרגע, יום יבוא ותקבל את גמולך בשמים.

ועל אף שאחדים אכן השתמשו בתקוות הכתובים באופן זה, ניצולם הציני של הבטחתו של אלוהים אינו משנה את האמת בהבטחה זו לגבי השמיים החדשים והארץ החדשה. באחרית הימים יבואו "לֵצִים" ויבוזו לבטחה מבורכת זו (כיפא ב' 3:3-7). ואולם לעגם שכבר נובא בכתובים ישמש למעשה כהוכחה נוספת לגבי אמיתות דבר ה', שהרי הם מתלוצצים בדיוק כפי שהכתובים ניבאו שיעשו.

השבוע נלמד על הבטחתו המדהימה של אלוהים לגבי שמיים חדשים וארץ חדשה - כולל משכן שמימי, על נוכחותו של אלוהים, על סופם של המוות האבל והסבל - ולבסוף על ניצחונה המוחלט של אהבתו של אלוהים.

*למדו את השיעור השבועי לקראת שבת-31 בדצמבר.