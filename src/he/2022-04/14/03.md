---
title: 'בהיכל ה'''
date: 26/12/2022

---

יש הטוענים שהשמיים עצמם הם היכל ה'. ואולם, ספר התגלות מדבר על היכל של ממש בירושלים החדשה, שבו ממוקמים כיסא כבודו של אלוהים ו"יָם הַזְּכוּכִית" (התגלות 4:2-6, 7:9-15, 15:2-8). שם המוני קדושים מכל האומות, השבטים, העמים והלשונות ישתחוו לה' לעולמי עולמים (התגלות 7:9-17).

`השוו בין התגלות 7:9-15 והתגלות 21:3,22. כיצד אנו יכולים ליצור הרמוניה בין התיאור על ההמון הרב של הגאולים העובדים את ה' "יוֹמָם וָלַיְלָה בְּהֵיכָלוֹ" (התגלות 7:25) לבין אמירתו של יוחנן - "הֵיכָל לֹא רָאִיתִי בָּהּ" [בירושלים החדשה] (התגלות 21:22)?`

המקדש השמיימי היה מקום ההשתחוויה של צבא השמים מאז ומעולם. אך לאחר הופעתו של החטא, המשכן הפך גם למקום שממנו יוצאת ישועתו של אלוהים לאנושות. "כשבעיית החטא תגיע אל סיומה, המקדש השמיימי ישוב ויחזור לתפקידו המקורי. בהתגלות 21:22, יוחנן מציין שכבר לא ראה את ההיכל בירושלים החדשה, שכן 'הֵיכָלָהּ הוּא יהוה אֱלֹהִים צְבָאוֹת וְְהַשֶֹה'. ואולם, האם זאת אומרת שכבר לא יהיה בשמים בית ה' שבו ברואיו יוכלו לבוא ולהשתחוות אליו? בשום פנים לא!" - Richard M. Davidson, “The Sanctuary: ‘To Behold the Beauty of the Lord,’” in Artur Stele, ed., The Word: Searching, Living, Teaching, vol. 1 (Silver Spring, MD: Biblical Research Institute, 2015), p. 31.

ספר התגלות מייחס חשיבות רבה לסצנת ההשתחוויה - הן לסוגדים והן למי שעומד במרכז ההשתחוויה: אלוהים והשה (התגלות 5:13, 7:10). המשיח נמצא כמו תמיד, וכראוי, במרכז הסגידה. המשתחווים באו "מִן הַצָּרָה הַגְּדוֹלָה. הֵם כִּבְּסוּ אֶת גְּלִימוֹתֵיהֶם וְהִלְבִּינוּ אוֹתָן בְּדַם הַשֶֹה" (התגלות 7:14). הם עדים חיים לכוחו הגואל ומשנה החיים של אלוהים. הם שרים שירי הלל לאלוהים ומשבחים אותו על אופיו הנשגב ועל מה שהוא עשה למענם.

`בהתגלות 21:3 כתוב: "הִנֵּה מִשְׁכַּן הָאֱלֹהִים עִם בְּנֵי אָדָם וְיִשְׁכֹּן עִמָּהֶם; הֵמָּה יִהְיוּ לוֹ לְעַם וְהוּא הָאֱלֹהִים יִהְיֶה עִמָּהֶם". פסוק זה מבוסס על לא מעט קטעים מקראיים - ירמיהו ל"ב, יחזקאל 37:27, זכריה 8:8, עברים 8:10. מה זאת אומרת עבורנו, שעדיין נמצאים עלי אדמות, שאלוהים יהיה אלוהינו ואנחנו נהיה עמו? כיצד אנו יכולים להביא לידי ביטוי אמת זו בחיי היומיום שלנו?`