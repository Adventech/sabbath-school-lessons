---
title: 'הנפשות שמתחת למזבח'
date: 24/11/2022

---

`קראו התגלות 6:9-11. כיצד ניתן להבין דימוי זה של ה"נַפְשׁוֹת" של הקדושים המעונים הצועקות "מִתַּחַת לַמִּזְבֵּחַ"? `

פתיחת החותם החמישי בספר התגלות מגלה בפנינו סצנה בלתי רגילה בעליל. נשמותיהם של הקדושים המעונים נראות באופן מטפורי כצועקות "מִתַּחַת לַמִּזְבֵּחַ" ומבקשות מה' נקמה (התגלות 6:9-11). פרשנים אחדים נוטים לזהות "מזבח" זה עם מזבח הקטורת המופיע לאחר פתיחתו של החותם השביעי (התגלות 8:1-6). ואולם, ציון ה"דם" (במקום הקטורת) בהתגלות 6:9-11 מוביל אותנו להבין זאת כרמיזה למזבח העולה, שעליו נשפך דם הקורבנות (ויקרא 4:18,30,34). כפי שדם הקורבנות הותז מסביב למזבח, כך דמם של הקדושים המעונים נשפך סמלית על מזבח האלוהים כשבחרו להישאר נאמנים לדבר אלוהים ולעדות ישוע (התגלות 6:9; ראו גם 12:17, 14:12) ובשל כך מצאו את מותם.

ה"נשמות" שמתחת למזבח הן גם כן סמליות. אילו היינו מפרשים אותן מילולית, היינו מגיעים למסקנה שהקדושים המעונים אינם מאושרים בשמים, שהרי הם אינם מפסיקים לצעוק ולבקש נקמה. זה לא נשמע כאילו הם נהנים מגמול הישועה. הרצון לנקמה יכול לאמלל את חייו של האדם - אבל גם את מותו?!

בנוסף, חשוב לזכור שיוחנן לא קיבל חזון על השמיים כפי שהם במציאות. "אין בשמים סוסים לבנים, אדומים, שחורים וירקרקים שרכובים עליהם אנשי מלחמה. ישוע אינו נראה שם כשה דקור השותת דם. ארבע החיות אינן מהוות יצורים ממשיים בעלי כנפיים אמיתיות. [...] על אותו משקל, לא באמת קיימות 'נשמות' מתחת למזבח בשמיים. סצנה זו ציורית וסמלית מאוד" - The SDA Bible Commentary, vol. 7, p. 778.

ג'יורג' לאד, תיאולוג לא אדוונטיסטי (אך שנשמע שוב כמאמין אדוונטיסטי), כתב: "בקטע זה [התגלות 6:9-11], המזבח מסמל ללא ספק את מזבח העולה שעליו נשפך דם הקורבנות. העובדה שיוחנן ראה את נשמות הקדושים המעונים מתחת למזבח אינה קשורה בשום אופן לתורת מצב המתים או לסיטואציה שבה הם נמצאים בשלב הביניים שלהם; פשוט מדובר כאן בדימוי ציורי של העובדה שאותם קדושים מעונים מסרו את חייהם למען אלוהים" - A Commentary on the Revelation of John (Grand Rapids, MI: Eerdmans, 1972), p. 103.

`מי (במיוחד מתוך אלה שנפלו קורבן לחוסר צדק בחייהם) לא קרא פעם לצדק? מדוע עלינו לסמוך באמונה שהצדק האולטימטיבי שכה חסר בעולמנו אכן יבוא? איזו נחמה אתם שואבים מהבטחה נפלאה זו?`