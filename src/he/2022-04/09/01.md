---
title: 'קטעים סותרים?'
date: 19/11/2022

---

### קראו את הפסוקים הבאים לקראת שיעור השבת השבועי
לוקס 16:19-31; לוקס 23:43; יוחנן 20:17; פיליפים 1:21-24; כיפא א' 3:13-20; התגלות 6:9-11.

> <p>פסוק לשינון</p>
> "אַתֶּם חוֹקְרִים אֶת הַכְּתוּבִים, כִּי חוֹשְׁבִים אַתֶּם שֶׁיֵּשׁ לָכֶם חַיֵּי עוֹלָם בָּהֶם; וְהֵם הַמְּעִידִים עָלַי" (יוחנן 5:39).

כיפא מזהיר אותנו: "תָמִיד הֱיוּ מוּכָנִים לְהָשִׁיב בַּעֲנָוָה וְיִרְאָה לְכָל מִישֶׁמְּבַקֵּשׁ מִכֶּם דִּין וְחֶשְׁבּוֹן בִּדְבַר הַתִּקְוָה שֶׁבְּלִבְּכֶם" (כיפא א' 3:15). שאול מוסיף: "הַכְרֵז אֶת הַדָּבָר, הַתְמֵד בְּעִתּוֹ וְשֶׁלֹּא בְּעִתּוֹ, הוֹכֵחַ, גְּעַר, הַפְצֵר, וְזֹאת בְּכָל אֹרֶךְ רוּחַ וְעַל־יְדֵי הַהוֹרָאָה. הֵן יָבוֹא הַזְּמַן שֶׁלֹּא יִסְבְּלוּ אֶת הַלֶּקַח הַבָּרִיא, אֶלָּא יַאַסְפוּ לָהֶם מוֹרִים לְפִי מַאֲוַיֵּיהֶם לְשֵׁם שַׁעֲשׁוּעֵי אָזְנַיִם" (טימותיאוס ב' 4:2,3). אם כן, עלינו להסתכל לא רק על הקטעים התומכים בתפיסותינו, אלא גם לעסוק בקטעים המשמשים באופן שגרתי כדי ללמד דברים שונים ממה שאנו מאמינים.

כשאנו עושים זאת, עלינו ללכת בעקבותיו של ישוע עצמו. "המשיח לא חסך ממאזיניו, ולו מילת אמת אחת. הוא הביע את האמת הזו באהבה רבה. [...] הוא לא נהג מעולם בגסות, לא אמר לעולם מילה קשה שלא לצורך, ולעולם לא הכאיב לנפש רגישה. הוא לא מתח ביקורת על החולשות האנושיות. ואולם, הוא הוקיע באומץ את הצביעות, את חוסר האמונה ואת החטא. אך בשעה שהגה את תוכחותיו הנוקבות חנקו דמעותיו את קולו." - אלן ווייט, חמדת הדורות, 275.

השבוע נלמד יותר לעומק כמה קטעים שנויים במחלוקת שרבים משתמשים בהם כדי להצדיק את התפיסה לגבי אלמותיות הנפש. מחשבות אלו כוונתן לחזק את אמונתנו ולסייע לנו להשיב בצורה נדיבה לכל אלה השמים בספק תורה חיונית זו.

*למדו את השיעור השבועי לקראת שבת ה-26 בנובמבר.