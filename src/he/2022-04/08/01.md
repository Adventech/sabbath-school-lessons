---
title: 'התקווה שבברית החדשה'
date: 12/11/2022

---

### קראו את הפסוקים הבאים לקראת שיעור השבת השבועי
קורינתים א' 15:12-19; יוחנן 14:1-13; יוחנן 6:26-51; תסלוניקים א' 4:13-18; קורינתים א' 15:51-55.

> <p>פסוק לשינון</p>
> "וְזֹאת הִיא הָעֵדוּת: אֱלֹהִים נָתַן לָנוּ חַיֵּי עוֹלָם, וְהַחַיִּים הָאֵלֶּה בִּבְנוֹ הֵם. מִי שֶׁיֵּשׁ לוֹ הַבֵּן יֵשׁ לוֹ הַחַיִּים. מִי שֶׁאֵין לוֹ הַבֵּן אֵין לוֹ הַחַיִּים" (יוחנן א' 5:11,12).

למרות שכתבו בשפה היוונית, כל מחברי הברית החדשה (להוציא לוקס) היו יהודים, ולכן ניגשו לנושא טבעו של האדם מההיבט העברי ההוליסטי, ולא מההיבט היווני הפגני. על כן, עבור שליחיו של המשיח, האמונה במשיח לא הייתה תקווה חדשה, אלא התגשמות התקווה העתיקה שגם אבות האומה וגם הנביאים היו שותפים לה.

לדוגמה, ישוע ציין שאברהם ראה את יום שובו ושמח מאוד (יוחנן 8:56). יהודה כתב שחנוך ניבא לגבי ביאתו השנייה של המשיח (יהודה 14,15). האיגרת אל העברים מדברת על גיבורי האמונה כמי שחיכו לגמול השמיימי, ולא קיבלו אותו לפני שגם אנחנו נקבל את שלנו (עברים 11:39,40). אמירה זו חסרת משמעות אם נשמותיהם כבר נמצאות עם האדון בשמים!

יוחנן מדגיש שרק למאמינים בישוע יהיו חיי עולם (יוחנן א' 5:11,12), ובכך הוא ביטל את תיאוריית אלמותיות הנרכשת של הנפש. ואכן, אין חיי עולם ללא יחסים מושיעים עם המשיח. התווה של הברית החדשה היא תקווה שבמרכזה נמצא ישוע המשיח, שבאמצעותו קיומנו בן התמותה יהפוך בבואו של יום ה' לקיום נצחי.

*למדו את השיעור השבועי לקראת שבת ה-19 בנובמבר.