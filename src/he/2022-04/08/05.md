---
title: 'בקול השופר האחרון'
date: 16/11/2022

---

חברי הקהילה בתסלוניקי האמינו שחיי הנצח יוענקו אך ורק לאלו שיישארו בחיים עד לביאתו השנייה של המשיח. "הם הקפידו לשמור על חיי יקיריהם וחבריהם, שמא ימותו ויאבדו חלילה את הברכה שייחלו לקבל בעת שיבת אדונם. ואולם, יקיריהם נפטרו בזה אחר זה, והמאמינים בתסלוניקי הביטו בפעם האחרונה בצער וביגון על פניהם, כשהתקווה לראותם בעולם הבא כמעט אפסה בליבם" - אלן ווייט, מעשי השליחים, 167.

`קראו תסלוניקים א' 4:13-18. כיצד תיקן שאול הבנה שגויה זו?`

ישנה נטייה היסטורית לקורא במשפט "גַּם אֶת הַיְשֵׁנִים, בְּאֶמְצָעוּת יֵשׁוּעַ, אֱלֹהִים יָבִיא יַחַד אִתּוֹ" (תסלוניקים א' 4:14) יותר ממה שהטקסט עצמו אומר. רבים מאלה המקבלים את תיאוריית אלמותיות הנפש טוענים שבביאתו השנייה, ישוע יביא עמו מהשמיים את נפשותיהם של הצדיקים שמתו וכבר נמצאים לדברים בשמיים עם אלוהים. נשמות אלו ייתאחדו אז, לטענתם, עם גופיהן שיקומו לתחייה. אך פרשנות זו אינה עולה בקנה אחד עם תורתו של שאול בנושא זה.

קראו את מילותיו של תיאולוג לא-אדוונטיסטי זה לגבי משמעותו של הפסוק לעיל: "הסיבה האמיתית לתקוותם של המאמינים בתסלוניקי בזמן אבלם עבור חברי קהילתם שנפטרו היא שאלוהים יקים אותם לתחייה ויגרום להם להיות נוכחים בחזרתו של המשיח, וכך "יהיו איתו". כתוצאה מכך, המאמינים שכבר מתו לא יהיו בעמדת נכות בביאתו של המשיח, אלא יהיו "איתו" ויחלקו יחד עם המאמינים החיים באותה עת את רגע הכבוד והתפאת בשובו של המשיח" - Jeffrey A. D. Weima, 1–2 Thessalonians, Baker Exegetical Commentary on the New 1 Testament (Grand Rapids, MI: Baker Academic, 2014), p. 319.

אילו הנשמות של הצדיקים המתים היו כבר עם האדון בשמים, לשאול לא הייתה כל סיבה לציין את תחיית המתים באחרית הימים כתקווה של המאמינים במשיח; הוא היה אולי מציין שהצדיקים כבר נמצאים עם האדון. ואולם, במקום זאת, הוא אומר שאלוהים יקים לתחייה בזמן הקץ את "הַיְשֵׁנִים, בְּאֶמְצָעוּת יֵשׁוּעַ" (תסלוניקים א' 4:14).

התקווה שבתחיית המתים בסוף הזמן ניחמה את התסלוניקים האבלים. אותה תקווה יכולה לעזור גם לנו להתמודד עם רגעים קשים, בהם אנו מאבדים את יקירינו.