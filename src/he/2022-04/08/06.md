---
title: 'פגישה לאין קץ'
date: 17/11/2022

---

`קראו קורינתים א' 15:51-55. על איזה "סוֹד" (פסוק 51) מדבר כאן שאול השליח?`

דרשנים מפורסמים אחדים מציעים ש"סוד" זה הוא למעשה "העזיבה" [הסודית] של הקהילה, שאמורה לדברם להתרחש שבע שנים לפני ביאתו השנייה של ישוע בהוד והדר. על פי תיאוריית "העזיבה", המאמינים במשיח יילקחו לפתע לשמיים, בעוד שכל שאר בני האדם יישארו עלי אדמות ויתהו לאן הם נעלמו. לטענתם, אנשים יוכלו למצוא את עצמם פתאום ברכב ללא נהג, מאחר והוא נלקח לשמיים, וכל מה שנשאר ממנו הם רק בגדיו. שישה עשר הספרים רבי המכר מתוך הסדרה "Left Behind" [נעזבו מאחור] - שהפכו ברבות הימים לסדרת סרטים בת ארבעה פרקים - קידמו בדיוק תורת שקר זו וחשפו אליה מיליוני בני אדם.

אף קטע מקראי אינו תומך בהבחנה מלאכותית זו בין "העזיבה" לבין ביאתו השנייה של ישוע. ה"סוד" שעליו מדבר שאול כוונתו אך ורק לטרנספורמציה שהקדושים החיים יעברו לפני שיצטרפו לצדיקים שיקומו לתחייה בחזרתו של המשיח. זאת "עזיבתם" של הקדושים. על פי הכתובים, לא תהיה שום "עזיבה סודית" של הקהילה, שהרי הביאה השנייה תהיה גלויה לעיני כל בני האדם עלי אדמות (התגלות 1:7). הן תחיית המתים והן שינוי הקדושים החיים יתרחשו באותו רגע בדיוק, בקול השופר האחרון, בשובו של המשיח (קורינתים א' 15:51,52).

ביאתו השנייה של ישוע תגרום למפגש המדהים ביותר אי פעם! הקדושים החיים ישתנו אז "בִּן רֶגַע וּכְהֶרֶף עַיִן" (קורינתים א' 15:52). בתקיעת השופר, גם המתים במשיח וגם הקדושים החיים יקבלו גוף מהודר שכבר לא יהיה כפוף לכיליון ולמוות, וכולם יילקחו יחדיו "בַּעֲנָנִים לִפְגֹּשׁ אֶת הָאָדוֹן בָּאֲוִיר" (תסלוניקים א' 4:17). המלאכים "יקַבְּצוּ אֶת בְּחִירָיו מֵאַרְבַּע הָרוּחוֹת, מִקְצוֹת הַשָּׁמַיִם עַד קְצוֹתָם" (מתי 24:31). "ילדים קטנים יינשאו בידי מלאכים קדושים אל חיק אימותיהם. חברים שהופרדו בעטיו של המוות יתאחדו לעד ויעלו יחדיו אל עיר האלוהים בגיל ורננה" - אלן ווייט, העימות הגדול, ע40:490).

`זוהי הבטחה מדהימה, המתארת דברים שונים בתכלית מכל מה שחווינו אי פעם ולכן גם קשה לקלוט אותם. אבל חשבו לרגע על גדלו העצום של היקום, וגם על המגוון ועל מורכבות צורות החיים כאן עלי אדמות. הבריאה עצמה מעידה על גבורתו המדהימה של אלוהים. מה כל אלה מלמדים אותנו על כוחו של אלוהים להמיר את גופם של הקדושים החיים לאלמותי ולהקים לתחייה את המתים במשיח בביאתו השנייה?`