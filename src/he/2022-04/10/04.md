---
title:  הקדושים בפורגטוריום
date:  29/11/2022
---

הכנסייה הקתולית סבורה שהמתים שלא מגיע להם ללכת לגיהנום, אבל גם לא מספיק טהורים כדי להיכנס לגן העדן, יכולים לטהר את חטאיהם בפורגטוריום ומשם לעלות לגן עדן. ייסוריהם בכור מצרף זה יכולים להתקצר על ידי תפילות וסיגוף מצד יקיריהם.

הקטכיזם (תורת הכנסייה) של הכנסייה הקתולית מאוד מפורש לגבי הפורגטוריום: "כל אלה הנמצאים במצב של פיוס עם אלוהים במותם, אך טרם טוהרו בצורה מוחלטת, אכן זכאים להבטחת הישועה; ואולם, אחרי מותם, הם עוברים תהליך של טיהור, כדי להשיג את הקדושה הנדרשת על מנת להיכנס לשמחת השמיים" - Catechism of the Catholic Church, (New York: Doubleday, 1995) p. 291.

בקטכיזם זה גם כתוב שניתן להקל על ייסוריהם על ידי תפילות יקיריהם, וגם על ידי פעולות נוספות שנעשות למען אותם מתים. "הכנסייה מצווה על מאמיניה מתן צדקה, קניית שטרות מחילה ומעשי כפרה נוספים למען המתים" - Catechism of the Catholic Church, p. 291.

`קראו קהלת ט' 10, יחזקאל י"ח 20-22 ועברים ט' 27. כיצד מבטלים קטעים אלו את תורת כור המצרף?`

הדוגמה הקתולית של הפורגטוריום משלבת בין המושג הפגאני של השריפה הגיהנום לבין הפולחן הפגאני של התפילות למען המתים. דוֹגמה זו, עבור המאמינים בכתובים איננה מתקבלת על הדעת מכמה סיבות: (1) המתים מכונים "ישני עפר", כי הם נחים בקבריהם מחוסרי הכרה ותודעה (קהלת ט' 10); (2) הצדקה של אדם חוטא אחד אינה יכולה להוות זכות רוחנית העוברת לאדם חוטא אחר (יחזקאל י"ח 20-22); (3) המתווך היחידי שלנו הוא ישוע המשיח לבדו (טימותיאוס א' ב' 5); ו-(4) לאחר המוות בא יום הדין, ללא הזדמנות שנייה לחזור בתשובה מהחטאים שבוצעו בעולם זה (עברים ט' 27).

השלכה חמורה יותר של אמונה זו, היא העובדה שתורת השקר של הפורגטוריום מעוותת את אופיו של אלוהים. ואכן, "השטן פועל ללא הרף מאז נפילתו כדי להציג באור שקרי את אופיו של אבינו שבשמיים. הוא הציע את הדוגמה של המשכיות הנפש [...]. גם רעיון ייסורי הנצח בגיהנום הוא תוצרת של השטן, וגם תורת כור המצרף היא המצאתו. תורות שקר אלו מעוותות את אופיו של אלוהים, ומציגות אותו כמחמיר, נקמני, שרירותי ובלתי סלחני" - Ellen G. White, Manuscript 51 (Dec. 10), 1890. במקום לתאר את המתים כישנים ומחכים לחזרתו של המשיח, תפיסה זו טוענת שהם נמצאים בפורגטוריום ומתייסרים עד שאדם אחר, ערב להם, ומצליח בכך לשחרר אותם ממקום נורא זה.

`מה מלמדות אותנו תפיסות שגויות כמו הפורגטוריום או ייסורי הנצח על חשיבותן של דוקטרינות נכונות? מדוע כה חשוב במה אנו מאמינים, ולא רק במי אנו מאמינים?`