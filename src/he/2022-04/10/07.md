---
title: 'נקודות למחשבה'
date: 02/12/2022

---

קראו: אלן ווייט, העימות הגדול, פרק ל"ג - "ההונאה הגדולה הראשונה" ופרק ל"ד - "תורת הספיריטואליזם".

"הדוקטרינה על המודעות הקיימת בשעת המוות ולאחריה מושתתת על טעות בסיסית לגבי הטבע האלמותי; הדוקטרינה הדוגלת במודעות האדם בשעת המוות, בהישארות הנפש ובעינויים נצחיים, המבוססת על הטעות הבסיסית בסוגיית הישארות הנפש ואלמותיות האדם, מנוגדת לתורת כתבי הקודש, להגיון ולרגשותינו כבני אנוש. על פי האמונה הרווחת, הגאולים היושבים בגן עדן מודעים לכל מה שקורה עלי אדמות, במיוחד בחיי יקיריהם וחבריהם. אך כיצד יכולות הידיעה על צרותיהם, והצפייה בחטאים שהם מבצעים, בצרותיהם, בייסוריהם ובאכזבותיהם, להוות מקור שמחה למתים? על איזו מידה של אושר שמיימי יתענגו אלה שרוחם מרחפת מעל חבריהם עלי אדמות? כמה מקוממת היא האמונה שברגע המוות, נשמותיהם של החוטאים שמיאנו לחזור בתשובה עולות היישר ללהבות הגיהינום!!! איזה צער עז יחוו אלה שיחזו בחבריהם נטמנים בקבר בלי שחזרו בתשובה, כדי לנחול חיי נצח של יגון, סבל וחטא נצחיים!" - אלן ווייט, העימות הגדול, 414-415.

**שאלות לדיון**:

`מי ששוחח פעם עם מאמינים מזרמים אחרים על מצב המתים ועל טיבו של הגיהינום גילה ללא ספק עד כמה קשי עורף יכולים להיות האנשים בנושא זה - לא רק לגבי אמונתם שהצדיקים עולים לשמים מיד עם מותם, אלא אפילו לגבי הרעיון שהאובדים יתייסרו לנצח בגיהינום. מדוע הם כל כך מתעקשים לגבי עניין זה לדעתכם? מחד, ניתן להבין שהם רוצים להאמין שיקיריהם שנפטרו נמצאים "עם האדון" (למרות שכבר דיברנו על כך ששהותם בשמיים לא תהיה מהנה לאור חיי החטא והרוע עלי אדמות). אך מאידך, מדוע הם כה קשורים רגשית לרעיון הזוועתי שלפיו האובדים יסבלו מעינויים נצחיים בגיהינום? מה מלמדת אותנו עובדה זו על כוחה של המסורת? שוחחו על כך בכיתה של שיעורי שבת.`

`רוב הזרמים הנוצריים דוגלים בתיאוריה הלא מקראית של האלמותיות הטבעית של הנשמה, על כל השלכותיה הרעיוניות. מה עלינו לעשות כקהילה (בנוסף למה שאנו כבר עושים) כדי להכריז את פרספקטיבת המקרא לגבי נושא המוות והחיים שלאחריו.`

`למרות שהפואמה של דנטה, "הקומדיה האלוהית", הייתה לא יותר מטקסט בדיוני, הייתה לו השפעה משמעותית בלקבע בחשיבתם של אנשים רבים את תורת השקר לגבי מסעו של "הנפש" לאחר המוות. אלו לקחים אנו מפיקים על הקלות שבה תורות זרות יכולות להשפיע על התיאולוגיה שלנו? אלו רעיונות אחרים משפיעים היום על אמונתנו וכיצד אנו יכולים להתגונן מפניהם?`