---
title: 'להבות הגיהנום'
date: 26/11/2022

---

### קראו את הפסוקים הבאים לקראת שיעור השבת השבועי
מרקוס 9:42-48; מלאכי 3:19; יהודה 7; טימותיאוס א' 2:5; מעשי השליחים 2:29,34,35; יוחנן א' 5:3-12.

> <p>פסוק לשינון</p>
> "בַּחֲנוּ כָּל דָּבָר וְהַחֲזִיקוּ בַּטּוֹב" (תסלוניקים א' 5:21).

המשורר האיטלקי דנטה אליגיירי (1265-1321) כתב את יצירתו המפורסמת, "הקומדיה האלוהית", על מסעו הבדיוני של הנפש אחרי המוות. על פי הפואמה של דנטה, לאחר המוות, נפש האדם הולכת לאחד משלושת המקומות הללו: לגיהינום/התופת (Inferno) מתחת לאדמה, לכור המצרף/הפורגטוריום (Purgatorio) - שבו הנפש יכולה להיטהר ולהפוך לראויה לעלייה לשמיים, או ישירות לגן העדן (Paradiso), אל נוכחותו של אלוהים עצמו.

על אף שמדובר ביצירה בדיונית בלבד, העולם המתואר בשירה זו השפיע בצורה משמעותית ביותר על התיאולוגיה הנוצרית בכלל, ועל התיאולוגיה הקתולית בפרט. התפיסה שלפיה נפש האדם הולך לאחר מותו לגיהנום, לפורגטוריום או לגן העדן היא אבן יסוד בכנסייה הקתולית. זרמים פרוטסטנטיים רבים שותפים גם הם לאמונה שהנפש שורדת את מות הגוף ועולה לגן העדן או יורדת לגיהנום. ואכן, אם נפש האדם אינו מפסיק לחיות לאחר מותו, עליה ללכת להיכן שהוא לאחר מות הגוף!

למרבה הצער, הבנה מוטעית זו לגבי טיבו של האדם הובילה לשגיאות תיאולוגיות חמורות. השבוע נתמודד עם חלק מתורות שקר אלו, אך גם נלמד על התפיסה המקראית לגבי גורלו של האדם לאחר המוות.

*למדו את השיעור השבועי לקראת שבת ה-3 בדצמבר.