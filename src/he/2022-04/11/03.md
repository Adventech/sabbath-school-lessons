---
title: 'חווית סף מוות'
date: 05/12/2022

---

אחד הטיעונים הפופולריים ביותר בתקופתנו המודרנית שנועד "להוכיח" את תיאוריית אלמותיות הנפש הוא "חוויית סף המוות". בספרו, "חיים אחרי החיים" [Raymond A. Moody, Jr., Life After Life: The Investigation of a Phenomenon—Survival of Bodily Death (Atlanta, GA: Mockingbird, 1975)] ריימונד מודי הציג את תוצאות מחקרו שארך כמעט חמש שנים לערך, ושבמהלכו מאה בני אדם עברו "מוות קליני" ולאחר מכן הוחזרו רפואית לחיים.

אותם אנשים טענו שראו ישות חמה ואוהבת עטויית אור לפני שחזרו לחיים. דבר זה נתפס בעת פרסום הספר כ"הוכחה מלהיבה ומעודדת לגבי הישרדות הנפש האנושית מעבר לקו הקבר" (ציטוט מהשער האחורי של הספר). במרוצת השנים, ספרים דומים רבים יצאו לאור וקידמו רעיון זה (ראו שיעור 2).

`קראו את תיאור התחיות במלכים א' 17:22-24, מלכים ב' 4:34-37, מרקוס 5:41-43, לוקס 7:14-17 ויוחנן 11:40-44. כמה מהם מדברים על קיום תודעתי כלשהו מצד המת ומדוע תשובה זו כה חשובה?`

כל חוויות סף המוות המתועדות בספרות המודרנית מיוחסות לאנשים הנמצאים במוות קליני, אך לא באמת מתים - בניגוד לאלעזר שמת ארבעה ימים קודם לכן וגופתו כבר החלה להירקב (יוחנן 11:39). לא אלעזר ולא אף אדם אחר שהוקם מן המתים בתקופת המקרא לא ציין חוויית סף מוות כלשהי - בגן העדן, בפורגטוריום או בגיהנום. כמובן שזהו רק טיעון מן השתיקה, אך הוא עולה בקנה אחד בצורה מוחלטת עם תורת הכתובים לגבי מצבם חסר המודעות של המתים!

אך מה לגבי חוויות סף המוות שמספרים עליהם גם בימינו? אם אנו מקבלים את תורת הכתובים על חוסר המודעות של האדם לאחר המוות (איוב 3:11-13, תהלים 115:17, תהלים 146:4, קהלת 9:10), אנו נשארים עם אחת מתוך שתי האפשרויות הבאות: או שמדובר בהזייה פסיכוכימית טבעית המתרחשת במצבי קיצון, או שמדובר בחוויה על-טבעית של הונאה שטנית (קורינתים ב' 11:14). למעשה, לא מן הנמנע שאכן מדובר בהונאה שטנית, במיוחד לאור העובדה שבחלק מהמקרים אותם מטופלים טענו ששוחחו עם בני משפחה שהיו מתים! בכל אופן, יכול להיות שמדובר אולי בשילוב בין שני גורמים אלו.

מאחר והטעייה זו כה שכיחה בימינו וכה משכנעת בעיני רבים, מאוד חיוני שנישאר קרובים לדבר אלוהים, למרות כל חווייה שאחרים יעברו (או אפילו אנחנו בעצמנו), המתנגדת לתורת הכתובים בנושא חשוב זה.

`באופן לא מפתיע, לחווית סף המוות מיוחס החותם של "מדע". מה מלמדת אותנו עובדה זו על הזהירות שעלינו לנקוט בה אפילו לגבי דברים ש"המדע" מוכיח לכאורה?`