---
title: 'הונאות בזמן הסוף'
date: 03/12/2022

---

### קראו את הפסוקים הבאים לקראת שיעור השבת השבועי
מתי 7:21-27; יוחנן 11:40-44; כיפא א' 3:18; שמואל א' 28:3-25; אפסים 6:10-18.

> <p>פסוק לשינון</p>
> "וְאֵין לִתְמֹהַּ עַל כָּךְ, שֶׁהֲרֵי הַשָֹטָן עַצְמוֹ מִתְחַפֵּשׂ לְמַלְאַךְ אוֹר. עַל כֵּן אֵין רְבוּתָא בְּכָךְ שֶׁגַּם מְשָׁרְתָיו מִתְחַפְּשִׂים לִמְשָׁרְתֵי הַצֶּדֶק; סוֹפָם יִהְיֶה כְּפִי מַעַלְלֵיהֶם" (קורינתים ב' 11:14,15).

העולם בן זמננו הפך לכור חיתוך של אלמנטים על-טבעיים ומיסטיים, במיוחד בהשפעת ההוליווד שאינו נרתע מליצור סרטים עם תמטיקה דתית-מיסטית, גדושים בשלל שגיאות והטעיות תיאולוגיות. השקר הקדמון - "לֹא-מוֹת תְּמֻתוּן" (בראשית 3:4) - מהווה השראה לספרים רבי המכר, לסרטים הפופולריים ביותר בעשורים האחרונים ולאינספור משחקי וידאו.

ללא ספק, אנו חשופים ומפותים על הקרקע הקסומה של השטן, שיכולה לבוא לידי ביטוי בצורות רבות ומגוונות, ולעיתים אפילו מכוסה במסווה של מדע. אחת התופעות המטעות ביותר מסוג זה מכונה "חוויית סף המוות", שבה אנשים ש"מתו" חוזרים לחיים עם סיפורים על חיים שאחרי המוות. רבים ראו באירועים אלו הוכחה לאלמותיות הנפש!

השבוע נלמד על מספר הונאות באחרית הימים, הכוללות מיסטיקה, חוויות סף מוות, גלגול נשמות, העלאה באוב, פולחן המתים וכדומה. אלו נושאים מסוכנים שעלינו להיות מודעים אליהם, אך מבלי להיחשף בעצמנו להשפעתם.

*למדו את השיעור השבועי לקראת שבת ה-10 בדצמבר.