---
title: מיסטיקה
date: 04/12/2022

---

עולמנו מוצף על ידי הגלים החזקים של המיסטיקה. המילה "מיסטיקה" היא מונח מורכב הטומן בחובו מגוון עצום של רעיונות אקלקטיים. מנקודת מבט דתית, מילה זו מביעה את אחדות האדם עם האלוהות או עם האבסולוט על ידי חוויה רוחנית כלשהי או אפילו טרנס.

תפיסה זו מאפיינת אפילו את חוויתן של קהילות דתיות מסוימות. תופעה זו מגוונת מאוד מבחינת התבטאותה ועוצמתה, אך המגמה היא תמיד להחליף את סמכותו של דבר אלוהים הכתוב בחוויות האישיות של האדם. מכל מקום, הכתובים מאבדים מתפקידם הדוקטרינרי והמאמינים נשארים חשופים להשפעת חוויותיהם האישיות. תפיסה רוחנית סובייקטיבית זו אינה מעניקה אף אמצעי ביטחון כנגד ההונאה, בייחוד באחרית הימים.

`קראו מתי 7:21-27. לאור מילותיו של ישוע, מהי משמעות בניית הבית הרוחני "עַל הַסֶּלַע" או "עַל חוֹל"?`

בעולם הרוחני הפוסט-מודרני שלנו ישנה מגמה להמעיט בערכן של דוקטרינות המקרא ולראות בהן הד מעיק של דת מיושנת. בתהליך זה, רבים מחליפים בצורה מלאכותית את תורותיו הברורות של המשיח עם דמותו של ישוע, וטוענים לדוגמה שסיפור מקראי כזה או אחר לא יכול להיות נכון, משום שישוע כפי שהם תופסים אותו לא היה נותן לדברים לקרות כמו שכתוב. ובכן, הרגשות והטעם האישי הופכים לקריטריון האולטימטיבי בפרשנות הכתובים או אפילו בדחיית תורות מקראיות מפורשות, בייחוד על ציות לאלוהים, שישוע אמר שחיוני בבניית ביתנו על הסלע.

אלה החושבים שלא חשוב במה אנו מאמינים ברמה הדוקטרינרית כל עוד אנו מאמינים בישוע המשיח עומדים על קרקע רעועה ומסוכנת. האינקוויזיטורים הקתולים שגזרו גזר דין מוות על אינספור פרוטסטנטים האמינו בישוע המשיח. המאמינים ש"גירשו שדים" בשמו של ישוע (מתי 7:22) - גם הם האמינו בו.

"הטענה שלאמונת האדם אין חשיבות, היא אחד משקריו המוצלחים ביותר של השטן. הוא יודע שהאמת אשר מתקבלת בליבו של האדם מתוך אהבת האמת מטהרת ומקדשת את נשמתו. לכן הוא מנסה תמיד להחליף את תורת האמת בתורות שקר, בסיפורי מעשיות או בבשורה אחרת" - אלן ווייט, העימות הגדול, 395,396.

`כיצד אנו יכולים להילחם בנטייתנו האנושית לתת לרגשות ולרצונות שלנו לגרום לנו לעשות דברים מנוגדים לדבר אלוהים?`