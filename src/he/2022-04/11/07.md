---
title: 'נקודות למחשבה'
date: 09/12/2022

---

קראו: Ellen G. White, “Dealing With False Science, Cults, Isms, and Secret Societies,” pp. 602–609, in Evangelism; and “Spiritism,” pp. 86–93, in Confrontation.

הקרן האמריקאית "SoulPhone" טוענת שהיא מפתחת טכנולוגיה שתאפשר לנו ליצור קשר עם המתים באמצעות "הודעות, שיחות טלפוניות ושיחות ועידה בוידאו". אתר הקרן מכנה את המתים "בני אדם פוסט-חומריים" (post-material persons) וטוען שכאשר בני האדם מתים, הם פשוט עוברים ל"שלב אחר של קיומם הנצחי", אך "שומרים על תודעה, זהות ואלמנטים ניכרים מחזותם הקודמת". אך הכי חשוב, אנשי ה-Soulphone סבורים שהם נמצאים בתהליך בעל שלושה שלבים של פיתוח טכנולוגיה שתאפשר לטענתם תקשורת בין בני האדם החומריים (החיים) לבין אלה הפוסט-חומריים (שכבר נפטרו).

בשלב הראשון, הם "יאפשרו שליחת הודעות כתובות בין החיים למתים - בני משפחה, חבריהם או מומחים למיניהם בכל תחום". בשלב השני, הם אמורים לטענתם "לאפשר שיחות קוליות ישירות בין החיים לבין יקיריהם הנמצאים במקום אחר של קיומם הנצחי". בשלב השלישי, הם יאפשרו לחיים "לשמוע ולראות את אלה החווים את שדה כל האפשרויות מנקודת תצפית שונה".

היבט מדאיג מאוד הוא האופן שבו יבחנו האם המתים שמתקשרים איתם הם אכן מי שהם מתיימרים להיות. "לדוגמה", כתוב באתר, "הורה שכול ישאל אולי את בנו או בתו שעברו לעולם אחר: 'האם היה לך כלב בשם סנוּפּי כשהיית קטן/ה? האם נתננו לך אולר ביום הולדתך לגיל 10?" בהקשר זה חשובה מאוד אזהרה רוחנית זו: "לעיתים קרובות, ישויות רוחניות מופיעות בשעת התקשור בדמותם של חברים וקרובים שנפטרו; הן מספרות על אירועים מחייהם, ומחוללות מעשים שהללו נהגו לעשות בעודם בחיים" - אלן ווייט, אבות האומה ונביאי ישראל, 509.

**שאלות לדיון**:

`מאמינים רבים צורכים ללא הבחנה את כל התוכן שאמצעי התקשורת מקדמים תחת האמתלה שמדובר במוסכמות תרבותיות. אלו עקרונות תנ"כיים אמורים להנחות את יחסינו עם עולם התקשורת, במיוחד כאשר הוא מקדם השקפות עולם שאנו יודעים בוודאות שהן שגויות ומתעתעות? (ראו תהלים 101:1-9, משלי 4:23, פיליפים 4:8)`

`כיצד אנו יכולים לעזור לאחרים להתגבר על הונאות השטן בזמן הסוף מבלי שניחשף בעצמנו להשפעות ההרסניות של אותם מעשי הונאה?`

`מאמינים רבים רואים בסיפור העלאתו של "שמואל" מן הקבר הוכחה מקראית להמשך קיומם של המתים. מה מלמדת אותנו עובדה זו על כך שאל לנו להסתמך על פסוק או סיפור מקראי אחד בלבד כדי לבנות עליו דוקטרינה שלמה, אלא עלינו לבדוק את כל מה שהכתובים מלמדים אותנו באותו נושא?`