---
title: 'ביצוע פסק הדין'
date: 21/12/2022

---

בימי הביניים הייתה נטייה לתאר את אלוהים כשופט נוקשה, המחמיר בעונשיו. כיום קיימת נטייה הפוכה - לתאר אותו כאב אוהב ומתירני שמעולם אינו מעניש את ילדיו. ואולם, אהבה ללא צדק תהפוך לכאוס והפקרות, בעוד שצדק ללא אהבה יהפוך לדיכוי ולשיעבוד. משפטו של אלוהים הוא שילוב מושלם של צדק ורחמים, הנובעים שניהם מאהבתו ללא תנאים של אלוהים.

ביצוע פסק הדין הוא התערבותו האחרונה והבלתי הפיכה של אלוהים בהיסטוריה האנושית למען ענישתם של בני האדם. סוגים דומים, אך מצומצמים יותר בהיקפם של משפט מסוג זה התרחשו לגודמה בהשלכתו של השטן ומלאכיו המורדים מן השמים (התגלות 12:7-12), גירושם של אדם וחווה מגן עדן (בראשית ג'), המבול (בראשית ו'-ח'), הפיכת סדום ועמורה (בראשית י"ט, יהודה 7), מותם של בכורי מצרים (שמות י"א-י"ב) ומותם של חנניה ושפירה (מעשי השליחים 5:1-11). ובכן, לא פלא שמשפט לביצוע פסק הדין כנגד הרשעים יתקיים גם בשלהי ההיסטוריה!

`קראו כיפא ב' 2:4-6 וכיפא ב' 3:10-13. כיצד מסייעים לנו פסוקים אלו להבין את טיבו של משפט סופי זה, הנועד להוציא לפועל את פסק הדין האלוהי? כיצד מעבירים פסוקים אלו את הרעיון שמדובר במשפט סופי ולא במשפט הנמשך לנצח - שהיה רק עיוות של מושג המשפט?`

"טובו ואורך רוחו של אלוהים, סבלנותו ורחמיו הגדולים שהפגין תמיד כלפי נתיניו לא ימנעו ממנו להעניש את החוטא שסירב לציית לדרישותיו. האדם הוא רק פושע כנגד החוקים הקדושים של אלוהים, שקיבל אפשרות לחנינה אך ורק בזכות קורבנו הכביר שעשה כששלח את בנו למות עבור האשמים, משום שתורתו הייתה בלתי משתנית; על כן, אין באפשרותו של האדם החוטא להכתיב לאלוהים דבר" - Ellen G. White, Manuscript Releases, vol. 12, p. 208.

כל מה שהיה תלוי באלוהים לעשות למען ישועתם של בני האדם מאובדן נצחי הוא עשה - אפילו במחיר כבד ששילם עבור כך. אלו שיאבדו יהיו אחראים לגורלם, שכן הם בעצמם קיבלו החלטות שהובילו אותם לסוף מצער זה. הרעיון שלפיו שיפוט הרשעים ואפילו השמדתם של הרשעים (בניגוד לעינוים הנצחי) הולכים נגד אופיו האוהב של אלוהים הוא פשוט שגוי. עצם אהבתו של אלוהים דורשת צדק!

`מה מלמד אותנו קרבן המשיח על מה שאלוהים מוכן לעשות כדי להציל את כל מי שניתן?`