---
title:  ההליך המשפטי
date:  17/12/2022
---

### קראו את הפסוקים הבאים לקראת שיעור השבת השבועי
מתי כ"ה 31-46; דניאל ז' 9-14; קורינתים א' ו' 2,3; כיפא ב' ב' 4-6; מלאכי ד' 1; התגלות כ"א 8.

> <p>פסוק לשינון</p>
> "כִּי כֻּלָּנוּ חַיָּבִים לְהֵרָאוֹת לִפְנֵי כֵּס הַמִּשְׁפָּט שֶׁל הַמָּשִׁיחַ, לְמַעַן יְקַבֵּל כָּל אֶחָד כְּפִי הַמַּעֲשִׂים שֶׁעָשָׂה בְּעֵת הֱיוֹתוֹ בַּגּוּף, אִם טוֹב וְאִם רַע" (קורינתים ב' ה' 10).

אם יש נושא שהכתובים מאוד ברורים לגביו, הוא ממשותו של יום הדין האלוהי! אלוהים עומד לשפוט את העולם - על כך מעידים בצורה חד-משמעית פסוקים רבים, הן מהתנ"ך והן מהברית החדשה. הצדק שכה חסר בעולמנו אכן יבוא ביום ההוא. הכתובים מספרים לנו שאלוהים "מושלם בחכמתו" (איוב ל"ז 16) ו"יוֹדֵעַ הַכֹּל" (יוחנן א' ג' 20), כולל כוונות ליבנו (קהלת י"ב 14, ירמיהו י"ז 10). אנו יכולים להסתתר מכל אדם ומכל דבר אחר, אך לא מאלוהים. זאת אומרת שהוא אינו זקוק למשפט כדי לחקור ולדעת את חייו של כל אדם. אלוהים מנהל את המשפט למען ברואיו, הן בשמיים והן בארץ. זהו הליך במימדים קוסמיים-היסטוריים, שמקורו במריו של הילל בן שחר בשמים שהופץ גם לעולמנו (התגלות י"ב 7-9).

השבוע נלמד על ההליך המשפטי באחרית הימים ועל שלושת שלביו: קדם המשפט, משפט אלף השנים וביצוע פסק הדין. התהליך כולו מסתיים בזיכוי הצדיקים ובמוות השני של הרשעים.

*למדו את השיעור השבועי לקראת שבת-24 בדצמבר.