---
title:  קדם המשפט
date:  19/12/2022
---

המשפט שבטרם ביאתו של המשיח, או מה שמכונה "קדם המשפט", מצוין במקומות רבים בכתובים.

`קראו דניאל ז' 9-14, מתי כ"ב 1-14, התגלות י"א 1, 18,19 והתגלות י"ד 6,7. כיצד שופכים קטעים אלו אור על קדם המשפט המתרחש בשמיים בטרם ביאתו של המשיח? מהי משמעותו של משפט זה?`

מושג "קדם המשפט החקירתי" של העם של אלוהים מושתת על שלוש דוקטרינות שהכתובים מלמדים אותנו. הראשונה מהן קשורה למצב המתים: כל המתים - צדיקים ורשעים כאחד - נשארים בקבריהם במצב של חוסר מודעות עד לתחיות המתים באחרית הימים (יוחנן ה' 25-29). הדוגמה השנייה היא קיום יום דין אוניברסלי עבור כל בני האנוש בכל הזמנים (קורינתים ב' ה' 10, התגלות כ' 11-13). הדוגמה השלישית קשורה לכך שבתחייה הראשונה יקומו רק הצדיקים, בעוד שבתחייה השנייה יקומו הרשעים שיורשעו למוות נצחי (יוחנן ה' 28,29; התגלות כ' 4-6, 12-15).

זאת אומרת, שאם כל אחד יקום לתחייה ויקבל את גמולו בזמן הנכון על פי גורלו (בתחייה הראשונה או השנייה), הוא כבר נשפט לפני תחייתו והוכרע גורלו!

ספר דניאל עוזר לנו להבין הן את זמנו והן את טיבו של קדם-המשפט. ובכן, כתוב שבסוף 2.300 הימים הסמליים - ב-1844 - המשכן השמימי ייטהר (דניאל ח' 14; השווה עם עברים ט' 23) ויחל קדם המשפט החקירתי (דניאל ז' 9-14) - שתי דרכים להביע את אותו האירוע. משפט זה הוא למען "קְדוֹשֵׁי עֶלְיוֹן" (דניאל ז' 22) - ואלו בשורות טובות של ממש עבור עמו של אלוהים.

במתי כ"ב 1-14, ישוע דיבר על מעין "חקירה" של האורחים לחתונה לפני טקס החתונה עצמו. גם בספר התגלות, מדברים על קדם-משפט חקירתי שתפקידו הוא "למדוד" [לאמוד] "אֶת הַמִּשְׁתַּחֲוִים" בהיכל ה' (התגלות י"א 1), שכן "בָּאָה עֵת מִשְׁפָּטוֹ" (התגלות י"ד 6,7; השוו עם התגלות י"ד 14-16).

`כיצד אמורה להשפיע הידיעה על המשפט בשמיים על האופן שבו אנו חיים עלי אדמות?`