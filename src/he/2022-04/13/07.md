---
title:  נקודות למחשבה
date:  23/12/2022
---

קראו: Ellen G. White, “Without a Wedding Garment,” pp. 307–319, in Christ’s Object Lessons; אלן ווייט, העימות הגדול, פרק מ"א - "חורבן התבל" ו-מ"ב - "תום העימות".

"ביום הדין הסופי, כל נשמה אבודה תבין את חומרת מאיסתה באמת. הצלב (המסמל את קרבן המשיח) יהיה שם; תכליתו ופריו ייחשפו לעיני כל מי שהחטא סימא את עיניו. החוטאים שנידונו למוות נצחי יעמדו ויצפו במחזה הנוראי שהתרחש בגולגולתא ובקורבן המסתורי על הצלב. כל תירוץ שקרי ייחשף ויופרך. כפירת האדם תיחשף במלוא שפלותה. בני האדם ייווכחו בבחירה שהם עשו. כל סוגיה הקשורה לאמת ולשקר בעימות הממושך בין המשיח לשטן, תתלבן ותתברר. ביום הדין של היקום, ה' יעמוד מוצדק וחף מאשמה על קיומו של הרוע. מעל כל צל של ספק יתברר כי חוקי ה' אינם מסייעים לאדם לחטוא. ממשלת ה' הייתה כלילת שלמות, לא היה בה שום דופי, לא הייתה בה שום עילה לחוסר נאמנות. כשצפונות ליבם של הכול ייחשפו, הנאמנים והמורדים יכריזו פה אחד: «ה' אֱלֹהֵי צְבָאוֹת; צֶדֶק וֶאֱמֶת דְּרָכֶיךָ, מֶלֶךְ הַגּוֹיִים. מִי לֹא יִירָאֲךָ ה', וְלֹא יִתֵּן כָּבוֹד לְשִׁמְךָ?... כִּי נִגְלוּ מִשְׁפְּטֵי צִדְקֶךָ»" (התגלות ט"ו 3, 4) - אלן ווייט, חמדת הדורות, 33.

**שאלות לדיון**:

`"אם אתה בוחר בחטא ומסרב להיפרד ממנו, נוכחות אלוהים שהיא אש אוכלה לחטא, תכלה גם אותך" - אלן ווייט, מחשבות מהר הברכה, 46. כיצד מסייע לנו קטע זה להבין את השלב האחרון במשפט של אלוהים - ביצוע פסק הדין?`

`הגו ברעיון (שצוין בשיעור של יום שלישי) שגזר דינו של אף אחד מהאבודים לא יצא לפועל במשפט האחרון עד שהנושעים לא יהיו חלק מהליך משפטם ויבינו את גזר הדין עד תום. שוב, מה מלמדת אותנו עובדה זו על פתיחותו ושקיפותו של אלוהים? ביקום שנשלט על ידי אהבה, מדוע השקיפות כה חשובה?`

`הקדושים ישתתפו במשפט אלף השנים. כיצד הם ינוחמו לגבי מותם של יקיריהם שאבדו?`