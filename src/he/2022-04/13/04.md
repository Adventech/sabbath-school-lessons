---
title: 'משפט אלף השנים'
date: 20/12/2022

---

הכתובים מלמדים אותנו שבביאה השנייה (1) הן הצדיקים החיים והן אלו שיקומו לתחייה יפגשו "אֶת הָאָדוֹן בָּאֲוִיר" (תסלוניקים א' 4:16,17); (2) כל הצדיקים יילקחו לשמיים כדי לשכון ב"מְעוֹנוֹת" שישוע הכין עבורם (יוחנן 14:1-3); ו-(3) רק בסוף המילניום - אלף השנים - תרד ירושלים החדשה לאדמה ותהפוך לביתו הנצחי של הקדושים (התגלות 21:1-3, 9-11). ובכן, במהלך המילניום, בזמן שכדור הארץ יישאר שומם, הקדושים ימלכו עם המשיח בשמים (ירמיהו 4:23, התגלות 20:4).

`קראו קורינתים א' 6:2,3 והתגלות 20:4-6,11-13. מדוע אמורים הקדושים להשתתף במשפט אלף השנים, על פי פסוקים אלו?`

הליך המשפט נועד (1) להצדיק את אופיו של אלוהים אל מול ההאשמות של השטן שהוא בלתי הוגן ביחסו לברואיו; (2) לאשש את היעדר משוא הפניו בזיכוי הצדיקים; (3) להוכיח את הצדק שבהרשעת הרשעים; (4) להסיר כל ספק שהיה יכול להוביל למרד נוסף ביקום.

בקדם המשפט שבו נשפטים הצדיקים רק המלאכים מעורבים (דניאל 7:9,10), אך במהלך משפט אלף השנים של הרשעים ושל המלאכים החוטאים, גם הצדיקים עצמם ישתתפו (קורינתים 6:3, יהודה 6, התגלות 20:4-6).

קדם המשפט החקירתי החל ב-1844 כש"הָעָמְדוּ כִּסְאוֹת; [...] בֵּית הַדִּין יָשַׁב וּסְפָרִים נִפְתָּחוּ" (דניאל 7:9,10). משפט אלף השנים, לעומת זאת, יתחיל לאחר שהקדושים יילקחו לשמים, ישבו על כסאות משפט והמשפט יינתן בידם. הספרים בשמים ייפתחו והמתים יישפטו "מִתּוֹךְ הַדְּבָרִים הַכְּתוּבִים בַּסְּפָרִים, לְפִי מַעֲשֵׂיהֶם" (התגלות 20:4,12). משפט זה נותן לקדושים את האפשרות לבדוק את הרשומות בשמים ולהתרשם מטיפולו ההוגן של אלוהים בכל אחד ואחד מן המקרים. אלוהים לא רק מתגמל את בני האנוש בצורה הוגנת, על פי החלטותיהם, אלא הוא גם מסביר להם מדוע עשה זאת.

`מה אנו למדים על אופיו של אלוהים מכך שלפני תחייתם של ישני העפר האובדים שגורלם יהיה המוות השני, הנושעים יהיו מעורבים בהליך משפטם, ואף אחד לא יקבל את עונשו עד שלא נרגיש שלמים לגבי צדקתו והגינותו של אלוהים? הביאו את תשובתכם לכיתת שיעור השבת.`