---
title: אלעזר
date: 27/10/2022

---

`קראו יוחנן 11:1-44. באיזה מובן "כובד" המשיח על ידי מחלתו ומותו של אלעזר (יוחנן 11:4)?`

גם במקרה זה ישוע משתמש במטפורת השינה כדי לתאר את המוות. "אֶלְעָזָר יְדִידֵנוּ נִרְדַּם, אַךְ אֲנִי הוֹלֵךְ לְהָעִיר אוֹתוֹ" (יוחנן 11:11). מאחר וחלק מהתלמידים חשבו שהוא מדבר על השינה המילולית, ישוע אמר להם מפורשות: "אֶלְעָזָר מֵת" (פסוק 14). למעשה, כשישוע הגיע לבית עניה, אלעזר היה מת כבר ארבעה ימים וגופו החל להירקב (פ60:17,39). כשהגוף מתחיל להירקב ולהעלות ריח, אין ספק: האדם כבר מת.

בדיוק בנקודה זו, כשישוע אמר למרתא: "אָחִיךְ יָקוּם" (פסוק 23), היא אישרה מחדש את אמונתה בתחיית המתים בסוף הזמן. אבל ישוע הכריז: "אֲנִי הַתְּחִיָּה וְהַחַיִּים. הַמַּאֲמִין בִּי יִחְיֶה גַּם אִם יָמוּת. וְכָל מִי שֶׁחַי וּמַאֲמִין בִּי לֹא יָמוּת לְעוֹלָם. הַאִם מַאֲמִינָה אַתְּ בָּזֶה?" (פ60:25,26). וישוע גם הוסיף: "אִם תַּאֲמִינִי, תִּרְאִי אֶת כְּבוֹד הָאֱלֹהִים!" (פסוק 40). מרתא האמינה והיא אכן ראתה את כבוד אלוהים בתחיית אחיה.

הכתובים אומרים לנו שהעולם נברא בדברו של אלוהים (תהלים 33:6), ועל כן הוא גם יכול לברוא את החיים מחדש, כמו במקרה של אלעזר. לאחר תפילת הודיה קצרה, ישוע ציווה: "אֶלְעָזָר, צֵא הַחוּצָה!" (פסוק 43). באותם רגעים ממש, אנשים אלו ראו במו עיניהם את כוחו המחייה את אלוהים - את אותו כוח שציווה על קיום עולמנו, ואותו כוח שבאחרית הימים יחזיר את המתים לחיים! בכך שהוא הקים את אלעזר לתחייה, ישוע הוכיח שבידו הכוח לנצח את המוות, דבר שעבורנו כיצורים בני תמותה הוא ההתגלות העוצמתית והמרשימה ביותר של כבוד ה'!

``קראו יוחנן 11:25,26. בפסוק הראשון ישוע אומר שהמאמינים בו ימותו, בעוד שבפסוק השני הוא מדבר על כך שהמאמינים בו לא ימותו לעולם. מה מלמד אותנו ישוע כאן ומדוע התובנה שהמוות אינו אלא שינה חסרת הכרה היא כל כך חיונית להבנת מילותיו של ישוע? ומדוע מילים אלו מפיחות בנו - כיצורים בני תמותה - כל כך הרבה תקווה?``