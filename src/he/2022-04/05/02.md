---
title: 'תחייתו של משה'
date: 23/10/2022

---

`קראו יהודה 9 ולוקס 9:28-36. אלו הוכחות אנו מגלים בפסוקים אלו לגבי תחייתו הגופנית של משה מן המתים?`

כמה מאבות הכנסייה באלכסנדריה טענו שברגע שמשה מת, נראו שתי "גרסאות" של משה - משה אחד חי, כרוח, ומשה שני מת, כגוף; לטענתם, משה הראשון עלה לשמים עם המלאכים (רוחו של משה), בעוד שהשני (גופו של משה) נקבר באדמה (ראו אוריגנס, דרשות על יהושע 2.1; קלמנס מאלכסנדריה, סטרומטה 6.15). הפרדה זו בין עלייתה של הרוח לשמים וקבורת הגוף באדמה הגיונית עבור אלה המקבלים את המושג היווני של אלמותיות הנפש, אך רעיון זה אינו מקראי. אגרת יהודה פ60:9 מאששת לנו את הלימוד המקראי לגבי תחייתו של משה בגופו, שכן כתוב על ויכוח שנוצר לגבי "גְּוִיַּת מֹשֶׁה", ולא לגבי רוחו ששרדה לכאורה את המוות.

בדברים 34:5-7 כתוב שמשה מת בגיל 120 שנה ושה' קבר אותו במקום מסתור בעמק בארץ מואב. אך

הוא לא נשאר בקבר זמן רב. "המשיח בכבודו ובעצמו, בלוויית המלאכים שקברו את משה, ירדו מן השמיים כדי להעיר את הקדוש משנתו. [...] לראשונה עמד המשיח להקים לתחייה את המתים. כאשר שר החיים והמלאכים הנוגהים אור קרבו אל הקבר, השטן נדרך, שכן חשש לאבד את ריבונותו

על המתים. [...] המשיח לא פתח בעימות עם השטן. [...] המשיח לא אמר דבר זולת: “יִגְעַר יהוה בְּךָ”,

ובדרך זו מסר לאביו שבשמיים את הטיפול בו (איגרת יהודה, פס’ 9). [...] מכאן ואילך הפכה תחיית המתים ודאית לנצח נצחים. השטן נבזז ושללו נלקח מידו; הצדיקים המתים יקומו לתחייה ויחיו לנצח" (אלן ווייט, אבות האומה ונביאי ישראל עמ' (351,352

הוכחה נוספת לגבי תחייתו מן המתים של משה מופיעה בסצנת השתנותו של ישוע, שבה משה התגלה על ההר יחד עם הנביא אליהו, שנלקח לשמיים מבלי לראות את המוות (מלכים 2:1-11). משה ואליהו אף שוחחו עם ישוע (ראו לוקס ט 28-36). " וְהִנֵּה שְׁנֵי אֲנָשִׁים מְשׂוֹחֲחִים אִתּוֹ, מֹשֶׁה וְאֵלִיָּהוּ, שֶׁהוֹפִיעוּ בַּהֲדַר כָּבוֹד וְדִבְּרוּ עַל הִסְתַּלְּקוּתוֹ אֲשֶׁר הָיָה עָתִיד לְהַגְשִׁים בִּירוּשָׁלַיִם" (לוקס 9:30,31).

התגלותו של משה, המצביעה על נצחונו העתידי הוודאי של המשיח על החטא והמוות, מתוארת כאן במונחים חד משמעיים. משה ואליהו התגלו לישוע בגופם, ולא "ברוחם" (שהרי אליהו אפילו לא מת).

`משה לא קיבל אישור להיכנס לכנען הארצית (דברים 34:1-4), אך נלקח לכנען השמיימית. מה מלמדת אותנו עובדה זו על יכולתו של אלוהים "לַעֲשׂוֹת יוֹתֵר מִכָּל מַה שֶּׁאָנוּ מְבַקְשִׁים אוֹ מִמַּה שֶּׁעוֹלֶה עַל דַּעְתֵּנוּ, כְּפִי כֹּחוֹ הַפּוֹעֵל בָּנוּ" (אפסים 3:20)?`