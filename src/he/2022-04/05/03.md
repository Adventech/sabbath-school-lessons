---
title:  שני מקרי תחייה בתנ"ך
date:  24/10/2022
---

`קראו מלכים א' י"ז 8-24 ומלכים ב' ד' 18-37. מה דומה ומה שונה בין שתי תחיות אלו?`

בעברים י"א אנו קוראים ש" נָשִׁים קִבְּלוּ אֶת מֵתֵיהֶן שֶׁקָּמוּ לִתְחִיָּה" (עברים י"א 35). זה בדיוק מה שקרה בשני מקרי התחייה שנלמד עליהם היום. המקרה הראשון (מלכים א' י"ז 8-24) אירע בתקופת כפירתם של בני ישראל, תחת השפעתם של מלך אחאב ואשתו הפגנית איזבל. מאחר ובארץ ישראל שררה בצורת קשה, אלוהים ציווה על אליהו לרדת מן הארץ וללכת לעיר צרפת שבצידון. שם הוא פגש אלמנה פיניקית שעמדה להכין את הארוחה הזעירה האחרונה עבורה ועבור בנה, לפני מותם מרעב. אך חייהם ניצלו בזכות נס הקמח והשמן שלא כלו עד סוף הבצורת. זמן מה לאחר מכן, בנה חלה ומת. ברוב ייאושה, האם הפצירה באליהו לעזור לה, והוא פנה לאלוהים - "וַיִּשְׁמַע יְהוָה בְּקוֹל אֵלִיָּהוּ וַתָּשָׁב נֶפֶשׁ-הַיֶּלֶד עַל-קִרְבּוֹ וַיֶּחִי" (מלכים א' י"ז 22).

התחייה השנייה (מלכים ב' ד' 18-37) אירעה בשׁוּנֵם, כפר קטן בדרום הר הגלבוע. אלישע עזר קודם לכן לאישה אלמנה ענייה לשלם את חובותיה באמצעות מכירת כלים שהתמלאו בשמן באופן פלאי (מלכים ב' ד' 1-7). זמן מה לאחר מכן, אלישע פגש בשונם אישה חשובה שהייתה נשואה, אך לא היו לה ילדים. הנביא הודיע לה שתלד בן, ונבואתו אכן התגשמה! הילד גדל והיה בריא, אבל יום אחד נהיה פתאום חולה ומת. האישה השונמית נסעה מיד להר הכרמל וביקשה מאלישע לבוא איתה לראות את בנה. אלישע התפלל והפציר בה', ולבסוף הילד קם לתחייה!

שתי נשים אלו באו מרקעים מאוד שונים, אך הייתה להן את אותה אמונה מושיעה. האלמנה הפיניקית אירחה את אליהו הנביא בתקופה קשה, שבה לא היה אף מקום בטוח עבורו בישראל. האישה השונמית ובעלה בנו חדר מיוחד שבו הנביא אלישע יוכל לשכון בעת ביקוריו באזור. כששני הילדים מתו, אימותיהם המאמינות פנו לנביאי ה' וזכו לראות את נס תחיית ילדיהן.

`אלו סיפורים נפלאים! אבל בניגוד אליהם, כמה סיפורים שאינם ידועים לא נגמרים בנס, אלא בטרגדיה? מה מלמדת אותנו עובדה מצערת זו על מרכזיות הבטחת התחייה באחרית הימים במה שקשור לאמונתנו?`