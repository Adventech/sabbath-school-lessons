---
title:  נקודות למחשבה
date:  28/10/2022
---

קראו: אלן ווייט, אבות האומה ונביאי ישראל, פרק מ"ג - "מות משה"; מלכי ונביאי ישראל - פרק י' - "תוכחה נוקבת", פרק י"ט - "נביא השלום"; חמדת הדורות, פרק ל"ב - "הנציב הרומי", פרק ל"ו - "מגע של אמונה" ופרק נ"ח - "אלעזר, צא החוצה!"

"המשיח הוא מקור החיים. החיים הנובעים ממנו אינם שאולים או שאובים משום מקור אחר. «מִי שֶׁיֵּשׁ לוֹ הַבֵּן יֵשׁ לוֹ הַחַיִּים. מִי שֶׁאֵין לוֹ הַבֵּן אֵין לוֹ הַחַיִּים» (איגרת יוחנן הראשונה ה' 12). אלוהותו של המשיח היא הוודאות שיש למאמין לגבי חיי הנצח. ישוע אמר למרתה: «הַמַּאֲמִין בִּי יִחְיֶה גַּם אִם יָמוּת. וְכָל מִי שֶׁחַי וּמַאֲמִין בִּי לֹא יָמוּת לְעוֹלָם.» ואז, שאל אותה: «הַאִם מַאֲמִינָה אַתְּ בָּזֶה? » המשיח חזה כאן בתקופת ביאתו השנייה. או אז, יקומו הצדיקים לתחייה בגוף אלמותי, ואילו הצדיקים שיחיו בשעת שיבתו יילקחו השמיימה בלי שיטעמו טעמו של מוות. הנס שהמשיח עמד לחולל — להקים לתחייה את אלעזר — עתיד

לסמל את תחייתם של כל הצדיקים שמתו. בדבריו ובמעשיו הכריז המשיח על עצמו כעל מחולל התחייה. הוא, אשר עמד למות בקרוב על הצלב, ניצב עתה ובידיו מפתחות המוות, כמנצח על המוות והקבר, והכריז על זכותו ועל כוחו להעניק חיי נצח (אלן ווייט, חמדת הדורות, 423).

**שאלות לדיון**:

`אנשים רבים מתו בתקופת שירותם של אליהו ושל אלישע, וגם כן בתקופת שירותו של ישוע עלי אדמות. למעשה, רק אנשים ספורים זכו לקום לתחייה (ראו לוקס ד' 24-27). חשבו גם על חוויתם של כל המתים: האם חשוב להם אם אלוהים הקים אותם לתחייה בעבר או יקים אותם בביאתו השנייה של המשיח (לפחות מבחינת חוויית המוות עצמו)?`

`מחברים רבים כתבו במרוצת ההיסטוריה על חוסר המשמעות בחיים הנגמרים תמיד במוות. יחד עם בעלי החיים - חלזונות, בונים ותרנגולות - כולנו מתים. ועם זאת, מצבנו כבני אדם חמור יותר, שכן אנו יודעים שנמות (ראו קהלת ט' 5), בעוד שבעלי החיים אינם יודעים. אם כן, מדוע הבטחת התחייה כה חשובה לנו?`

`אם לדעתכם הנפש היא אלמותית והמתים - בייחוד הצדיקים - הולכים ישירות לגן העדן ברגע מותם, אזי מהי חשיבותה של תחיית המתים באחרית הימים?`

`אם מישהו היה מתקשר ושואל - "האם אסתר שם?" - אולי הייתם משיבים לו - "כן, אבל היא ישנה", אבל לעולם לא תשיבו - "כן, אבל היא מתה". מדוע לא? מה עובדה זו מלמדת אותנו על טיבו של המוות?`