---
title: 'תחיות מתים בכתבי הקודש'
date: 22/10/2022

---

### קראו את הפסוקים הבאים לקראת שיעור השבת השבועי
יהודה 9, לוקס 9:28-36, מלכים א' 17:8-24, לוקס 7:11-17, מרקוס 5:35-43, יוחנן 11:1-11.

> <p>פסוק לשינון</p>
> "אָמַר לָהּ יֵשׁוּעַ: 'אֲנִי הַתְּחִיָּה וְהַחַיִּים. הַמַּאֲמִין בִּי יִחְיֶה גַּם אִם יָמוּת. וְכָל מִי שֶׁחַי וּמַאֲמִין בִּי לֹא יָמוּת לְעוֹלָם. הַאִם מַאֲמִינָה אַתְּ בָּזֶה?'" (יוחנן 11:25,26).

האיזכורים על תחיית המתים בכתובים שלמדנו עליהם עד כה היו מבוססים לרוב על חוויות אישיות (איוב 19:25-27, עברים 11:17-19, תהלים 49:16, תהלים 71:20) או על הבטחות עתידיות (דניאל 12:1,2,13). אבל בכתבי הקודש אנו מוצאים גם כן מקרים של בני אדם שאכן קמו מן המתים!

תחיית המתים הראשונה הייתה של משה (יהודה 9, לוקס 9:28-36). בתקופת מלכות ישראל קמו הוקמו לתחייה שני ילדים - בנה של האלמנה מהעיר הפיניקית צרפת (מלכים א' 17:8-24) ובנה של האישה השונמית (מלכים ב' 4:18-37). כשהוא היה עלי אדמות, ישוע הקים לתחייה את בנה של האלמנה מנעים (לוקס 7:11-17), את בתו של יאיר (לוקס 8:40-56) ואת אלעזר (יוחנן י"א).

חוץ ממשה, כל שאר אותם אנשים קמו לתחייה כאנשים בני תמותה שלבסוף מתו שוב. כל אותם מקרים מאששים את האמונה התנ"כית של חוסר הכרתם של האדם במוות (איוב 3:11-13, תהלים 115:17, תהלים 146:4, קהלת 9:9,10). באף אחד מסיפורים אלו - וגם לא בסיפורי תחייה אחרים במקרא - לא מצוינת חוויה חוץ-גופית לאחר המוות.

השבוע נלמד יותר מקרוב על תחיות המתים שהתרחשו לפני מותו ותחייתו של המשיח עצמו.

*למדו את השיעור השבועי לקראת שבת ה-29 באוקטובר.