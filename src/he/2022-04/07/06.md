---
title:  בִּכּוּרֵי כָּל יְשֵׁנֵי עָפָר
date:  10/11/2022
---

`קראו קורינתים ט"ו 20 לאור דברים כ"ו 1-11. באיזה מובן דיבר שאול השליח על המשיח שקם לתחייה כ"בִּכּוּרֵי כָּל יְשֵׁנֵי עָפָר"?`

הבאת הביכורים לבית המקדש בחג השבועות הייתה טקס חקלאי מתקופת המקרא שנשא משמעויות רוחניות עמוקות. טקס זה הצביע על הכרתם של בני ישראל באלוהים כמקור כל הברכות, שהעניק למשרתיו אדמה והטיל עליהם את האחריות לעבוד אותה ולקצור את תבואתה (ראו שמות כ"ג 19, ל"ד 26, ויקרא ב' 11-16, דברים כ"ו 1-19). הביכורים הצביעו לא רק על תחילת הקציר, אלא גם על איכות התבואה.

על פי וויין גרודם, "כששאול השליח מכנה את המשיח "הביכורים" (Gr. aparchē), הוא משתמש בסמל מהעולם החקלאי כדי ללמד אותנו שאנו עתידים להיות כמו המשיח. כפי שהביכורים הם למעשה טעימה מתוך איכות הקציר של אותה שנה, כך המשיח כ"ביכורים" מלמד אותנו על טיבו של הגוף שאיתו נקום לתחייה, ב'קציר' האחרון של העולם, כשאלוהים יקים אותנו מן המתים ויביאנו אל נוכחותו" - Wayne Grudem, Systematic Theology (Grand 11 Rapids, MI: Zondervan, 1994), p. 615.

חשוב לזכור שישוע עלה מן הקבר בגוף מהודר, אך עדיין נשא בו את סימני צליבתו (יוחנן כ' 20-27). האם זאת אומרת שכל ילדי האלוהים שיקומו לתחייה יישאו בגופם החדש את סימני ייסוריהם? במקרה של שאול השליח, האם הוא עדיין יישא בגופו את "הקוץ בבשרו" (קורינתים ב' י"ב 7) ואת "צַלְּקוֹת יֵשׁוּעַ" (גלטים ו' 17)?

עד ליום מותו, "היה על שאול לשאת בגופו את סימני תפארתו של המשיח בעיניו, שסומאו בשל האור השמיימי [ראו מעשי השליחים ט' 1-23]" - Ellen G. White, The Story of Redemption, p. 275.

ואולם, עובדה זו אינה אומרת שהוא עצמו או נושעים אחרים יישאו בגופם המהודר את סימני ייסוריהם (השוו עם קורינתים א' ט"ו 50-54). במקרה של ישוע, "הוא יישא בידיו את סימני האכזריות לצמיתות. כל אחד מסימני המסמרים בידיו יספר את סיפור גאולתו המדהימה של האדם ויצביע על המחיר הכבד שבו נקנתה" - Ellen G. White, Early Writings, p. 179. ובכן, סימני סבלו של המשיח הם למעשה מה שמבטיח לנו שסימני ייסורינו ייעלמו לנצח נצחים.

`המשיח יישא את סימני צליבתו לתמיד. מה מגלה לנו עובדה זו על אהבתו של אלוהים ועל מחיר ישועתנו? כיצד זה מראה לנו כמה השקיע אלוהים בגאולתנו?`