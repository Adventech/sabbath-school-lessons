---
title:  נקודות למחשבה
date:  11/11/2022
---

קראו: אלן ווייט, פרק פ' - "בקברו של יוסף", פרק פ"א - "הוא קם לתחייה!", פרק פ"ב - "אישה, למה את בוכה?", פרק פ"ג - "בדרך לעמאוס" ופרק פ"ד - "שלום לכם".

החשיבה המודרנית דוחה את רעיון תחייתו של ישוע. ואולם, ההוכחות ההיסטוריות החותכות גורמות אפילו לספקנים ביותר לגבי ממשות התחייה להכיר בכך שרבים האמינו שראו את ישוע לאחר תחייתו מן המתים. ובכן, האפולוגטיקה נגד תחיית המתים מנסה לרוב להסביר מה בעצם גרם לכל אותם אנשים להאמין שראו את המשיח לאחר תחייתו.

חלקם טוענים שלכל התלמידים היו הזיות לגבי תחייה זו; אחרים סבורים שישוע לא באמת נפטר, אלא התעלף וחזר לחיים לאחר שהורד מהצלב, וכשנגלה לחסידיו, הם חשבו בטעות שהוא קם מן המתים. אחרים (תאמינו או לא) אפילו טוענים שלישוע היה אח תאום שהתלמידים טעו לחשוב שהוא ישוע עצמו שקם לתחייה. במילים אחרות, ההוכחות ההיסטוריות לגבי תחייתו של המשיח כה חזקות שזהו סוג הטיעונים שאנשים ממציאים כדי להפריך מציאות זו. תחייתו של ישוע חשובה עד מאוד, ולכן אל לנו להיות מופתעים משלל הסיבות הטובות שיש לנו כדי להאמין בה!

"הקול אשר זעק מן הצלב: «נשלם!» נשמע בקרב המתים. הוא חדר דרך קירות מערות הקבורה, והורה לשוכני העפר להתעורר ולקום לתחייה. כך יקרה לכשיישמע קולו של המשיח מן השמיים. קולו יפלח ויפרוץ את הקברים, והמתים במשיח יקומו לתחייה. בשעת תחיית המושיע נפתחו קברים ספורים בלבד, אך בביאתו השנייה ישמעו כל המתים היקרים את קולו, יצאו מן הקבר וינחלו חיי נצח מזהירים. הגבורה אשר הקימה את המשיח לתחייה, תקים לתחייה את קהילתו, ותרומם אותה יחד איתו מעל כל הרשויות, השררות, הכוחות, וכל שם, לא רק בעולם הזה, אלא גם בעולם הבא" (אלן ווייט, חמדת הדורות עמ' 636).

**שאלות לדיון**:

`"נִשְׁלַם" (יוחנן י"ט 30) ו"הוּא [...] קָם לִתְחִיָּה" (מתי כ"ח 6) הם שניים מהמשפטים המשמעותיים ביותר שנאמרו אי פעם. כיצד הם משלימים זה את זה בהיסטוריית הישועה? איזו תקווה טמונה במילים אלו עבורנו?`

`בהתחלה, ראשי הכהנים ביקשו משמר רומי מול קברו של ישוע כדי למנוע מתלמידיו לגנוב את גופתו. לאחר מכן, הם שילמו לחיילים כדי שיאמרו שהתלמידים אכן גנבו את הגופה. כיצד מגלה לנו סיפור זה את ממשות תחייתו של המשיח, ומדוע קבר ריק זה כה חשוב לנו כמאמינים בישוע המשיח?`