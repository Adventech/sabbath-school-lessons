---
title: 'נצחונו של המשיח על המוות'
date: 05/11/2022

---

### קראו את הפסוקים הבאים לקראת שיעור השבת השבועי
מתי 27:62-66; יוחנן 10:17,18; מתי 27:51-53; יוחנן 20:11-29; קורינתים א' 15:5-8.

> <p>פסוק לשינון</p>
> "כַּאֲשֶׁר רְאִיתִיו נָפַלְתִּי לְרַגְלָיו כַּמֵּת, וְהוּא שָׂם אֶת יַד יְמִינוֹ עָלַי וְאָמַר: "אַל תִּירָא. אֲנִי הָרִאשׁוֹן וְהָאַחֲרוֹן וְהַחַי. הָיִיתִי מֵת וְהִנֵּה חַי אֲנִי לְעוֹלְמֵי עוֹלָמִים, וְלִי מַפְתְּחוֹת שְׁאוֹל וָמָוֶת" (התגלות 1:17,18).

תחייתו של המשיח נמצאת בלב ליבה של אמונתנו. שאול השליח הבהיר זאת כשהוא כתב: "וְאִם אֵין הַמֵּתִים קָמִים לִתְחִיָּה, גַּם הַמָּשִׁיחַ לֹא קָם לִתְחִיָּה. וְאִם הַמָּשִׁיחַ לֹא קָם לִתְחִיָּה, לַשָּׁוְא אֱמוּנַתְכֶם וַעֲדַיִן שְׁרוּיִים אַתֶּם בַּחֲטָאֵיכֶם. וְאָז גַּם הָאֲנָשִׁים אֲשֶׁר מֵתוּ בִּהְיוֹתָם שַׁיָּכִים לַמָּשִׁיחַ - אֲבוּדִים הֵם" (קורינתים א' 15:16-18). השבוע נלמד יותר לעומק על פסוקים חשובים אלו.

ובכן, על אף הדגש החזק ששאול שם על מותו של המשיח - "הֶחְלַטְתִּי אָז שֶׁלֹּא לָדַעַת דָּבָר בְּקִרְבְּכֶם זוּלַת יֵשׁוּעַ הַמָּשִׁיחַ וְהוּא - צָלוּב" (קורינתים א' 2:2) - עובדה זו אינה מביאה אף תועלת ללא תחייתו של המשיח. עד כדי כך חיוניות תחייתו של ישוע לאמונתנו ולתכנית הישועה! אם כן, קשה להבין מדוע חשובות תחייתו של המשיח או תחייתנו עצמנו, אם - כפי שרבים טוענים - המתים כבר נהנים מחיי נצח מאושרים בשמים וכבר הלכו "הַבַּיְתָה אֶל הָאָדוֹן" (קורינתים ב' 5:8).

השבוע נלמד על תחייתו של המשיח ועל כל ההוכחות החותכות שהוא העניק לנו כדי שנאמין בו.

*למדו את השיעור השבועי לקראת שבת ה-12 בנובמבר.