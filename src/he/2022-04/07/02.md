---
title:  קבר חתום
date:  06/11/2022
---

לכאורה, משימתו של ישוע הסתיימה (ואף נכשלה) במותו על הצלב. השטן הצליח להסיט את יהודה להסגיר את המושיע (לוקס כ"ב 3,4; יוחנן י"ג 26,27) ואת ראשי הכהנים ואת זקני העם לבקש את מותו (מתי כ"ו 59, כ"ז 20). לאחר עצירתו של ישוע, "עֲזָבוּהוּ כָּל תַּלְמִידָיו וּבָרְחוּ" (מתי כ"ו 56) וכיפא התכחש לו שלוש פעמים (מתי כ"ו 69-75).

ישוע שכב בקבר חצוב בסלע, סגור וחתום באבן גדולה, שמור על ידי משמר רומי (מתי כ"ז 57-66) ותחת השגחתם של כוחות כאופן הבלתי נראים. "אם הדבר היה בידו, הוא [השטן] היה מחזיק במשיח סגור בקבר" - Ellen G. White, Manuscript Releases, vol. 12, p. 412.

בתחילת שירותו, המשיח ניבא לא רק לגבי מותו על הצלב, אלא גם לגבי תחייתו. ישוע השתמש בשפה האופיינית לחג הפסח, שלפיה חלק מן היום מצביע על יום שלם, ואמר ש"כְּמוֹ שֶׁהָיָה יוֹנָה בִּמְעֵי הַדָּג שְׁלֹשָׁה יָמִים וּשְׁלֹשָׁה לֵילוֹת, כָּךְ יִהְיֶה בֶּן־הָאָדָם בְּלֵב הָאֲדָמָה שְׁלוֹשָׁה יָמִים וּשְׁלוֹשָׁה לֵילוֹת" (מתי י"ב 40). בהזדמנויות אחרות, ישוע אף הדגיש שיומת, אך ביום השלישי יקום לתחייה (מתי ט"ז 21, י"ז 22,23, כ' 17-19). ראשי הכהנים היו מודעים לאמירות אלו, ולכן עשו כל שביכולתם כדי למנוע את תחייתו.

`קראו מתי כ"ז 62-66. כיצד שימשו למעשה פעולות אלו בשלב מאוחר יותר כהוכחות נוספות לתחייתו של ישוע מן המתים?`

`כל האמצעים השונים שננקטו כדי לנעול את ישוע בקבר ולמנוע את תחייתו רק העצימו את השפעת נצחונו על המוות ועל כוחות הרוע! יתרה מזו, אותם מנהיגים בטוח שמעו על הניסים שישוע חולל ואולי אף ראו חלק מהם. ועם זאת, האם באמת ראוי היה שיחשבו שמשמר חיילים ימנע ממנו לקום לתחייה?! בנוסף, מדוע להציב משמר מול קברו? כדי שהתלמידים לא יגנבו את גופתו ואחרי כן לטעון שהוא קם לתחייה?! אבל מה הם יעשו כשהעם ישאל אותם - היכן המשיח שקם לתחייה? האם הם פשוט ישיבו - תסמכו על המילה שלנו?! פעולותיהם של ראשי הכהנים רק מגלים כמה הם חששו מישוע, אפילו אחרי מותו! אולי, בתוך תוכם, הם אכן פחדו שהוא יקום לתחייה כפי שהבטיח!`