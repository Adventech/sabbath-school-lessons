---
title:  נקודות למחשבה
date:  30/09/2022
---

קראו: אלן ווייט, אבות האומה ונביאי ישראל, פרק א' - "מדוע התיר ה' את החטא?"; העימות הגדול, פרק כ"ט - "מקור הרוע".

"לא נותרה אף תקוות גאולה עבור אלה [השטן ומלאכיו] שהיו עדים ונהנו מזיו כבודו הבל יתואר של ה' וחזו בתפארתו - ובכל זאת, בנוכחות שכינתו, מרדו בו. לא נשארו אף ביטויים של כוחו הנשגב של אלוהים שהם לא חוו, שיוכלו לגעת בלבם של המורדם. אם הם היו מסוגלים למרוד בעצם נוכחותו של כבוד ה' הלא יתואר, לא נותר אף הקשר מיטיב יותר שבו יקבלו הוכחות משכנעות יותר. לא נותרו אף כוח ואף גובה או עומק של כבוד ה' האינסופי שיתגברו על הספקות מלאות הקנאה ועל מורת הרוח המרדנית שלהם. אשמתם ועונשם היו חייבים להיות ביחס ישיר לזכויות היתר הנשגבות שלהם בחצרות השמיים" (Ellen G. White, Confrontation, p. 21).

"מבראשית, אלוהים האב והמשיח ידעו על כפירתו העתידית של השטן, ועל החטא הקדמון שיתבצע דרך כוחו של אותו כופר להוליך שולל. אלוהים לא הגה את החטא ולא הועיד לו קיום משלו, אך הוא חזה מראש את קיומו, ולכן סיפק אמצעי לתיקון שעת חירום קשה זו. כה גדולה הייתה אהבתו לעולם, שהוא נשבע למסור את בנו יחידו «לְמַעַן לֹא יאֹבַד כָּל הַמַּאֲמִין בּוֹ, אֶלָּא יִנְחַל חַיֵּי עוֹלָם» (יוחנן ג' 16) (אלן ווייט, חמדת הדורות, 10).

**שאלות לדיון**:

`דנו בכיתה בשאלה האם אלוהים הוא האחראי האולטימטיבי למקורו ולקיומו של הרוע בעולמנו. כיצד ניתן להשיב להאשמה זו?`

`כיצד קרבן המשיח משתלב בהבנתנו באשר לסוגיית הרוע? מדוע הצלב ומה שאירע שם חייבים לשחק תפקיד מרכזי בהבנתנו לגבי מקור הרוע?`

`לאחר אלפי שנים רבים של חטא וסבל בעולמנו, השטן אמור להיות מודע לחלוטין להשלכות הטרגיות של מריו. מדוע הוא ממשיך בכל זאת במרד שלו נגד אלוהים?`

`במתי ה' 43-48, המשיח מציג את אהבתו ללא תנאים של אלוהים לבני האדם כמודל לאינטרקציות בינינו. כיצד אתם יכולים לשקף דפוס זה לעיתים קרובות יותר בקהילה ובקרב משפחתכם?`

`שמעון כיפא מזהיר אותנו ש"הַשָֹטָן מְשׁוֹטֵט כְּאַרְיֵה שׁוֹאֵג וּמְחַפֵּשׂ לוֹ לִטְרֹף מִישֶׁהוּ" (כיפא א' ה' 8). קראו גם אפסים ו' 10-20. כיצד אנו יכולים להתגבר על "נִכְלֵי הַשָֹטָן"?`