---
title:  כפיות טובה מסתורית
date:  27/09/2022
---

`קראו יחזקאל כ"ח 12-19. מה אנו לומדים מקטע זה על מקורו המסתורי של החטא?`

חלק ניכר מספר יחזקאל נכתב בשפה עשירה בסמלים אסכטולוגיים, המצביעים על אירועים באחרית הימים. בלא מעט מן המקרים, ישויות מיוחדות (כגון בני אדם, חיות או אפילו חפצים) ואירועים מקומיים מתארים מציאות קוסמית או היסטורית רחבה יותר. ביחזקאל כ"ח 1-10, ה' פונה למלך צור (עיר-נמל משגשגת בתקופה העתיקה) כאל מנהיג עשיר ויהיר שהיה רק "אדם", אך התיימר להיות אל ואף התיישב לדבריו על "כיסא האלוהים".

לאחר מכן, ביחזקאל כ"ח 12-19, מציאות היסטורית זו הופכת לאלגוריה המתארת את נפילתו המקורית של הילל בן שחר בחצרות השמיימיות. אם כן, מלך צור, שהיה רק יצור אנושי ששכן "בלב ים" (פס' 2,8) הופך על פי אלגוריה זו ל"מלאך משוח הפורש את כנפיו", השוכן "בעדן, בגן אלוהים" ו"בהר הקדוש של אלוהים" (פס' 13,14).

משפט המפתח בקטע זה נמצא בפסוק 15, שאומר: "מעשיך היו מושלמים מהיום שנבראת עד שנמצא בך החטא". ובכן, חשוב לשים לב לכך ששלמותו של הילל בן שחר טמנה בחובה גם את הפוטנציאל לעשות את הרע, משום שמעצם היותו ישות מוסרית הוא היה בעל רצון חופשי.

הילל בן שחר נברא כישות מושלמת - דבר הכולל את היכולת לבחור חופשית. ואולם, הוא בחר לפגוע בשלמות זו כשהוא השתמש לרעה ברצון החופשי שלו שהושחת בשל החשיבות העצמית המופרזת שהוא ייחס לעצמו.

ברגע שהוא הפסיק להרגיש שבע רצון מהאופן שבו אלוהים ברא אותו ומהכבוד שהוא הרעיף עליו, הילל בן שחר איבד את אסירות התודה שלו לאלוהים והחל לרצות לקבל יותר הכרה ממה שהוא היה ראוי. כיצד שינוי זה קרה במלאך כליל שלמות שחי ביקום מושלם – זוהי תעלומה, כפי שצויין קודם לכן. "החטא הינו דבר מסתורי ובלתי ניתן להסבר. לא הייתה שום סיבה לקיומו. החיפוש אחר הסברים לגביו שווה למתן סיבה לקיומו ובכך להצדקתו. החטא הופיע ביקום מושלם, דבר בלתי נסלח בעליל" -  Ellen G. White, The Truth About Angels, p. 30.

`בתסלוניקים ה' 18, שאול השליח אומר שעלינו להודות לאלוהים "עַל כָּל דָּבָר". כיצד יכולות מילים אלו לסייע לנו להתגבר על רגשות שליליים, כגון כפיות טובה או רחמים עצמיים, בייחוד בעתות משבר?`