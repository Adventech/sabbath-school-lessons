---
title: 'מרד ביקום מושלם'
date: 24/09/2022

---

### קראו את הפסוקים הבאים לקראת שיעור השבת השבועי
יוחנן א' 4:7-16; יחזקאל 28:12-19; ישעיהו 14:12-15; התגלות י"ב.

> <p>פסוק לשינון</p>
> "אֵיךְ נָפַלְתָּ מִשָּׁמַיִם הֵילֵל בֶּן-שָׁחַר, נִגְדַּעְתָּ לָאָרֶץ, חוֹלֵשׁ עַל-גּוֹיִם" (ישעיהו 14:12).

הוגי דעות רבים ניסו להסביר את מקור הרוע. חלקם הציעו שהרוע היה תמיד קיים, משום שלתפיסתם אנו יכולים להעריך את הטוב רק בניגוד לרע. אחרים סבורים שהעולם היה בתחילתו מושלם, אך לאחר מכן הרוע חדר לתוכו. לדוגמה, במיתולוגיה היוונית, הרוע התחיל ברגע שבו פנדורה פתחה תיבה אטומה, שממנה יצאו כל הרעות החולות (ועם זאת, מיתוס זה אינו מסביר את מקורם של אותם רעות שלכאורה היו חבויות בתיבה).

בניגוד לכך, הכתובים מלמדים אותנו שאלוהינו האוהב הוא כל יכול (דברי הימים א' 29:10,11) ומושלם (מתי 5:48).ובכן, כל מה שהוא עושה הוא מן הסתם גם כן מושלם (דברים 32:4) - כולל מעשה הבריאה. אם כן, כיצד הופיעו הרוע והחטא בעולם מושלם? לפי בראשית ג', נפילתם של אדם וחווה הביאה עלינו חטא, רוע ומוות. אך תשובה זו מעוררת תהייה אחרת. לפני הנפילה, הרוע היה כבר קיים ובא לידי ביטוי באמצעות הנחש שהוליך את חווה שולל (בראשית 3:1-5). על כן, עלינו לחזור אפילו לפני הנפילה בגן עדן כדי למצוא את מקור הרוע השולט בעולמנו ומאמלל את קיומנו.

*למדו את השיעור השבועי לקראת שבת ה-1 באוקטובר.