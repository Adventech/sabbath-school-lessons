---
title: 'הטבע האנושי'
date: 08/10/2022

---

### קראו את הפסוקים הבאים לקראת שיעור השבת השבועי
בראשית 1:24-27; 2:7,19; מתי 10:28; קהלת 12:1-7; מלכים א' 2:10, 22:40.

> <p>פסוק לשינון</p>
> "וַיִּיצֶר יְהוָה אֱלֹהִים אֶת-הָאָדָם עָפָר מִן-הָאֲדָמָה, וַיִּפַּח בְּאַפָּיו נִשְׁמַת חַיִּים, וַיְהִי הָאָדָם לְנֶפֶשׁ חַיָּה" (בראשית 2:7).

המתח שבין דבר אלוהים - "מוֹת תָּמוּת" (בראשית 2:17) לבין הבטחתו המזויפת של השטן - "לֹא-מוֹת תְּמֻתוּן!" (בראשית 3:4) לא הייתה מוגבלת רק לגן העדן, אלא הדהדה במרוצת כל ההיסטוריה האנושית. אנשים רבים מנסים למצוא הרמוניה בין דברי השטן לבין דבריו של אלוהים. עבורם, האזהרה "מוֹת תָּמוּת" כוונתה אך ורק לגוף הפיזי, בעוד שההבטחה "לֹא-מוֹת תְּמֻתוּן!" רומזת על נפש אלמותית. ואולם, טענה זו אינה מחזיקה מים.

האם ניתן ליצור הרמוניה בין דבר ה' לבין דבר השטן? האם קיימת נפש חסרת גשמיות ששורדת את המוות הפיזי? לא מעט אנשי רוח ואפילו מדענים ניסו במהלך הזמן לענות על שאלות אלו. אבל, כמאמינים המבססים את אמונתנו על הכתובים, עלינו להכיר בכך שרק האלוהים הכל-יכול, בוראנו, מכיר את האדם על בוריו (תהלים קל"ט). על כן, רק בדברו, בכתובים, אנו יכולים למצוא תשובות לשאלות מכריעות אלו. השבוע נלמד על האופן שבו התנ"ך מגדיר את הטבע האנושי ואת מצבם של היצורים האנושיים במוות.

*למדו את השיעור השבועי לקראת שבת ה-15 באוקטובר.