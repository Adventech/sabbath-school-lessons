---
title: 'נקודות למחשבה'
date: 14/10/2022

---

קראו: אלן ווייט, העימות הגדול, פרק ל"ג - "ההונאה הגדולה הראשונה".

אם עברתם פעם הרדמה כללית לפני ניתוח, אולי ניתן לומר שיש לכם מושג קלוש לגבי מצב המתים. אך אפילו במקרה זה של הרדמה כללית, המוח ממשיך לתפקד, בשונה מהמוות, שבו כל אזורי המוח חדלים לתפקד. בחוויית המוות, האדם עוצם את עיניו והדבר הראשון שיראה כשיפתח אותן הוא או ביאתו השנייה של ישוע, או חזרתו אחרי המילניום (התגלות 20:7-15). עד אז, כל המתים - צדיקים ורשעים כאחד - ישנים לתקופה קצרה ביותר מבחינתם, שתורגש על ידם כשבריר שנייה בלבד. עבורינו הנשארים בחיים, מותם של אלו מסביבנו נמשך בעינינו זמן רב. עבורנו המוות נראה ארוך, אך עבור המתים עצמם הוא נמשך רגעים ספורים בלבד.

"אילו היה זה נכון שנשמותיהם של כל בני האדם עולות היישר לשמיים ברגע הניתוק מן הגוף בשעת המוות, אזי מוטב היה לנו לשאוף למוות ולבחור במוות על פני החיים. אנשים רבים שהלכו שולל אחר אמונה זו, שמו קץ לחייהם. כשצרה, מצוקה, מבוכה ואכזבה מציפים אנשים כאלה, התאבדות נראית להם כצעד קל – לקפד את פתיל החיים ולנסוק אל האושר הנצחי בעולם הבא" (אלן ווייט, העימות הגדול, 410 ).

"בשום מקום בכתבי הקודש אין הצהרה שעל פיה הצדיקים בשעת מותם יקבלו את גמולם הטוב והרשעים כמותם יקבלו את עונשם בשעת המוות. אבות האומה ונביאי ה' לא השאירו שום הבטחות כאלה. כמותם גם המשיח ושליחיו לא נתנו אף רמז לכך. בכתבי הקודש נאמר מפורשות שהמתים אינם עולים היישר לגן העדן. הם מתוארים כמי שישנים עד לתחיית המתים" (אלן ווייט, העימות הגדול, 417,418 ).

**שאלות לדיון**:

`השבוע למדנו על טיבו ההוליסטי של האדם, תפיסה שלפיה הגוף והנפש יכולים להתקיים רק יחדיו, ולא בנפרד, דבר המאפשר לאדם להיות במצב תודעתי רק כישות טוטאלית ולא מפולגת. כיצד מסייעת לנו התובנה זו להבין טוב יותר את טיבו של המוות?`

`התיאוריה על אלמותיותה הטבעית של הנפש כבשה את העולם, דבר שיש לו אינספור השלכות. אם כן, מדוע המסר שלנו על מצב המתים כה חיוני? מדוע אנו נתקלים בהתנגדות כה רבה לתורה נפלאה זו, אפילו בקרב מאמינים רבים?`

`כיצד מגינה עלינו התובנה לגבי מצב המתים ממה שעלול "להופיע" מול עינינו? מדוע לא כדאי לנו להאמין תמיד למה שאנו רואים, במיוחד אם מה שאנו רואים, או נדמה לנו שרואים, הוא רוחו של קרוב משפחה שמת, כפי שאנשים מסוימים סיפרו שראו?`