---
title:  חוכמתו ודעתו של אלוהים
date:  01/03/2026
---

איוב שאל: ״וְהַחָכְמָה מֵאַיִן תִּמָּצֵא; וְאֵי זֶה מְקוֹם בִּינָה״ (איוב כ״ח:12). שאול עונה: החכמה נמצאת במשיח ״אֲשֶׁר צְפוּנִים בּוֹ כָּל אוֹצְרוֹת הַחָכְמָה וְהַדַּעַת״ (אל הקולוסים ב׳:3; והשוו גם הראשונה אל-הקורנתיים א׳:30).

אם יש לנו את המשיח יש לנו הכול. אפילו בטחון מלא בהבנה של מטרת החיים (אל הקולוסים ב׳:2). באמצעותו התגלה סוד אלוהים שהוא למעשה תוכנית הישועה השלמה.

קִראו אל הקולוסים ב׳:1–7. מהו היעד של שאול במכתבו הזה?

המילה היוונית paraklēthōsin משמעה: “יעודדו” או “יתחזקו” (אל הקולוסים ב׳:2). שאול לא רק רוצה לעזור לאנשים בקולוסה לזהות את תורות השקר אלא גם לחזק את אחדותם באהבת המשיח. צורת הפועל מרמזת על ביטחונו של שאול בכך שהאיגרת הזו תעשה את פעולתה. הוא אף משבח אותם על ״הַסֵּדֶר אֲשֶׁר בְּקִרְבְּכֶם וְאֶת אֵיתָנוּת אֱמוּנַתְכֶם בַּמָּשִׁיחַ״ (אל הקולוסים ב׳:5). המונח היווני taxis (שמתורגם כאן כ”סֵדֶר”) משמש בברית החדשה להתייחסות לסדרים כהונתיים, כמו סדר אהרון (לוקס א׳:8; אל העברים ז׳:11) וסדר מלכיצדק (אל העברים ה׳:6, 10; ו׳:20; ז׳:11, 17). אך כאן וגם באיגרת הראשונה אל-הקורנתיים י״ד:40, שאול מיישם אותו על סדר בתוך הקהילה.

לפעמים אנחנו נוטים לחשוב שסדר וארגון קהילתי הם רק עניין טכני, נטול משמעות רוחנית. אבל שאול דווקא מקפיד להגדיר כללים מדויקים לתפילה ולסדרי הלל (ראו למשל הראשונה אל-הקורנתיים י״א), ולבחירה ראויה של ראשי ומנהגי הקהילה (ראו הראשונה אל-טימותיאוס ג׳; אל-טיטוס א׳), כדי לשמור על הסדר.

באמצעות הסדר הזה נשמרת גם חוכמתו של אלוהים וגם תורת הכתובים. בזכות ההוראה הנכונה שקיבלו מתלמידיו של שאול השליח לקולוסים הייתה “עֲמִידוּת” באמונה. אמונה שאינה ניתנת לטלטול, כי היא מושתתת על בסיס מקראי מוצק ואם ידבקו בו, הם יישמרו מהטעויות שמפיצים מורי השקר.

`מה אתם חוויתם בחייכם הרוחניים בנוגע לצורך בסדר ובהתמדה?`