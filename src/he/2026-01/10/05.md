---
title:  צל או מציאות?
date:  04/03/2026
---

קִראו אל הקולוסים ב’:16–19. אילו מנהגים יהודיים-נוצריים מדגיש שאול כאן?

עד היום חוקרים לא מסכימים לגמרי מהם בדיוק העניינים ששאול מתמודד איתם בפסוקים האלה. אבל דבר אחד בטוח: האיגרת עצמה נותנת רמזים רבים לכך שמדובר בהשפעה מפלגת של מאמינים יהודים בתוך קהילה שרובה גויים (ראו אל הקולוסים ב’:13). כלומר, המאמינים היהודים דחפו לקיום דברים שאינם הכרחיים עבור שאר החברים בקהילה. ברור מהפסוק אל הקולוסים ב’:16 שהוא מתייחס למספר מנהגים יהודיים שעדיין נשמרו על ידי חלק מהיהודים שקיבלו את ישוע. אבל גם הפסוקים שלאחר מכן (ב’:18) משתלבים באותו הקשר. ישוע בעצמו מתח ביקורת על התנהלות מתנשאת המתחזה לענווה אצל מנהיגים דתיים (ראו לדוגמה מתי ו’:1, 5, 7, 16). מהמגילות שנמצאו בקומראן אנו לומדים כי המלאכים תפסו מקום מרכזי בתפיסות הלל מסוימות של קהילות יהודיות. כך שהבעיות ששאול מתמודד איתן בקולוסה דומות ככל הנראה לבעיות שפגש בקהילות אחרות. מאחר שאל הקולוסים ב’:16 הוא פסוק שנוטים להבין אותו לא נכון, חשוב לבחון אותו לעומק.

שימו לב לנקודות הבאות:

- השימוש במילה “לָכֵן” (או “על כן”) רומז שזהו סיכום או מסקנה ממה שנאמר קודם לכן. בפסוקים הקודמים (אל הקולוסים ב’:11–15), נדחתה הצורך בברית מילה פיזית, כי מה שחשוב באמת זה שינוי הלב.
- הביטוי “מאכל וּמַשְׁקֶה” מתייחס להקרבת האוכל והמשקה שהיו מובאים למקדש כחלק מההלל.
- הרצף ” עַל־דְּבַר מוֹעֵד, רֹאשׁ חֹדֶשׁ אוֹ שַׁבָּת” (אל הקולוסים ב’:16) מזכיר את הושע ב’:11, שם מדובר בימים טקסיים, כולל שבתות טקסיות (ראו לדוגמה ויקרא כ”ג:11, 24, 32).

הנקודה המרכזית לפירוש הפסוק היא ההסבר ששאול נותן בעצמו:

”אֲשֶׁר הֵם צֵל הַדְּבָרִים הָעֲתִידִים לָבוֹא, אֲבָל הַגּוּף הוּא שֶׁל הַמָּשִׁיח”(אל הקולוסים ב’:17). כמו הקורבנות, גם הימים הטקסיים הללו הצביעו קדימה אל המשיח (ראו הראשונה אל-הקורנתיים ה’:7; ט”ו:23).

לעומת זאת, שבת היום השביעי שונה לגמרי: היא ניתנה עוד בגן עדן, לפני החטא והרבה לפני שקמו קורבנות או חוקים טקסיים במשכן. לכן, היא לא נחשבת כ”צל” שצריך להיעלם אחרי הצלב.

`למרות ששבת היום השביעי אינה הנושא כאן, כיצד אפשר ליישם את עצתו של שאול שלא לשפוט אחרים? וגם בעניינים אחרים בחיים הרוחניים?`