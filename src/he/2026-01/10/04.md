---
title: 'ממוסמר על הצלב'
date: 03/03/2026

---

קִראו אל הקולוסים 2:11–15. באילו נושאים נראה ששאול מתמודד כאן?

כמה פעמים ראינו את הפסוקים האלה, במיוחד אל הקולוסים 2:14, מנוצלים שלא כהלכה כטיעון נגד שמירת השבת ביום השביעי? כדי להבין את הפסוקים האלו, הוצעו בקרב מאמינים אדוונטיסטים שתי פרשנויות עיקריות:

1.	ה”כתב היד” שממוסמר על הצלב הוא רשימת החטאים והעבירות שהועמדו “נגדנו” בדומה לכתובת שפילטוס תלה מעל ישוע בעת הצליבה (מתי 27:37; יוחנן 19:19–20).
2.	לחילופין, הכוונה היא לחוק הטקסי שנכתב על ידי משה אותו החוק שנמסר ונשמר בצד ארון הברית (ראו דברים 31:24–26) וזה מה שהיה ממוסמר על הצלב.

כשמסתכלים על הפסוק בתוך הקשר רחב יותר ברור שמדובר בחוק הטקסי. שאול מתייחס גם ל ”בּוֹ גַּם נִמַּלְתֶּם מִילָה שֶׁאֵינָהּ מַעֲשֵׂה יָדַיִם”  (אל הקולוסים 2:11), כלומר ב”מילת הלב” (אל הרומיים 2:28–29; השוו דברים 30:16). זו ניגוד ברור למילה הבשרית, שהייתה אחת מהמצוות המרכזיות של החוק הטקסי (ויקרא 12:3; שמות 12:48).

לאחר מכן, שאול קושר את השינוי הפנימי הזה עם ”בְּהַפְשָׁטַת הַגּוּף הַבְּשָׂרִי” ועם טבילה באמונה, טבילה שמבטאת הזדהות עם מותו ותחייתו של המשיח (אל הקולוסים 2:11–12). חוויית ההמרה הזו מתוארת כמעבר ממוות ” מֵתִים בְּפִשְׁעֵיכֶם” אל חיים עם המשיח, אשר ”סָלַח לָנוּ עַל כָּל פְּשָׁעֵינוּ” (אל הקולוסים 2:13). המילה ”הַחוֹב” או ”חֻקִּים” (אל הקולוסים 2:14) מתייחסת לצווים משפטיים ,בין אם אזרחיים (לוקס 2:1; מעשי השליחים 17:7) ובין אם דתיים (מעשי השליחים 16:4). האזכור היחיד הנוסף של מילה זו בכתבי שאול מופיע באל האפסיים 2:14–15, שם הכוונה היא לחוק הטקסי, שהיווה חומה מפרידה בין יהודים לגויים. מכיוון ששאול כבר התייחס כאן לסליחת חטאים ולשינוי הפנימי שמסומל בטבילה, לא סביר שהוא חוזר כעת לנושא הזה באיזו מטפורה ייחודית שאינה מופיעה במקרא.

כנראה ששאול מבקש להדגיש רעיון דומה למה שכתב באיגרת אל האפסיים: שמאמינים גויים, כמו אלה שבקולוסה, אינם מחויבים לשמור את החוק הטקסי, כולל ברית המילה, וגם לא את חוקי הטהרה המלווים אותו (ראו השוואה במעשי השליחים 10:28, 34–35). ברור לגמרי ששאול לא מדבר כאן על עשרת הדיברות. הרי במקום אחר הוא מגדיר חטא כעבירה על עשרת הדיברות (אל הרומיים 7:7).