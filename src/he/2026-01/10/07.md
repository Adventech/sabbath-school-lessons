---
title:  'לקריאה נוספת:'
date:  06/03/2026
---

״כשם שבימי השליחים היו אנשים שניסו לערער את האמונה בכתבי הקודש באמצעות מסורות ופילוסופיות, כך כיום, אויב הצדקה מבקש להוליך שולל את הנשמות באמצעות השקפות פילוסופיות נעימות לאוזן, כגון ביקורת היסטורית מתקדמת, תאוריית האבולוציה, ספיריטואליזם ותיאוסופיה, ולהסיט אותן לדרכים אסורות….בעבור אנשים רבים מהווים כתבי הקודש מנורה ללא שמן, שכן הם הפנו את ליבם ושכלם לתיאוריות המבוססות על השערות שמולידות אי הבנה ובלבול. פועלה של הביקורת ההיסטורית המתקדמת, העוסקת בניתוח, העלאת השערות ושיחזור טקסטים, מצמית את האמונה בכתבי הקודש כהתגלות אלוהית. הוא גוזל מדבר ה' את כוחו לשלוט, לרומם ולעורר השראה בחייהם של בני האדם. תורת הספיריטואליזם מלמדת רבבות בני אדם להאמין כי התאווה היא החוק העליון ביותר, הפקרות היא חירות, וכי האדם אמור למסור דין וחשבון רק לעצמו…..תלמיד המשיח יתקל "בְתַעְתּוּעֵי הֶבֶל," שמפניהם הזהיר השליח את המאמינים הקולוסיים. הוא ישמע פרשנויות ספיריטואליסטיות על כתבי הקודש, אך אל לו לקבלן. עליו להשמיע מפורשות את האמיתות הנצחיות של כתבי הקודש, ולאששן. בעודו ממקד את מבטו במשיח עליו להתקדם בהתמדה בדרך שהותוותה לתלמידי המשיח, ולדחות על הסף כל רעיון שאינו עולה בקנה אחד עם תורתו. האמת האלוהית חייבת להיות מושא הגותו והתעמקותו. עליו לראות בכתבי הקודש את קולו של אלוהים המדבר אליו ישירות. רק כך ימצא את החוכמה האלוהית.״ — אלן ג’י. וויט, מעשי השליחים, עמ' 300.

**שאלות לדיון**:

`מה המשמעות של הפסוק: ״ הֵן בַּמָּשִׁיחַ, בְּגוּפוֹ, שׁוֹכֵן כָּל מְלוֹא הָאֱלֹהוּת״ ושהוא ״ רֹאשׁ כָּל רָשׁוּת וְשִׁלְטוֹן״ (אל הקולוסים ב’:9–10)? (ראו גם יוחנן א’:1; אל העברים א’:3; הראשונה לפטרוס ג’:22)`

`כולנו שמענו כנראה את אל הקולוסים ב’:14–16 משמש כטיעון נגד השבת ביום השביעי. מעבר לנקודות שעלו בשיעור השבוע, אילו בעיות נוספות יש בשימוש בפסוקים האלה כדי לטעון שכבר אין צורך לשמור את הדיבר הרביעי?`

`כיצד אתם מתמודדים עם מי שמתעקש שחייבים לקיים גם את חוקי התורה הטקסיים? גם אם ייתכן שיש ערך רוחני או עיוני בשמירתם, אילו בעיות עלולות לצוץ אם טוענים שחובה לשמור אותם?`

`אלן ג’י. וויט כתבה שעלינו לראות בתנ״ך “את קולו של אלוהים הפונה אלינו ישירות”. מדוע עלינו להישמר בזהירות מכל גורם, אדם או רעיון, שמנסה להחליש את אמונתנו בסמכות ובהשראה של כל הכתובים, גם החלקים שייתכן שמאתגרים אותנו או יוצרים תחושת אי נוחות?`