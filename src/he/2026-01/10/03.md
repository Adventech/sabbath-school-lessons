---
title:  נטועים וצומחים בישוע
date:  02/03/2026
---

המסר המרכזי של איגרת הקולוסים הוא אחד העקרונות הבהירים ביותר לחיים באמונה: ”לָכֵן כְּשֵׁם שֶׁקִּבַּלְתֶם אֶת הַמָּשִׁיחַ יֵשׁוּעַ, הָאָדוֹן, כֵּן הִתְהַלְּכוּ בּוֹ” (אל הקולוסים ב’:6). אנו מקבלים את הישועה כאשר אנחנו מקבלים אדם, לא רק גוף של תורות.

אבל לקבל את ישוע זה גם לקבל את כל תורתו, כפי שנמסרה לנו דרך השליחים והנביאים שבכתבי הקודש (ראו אל האפסיים ב’:20). יותר מכל דבר אחר, קבלה אמיתית של המשיח משמעה מוות לעצמי מסירה מוחלטת של ה”אני” אל המשיח החי. הדבר נכון גם לגבי הקשר בין המשיח לבין הכתובים: המשיח החי (הדבר החי) לא ניתן להפרדה מהדבר הכתוב (כתבי הקודש) שני צדדים של אותה מטבע.

למעשה, רק דרך הכתובים אנו יכולים להכיר את ישוע באמת. לכן, כשאנחנו “מתהלכים בו”, כלומר חיים בו הכוונה היא שאנחנו נותנים לדברו ולרוחו להנחות את כל החלטותינו ואת אורח חיינו. באל הקולוסים ב’:7, שאול משתמש במטפורה תנ”כית מוכרת המדמה את המאמינים לצמחים. אנחנו נטועים במשיח כאשר אנחנו מקבלים אותו כמושיע ומסדרים את חיינו לפי דברו. כך אנחנו הופכים להיות ” מְבֻסָּסִים בָּאֱמוּנָה”.

כיצד הקטעים הבאים מאירים את הדימוי הצמחי כמטאפורה למאמינים? (ראו ישעיהו ס”א:3; מתי ג’:10; לוקס ח’:11–15; הראשונה אל-הקורנתיים ג’:6)

שאול מתאר באופן ברור את שתי הדרכים הפתוחות בפני המאמינים:

- האפשרות הראשונה: להישאר ” מַטַּע יְהוָה” (ישעיהו ס”א:3), ולהיות מושלמים במשיח על ידי אחיזה בו ובדברו.
- האפשרות השנייה: כמו צמח מלאכותי שנראה אמיתי אך אין בו חיים.

כשאנחנו מקבלים תורות מסורתיות ופילוסופיות אנושיות אנחנו הופכים לשבויים (אל הקולוסים ב’:8). ישוע שחרר אותנו אבל אפשר לחזור ולהיכנס לעול של עבדות (אל הגלטיים ה’:1; והשוו מעשי השליחים ט”ו:10).

במילים אחרות: לקבל תורות לא־מקראיות משמעו לדחות את המשיח עצמו, כי מי שנשבה על ידי תורת שקר, לצערנו, מאמץ בשורה אחרת ומציב סמכות אנושית מעל סמכות הכתובים (ראו אל הגלטיים א’:6–9). זו הייתה סכנה בימי הקהילה הראשונה ונותרה כך עד היום.

`מהי החוויה האישית שלכם עם משמעות המילים “למות לעצמי כדי לקבל את המשיח”? ולמה זו חייבת להיות פעולה מתחדשת יומיומית?`