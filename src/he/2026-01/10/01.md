---
title:  שלמים בישוע המשיח
date:  28/02/2026
---

### קראו לקראת הלימוד השבועי
אל הקולוסים ב׳; אל העברים ז׳:11; ישעיהו ס״א:3; הראשונה אל-הקורנתיים ג׳:6; דברים ל״א:24–26; אל הרומיים ב׳:28–29; אל הרומיים ז׳:7.

> <p>פסוק לשינון</p>
> ״לָכֵן אִישׁ אַל יַחֲרֹץ עֲלֵיכֶם מִשְׁפָּט עַל־דְּבַר מַאֲכָל וּמַשְׁקֶה אוֹ עַל־דְּבַר מוֹעֵד, רֹאשׁ חֹדֶשׁ אוֹ שַׁבָּת,  אֲשֶׁר הֵם צֵל הַדְּבָרִים הָעֲתִידִים לָבוֹא, אֲבָל הַגּוּף הוּא שֶׁל הַמָּשִׁיחַ״ (אל הקולוסים ב׳:16–17).

האם אי פעם שאלו אותכם למה אתם שומרים את יום השבת? ואולי אפילו השתמשו בפסוק לשינון של השבוע כהוכחה נגד שמירת השבת? אבל הפסוק הזה בכלל לא נכתב על דבר מצוות השבת הרביעית, אלא כתגובה לשגיאות שהופצו על ידי מורי שקר בקהילה. מה היו אותן שגיאות?

קודם כול, השגיאות מתוארות כ”פִּילוֹסוֹפְיָה”, “מַסֹּרֶת הָאֲנָשִׁים”, “עִקּוֹת הָעוֹלָם הַזֶּה” — ולא כפי המשיח (אל הקולוסים ב׳:8). הן כללו גם עיסוק במילה (ברית מילה) ושמירה של מועדים יהודיים (אל הקולוסים ב׳:11, 16), יחד עם תקנות טהרה יהודיות וחוקים הקשורים לאוכל (אל הקולוסים ב׳:16, 21).

השגיאות גם כללו פולחן של מלאכים או ניסיון לחקות את עבודת המלאכים (אל הקולוסים ב׳:18). ולבסוף, הן נשענו על “מִצְווֹת וּתְרוּיוֹת אֲנָשִׁים” ואולי גם כללו מנהגים נזירים (אל הקולוסים ב׳:22–23).

אין ספק שאותם מורים היו דתיים וכנים, אבל הם טעו לגבי הבשורה ובשבוע הזה נבין למה. ונגלה גם מדוע לפסוק לשינון של השבוע אין שום קשר לשאלת שמירת השבת ביום השביעי.

לימדו את שיעור השבוע כהכנה לשבת, 7 במרץ.