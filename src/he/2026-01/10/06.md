---
title: 'מצוות בני אדם'
date: 05/03/2026

---

קִראו אל הקולוסים 2:20–23. כיצד אתם מבינים את דברי ההזהרה של שאול לאור שאר הנושאים שהוזכרו בפרק הזה?

כמו באיגרתו אל הגלטיים, גם כאן מתאר שאול את העיסוק בטקסים היהודיים כ”עִקְּרֵי הָעוֹלָם” (אל הקולוסים 2:8, 20; השוו אל הגלטיים 4:3, 9). במילים אחרות, כשם שהמקדש הארצי היה קשור לארץ כך גם הטקסים האלה. אך אזרחותנו היא בשמים. אין צורך להיות כבולים לחוק הטקסי מפני שהוא היה רק צל שהצביע על המציאות שאנחנו כבר חווים כעת במשיח. כלומר: גם אם הצווים הללו ניתנו במקור על ידי אלוהים, משסיימו את תפקידם, הם כבר לא נחוצים.

כל החוקים האלה בוטלו במזבח המשיח, כפי שמרמז הקרע העל־טבעי בפרוכת המקדש (מתי 27:51; השוו דניאל 9:27). ולכן, מאמינים (כולל יהודים שהאמינו בישוע) אינם כפופים עוד לתקנות האלה. למעשה, אם מישהו בוחר לחזור אליהן, הוא מזדהה עם העולם הזה, שהוא בר־חלוף במקום עם העולם החדש שהובטח לנו במשיח.

הרי אנחנו מצפים ”לְשָׁמַיִם חֲדָשִׁים וּלְאֶרֶץ חֲדָשָׁה אֲשֶׁר צֶדֶק יִשְׁכֹּן בָּם” (השנייה לפטרוס 3:13) ולא רק לשיפוץ של העולם הישן הזה. מעבר לכך, הפרושים והסופרים הוסיפו דרישות אנושיות רבות מעל חוקי משה (ראו מרקוס 7:1–13). ולכן, המשך שמירת הטקסים התנ”כיים, שכבר קיבלו את מילויים במשיח, לא נחשב עוד לדרישה אלוהית, אלא למטלה אנושית בלבד.

למעשה, נראה שהם הפכו לנטל על האמונה במקום למשהו שמעמיק אותה. קל מאוד להתחיל לראות את המנהגים האלה לא רק כדרך להיות “יותר רוחני” ממי שלא שומר אותם (שזה גרוע בפני עצמו), אלא אפילו בצורה עדינה כמשהו שמביא זכות לישועה. וזו מלכודת שאסור לנו ליפול בה. במהלך ההיסטוריה של הקהילה, גם מומחים לכתבי הקודש נפלו בפיתוי לקבוע הכרזות דתיות, תוך שהם עוקפים את תפקיד רוח הקודש להנחות את המאמין להבין את הכתוב. אבל המשיח עצמו הוא המעיין שממנו נובעת האמת של הכתובים, כפי שלימדו שאול ושאר כותבי התנ”ך והברית החדשה.

`איך נוכל לוודא שאנחנו באמת מבינים שהבסיס היחיד לישועתנו הוא מה שישוע עשה עבורנו? מחוץ לנו, במקומנו, ולא משנה מה הוא פועל בנו?`