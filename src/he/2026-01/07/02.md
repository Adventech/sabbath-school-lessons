---
title:  דמויות למופת ולחיקוי
date:  08/02/2026
---

כולנו, בשלב כזה או אחר, מצאנו דמויות שאנחנו מעריצים ורוצים ללכת בעקבותיהן. אצל ילדים, במיוחד, חשוב שתהיינה להם דמויות מופת חיוביות ובאופן אידיאלי, אלה יהיו ההורים שלהם. כשהם מתבגרים, הם עשויים למצוא השראה גם באנשים אחרים: מנוטרים בתחום הקריירה, או אפילו בדמויות מתוך ביוגרפיות שקראו. הם יכולים גם ללמוד מדמויות מקראיות שהתמודדו עם אתגרים ולהשוות את סיפורן לחייהם האישיים.

למרבה הצער, במדיה של ימינו לא חסרים מודלים שליליים. אנחנו מופגזים בכתבות “קליקבייט” על שערוריות ובעיות בחייהם של מפורסמים. גם הקוראים של שאול בפילפי, אף שלא נחשפו לאינטרנט, עמדו בפני אתגרים דומים. העולם שבו חי שאול היה מושחת, לא מוסרי ורע, בדיוק כמו העולם שלנו. תמיד היה ותמיד יהיה (לפחות עד הקץ) די והותר רוע בעולם. והשאלה עבורנו היא: איך נגיב לזה?

קִראו אל הפיליפים ג’:17–19. איך מתוארים פסוקים אלו דמויות מופת חיוביות ושליליות? אילו מפתחות ניתנים כאן כדי להבחין ביניהן?

חשוב לא לפספס את האהבה של שאול כלפי מי שאינו מסכים איתו, הוא בוכה עליהם! שימו לב שהוא אינו מכנה אותם “אויביו”, אלא “אויבי מזבח המשיח” (אל הפיליפים ג’:18). שאול הבין שמדובר כאן בסוגיות עמוקות הרבה יותר, השאלה היא איך מזבח המשיח שובר חומות ומציב את כולנו על אותו מישור: חוטאים שזקוקים לגואל (ראו אל האפסיים ב’:11–14). אסור גם להתעלם מההדגשה של שאול: לכוונו את תשומת הלב לדוגמאות החיוביות, לא השליליות. התבוננו היטב באלה שאורח חייהם דומה לשלו.

מעניין לראות ששאול משתמש בשפה דומה גם באזהרה שכתב לקהילה ברומא: ״ַאֲנִי מַזְהִיר אֶתְכֶם אַחַי לָשׂוּם פְּנֵיכֶם בִּמְשַׁלְּחֵי מְדָנִים וּמִכְשׁוֹלִים שֶׁלּא כַלֶּקַח אֲשֶׁר לְמַדְתֶּם וְסוּרוּ מֵהֶם״ (אל הרומיים ט״ז:17).

המתעים ברומא מתוארים כאנשים ״כָּאֵלֶּה אֵינָם עֹבְדִים אֶת־אֲדֹנֵינוּ יֵשׁוּעַ הַמָּשִׁיחַ כִּי אִם־אֶת־כְּרֵשָׂם״ (אל הרומיים ט״ז:18).

`בוודאי, ישוע הוא הדוגמה המושלמת היחידה. אבל קיימים גם אנשים נוספים ,שגם אם לא מושלמים,  מהווים דמויות מופת חיוביות בתחומים מסוימים. ובמקביל, שווה לשאול גם: איזו דוגמה את/ם מהווים עבור אחרים?`