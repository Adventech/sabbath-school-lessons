---
title:  הרהרו בדברים האלה…
date:  11/02/2026
---

השָׁלוֹם ש״נַּעֲלֶה עַל־כָּל־שֵׂכֶל״ גם ״ יִנְצֹר אֶת־לְבַבְכֶם וְאֶת־מַחְשְׁבוֹתֵיכֶם בַּמָּשִׁיחַ יֵשׁוּעַ״ (אל הפיליפים ד׳:7).

החיים הפנימיים שלנו זקוקים להגנה. מעניין שפסוק זה משתמש בדימוי צבאי כדי לתאר את פעולת שלום אלוהים. הפועל היווני phroureō מתאר גדוד חיילים המגן על עיר מפני פלישה (ראו השנייה אל-הקורנתיים י״א:32; השוו מעשי השליחים ט׳:24). היבט נוסף וחשוב מאוד של שלום פנימי, הוא לחיות בהרמוניה עם רצון אלוהים: “שָׁלוֹם רָב לְאוֹהֲבֵי תוֹרָתֶךָ, וְאֵין לָמוֹ מִכְשׁוֹל” (תהילים קי״ט:165).

קִראו אל הפיליפים ד׳:8–9. אילו פעולות ספציפיות מודגשות בפסוקים אלה?

שאול פותח את אל הפיליפים ד׳:8–9 במילים ״סוֹף דָּבָר״״ ומציג רשימה של שש מידות טובות, שאחריה סיכום קצר ועידוד לנהוג על פי הדוגמה האישית שלו. הקריאה הזו משתלבת היטב בתרבות היוונית-רומית של פילפי, שבה הושם דגש כפול על מידות טובות ודוגמה אישית. אך מעניין לראות שהמוקד כאן הוא על מידות מקראיות, ולא על ארבעת המידות היווניות הקלאסיות (תבונה, צדק, מתינות ואומץ לב), שאינן מוזכרות כלל.

1.	אֱמֶת: ולא במקרה זו הראשונה ברשימה. זוהי מידה מרכזית בברית החדשה, כפי שאפשר לראות בדבריו של ישוע (“אָמֵן אֲנִי אוֹמֵר לָכֶם…”) ובפסוקים רבים (ראו לדוגמה מעשי השליחים כ״ו:25; אל הרומיים א׳:18; הראשונה אל-הקורנתיים י״ג:6; השנייה אל-הקורנתיים ד׳:2; אל האפסיים ד׳:15; הראשונה אל-טימותיאוס ג׳:15; יעקב א׳:18; הראשונה לפטרוס א׳:22; הראשונה ליוחנן ב׳:21).
2.	נִכְבָּדוּת: המילה היוונית מתייחסת למידה אישית מכובדת. מופיעה גם בראשונה אל-טימותיאוס ג׳:8, 11 ובאל טיטוס ב׳:2, שם מתורגמת כ”יראי שמיים”.
3.	צֶדֶק: מידה זו מוגדרת על פי אופיו הצדיק של אלוהים. (ראו למשל אל הפיליפים א׳:7).
4.	טָהֳרָה: מחשבות ומעשים הנובעים מהצדקה שהאדם מקבל מאלוהים באמונה (ראו הראשונה ליוחנן ג׳:3).
5.	נָעִימוּת:  יופי אסתטי, המשתקף בפלאי הבריאה האלוהית.
6.	נֶהְדָּרוּת: —“טוּב לֵב, חֵן וְחֶסֶד” ((AMPC.

שאול מוסיף שתי הסתייגויות, כדי שלא תיוחס לאף אחת מהמידות הללו משמעות פגאנית: ״אֲשֶׁר הוּא אֱמֶת וְנִכְבָּד וְיָשָׁר וְטָהוֹר וְנָעִים וַאֲשֶׁר שָׁמְעוֹ טוֹב כָּל־מַעֲשֵׂה צֶדֶק כָּל־מַעֲשֵׂה שֶׁבַח עַל־אֵלֶּה תָּשִׂימוּ לְבַבְכֶם״ (אל הפיליפים ד׳:8).

ואז, כדי להסיר כל ספק או פרשנות שגויה, שאול קורא לנו ליישם בפועל את מה שלמדנו, קיבלנו, שמענו וראינו ממנו באופן אישי (אל הפיליפים ד׳:9).