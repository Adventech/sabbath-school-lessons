---
title:  ״עמדו איתנים באדון״
date:  09/02/2026
---

קִראו אל הפיליפים ג’:20–21. כיצד מתאר שאול באופן חי ומוחשי את משמעותה של “אזרחות שמימית”? בניגוד ל”אויבי מזבח המשיח”, שמכוונים את דעתם לדברים ארציים ואינם עובדים אל אחר אלא את בטנם (אל הפיליפים ג’:19) האזרחות של המאמינים היא בשמים, והריבון שלנו הוא ישוע המשיח בכבודו ובעצמו. כדי להדגיש את הנקודה הזו, שאול מזכיר את הצורך בכך ש״ אֶת־גּוּפֵנוּ הַשָּׁפֵל״ (אל הפיליפים ג’:21), הכפוף למחלה, התבלות ומוות, יתחלף ו״ לִהְיֹתוֹ דוֹמֶה לְגוּף כְּבוֹדוֹ״ של המשיח כפי שקם בתחייה.

**כיצד מתארים הקטעים הבאים את מצב התהילה שיתגלה בנו?**

`איוב י״ט:25–27`

`לוקס כ״ד:39`

`הראשונה אל-הקורנתיים ט״ו:42–44`

`הראשונה אל-הקורנתיים ט״ו:50–54`

`אל הקולוסים ג’:4`

בסופו של דבר, באמצעות ישוע, “הָאֹיֵב הָאַחֲרוֹן”, המוות יובס ויושמד (הראשונה אל-הקורנתיים ט״ו:26). וזו התקווה הגדולה ביותר שלנו: ההבטחה העליונה שניתנה לנו בישוע. לא רק סיומו של המוות, אלא גוף חדש לגמרי, ואפילו גוף מפואר. בספר שעוסק בדרכים “למצוא ישועה” ללא אלוהים, ובו נטען, בטענה שטחית, שהתגברות על פחד המוות היא הישועה, כותב המחבר לוק פרי (אתיאיסט מוצהר) את הדברים הבאים:

״הנצרות מאפשרת לנו לא רק להתעלות מעל הפחד של מוות, אבל גם לנצח את המוות עצמו. ועל ידי כך במונחים של זהות אינדיבידואלית, במקום אנונימיות או הפשטה לכן, נראה שהיא הגרסה היחידה שמציעה ניצחון ממשי ומוחלט של חיי נצח אישיים, על המצב האנושי בן התמותה״.

, ניו יורק: הארפרקולינס,2011, גרסת קינדל) עמ' 90. A Brief History of Thought, - לוק פרי

זו איננה הודאה קטנה כשמדובר באתיאיסט. ולכן, עבור שאול השליח אזרחותנו השמיימית כוללת גם את ההבטחה לתחייה מן המתים, ולחיי נצח במציאות חדשה ושונה בתכלית, שאיננו יכולים אפילו לדמיין עכשיו.

`למה ההבטחה לחיי נצח חשובה כל כך לכל מה שאנחנו מאמינים בו? ומה כבר יכול העולם הזה להציע שיהיה שווה לוותר בגללו על מה שישוע המשיח מציע לנו?`