---
title:  הדרך לשביעות רצון
date:  12/02/2026
---

קִראו אל הפיליפים ד׳:10–13, 19. אילו מפתחות מציג שאול לחיים מלאי שביעות רצון ואושר?

כאשר פוקדות אותנו נסיבות קיצון כמו רעב, מחלה, פציעה או אובדן, אנחנו מתחילים להרהר במה שבאמת חשוב, ולזכור את הברכות שלרוב אנחנו מקבלים כמובנות מאליהן.

דווקא כשאנו ״נמצאים בשפל״ או ״חסרי כל״ או כש״כמעט שאין לנו כלום״ (אל הפיליפים ד׳:12), שם האמונה מתרוממת למקום של כבוד. לעומת זאת, כשאנחנו ״חיים בשפע״ עלינו לזכור תמיד שהשפע הזה עלול להיעלם ברגע (ראו משלי כ״ג:5). כפי שמזכירים לנו גם איוב וגם שאול השליח, באנו לעולם עירומים, ונעזוב אותו כך (איוב א׳:21; ראשונה אל-טימותיאוס ו׳:7).

הנה כמה הבטחות מקראיות שכדאי לזכור:

- תהילים כ״ג:1 — ״ יְהוָה רֹעִי, לֹא אֶחְסָר״ ( יש לי כל מה שאני צריך).
- מתי ו׳:32 — ״ יֹדֵעַ אֲבִיכֶם אֲשֶׁר בַּשָׁמַיִם כִּי צְרִיכִים אַתֶּם לְכָל־אֵלֶּה״
- הראשונה לפטרוס ה׳:7 — ״ הַשְׁלִיכוּ עָלָיו כָּל־יְהָבְכֶם כִּי הוּא יִדְאַג לָכֶם״
- אל הפיליפים ד׳:19 — ״אלֹהַי הוּא יְמַלֵּא אֶת־כָּל־צָרְכְּכֶם כְּעשֶׁר כְּבוֹדוֹ בַּמָּשִׁיחַ יֵשׁוּעַ״

וההבטחה הנפלאה מכולן:״ אֶת־כֹּל אוּכַל בְּעֶזְרַת הַמָּשִׁיחַ הַנּוֹתֵן לִי כֹּחַ״  (אל הפיליפים ד׳:13).

יתכן ואף אחד מאיתנו אינו מסוגל להבין לגמרי מה כולל ה”כֹּל” הזה. בוודאי כמו בכל בקשה לעזרה וכוח מאלוהים יש לבקש לפי רצונו. אבל פעמים רבות אנחנו אפילו לא מבקשים דברים שאנחנו יודעים שהם כן לפי רצונו!

לכן יעקב ד׳:2 אומר:״אֵין לָכֶם מִפְּנֵי שֶׁלּא־שְׁאֶלְתֶּם״

הנה כמה דברים שאנחנו יכולים לבקש בוודאות, כי הם בהרמוניה עם רצון אלוהים:

- ישועת אהובינו או חברים (ראשונה אל-טימותיאוס ב׳:3–4)
- אומץ לשתף את אמונתנו (חזון יוחנן כ״ב:17)
- סליחה כשאנחנו מודים ומפסיקים לחזור בחטא (הראשונה ליוחנן א׳:9)
- כוח לשמור את מצוות אלוהים (אל העברים י״ג:20–21)
- אהבה כלפי מי ששונא אותנו או פוגע בנו (מתי ה׳:44)
- חוכמה להתמודדות עם מצבים מורכבים (יעקב א׳:5)
- הבנה עמוקה של האמת שבדבר אלוהים (יוחנן ח׳:32)

`איך אתם מתמודדים עם בקשות שהתפללת עבורן ועדיין לא נענו, או אולי אפילו לעולם לא ייענו?`