---
title: 'שמחו באלוהים, תמיד.'
date: 10/02/2026
---

`קִראו אל הפיליפים 4:4–7. איך אפשר לחוות את ”שלום אלוהים?`

לאחר ששוב מזכיר את חשיבות האחדות (אל הפיליפים 4:1–3), עובר שאול לנושא נוסף: שִׂמְחָה בָּאָדוֹן (אל הפיליפים 4:4–7). כמה פעמים הייתם בלחץ בגלל משהו שלבסוף התפוגג מהר כמו שהגיע? ישוע בעצמו הדגיש שוב ושוב שלא נדאג (ראו מתי 6:25–34; מתי 10:19), ושמעון כיפא מזכיר לנו שנוכל להשליך עליו את כל הדאגות והחרדות שלנו ”כִּי הוּא יִדְאַג לָכֶם” (הראשונה לפטרוס 5:7). בעצם, ככל שהבעיות בעולם גוברות כך יש לנו יותר תקווה שהתגלות האדון קרובה (השוו מתי 24:33; לוקס 21:28; יעקב 5:8).

התרופה נגד חרדה, בכל מצב ולגבי כל דבר, היא תפילת אמונה (אל הפיליפים 4:6–7). עלינו להאמין ולפעול מתוך תחושת ביטחון שהבקשה התקבלה, גם לפני שאנחנו רואים את התשובה, כי עלינו להתפלל “בְּתוֹדָה”. בנוסף, מופיעה גם המילה “תַּחֲנוּן” (ביוונית: deēsis) ,רמז למצבים של מצוקה ודחיפות (ראו לוקס 1:13; אל הפיליפים 1:19; הראשונה אל-טימותיאוס 5:5; יעקב 5:16). התפילות שלנו אמנם נשארות “בקשות”  אבל אפשר לדעת שהן נענו, כל עוד הן ”דָּבָר כִּרְצוֹנוֹ” (הראשונה ליוחנן 5:14). ומאותו רגע  אפשר לנוח ולהיות בשלום, בידיעה שכל הבקשות בידיים של אלוהים.

**כיצד הקטעים הבאים מעמיקים את ההבנה שלנו על שלום אלוהים?**

`תהילים 29:11`

`ישעיה 9:5`

`לוקס 2:14`

`יוחנן 14:27`

`הראשונה אל-הקורנתיים 14:33`

שְׁלוֹם אֱלֹהִים הוא דבר שהעולם לעולם לא יוכל לתת, כי הוא בא מתוך הביטחון שיש לנו במתנת חיי הנצח דרך ישוע מושיענו (אל הרומיים 5:1; 6:23). השָׁלוֹם הזה משפיע על כל היבט בחיים והוא ”הַנַּעֲלֶה עַל־כָּל־שֵׂכֶל”  (אל הפיליפים 4:7). לא ניתן להבין אותו בשֵׂכֶל בלבד, כפי שמרמזת המילה היוונית nous (שֵׂכֶל, תודעה) שמופיעה כאן.

`איך הייתם מתארים למישהו מה זה בעצם אומר לחוות את “שְׁלוֹם אֱלֹהִים”?`