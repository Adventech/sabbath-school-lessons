---
title:  שמחו באלוהים, תמיד.
date:  10/02/2026
---

קִראו אל הפיליפים ד׳:4–7. איך אפשר לחוות את ״שלום אלוהים?

לאחר ששוב מזכיר את חשיבות האחדות (אל הפיליפים ד׳:1–3), עובר שאול לנושא נוסף: שִׂמְחָה בָּאָדוֹן (אל הפיליפים ד׳:4–7). כמה פעמים הייתם בלחץ בגלל משהו שלבסוף התפוגג מהר כמו שהגיע? ישוע בעצמו הדגיש שוב ושוב שלא נדאג (ראו מתי ו׳:25–34; מתי י׳:19), ושמעון כיפא מזכיר לנו שנוכל להשליך עליו את כל הדאגות והחרדות שלנו ״כִּי הוּא יִדְאַג לָכֶם״ (הראשונה לפטרוס ה׳:7). בעצם, ככל שהבעיות בעולם גוברות כך יש לנו יותר תקווה שהתגלות האדון קרובה (השוו מתי כ״ד:33; לוקס כ״א:28; יעקב ה׳:8).

התרופה נגד חרדה, בכל מצב ולגבי כל דבר, היא תפילת אמונה (אל הפיליפים ד׳:6–7). עלינו להאמין ולפעול מתוך תחושת ביטחון שהבקשה התקבלה, גם לפני שאנחנו רואים את התשובה, כי עלינו להתפלל “בְּתוֹדָה”. בנוסף, מופיעה גם המילה “תַּחֲנוּן” (ביוונית: deēsis) ,רמז למצבים של מצוקה ודחיפות (ראו לוקס א׳:13; אל הפיליפים א׳:19; הראשונה אל-טימותיאוס ה׳:5; יעקב ה׳:16). התפילות שלנו אמנם נשארות “בקשות”  אבל אפשר לדעת שהן נענו, כל עוד הן ״דָּבָר כִּרְצוֹנוֹ״ (הראשונה ליוחנן ה׳:14). ומאותו רגע  אפשר לנוח ולהיות בשלום, בידיעה שכל הבקשות בידיים של אלוהים.

**כיצד הקטעים הבאים מעמיקים את ההבנה שלנו על שלום אלוהים?**

`תהילים כ״ט:11`

`ישעיה ט׳:5`

`לוקס ב׳:14`

`יוחנן י״ד:27`

`הראשונה אל-הקורנתיים י״ד:33`

שְׁלוֹם אֱלֹהִים הוא דבר שהעולם לעולם לא יוכל לתת, כי הוא בא מתוך הביטחון שיש לנו במתנת חיי הנצח דרך ישוע מושיענו (אל הרומיים ה׳:1; ו׳:23). השָׁלוֹם הזה משפיע על כל היבט בחיים והוא ״הַנַּעֲלֶה עַל־כָּל־שֵׂכֶל״  (אל הפיליפים ד׳:7). לא ניתן להבין אותו בשֵׂכֶל בלבד, כפי שמרמזת המילה היוונית nous (שֵׂכֶל, תודעה) שמופיעה כאן.

`איך הייתם מתארים למישהו מה זה בעצם אומר לחוות את “שְׁלוֹם אֱלֹהִים”?`