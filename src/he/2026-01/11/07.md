---
title:  'לקריאה נוספת:'
date:  13/03/2026
---

״כאשר רוח ה' מושלת בלב ובמוח, הנשמה שחזרה בתשובה פוצחת בשיר חדש, שכן היא מבינה שהבטחת ה' התמלאה בחוויה שהיא חוותה, והיא יודעת שחטאיה נמחלו לה ונפדו. היא חזרה בתשובה לפני ה' על חילול תורתו הקדושה, והאמינה במשיח שמת כדי להצדיק ולהושיע את האדם. "עַל כֵּן, לְאַחַר שֶׁהֻצְדַּקְ נוּעַל סְמַךְ אֱמוּנָה, יֵשׁ לָנוּ שָׁלוֹם עִם אֱלֹהִים הוֹדוֹת לַאֲדוֹנֵנוּ יֵשׁוּעַ הַמָּשִׁיחַ " (רומ', ה' 1).אל למשיחי לשבת בחיבוק ידיים אחרי שנחל את הפיוס והשלום עם ה', ולהסתפק במה שהמשיח עשה בעבורו. כל  הנחוש להיכנס למלכות הרוח, יגלה שכל תאוות היצר הרע וכל כוחות הנפש של טבעו הישן נערכים נגדו בגיבויים של כוחות מלכות האופל. כל יום עליו להקדיש את עצמו מחדש לה'; כל יום עליו להיאבק ברוע. הרגלים ישנים ויצר הרע אשר מדיח את האדם לעשות את הרע, ימשיכו לנסות לשלוט בו; עליו לעמוד תמיד על המשמר כדי להתגבר עליהם, ולנחול ניצחון בעזרת גבורת המשיח….. הצורך הגדול ביותר שלנו הוא חיים נעלים יותר, טהורים יותר ואציליים יותר, אך אנו משקיעים יותר מדי מחשבה על העולם הזה, ומעט מדי מחשבה על מלכות השמיים. במאמציו להגיע לאידיאל של אלוהים בעבורו, אל למאמין המשיחי להתייאש. שלמות מוסרית ורוחנית, המושגת באמצעות חסדו וגבורתו של המשיח, מובטחת לכול. ישוע הוא מקור הכוח; הוא מעיין החיים…..המשיח מובילנו אל כס המלכות של אלוהים, ושם אנו נושאים בשפתותינו תפילה המביאה אותנו לקרבה יתרה איתו. הוא מפעיל למעננו את כל הכוחות והשררות הפועלים במרומים. בכל צעד ושעל, אנו נוגעים בגבורתו החיה.״ — אלן ג’י. וויט, מעשי השליחים, עמ' 301-302.

**שאלות לדיון**:

`מהי החוויה האישית שלכם עם ההבטחה שנאמר עליה:״הרי באמונה נצדקנו״? כיצד ההבטחה הנפלאה הזו שינתה את חייכם? ואיך ההבטחה הזו קשורה לכך שנאמר עליכם גם: ״קומתם עם המשיח״?`

`מה המשמעות עבורכם של להיות “שמיימי-ברוחך”? האם זה חשוב יותר מאשר “לעשות טוב בארץ”? ואיפה עובר הגבול או האיזון בין השניים?`

`חישבו לרגע על סוג ההשפעה שיש לחייכם על אחרים. אנחנו נוטים לחשוב על כך בעיקר ברמה האישית, אבל מה לגבי ההשפעה שלנו כקהילה? איך הקהילה המקומית שלנו משפיעה על הסביבה שבה היא פועלת?`

`קִראו את אל הקולוסים ג׳:11. מה הפסוק הזה מלמד אותנו לגבי האחדות שאמורה להיות לנו במשיח?`