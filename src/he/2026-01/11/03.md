---
title:  לשים קץ ל״ארציות״
date:  09/03/2026
---

היום אנחנו שומעים הרבה סיסמאות כמו: “לשים קץ למלחמה!”, “לשים קץ לכריתת היערות!”, “לשים קץ לנשק גרעיני!” אבל סיסמה אחת כנראה לא שמעתם מעולם: “לשים קץ לארציות!”

זה פשוט לא מסתדר עם רגישויות העולם הזה. לא שהסיסמאות האחרות אינן חשובות, או שהן דוגלות בדברים רעים, אבל הן קצרות רואי מאוד, אם מתחשבים בקרבה של הנצח. המבט שלנו צריך להיות מכוון למעלה, אל הנצחי.

קִראו אל הקולוסים ג’:5–6 (ראו גם אל הרומיים ו’:1–7). כיצד אנחנו חווים את משמעות המילים “למות לעצמנו” ו”למות לארציות” — ולהיות חיים לדברים שלמעלה (אל הקולוסים ג’:1)?

אף על פי שבמובן רוחני “מתנו עם המשיח”, ה”חברים” שלנו כלומר התשוקות והפיתויים שגופנו ומוחנו מציבים לפנינו עדיין צריכים למות בפועל. אבל חשוב להבין שני דברים שקשורים לציווי הזה:

1.	באל הקולוסים ג’:1, שאול משתמש בצורה ביוונית שמניחה שאנחנו כבר הוקמנו עם המשיח.
2.	לכן, הציווי בפס’ 5 ״עַל כֵּן מוֹתְתוּ״ הוא תוצאה של העובדה הזו.

רק מפני שהוקמנו עם המשיח ויש לנו את חייו וכוחו אנחנו מסוגלים להמית את הדברים הארציים: זנות, טומאה, תאוות רעה, חשק רע, בצע ועוד. מעניין לציין שהביטוי היווני המדויק זעם אלוהים (אל הקולוסים ג’:6) מופיע רק במקום אחד נוסף, באל הרומיים א’:18. שם מסביר שאול שאלוהים “מַסְגִּיר” בני אדם לדרכיהם הרעות והזעם האלוהי “בָּא” (ראו התגלות ו’:16–17) על אלה שאינם מצייתים.

באל הרומיים א’:18

שאול מדבר על  ״שֶׁל בְּנֵי אָדָם הַמְעַכְּבִים בְּרִשְׁעָתָם אֶת הָאֱמֶת״, ומשווה את ה”טומאה” (אותה מילה יוונית כמו באל הקולוסים ג’:5) עם חיים שמתמסרים ל״תַּאֲווֹת לִבָּם״ ולחילול הגוף באופן מבזה  (אל הרומים א’:24).

כיצד חיללו את גופם? ראשית, בכך שסירבו להכיר בבורא. ואז, כפי ששאול כותב:״ מִשּׁוּם כָּךְ הִסְגִּירָם אֱלֹהִים לִתְשׁוּקוֹת בְּזוּיוֹת, עַד כִּי אֲפִלּוּ נְשֵׁיהֶם הֶחֱלִיפוּ יְחָסִים טִבְעִיִּים בְּבִלְתִּי טִבְעִיִּים.  וְכֵן גַּם הַגְּבָרִים נָטְשׁוּ אֶת הַיְחָסִים הַטִּבְעִיִּים עִם הַנָּשִׁים וּבָעֲרוּ בְּתַאֲוָה זֶה אֶל זֶה; גְּבָרִים עָשׂוּ תּוֹעֵבָה בִּגְבָרִים וְקִבְּלוּ בְּגוּפָם הֵם אֶת הַגְּמוּל הָרָאוּי לַסְּטִיָּה שֶׁלָּהֶם״ (אל הרומים א’:26–27).

`אז איך אנחנו מקיימים את הציווי ״עַל כֵּן מוֹתְתוּ אֶת הָאֵיבָרִים הַשַּׁיָּכִים לָאָרֶץ״  (אל הקולוסים ג’:5)?`