---
title:  לחיות את החיים החדשים
date:  12/03/2026
---

הדאגה של שאול לשלום והרמוניה בתוך הקהילה ניכרת בבירור בפסוקים האחרונים של אל הקולוסים ג’. כבר עסקנו בנושא שלום אלוהים בהרחבה (ראו ). בשונה מה-Pax Romana (“שלום רומא”) — ה-Pax Christi (“שלום המשיח”) אינו שלום שמוטל מבחוץ, אלא שלום ששוררה בתוכנו ומכוון אותנו מבפנים. וזה יכול לקרות רק אם המשיח שולט בלבנו.

קִראו אל הקולוסים ג’:16–17. מה מאפשר בפועל למשיח לשלוט בנו? ואיזו תפקיד ממלאת המוזיקה בתוך כל זה?

הניסוח של שאול מאוד ציורי: דבר המשיח אמור ״יִשְׁכֹּן נָא בְּקִרְבְּכֶם בְּשֶׁפַע״ כלומר, כאילו דברו של ישוע מתיישב בבית בתוך לבנו. זה קורה כאשר אנחנו קוראים את הכתובים בתשומת לב כדי להקשיב, ללמוד ולספוג מחוכמת אלוהים. לפי הטקסט היווני (אם כי הוא מעט מעורפל), נראה שמוזיקה ממלאת תפקיד חשוב ב״לַמְּדוּ וְהוֹכִיחוּ זֶה אֶת זֶה״ (פס’ 16).

אבל לא מדובר בכל מוזיקה באשר היא. שאול משתמש כאן (וגם באל האפסיים ה’:19) בביטויים מאוד ספציפיים:  בְּמִזְמוֹרִים וְתִשְׁבָּחוֹת וְשִׁירִים רוּחָנִיִּים״. איננו בטוחים לגמרי, אבל ייתכן שהכוונה כאן להבחנה בין אוסף המזמורים מהתנ״ך (תהילים) לבין אוסף הולך וגדל של מזמורים חדשים שנכתבו בקרב הקהילה המשיחית. “שירים רוחניים” כנראה מתייחס לכל שיר שבח הקשור לחיים הרוחניים או לחיים בקהילה. המילים של השירים הן אמצעי להוראה ולהדרכה על האופן שבו חיים את החיים החדשים כאנשים מאמינים.

רבים מהמזמורים הגדולים שנכתבו במאות האחרונות נושאים בתוכם מסרי תקווה, עידוד וביטחון, מסרים כל כך נחוצים בעולם שממהר למשוך אותנו למטה. למוזיקה יש כוח השפעה אדיר. הנגינה של דוד על הנבל שימשה להרגיע את שאול המלך (שמואל א’ ט״ז:23). אך כאשר דוד הפך ליריבו שאול התמלא זעם וקנאה (שמואל א’ י״ח:10–11).

ידוע גם ממחקרים מדעיים שמוזיקה קלאסית שקטה יכולה להפחית חרדה, לשפר תפקוד מוחי, לסייע בשיכוך כאבים ולעודד אינטראקציה חברתית. וכולנו יודעים מניסיון אישי עד כמה למוזיקה יש כוח להשפיע על רגשות ומחשבות, לטוב או לרע. אבל מוזיקה נכונה יכולה לרומם אותנו מבחינה רוחנית. שאול מסכם ואומר:״וְכָל מַה שֶּׁתַּעֲשׂוּ, הֵן בְּאֹמֶר הֵן בְּמַעֲשֶׂה, עֲשׂוּ הַכֹּל בְּשֵׁם הָאָדוֹן יֵשׁוּעַ״ (אל הקולוסים ג’: 17).

`האם אתם באמת יכולים לומר שאתם עושים כך? אם לא מה עליכם לשנות? מה עליכם להפסיק לעשות אם אינכם יכולים לעשות זאת בשם האדון?`