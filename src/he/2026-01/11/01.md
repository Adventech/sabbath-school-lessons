---
title:  לחיות עם ישוע המשיח
date:  07/03/2026
---

### קראו לקראת הלימוד השבועי
אל הקולוסים ג׳:1–17; אל הרומיים א׳:18; ו׳:1–7; אל האפסיים ד׳:22–24; דברים ז׳:6–8; שמואל א׳ ט״ז:23.

> <p>פסוק לשינון</p>
> ״ מֵעַל לְכָל אֵלֶּה תִּשְׂרֹר הָאַהֲבָה, שֶׁהִיא קֶשֶׁר הַשְּׁלֵמוּת״ (אל הקולוסים ג׳:14).

לעיתים קרובות שומעים את האמרה: “אל תהיה שמיימי מדי כדי שלא תהיה חסר תועלת על פני האדמה.” אולי יש בזה משהו, אבל שאול השליח מדגיש עיקרון חשוב לא פחות באל הקולוסים ג׳: אם נהיה ארציים מדי לא נוכל להיות לעזר כלשהו לאבינו שבשמים.

שאול מפנה את תשומת לבנו למגוון עקרונות פרקטיים ויומיומיים עקרונות שמקורם בשמים, ושניתן להבין אותם רק אם אנחנו ״הוּקַמְתֶּם עִם הַמָּשִׁיחַ״ (אל הקולוסים ג׳:1). ההדרכות של שאול הן מאוד מעשיות, והן משפיעות על כל מערכות היחסים שלנו, לא רק בתוך הקהילה.

ישוע אמר:״ אֶהֱבוּ אֶת אוֹיְבֵיכֶם וְהִתְפַּלְּלוּ בְּעַד רוֹדְפֵיכֶם,  לְמַעַן תִּהְיוּ בָּנִים לַאֲבִיכֶם שֶׁבַּשָּׁמַיִם, כִּי הוּא מַזְרִיחַ שִׁמְשׁוֹ עַל רָעִים וְעַל טוֹבִים וּמַמְטִיר גֶּשֶׁם עַל צַדִּיקִים וְעַל רְשָׁעִים״(מתי ה׳:44–45).

נשמע בלתי אפשרי? ובכן, מבחינה אנושית — זה אכן כך. אנחנו חייבים למות לפני שנוכל באמת לחיות עבור אלוהים. זו הסיבה שעלינו להיות שמיימיים-ברוחנו, אם ברצוננו להיות שימושיים למלכות השמים כאן על פני האדמה. השבוע נבחן דרכים שבהן חיים עם המשיח יכולים לחולל הבדל, כבר עכשיו, ולעד.

לימדו את שיעור השבוע כהכנה לשבת, 14 במרץ.