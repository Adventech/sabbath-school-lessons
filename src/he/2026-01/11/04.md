---
title:  התחדשות בידיעה
date:  10/03/2026
---

קִראו אל הקולוסים ג’:6–11. כיצד שאול ממשיך את אותו קו מחשבה?

המילים הפותחות את אל הקולוסים ג’:8 מסמנות שינוי חד ומשמעותי בין מוות לחיים: “וְעַכְשָׁיו…” המילה היוונית ל”עכשיו” באה כאן בצורה מודגשת במיוחד. כלומר: כעת, מאחר שאתם קמים עם המשיח ומכוונים את חייכם אל הדברים שלמעלה, חייכם צריכים לשקף הבדל ברור לעומת החיים הקודמים.

לאחר שהמתתם ״ אֶת הָאֵיבָרִים הַשַּׁיָּכִים לָאָרֶץ״ (פס’ 5), עכשיו עליכם ״כָּעֵת הָסִירוּ גַּם אַתֶּם אֶת כָּל אֵלֶּה: אֶת הָרֹגֶז וְהַכַּעַס וְאֶת הָרֶשַׁע וְהַגִּדּוּף וְאֶת נִבּוּל הַפֶּה״ (פס’ 8). גם “כעס” וגם “חֵמָה” יכולים לתאר את תגובתו הצודקת של אלוהים לחטא (כפי שראינו אתמול), וגם את תגובתו של ישוע (מרקוס ג’:5; התגלות ו’:16). אבל אנחנו מצווים:״עַל כֵּן, אַחַי אֲהוּבַי, יְהֵא כָּל אִישׁ מָהִיר לִשְׁמֹעַ, בִּלְתִּי נֶחְפָּז לְדַבֵּר וְקָשֶׁה לִכְעֹס,  שֶׁהֲרֵי כַּעַס אָדָם לֹא יִפְעַל צִדְקַת אֱלֹהִים״ (יעקב א’:19–20). “רוֹעַ רָצוֹן” משמעו לרצות רעה לאחר. “גִּדּוּף” נועד להכפיש. ושאול מגנה גם שפה פוגענית, גסה ומבזה. לבסוף, אסור לנו לשקר איש לרעהו (ראו ויקרא י״ט:11, 18)  "שֶׁכֵּן פְּשַׁטְתֶּם אֶת הָאָדָם הַיָּשָׁן עִם מַעֲשָׂיו" ( אל הקולוסים ג': 9).

מה מתכוון שאול כשהוא מדבר על “הָאָדָם הַיָּשָׁן” לעומת “הָאָדָם הֶחָדָשׁ”? (ראו אל הרומיים ו’:6; אל האפסיים ד’:22–24)?

הפועל ששאול משתמש בו לתיאור המעבר הזה מרמז על לבישת בגדים: כאילו שהסרנו בגדים ישנים, מטונפים, ועכשיו לובשים בגדים חדשים ולבנים (השוו זכריה ג’:4). ההבחנה הזו בין “ישן” ל”חדש” מזכירה גם את ההבדל בין הברית הישנה לברית החדשה: הראשונה מתמקדת בחוק הכתוב באותיות חיצוניות, והשנייה בחוק שנכתב על הלב בידי הרוח (השנייה אל הקורנתיים ג’:4–18).

הדימויים האלה מתארים את חוויית ההמרה והשפעתה מה ששאול מכנה בריאה חדשה(השנייה אל הקורנתיים ה’:17). אנחנו ״מִתְחַדֵּשׁ בְּדַעַת לְפִי צֶלֶם בּוֹרְאוֹ״ (אל הקולוסים ג’:10) שהוא ״צֶלֶם שֶׁל הָאֱלֹהִים הַבִּלְתִּי נִרְאֶה״ (אל הקולוסים א’:15). הכרה אמיתית בישוע דרך דברו משנה אותנו ״לְאוֹתוֹ צֶלֶם, מִכָּבוֹד אֶל כָּבוֹד״ (השנייה אל הקורנתיים ג’:18).

וכך, הזהות החדשה שלנו מעלימה כל הבדל אתני, גיאוגרפי או חברתי (אל הקולוסים ג’:11) ,כי אנחנו אזרחי ממלכה עליונה.