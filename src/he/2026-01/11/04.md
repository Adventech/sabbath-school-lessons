---
title: 'התחדשות בידיעה'
date: 10/03/2026
---

`קִראו אל הקולוסים 3:6–11. כיצד שאול ממשיך את אותו קו מחשבה?`

המילים הפותחות את אל הקולוסים 3:8 מסמנות שינוי חד ומשמעותי בין מוות לחיים: “וְעַכְשָׁיו…” המילה היוונית ל”עכשיו” באה כאן בצורה מודגשת במיוחד. כלומר: כעת, מאחר שאתם קמים עם המשיח ומכוונים את חייכם אל הדברים שלמעלה, חייכם צריכים לשקף הבדל ברור לעומת החיים הקודמים.

לאחר שהמתתם ” אֶת הָאֵיבָרִים הַשַּׁיָּכִים לָאָרֶץ” (פ60:5), עכשיו עליכם ”כָּעֵת הָסִירוּ גַּם אַתֶּם אֶת כָּל אֵלֶּה: אֶת הָרֹגֶז וְהַכַּעַס וְאֶת הָרֶשַׁע וְהַגִּדּוּף וְאֶת נִבּוּל הַפֶּה” (פ60:8). גם “כעס” וגם “חֵמָה” יכולים לתאר את תגובתו הצודקת של אלוהים לחטא (כפי שראינו אתמול), וגם את תגובתו של ישוע (מרקוס 3:5; התגלות 6:16). אבל אנחנו מצווים:”עַל כֵּן, אַחַי אֲהוּבַי, יְהֵא כָּל אִישׁ מָהִיר לִשְׁמֹעַ, בִּלְתִּי נֶחְפָּז לְדַבֵּר וְקָשֶׁה לִכְעֹס,  שֶׁהֲרֵי כַּעַס אָדָם לֹא יִפְעַל צִדְקַת אֱלֹהִים” (יעקב 1:19–20). “רוֹעַ רָצוֹן” משמעו לרצות רעה לאחר. “גִּדּוּף” נועד להכפיש. ושאול מגנה גם שפה פוגענית, גסה ומבזה. לבסוף, אסור לנו לשקר איש לרעהו (ראו ויקרא 19:11, 18)  "שֶׁכֵּן פְּשַׁטְתֶּם אֶת הָאָדָם הַיָּשָׁן עִם מַעֲשָׂיו" ( אל הקולוסים 3:9).

`מה מתכוון שאול כשהוא מדבר על “הָאָדָם הַיָּשָׁן” לעומת “הָאָדָם הֶחָדָשׁ”? (ראו אל הרומיים 6:6; אל האפסיים 4:22–24)?`

הפועל ששאול משתמש בו לתיאור המעבר הזה מרמז על לבישת בגדים: כאילו שהסרנו בגדים ישנים, מטונפים, ועכשיו לובשים בגדים חדשים ולבנים (השוו זכריה 3:4). ההבחנה הזו בין “ישן” ל”חדש” מזכירה גם את ההבדל בין הברית הישנה לברית החדשה: הראשונה מתמקדת בחוק הכתוב באותיות חיצוניות, והשנייה בחוק שנכתב על הלב בידי הרוח (השנייה אל הקורנתיים 3:4–18).

הדימויים האלה מתארים את חוויית ההמרה והשפעתה מה ששאול מכנה בריאה חדשה(השנייה אל הקורנתיים 5:17). אנחנו ”מִתְחַדֵּשׁ בְּדַעַת לְפִי צֶלֶם בּוֹרְאוֹ” (אל הקולוסים 3:10) שהוא ”צֶלֶם שֶׁל הָאֱלֹהִים הַבִּלְתִּי נִרְאֶה” (אל הקולוסים 1:15). הכרה אמיתית בישוע דרך דברו משנה אותנו ”לְאוֹתוֹ צֶלֶם, מִכָּבוֹד אֶל כָּבוֹד” (השנייה אל הקורנתיים 3:18).

וכך, הזהות החדשה שלנו מעלימה כל הבדל אתני, גיאוגרפי או חברתי (אל הקולוסים 3:11) ,כי אנחנו אזרחי ממלכה עליונה.