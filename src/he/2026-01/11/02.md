---
title: 'להיות שמיימי ברוחך'
date: 08/03/2026

---

קִראו אל הקולוסים 3:1–4. מה התנאי ששאול מציין כדי שנוכל להיות שמיימיים ברוחנו? ומה המשמעות של זה לדעתכם?

מראש הר גבוה, אפשר להשקיף על נוף עצום ומקיף שמסביבך. מאז ומעולם, אנשים עלו אל ההרים כדי לחפש חוויה קרובה יותר עם אלוהים (ראו תהילים 121:1–2). אפילו עמים פגאניים בנו “הרים מלאכותיים” כמו הזיגורטים כדי “לפגוש את האלים”. מעניין לציין שהעיר אור, שממנה קרא אלוהים לאברם לצאת, הכילה זיגורט עצום שנראה למרחקים. אבל שינוי בגובה הפיזי לעולם לא יביא מישהו קרוב יותר לשמים לפחות לא במובן רוחני.

מאמץ אנושי אינו מסוגל לקרב אותנו לאלוהים. רק באמצעות נס של חסד שבו אנו מתים עם המשיח ונקומים עימו לתחייה (כפי שמסומל בטבילה ראו אל הקולוסים 2:12–13) רק כך אפשר להתקרב באמת לשמים. שימו לב לפתיחה של אל הקולוסים ג’:הדגש חוזר שוב ושוב על מה שנמצא “למעלה” כלומר, בשמים: ”דְּבָרִים אֲשֶׁר לְמַעְלָה”, ”שָׁם הַמָּשִׁיחַ”,”בַּדְּבָרִים אֲשֶׁר לְמַעְלָה”, ”עִם הַמָּשִׁיחַ בֵּאלֹהִים”,”עִמּוֹ בַּהֲדַר כָּבוֹד”(פסוקים 1–4).

אכן, יש הרבה דברים באמונה שנראים בלתי ניתנים להסבר. איך ייתכן שאדם “מת” ו”נִתְחַיָּה” כשהוא נראה בדיוק אותו אדם, ולא עבר חוויה פיזית של מוות וחיים?

הדברים האלו אינם הגיוניים עבור מי שחושב בצורה טבעית בלבד ,כלומר, לא הושפע מרוח הקודש. אבל עבור מי שנולד מחדש, מי שקיבל את הלב החדש שאלוהים הבטיח, המוות לחטא והחיים עם המשיח הם מציאויות חיות. כפי שאומר המזמור הידוע: “תשאל איך אני יודע שהוא חי? הוא חי בלבי.”

ובכל זאת, שאול מצווה עלינו כך, כי יש צורך תמידי לחדש את החיים הרוחניים האלה (ראו השנייה אל-הקורנתיים 4:16). אכן, אפשר ליפול מהאמונה ואף לאבד את הישועה. אין אף רגע בחיים האלה שבו אנחנו חסינים מהפיתוי. לכן, עלינו לבחור בכל יום ולדרוש את הדברים שלמעלה (אל הקולוסים 3:1). חיינו הנצחיים שמורים ובטוחים ” עִם הַמָּשִׁיחַ בֵּאלֹהִים”(פ60:3), אבל הביטוי החיצוני של החיים האלה לא אמור להיות נסתר כלל.

`איפה נמצאות רוב המחשבות שלכם? במרומים או בענייני הארץ? ואם רוב הזמן הן “למטה”, איך אפשר להתחיל לכוון אותן כלפי מעלה?`