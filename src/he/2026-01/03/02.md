---
title:  “המשיח יִתְגַּדֵּל”
date:  11/01/2026
---

קראו אל הפיליפים א’:19–20. מהי הציפייה של שאול בנוגע לתוצאת משפטו? ומה הוא רואה כחשוב אף יותר מזיכוי?

אף ששאול לא היה פושע, לא הייתה זו הפעם הראשונה שבה נכלא. הוא היה די מנוסה ברדיפות. הוא כתב באיגרת הראשונה אל-הקורינתיים בפירוט על סבלותיו עד לאותו שלב:

”מְשָׁרֲתֵי הַמָּשִׁיחַ הֵם וַאֲנִי כְּמִתְהוֹלֵל אֹמַר אֲנִי יוֹתֵר מֵהֶם יוֹתֵר בִּיגִיעוֹת יוֹתֵר לִמְאֹד בְּמַכּוֹת יוֹתֵר בְּמוֹסֵרוֹת וְרֹב פְּעָמִים בִּמְצוּקוֹת מָוֶת׃ חָמֵשׁ פְּעָמִים לָקִיתִי עַל־יְדֵי הַיְּהוּדִים אַרְבָּעִים חָסֵר אֶחָת׃ שָׁלשׁ פְּעָמִים יֻסַּרְתִּי בַשּׁוֹטִים פַּעַם אַחַת סֻקַּלְתִּי וְשָׁלשׁ פְּעָמִים נִשְׁבְּרָה סְפִינָתִי וָאֱהִי בִּמְצוּלוֹת יָם לַיְלָה וָיוֹם׃ בְּמַסָּעוֹת רַבּוֹת בְּסַכָּנוֹת שֶׁל־נְהָרוֹת בְּסַכָּנוֹת שֶׁל־לִיסְטִים בְּסַכָּנוֹת מִבְּנֵי־עַמִּי בְּסַכָּנוֹת מִן־הַגּוֹיִם בְּסַכָּנוֹת בָּעִיר בְּסַכָּנוֹת בַּמִּדְבָּר בְּסַכָּנוֹת בַּיָּם בְּסַכָּנוֹת בְּקֶרֶב אֲחֵי שָׁקֶר׃ בְּעָמָל וּבִתְלָאָה בִּשְׁקִידוֹת הַרְבֵּה בְּרָעָב וּבְצָמָא בְּצוֹמוֹת הַרְבֵּה בְּקָרָה וּבְעֵירוֹם”  (השנית אל-הקורנתיים י”א:23–27). אך כדי שלא נחשוב שסבל הזה היה הדבר המרכזי שבליבו, שאול מיד מוסיף: ”מִלְּבַד יֶתֶר הַדְּבָרִים הַבָּאִים עָלַי יוֹם יוֹם וְדַאֲגַת כָּל־הַקְּהִלּוֹת”  (פס’ 28).

קראו הראשונה אל-הקורנתיים ד’:14–16;  הראשונה אל-התסלוניקים ב’:10–11; אל הגלטיים ד’:19; אל פילימון 10. מהו הקשר של שאול לקהילות שהקים ולנפשות שהביא למשיח?

כמו ישוע, שלא חסך מעצמו דבר כדי להושיע אותנו, גם שאול היה מוכן ”אֲפַזֵּר וְגַם אֲפֻזַּר” למען האנשים המאמינים (השנית אל-הקורנתיים י”ב:15). אך באופן פרדוקסלי, ככל שמעשיו של אדם דומים לאלו של הישוע, כך ייתכן שהוא יאהב פחות על ידי אחרים ”וְכָל־הַחֲפֵצִים בַּחֲסִידוּת וְלִחְיוֹת בַּמָּשִׁיחַ יֵשׁוּעַ הֵמָּה יֵרָדֵפוּ” (השנית אל-טימותיאוס ג’:12).

ובכל זאת, אנשים מאמינים נאמנים הם אולי הדרך החזקה ביותר להאדיר את אלוהים ולגלות את אמת הבשורה (השוו עם אל הפיליפים א’:7).

”אורך רוחו ועליזותו של שאול במהלך מאסרו הממושך והלא-הוגן, וכן אומץ ליבו ואמונתו האיתנה, היוו דרשה חיה שלא פסקה ולו לרגע” —אלן ג’י. וויט, מעשי השליחים, עמ’ 294.

`התבוננו כיצד אתם חיים וכיצד אתם מתייחסים לאנשים, במיוחד לאלו שלא מתייחסים אליכם יפה. איזו עדות אתהם נותנים לישוע באמצעות חייכם?`