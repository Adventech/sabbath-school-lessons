---
title:  'לקריאה נוספת:'
date:  16/01/2026
---

״ממתקן העינויים, מן המוקד, מן הצינוק, מן המאורות והמערות בלב האדמה — עולה באוזניו קריאת הניצחון של הקדושים המעונים. הוא (ישוע המשיח)  שומע את עדויותיהן של נשמות נאמנות, מיוסרות ומעונות, אשר חרף היותן חסרות כל, הן נושאות ללא חת עדות קדושה על האמונה, בהכריזן: "יודעת אֲנִי בְּמִי הֶאֱמַנְתִּי."  בעודן מוסרות את חייהן על קידוש אמונתן, הן מצהירות קבל עם ועולם כי בכוחו של המושיע שבו הן בוטחות, להושיע את כל בני האדם בעולם כולו.״ —אלן ג’י. וויט, מעשי השליחים, עמ’ 325

“מעולם לא שררה בעולם האמונה גיוון כה גדול באמונות כמו בימינו. אם המתנות [של שליחים, נביאים, מבשרים, פסטורים ומורים (אל האפסים ד’:11–13)] היו נחוצות לשימור אחדות הקהילה הראשונית – על אחת כמה וכמה הן נחוצות כיום, כדי להשיב את האחדות! וברור שכך מתכוון אלוהים לעשות – להשיב את אחדות הקהילה באחרית הימים – כפי שעולה בבירור מנבואות רבות. מובטח לנו ששומרי האמונה יביטו עין בעין כאשר ה’ ישיב את ציון. עוד מובטח כי באחרית הימים החכמים יבינו. כאשר נבואה זו תתגשם – תשרור אחדות באמונה בקרב כל אלה שאלוהים מחשיב כחכמים; כי אלה שמבינים נכונה – בהכרח יבינו באופן דומה. … מתוך שיקולים כאלה, ברור שמצב השלמות של הקהילה שנחזה כאן עדיין בעתיד – ולכן, המתנות האלה עדיין לא השלימו את ייעודן.” —ר. פ. קוטרל, “פתיח” לכתבי אלן ג’י. וויט, כתבים מוקדמים, עמ’ 140

**שאלות לדיון**:

`לאור הציטוט של ר. פ. קוטרל, מה נחוץ כדי שרוח הקודש תביא אחדות לקהילת אלוהים כיום? עד כמה חשוב ליישם את ההדרכות שניתנות דרך מתנת הנבואה כדי לשמור על אחדות הקהילה?`

`איך הייתם מסבירים את ההוראה המקראית על מוות למישהו שמאמין ששאול השליח ואנשים מאמינים אחרים שנפטרו כבר נמצאים “עם המשיח” בשמים?`

`כיצד נוכל להבין את מציאות הסבל הקשה בעולם הזה? מדוע המוטיב של “העימות הגדול” עוזר לנו להבין טוב יותר את המצב? ולמה, בסופו של דבר, עלינו תמיד להביט אל ישוע על מזבח המשיח ולראות בו את הביטוי העמוק ביותר לאהבת האב וללמוד לבטוח בו גם בזמנים הקשים ביותר?`