---
title: 'עמדו איתן באחדות'
date: 14/01/2026

---

תפילתו האחרונה של ישוע עבור תלמידיו נסבה סביב נושא מרכזי אחד: אחדות. ישוע נשא את עיניו אל מעבר למזבח המשיח לקראת האיחוד עם אביו, ואיתנו, עמו. ”אָבִי אֲשֶׁר נְתַתָּם לִי רְצוֹנִי שֶׁיִּהְיוּ עִמָּדִי בַּאֲשֶׁר אֶהְיֶה אָנִי לְמַעַן יֶחֱזוּ בִּכְבוֹדִי אֲשֶׁר נָתַתָּ לִּי כִּי אֲהַבְתַּנִי לִפְנֵי מוֹסְדוֹת עוֹלָם” (יוחנן 17:24).

ישוע התפלל שהאלוהים ישמור את ילדיו כדי ש”יִהְיוּ אֶחָד כָּמֹנוּ” (יוחנן 17:11). הוא גם הדגיש את ההשלכות הקשות של חוסר אחדות שגורמת לאנשים רבים לא להאמין. פעמיים בתפילה הקצרה הזו, ישוע מדגיש שהאחדות שלנו עמו ועם האב היא “כְּדֵי שֶׁיַּאֲמִין הָעוֹלָם” וכְּדֵי שֶׁיֵּדַע הָעוֹלָם כִּי אַתָּה שְׁלַחְתָּנִי” (יוחנן 17:21, 23).

קראו באל הפיליפים 1:27 והשוו עם יוחנן 17:17–19. מה מציינים גם ישוע וגם שאול השליח כמרכיב חיוני לאחדות בקהילה?

המילה היוונית שמתורגמת באל הפיליפים 1:27 כ ”הִתְנַהֲגוּ כָּרָאוּי” היא politeuomai – שפירושה המילולי הוא “לחיות כאזרח”, לא של ממלכה ארצית, אלא של הממלכה השמיימית. הדרשה על ההר מציירת תמונה בהירה של מה פירושו להיות ילדים של האב שבשמים וחברי מלכותו: ענווים ברוח, ענווים בלב, רעבים וצמאים לצדקה, רחמנים, טהורי לב, עושי שלום, מושיטים את הלחי השנייה, אוהבים את אויביהם, מברכים את המקללים אותם, ועושים טוב לשונאיהם. בקיצור: ”עֲשׂוֹת מִשְׁפָּט וְאַהֲבַת חֶסֶד, וְהַצְנֵעַ לֶכֶת עִם־אֱלֹהֶיךָ” (מיכה 6:8).

קשה לכעוס או להיפגע ממישהו שמתנהג כך, או שכן? לפעמים אנו נוטים לנטור טינה כלפי אנשים שנראים “טובים מדי”. אולי אפילו נרצה להוריד אותם “לקרקע”, למצוא חולשה או פגם רק כדי שנרגיש טוב יותר עם עצמנו. אבל במקום זאת, למה שלא נבחן עד כמה אנחנו יכולים להיות יותר אוהבים, יותר נדיבים, יותר רחמנים, יותר ענווים? אלן ג’י. וויט כתבה על אלו ש ”אוהבים את העולם ואת רווחיו יותר משהם אוהבים את אלוהים או את האמת.” —עדויות לקהילה, כרך 5, ע40:277

לעיתים קרובות, שורש חוסר האחדות בקהילה הוא גאווה. “כאשר מטפחים גאווה ושאיפה לעולם הזה – רוחו של המשיח מסתלק, ותחרותיות, מחלוקות וריב נכנסים ומחלישים את הקהילה.” —עדויות לקהילה, כרך 5, ע40:240–241

`כמה קריטי שכל אחד ואחת מאיתנו ילמדו את הענווה והעדינות שישוע גילה לנו! איזו קהילה שונה הייתה לנו... האין זאת?`