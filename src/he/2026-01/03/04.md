---
title:  להיות מלאים בביטחון
date:  13/01/2026
---

קראו באל הפיליפים א׳:23–24. למה מתכוון שאול כשהוא אומר ש״לְהִפָּטֵר וְלִהְיוֹת עִם־הַמָּשִׁיחַ״ זה ״הַמֻּבְחָר״ (טוב יותר)?

פסוק זה הובן לא נכון במשך דורות רבים. בקטע הלימוד של השבוע, שאול עוסק בניגוד שבין החיים למוות. אדם מאמין חי למען המשיח ואף עשוי למות למענו. במובן הזה, מדובר ב״רווח״, כי העדות שהוא נותן באמונה עד מוות היא חזקה ומשכנעת עוד יותר (אל הפיליפים א׳:21). הרי אין ספק שאדם באמת מאמין כאשר הוא מוכן למות למען אמונתו.

אבל חשוב לזכור שהמתים הם אכן מתים. הם “אֵינָם יוֹדְעִים מְאוּמָה” הם שוכבים בקבר עד לתחיית המתים (ראו קהלת ט׳:5; יוחנן ה׳:28–29). לכן אמר ישוע על אלעזר שמת: "אלַעְזָר יְדִידֵנוּ יָשֵׁן הוּא וְאָנֹכִי הֹלֵךְ לְמַעַן אֲעִירֶנּוּ״ (יוחנן י״א:11). אם אכן אנשים הולכים מיד לגן עדן כשמתים תארו לעצמכם את מצבו של אלעזר: הוא כבר מבלה ארבעה ימים בגן עדן, ואז פתאום מגיע מלאך עם “חדשות רעות”: “סליחה אלעזר, ישוע קורא לך לחזור לארץ. אתה לא יכול להישאר כאן.”  כאשר ממשיכים רעיון שגוי עד לסופו ההגיוני, אפשר לראות עד כמה הוא מוטעה.

המוות דומה לשינה חסרת חלומות, שינה שממנה ישוע יעיר את מאמיניו בנאמנות בביאתו השנייה. אז, יחד עם החיים שעדיין נותרו, הם יילקחו בשמחה להיות עמו לנצח (ראו הראשונה אל-התסלוניקים ד׳:16–17).

כאשר שאול כותב על “הִפָּטְרוּת” מן החיים האלה כדי להיות עם המשיח, הוא מתכוון להיות עמו בסבל ובמוות (ראו השנית אל-טימותיאוס ד׳:6), כדי שיזכה גם ״לְהַגִּיעַ לִתְחִיַּת הַמֵּתִים״ (אל הפיליפים ג׳:11).  אין ספק שהוא היה מודע לכך שכאשר ייעצם את עיניו במוות, הדבר הבא שהוא ידע יהיה, ברגע אחד, מראה פניו של ישוע, אשר ייקח אותו עם כל עמו למקום שהכין למען אוהביו (יוחנן י״ד:3, הראשונה אל-הקורנתיים ב׳:9).

למרות שהיה מוכן למות למען ישוע, שאול ידע שזה יהיה טוב יותר עבור הפיליפים אם יישאר “בַּבָּשָׂר” (אל הפיליפים א׳:24). מעניין לציין שלאדם מאמין, קשה לקבוע מה עדיף: לחיות למען המשיח או למות למענו. שאול מתאר את עצמו כמי ש״אָחוּז אֲנִי מִשְּׁנֵי צְדָדִים״ ( אל הפיליפים א׳:23), בין הרצון להישאר בחיים לבין האפשרות לנוח בקבר.

`ושוב, גם אם איש אינו משתוקק למות, האם אי פעם חשבתם על כך שמהרגע שבו אתם מתים, הדבר הבא שתדע יהיה שיבתו של המשיח? איך המחשבה הזו עשויה לעזור לכם להבין את גישתו של שאול כאן?`