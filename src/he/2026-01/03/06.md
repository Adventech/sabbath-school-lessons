---
title: 'מאוחדים וללא פחד'
date: 15/01/2026

---

קראו באל הפיליפים 1:27–30. כיצד קשורה האחדות שלנו ו”עֹזְרִים אֹתִי נֶפֶשׁ אַחַת לְהִלָּחֵם בְּעַד אֱמוּנַת הַבְּשׂוֹרָה” לחיים ללא פחד?

האסטרטגיה של השטן היא לפצל ואז לנצח. חוסר אחדות הוא קטלני. ישוע אמר: ”וּבַית אִם־נֶחֱלַק עַל־עַצְמוֹ לֹא־יוּכַל לַעֲמֹד הַבַּיִת הַהוּא” (מרקוס 3:25). זה עיקרון פשוט והשטן שמח מאוד כשאנחנו שוכחים אותו.

האחדות שלנו מאפשרת לנו למלא את ייעודנו הנבואי כמו שהיא מופיעה בנבואות המקרא (חזון יוחנן 12:17) ,אלה שמבשרים את ”בְּשׂוֹרַת עוֹלָם” ו”כָּל־גּוֹי וּמִשְׁפָּחָה וְלָשׁוֹן וָעָם” (חזון יוחנן 14:6).

מכיוון שהאחדות חיונית כל כך להשלמת השליחות שלנו ולהפצת המסר שהופקד בידינו מאלוהים, התפילה של ישוע ביוחנן י”ז מדגישה את “הָאֱמֶת” שבדבר אלוהים כאחד המפתחות החשובים ביותר לאחדות (יוחנן 17:17, 19). לכן, המסר שלנו, השליחות שלנו והאחדות שלנו – לא ניתנים להפרדה. שלושתם עומדים או נופלים יחד. אם אחד מהם חסר – לא נצליח. אבל אם שלושתם במקומם – אין לנו ממה לפחד. אין צורך להיות ”חֲרֵדִים מְאוּמָה מִפְּנֵי הַמִּתְקוֹמֲמִים” (אל הפיליפים 1:28).

השטן כבר הובס. גם אם נמות על אמונתנו, שום דבר לא יכול להזיק לנו אם נלך בעקבות הטוב (הראשונה לפטרוס השליח 3:13). לשטן אין כוח לעצור את הצעדה הבלתי ניתנת לעצירה של אמת אלוהים.

קראו את הקטעים הבאים מהמקרא וסכמו בקצרה את הנושא המשותף להם: מתי 10:38, מעשי השליחים 14:22, אל הרומיים 8:17, השנית אל-טימותיאוס 3:12

עצם החיים בעולם הזה, שנפל בחטא, קשים. אפילו ל”טובים ביותר” שבנו. איוב היה אדם צדיק; אפילו אלוהים העיד עליו שהוא ”תָּם וְיָשָׁר וִירֵא אֱלֹהִים וְסָר מֵרָע” (איוב 1:1). ובכל זאת, בין לילה, אסון נפל עליו ועל משפחתו. מי מאיתנו לא למד, בין אם מחוויה אישית ובין אם ממה שקרה לאחרים, שהחיים כאן נראים כמו הליכה על סף תהום ואי אפשר לדעת מתי ניפול? סבל, במידה כלשהי, הוא מנת חלקו של כל אדם. אבל בסופו של דבר, טוב יותר לסבול למען ישוע המשיח מאשר מכל סיבה אחרת.

`באיזו תקווה, איזו נחמה, עלינו להחזיק בה כמאמינים דווקא בתוך הסבל שלנו?`