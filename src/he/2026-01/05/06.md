---
title:  ״הוֹקִירוּ אֲנָשִׁים כָּאֵלֶּה״
date:  29/01/2026
---

קִראו אל הפיליפים ב’:25–30. איך מתאר שאול את אפפרודיטוס? אילו גישות ומעשים ספציפיים של עובד האמונה הזה מעידים על אופיו?

אפפרודיטוס מוזכר רק באיגרת זו, אך אנחנו לומדים עליו לא מעט מתוך האזכורים הקצרים שנמצאים בה. על פי שמו (המתייחס לאלה אפרודיטה), ניתן לשער שהוא בא מרקע פגאני והיה לאדם מאמין. הכינוי ״שותפי לעבודה״ מצביע על כך שהיה פעיל בשירות, אולי שיתף פעולה עם שאול בפילפי. התיאור ״נִלְחָמִים בְּלֵב אֶחָד בְּעַד אֱמוּנַת הַבְּשׂוֹרָה״ (אל הפיליפים א’:27) כנראה מתייחס למאבקים שאפפרודיטוס חווה בהפצת הבשורה — כולל נכונות לסכן את חייו (אל הפיליפים ב’:30).

כאשר שאול מכנה אותו ״שְׁלִיחֲכֶם״ (apostolos ביוונית), הוא מתכוון לכך שהקהילה בפילפי שלחה אותו במיוחד כדי לשרת את שאול בכלא ולסייע לו בכל צורכו (אל הפיליפים ב’:25). הוא היה זה שנשא עמו את התרומות הכספיות של קהילת פילפי לשאול (אל הפיליפים ד’:18). התרומות האלו היו קריטיות כי אסירים ברומא נדרשו לרכוש בעצמם מזון, בגדים וצרכים בסיסיים, או לקבלם ממשפחה וחברים (השוו מעשי השליחים כ״ד:23).

לקראת סוף כליאתו השנייה ברומא, שאול ביקש מטימותיאוס: ״הָבֵא אֶת הַמְּעִיל שֶׁהִשְׁאַרְתִּי בִּטְרוֹאַס אֵצֶל קַרְפּוֹס״ ו״חוּשָׁה לָבוֹא לִפְנֵי הַחֹרֶף״ (השנייה אל-טימותיאוס ד’:21, 13). כנראה מדובר היה במעיל עבה מצמר, חיוני בתא האבן הקר של שאול.

אפפרודיטוס היה גם זה שנשא את האיגרת הזו חזרה אל פילפי (ראו אלן ג’י. וויט, מעשי השליחים, עמ’ 479). אולי בשל הבעיות בפילפי (ראו ), שאול “רָאָה לָכֵן לְהַחֲזִירוֹ אֲלֵיכֶם מִהֵרָה מִן הַצָּפוּי”, ולכן מפציר בהם:״קַבְּלוּהוּ בָּאָדוֹן בִּמְלֹא שִׂמְחָה״ (אל הפיליפים ב’:29).  שאול רוצה לוודא שהקהילה לא תדאג למצבו האישי בכלא  ובאותה נשימה מדגיש: אפפרודיטוס הוא בדיוק מסוג האנשים שעלינו לכבד. לא בגלל מעמדם או עושרם, אלא בגלל רוח ההקרבה שמאפיינת את חייהם, בהליכה בעקבות הדוגמה של ישוע (ראו אל הפיליפים ב’:6–11; השוו לוקס כ״ב:25–27).

המילה היוונית ל”כבוד” או “הוקרה” מופיעה רק מעט פעמים בברית החדשה: למשל, בנוגע לעבד שהקצין החשיב מאוד (לוקס ז’:2), לגבי אנשים שמוקדשת להם מקום ישיבה מכובדת בסעודה (לוקס י״ד:8), וכמובן, לישוע שמתואר כ״ אֶבֶן פִּנָּה נִבְחָרָה וִיקָרָה״(איגרת פטרוס הראשונה ב’:4, 6).

אם אפפרודיטוס נכלל בקבוצת אנשים כזו, הוא אכן היה איש נאמן.