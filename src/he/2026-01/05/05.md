---
title:  אישיות מוכחת
date:  28/01/2026
---

תפקידו של טימותיאוס כשותף לשליחת האיגרת כבר הוזכר (אל הפיליפים א׳:1). כעת שאול מתחיל לפרט עד כמה חשוב ויקר טימותיאוס בעיניו כאחד מעוזריו. הוא מתואר כמבשר אמונה (השנייה אל-טימותיאוס ד׳:5), אשר נשלח על ידי שאול למקדוניה (הראשונה אל-התסלוניקים ג׳:2; השוו למעשי השליחים י״ח:5, י״ט:22), ולכמה שליחויות גם לקורינתוס (הראשונה אל-הקורנתיים ד׳:17; ט״ז:10). בעבר פעל לצד שאול וסילא בקורינתוס (הראשונה אל-התסלוניקים א׳:1; השנייה אל-התסלוניקים א׳:1), ובהמשך גם באפסוס ( הראשונה אל-טימותיאוס א׳:2–3; השוו למעשי השליחים י״ט:22).

שאול מתאר את טימותיאוס כמי ש”אֵין לִי אִישׁ תְּמִים דֵּעִים עִמִּי כָּמוֹהוּ״(אל הפיליפים ב׳:20). המילה היוונית מתארת קשר נפשי עמוק ומרמזת שטימותיאוס היה דומה מאוד לשאול, במחויבותו למשיח, במאמציו הנמרצים להפיץ את הבשורה, ובדאגתו העמוקה לאנשי קהילת פילפי בפרט.

למה לדעתך שאול מדבר כל כך בחיוב ובהרחבה על טימותיאוס כאן (ראו אל הפיליפים ב׳:19–23)? מה עוד שאול אומר עליו (ראו הראשונה אל-הקורנתיים ד׳:17, השנייה אל-טימותיאוס א׳:5)?

תכונה נוספת ששאול מזכיר על טימותיאוס היא אישיותו המוכחת (אל הפיליפים ב׳:22). המילה היוונית מתארת אדם שעבר מבחנים קשים ונמצא נאמן ואמיתי באופיו ובשירותו (ראו אל הרומיים ה׳:4; השנייה אל-הקורנתיים ב׳:9; ט׳:13). שאול מכיר בכך לגבי טימותיאוס, משום שראה את זה בעצמו שוב ושוב כאשר עבדו יחד בהפצת הבשורה. דווקא החוויות הקשות של החיים הן שמבחינות מי אנחנו באמת, מבפנים.

אלן ג’י. וויט כותבת:

“החיים הם מסלול של משמעת … יהיו מצבים שיעוררו את המזג, ודווקא כאשר נפגוש אותם ברוח נכונה – תתפתחנה בנו המידות המאמינות. אם נשא פגיעות ועלבונות ברוח ענווה, אם נגיב לדברים פוגעים בתשובה רכה, ולמעשים מדכאים בטוב לב – הרי זו הוכחה לכך שרוח המשיח שוכנת בלב.” (עדויות לקהילה, כרך 5, עמ’ 344)

היא מוסיפה ואומרת:

“אם נישא היטב את הקשיים וההפרעות שאנו נקראים לשאת – הם יפתחו את הדמות המשיחית ויבחינו בין המאמין לאדם שבעולם.” (עדויות לקהילה, כרך 5, עמ’ 344)

`תחשבו על הקשיים, התסכולים והמצבים המעצבנים שהתמודדתם איתם לאחרונה. האם נשאתם אותם בעדינות וברוח טובה? מה תוכלו לעשות כדי להפוך את החוויות האלה לדרך לפיתוח משמעת עצמית ואופי מאמין אמיתי?`