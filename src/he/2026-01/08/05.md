---
title: 'ההתחלה (והיוזם)'
date: 18/02/2026

---

קִראו אל הקולוסים 1:18. מה הקשר בין הרעיון של המשיח כראש לבין היותו “ההתחלה”?

בעברית, המילים “ראש” ו“התחלה” (רֵאשִׁית) קשורות זו לזו. האזכור הראשון של המילה “ראשית” במקרא מופיע בבראשית 1:1 “בְּרֵאשִׁית בָּרָא אֱלֹהִים אֵת הַשָּׁמַיִם וְאֵת הָאָרֶץ”. ישוע הוא ראש האנושות וראש הקהילה  לא רק בגלל ההתגלמות בבשר, אלא כי הוא גם הבורא.

ביוונית, המילה archē (הַתְחָלָה) נושאת משמעות רחבה. כאן היא מתארת את ישוע כמקור, יוזם, או התחלה של הקהילה (אל הקולוסים 1:18)  ולכן גם ראשה. כשם שהוא היוזם של הבריאה, הוא גם היוזם של הקהילה. אך ישוע איננו רק היוזם של הבריאה והקהילה , אלא גם, דרך תחייתו מן המתים (ראו אל הרומיים 6:3–4), הוא הפותח את הדרך לבריאה חדשה. מכיוון ששכר החטא הוא מוות, הניצחון של ישוע על המוות מעיד גם על ניצחונו על החטא, ועל כוחו לברוא אותנו מחדש בצלמו.

זו הסיבה לכך שהוא נקרא “בְּכוֹר מִן הַמֵּתִים” (לדיון במונח “בכור”, ראו את שיעור יום שני). תחייתו של ישוע היא תחייה עליונה, גם אם לא הראשונה (משה, למשל, הוקם ראשון, ולכן התנהל מאבק בין המלאך לשטן על גופו (ראו יהודה ט'). אבל בלי תחייתו של המשיח לא הייתה אפשרות לתחייה עבור איש.

כדאי לסכם בקצרה את כל הסיבות ששאול נותן לכך שישוע הוא עליון:

1.	הוא התגלמות מושלמת של האל הבלתי נראה.
2.	הוא הסוכן שבאמצעותו נברא הכול.
3.	הוא קדם להכול, והכול מתכנס ומתאחד בו.
4.	הוא ראש הקהילה — שהיא גופו.
5.	הוא היוזם של הבריאה וגם של הבריאה-מחדש.
6.	הוא ניצח את החטא והמוות — ולכן יש לו הסמכות להקים את כל מי שמפקיד בו את מבטחו.
7.	ישוע קיים מאז ומעולם — אך כעת, בזכות כל אלה, הוא מחזיק בעליונות כראש האנושות וראש הקהילה.

`מה עלייכם לשנות כדי שתוכלו לחוות יותר את עליונותו של המשיח בחיים האישיים שלכם?`