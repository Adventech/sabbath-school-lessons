---
title:  עליונותו של המשיח
date:  14/02/2026
---

### קראו לקראת הלימוד השבועי
בראשית א’:26–27; אל הקולוסים א’:15–20; יוחנן א’:1–3; אל האפסיים א’:22; הראשונה אל-הקורנתיים י”ב:12–27; הראשונה אל-הקורנתיים ד’:9; אל הרומיים ו’:3– 4.

> <p>פסוק לשינון</p>
> ”הוּא (ישוע המשיח) צֶלֶם הָאֱלֹהִים הַנֶּעְלָם וּבְכוֹר כָּל־נִבְרָא׃ כִּי־בוֹ נִבְרָא כֹּל אֲשֶׁר בַּשָּׁמַיִם וַאֲשֶׁר בָּאָרֶץ כֹּל הַנִּרְאֶה וְכֹל אֲשֶׁר־אֵינֶנּוּ נִרְאֶה הֵן כִּסְאוֹת וּמֶמְשָׁלוֹת הֵן שְׂרָרוֹת וְרָשֻׁיּוֹת הַכֹּל נִבְרָא עַל־יָדוֹ וּלְמַעֲנֵהוּ׃ וְהוּא לִפְנֵי הַכֹּל וְהַכֹּל קַיָּם בּוֹ” (אל הקולוסים א’:15–17).

בשיעור השבועי הזה אנו חוזרים לעסוק באיגרת אל הקולוסים (ראו שיעורים 1 ו־2). ב, ביום חמישי, ראינו שבאל הקולוסים א’:9–12, שאול מתפלל בעבור המאמינים בקולוסה כדי שיחיו חיים המוצאים חן בעיני אלוהים. בפסוקים 12–13, הוא מציג ניגוד בין שני עולמות: עולם האור ועולם החושך — ” נַחֲלַת הַקְּדשִׁים בָּאוֹר” (פס’ 12) לעומת ”מִמֶּמְשֶׁלֶת הַחשֶׁךְ” (פס’ 13).

האב שבשמים הפך אותנו לכשירים לחלוק בנחלת עולמים עם עולם האור, הוא חילץ אותנו מהכוח של החושך, ”הֶעֱבִירָנוּ לְמַלְכוּת בֶּן־אַהֲבָתוֹ׃ אֲשֶׁר יֶשׁ־לָנוּ בּוֹ הַפִּדְיוֹן בְּדָמוֹ סְלִיחַת הַחֲטָאִים”(אל הקולוסים א’:13–14).

במילים אחרות, דרך ישוע, בדמותו ובאישיותו, שהוא גם אלוהינו ובוראנו יש לנו גאולה. הוא מימש בעבורנו את הגאולה, ובאמונה בו אנחנו עוברים מממלכת החושך אל ממלכת בן אהבתו.

השבוע נבחן אחד הקטעים המקיפים והנעלים ביותר על ישוע בברית החדשה:

מה פירוש הדבר שישוע הוא ”צֶלֶם הָאֱלֹהִים הַנֶּעְלָם” — ובו בזמן ”בְכוֹר כָּל־נִבְרָא” (אל הקולוסים א’:15)?

לימדו את שיעור השבוע כהכנה לשבת, 21 בפברואר.