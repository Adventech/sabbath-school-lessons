---
title:  הראש של הגוף (הקהילה)
date:  17/02/2026
---

קִראו אל האפסיים א’:22 ואל הקולוסים ב’:10. מה פירוש המונח “ראש” בפסוקים האלה? ומה מתכוון שאול כשהוא מכנה את ישוע ראש הקהילה(אל האפסיים ה’:23)?

זה טבעי להשתמש במילה “ראש” באופן מטאפורי כדי לציין עמדה של הנהגה והדבר משתקף בשפות רבות ברחבי העולם. שימוש כזה קיים לאורך כל הכתובים. שימו לב כיצד המילה “ראש” מופיעה בפסוקים הבאים:

1.	שמות י״ח:25 — משה בוחר ״אַנְשֵׁי־חַיִל מִכָּל־יִשְׂרָאֵל, וַיִּתֵּן אֹתָם רָאשִׁים עַל־הָעָם״ — שרי אלפים, מאות, חמישים ועשרות.
2.	במדבר ל״א:26 — ״רָאשֵׁי אֲבוֹת הָעֵדָה״.
3.	דברים כ״ח:13 — אם ישמעו בקול אלוהים, ״נְתָנְךָ יְהוָה לְרֹאשׁ וְלֹא לְזָנָב״.
4.	ישעיהו ז’:8 — ״רֹאשׁ אֲרָם דַּמֶּשֶׂק, וְרֹאשׁ דַּמֶּשֶׂק רְצִין״.
5.	הושע ב’:2—״שָׂמוּ לָהֶם רֹאשׁ אֶחָד״.
6.	מיכה ג’:9 — ״רָאשֵׁי בֵּית יַעֲקֹב, וּקְצִינֵי בֵּית יִשְׂרָאֵל״.
7.	הראשונה אל-הקורנתיים י״א:3 — ״רֹאשׁ כָּל־אִישׁ הַמָּשִׁיחַ״ .

אם כך ישוע כראש הקהילה מספק הנהגה, הכוונה ותזונה רוחנית, שמהווים בסיס לאחדות ולצמיחה של גוף הקהילה (ראו אל הקולוסים ב’:19).

קִראו הראשונה אל-הקורנתיים י״ב:12–27. כאן גם מתאר שאול את הקהילה כ”גוף”. אילו היבטים נוספים של חיי הקהילה משתמעים מהמטאפורה הזו?

כמו שהגוף אינו יכול להתקיים בלי הראש, כך גם כל איבר בגוף חשוב. כאשר חלק מהגוף נפגע או נקטע, החיים הופכים להיות קשים בהרבה. רבים מאיתנו לא מעריכים עד כמה איבר כלשהו חשוב, עד שהוא נפגע או אובד.

`אם היית נדרשים לוותר על איבר או עין, במה הייתם בוחרים? ומה זה מלמד אותנו על כך שכל אדם בקהילה הוא חלק חיוני ובלתי ניתן להחלפה?`