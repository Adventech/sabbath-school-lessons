---
title: 'צלם אלוהים הבלתי נראה'
date: 15/02/2026
---

כאשר אנו מביטים במראה או בתמונה אנו רואים דמות שלנו, אך מדובר בתמונה שטוחה, דו-ממדית. במובנים מסוימים, פסל עשוי לשקף את דמותנו באופן מדויק יותר אך גם הוא רחוק מלהביע את המציאות החיה, הנושמת והמתפקדת. המונח המקראי “צלם”, אף שלעיתים מתאר ייצוגים חלקיים כאלה, טומן בחובו משמעות רחבה בהרבה.

`קִראו בראשית 1:26–27; בראשית 5:3; הראשונה אל-הקורנתיים 15:49; השנייה אל-הקורנתיים 3:18; אל העברים 10:1. סכמו את המשמעויות השונות של “צלם” בפסוקים אלו. כיצד הן שונות מהתיאור של ישוע כ”צלם אלוהים”?`

בני האדם נבראו כדי להיות דומים לאלוהים ככל שניתן בגופם, ברוחם, בקשריהם ובתפקידם. ובכל זאת, הדמיון לאלוהים מתבטא רק בהיבטים מסוימים והחטא פגם אף בהם. אך ישוע מאפשר לנו “לראות” את האלוהים הבלתי נראה. ישוע אמר:”הַרֹאֶה אֹתִי רָאָה אֶת־הָאָב” (יוחנן 14:9) הוא, ”הוּא זֹהַר כְּבוֹדוֹ וְצֶלֶם עַצְמוּתוֹ (של אלוהים” (אל העברים 1:3). הוא המחשבה האלוהית שהפכה לנשמעת, והאופי האלוהי שהפך לנראה.

`קִראו מתי 11:27; יוחנן 1:1–2, 14, 18. מדוע ישוע הוא היחיד שמסוגל לגלות את האב באופן מושלם?`

שימו לב לעוד דרכים שבהן ישוע מתאר את יחסו לאלוהים האב:

- ”אָבִי פֹּעֵל פְּעֻלָּתוֹ עַד־עָתָּה וְגַם־אָנֹכִי פֹּעֵל”  (יוחנן 5:17)
- ”אנִי וְאָבִי אֶחָד אֲנָחְנוּ”  (יוחנן 10:30)
- ”וַיֹּאמֶר אֵלָיו יֵשׁוּעַ אָנֹכִי הַדֶּרֶךְ וְהָאֱמֶת וְהַחַיִּים לֹא־יָבֹא אִישׁ אֶל־הָאָב בִּלְתִּי עַל־יָדִי” (יוחנן 14:6)

ישוע גם מתאר את עצמו שוב ושוב במונחים מוחלטים, תוך שימוש בשם האלוהי “אֲנִי הוּא” (ראו שמות 3:14):

- ”אָנֹכִי הוּא לֶחֶם הַחַיִּים” (יוחנן 6:35)
- ” אֲנִי אוֹר הָעוֹלָם” (יוחנן 8:12)
- ”אָנֹכִי הוּא הָרֹעֶה הַטּוֹב” (יוחנן 10:11, 14)
- ”אָנֹכִי הַתְּקוּמָה וְהַחַיִּים” (יוחנן 11:25)
- ”אָנֹכִי בְאָבִי וְאָבִי בִּי” (יוחנן 14:11)
- ”בְּטֶרֶם הֱיוֹת אָבְרָהָם אֲנִי הָיִיתִי” (יוחנן 8:58)

`אם ישוע לא היה אלוהים עצמו, מה הייתה המשמעות האמיתית שהאב שלי איזה יצור למות בעבורנו? ולמה זו תפיסה כל כך שונה, רדיקלית ומכריעה מאשר שאלוהים עצמו, בצלם המשיח, בא למות בעבורנו?`