---
title: 'לקריאה נוספת:'
date: 20/02/2026
---

“אדם שהיה רק אדם  ואמר את הדברים שישוע אמר לא יכול להיחשב כמורה מוסרי דגול. הוא היה או מטורף ברמה של מישהו שטוען שהוא "ביצה רכה" או שהוא היה השטן עצמו. עליכם לבחור: או שהאיש הזה היה, ועודנו, בן האלוהים או שהוא מטורף או משהו גרוע מכך. אתם יכולים להשתיק אותו ולכנות אותו שוטה, אתם יכולים לירוק עליו ולהרוג אותו כדמון או שאתם יכולים לכרוע לרגליו ולקרוא לו ‘אדון ואלוהים’. אבל בואו לא נגיד את השטות המתנשאת שהוא רק ‘מורה מוסרי דגול’. הוא לא השאיר לנו את האפשרות הזו והוא גם לא התכוון לכך.” — סי. אס. לואיס, מוסר נוצרי טהור, ניו יורק: Collier Books,1952, עמ' 41.

”האב הוא מלוא מהות האלוהות בגוף — והוא נסתר מעיני בני תמותה. הבן הוא גילוי מלא ושלם של אותה אלוהות. דבר אלוהים מעיד עליו שהוא ‘הַצֶּלֶם הַמֻּדְבָּק שֶׁל מַהוּתוֹ’.” — אלן ג’י. וויט, Evangelism, עמ' 614.

”המשיח הוא בנו של אלוהים, שהיה קיים מקדם, והיה קיים בעצמו…כאשר הוא מדבר על קיומו שלפני הבריאה, ישוע לוקח את המחשבה שלנו אחורה, לעידנים חסרי תאריך. הוא מבטיח לנו שמעולם לא היה זמן שבו לא היה בקשר הדוק עם אלוהים הנצחי… הוא היה שווה לאלוהים — אינסופי וכל-יכול… הוא הבן הנצחי, שקיים בעצמו.” — אלן ג’י. וויט, Evangelism, עמ' 615.

**שאלות לדיון**:

`התעמקו עוד בשאלה של האלוהות הנצחית של ישוע. מה המשמעות של כל תכנית הישועה והקרבתו של ישוע על מזבח המשיח אם הוא לא היה אלוהים נצחי, שלא נברא מעולם אלא תמיד היה קיים מאז ולתמיד? למה ההבנה הזו כה חשובה? דונו יחד: מה היה משתנה אילו ישוע לא היה קיים מאז ומעולם, אלא היה ברוא כלשהו? מה מאבדים בגישה כזו?`

`כשאנחנו חושבים על ישוע, על הבשורה ועל תכנית הישועה, למה חשוב לשלב במחשבתנו גם את העובדה שכל היקום היה מעורב ומעוניין במה שישוע עשה כאן? מה עבר בראשם של ישויות לא נפולות כאשר ראו את בוראם, הבורא הנצחי, תלוי על הצלב? עבורנו, המראה הזה מעורר השתאות, אבל הם הכירו אותו בתפארתו הנצחית. מה עבר בליבם כאשר צפו באותו אחד, שאותו עבדו בשמים, גוסס על עץ?`

`מה הייתם אומרים למישהו שאינו מאמין שהאב והבן התקיימו יחד מאז ומעולם? למה זהו עיקרון כל כך חשוב באמונה שלנו? איך הייתם מסבירים שלא היה זמן שבו האב היה בלי הבן, למעט ברגע הצלב, שבו הייתה “היפרדות זמנית בין הכוחות האלוהיים” (אלן ג’י. וויט, הערות ב־SDA Bible Commentary, כרך 7, ע40:924)?`