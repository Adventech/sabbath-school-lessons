---
title:  יחסי עבודה
date:  17/03/2026
---

קִראו אל הקולוסים ג׳:22–25 ואל הקולוסים ד׳:1. אילו הוראות ניתנות לאנשים שעובדים? ואילו עקרונות ניתנים כאן בנוגע ליחסי עבודה באופן כללי?

אנשים בימינו מרבים להזכיר את נושא העבדות כטענה נגד חלק מההנחיות המקראיות, אם כדי לשייך אותן לעבר בלבד, ואם כדי לפסול את סמכות הכתובים בכלל. אירונית, זה נעשה לעיתים קרובות מבלי להתחשב כלל בהקשר ההיסטורי של עם ישראל במקרא או של הקהילה בברית החדשה.

עלינו לזכור: בני אדם נבראו בצלם אלוהים, ובדומה לכל יצור תבוני אחר, נועדו לחירות. החוק המקראי אסר על כך שישראלים יהיו עבדים לנצח (ראו דברים ט״ו:12), וקבע שתקופת העבדות המקסימלית לצורך פירעון חוב כלכלי תהיה שש שנים בלבד (שמות כ״א:2–6; ויקרא כ״ה:39–43). נכון, העבדות המקראית עשויה להיראות דוחה לפי המוסר המודרני אבל היא הייתה שונה בתכלית מהעבדות האיומה שהתפתחה בעולם המערבי, עבדות שהייתה כתם מוסרי ופשע נורא נגד האנושות.

בתקופת הברית החדשה, הקהילה הייתה חייבת לפעול במסגרת החוק הרומי שהתיר החזקת עבדים.

"אך בשונה מצורות העבדות המודרניות, החוק הרומי העניק לעבדים זכויות והזדמנויות משמעותיות. ניסיון לבטל את מוסד העבדות בתקופה ההיא — היה עלול לפגוע בהתקדמות הבשורה."- קלינטון ווהלן, במאמרו "תרבות, פרשנות וכתובים: הבחנה בין מה שהוא אוניברסלי מה שהוא תרבותי", מתוך: פרנק מ. האזל (עורך), פרשנות מקראית — גישה אדוונטיסטית (Silver Spring, MD: המכון למחקר מקראי / Review and Herald Academic, 2020), עמ' 166.

למעשה, בתוך הקהילה, להבדיל ממה שהתרחש ברחבי האימפריה הרומית, חובתו הראשונה של העבד הייתה כלפי האדון שבשמים. ושולחיו (האדונים הארציים) קיבלו הוראה ״הִתְנַהֲגוּ עִם עַבְדֵיכֶם בְּצֶדֶק וּבְיֹשֶׁר, שֶׁהֲרֵי יוֹדְעִים אַתֶּם כִּי גַּם לָכֶם אָדוֹן בַּשָּׁמַיִם״  (אל הקולוסים ד׳:1). שאול אף פונה אל פילימון ומבקש ממנו להפסיק להתייחס לאוניסימוס כאל עבד, אלא כאל אח אהוב (פילימון 16).

ואכן, גם בתנ״ך וגם בברית החדשה, המאמינים עצמם נקראים “עבדי אלוהים” (ראו לדוגמה תהילים ל״ד:23; לוקס י״ז:10; הראשונה לפטרוס ב׳:16). גם אם איננו אוהבים את נסיבות התרבות שבה נכתבו חלק מהפסוקים עדיין עלינו לכבד את סמכות הכתובים עצמם. אחרת, אנחנו ממקמים את עצמנו ואת התרבות שלנו מעל הכתובים.

האפשרות הנכונה יותר היא: לבחון את כל מה שהדבר אלוהים אומרים על נושא מסוים לפני שמסיקים מסקנות. כך נוכל להבין מה הכתובים באמת מלמדים.

`כיצד ניתן ליישם את הקטע הזה ליחסים שלכם במקום העבודה? ואילו עקרונות מתוכו יכולים לעזור לכם כמעסיק או כעובד?`