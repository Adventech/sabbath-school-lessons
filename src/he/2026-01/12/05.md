---
title: 'להתפלל זה בעד זה'
date: 18/03/2026

---

קִראו אל הקולוסים 4:2–4. אילו עקרונות בנוגע לתפילה מופיעים בפסוקים הללו? ועל מה שאול מבקש שנתפלל?

לעיתים, אחת המילים הכי משמעותיות שנוכל לומר למישהו שמתמודד עם קושי אם בתחום המשפחה, הבריאות, הכסף או כל דבר אחר — היא: “אני מתפלל עבורך.” זוהי הדרך שהשמיים בחרו כדי לחבר ולקרב בינינו.

”מתן מענה לתפילות האמונה שלנו הוא חלק מתוכניתו של אלוהים, השש להעניק לנו את מבוקשנו” — אלן ג’י. וויט, העימות הגדול, עמ' 399-400.

שימו לב לאופן שבו שאול מתאר את התפילה במילים מלאות עוצמה: “התמידו”, “ברצינות”, “בדריכות”, “בתודה” (אל הקולוסים 4:2). כל אלו מצביעים על תפילה שהיא אמונית, עקבית ונחושה. במקומות אחרים, שאול כותב:

”הִתְפַּלְּלוּ תָּמִיד בְּרוּח” (אל האפסיים 6:18) ו”הַתְמִידוּ לְהִתְפַּלֵּל ”(הראשונה לתסלוניקים 5:17). והדבר המדהים ביותר הוא גם כאשר ”וְכֵן גַּם הָרוּחַ עוֹזֶרֶת לָנוּ בְּחֻלְשׁוֹתֵינוּ, כִּי אֵין אָנוּ יוֹדְעִים לְהִתְפַּלֵּל כָּרָאוּי. וְאוּלָם הָרוּחַ עַצְמָהּ מַפְגִּיעָה בַּעֲדֵנוּ בַּאֲנָחוֹת עֲמֻקּוֹת מִמִּלִּים” (אל הרומיים 8:26).

קִראו שוב את אל הקולוסים 4:3. אילו “דלתות” לשם הדבר (פ60:3) ייתכן שאלוהים יפתח גם בפניכם כדי לשתף את אמונתכם?

מעניין במיוחד ששאול גם מבקש תפילה שיינתנו לו המילים הנכונות לומר. לעיתים, כשאנחנו קוראים את איגרותיו או את נאומיו בספר מעשי השליחים, אולי נדמה לנו שהוא תמיד היה רהוט ובטוח בעצמו, אבל כאן הוא מודה שהוא זקוק לתפילה — כדי להבהיר את הבשורה (פ60:4). בסוף הפסוק שאול משתמש במילה היוונית החשובה dei, שניתן לתרגם אותה כך: “כְּפִי שֶׁחָיוּב לִי לְדַבֵּר” כלומר, יש כאן צורך אלוהי ואחריות קדושה להכריז את בשורת המשיח. הוא הבין היטב את החשיבות של בישור הבשורה גם לאנשים במעמד הגבוה ביותר של השלטון הרומי כולל בני ביתו של הקיסר.

”אין תמיד צורך לכרוע ברך כדי להתפלל. טַפְּחוּ את ההרגל לשוחח עם המושיע כשאתם לבד, בזמן ההליכה, או בעיצומה של מלאכת יומכם. תנו ללב להתרומם ללא הרף בתחינה שקטה לבקשת עזרה, אור, כוח ודעת. תְּהִי כָּל נְשִׁימָה — תְּפִלָּה.” — אלן ג’י. וויט, שירות הריפוי, עמ'510–511.