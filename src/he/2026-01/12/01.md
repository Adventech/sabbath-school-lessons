---
title: 'לחיות עם  הזולת'
date: 14/03/2026
---

### קראו לקראת הלימוד השבועי
אל הקולוסים 3:18–4:6; אל האפסיים 5:22–25, 33; משלי 22:6, 15; הראשונה לפטרוס 2:16; הראשונה לתסלוניקים 5:17.

> <p>פסוק לשינון</p>
> ”יִהְיוּ נָא דִּבְרֵיכֶם מְלֻוִּים תָּמִיד בְּחֵן וּמְתֻבָּלִים בְּמֶלַח, בְּאֹפֶן שֶׁתֵּדְעוּ אֵיךְ לְהָשִׁיב לְכָל שׁוֹאֵל” (אל הקולוסים 4:6)

כאשר אנשים חיים ועובדים בקרבה זה לזה הם מתמודדים עם שלל אתגרים. הבדלי דעות עלולים לגרום למתיחויות; ויכוחים עלולים להתעורר. ככל שהקשר קרוב יותר כך חשוב יותר שכל הצדדים יסתדרו היטב זה עם זה.

הקשרים הקרובים ביותר הם, כמובן, בתוך המשפחה. הבית כונה לעיתים “העסק המשפחתי” תיאור מעניין לאופן שבו משפחה פועלת. יש בהחלט דמיון בין ניהול עסק לבין ניהול משק בית:

- צריכה להיות הסכמה כללית על ערכים, מטרות ויעדים.
- כל אחד צריך להסתדר עם האחרים ולעשות את חלקו כראוי כדי שהדברים יזרמו בצורה חלקה.

אותם עקרונות חלים גם על הקהילה, שהיא למעשה משפחה גדולה. בשיעור שנלמד השבוע, שאול השליח נותן עקרונות חשובים ביותר לחיים משותפים ובפרט: כיצד משפחה מאמינה פועלת בצורה הטובה ביותר. מאחר שבית מאמין אמור להתנהל לפי עקרונות מקראיים, הוא יפעל באופן שונה ממשק בית רומי טיפוסי בתקופתו של שאול. בנוסף, שאול מציע עקרונות מועילים אחרים, שמתאימים גם ליחסים חברתיים מגוונים, בין אם בתוך הבית ובין אם מחוצה לו.

לימדו את שיעור השבוע כהכנה לשבת, 21 במרץ.