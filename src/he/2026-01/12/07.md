---
title: 'לקריאה נוספת:'
date: 20/03/2026
---

”כל אחד מבני המשפחה צריך להבין שיש עליו אחריות אישית לתרום — בדרכו שלו — לנוחות, לסדר ולשגרת החיים התקינה של הבית. אף אחד לא אמור לפעול נגד האחר. כולם צריכים לשתף פעולה באופן מאוחד במלאכה הטובה של עידוד הדדי: להפגין עדינות, סבלנות ואורך רוח, לדבר בנחת ובקול שקט תוך הימנעות מבלבול — וכל אחד יעשה כמיטב יכולתו כדי להקל מעל האם את עומס החיים… כל ב ובת משפחה צריכים להבין בדיוק מהו התפקיד שמצופה מהם למלא בהרמוניה עם האחרים. מילדים בני שש ומעלה — כולם צריכים לדעת שנדרש מהם לקחת חלק בעול של החיים.” — אלן ג’י. וויט, הבית האדוונטיסטי, ע40:179–180

”אם אנו רוצים ללכת באור, עלינו לאפשר למשיח להיכנס ללבנו ולבתינו. הבית צריך להיות כל מה שמשתמע מן המילה עצמה — שמיים קטנים עלי אדמות, מקום שבו מטפחים רגשות ואהבה, ולא מדכאים אותם בכוונה תחילה. האושר שלנו תלוי בטיפוח של אהבה, אמפתיה ונימוס אמיתי זה כלפי זה… עלינו לשכוח את עצמנו, ולחפש תמיד הזדמנויות — אפילו בדברים הקטנים — להביע תודה על חסדים שקיבלנו מאחרים, ולחפש דרכים לשמח אחרים, להקל על כאבם ולשאת עמם את משאם — באמצעות מעשי חסד עדינים ומעשים קטנים של אהבה. המחוות המתחשבות האלו, שמתחילות בבית ומתרחבות מחוץ למעגל המשפחה, הן חלק בלתי נפרד מהפסיפס של אושר החיים. ואילו הזנחת הדברים הקטנים האלה — מרכיבה את סך המרירות והעצב של החיים.” — אלן ג’י. וויט, עדויות לקהילה, כרך 3, ע40:539–540

**שאלות לדיון**:

`לזוגות נשואים: אילו עקרונות עזרו לכם במערכת היחסים שלכם? ואיזו עצה יש לכם לרווקים ורווקות על איך להתכונן לאתגרים שהנישואין מביאים איתם תמיד?`

`רבים מההורים האוהבים והמסורים ביותר אשר גידלו את ילדיהם בבית מאמין חם ובריא, מתמודדים עם ילדים בוגרים שבחרו לדחות את האמונה. איזו עצה ונחמה אפשר לתת להם? ומה אולי כדאי להימנע מלומר בכלל?`

`דונו עוד בהנחיה של שאול “ללכת בחוכמה”. מהי ההשוואה ,או הניגוד, בין ללכת בחוכמה לבין ללכת ב”טיפשות”? ומה למדתם מהפעמים שבהן הלכתם בכיוון האחד… או בשני?`