---
title: 'ללכת בחוכמה'
date: 19/03/2026
---

מהי האמת החשובה ביותר שאנו כאנשים מאמינים יכולים לדעת? מן הסתם, שישוע המשיח מת בעד חטאינו, ושהאמונה בו מעניקה לנו חיי נצח. זוהי אמת שלעולם לא היינו יכולים להבין לבד. היא הייתה חייבת להיגלות ולהיאמר לנו וזו אכן מה שקרה דרך דבר אלוהים. יש אינספור אמיתות, ידע וחוכמה שלעולם לא היינו יודעים, לולא אלוהים גילה אותן לפנינו בכתובים.

אבל חשוב להבין: הידע והחוכמה האלו לא ניתנו לנו רק כדי לדעת. הם ניתנו לנו כדי שנחיה לפיהם, כדי שניישם את האמת הזאת בחיינו.

`קִראו אל הקולוסים 4:5–6. באילו מצבים שאול השליח מציין במיוחד שעלינו “ללכת בחוכמה”? ולמה דווקא שם זה כל כך חשוב?`

לצערנו, לעיתים קרובות אנחנו כמאמינים לא מתנהגים בכלל כמו מאמינים! כפי ששאול מצטט מישעיה 52:5, גם עם ישראל נהפכו למכשול בעיני עמים אחרים: ”הֲרֵי, כְּפִי שֶׁכָּתוּב, שֵׁם אֱלֹהִים מְחֻלָּל בַּגּוֹיִם בִּגְלַלְכֶם.” (אל הרומיים 2:24). האופן שבו אנחנו מתנהגים כלפי אחרים ובמיוחד כלפי מי שאינם בני אמונתנו חשוב מאין כמותו (ראו טיטוס 2:5; השנייה לפטרוס 2:2).

למשל כדוגמה אישית, בית מאמין שמקרין אהבה, מפגש נוער שמוקדש לתפילה ולא להשתוללות, מעשי חסד פשוטים, ורוח סבלנית ורגועה, כל אלה מדברים בעוצמה אל מי שמתבוננים בנו כדי להבין האם האמונה שלנו באמת כנה. באל הקולוסים 4:6 שאול מתמקד במיוחד בדברים שאנחנו אומרים:”יִהְיוּ נָא דִּבְרֵיכֶם מְלֻוִּים תָּמִיד בְּחֵן”. לא רק מנומסת ונעימה אלא מונעת ונרקמת מתוך חסדו של אלוהים, באמצעות השפעת רוח הקודש.

“מְמֻלַּחַת בְּמֶלַח” לא כמו השימוש השלילי של העולם בביטוי “דיבור מלוח”, אלא במובן של מילים שיש להן טעם טוב, שמושכות ומכבדות את השומע. ”בְּאֹפֶן שֶׁתֵּדְעוּ אֵיךְ לְהָשִׁיב לְכָל שׁוֹאֵל” (באל הקולוסים 4:6). רק רוח הקודש יכולה להעניק לנו את המילים הנכונות, למטרה הנכונה ובזמן הנכון וגם להכין את לב השומעים לקבל את המסר שאנחנו ”חייבים” לשתף (גם כאן מופיעה המילה היוונית dei ראו את התייחסותנו אתמול לאל הקולוסים 4:4)

`חישבו על דבריכם, על מעשיכם, ועל האופן שבו אתם מתנהלים מול אחרים. איזה מסר יוצא ממכם לגבי האמונה שלכם? ומה המשמעות בעיניכם של להיות אדם מאמין?`