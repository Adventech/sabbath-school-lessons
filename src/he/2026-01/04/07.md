---
title: 'לקריאה נוספת:'
date: 23/01/2026

---

“כל אהבת האב שעברה מדור לדור דרך לבבות אנושיים – כל מעיינות הרוח שנבעו בנפשות בני האדם – אינם אלא זרזיף דק לעומת האוקיינוס האין-סופי כאשר משווים אותם לאהבתו הבלתי נדלית והאינסופית של אלוהים. הלשון אינה מסוגלת לבטא אותה, והעט אינו יכול לתאר אותה.

אתם יכולים להרהר בה כל חייכם; אתם יכולים לעיין בכתובים בדבקות כדי לנסות להבין אותה; אתם יכולים לגייס את כל כוחותיכם וכישוריכם שאלוהים נתן לכם – בניסיון לתפוס את אהבתו וחמלתו של האב שבשמים – ועדיין תישאר אינסופיות שמעבר להשגתכם.

אתם יכולים לחקור את האהבה הזו לאורך דורות שלמים, אך לעולם לא תוכלו להבין לגמרי את האורך והרוחב, העומק והגובה של אהבתו של אלוהים כאשר נתן את בנו למות בעבור העולם. גם הנצח עצמו לא יוכל לגלות את מלוא עומקה. ובכל זאת, כאשר נלמד את הכתובים ונהרהר בחייו של המשיח ובתוכנית הגאולה – נושאים אדירים אלו ייפתחו לפנינו עוד ועוד.” — אלן ג’י. וויט, עדויות לקהילה, כרך 5, ע40:740

“כאשר אנו מקבלים הכשרה בבית הספר של המשיח – כפי שקיבל משה – מה עלינו ללמוד? להתגאות? להגביה את דעתנו על עצמנו? – בוודאי שלא. ככל שנלמד יותר בבית הספר הזה, כך נתקדם יותר בענווה ובשפלות רוח. אין לנו להרגיש שכבר למדנו כל דבר ראוי לידיעה.

אנו צריכים להשתמש בצורה מיטבית בכישרונות שאלוהים נתן לנו, כדי שביום שנהפוך מתמותה לאל מוות – לא נצטרך להשאיר מאחור את מה שרכשנו, אלא נוכל לשאת אותו איתנו אל העולם הבא. לאורך עידני הנצח שאינם פוסקים, המשיח ופועלו בגאולה יהיו נושא הלימוד שלנו.” — אלן ג’י. וויט, כתב-יד 36, 1885

**שאלות לדיון**:

`באילו דרכים חוויתם באופן אישי את אהבתו של אלוהים? בשיחה קבוצתית, שתפו בדרכים השונות שבהן הגעתם להכיר ולהרגיש את אהבתו.`

`מה בדיוק פירוש הביטוי שישוע בא ”דוֹמֶה לִבְנֵי אָדָם ”(אל הפיליפים 2:7)? השוו עם אל הרומיים 8:3. דונו בפסוקים אלו לאור משמעותם המשותפת.`

`אילו אתגרים לאחדות קיימים בקהילה שלכם? לא משנה מהם הנושאים – מדוע נכונות לנהוג בענווה, ולהימנע מלעשות דברים ”דֶרֶךְ מְרִיבָה אוֹ כְּבוֹד שָׁוְא ” (אל הפיליפים 2:3) יכולה להיות נקודת פתיחה מעשית להתחיל לפתור את המחלוקות?`