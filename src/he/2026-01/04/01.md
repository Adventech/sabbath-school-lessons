---
title: 'אחדות דרך ענווה'
date: 17/01/2026
---

### קראו לקראת הלימוד השבועי
אל הפיליפים 2:1–8, ירמיה 17:9, אל הפיליפים 4:8, הראשונה אל-הקורנתיים 8:2, אל הרומיים 8:3, אל העברים 2:14–18.

> <p>פסוק לשינון</p>
> הַשְׁלִימוּ־נָא אֶת־שִׂמְחָתִי בִּהְיוֹת לָכֶם לֵב אֶחָד וְאַהֲבָה אַחַת וְנֶפֶשׁ אַחַת וְרָצוֹן אֶחָד” (אל הפיליפים 2:2).

אחדות היא כוח. אבל לדעת את האמת זה לא אותו דבר כמו ליישם אותה בפועל. כולנו נכשלים לפעמים, גם כשאנחנו עושים את מירב המאמצים לשמור על אחדות. אבל זה שונה לגמרי מהרס מכוון של האחדות. לכן אין פלא שכאשר שאול השליח ממשיך את מכתבו אל קהילת פילפי, הוא מבקש מהם להיות “בְּאַחְדוּת וּבְמַחֲשָׁבָה אַחַת”.

שאול השליח מבסס את הצורך באחדות על ההוראה והדוגמה של ישוע. זהו נושא שמופיע לאורך כל הברית החדשה, ובמיוחד באיגרות.

חוסר האחדות ביקום התחיל מהגאווה ומהצמא למעמד וכוח של מלאך אחד בשמיים, תחושה שהתפשטה במהירות, אפילו בסביבה מושלמת (ראו ישעיהו 14:12–14). אחר כך היא קיבלה אחיזה גם בגן עדן, דרך חוסר שביעות רצון דומה מהחוקים שקבע אלוהים, והרצון לעלות למעמד גבוה יותר מזה שאלוהים יעד (בראשית 3:1–6).

השבוע נבחן את הבסיס המקראי לאחדות בתוך הקהילה, תוך התמקדות מיוחדת בענווה המדהימה של ישוע, בלקחים שניתן ללמוד מלהביט בו, ובאיך נוכל לצמוח ולהיות דומים לו יותר.

לימדו את שיעור השבוע כהכנה לשבת,  24בינואר.