---
title:  מקור האחדות
date:  19/01/2026
---

חשבו שוב על הדגש של שאול השליח על אחדות ב אל הפיליפים ב׳:2, כאשר הוא מביע את אותו רעיון בארבע דרכים שונות. שימו לב גם להתמקדות שלו במחשבה, ברגשות ובכוונות. בעוד שמנהיגים דתיים נטו להדגיש התנהגות חיצונית, ישוע התמקד במחשבות וברגשות שלנו.

לדוגמה, השר הצעיר העשיר טען שהוא תמיד שמר את התורה. אך כאשר ישוע ביקש ממנו למכור את כל רכושו, לחלק אותו לעניים וללכת אחריו, הוא בחן את מידת ההיקשרות שלו לדברים הארציים. ישוע גם אמר שהדבר שמטמא את האדם יוצא מתוך הלב (או המחשבה): ״כִּי מִן־הַלֵּב יוֹצְאוֹת מַחְשְׁבוֹת רָע רְצִיחוֹת נִאוּפִים זְנוּנִים גְּנֵבוֹת עֵדוּת שֶׁקֶר וְגִדּוּפִים״ (מתי ט״ו:19), וגם ״יַלְדֵי צִפְעוֹנִים אֵיכָה תוּכְלוּ לְדַבֵּר טוֹב וְאַתֶּם רָעִים כִּי־מִשִׁפְעַת הַלֵּב יְדַבֵּר הַפֶּה״ (מתי י״ב:34).

קִראו אל הפיליפים ב׳:3–4. אילו צעדים מעשיים מציע שאול בשביל להשיג שלום ואחדות בקהילה?

דבריו של שאול מציירים תמונה של ענווה: ענווה פנימית, כבוד לאחרים מתוך ראייתם כחשובים מאיתנו, ודאגה לאחרים לא פחות מאשר לעצמנו. קל לומר אך קשה ליישם, נכון? אבל אלה עקרונות חשובים שכדאי לשאת בלב בכל מערכת יחסים.ֿ

לעיתים, בזמן שיחה, הנטייה שלנו היא להתרכז בתשובה שניתן, במקום להקשיב באמת, כדי להבין את מה שהאדם שמולנו מנסה לומר ולראות את הסיטואציה מנקודת מבטו. מריבות רבות מתחילות פשוט מחוסר הבנה שניתן היה למנוע באמצעות הקשבה פעילה. גם אם לא נסכים עצם ההקשבה והניסיון להבין את הצד השני הם הצעד הראשון ליצירת תקשורת בריאה ואמון הדדי.

שאול מדבר על האחדות ש״הָרוּחַ בַּאֲגֻדַּת הַשָּׁלוֹם״ (אל האפסיים ד׳:3), יוצרת שמאחד בינינו. אם יש סכסוך בקהילה, רוח הקודש יכולה להרגיע את הרוחות ולהשיב את האחדות וההרמוניה. באותו פרק עצמו, שאול מדבר גם על ״אַחֲדוּת הָאֱמוּנָה וְדַעַת בֶּן־הָאֱלֹהִים״ (אפסיים ד׳:13), שני הדברים הולכים יחד. כאשר יש אמונה משותפת והבנה אחידה של הכתובים הנובעת מהיכרות עם המשיח ותורתו, זהו יסוד חשוב לקיומה של אחדות בקרבנו.

`איזה מוות לחשיבה אנוכית עצמית יאפשר לנו באמת לראות את האחרים כנעלים מאיתנו? איך אפשר ללמוד לעשות זאת? ועד כמה היו מערכות היחסים שלנו משתנות אם היינו חיים כך כולנו?`