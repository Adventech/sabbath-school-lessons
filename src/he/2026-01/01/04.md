---
title:  שאול השליח בפיליפי
date:  30/12/2025
---

במהלך מסע השליחות השני של שאול השליח, זמן קצר לאחר ש טימותיאוס צורף לצוות, רוח הקודש מנעה מהם פעמים מספר להמשיך ולנוע ברחבי אסיה הקטנה (מעשי השליחים ט״ז:6). באחת מההתגלויות שהגיעו לשאול בלילה, שאול רואה איש מקדוני העומד ומבקש ממנו: ״עֲבֹר אֶל מָקֵדוֹנְיָה וַעֲזֹר לָנוּ״ (מעשי השליחים ט״ז:9).

מיד לאחר מכן הם פונים לנמל הקרוב ביותר למקדוניה ומפליגים מטרואס על פני הים האגאי לנאופוליס שביבשת אירופה. אך במקום לבשר שם, שאול, סילף, טימותיאוס ולוקס – שהצטרף אליהם בטרואס (כפי שמרמז השימוש במילה ״הִפְלַגְנוּ״ במעשי השליחים ט״ז:11) הם פונים לעבר פיליפי. שאול תמיד פעל בצורה אסטרטגית בהפצת הבשורה. פיליפי הייתה ״עִיר בַּחֶבֶל הָרִאשׁוֹן שֶׁל מָקֵדוֹנְיָה וּמוֹשָׁבָה רוֹמִית״(מעשי השליחים ט״ז:12), ואף נחשבה לאחת הערים המכובדות ביותר באימפריה הרומית. היא זכתה למעמד של Ius Italicum – הדרגה הגבוהה ביותר שעיר יכלה לקבל. אזרחי פיליפי נהנו מאותן זכויות כמו תושבי איטליה עצמה, כולל פטור ממסים, וכל מי שנולד בעיר קיבל אוטומטית אזרחות רומית.

העיר הייתה גם תחנה חשובה לאורך דרך ויה אגנטיה – הדרך היבשתית המרכזית שחיברה בין רומא למזרח. הקמת נוכחות משמעותית של אנשים מאמינים בפיליפי אפשרה את הפצת הבשורה לערים נוספות סמוכות כמו אמפיפוליס, אפולוניה, תסלוניקי ובֶּרואה (ראו מעשי השליחים י״ז:1, 10).

מעניין לציין כי השפה הרשמית בפיליפי במאה הראשונה הייתה לטינית, כפי שניתן ללמוד מהשלטים הרבים שנכתבו בלטינית. באיגרת אל הפיליפים ד’:15, שאול אף פונה אליהם בשם בעל צליל לטיני – Philippēsioi – ככל הנראה כהכרה במעמדם הרומי המיוחד. עם זאת, היוונית הייתה שפת השוק והערים הסובבות ובאמצעותה הופצה הבשורה. לוקס מתאר כיצד הצוות של שאול מצטרף למתפללים ליד הנהר, שם לידיה ובני ביתה קיבלו על עצמם  את האמונה (מעשי השליחים ט״ז:13–15). לידיה, שהייתה אשת עסקיים שסוחרת באריגים בצבע ארגמן, הייתה כנראה אחת התומכות המרכזיות בפעילות של שאול השליח בפיליפי.

השהות של שאול וסילא בכלא בפיליפי הובילה גם היא לחזרתו בתשובה של בית שלם, של סוהר בית הסוהר. רוח הקודש ידעה שפיליפיני תהיה נקודת פתיחה אידאלית להפצת הבשורה באירופה גם אם זה ילווה ברדיפה. למרות הרוע שבה, רדיפה יכולה, בנסיבות מסוימות, לאפשר לבשורה להגיע לאנשים שלא היו נחשפים לה בדרך אחרת.

`קראו במעשי השליחים ט’:16. איך הפסוק זה עוזר לנו להבין חלק מהניסיונות של שאול? ואיך זה עשוי לעזור לנו להבין את הניסיונות שלנו?`