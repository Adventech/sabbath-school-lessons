---
title:  שאול השליח, האסיר של ישוע המשיח
date:  28/12/2025
---

האיגרות אל הפיליפים ואל הקולסים מכונות “איגרות מהכלא” מכיוון שנכתבו כאשר שאול השליח היה כלוא (האחרות הן אל האפסים ואל פילימון). רוב הפרשנים סבורים שהן נכתבו בזמן שאול היה ברומא, בסביבות השנים 60-62 לספירה (ראו מעשי השליחים כ”ח:16).

`קראו אל האפסים ג’:1 ואל פילימון א’. מה המשמעות של האופן שבו שאול מתאר את כליאתו?`

שאול הקדיש את חייו לשירות ישוע המשיח. ואם השירות כלל גם ישיבה בכלא,גם לזה הוא היה מוכן. הוא מתאר את עצמו כ”שַׁגְרִיר אָסוּר בִּכְבָלִים” (אל האפסים ו’:20). שאול יצא למסעות בישור, ייסד קהילות, והכשיר עובדים לשירות אלוהים. ייתכן ששאל את עצמו: “למה אני כאן כשיכולתי לעשות כל כך הרבה יותר ללא השלשלאות האלו?” גם כשכתב את האיגרת השנייה אל טימותיאוס, שאול היה אסיר. כלומר, לפחות חמישה מספרי הברית החדשה נכתבו בזמן שהותו בבית הסוהר. באף אחת מהאיגרות מהכלא שאול לא מציין במפורש היכן היה כלוא, ולכן יש שהציעו שמדובר באפסוס או בקיסריה. אך אין ראיה מקראית לכך ששאול נכלא באפסוס אי פעם. קיסריה עשויה להיראות אפשרות סבירה יותר, אך באותה נקודת זמן לא היה איום ברור על חייו של שאול. לעומת זאת, בזמן כתיבת האיגרת אל הפיליפים, האיום היה ממשי (ראו אל הפיליפים א’:20, ב’:17).

האיגרת הזו נותנת לנו רמזים נוספים למקום כליאתו של שאול. ראשית, מוזכר ה”פרייטוריון” – מונח שיכול להתייחס למקום מגוריו הרשמי של מושל מחוזי, כמו זה שבירושלים, שם נחקר ישוע על ידי פילטוס (מתי כ”ז:27; יוחנן י”ח:33), או בקיסריה, שם נכלא שאול (מעשי השליחים כ”ג:35). אך שאול בבירור אינו מתכוון למקום אלא לאנשים. הוא כותב ש”כָּל אַנְשֵׁי מִשְׁמַר הַקֵּיסָר” נחשף לבשורה (אל הפיליפים א’:13). ברומא, מדובר היה בחיילי עילית – כ־9,000 במספרם – שתפקידם היה להגן על הקיסר ולשמור את אסיריו.

שאול גם שולח ברכות מהמאמינים ש”מִבֵּית הַקֵּיסָר” (אל הפיליפים ד’:22). הדבר מעיד ששאול היה כלוא ברומא והיה בקשר עם מי ששירתו את בית המלוכה הקיסרי.

`איך אנחנו לומדים להפיק את המיטב מכל מצב קשה שאנחנו נמצאים בו? ולמה זה לא תמיד קל?`