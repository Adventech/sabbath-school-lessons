---
title:  שאול השליח בשלשלאות
date:  29/12/2025
---

בעת שהותו במקדוניה, שאול השליח מזכיר מספר מאסרים (השנייה אל הקורנתיים ו’:5, י”א:23, ז’:5). המאסר הראשון שמתועד בכתובים התרחש בעיר פיליפי (מעשי השליחים ט”ז:24–16). לאחר מכן נכלא לזמן קצר בירושלים, לפני שהועבר לכלא בקיסריה. במקומות נוספים, שאול מתאר את עצמו כמי שנמצא במאסר (אל פילימון א’:13,10). למרות שהיה במעצר בית ברומא, הוא היה כבול לחייל רומאי מדרגה עילית. אדם מאמין ששמו היה איגנטיוס, חיי במאה השנייה והוחזק בשלשלאות באותו אופן כמו שאול, תיאר את החיילים האלה כמתנהגים כמו “חיות טרף… שנהיות גרועות יותר דווקא כשהן מקבלות יחס טוב.” – מייקל וו. הולמס, עורך, The Apostolic Fathers, (גרנד ראפידס, מי: בייקר אקדמי, 2007) עמ' 231.

קראו את השנייה אל הקורנתיים ד’:7–12. מה בקטע הזה מגלה איך הצליח שאול השליח לעמוד באתגרים שפגש? על מה נראה שהוא היה ממוקד בחייו?

לא משנה כמה קשה הייתה המציאות, שאול השליח הצליח לראות את הצד הבהיר והטוב יותר בכל מצב, וזה העניק לו את האומץ להחזיק מעמד תחת לחץ. למרות כל מה שהשטן יכל להטיל עליו, הוא עדיין לעשות זאת מכיוון שהוא ידע שהוא לא ננטש על ידי אלוהים.

`קראו את השנייה אל הקורנתיים ו’:3–7. אילו משאבים רוחניים עמדו לרשותו של שאול כדי להתמודד עם הקשיים האלו?`

לעיתים, אנחנו עשויים להתפתות להביט על הנסיבות שלנו, על החולשות שלנו, או על כישלונות העבר ולהתייאש. ברגעים כאלה חשוב לזכור את כל הדרכים המופלאות שבהן אלוהים הכין אותנו לניצחון במאבק מול הרוע. אחד החשובים שבהם הם הכתובים עצמם, “דברי האמת”,  כי דרכם אנחנו יכולים ללמוד מטעויות של אחרים, וגם ללמוד כיצד הם הצליחו. בנוסף, רוח הקודש ”היא המוציאה אל הפועל את מה שהשיג מושיע העולם על הצלב. רוח הקודש היא זו שהופכת את לב האדם לטהור. באמצעות רוח הקודש זוכה המאמין ליטול חלק בטבע האלוהי. המשיח העניק את רוח קודשו בתור גבורה אלוהית כדי להכניע את נטיות הלב האנושי העקוב,  הפונה אל הרוע, וכדי להטביע את אופיו שלו על קהילתו”  —אלן ג’י. וויט, חמדת הדורות, עמ' 543.

`איך אנחנו, כאנשים או כמנהיגים רוחניים, יכולים תמיד להיות ”מַצִּיגִים אֶת עַצְמֵנוּ כִּמְשָׁרְתֵי אֱלֹהִים” (השנייה אל הקורנתיים ו’:4)? מה המשמעות של זה?`