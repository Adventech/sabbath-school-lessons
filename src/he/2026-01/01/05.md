---
title:  שאול השליח וקולוסי
date:  31/12/2025
---

אין לנו כל תיעוד לכך ששאול השליח ביקר אי פעם בקולוסי, וזה כשלעצמו מלמד אותנו משהו על היעילות של אסטרטגיית ההפצה שלו. הראשון שהביא את הבשורה לעיר הזו היה אפפרס, תושב קולסי (אל הקולסים ד’:12), כפי שמתואר גם באל הקולסים א’:7. אך כיצד אפפרס עצמו חזר בתשובה? ככל הנראה, זה קרה באמצע שנות ה־50 לספירה, כאשר שאול היה באפסוס הסמוכה, ”כָּךְ זֶה הָיָה בְּמֶשֶׁךְ שְׁנָתַיִם עַד שֶׁכָּל תּוֹשָׁבֵי אַסְיָה הַיְּהוּדִים וְהַיְּוָנִים שָׁמְעוּ אֶת דְּבַר הָאָדוֹן” (מעשי השליחים י”ט:10; והשוו עם כ’:31).

ספר ההתגלות מעיד על היקפה הרחב של הפצת הבשורה באזור הזה (התגלות א’:4). ההסבר הסביר ביותר להצלחה הזו, כולל הגעת הבשורה גם לקולוסי, הוא עבודתם של אנשים שהמירו את דתם תחת השפעתו של שאול. הם שמעו את הבשורה לראשונה באפסוס, העיר המרכזית ביותר באסיה הקטנה ונמל חשוב, ומשם המשיכו להפיצה. אפפרס שמע את הדרשות של שאול באפסוס, הפך לאחד משותפיו לעבודה, וחזר לעיר הולדתו קולסי עם הבשורה. העיר עצמה, שנמצאת כ־15 קילומטרים מדרום־מזרח ללאודיקיאה, שרק לאחרונה ארכאולוגים התחילו לחפור אותה ולכן ידוע לנו עליה פחות לעומת ערים בולטות אחרות באזור. אך אנו כן יודעים שהייתה בה קהילה יהודית גדולה, וכפי שנכתב: “כעשרת אלפים יהודים חיו באותו אזור של פריגיה.” - ארתור ג' פציה, פרשנות מקרא בינלאומית חדשה: אפסים, קולסים, פילמון(Peabody, MA: Hendrickson Publishers Inc., 1990), כרך 10, עמ' 3.

מטבעות שנמצאו בקולסי מעידים שתושביה, בדומה לרבים בערים רומיות אחרות, עבדו מספר אלילים שונים. פולחן אלילים וההשפעות התרבותיות החזקות באזור הזה הציבו אתגרים עצומים בפני אנשים מאמינים, לא רק בהפצת הבשורה, אלא גם בשמירה על נאמנות לאמונה הטהורה של הבשורה. אדם מאמין נוסף בולט בקולסי היה פילימון, שייתכן שקיבל את בשורת ישוע בערך באותו זמן כמו אפפרס.

`קראו אל פילימון ט”ו–ט”ז. ראו גם  אל הקולסים ד’:9. לאיזה כיוון ודרך עודד שאול בעדינות את פילימון לנהוג כלפי אונסימוס?`

על פי החוק הרומאי, היה על שאול להשיב את אונסימוס לפילימון. אך במקום להקשיב לחוק, הוא פונה לליבו ולמצפונו של פילימון כאחיו לאמונה, ומבקש ממנו לקבל את אונסימוס לא כעבד אלא כאח (אל פילימון ט”ז).

`כמה קשה לנו לקבל את עצם קיומה של העבדות ואולי היינו רוצים ששאול היה מגנה את התופעה הזו באופן נחרץ. אך כיצד נוכל להתמודד עם דבריו כאן? (כמה מעניין שדווקא בתקופת העבדות באמריקה, אלן ג’י. וויט קראה לאדוונטיסטים להפר את החוק שחייב את החזרת העבדים שנמלטו).`