---
title:  הקהילות בפיליפי ובקולוסי
date:  01/01/2026
---

`קראו באל הפיליפים א׳:1–3 ואל הקולסים א׳:1–2. כיצד מתוארות הקהילות בפיליפי ובקולסי, ומה המשמעות של האופן שבו הן מתוארות?`

ברוב האיגרות שלו, שאול השליח נוהג לברך את הקהילות ולכנות את האנשים המאמינים שם כ״גוֹי קָדוֹשׁ״ (שמות י״ט:5–6; והשוו עם איגרת פטרוס הראשונה ב׳:9–10). חשוב להבהיר שאין לכך שום קשר למנהג של הקהילה הרומית להכריז על אנשים כ”קדושים” לאחר מותם.

עוד פרט מעניין הוא הדמיון שבברכות הפתיחה של שתי האיגרות. בפיליפי, שאול מתייחס ל ״עַבְדֵי הַמָּשִׁיחַ״ (אל הפיליפים א׳:1), ואילו בקולסי הוא כותב אל ״אֶל־הַקְּדשִׁים וְהָאַחִים הַנֶּאֱמָנִים בַּמָּשִׁיחַ ״( אל הקולסים א׳:2). כשהברית החדשה מתארת “אחים נאמנים”, לרוב הכוונה היא למשרתי קהילה בעלי תפקיד מוגדר (ראו אל האפסים ו׳:21,אל הקולסים ד׳:7, איגרת פטרוס הראשונה ה׳:12). כלומר, נראה ששאול פונה כאן לא רק לחברי הקהילה, אלא גם למנהיגים הרוחניים שבה.

האזכורים של תפקידים ומשרדים שמפורטים ביותר פירוט ושהם יותר ספציפיים, מתואר במקומות אחרים כמו בראשונה אל-טימותיאוס ג׳:1–12, אל-טיטוס א׳:5–9, ומעידים על קיומה וחשיבותה של ארגון קהילתי כבר בתקופה המוקדמת ביותר של הקהילות. עבור שאול, הכשרת שותפים לעבודה כמו טימותיאוס ואפפרס, והקמת מנהיגות מקומית, היו משימות בעדיפות גבוהה, שהרחיבו את היקף המאמץ הבישור שלו. במילים אחרות, הייתה כאן חשיבה אסטרטגית  גם בהפצת הבשורה וגם בשימור של חברי הקהילה.

גם החלוצים של התנועה האדוונטיסטית פעלו לפי הדגם של ארגון הקהילה בברית החדשה, כפי שמעידים מאמרים רבים שהתפרסמו בעיתון Review and Herald בשנות ה־50 של המאה ה־19. ג׳יימס וייט כתב: “הסדר האלוהי של הברית החדשה מספיק כדי לארגן את קהילתו של המשיח. אילו היינו זקוקים ליותר – היינו מקבלים זאת דרך ספר התגלות.” - "צו הבשורה", הביקורת האדוונטיסטית ומבשר השבת, 6 בדצמבר 1853, עמ' 173.

הרבה לפני ששאול כתב לקהילות האלו, השליחים כבר החלו למנות בעלי תפקידים בקהילה בירושלים (ראו מעשי השליחים ו׳:1–6, י״א:30), וזו הייתה ״ארגון הקהילה בירושלים נועד לשמש מופת לקהילות שיוקמו בכל מקום שבו מבשרי האמת יעשו נפשות לאמונה״  —אלן ג׳י. וויט, מעשי השליחים, עמ׳61.

ידוע ששאול השתמש לעיתים בעוזרים ספרותיים בעת כתיבת איגרותיו. טימותיאוס מוזכר כשותף במקומות אחרים (ראו לדוגמה השנייה אל הקורנתיים א׳:1, אל פילימון א׳:1). העובדה שלאחר הפתיח שאול עובר לדבר בלשון יחיד, ״אני״ ולא ״אנחנו״, מבהירה שהוא העומד מאחורי הסמכות של האיגרות הללו.