---
title:  'לקריאה נוספת:'
date:  02/01/2026
---

”אלוהים בחר בכם לישועה בדרך קדושה שברוח ואמונה באמת. לכן עמדו איתן… אם תשרתו את אלוהים בנאמנות, תתקלו בדעות קדומות ובהתנגדות; אך אל תתקוממו כאשר אתם סובלים שלא בצדק. אל תגמלו ברע. החזיקו באמונתכם בשלמות דרך ישוע המשיח. כוונו את פניכם כמו צור כלפי השמים. תנו לאחרים לדבר את דבריהם וללכת בדרכם; תפקידכם הוא להמשיך בדרך בענווה ובעניות הרוח של המשיח. עשו את עבודתכם בכוונה נחושה, בלב טהור, בכל כוחכם ועוזכם, תוך הישענות על זרועו של אלוהים. ייתכן שלעולם לא תבינו את טבעה האמיתי והנשגב של שליחותכם. ערכו של קיומכם ניתן למדידה רק על פי החיים שניתנו כדי להושיע אתכם… כל נשמה שצומחת במשיח תחווה זמנים של מאבק ממושך וכנה; כיוון שכוחות החושך נחושים למנוע כל התקדמות. אך כאשר אנו מביטים אל מזבח המשיח כדי לקבל חסד – איננו יכולים להיכשל. הבטחת הגואל היא: ”לֹא אַרְפְּךָ וְלֹא אֶעֶזְבֶךָ.” ”הִנְנִי אִתְּכֶם כָּל־הַיָּמִים עַד סוֹף הָעוֹלָם.” —אלן ג’י. וויט, The Youth’s Instructor, 9 בנובמבר 1899.

**שאלות לדיון**:

`שאול השליח נכלא מספר פעמים, ותמיד שלא בצדק. כיצד אתם מגיבים כאשר מתייחסים אליכם באי־צדק? אילו הבטחות מקראיות אפשר להציע למצבים כאלה?`

`אחד ממנהיגי הקהילות הראשונות בשם טרטוליאנוס אמר על רדיפת אנשים מאמינים: “ככל שתפגעו בנו שוב ושוב – מספרנו רק יגדל; דמם של אנשים מאמינים הוא זרע.” - אלכסנדר רוברטס וג'יימס דונלדסון, עורכים, Ante-Nicene Fathers,(Peabody, MA: Hendrickson Publishers, Inc., 1999), כרך 3, עמ'55. אך עם זאת, בגלל הרדיפות במקומות ובתקופות שונות, עבודת הקהילה נפגעה מאוד. כיצד נוכל לתמוך באלו שסובלים רדיפה בגלל אמונתם?`

`חשבו על פסוק לשינון השבועי, לאור הקשיים ששאול חווה: “שִׂמְחוּ תָּמִיד” – מה זה אומר? איך בכלל אפשר לעשות זאת? מישהו שאתם אוהבים חולה או נפטר. איבדתם את מקום העבודה שלכם. אתם חווים כאב פיזי חמור. אולי המפתח להבנה טמון בשאלה: "שִׂמְחוּ בָּאָדוֹן בְּכָל עֵת – במה?" כלומר, לא משנה מה המצב, במה אנחנו תמיד יכולים לשמוח?`