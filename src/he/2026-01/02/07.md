---
title: 'לקריאה נוספת:'
date: 09/01/2026

---

“רבים אינם מצליחים לתכנן את עתידם באופן ברור. חייהם בלתי מיושבים. הם אינם יכולים לראות את סוף העניינים, ולעיתים קרובות זה ממלא אותם בחרדה וחוסר שקט. נזכור כי חיי ילדיו של אלוהים בעולם הזה הם חיי נָדָד. אין לנו את החכמה לתכנן את חיינו בעצמנו. לא לנו לעצב את עתידנו. ”בָּאֱמוּנָה שָׁמַע אַבְרָהָם כַּאֲשֶׁר נִקְרָא לָלֶכֶת אֶל־הָאָרֶץ אֲשֶׁר יִירָשֶׁנָּה וַיֵּצֵא וְלֹא־יָדַע אָנָא יָבוֹא” אל העברים 11:8.

“המשיח, בחייו עלי אדמות, לא תכנן לעצמו דבר. הוא קיבל את תכניות אלוהים עבורו, ויום אחר יום אלוהים גילה לו את דרכו. כך גם עלינו להיות תלויים באלוהים, כדי שחיינו יהיו תוצאה טבעית של רצונו. כשאנו מפקידים את דרכינו בידיו, הוא יכוון את צעדינו.”

“יותר מדי אנשים, כאשר הם מתכננים לעצמם עתיד מזהיר, נכשלים כישלון גמור. תנו לאלוהים לתכנן עבורכם. כמו ילד קטן, סמכו על ההכוונה של זה ש ”רַגְלֵי חֲסִידוֹ (חֲסִידָיו) יִשְׁמֹר” שמואל א’ 2:9.”

אלוהים לעולם לא ינהיג את ילדיו אלא בדרכים שגם הם היו בוחרים בהן, אילו יכלו לראות את הסוף מראש, ולהבין את תפארת התכלית שהם מגשימים כשותפים עמו.” —אלן ג’י. וויט, The Ministry Of Healing, ע40:478–479.

**שאלות לדיון**:

`חשבו על השבוע שחלף  וכתבו לעצמכם על מה אתם מודים. ייתכן שיש לכם יותר סיבות להודיה משחשבתם?`

`שימו לב לשורה האחרונה בציטוט של אלן ג’י. וויט למעלה. זו אמירה עוצמתית מאוד של אמונה. איך אפשר ללמוד לבטוח באלוהים בעומק שכזה?`

`קראו אל הקולסים 1:6, 23, ודונו בהצהרה הבאה: “ארבעים שנה של חוסר אמונה, תלונה ומרד, הרחיקו את עם ישראל הקדום מארץ כנען. אותן החטאים עיכבו גם את כניסתם של עם ישראל של ימינו אל כנען השמיימית. בשני המקרים – אין להטיל אשמה על הבטחותיו של אלוהים. אלא חוסר האמונה, רוח העולם, היעדר הקדשה, והמריבות בקרב אלה המצהירים שהם עמו – הם שמעכבים אותנו בעולם של חטא וצער כבר שנים רבות. אילו קהילתו של המשיח הייתה עושה את המלאכה שהוטלה עליה כפי שאלוהים ציווה – העולם כולו כבר היה מקבל את האזהרה, וישוע המשיח היה שב לעולמנו בעוצמה ובתהילה רבה.” —אלן ג’י. וויט, אירועי אחרית הימים, ע40:38 . באילו דרכים ייתכן שגם אנו היום אשמים באותם הדברים?