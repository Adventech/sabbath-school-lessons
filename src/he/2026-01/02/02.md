---
title:  אחוה באמונה
date:  04/01/2026
---

קראו ב אל הפיליפים א׳:3–8. על מה מודה שאול השליח? אילו דברי עידוד הוא נותן לפיליפים, ולמה זה חשוב?

שאול השליח ייסד את הקהילה בפיליפי, ולכן ניתן לחוש את החום והקירבה הרוחנית המאפיינים את איגרתו. אף שהוא רחוק במאות קילומטרים, כשהוא כבול בשלשלאות ונמצא בכלא, שאול נוצר את הקהילה ואנשיה בליבו; הוא מתגעגע אליהם ״בְּאַהֲבַת יֵשׁוּעַ הַמָּשִׁיחַ״ (אל הפיליפים א׳:8), ומודה לאלוהים עליהם. תפילת ההודיה של שאול נותנת לנו הצצה גם לתפילת ההפגעה שישוע מקיים עבורנו בשמים.

על חושן הכהן הגדול שובצו 12 אבנים שייצגו את שנים עשר שבטי ישראל. בני עם ישראל היו אמורים להיות “על לבו” כאשר עמד לפני ה׳ בתפילה עבורם (שמות כ״ח:29). ובאופן רם ונישא יותר ככהן הגדול שלנו במשכן השמיימי, ישוע נושא עמו את שמות עמו לפני האב.

מעניין לראות שהניסוח ב אל הפיליפים א׳:3 לא חד-משמעי, דבר המדגיש את הקשר העמוק בין שאול לפיליפים. לרוב מתרגמים את הפסוק כך ששאול נזכר בהם בתפילה, אך ניתן גם להבין שהם נזכרים בו. כך או כך, מדובר בהדדיות עמוקה שאותה מבטא גם המושג “שיתוף” (ביוונית: koinonia). כשם ששאול חלק בסבלו של ישוע המשיח (אל הפיליפים ג׳:10), גם הפיליפים “חלקו” (ביוונית: sunkoinōneō) בסבלו של שאול ואף תרמו מכספם כדי לתמוך בשירותו (אל הפיליפים ד׳:14–15). שיתוף הדדי זה, שהחל ״ְמִן־הַיּוֹם הָרִאשׁוֹן וְעַד־הֵנָּה״ (אל הפיליפים א׳:5), הוא שמניע את שאול להודות לאלוהים עליהם ולהתפלל עבורם “בְּשִׂמְחָה” (פס׳ 4).

מעניין ששאול מתאר את המצב שלו בכלא באופן חיובי למדי, כהזדמנות ל״הַצְדִּיקִי וְחַזְּקִי אֶת־הַבְּשׂוֹרָה״ (אל הפיליפים  א׳:7). השימוש בשני מונחים משפטיים מרמז שייתכן ומשפטו קרוב, אך גם ששאול עוסק בפועל בשיחה עם חיילים ומבקרים ומביא להם את הבשורה. גם ההגנה עליה (apologia ביוונית) וגם האישור של אמיתותיה הנצחיות – חיוניים בעיניו.

שאול נראה פחות מודאג מהעתיד האישי שלו, ויותר אכפת לו מהצדקת הבשורה עצמה. בין אם יחיה ובין אם ימות, הוא בטוח שאלוהים ישלים את “הַמַּעֲשֶׂה הַטּוֹב” שהוא החל בכל מי שמאמינים בו (אל הפיליפים א׳:6).

`איך אתם מבינים את ההבטחה שאלוהים ישלים את “המעשה הטוב ש” (אל הפיליפים א׳:6)? מה זה אומר? האם המעשה הזה יסתיים אי פעם לפני ביאתו השנייה של ישוע?`