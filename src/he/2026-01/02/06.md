---
title:  כוחה של תפילה
date:  08/01/2026
---

קראו באל הקולסים א׳:9–12. אילו בקשות ספציפיות מופיעות בתפילתו של שאול?

שאול מתפלל ״שֶׁתִּמָּלְאוּ דַעַת רְצוֹן הָאֱלֹהִים״. הוא מתאר את הידיעה הזו של רצון אלוהים כ”חָכְמָה וּתְבוּנָה רוּחָנִית”  (אל הקולסים א׳:9).

חכמה מתחילה באמונה שלמה באלוהים, ברצון אמיתי לעשות את רצונו (ראו יוחנן ז׳:17), ובבחירה שלא להישען על ההבנה האנושית שלנו (משלי ג׳:5). אך לעיתים קרובות עולה השאלה: “מהו רצון אלוהים עבורי במצב המסוים הזה?”

ישנם שלושה מקורות עיקריים מהם ניתן ללמוד את רצון אלוהים כאשר אנחנו מחפשים אותו בתפילה:

1.	המקור החשוב ביותר הוא דבר אלוהים עצמו: הכתובים! ״נֵר־לְרַגְלִי דְבָרֶךָ; וְאוֹר, לִנְתִיבָתִי״ (תהילים קי״ט:105).

2.	רצון אלוהים יכול להתברר גם דרך נסיבות עליונות השגחתיות: כאשר אנו מבקשים ממנו לפתוח או לסגור דלתות (ראו אל הקולסים ד׳:3).

3.	רוח הקודש מדריכה אותנו כאשר אנו לומדים לזהות את קולה: ״וְאָזְנֶיךָ תִּשְׁמַעְנָה דָבָר, מֵאַחֲרֶיךָ לֵאמֹר; זֶה הַדֶּרֶךְ לְכוּ בוֹ, כִּי תַאֲמִינוּ וְכִי תַשְׂמְאִילוּ״ (ישעיהו ל': 21).

שאול מתפלל שהקולוסים ״לְהִתְהַלֵּךְ כַּטּוֹב בְּעֵינֵי הָאָדוֹן וּכְכָל־חֶפְצוֹ וְלַעֲשׂוֹת פְּרִי בְּכָל־מַעֲשֶׂה טוֹב וְלִרְבּוֹת וּלְהוֹסִיף לָדַעַת אֱלֹהִים״ (אל הקולסים א׳:10).

כמובן, אף אחד אינו ראוי מעצמו, אך אלוהים מחשיב אותנו כראויים בזכות חסדו, וקורא לנו לחיות בהתאם לקריאה הנשגבת הזו (ראו אל האפסים ד׳:1,  הראשונה אל-התסלוניקים ב׳:12). שאול משתמש בפועל “להתהלך” או “התהלכתם” שלוש פעמים נוספות באיגרת הזו לבדה (קולסים ב׳:6, ג׳:7, ד׳:5). משמעות הביטוי היא לחיות ולפעול לפי תורת אלוהים (שמות י״ח:20), דבר האפשרי רק דרך פעולתה של רוח הקודש (יחזקאל ל״ו:27).

שאול גם מתפלל שחייהם ,ושלנו, יהיו “רְצוּיִם לְפָנָיו בְּכָל דָּבָר”, והוא מפרט כמה דרכים להשיג זאת: ״לַעֲשׂוֹת פְּרִי בְּכָל־מַעֲשֶׂה טוֹב״ (אל קולסים א׳:9–10), ״לִרְבּוֹת וּלְהוֹסִיף לָדַעַת אֱלֹהִים״ (קולוסים א׳:10), ולבסוף: ״לָתֵת תּוֹדָה לְאָבִינוּ״ (קולוסים א׳:12).

`אם מישהו היה שואל: “איך אתם יודעים שאלוהים מוביל אתכם בכיוון מסוים?”  איך הייתם עונים, ולמה?`