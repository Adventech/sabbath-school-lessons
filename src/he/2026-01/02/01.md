---
title: 'סיבות להודיה ולתפילה'
date: 03/01/2026

---

### קראו לקראת הלימוד השבועי
אל פילפיים 1:1–18, ראשונה אל הקורנתיים 13:1–8, ירמיהו 17:9,  אל הקולסים 1:1–12, הראשונה לפטרוס 1:4, תהילים 119:105, ישעיה 30:21.

> <p>פסוק לשינון</p>
> ”וּבָטוּחַ אֲנִי בַּמַּתְחִיל בָּכֶם הַמַּעֲשֶׂה הַטּוֹב שֶׁגַּם־יִגְמְרֶנּוּ עַד־יוֹם יֵשׁוּעַ הַמָּשִׁיחַ” (אל הפיליפים 1:6).

שאול השליח בוחר בכוונה תחילה לפתוח את איגרותיו בדברי ברכה ובהודיה. ”חֶסֶד לָכֶם וְשָׁלוֹם מֵאֵת הָאֱלֹהִים אָבִינוּ וַאֲדוֹנֵינוּ יֵשׁוּעַ הַמָּשִׁיחַ׃  מוֹדִים אֲנַחְנוּ לֵאלֹהִים אֲבִי אֲדֹנֵינוּ יֵשׁוּעַ הַמָּשִׁיחַ וְנִתְפַּלֵּל בַּעַדְכֶם תָּמִיד׃ (אל קולסים 1:2–3).

גם לנו, כמו לשאול, יש הרבה על מה להודות. חווינו את חסדו של אלוהים בדרכים עמוקות, שאפילו מלאכים אינם יכולים להבינן. אותו דבר נכון לגבי מתנת השלום של אלוהים. שלום שמביא עמו הרמוניה עם אלוהים ותקווה הנובעת מאהבתו.

ברמה האנושית, אנחנו יכולים להביע הערכה לאחרים, ולקוות שאנשים יעריכו את מה שאנחנו עושים למענם. הורים מתפללים שילדיהם יאהבו את אלוהים ויעריכו, גם אם לא עכשיו אז בעתיד, את כל הקרבות האמיתיות שהם הקריבו כדי להעניק להם את החינוך הטוב ביותר שיכלו. אבל כבני אדם, אנחנו טועים לא מעט ולומדים מטעויותינו (או לפחות אמורים ללמוד מהן).

השבוע נבחן את דברי הפתיח של שאול השליח, דברי הודיה ותפילה, באיגרותיו אל הפיליפים ואל הקולסים. ייתכן שקריאה זו תעשיר ותחזק גם את חיי התפילה שלנו.

לימדו את שיעור השבוע כהכנה לשבת, 10 בינואר.