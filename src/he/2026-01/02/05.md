---
title:  פירות הבשורה
date:  07/01/2026
---

הקשר של שאול השליח עם הקהילה בקולוסי היה שונה מהקשר שהיה לו עם הקהילה בפיליפי. הוא כלל אותם בין אלה ש״לֹא־רָאוּ אֶת־פָּנַי בַּבָּשָׂר״ (אל הקולסים ב׳:1). ובכל זאת, כמו לפיליפים, גם להם מבטיח שאול שהוא מודה לאלוהים עליהם ומתפלל עבורם “תמיד”.

קראו באל הקולסים א׳:3–8.מה הם שלושת הדברים עליהם מודה שאול לאלוהים?

שאול מחבר יחד את שלוש המעלות שהוא מזכיר גם במקומות אחרים: אמונה, תקווה ואהבה (ראו הראשונה אל הקורנתיים י״ג:13, הראשונה אל-התסלוניקים א׳:3, הראשונה אל-התסלוניקים ה׳:8). שימו לב ששאול לא נותן קרדיט לקולוסים על הדברים הללו. הוא מודה לאב, כיוון שמעלות אלו הן חלק מ”המתנות הטובות והמושלמות” שאנו מקבלים ממנו (אגרת יעקוב א׳:17). כאשר אנחנו רואים את אהבתו של אלוהים כלפינו, היא מובילה אותנו לאמונה במשיח (ראו אל האפסים ב׳:4–8), ומתוכה אנו מקבלים את תקוות השמים. שמעון כיפא מתאר זאת כ״לְנַחֲלָה אֲשֶׁר לֹא תִּשָּׁחֵת וְלֹא תְגֹאַל וְלֹא תִבֹּל הַצְּפוּנָה לָכֶם בַּשָּׁמָיִם״ (הראשונה לפטרוס השליח א׳:4).

שאול גם מדגיש שהבשורה אמינה כי היא מבוססת על “דְּבַר הָאֱמֶת”. זהו מונח ששאול משתמש בו גם במקומות אחרים בהתייחס לדבר אלוהים המושפע בהשראת רוח הוקדש (ראו השנית אל-הקורנתיים ו׳:7, השנית אל-טימותיאוס ב׳:15). שלא כמו “דבר אנשים”, הבשורה פועלת “בְּכֹחַ” באלה שמאמינים (הראשונה אל-התסלוניקים ב׳:13) ומגשימה את רצון אלוהים (ישעיה נ״ה:11). כאשר הבשורה מוכרזת, כוחו של אלוהים בא לידי ביטוי דרך פעולתה של רוח הקודש בלב השומעים, והאנשים שמגיבים.

הבשורה עצמה נושאת פרי כי היא “דְּבַר הַחַיִּים” (אל הפיליפים ב׳:16).

אולי הדבר המרשים ביותר הוא קצב התפשטותה של הבשורה בזמן כה קצר. תוך כשלושים שנה ממותו ותחייתו של המשיח, כבר יכל שאול לומר שהיא התפשטה “בְּכָל הָעוֹלָם” (אל הקולסים א׳:6). בהמשך אותו פרק הוא כותב שהבשורה ״אֲשֶׁר שְׁמַעְתֶּם וַאֲשֶׁר נִשְׁמְעָה לְכָל־הַנִּבְרָא תַּחַת הַשָּׁמָיִם״ (אל הקולוסים א׳:23).

תשתית הדרכים הרומית הנרחבת אפשרה תקשורת מהירה ונסיעה יעילה וכך גם התפשטו איגרותיו של שאול במהירות ובפרישה רחבה. אבל כוחו של אלוהים הפועל דרך דברו הוא שמוליד חיים רוחניים באדם (אגרת יעקב א׳:18, הראשונה לפטרוס השליח א׳:23), והופך אותו ל״בְּרִיָּה חֲדָשָׁה״ דרך ישוע המשיח (השנית אל-הקורנתיים ה׳:17).

`באל הקולסים א׳:5, שאול מדבר על ״הַתִּקְוָה הַצְּפוּנָה לָכֶם בַּשָּׁמַיִם״ מה המשמעות של התקווה הזו עבורכם? ולמה היא נוגעת בכם באופן אישי? גם אם אתם מרגישים לא ראוי לה?`