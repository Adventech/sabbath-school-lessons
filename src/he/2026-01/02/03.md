---
title:  בקשות התפילה של שאול השליח
date:  05/01/2026
---

לפני מספר שנים, פסטור אחד דיבר על תפילות שמתרכזות סביב “אני, אני, אני” הצרכים או הרצונות שלי. הוא תיאר אותן באופן קולע כ”תפילות קטנות ואנוכיות”, כי לאלוהים יש תוכניות גדולות בהרבה.

קראו את תפילתו של שאול באל הפיליפים א’:9–11. מהו מוקד התפילה שלו? אילו בקשות גדולות הוא מעלה? ומה זה מלמד אותנו על תפילה?

התפילה הזו כוללת 43 מילים בלבד ביוונית, אך היא כוללת בתוכה את כל הדאגות המרכזיות של שאול, נושאים שירחיב עליהם בהמשך האיגרת: אהבה, דעת, הבחנה, כנות, הימנעות מהכשלה, והצדקה שיש לנו דרך ישוע המשיח. מאחורי תפילה זו, כמו גם מאחורי דברי ההודיה הקודמים של שאול, עומדת התמקדות ברורה בקהילה כולה. תפילתו של שאול אינה מרוכזת בעצמו, אלא ממוקדת כל כולה בזולת, למען טובת הקהילה ובריאותה הרוחנית.

בואו נתבונן מקרוב בכמה מהמרכיבים המרכזיים של התפילה:

אהבה שופעת הולכת ומתגברת. שאול לא רק מתפלל שתהיה יותר אהבה, אלא שתהיה אהבה שתרבה יותר ויותר ושתהיה המודרכת בכיוון מדויק:”תִּרְבֶּה וְתִגְדַּל אַהֲבַתְכֶם לְהַשְׂכֵּל וּלְכָל־דָּעַת” (אל הפיליפים א’:9). המונח “דעת” כאן אינו מתייחס רק לידע שכלי, אלא לרובד רוחני עמוק, כזה שנרכש דרך שותפות עם אלוהים ולימוד דברו (ראו גם אל האפסים א’:17, ד’:13, הראשונה אל-טימותיאוס ב’:4).

יכולת הבחנה והבדלה. שאול מסביר כי זו היכולת ל”תֵּדְעוּ בֵּין טוֹב לָרָע” ,כלומר להבחין בין טוב לרע ,כדאי ”הְיִיתֶם זַכִּים וּבְלִי מִכְשׁוֹל עַד־יוֹם הַמָּשִׁיחַ” (אל הפיליפים א’:10).

כנות. המילה היוונית המקורית משמעותה “נבחנת באור השמש”, ומתייחסת לפעולה שהיא טהורה וללא פגם: “כל מעשה של אנשים מאמינים צריך להיות שקוף כמו אור השמש.”—אלן ג’י. וויט, Reflecting Christ, עמ’ 71.

לא לגרום למכשול. כלומר, לא להיות אבן נגף, לא לומר או לעשות דבר שיקשה על מישהו אחר להאמין.

צדקה באמצעות ישוע המשיח. נושא שבו שאול עוסק בהרחבה באיגרות אל הרומיים והגלטיים, וגם באיגרת זו בפרק ג’. אין לנו צדקה משל עצמנו, רק זו שאנו מקבלים דרך המשיח.

`איך נוכל, בתוך כל מה שאנו עושים, לגרום לכך ש”תִּרְבֶּה וְתִגְדַּל אַהֲבַתְכֶם לְהַשְׂכֵּל וּלְכָל־דָּעַת” (אל הפיליפים א’:9)? ולמה זה כל כך חשוב לחיים של אדם מאמין? (ראו גם הראשונה אל הקורנתיים י”ג:1–8).`