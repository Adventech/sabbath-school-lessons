---
title:  שיעורים על שליחות והפצה
date:  22/03/2026
---

אנחנו לומדים רבות משאול השליח על הפצת הבשורה. המרחק המצטבר שהוא עבר במסעותיו מוערך בכ-21,500 ק״מ (!). זה מדהים במיוחד בהתחשב בכך שחלק ניכר מהמרחק הזה הוא הלך ברגל, ובחלק מהזמן הוא גם היה כלוא.

שאול בילה תקופות ממושכות במרכזי מסחר חשובים, כמו קורינתוס ואפסוס, משם ניתן היה להפיץ את הבשורה לעיירות הפנימיות. הוא גם שב וביקר בקהילות שהקים כדי לחזק ולעודד את המאמינים החדשים שבהן. וכאשר לא יכל לבקר בעצמו הוא שלח מכתבים. כך יכלו המאמינים לדעת שהוא חושב עליהם ושהם יקרים לליבו.

קִראו אל הקולוסים ד’:7–9; והשוו לאל האפסיים ו’:21. איך מתואר טיכיקוס, ואילו סיבות נותן שאול לשליחתו שלו ושל אוניסימוס אל קולוסה?

יש דברים שמועברים בצורה הטובה ביותר על פה  ולא בכתב. מעניין מה היו החדשות שטיכיקוס ואוניסימוס הביאו איתם לקהילה בקולוסה. לפי מה ששאול כותב שזה נועד לעודד ולנחם אותם, סביר להניח שהם סיפרו להם פרטים על מצבו של שאול בכלא. כך או כך התקשורת הזו מילאה תפקיד חשוב: חיזוק הקשרים האישיים שמחברים בין מאמינים.

טיכיקוס, ששמו ביוונית משמעותו “בר־מזל”, היה שליח נאמן במיוחד. שאול מתאר אותו כ״משרת נאמן״ ו״עובד יחד איתי״. הוא היה אחד משני נציגים מאסיה ששאול בחר שיתלוו אליו למסע המסירה של התרומות לקהילה הנזקקת בירושלים (מעשי השליחים כ’:4). הוא גם היה לצד שאול בתקופת מאסרו השנייה ברומא  ומשם נשלח לחזק את הקהילה באפסוס (השנייה אל טימותיאוס ד’:12). שאול שקל גם לשלוח אותו לטיטוס שבכרתים (טיטוס ג’:12). יחד איתו נשלח אוניסימוס, מי ששאול הוביל לאמונה ברומא (ראו ), וגם עליו הוא כותב שהוא נאמן. נראה שגם שאול רצה לשמוע דיווח מהקהילה בקולוסה.

ולא קשה היה להעביר לו את העדכון, אם לא על ידי טיכיקוס עצמו, אז על ידי שליח אחר. זו עוד דרך שבה שאול ביטא את אהבתו ודאגתו למאמינים, גם מבלי שהיה שם בעצמו. וכך הוא חיזק אותם באמונה כדי שהם יוכלו לחזק אחרים.

`כיצד המרכיבים האישיים האלו שבאיגרותיו של שאול לא רק מראים את האנושיות שבו, אלא גם מאשרים, במידה מסוימת, את אמינות השליחות שלו?`