---
title:  לעמוד בשלמות ובבשלות
date:  24/03/2026
---

נכתבו ספרים שלמים על “חיים מונחי מטרה” ו”קהילה מונחית מטרה”. למרות שייתכן שהביטוי “מונחה מטרה” איננו מדויק לגמרי, גישה ממוקדת וברורה בהחלט חיונית להשגת כל מטרה רוחנית משמעותית. חייו של שאול והשירות שלו וגם של שותפיו ושל שאר השליחים, הם דוגמה מצוינת להתמקדות שכזו (ראו אל הפיליפים ג’:13–14). והתוצאה? הבשורה התפשטה במהירות ברחבי האימפריה הרומית ואף מעבר לה (אל הקולוסים א’:23). אותה גישה ממוקדת נדרשת גם היום.

קִראו אל הקולוסים ד’:12–13. איזו מטרה מתוארת כאן, וכיצד היא מתגשמת בפועל?

כפי שלמדנו בשיעור ביום ראשון, אפפרס כנראה היה מהגורמים המרכזיים להפצת הבשורה בקולוסה וגם בערים השכנות: לאודיקיה והייראפוליס. הברכות והתפילות שלו עבור הקהילות האלה ודאי עודדו רבות את המאמינים. לתפילות של אפפרס הייתה מטרה מאוד ברורה: שקהילת קולוסה תעמוד ”מֻשְׁלָמִים וּמְלֵאֵי בִּטָּחוֹן בְּכָל אֲשֶׁר לִרְצוֹן אֱלֹהִים” (אל הקולוסים ד’:12).

בואו נביט מקרוב יותר על העומק שיש בבקשה הזו:

- לעמוד – הכוונה היא לעמידה יציבה ובלתי מתערערת. דבר כזה אפשרי רק כאשר אנחנו נטועים באמונה ונאמנים לאמת הבשורה (אל הקולוסים א’:23). שאול משתמש באותה מילה גם בהתייחסות למאבק נגד תחבולות השטן (אל האפסיים ו’:11), ועמידה מול כוחות החושך דרך הכוח האלוהי ו” לִבְשׁוּ אֶת מְלוֹא נֶשֶׁק הָאֱלֹהִים” (אל האפסיים ו’:10–18; ראו גם השנייה לטימותיאוס ב’:19).
- מושלמים – מדובר בשלמות אופי שבאה לידי ביטוי מלא באהבה הקרבה (מתי ה’:44, 48). אך חשוב להבין: זו שלמות שמאמינים אינם טוענים שהשיגו אותה, אלא שואפים אליה בכל לב (ראו אל הפיליפים ג’:12–15).
- ”בשלים” או ”שלמים”- מונח חזק שמתאר משהו שמולא עד תומו. אותו מונח מתאר את אברהם, שהיה משוכנע לחלוטין שאלוהים יקיים את הבטחתו גם כשזה נראה בלתי אפשרי מבחינה אנושית (אל הרומיים ד’:21). שאול גם משתמש בו כדי לתאר כיצד האל חיזק אותו כדי שתוכרז הבשורה בשלמותה (השנייה לטימותיאוס ד’:17).
- “בכל רצון אלוהים” – המילה בכל היא מקיפה וכוללת. גם בפרק א’ שאול התפלל שהמאמינים ימולאו בידיעת רצונו של אלוהים, ויחיו חיים ראויים לאדון וימצאו חן בעיניו בכל דרך (אל הקולוסים א’:9–10). הכל מתאפשר דרך גבורת כבודו (אל הקולוסים א’:11 ).