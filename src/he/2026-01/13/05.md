---
title:  לחיות בתוך העולם — מבלי להיות חלק ממנו
date:  25/03/2026
---

קִראו אל הקולוסים ד׳:14–15 והשנייה לטימותיאוס ד׳:10–11. מה מייחד את לוקס לעומת דימס ומדוע?

השליח יוחנן כותב: ״אַל תֹּאהֲבוּ אֶת הָעוֹלָם, אַף לֹא אֶת מַה שֶּׁבָּעוֹלָם. אִישׁ אִם יֹאהַב אֶת הָעוֹלָם אֵין בּוֹ אַהֲבַת הָאָב״ (הראשונה ליוחנן ב׳:15). אהבתו של לוקס לישוע ולמלכותו גרמה לו להישאר נאמן לשאול עד הסוף, לא משנה מה יבוא. לעומתו, דימס אהב את העולם הזה יותר מהעולם הבא ובחר לעזוב (ראו השנייה לטימותיאוס ד׳:10).

קִראו את הקטעים הבאים. איזה מסר ניתן בהם למי שמצפים לשובו של ישוע?

1.	מרקוס י״ג:32–37.
2.	אל טיטוס ב׳:11–14.
3.	השנייה לפטרוס ג׳:10–14.
4.	חזון יוחנן ג׳:17–21.

ישוע והשליחים מזהירים אותנו שוב ושוב: “הִשָּׁמְרוּ!” שימרו על ערנות, הִהיו מוכנים תמיד לבואו של האדון כדי שלא נופתע ולא נהיה לא מוכנים. לצערנו, כמו התלמידים שלא הקשיבו להוראתו של ישוע ״הֱיוּ עֵרִים וְהִתְפַּלְּלוּ״ (מרקוס י״ד:38), כך גם רבים אחרים לא יעשו את ההכנות הנחוצות. בסופו של דבר הכל תלוי בשאלה: למי שייך הלב שלנו? כי אי אפשר לשרת שני אדונים.

במסר אל לאודיקיה, ישוע מעניק לנו מרשם ברור לריפוי רוחני:

1.	לחזור בתשובה על חטאינו.
2.	לפתוח בפניו את הלב ולאפשר לו להנהיג את חיינו.
3.	ובכך לקבל את ״הזהב״ אמונה ואהבה שנבחנות בניסיון, ומנצחות את הפיתוי.

`על אילו תחומים בחייכם עשוי ישוע לבקש ממכם לחזור בתשובה? ואיזו מהנקודות שב”מרשם” שלו, היא הדחופה ביותר עבורך כעת?`