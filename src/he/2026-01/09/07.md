---
title:  'לקריאה נוספת:'
date:  27/02/2026
---

”אין בנו שום צדקה משל עצמנו, שבזכותה נצליח לקיים את מצוות תורת ה’. אבל המשיח סלל דרך מילוט למעננו…. אם תמסרו את עצמכם למשיח ותקבלו אותו כמושיעכם, תיחשבו צדיקים בעיני האלוהים למרות שחייתם בחטא. סגולותיו הנעלות של המשיח יחליפו את הטבע האנושי שלכם, ואתם תעמדו לפני ה’ כאילו לא חטאתם מעודכם….. זאת ועוד, המשיח מחולל שינוי בלבנו. הוא שוכן בלבכם באמצעות אמונה. עליכם לשמור על קשר הקרבה הזה עם המשיח באמצעות אמונה וכניעה מתמדת של רצונכם לרצונו; כל עוד תעשו זאת, הוא ימשיך לפעול בלבכם ולעורר אתכם לחיות לפי רצונו בדרך שתישא חן בעיניו…. אין בנו דבר שנוכל להתפאר בו. אין שום בסיס לשבח עצמי. הבסיס היחיד לתקוותנו הוא צדקת המשיח, אשר יוחסה לנו ושורה בנו באמצעות רוח קודשו הפועלת בנו ובאמצעותנו.” — אלן ג’י. וויט, הדרך אל המשיח, עמ'56-57.

“האור שניתן לי היה ברור וחזק: רבים יעזבו את שורותינו, בהקשיבם לרוחות מתעות ולתורות שדים. רצונו של ה’ הוא שכל נשמה שטוענת לאמונה באמת. תחזיק בידיה הבנה חכמה, עמוקה ומודעת של מהי האמת.” — אלן ג’י. וויט, Evangelism, עמ' 363.

**שאלות לדיון**:

`קִראו שוב את פסוק הזיכרון: פסוק לשינון ”כִּי אֶת־אֲשֶׁר לֹא־יָדַע חֲטָאָה אֹתוֹ עָשָׂה לַחֲטָאָה בַּעֲדֵנוּ לְמַעַן נִהְיֶה־בּוֹ אֲנַחְנוּ לְצִדְקַת אֱלֹהִים” (השנייה אל-הקורנתיים ה’:21) מה המשמעות של זה? מה פירוש הדבר שהמשיח “היה לחטא בעבורנו” וכיצד זה עוזר להבין את טבעו המחליף של הצלב? ומה המשמעות של ” נִהְיֶה־בּוֹ אֲנַחְנוּ לְצִדְקַת אֱלֹהִים”?`

`התעמקו יותר בשאלה של “נושע אחת ולתמיד” אמונה הרווחת בקרב מאמינים רבים. מדוע אנחנו מאמינים שזו אמונה שגויה? אילו סכנות ברורות היא מציבה בפני מי שמאמין בה? ואיך אפשר, גם תוך כדי דחייתה, לשמור על ביטחון בישועה?`

`עד כמה אתם ”מְבֻסָּסִים וְיַצִּיבִים בָּאֱמוּנָה” (אל הקולוסים א’:23)? כמה טוב אתם יודעים מה אתם מאמינים ולמה? מה אפשר לעשות כדי להבין ולהעמיק טוב יותר באמונה שלכם? ולמה זה כל כך חשוב להיות מבוסס ויציב באמונה?`