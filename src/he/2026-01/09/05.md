---
title:  הסוד של אלוהים מתגלה
date:  25/02/2026
---

קִראו אל הקולוסים א׳:26–27. פעמיים מדבר שאול על “הסוד”. על איזה סוד הוא מדבר?

במקום אחר מכנה שאול זאת ״ סּוֹד חָכְמַת הָאֱלֹהִים הַנִּסְתָּרָה״ ,תכליתו הנצחית של אלוהים, אשר ״הָאֱלֹהִים יְעָדָהּ לִכְבוֹדֵנוּ לִפְנֵי יְמוֹת עוֹלָם״ (הראשונה אל-הקורנתיים ב׳:7), והיא נחשפת באמצעות תוכנית הישועה.

שמעון כיפא מתאר את האמת הזו כמשהו שהנביאים ציפו לו, ואפילו ״ מַלְאֲכֵי אֱלֹהִים חָמְדוּ לְהַשְׁקִיף אֶל־תּוֹכָם״ (הראשונה לפטרוס א׳:10–12). התוכנית הזו נבנתה ״ לִפְנֵי מוֹסְדוֹת תֵּבֵל״ (הראשונה לפטרוס א׳:20), והייתה ״מְכֻסֶּה מִימוֹת עוֹלָם״ (אל הרומיים ט״ז:25). אבל באמצעות חייו, מותו ותחייתו של המשיח, הסוד הזה נחשף (השנייה אל-הקורנתיים ג׳:14).

**כיצד הפסוקים הבאים שמתייחסים ל”סוד אלוהים” מאירים היבטים שונים בתוכנית הישועה?**

`1.	אל האפסיים א׳:7–10`

`2.	אל האפסיים ג׳:3–6`

בסופו של דבר כל דבר בשמיים ובארץ יובא לאחדות מלאה תחת המשיח. זו הייתה מטרת תפילתו של ישוע ביוחנן י״ז. כיצד בדיוק זה יקרה, היה סוד. כעת, דרך הבשורה, הוא נחשף.

העובדה שאלוהים אוהב אותנו כל כך ,עד שנתן את ישוע, האוצר היקר של שמים עבור ישועתנו, תהיה נושא העיון שלנו לאורך כל הנצח. אבל דבר אחד אנחנו כבר יודעים: המשיח ״ וּבְעַד כֻּלָּם מֵת לְמַעַן לֹא־יִחְיוּ הַחַיִּים עוֹד לְנַפְשָׁם כִּי אִם־לַאֲשֶׁר מֵת וְקָם בַּעֲדָם״ (השנייה אל-הקורנתיים ה׳:15). כתוצאה מכך, כל המאמינים, עם ישראל וגויים כאחד, זוכים יחד בהבטחות אלוהים באמצעות הבשורה, והם מצטרפים לגוף אחד, הקהילה.

הביטוי המשיח בתוככם (אל הקולוסים א׳:27) מתייחס לכך שישוע שוכן בלב באמונה (אל האפסיים ג׳:17; והשוו אל הגלטיים ב׳:20). האיחוד הרוחני הזה עם המשיח מאפשר למאמינים כבר כעת לשבת במקומות בשמים (אל האפסיים ב׳:6), ולטעום מנפלאות העולם החדש (אל העברים ו׳:5). דרך נוכחות המשיח בחיינו, הוא כבר מתחיל לחבר אותנו לשמים הנצחיים.

זו פעולתה של הבשורה בלב המאמינים והיא ״לָתֵת תּוֹדָה לְאָבִינוּ הַמְזַכֶּה אֹתָנוּ בְּחֵלֶק נַחֲלַת הַקְּדשִׁים בָּאוֹר״ (אל הקולוסים א׳:12).