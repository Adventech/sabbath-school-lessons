---
title:  פיוס ממעשים רעים
date:  22/02/2026
---

קִראו אל הקולוסים א’:21–22. למה מתכוון שאול כשהוא מזכיר ניכור והיותנו אויבים? ומהי התוצאה הרצויה של מותו של המשיח? (ראו גם אל האפסיים ה’:27)

שאול נוהג לצייר תמונה קשה על מצב האנושות, לפחות זו שחיה ללא צדקת המשיח. ומי בימינו, כמעט אלפיים שנה לאחר מכן, יכול באמת להתווכח עם הקביעה הזו? מישהו פעם אמר שמכלול האמונה היחיד שלא צריך להאמין בה,  אלא פשוט לראות אותה במציאות, היא חטאות האדם. אבל מאז שהחטא נכנס לעולם, אלוהים עצמו לקח את היוזמה להשיב אותנו אליו, בדיוק כמו שאנחנו. מההתחלה, אלוהים פעל כדי לפתור את בעיית החטא, גם אם הפתרון היה כרוך במותו האישי על מזבח המשיח. בגן עדן, אלוהים קרא לאדם ,יצירת הפאר שלו, “אַיֶּכָּה?” (בראשית ג’:9). וגם היום הוא ממשיך לחפש את הכבשה האבודה, אותנו. הוא בא אלינו אחד אחד, אישית.

יש לו תוכנית מושלמת להגיע אל ליבנו, דרך ההבטחה הראשונית של הבשורה בבראשית ג’:15, שבה הוא שם איבה בין השטן ובינינו. לפעמים אנחנו מציגים את הבשורה באופן כל כך מסובך ותיאורטי עד שהיא מאבדת רלוונטיות לחיים המעשיים של המאה ה־21. אבל האמת היא, שהבשורה פשוטה מאוד. יש לה שלושה מרכיבים:

- ראשית, מכיוון שאין לנו יכולת להושיע את עצמנו ישוע בא ומֵת בעבור חטאינו (ראו אל הרומיים ה’:6–8).
- שנית, כשאנחנו מקבלים את מותו כאילו היה מותנו דרך אמונה, חרטה וטבילה , אנחנו מוצדקים ונפטרים מהאשמה של החטא (ראו אל הרומיים ה’:9–11; ו’:6–7).
- שלישית, החיים שאנחנו חיים עכשיו הם תוצאה של האיחוד שלנו עם המשיח, חוויה של בריאה מחודשת, כאשר הוא חי את חייו בתוכנו (ראו השנייה אל-הקורנתיים ה’:17–21; אל הגלטיים ב’:20).

אלו לא בהכרח שלבים נפרדים , הם יכולים להתרחש ברגע אחד, כשאנחנו פותחים את ליבנו לישוע. והם יכולים להתחדש מדי יום, כשאנחנו מוסרים את עצמנו לו בכל בוקר מחדש.

לא משנה באיזו דרך חווינו את פעולת הישועה של ישוע תמיד נעמוד על יסוד אחד: מותו של המשיח. לשם עלינו לחזור, שוב ושוב....

`כשאתם מתבוננים בעצמכם, באופי שלכם, ובמה שמתחולל עמוק בפנים, מה זה מגלה לכם על הצורך שלך בהקרבה של ישוע על הצלב?`