---
title:  ״אִם־תַּעַמְדוּ מְיֻסָּדִים וּנְכוֹנִים בָּאֱמוּנָה״
date:  23/02/2026
---

קִראו אל הקולוסים א׳:23. למה לדעתכם מתכוון שאול כשהוא מדבר על עמידה ״מְיֻסָּדִים וּנְכוֹנִים בָּאֱמוּנָה״? (ראו גם אל הקולוסים ב׳:5 ואל האפסיים ג׳:17)

ביוונית קיימים ארבעה סוגים של משפטי תנאי, שלכל אחד מהם יש כוונה אחרת. הצורה שבה מתחיל אל הקולוסים א׳:23 מניחה שהתנאי אמיתי ,כלומר, שאול השליח מעודד את הקולוסים מתוך מחשבה שהם אכן ימשיכו לעמוד באמונה. כפי שהוא מציין בהמשך, הוא כבר ראה עדויות חיות לאמונתם וליציבותם (אל הקולוסים ב׳:5) ובכל זאת, התקווה שלהם מותנית בכך שימשיכו לצעוד במסלול האמונה שבו התחילו.

המילה היוונית המתורגמת כאן כ”תַּעַמְדוּ” (או: “תמשיכו”, “תתמידו”) מתארת עמידה מתמשכת סוג של התמדה פעילה. למשל, כאשר הסופרים והפרושים המשיכו ללחוץ על ישוע שיענה להם מה לעשות עם האישה הנואפת (יוחנן ח׳:7), או כששמעון כיפא המשיך לדפוק על הדלת אחרי שרודה שמעה את קולו, אך לא פתחה (מעשי השליחים י״ב:16). שאול גם משתמש במונח הזה בפנייתו לטימותיאוס: “הִתְמַד בָּזֶה”, כלומר, שמור על דברי ההוראה והאמונה שקיבלת (הראשונה אל-טימותיאוס ד׳:16). כאן, המשמעות דומה, אבל היא מופנית אל כל המאמינים.

כפי שנראה בשיעור הבא, שאול חושש שהמאמינים בקולוסה עלולים להיסחף אחרי דרכים אנושיות להשגת ישועה, במקום להיצמד לתקווה שבבשורה (ראו למשל אל הקולוסים ב׳:8, 20–22). המילה “מוּסָד” מרמזת על יסוד יציב של אמונה ואהבה המבוסס על דבר אלוהים (ראו מתי ז׳:25; אל האפסיים ב׳:20; ג׳:17). ולצדה, מופיעה המילה “מְבוּסָס”, שמתארת מבנה בלתי ניתן להזזה ובמובן הרוחני: מאמין שאינו מוכן לזוז מהתקווה שבבשורה (אל הקולוסים א׳:23).

זו אותה מילה שמופיעה גם בראשונה אל הקורנתיים ט״ו:58: ״עַל־כֵּן אַחַי חֲבִיבַי הִתְכּוֹנֲנוּ בַּל־תִּמּוֹטוּ וְהַעְדִּיפוּ בְכָל־עֵת בְּמַעֲשֵׂה אֲדֹנֵינוּ מִפְּנֵי שֶׁיֹּדְעִים אַתֶּם כִּי־לֹא לָרִיק עֲמַלְכֶם בַּאֲדֹנֵינוּ״

בניגוד לרעיון הנפוץ של “נושע אחת ולתמיד” שאול מציג תמונה שונה לחלוטין.

`מה אתם יכולים לומר מתוך ניסיון אישי על חשיבות ההתמדה באמונה? למה חשוב כל כך לבחור באמונה מחדש בכל יום ביומו ובאופן מודע? ומה יקרה אם לא תעשו זאת?`