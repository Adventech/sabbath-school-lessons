---
title:  תוכניתו הנצחית של אלוהים
date:  24/02/2026
---

קִראו אל הקולוסים א’:24–25. מה אומר שאול על סבלו למען המשיח? למרות ששאול כתב את איגרת הקולוסים כשהיה במעצר בית ברומא, ייתכן שהסבל הקשה ביותר עבורו היה עצם העובדה שלא יכול עוד לנדוד מעיר לעיר ומבית לבית כפי שנהג בעבר (ראו מעשי השליחים כ’:20).

ה”צָרוֹת” הללו, שישוע הזהיר מפניהן מראש (מתי כ”ד:9; יוחנן ט”ז:33),”כִּי אֹמֵר אֲנִי שֶׁעִנּוּיֵי הַזְּמַן הַזֶּה אֵינָם שְׁקוּלִים כְּנֶגֶד הַכָּבוֹד הַבָּא לְהִגָּלוֹת עָלֵינוּ׃” (אל הרומיים ח’:18). זו התמונה הרחבה יותר. כשם שכתב למאמינים בפיליפי, כך כעת גם לקולוסים ,שאול שמח בסבלותיו, המיועדים לטובתם (אל הקולוסים א’:24).

שאול אולי בכלא, אבל דבר אלוהים אינו במאסר (השנייה אל-טימותיאוס ב’:9). במהלך כליאתו נכתבו גם איגרות אל הפיליפים, אל האפסיים ואל פילימון. לאחר שחרורו, אלוהים הנחה אותו לכתוב את ההדרכות החשובות שמצאנו באיגרות אל טימותיאוס הראשונה ואל טיטוס. ובמהלך מאסרו האחרון ברומא נכתבה גם האיגרת השנייה אל-טימותיאוס. במילים אחרות, בשנים האחרונות של חייו ניתן לשאול הזדמנות לכתוב חלק משמעותי מהברית החדשה, כנראה גם את האיגרת אל העברים.

תוכניתו הנצחית של אלוהים ראתה את הכול מראש ואף כללה זאת. המילה היוונית שבה משתמש שאול באל הקולוסים א’:25, oikonomia (בתרגום רגיל: “ניהול” או “שליחות”), מתארת את “הדרך שבה אלוהים מסדר את הדברים” כפי שמסביר לוק טימותי ג’ונסון (The First and Second Letters to Timothy, עמ’ 164).המונח הזה כולל גם את שליחותו של שאול, אך לא רק.

במובן הרחב יותר, הוא כולל את כל האמצעים שאלוהים קבע בתוכנית הישועה: שליחותו של שאול, של שאר השליחים, ושל נביאי התנ”ך (ראו אל האפסיים ב’:20; ג’:5), כולל משה, כל אלה תוכננו למלא את דבר אלוהים (אל הקולוסים א’:25), כחלק מהתוכנית האלוהית הרחבה.

אמנם מחר נעמיק יותר בנושא הזה ,אבל כבר עכשיו אפשר לשים לב ששאול הבין שתפקידו הוא רק חלק קטן מתוך תוכנית נצחית ורחבת היקף, שהחלה להתממש מיסוד תבל (מתי י”ג:35; אל האפסיים א’:4).

`חשוב על חייכם האישיים: איך ייתכן שההחלטות שאתם מקבלים, קטנות או גדולות, משתלבות בתוכנית הרחבה של אלוהים? האם באמת אפשר לדעת מראש איזו החלטה היא “קטנה”? ואיך ייתכן שיש לה השפעות רחבות יותר שיתגלו רק בעתיד?`