---
title: 'כוחה של הבשורה'
date: 26/02/2026

---

קִראו אל הקולוסים 1:28–29. במה מתמקד שאול? ולמה לדעתכם הוא חוזר שלוש פעמים על המילים ”כל אנוש”?

המוקד של דרשתו של שאול היה המשיח וצליבתו (ראו הראשונה אל-הקורנתיים 1:23). על פי אל האפסיים 5:27, מטרת הקרבתו של המשיח היא ”הֲקִימָהּ בְּכָבוֹד לוֹ לְעֵדָה אֲשֶׁר אֵין־בָּהּ כֶּתֶם וָקֶמֶט וּכְדוֹמֶה כִּי אִם־לְמַעַן תִּהְיֶה קְדוֹשָׁה וּתְמִימָה”.

לפיכך, מטרת ההכרזה הבשורתית של שאול היא להציג את כולם לפני ישוע המשיח (אל הקולוסים 1:28). הוא עושה זאת דרך הוראה ואזהרה. הוראה של עקרונות האמונה (ראו השנייה לתסלוניקים 2:15; הראשונה אל-טימותיאוס 4:11; 5:7; אל-טיטוס 1:9), ואזהרה מפני השלכות של דחיית הבשורה וסכנות מורי השקר (מעשי השליחים 20:29–31; אל הרומיים 16:17). כך אנחנו גדלים והופכים למאמינים בוגרים, כאשר אנו מקבלים את ההוראה ומקשיבים לאזהרות של הכתובים.

בגרות היא מושג חשוב. הורים לתינוק חוגגים כל שלב חדש מילה ראשונה, צעדים ראשונים, למידה לקרוא. איזה הורה לא ייבהל אם ילדו, גם אחרי שנים, לא מצליח לדבר או ללכת? כך גם בחיים הרוחניים: צמיחה והתפתחות הם חלק טבעי ונדרש. המילה היוונית המתורגמת כ”בָּשֵׁל” או “מֻשְׁלָם” (teleios) משמעותה גם שלם וגם ללא פגם. בתהליך הצמיחה באמונה, אנחנו מתחילים להבין לעומק את דרישותיה של תורת אלוהים שרוחה רחבה מאוד (תהילים 119:96). אנחנו מבינים שהיא מגיעה עד המחשבות והכוונות שבלב(אל העברים 4:12). אבל חשוב לשים לב ולכן שאול משתמש גם במילה “אזהרה” (אל הקולוסים 1:28).

יש דרכים ש”  יֵשׁ דֶּרֶךְ יָשָׁר לִפְנֵי־אִישׁ; וְאַחֲרִיתָהּ, דַּרְכֵי־מָוֶת” (משלי 14:12). יכולת הבחנה רוחנית מגיעה מידיעה מונחית־רוח של דבר אלוהים. תורות שקר לרוב מכילות גרעין של אמת אך מוסיפות או גורעות מהכתוב (ראו ישעיהו 8:20). סכנתן של התורות האלה היא שלעתים הן לא דוחות את דבר ה’ באופן ישיר אלא פשוט מערערות עליו... האם זה באמת אפשרי?... האם זה רלוונטי לזמננו?... לכן עלינו להיות “חֲכָמִים כַּנְּחָשִׁים וּתְמִימִים כַּיּוֹנִים” במיוחד כאשר מדובר בהבחנה בין אמת לשקר בדוקטרינה.

`איך אתם מבינים את משמעות הביטוי “מֻשְׁלָם בַּמָּשִׁיחַ יֵשׁוּעַ”? ואיך ההבנה של מה שישוע עשה עבורנו על הצלב עוזרת להבין מה זה באמת אומר להיות “מושלם במשיח”?`