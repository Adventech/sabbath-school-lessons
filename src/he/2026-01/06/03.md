---
title: 'ה”חיים הקודמים” של שאול'
date: 02/02/2026
---

זהו דבר נפוץ בקרב מאמינים חדשים לראות את חייהם כשני פרקים: לפני שהכירו את ישוע, ואחריו. כך גם עושה שאול באל הפיליפים ג’. עם זאת, לעיתים אנחנו מתייחסים בטעות לאנשים שאינם מאמינים כ”אנשים טובים”, ולפי אמות המידה של העולם , רבים מהם אכן כאלה. אבל לעומת אמות המידה של אלוהים, אף אחד איננו טוב, אפילו לא המאמינים. באל הפיליפים 3:4–6, מציין שאול דברים רבים שבעבר התגאה בהם.

`מהם אותם דברים? ואיך הייתם מתארים את ה”טוב” שבחיים שלך בעבר או בהווה?`

שאול מציג הבדל עקיף בין מאמינים המפיצים תורת שקר לבין מאמינים שאינם נימולים, אשר נשענים לחלוטין על המשיח לישועתם ואינם בוטחים במעשים אנושיים כמו מילה (ראו אל העברים 6:1; 9:14; השוו אל הרומיים 2:25–29). אף על פי שעברו של שאול היה עשיר ורב רושם בעיני אחיו היהודים, אף אחד מהדברים האלו לא תרם לישועתו. למעשה, הם אפילו עיכבו אותה משום שהם עיוורו אותו לפרק זמן מסוים לצורך שלו במשיח.

שאול לא רק היה נימול הוא היה “בֶּן שְׁמוֹנַת יָמִים”, כלומר מישראל במקורו, שייך לעמו של אלוהים, ונימול בדיוק לפי ההנחיה המקראית. הוא היה מבני שבט בנימין, שבשטחו נמצאות ערים מהמרכזיות בישראל. שאול לא רק דיבר עברית, אלא גם למד אצל רבן גמליאל הזקן (מעשי השליחים 22:3; 26:4–5), ובהיותו פרוש, ספג לתוכו ידע רב בתורה ובמסורת ההלכתית שהקיפה אותה. הוא היה כל כך נלהב לקיום התורה, עד שרדף את הקהילה מתוך תפיסה שהיא מאיימת על אורח החיים היהודי, שאותו חשב שהתורה מחייבת.

מעניין לציין: למרות שלכאורה היה “לְלֹא דֹּפִי” לפי אמות המידה של צדקה המבוססת על חוק אנושי,  הבין שאול שהתורה עמוקה ותובענית הרבה יותר ממה שדמיין. ובלי המשיח, הוא נידון תחתיה.

השוו אל הרומיים 7:7–12 עם מתי 5:21–22, 27–28.

איזו נקודה מרכזית מעלים הן ישוע והן שאול בנוגע לתורה? ולמה ”אֱמוּנַת הַמָּשִׁיחַ” (אל הפיליפים 3:9), ולא התורה, היא המקור היחיד לצדקה אמיתית?

`עד כמה אתם שומרים את התורה, כפי שישוע עצמו אמר שעלינו לשמור אותה?`