---
title:  לשׂמוח באלוהים
date:  01/02/2026
---

קִראו אל הפיליפים ג’:1–3. אילו נימות חיוביות ושליליות מופיעות בדבריו של שאול כאן, וכיצד הן קשורות זו לזו? איך הוא מתאר את האנשים המאמינים?

שאול פותח בטון חיובי מאוד, וכמעט נשמע כאילו הוא מסיים את האיגרת. אבל הוא עוד לא סיים. הוא חוזר לאחד הנושאים המרכזיים באיגרת הזו: לשׂמוח באלוהים. וכאן הוא גם מציין מספר סיבות לכך. החשובה מכולן: הביטחון שלנו צריך להיות במשיח ולא בעצמנו:”כִּי אֲנַחְנוּ.....מִתְפָּאֲרִים בַּמָּשִׁיחַ יֵשׁוּעַ וְאֵינֶנּוּ בֹטְחִים בַּבָּשָׂר” (אל הפיליפים ג’:3).

מי מאיתנו לא למד, בדרך הקשה, למה לא כדאי לשים את הביטחון בבשר ובכוח אנושי? ההזהרה החריפה “הִזָּהֲרוּ!” שמופיעה שלוש פעמים ברצף אינה נמצאת באף מקום אחר בכתובים. כנראה שמאמיני פילפי ידעו היטב על מה מדבר שאול. לא מדובר ככל הנראה בשלושה איומים נפרדים, אלא בשלוש דרכים שונות לתאר קבוצה אחת של מורי שקר. בקרב עם ישראל, כינו לעיתים את הרשעים “כְּלָבִים” (אל הפיליפים ג’:2; השוו תהילים כ”ב:17; ישעיה נ”ו:10; מתי ז’:6; השניית לפטרוס השליח ב’:21–22).

מורי שקר יכולים בהחלט להיחשב גם כ”עוֹבְדִים רָעִים”. המונח “הַקְּרִיטָה” (או כפי שבתרגום אחר: “הַמְּשַׁחֲתִים אֶת בְּשָׂרָם”) מתאר כנראה מורי שקר שניסו לכפות ברית מילה על מאמינים גויים בדומה למה שקרה בגלטיה ובמקומות אחרים, בניגוד להחלטת מועצת השליחים (ראו מעשי השליחים ט”ו).

מעניין לראות שאחת הדרכים להתמודד עם אתגרים רוחניים, כולל התפשטות של תורות שקר, היא לשׂמוח באלוהים (אל הפיליפים ג’:1; השוו אל הפיליפים ד’:4). כל דבר שאנו שמחים בו כמובן שממלא אותנו בשׂמחה. (גם ביוונית, כמו באנגלית, יש קשר לשוני הדוק בין המילים שמחה ולששון.) אלוהים רוצה שנהיה שמחים. דברו הוא למעשה סוג של מדריך לשמחה אמיתית ומתמשכת.

זה כולל קבלת חסדו של אלוהים (תהילים ל”א:8), ביטחון בו (תהילים ה’:12), שמחה בישועה (תהילים ט’:15), הליכה לפי תורתו, כולל שמירת השבת (תהילים י”ט:15; ישעיה נ”ח:13–14), אמונה בדברו (תהילים קי”ט:162), וגידול ילדים בדרך ה’ (משלי כ”ג:24–25).

`גם כשהחיים נראים טוב על פני השטח לכולנו יש אתגרים. אבל גם כשדברים לא הולכים כשורה, מה הם הדברים שאתם כן יכולים וצריכים לשמוח בהם? ומה מונע ממכם לעשות את זה בפועל?`