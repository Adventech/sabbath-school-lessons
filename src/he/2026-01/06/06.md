---
title:  'דבר אחד בלבד: להכיר את המשיח.'
date:  05/02/2026
---

קִראו אל הפיליפים ג’:10–16. מהם כמה מהנושאים המרכזיים ששאול מציג בקטע הזה?

אין דבר חשוב יותר מלהכיר את המשיח שהרי זו ההכרות שתבטיח, בסופו של דבר, שגם הוא יכיר בנו ויודה בנו בפני האב (ראו מתי ז’:21–23; מתי י’:32–33). איך אנחנו מכירים אותו? דרך דברו הכתוב בקריאה, בלימוד ובחיים על פיו. אנחנו לא יכולים להכיר אותו פנים אל פנים כפי שהכירו אותו התלמידים כשהיה חי על פני הארץ. אבל באופן מעניין, גם הם, למרות שהיו עדים לחייו ולדבריו לעיתים לא הבינו את דבריו. מה שמדגיש עד כמה אנחנו זקוקים להדרכת רוח הקודש (ראו יוחנן ט”ז:13). ככל שנכיר אותו יותר ,כך נתקרב אליו יותר, כי נתחיל לחוות את

“גְּבוּרַת תְּחִיָּתוֹ” (אל הפיליפים ג’:10), אשר מרוממת אותנו ל ”חַיִּים מְחֻדָּשִׁים” (אל הרומיים ו’:4). דרך נוספת להתקרב לישוע היא ”חֶבְרַת עִנּוּיָיו וּלְהִדַּמּוֹת לְמוֹתוֹ” (אל הפיליפים ג’:10). כל ניסיון שנעבור, כל כאב שנישא, יאפשר לנו להבין ולהעריך טוב יותר את מה שישוע עבר למעננו, וגם לעמוד על רצונו באופן ברור יותר. דרך שלישית היא להמשיך ולשאוף קדימה “אֶל הַמַּטָּרָה” (אל הפיליפים ג’:14). מהי אותה מטרה? המילה המתורגמת כאן כ”מטרה” (skopos) מופיעה רק כאן בברית החדשה, ומתארת את קו הסיום במרוץ ואת הפרס שמחכה למנצח.

שאול מכנה אותו ”שְׂכַר הַנִּצָּחוֹן אֲשֶׁר הוּא בַּקְּרִיאָה שֶׁל־מַעְלָה מֵאֵת הָאֱלֹהִים בַּמָּשִׁיחַ יֵשׁוּעַ” ”. כשם שישוע עלה לשמים דרך מותו ותחייתו, אלוהים מזמין גם אותנו לזכות באותו פרס שמימי: חיי נצח. כמובן, טרם הגענו לשם. השלמות המלאה תושלם רק כש”שֶׁר יַחֲלִיף אֶת־גּוּפֵנוּ הַשָּׁפֵל לִהְיֹתוֹ דוֹמֶה לְגוּף” (אל הפיליפים ג’:21).

אבל על ידי היכרות עם ישוע והזמנת נוכחותו אל תוך חיינו מדי יום  אנו ממשיכים לרוץ אל המטרה: להיות דומים לישוע ככל האפשר כבר עכשיו. זו הייתה גם ה”דבר האחד” ששאול עצמו שם במרכז חייו. כמו במרוץ (ראו הראשונה אל-הקורנתיים ט’:24–27), איננו מסתכלים אחורה, לא על המקום שממנו באנו, ולא על מי שרץ מאחורינו.

המבט שלנו מכוון קדימה, אל מה שמחכה לנו: אותו פרס שמימי. התמונה ששאול מצייר חיה ובהירה, רץ שמרוכז כולו בקו הסיום, מגייס כל שריר, נוטה קדימה, ושואף בכל כוחו להגיע.

`מדוע, במסע הרוחני שלכם, כל כך חשוב שלא להמשיך ולהביט אחורה? לפחות לא על חטאיכם וכישלונותיכם, אלא דווקא להביט קדימה, אל מה שהובטח לכם כבר עכשיו דרך ישוע המשיח?`