---
title: 'הדברים שחשובים באמת'
date: 03/02/2026
---

כפי שלמדנו אתמול, הדברים שבעבר היו מקור לגאווה עבור שאול הפכו למכשול לאמונה, כיוון שעיוורו אותו לצורך שלו במשיח. שאול משתמש בשפת מסחר, רווח והפסד, כדי לתאר את ה”מאזן הרוחני” שלו לפני האמונה. למרות שלא נעים לנו לחשוב על כך, לכל אחד מאיתנו יש מאזן רוחני.

בעבר, המדד של שאול היה על פי ערכי היהדות של זמנו  ולא על פי ערכי המקרא, כפי שלימד ישוע. לאחר המפגש עם ישוע, המאזן הרוחני של שאול נראה שונה לגמרי  כיוון שסולם הערכים שלו השתנה באופן דרמטי: מה”מטבע” של היהדות ל”מטבע של השמים”.

”הוא שירד מן השמים לבדו יכול לדבר על השמים, ולהציג נכונה את הדברים שמרכיבים את המטבע השמיימי, שעליו הוא הטביע את דמותו וחותמו. הוא יודע את הסכנה הנשקפת לאלה אשר בא להרים מהשפלה ולהושיב על כיסאו. הוא מצביע על הסכנה שבהשקעת אהבה בדברים חסרי ערך ומסוכנים. הוא מנסה להסיט את המחשבה מן הדברים הארציים אל השמיימיים , כדי שלא נבזבז את זמננו, כישרוננו וההזדמנויות שניתנו לנו  על דברים שכולם הבל”. 1 ביולי 1890. The Advent Review and Sabbath Herald, - אלן ג'י. וויט

`בעולם היהודי של המאה הראשונה, שאול היה כוכב עולה  עד שקרה דבר הפוך לגמרי: הוא הפך לעיוור בדרכו לדמשק, כשראה את ישוע המפואר (מעשי השליחים ט’), ורק אז נתקנו עיניו הרוחניות והוא החל לראות בבהירות אמיתית. יוחנן ט’ מתאר גם הוא סיפור על אדם שהיה עיוור ואז ראה את ישוע בבירור. ישוע אמר שבא לעולם ”לָדִין לְמַעַן יִרְאוּ הַעִוְרִים וְהָרֹאִים יִהְיוּ לְעִוְרִים” (יוחנן 9:39). איך אפשר היה ליישם את העיקרון הזה על החיים שלכם?`

מה יכול להיות יקר יותר מחיי נצח בשמים ובארץ החדשה? ובכל זאת ערכי העולם הזה מעוורים אנשים רבים כלפי המציאות הזו.  קיים מתח מובנה בין מה שהעולם מעריך (ראו מתי 13:22; לוקס 4:5–6; הראשונה ליוחנן 2:16) לבין מה ששמים מעריכים  דמות שדומה למשיח, ונפשות שנושעו.

`העולם יכול לעוור אותנו מלראות את האמת הרוחנית ומה באמת חשוב. מהו המפתח שלכם שפותח ומשאיר את עינכם ממוקדות במה שחשוב באמת?`