---
title: 'מעשה של חזרה תשובה'
date: 23/06/2025

---

ליונה היה מסר ברור מאוד לאנשי נינווה: ״יָּחֶל יוֹנָה לָבוֹא בָעִיר, מַהֲלַךְ יוֹם אֶחָד; וַיִּקְרָא וַיֹּאמַר, עוֹד אַרְבָּעִים יוֹם, וְנִינְוֵה נֶהְפָּכֶת׃״ (יונה 3:4). נראה היה שאין ספק: העיר נידונה. הרי זו הייתה מילה ישירה מנביא ה’.

אך מה קרה לנינווה?

`קראו יונה 3:5–10. מדוע נבואה זו לא התקיימה לבסוף?`

כן, כל העיר חזרה בתשובה, והחורבן שנובא נמנע, לפחות לזמן מה.

״האבדון שנגזר עליהם בוטל, אלוהי ישראל רומם וזכה לכבוד ולתהילה ברחבי העולם האלילי ותורתו זכתה לכבוד. רק כעבור שנים רבות נפלה נינווה קורבן לעמים שסבבו אותה, וזאת משום ששכחה את ה' ושבה להתבצר בגאוותה.״ (אלן ג’. וייט, מלכי ונביאי ישראל, ע40:141).

האם נוכל לצפות למשהו דומה באחרית הימים, עם המסר האחרון לעולם הנפול בחטא?

כן—ולא. כלומר, יהיו בכל רחבי העולם אנשים רבים שישמעו לקריאה:

שָׁמַעְתִּי קוֹל אַחֵר מִן הַשָּׁמַיִם אוֹמֵר:״ צְאוּ מִמֶּנָּה, עַמִּי, פֶּן תִּשְׁתַּתְּפוּ בְּחַטֹּאתֶיהָ וּפֶן תְּקַבְּלוּ מִמַּכּוֹתֶיהָ,״ (התגלות 18:4). בכל העולם, אנשים יבחרו להתעקש לאחוז באמונתם ובמרד נגד החיה ישמרו את “מִצְווֹת אֱלֹהִים וֶאֱמוּנַת יֵשׁוּעַ.” (התגלות 14:12). אנשים אלו, כמו אנשי נינווה, יינצלו מהדין שיוטל על האובדים.

באותו הזמן, בעוד שחלק מהנבואות, כמו ההכרזה של אלוהים שנינווה תיהרס, הן נבואות מותנות—היא תיהרס אלא אם כן האנשים ישובו מרעתם (ראו ירמיהו 18:7–10)—ישנן נבואות שאינן מותנות. הן יתקיימו ללא תלות בתגובה אנושית. הנבואות המשיחיות על ביאתו הראשונה והשנייה של המשיח, אות החיה, שבעת המכות הצפויות על העולם, הרדיפות באחרית הימים—אלו אינן נבואות מותנות; הן יתרחשו ללא קשר למה שבני האדם יעשו. מה שבני האדם יעשו, והבחירות שהם יקבלו, יקבעו במקום זאת באיזה צד הם יהיו כאשר האירועים האחרונים, שנחזו על ידי הנביאים, יתרחשו.

`אילו בחירות אתם עושים כיום שיכולות להשפיע על הבחירות שתקבלו כאשר סוגיית עבודת האל או הצלם תפרוץ על העולם?`