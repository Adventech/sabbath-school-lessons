---
title:  ייבוש נהר הפרת
date:  25/06/2025
---

אחד ממשאבי הטבע החזקים ביותר של בבל וגורם רב משקל לכוחה הרב היה נהר הפרת, שזרם מתחת לחומותיה וסיפק לעיר אספקת מים עצומה ובלתי מוגבלת. אולם, כוחה זה הפך לבסוף לחולשתה. ניטוקריס, מלכה בבלית קדומה, קדמה עבודות עפר לאורך הנהר על מנת לפתח אותו כנתיב לעיר, ובמהלך העבודה היא הטתה את הנהר כדי לאפשר לצוותים לעבוד בנוחות. כורש הבין שהוא יכול לעשות את אותו הדבר, לייבש את נהר הפרת מספיק כדי שיוכל להצעיד את חייליו מתחת לחומה.

כאשר נכנס לעיר, גילה שחומות ההגנה שעברו לאורך הנהר בתוך העיר אינן שמורות, והעיר נפלה בלילה אחד. ההיסטוריון היווני הקדום הרודוטוס מספר כי “האנשים שחיו במרכז בבל לא ידעו כלל שהפרברים נפלו, שכן היה זה זמן חגיגה, וכולם רקדו ונהנו מתענוגותיהם.”—הרודוטוס, ההיסטוריות, תרגום טום הולנד (ניו יורק: פינגווין, 2015), עמ’ 94.

`האם יש ספק שזהו אותו משתה המתואר בדניאל ה’? קראו דניאל ה’:18–31 והתגלות ט”ז:12–19. אילו הקבלות אתם מוצאים בין חלק מהמכות בהתגלות לבין סיפור נפילתה של בבל?`

כאשר הסביר כיצד להבין את סימני הזמן, הזהיר ישוע את תלמידיו: ״ עַל כֵּן עִמְדוּ עַל הַמִּשְׁמָר, כִּי אֵינְכֶם יוֹדְעִים בְּאֵיזֶה יוֹם יָבוֹא אֲדוֹנְכֶם. וְזֹאת דְּעוּ: אִלּוּ יָדַע בַּעַל הַבַּיִת בְּאֵיזוֹ אַשְׁמוּרָה יָבוֹא הַגַּנָּב, הָיָה שׁוֹקֵד וְלֹא מַנִּיח לוֹ לַחְדֹּר לְבֵיתוֹ. ״ (מתי כ”ד:42–43).

כשם שנפילתה של בבל באה בהפתעה, כך פתאומיותה של ביאתו השנייה של המשיח תפתיע את בבל המודרנית. אך אין הכרח שזה יהיה כך. ניתנו לנו ראיות רבות לבואו הקרוב של ישוע באמצעות נבואות מפורטות רבות.

העולם לא ייתפס בהפתעה רק בגלל שהוא חסר דעת למה שנובא בדבר אלוהים; הוא יופתע משום שכמו עם נח בזמן המבול, העולם בחר שלא להאמין למה שאלוהים אמר שיקרה.

`קראו התגלות ט”ז:15. גם בתוך אזהרות אחרית הימים הללו, איזה מסר בשורה נמצא שם? מה המשמעות של לא “יֵלֵךְ עָרוֹם”?`