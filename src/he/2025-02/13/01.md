---
title:  דימויים של זמן הסוף
date:  21/06/2025
---

### קראו לקראת הלימוד השבועי
מתי י״ב:38-42; יונה ג׳:5-10; התגלות 12-19; דניאל ה׳:1-31; התגלות ט״ז:12-19; דברי הימים ב׳ ל״ו: 22-23.

> <p>פסוק לשינון</p>
> "וַיֹּאמֶר אֲלֵיהֶם עִבְרִי אָנֹכִי; וְאֶת־יְהוָה אֱלֹהֵי הַשָּׁמַיִם אֲנִי יָרֵא, אֲשֶׁר־עָשָׂה אֶת־הַיָּם וְאֶת־הַיַּבָּשָׁה׃" (יונה א':9).

השבוע נסיים את בחינת הסיפורים שמסייעים להבהרת הבנתנו את אירועי הימים האחרונים. הפעם נבחן את שליחותו של יונה לנינווה, נפילת בבל, ועלייתו של כורש, מלך פרס, ששחרר את עמו של אלוהים ויאפשר להם לשוב לארץ המבוטחת.

כמו עם הסיפורים האחרים שדנו בהם, גם לסיפורים היסטוריים אלו יש משמעות עמוקה עבור כל דור. אך יש להם רלוונטיות מיוחדת לדורות האחרונים החיים לפני חזרתו של המשיח. כלומר, אנו יכולים לחלץ מסיפורים היסטוריים אלו אלמנטים שונים המסייעים לנו להבין טוב יותר את מה שמכונה “האמת להווה”.

יחד עם זאת, עלינו לזכור דבר חשוב לגבי כל הסיפורים שנראים כרומזים לאירועי הימים האחרונים: עלינו להיזהר להתמקד בנושאים רחבים וברמזים מבלי לנסות לנתח כל פרט עד כדי יצירת פרשנויות נבואיות בלתי סבירות. כמו במשלים של ישוע, עלינו לחפש את הנקודות והעקרונות המרכזיים. אין למצות כל פרט בתקווה למצוא אמת נסתרת. במקום זאת, עלינו להתמקד בקווי המתאר, בעקרונות; ומתוכם ניתן לגלות אלמנטים הרלוונטיים לימים האחרונים.

למדו את השיעור השבועי כהכנה לשבת, 28 ביוני.