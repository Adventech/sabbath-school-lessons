---
title: 'הנביא המהסס'
date: 22/06/2025

---

סיפורו של יונה (ראו יונה א’–ד’) הוא קצר אך בעל השפעה רבה. מאמינים רבים מצאו השתקפויות של עצמם בנביא המהסס הזה. הסיפור גם מכיל רמיזות מדהימות לאירועים עתידיים.

`קראו מתי 12:38–42. אילו חלקים מסיפורו של יונה מזכיר ישוע כשהוא פונה לסופרים ולפרושים? אילו לקחים על הדין ניתן למצוא בהצהרתו?`

ישוע הכריז שהוא גדול מיונה. הוא ידע שירידתו לעולם הזה תוביל אל הצלב, ובכל זאת בא כדי “לְבַקֵּשׁ אֶת הָאוֹבֵד וּלְהוֹשִׁיעוֹ.” (לוקס 19:10). יונה בילה שלושה ימים בדג הגדול בשל חטאיו שלו; ישוע בילה שלושה ימים בקבר בשל חטאינו. זה מה שנדרש כדי להציל את האובדים.

כיום, אנו מכירים את יונה כנביא מהסס, שלא רצה ללכת לנינווה. מנקודת מבט אנושית, קל להבין זאת: האשורים היו ידועים במשטרם האכזרי. האשוריים נודעו כאויב מר במיוחד בעל אכזריות יוצאת דופן: עמים שנכבשו נידונו למוות בשיטות האכזריות ביותר שניתן להעלות על הדעת. מי ירצה להתמודד עם בישור לחזרה בתשובה בנינווה בירת אשור?

יש רגע חשוב בסיפור שעשוי להצביע קדימה על תנועת שארית הפליטה בימים האחרונים: כאשר יונה נשאל מי הוא, הוא משיב: ״וַיֹּאמֶר אֲלֵיהֶם עִבְרִי אָנֹכִי; וְאֶת־יְהוָה אֱלֹהֵי הַשָּׁמַיִם אֲנִי יָרֵא, אֲשֶׁר־עָשָׂה אֶת־הַיָּם וְאֶת־הַיַּבָּשָׁה״ (יונה 1:9). אמירה זו דומה מאוד למסר המלאך הראשון (ראו התגלות 14:7). אכן, שם דגש על ה’ כמי ש״עוֹשֵׂה הַשָּׁמַיִם וְהָאָרֶץ וְהַיָּם וּמַעַיְנוֹת הַמַּיִם" מכוון כמובן לאלוהים כיוצר ובורא. עובדה זו היא יסוד מדוע עלינו לסגוד לו, והסגידה היא מרכזית לאירועי הימים האחרונים.

באותו הזמן, גם לנו ניתנה משימה לבשר מסר לא פופולרי בבבל הרוחנית. כלומר “צְאוּ מִמֶּנָּה, עַמִּי” (התגלות 18:4) משמעו לומר לעולם שעליו לחזור בתשובה מסר שכמעט תמיד מעורר תגובות שליליות מרבים, גם כשמבשרים בצורה האדיבה ביותר. מי מאיתנו, כשהעיד על אמונתו, לא קיבל תגובות שליליות, ואף עוינות? זה חלק מ”העבודה”.

`כמה מגישתו של יונה יש בך? כיצד תוכל להתגבר על גישה שגויה זו?`