---
title: 'תקווה בתוך תסבוכת'
date: 26/05/2025

---

חלק גדול מהשפה בספר תהילים היא סמלית, אך כשמדובר בשפה שמצביעה על התחדשות מוחלטת של כוכב הלכת שלנו, אין לנו סיבות רבות להאמין שזה רק סמלי. תהילים מ״ו מזכיר לנו שהארץ הגשמית תושפע בצורה עמוקה משובו של המשיח. אבל לא רק האבנים והאוקיינוסים ישתנו; השיא הגדול של ההיסטוריה של כדור הארץ יכלול את קריסת הממלכות הארציות, אותם מערכות אכזריות של שלטון אנושי שגרמו לסבל רב במהלך אלפי השנים.

`בסופו של דבר כל הכוחות הללו, וכל הרע והסבל שהם הביאו לעולם, יגיעו לסופם המוחלט. קראו את ירמיהו 4:23-26, מה הפסוקים האלו אומרים לנו על גורל העולם? לפחות עד לבריאתם של "שָׁמַיִם חֲדָשִׁים וְאֶרֶץ חֲדָשָׁה " (התגלות כ״א:1)`

נבואות הכתובים מראות לנו מה יקרה לעולם הזה. החזון בדניאל פרק ז' למשל, מראה לנו ים סוער שממנו עולות אומות העולם. רוחות המחלוקות והמלחמות נושבות בים העמים (הארץ), ויוצרות ממלכות אחת אחר השנייה, ולפני כל אחת מהן עומדים בעיות אמיתיות שלא ניתן לפתור. המנהיגים הארציים שאנו מעזים לסמוך עליהם כמעט תמיד מתגלים כחוטאים ואגואיסטיים כמו שאר האנשים.

אף אחת מהממלכות שהוצגו לדניאל לא הייתה מקום בטוח לעם אלוהים (למרות שלפעמים היו טובות יותר מאחרות). אבל אנו יודעים שיש לנו אזרחות בממלכת אלוהים

(אל הפיליפים 3:20) ומעל כל הסערה שבעולם יש כיסא מלכות שלא יזוז (ראו יחזקאל 1:26). ישוע לימד כי העולם יתדרדר לכאוס גדול יותר ככל שיקרב הרגע בו ישוב המשיח (מתי כ״ד), אך אנו יכולים להחזיק באמונה, יהיה מצב העולם אשר יהיה, כי אנו יודעים שאלוהים לא איבד שליטה, ושהוא יממש את הבטחותיו:

״אֱלֹהִים בְּקִרְבָּהּ בַּל־תִּמּוֹט; יַעְזְרֶהָ אֱלֹהִים, לִפְנוֹת בֹּקֶר׃ הָמוּ גוֹיִם מָטוּ מַמְלָכוֹת; נָתַן בְּקוֹלוֹ, תָּמוּג אָרֶץ׃ יְהוָה צְבָאוֹת עִמָּנוּ; מִשְׂגָּב־לָנוּ אֱלֹהֵי יַעֲקֹב סֶלָה״. (תהילים מ״ו:6-8).

בטווח הקצר, הדברים לא הולכים לכיוון טוב ולא ילכו גם בעתיד. לטווח הארוך? זה הודות לישוע, עניין אחר לגמרי.

אין ספק, העולם שלנו היום מבחינות רבות נראה כתוהו ובוהו ואינו בשליטה.

`איך נבואת דניאל פרק ז' יכולה לעזור לנו להבין שבסופו של דבר, הדברים יסתדרו לטובה אם נישאר נאמנים?`