---
title: 'עֶזְרָ֥ה בְ֜צָר֗וֹת נִמְצָ֥א מְאֹֽד'
date: 25/05/2025

---

`קראו תהילים מ״ו. איזו הודעת תקווה אנחנו יכולים לקחת מפה, בין אם בעיצומם של סערות החיים עכשיו ובין אם בכל מה שאנחנו יודעים שעתיד לבוא על פני האדמה בימים האחרונים, כשמאבק הענק מתנהל כאן?`

תהילים מ״ו נוגע בנושא שאנו מוצאים בספר האגרת אל העברים: משהו טוב יותר. ישוע טוב יותר מכהן גדול ארצי, הקרבתו טובה יותר מכל הקורבנות, והמקדש השמיימי טוב יותר מהמשכן עלי אדמות.

עם זאת, מזמור זה מאמץ גישה שונה. המחבר לא משווה בין דברים טובים לדברים טובים יותר; הוא משווה בין עולם מורד והתוצאות האיומות שהביא עמו, לבין ההבטחות של הדברים הטובים שאלוהים מתכנן עבורנו.

אכן, תהילים זה מלא בתקווה ובהבטחה, שלמרות החורבן, הניסיון, הסבל והמלחמות שאנחנו חווים, בסופו של דבר עלינו ״ הַרְפּוּ וּדְעוּ כִּי־אָנֹכִי אֱלֹהִים;״(תהילים מ״ו:11), ולנוח בביטחון שהיום הזה הכול יסתיים ושהאלוהים “אָרוּם בַּגּוֹיִם, אָרוּם בָּאָרֶץ׃” (תהילים מ״ו:11).

שימו לב גם למה שנכתב כאן: “אֱלֹהִים לָנוּ מַחֲסֶה וָעֹז; עֶזְרָה בְצָרוֹת, נִמְצָא מְאֹד׃ עַל־כֵּן לֹא־נִירָא בְּהָמִיר אָרֶץ; וּבְמוֹט הָרִים, בְּלֵב יַמִּים׃״ (תהילים מ״ו:2-3).

בנוסף לכך, אנחנו לא יכולים שלא להיזכר בנבואה על האירועים שיתרחשו בהגעת המשיח השנייה: ״הַשָּׁמַיִם נָסוֹגוּ כִּמְגִלָּה נִגְלֶלֶת; כָּל הַר וְאִי נֶעֶתְקוּ מִמְּקוֹמָם״ (התגלות 6:14). וגם : "לְחַכּוֹת לְבוֹא יוֹם הָאֱלֹהִים וּלְהָחִישׁ אוֹתוֹ, יוֹם שֶׁבִּגְלָלוֹ הַשָּׁמַיִם יִתְפָּרְקוּ בָּאֵשׁ וְהַיְסוֹדוֹת יִבְעֲרוּ וְיִמַּסּוּ". (איגרת כיפא השנייה 3:12 ).

העולם הנוכחי שלנו, עם כל הרוע שבו, לא יימשך לנצח, ומה שיבוא אחריו מבטיח לנו משהו שהמוח שלנו כיום בקושי מסוגל להכיל. כרגע, עלינו פשוט להחזיק מעמד, לשמור על אמונתנו ולהיתלות בהתגלות של אלוהים ובהבטחותיו, במיוחד בישוע על מזבח המשיח.

`לא משנה כמה רעים הדברים בעולם הזה (ואנו יודעים שיהיו רעים יותר), איזו תקווה עלינו לשאוב מתוך הידיעה על טובו, כוחו ואופיו של אלוהים (חשוב: מזבח המשיח)?`