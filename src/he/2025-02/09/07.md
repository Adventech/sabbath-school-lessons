---
title: 'לקריאה נוספת:'
date: 30/05/2025

---

קראו תהילים קל”ג, מעשי השליחים 1:4-9, והתגלות 5:4-7.

״בעידן האבות, השפעתה של רוח הקודש ניכרה לעיתים קרובות באופן מובהק אך לא במלואה. עתה, בציות לצו המשיח, שטחו התלמידים את תחינותיהם לפני ה' כדי לקבל את המתת הזו; בה בעת צירף המשיח בשמיים את תפילותיו בעבורם. הוא ביקש את מתנת רוח הקודש כדי שיוכל לשפוך אותה על חסידיו״. —אלן ג’י. וייט, מעשי השליחים, ע40:26.

התלמידים קיבלו הוראה להעיד על המשיח ״עַד קְצֵה הָאָרֶץ. ״(מעשי השליחים 1:8), עבודה שתכריז על שובו של המשיח (מתי 24:14). אנו נקראנו להמשיך את מה שהם התחילו.

כאשר המשיח ציווה עלינו לשאת את הבשורה לעולם, הוא לא השאיר אותנו לבד להתמודד עם נסיבות הבישור. כל פעולותינו מונחות משמים. עבודתנו קשורה באופן הדוק למשיח: הוא מנחה אותנו ומעצים אותנו. זו עבודתו, לא שלנו: אנו מתבקשים ללכת בעקבותיו. שימו לב שכך זה עבד עם עם-ישראל: אלוהים ביקש מהם לציית להוראותיו, ואז הוא עשה את הבלתי אפשרי. הרוח כבר פועלת בלבבות שכנינו; אנו מתבקשים להיות שם כאשר מגיע הרגע להחלטה, כדי שנוכל להזמין אותם להצטרף לעם האלוהים כשהם עומדים עם השה על הר ציון. איננו צריכים להמציא אמצעים ושיטות חדשים, כי מעולם לא היינו אחראים על העבודה.

**שאלות לדיון**:

`1. ישנם אנשים רבים שעדיין לא נחשפו לבשורה, אף על פי שמסר שלושת המלאכים עבר בכל העולם. שוחחו על כיצד אנו כקהילה יכולים למלא טוב יותר את המשימה שישוע משתמש בנו כדי למלא. כיצד אנו יכולים ללמוד לא להתייאש כאשר עדיין יש רבים לא שמעו על האמיתות הללו לימים האחרונים?`

`2. בהתגלות ה’, יוחנן רואה את המגילה החתומה ניתנת לשה כיוון שהוא ראוי. כאשר נפתחות החותמות בהתגלות ו’, אנו רואים את תולדות קהילת הברית החדשה מנובאות בבירור עד סוף הזמן. מהתיאור הזה, אילו לקחים נוכל ללמוד על הדרך שבה אלוהים מתכוון לסיים את העבודה?`

`3. מהם האירועים הנוכחיים שאנו רואים בעולם שיכולים בקלות להוביל למה שאנו יודעים שיבוא בהתגלות י”ג וי”ד? אילו מכשולים עוד נותרו?`