---
title: 'תחת רגליו'
date: 27/05/2025

---

`קראו תהילים 47:1-4. מה נאמר שם על מקומנו, בסופו של דבר, במלכותו של המשיח?`

בטווח הארוך, העתיד מזהיר. עד אז, האנושות ויתרה על שליטתה בכדור הארץ והיא נמסרה לשטן, ובזמן שבו הופיע השטן במועצה השמיימית בספר איוב, הוא התרברב שהעולם הזה שייך לו. "וַיֹּאמֶר יְהוָה אֶל־הַשָּׂטָן מֵאַיִן תָּבֹא; וַיַּעַן הַשָּׂטָן אֶת־יְהוָה וַיֹּאמַר, מִשּׁוּט בָּאָרֶץ, וּמֵהִתְהַלֵּךְ בָּהּ׃" (איוב 1:7).

השטן הכריז על בעלות; "התהלכות ושיטוט בארץ" הייתה סמל בעת העתיקה לבעלות. "קוּם הִתְהַלֵּךְ בָּאָרֶץ, לְאָרְכָּהּ וּלְרָחְבָּהּ; כִּי לְךָ אֶתְּנֶנָּה׃"(בראשית 13:17).

`השוו בין ראשונה אל התסלוניקים 4:13-17 לבין זכריה 14:4, ושימו לב לרגלי המשיח. איזו הבדל אתם מוצאים בין הקטעים הללו, ומה הם מלמדים אותנו על שני ההיבטים השונים, אך הקשורים זה לזה, של ריבונותו הסופית של המשיח בעולם הזה?`

כאשר דנה במה שיעשה המשיח בסוף האלף, כתבה אלן ג’י. ווייט: המשיח יורד על הר הזיתים, שממנו, אחרי תחייתו, עלה לשמיים. כאן חזרו המלאכים על הבטחת שיבתו. הנביא מכריז: ״וְעָמְדוּ רַגְלָיו בַּיּוֹם־הַהוּא עַל־הַר הַזֵּתִים אֲשֶׁר עַל־פְּנֵי יְרוּשָׁלִַם מִקֶּדֶם, וְנִבְקַע הַר הַזֵּיתִים מֵחֶצְיוֹ מִזְרָחָה וָיָמָּה, גֵּיא גְּדוֹלָה מְאֹד; וּמָשׁ חֲצִי הָהָר צָפוֹנָה וְחֶצְיוֹ־נֶגְבָּה׃  וְנַסְתֶּם גֵּיא־הָרַי, כִּי־יַגִּיעַ גֵּי־הָרִים אֶל־אָצַל, וְנַסְתֶּם, כַּאֲשֶׁר נַסְתֶּם מִפְּנֵי הָרַעַשׁ….וְהָיָה יְהוָה לְמֶלֶךְ עַל־כָּל־הָאָרֶץ; בַּיּוֹם הַהוּא, יִהְיֶה יְהוָה אֶחָד וּשְׁמוֹ אֶחָד׃״(זכריה,14:5, 4, 9). כאשר ירושלים החדשה יורדת מן השמיים במלוא תפארתה וזוהרה, ונחה על האתר המיועד שטוהר והוכשר כדי לקבלה, המשיח, חסידיו והמלאכים נכנסים לעיר הקודש. —אלן ג’י. ווייט, העימות הגדול, ע40:502-503.

`התבוננו בתקווה שניתנה לנו בישוע. חשבו כמה קשה היו יכולים להיות החיים אילו הכול היה מסתיים, לנצח, במוות. האם זה לא היה הופך את הכול לחסר טעם?`