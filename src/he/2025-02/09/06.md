---
title: 'כדי שישועתך תהיה ידועה'
date: 29/05/2025

---

`קראו תהילים ס”ז. כיצד מזמור ההלל הזה מעצב את הבנתכם לגבי תפקידו של עם האלוהים בהתגלות 14:6-12?`

מהנדסים ב-MIT (המכון הטכנולוגי של מסצ'וסטס, אוניברסיטת מחקר פרטית במסצ'וסטס, ארצות הברית), יצרו ציפוי שחור חדש שהופך אובייקטים המכוסים בו לכמעט בלתי נראים. הציפוי, העשוי מננו-צינוריות, כהה פי כמה מכל חומר שחור שנוצר קודם לכן. חומר חדש זה מסוגל לספוג 99.995 אחוזים מכל האור הנראה. גם האור החזק ביותר אינו מסוגל להפוך אובייקטים המכוסים בציפוי זה לנראים.

תהילים ס”ז מתחיל בקריאה לאלוהים ״ יָאֵר פָּנָיו אִתָּנוּ סֶלָה... לָדַעַת בָּאָרֶץ דַּרְכֶּךָ...״

(תהילים 67:2-3). בתוכנית הישועה, אלוהים סיפק דרך שבאמצעותה חוטאים יוכלו לשוב אל נוכחותו הזוהרת מבלי להיהרס על ידי כבודו; ואף כעת, בחיים האלה, הצלב של ישוע מאפשר את הארת פניו עלינו.

אך יש בכך יותר מכך: אלוהים מתכוון שנזריח את אורו לשאר העולם. זו הייתה המשימה שניתנה לישראל: המקדש היה אמור להיות ״בֵית תְּפִלָּתִי, עוֹלֹתֵיהֶם וְזִבְחֵיהֶם לְרָצוֹן עַל־מִזְבְּחִי; כִּי בֵיתִי, בֵּית־תְּפִלָּה יִקָּרֵא לְכָל־הָעַמִּים׃״ (ישעיהו 56:7).

במזמור זה מזכיר לנו דוד שאלוהים רוצה ״ לָדַעַת בָּאָרֶץ דַּרְכֶּךָ; בְּכָל־גּוֹיִם, יְשׁוּעָתֶךָ׃״ (תהילים 67:3). למרבה הצער, עמו של אלוהים לעיתים קרובות נכשל במשימה זו. תיעוד ישראל בתנ"ך כולל פרקים אפלים, כמו גם תיעוד הכנסייה הנוצרית במשך אלפיים השנים האחרונות. כאילו צבענו את ליבנו בחומר כהה במיוחד, ושמחנו לספוג את אורו של אלוהים מבלי לשקף אותו.

לעיתים אנו מתייחסים לתנועת הימים האחרונים של אלוהים כמעין טרקלין פרטי ומפנק המיועד ל”נוסעים הרוחניים המתמידים”, בעוד אנו מרוצים למדי שהשאר נאלצים להמתין בטרקלין השער הרועש והלא נוח, לא מוכנים למסע שבדרך. אך קהילת שארית הפליטה של התגלות י”ד אינה מסתפקת בעמידה בציון עם המשיח, תוך הנאה מנוכחותו. במקום זאת, היא מרחפת כמלאכי שרת מעל פני האדמה, קוראת לעולם להצטרף אליה להר ציון הקדוש של אלוהים.

`אילו מחויבויות עלינו, כקהילה וכיחידים, להרגיש בנוגע ללימוד אחרים את האמיתות שאנו אוהבים כל כך?`