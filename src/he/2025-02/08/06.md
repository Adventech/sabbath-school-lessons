---
title: 'למד את הפושעים דרכיך'
date: 22/05/2025

---

לאחר שהופיע ה’ בפני הנביא ישעיהו בסצנה של כיסא הכבוד בישעיהו 6:1-8, ולאחר שנאמר לו ש”עונו סר” ו”חטאתו כופרה”, הוא ענה לקריאת אלוהים ואמר, “הנני, שלחני” (ישעיהו 6:8). כלומר, לאחר שהוא ידע שהוא צדיק בעיני אלוהים, ולמרות חסרונותיו שנתגלו, הוא עדיין היה מוכן לעבוד למען ה’.

האם לא כך הדבר גם איתנו? איך נוכל להכריז את הבשורה על הישועה לאחרים אם אין לנו אותה בעצמנו? ואנו יכולים לקבלה באמונה בישוע ובמה שהוא עשה עבורנו.

`קראו את תהילים נ״א:7-15. מה דוד מבטיח לעשות לאחר שנסלח לו וכופרה חטאתו?`

להיקרא אל נוכחות אלוהים הוא, בסופו של דבר, לשלוח אותנו חזרה. בחוכמתו, אלוהים ציווה על הגאולים להיות לקולו הישיר והיחיד לעולם הנפול בחטא. בשלב מסוים, השפעת עמו על פני האדמה תורגש בעוצמה רבה. התגלות י״ח:1 מגלה לנו שהקריאה האחרונה של אלוהים לעולם הנפול תאיר את כל העולם.

״כשאדם מקבל את המשיח באמונה, במהרה תתעורר בליבו התשוקה להכיר לזולת את הידיד היקר שהוא מצא בישוע; הוא אינו מסוגל

לשמור בליבו את האמת המושיעה והמקדשת שנחל. כשאנו עטויים בצדקת המשיח ומלאים בשמחת רוח קודשו, איננו מסוגלים להחריש ולשקוט על שמרינו. אם חזינו באדון, טעמנו מטעמו ונוכחנו כי טוב הוא, יהיה לנו מה לבשר לזולת. בדומה למה שעשה פיליפוס בשעה שמצא את המושיע, אנו נזמין את בני האדם לבוא לנוכחות המושיע; ״ ( אלן ג' וייט, הדרך אל המשיח ע40:72).

בהתגלות י״ד, המסרים של שלושת המלאכים מבוססים על “בְּשׂוֹרַת עוֹלָם” (התגלות י״ד:6). כלומר, אפילו לפני שההכרזות יוצאות אודות סגידתו של ”עוֹשֵׂה הַשָּׁמַיִם וְהָאָרֶץ וְהַיָּם וּמַעַיְנוֹת הַמַּיִם."(התגלות י״ד:7), או אודות נפילת בבל (התגלות י״ד:8), או על סגידה ל ״חַיָּה וּלְצַלְמָהּ” (התגלות י״ד:9)—הבסיס של הבשורה, של הישועה בישוע, מוכרזת. וזאת משום שההתרעות והמסרים של שלושת המלאכים אינם שווים דבר ללא התקווה וההבטחה שיש לאלו המכריזים את המסרים האלה בישוע ומה שהוא עשה עבורם. ללא “בְּשׂוֹרַת עוֹלָם”, למעשה אין לנו שום דבר בעל ערך לומר לעולם.

`תחשיבו יותר את העובדה שלפני שההכרזות של שלושת המלאכים מתחילות, אנו מופנים אל “בְּשׂוֹרַת עוֹלָם”. מה זה אמור לומר לנו על כך שהאמת הזאת היא היסוד לכל מה שאנו מאמינים?`