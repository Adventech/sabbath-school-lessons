---
title:  אלוהים השוכן בקרב עמו
date:  14/05/2025
---

בעקבות נוכחות הענן שהובילם, עצרו בני ישראל במסעם אל הארץ המובטחת, הקימו את המשכן, וכל השבטים חנו מסביבו, שלושה שבטים בכל צד. נוכחות אלוהים ירדה אל קודש הקודשים והתמקמה בלב עמו.

**על פי במדבר ב', מי היו ארבעת השבטים הדומיננטיים בכל צד של המשכן?**

`מזרח (במדבר ב':3):`

`דרום (במדבר ב':10):`

`מערב (במדבר ב':18):`

`צפון (במדבר ב':25):`

שימו לב שלכל שבט דומיננטי היה “דגל” או “נס” ייחודי שסימן אותם. בעוד שהכתובים אינם מפרטים במפורש מה היה על כל דגל, ישנה מסורת מעניינת המבוססת באופן רופף על מאפייני השבטים המתוארים בבראשית מ"ט ובדברים ל"ג שמייחסת אחד מארבעת הפנים לארבעת כיווני המצפן: יהודה: דמות אריה. ראובן: דמות אדם או ראש אדם. אפרים: דמות שור. דן: דמות נשר. כך, לפי המסורת הרבנית, ארבעת היצורים החיים המתוארים בצורות הכרוביות של יחזקאל התאימו לדגלים אלו.

ראו: Carl Friedrich Keil ו-Franz Delitzsch, Commentary on the Old Testament, כרך 1 (Peabody, MA: Hendrickson, 2011), עמ’ 660.

אמנם לא ניתן להסתמך יותר מדי על מסורת, אך עדיין מעניין להשוות מסורת זו לתיאורי הברית החדשה של ירושלים החדשה. דפוס מרתק עולה, ישנם שערים המייצגים שלושה שבטים בכל צד של העיר (התגלות כ"א:12–13).

`מה משותף למחנה ישראל ולירושלים החדשה?`

שניהם מדגישים עובדה חשובה: אלוהים מתכוון לקרב את האנושות לכיסאו. ספר ההתגלות מלמד אותנו כי "הֵיכָל לֹא רָאִיתִי בָּהּ, כִּי הֵיכָלָהּ הוּא יהוה אֱלֹהִים צְבָאוֹת וְהַשֶֹה".(התגלות כ"א:22).

`כמובן, איננו חיים במחנה ישראל. אבל מהן הדרכים שבהן אנו יכולים, בחיינו כיום, להתקרב לנוכחותו של אלוהים?`