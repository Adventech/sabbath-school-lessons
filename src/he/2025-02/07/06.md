---
title:  נפילתו של לוציפר
date:  15/05/2025
---

קשה לתפוס שלוציפר היה פעם כרוב סוכך, תפקיד רם ונישא לצד כס הכבוד של אלוהים. תפקידו נועד לגלות את כבודו של אלוהים ליקום. אך במקום זאת, הוא החל להתמקד בכבודו האישי ולא בכבוד בוראו. למעשה, הוא החל לדמיין שאינו זוכה לכבוד שמגיע לו.

`קראו יחזקאל כ"ח:11–17 וישעיהו י"ד:12–14. מה הוביל לנפילתו של לוציפר? השוו קטעים אלה עם התגלות י"ד:1–12. כיצד הניגוד בין נפילתו של לוציפר לבין מעמדם הרם של בני האדם במשיח מסייע להבין את המתרחש בהתגלות י"ד?`

שימו לב כיצד לוציפר הורחק מהר הקודש, בעוד שהגאולים עומדים על הר ציון עם שה האלוהים. לוציפר מתואר כמי שהיה בגן עדן; גם האנושות הייתה שם, אך בניגוד לגורלו של השטן, האנושות משוקמת לגן העדן באמצעות ישוע המשיח (ראו התגלות כ״ב:1–3).

בהקשר זה, דבריה של אלן ג. וייט מבהירים: “גן עדן ינצח, כי המושבים שהתפנו בגן עדן עקב נפילתו של השטן ומלאכיו, יתמלאו בגאולי ה’.” – .The Advent Review and Sabbath Herald, May 29, 1900

הבשורה ושיקום האנושות. הגאולים נמצאים בגן עדן אך ורק בזכות הבשורה של אלוהים. למעשה, נושא הגאולה מופיע בצורה גרפית בחזיון כס הכבוד בהתגלות ד' וה'. המלאכים קוראים"רָאוּי אַתָּה לָקַחַת אֶת הַסֵּפֶר וְלִפְתֹּחַ אֶת חוֹתָמָיו, כִּי אַתָּה נִשְׁחַטְתָּ וּבְדָמְךָ קָנִיתָ לֵאלֹהִים מִבְּנֵי כָּל שֵׁבֶט וְלָשׁוֹן, מִכָּל עַם וְאֻמָּה". (התגלות ה':9).

זהו תיאור עוצמתי של הבשורה, מותו של ישוע לשם גאולת האנושות! שימו לב גם כיצד השפה משקפת את המסר הראשון של המלאך, הקורא להכריז את “בְּשׂוֹרַת עוֹלָם לְבַשֵֹר לְיוֹשְׁבֵי הָאָרֶץ וּלְכָל אֻמָּה וְשֵׁבֶט וְלָשׁוֹן וְעַם". (התגלות י"ד:6).

`מה תפקידנו כקהילה וכיחידים בהודעת המסר? כל אדם בהיסטוריה האנושית הוא מי שלמענו מת ישוע. האחריות שלנו היא לעזור להם לשמוע על כך ולבחור לקבל את מתנתו.`