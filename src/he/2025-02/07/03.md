---
title:  שני הכְּרֻבִים
date:  12/05/2025
---

מיד עם גירושם של הורינו הראשונים מגן העדן, הציע אלוהים את תקוות המשיח (בראשית ג':15). לאחר מכן, הוא הקים סמל רב עוצמה בשערי גן העדן: שני כְּרֻבִים זָהָב עם אור זוהר ובוהק ביניהם. אין להתעלם מהדמיון המדהים בין הסצנה הזו לארון הברית, סמל לכיסא הכבוד של אלוהים (שמות כ״ה:18).

`קראו בראשית ג':21–24. מה היה תפקידם של הכְּרֻבִים, ומדוע?`

הכרובים בהחלט נצטוו למנוע מחוטאים גישה לעץ החיים (בראשית ג':22), אך הם גם היו סמל לתקווה ולהבטחה שיום אחד האנושות תושב לגן עדן.

"גן העדן נותר על פני האדמה הרבה אחרי שאדם וחווה גורשו ממנו והורחקו משביליו המרנינים. אדם וחווה ששרו עתה בחטא, הורשו להביט אל עבר ביתם

המלבב והתם, שהכניסה אליו נחסמה על ידי הכרובים. השכינה נגלתה במלוא תפארתה והדרה, בשערי גן העדן שבו ניצבו הכרובים. אדם הראשון ובניו באו

למקום כדי להשתחוות לה'. כאן הם שבו וחידשו את שבועת הציות לתורת ה', שחילולה הוא שהביא לגירושם מגן עדן. כאשר החטא הלך וגבר ופשה

בעולם, ומעשי הרשע של בני האדם חרצו את גורלם לכליה בידי המבול, עקרה יד ההשגחה את גן העדן, ונטלה אותו מן העולם הזה. ואולם, בשעת הפיוס

הסופית, כאשר יקומו ״ שָׁמַיִם חֲדָשִׁים וְאֶרֶץ חֲדָשָׁה״ (התגלות כ״א:1; ישעיהו ס"ה:17), גן העדן ישוקם באופן מפואר ומרשים בהרבה מכפי שהיה בראשית הבריאה. —אלן ג’. וייט, אבות האומה ונביאי ישראל, עמוד 40

המילים בבראשית ג':24 מעניינות אף הן: הכתובים מציינים שאלוהים “הושיב”  (וַיַּשְׁכֵּן) את הכרובים במזרח עדן, והמילה העברית המקורית “שָכַן” היא שורש המילה “משכן” (ראו שמות כ״ה:9, במדבר ג':26), שבה שכן אלוהים בקרב עמו. אף שהמונח “שכינה” המתאר את נוכחות אלוהים אינו מופיע בכתובים, גם הוא מבוסס על המילה הזו, המתורגמת לעיתים קרובות כ”משכן.” תרגום מילולי של “שָכַן” יכול להיות: “אלוהים שיכן את הכרובים במזרח גן עדן.”

בכתובים, הכרובים מקושרים לנוכחותו של אלוהים (ראו הראשונה אל הקורינתיים י״ג:6, תהילים פ':1, וישעיהו ל"ז:16), ובמיוחד לכיסאו, המקום שבו שמו נישא. חשוב לשים לב ש24 הזקנים הנמצאים סביב כיסא אלוהים בספר ההתגלות פרקים ד-ה, משבחים אותו ומכריזים על זכותו למשול כמי שברא את כל הדברים (התגלות ד':11). הבנת הקשר הזה מסייעת לנו להבין את סצנת חדר הכס ואת תפקידנו כחוטאים נסלחים במערכת היחסים שלנו עם בוראנו.