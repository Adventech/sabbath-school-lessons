---
title: 'לקריאה נוספת:'
date: 04/04/2025

---

קראו אלן ג’. ווייט ״מתקן דת אמריקני״, עמודים  260-259  בספר ״העימות הגדול״

“כהני דת ואנשים מן השורה הכריזו כי נבואות דניאל וספר ההתגלות מהוות רזים שנבצרו מבינתנו. אך המשיח כיוון את תלמידיו לדברי הנביא דניאל בקשר לאירועים שיתרחשו בימיהם, ואמר: ״על הַקּוֹרֵא לְהָבִין" (מתי, 24:15). הטענה כי ספר ההתגלות הוא רז שלא

ניתן להבינו עומדת בסתירה לשמו של הספר ולתכליתו: ״ הִתְגַּלּוּת יֵשׁוּעַ הַמָּשִׁיחַ, שֶׁנָּתַן לוֹ הָאֱלוֹהִים כְּדֵי לְהַרְאוֹת לַעֲבָדָיו אֶת אֲשֶׁר צָרִיךְ לִהְיוֹת בִּמְהֵרָה. וְהוּא שָׁלַח בְּיַד מַלְאָכוֹ… אַשְׁרֵי הַקּוֹרֵא וְאַשְׁרֵי הַשּׁוֹמְעִים אֶת דִּבְרֵי הַנְּבוּאָה וְשׁוֹמְרִים אֶת הַכָּתוּב בָּהּ, כִּי קְרוֹבָה הָעֵת” (ההתגלות, 1:3-1).״

״לאור עדותם של כתבי הקודש שנכתבו בהשראה אלוהית, כיצד יעזו בני התמותה ללמד כי ספר ההתגלות הוא רז הנבצר מבינת אנוש? ספר ההתגלות הוא ספר פתוח אשר מגלה נסתרות וחושף רזים. לימוד ספר ההתגלות מכוון את הלב ואת השכל לנבואות דניאל; הן נבואות ספר ההתגלות והן נבואות דניאל מעניקות לנו לימוד חשוב ורב ערך מאת ה', באשר לאירועים שיתרחשו באחרית הימים, בקץ העולם.״

״יוחנן זכה לראות מחזות מרגשים ומרתקים שיהיו מנת חלקה של הקהילה המשיחית.

הוא חזה בתלאות, בסכנות, במאבקים, ולבסוף, בתשועה הסופית של חסידי ה'.

הוא מתאר את המסרים האחרונים שיבשילו בקציר העולם בתור שיבולים שייאספו

למען האסם השמיימי או עשבים שוטים המיועדים לאש השמד. נושאים הרי חשיבות התבהרו לו, במיוחד לגבי קהילת אחרית הימים, שמי בקרב חבריה שייוותר על תורות השקר לטובת האמת, יקבל הנחיות לגבי הסכנות והמאבקים הצפויים לו. איש אינו אמור לשרות באפלה לגבי האירועים שיתרחשו בעולם.״

**שאלות לדיון**:

`אילו דרכים ישנן שבהן לימוד הנבואה עשוי להעצים את אמונתכם? אילו נבואות שנכתבו לפני אלפי שנים על אירועים שיתרחשו מאות, אם לא אלפי, שנים לאחר מכן עזרו לחזק את האמון שלכם בכתובים ובמיוחד באלוהים שהשראה אותם? איך, לדוגמה, דניאל ב’ נותן לנו סיבות חזקות והגיוניות להאמין לא רק שאלוהים קיים אלא שהוא גם יודע את העתיד?`

`מהן הדרכים הטובות ביותר להגן על עצמנו מפני הניסיונות הרבים  והספקולטיביים לפרש נבואות, לפעמים גם מתוך קהילתנו? מדוע צווינו ״בַּחֲנוּ כָּל דָּבָר וְהַחֲזִיקוּ בַּטּוֹב.״ 1 תסלוניקים 5:21)?`