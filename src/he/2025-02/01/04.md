---
title: 'דניאל חתום את הדברים'
date: 01/04/2025

---

`קראו דניאל 12:4. מה אומר אלוהים לדניאל? (השוו זאת עם התגלות 22:10)`

לעיתים קרובות שומעים דרשנים המשתמשים בדניאל 12:4 כדי לחזות את העלייה בטכנולוגיה ובידע המדעי לפני בואו של המשיח. רבים גם מקשרים את הפסוק להתקדמות המהירה באמצעי התחבורה שראינו במאה האחרונה. אפילו ספרים רבים שלנו נקטו בגישה זו. אף על פי שפרשנויות אלו בהחלט סבירות, ייתכן שהן אינן המשמעות היחידה של הפסוק.

קראו את הפסוק שוב. הוראת המלאך לדניאל מתחילה בציווי: “וְאַתָּה דָנִיֵּאל, סְתֹם הַדְּבָרִים וַחֲתֹם הַסֵּפֶר” הנושא המדובר הוא ספר דניאל עצמו. אם כן ייתכן שהידע שישתפר בסוף הזמן הוא הידע על ספר דניאל עצמו!

זה מבדיל את ספר דניאל במעט מספר ההתגלות, שבו נאמר ליוחנן שלא לחתום את הספר (התגלות 22:10). ספר ההתגלות נועד להיות מובן מההתחלה, משום שהזמן  היה קרוב, לעומת זאת, ספר דניאל יובן בצורה ברורה יותר בנקודה כלשהי בעתיד הרחוק.

במהלך הדורות, הוגים מאמנים רבים ניסו להסביר את ספר דניאל, וחלקם הצליחו להתקדם רבות. עם זאת, ההבנה של ספר דניאל התקדמה במהירות לאחר תום נבואת 1,260 השנים, שהסתיימה בשנת 1798, כאשר מפרשים רבים ברחבי העולם הגיעו למסקנה שמשהו מופלא עומד להתרחש בסביבות שנת 1843. המפורסם ביותר מבין אלה היה ויליאם מילר, שדרשותיו השיקו את התנועה האדוונטיסטית הגדולה במאה ה-19 והחלה שרשרת אירועים שהובילה להולדתה של קהילת “שארית הפליטה” ולהבנה ברורה יותר של בשורת שלושת המלאכים.

במילים אחרות, לידת תנועתנו העולמית היא הגשמת הנבואה של דניאל שתרבה הדעת בעת הקץ.”

לעומת זאת, ובלי לשפוט את ישועת האנשים, חשוב לחשוב על החושך” שבו נמצאים רבים מבני האמונה המשיחית. משהו בסיסי כמו שמירת השבת של היום השביעי, (שנוסדה מאז בריאת העולם), נזנח ואף נדחה לטובת קדושת היום הראשון בשבוע, שמקורו בעבודת האלילים הרומאית. או על חוסר ההבנה המוחלט בנושא המוות, כאשר רוב המאמינים מקבלים את הרעיון הפגאני שהמתים עוברים מיד לקיום אחר, שלעיתים כולל גיהינום בוער לנצח.

לעומת זאת, עלינו להיות כל כך אסירי תודה וענווים על הידע שניתן לנו לגבי האמת.