### הקדמה

#### מבשרי הנבואה

במהלך מלחמת המפרץ הראשונה (1991), סופר ונואם פרוטסטנטי ידוע היה משוכנע כי ספר ההתגלות חזה את העימות הזה. הטענה שלו התבססה על כך שחלק מהמסוקים במלחמה נראו כמו הארבה המתואר בפרק ט’ של ספר ההתגלות: ״הוּא פָּתַח אֶת בּוֹר הַתְּהוֹם וְעָשָׁן עָלָה מִן הַבּוֹר, כַּעֲשַׁן כִּבְשָׁן גָּדוֹל, וְהַשֶּׁמֶשׁ וְהָאֲוִיר חָשְׁכוּ מֵעֲשַׁן הַבּור. מִן הֶעָשָׁן יָצָא אַרְבֶּה עַל הָאָרֶץ וְנִתַּן לָהֶם כֹּחַ כַּכֹּחַ אֲשֶׁר לְעַקְרַבֵּי הָאָרֶץ.״ (התגלות ט:2-3).

לא בדיוק הדרך הטובה ביותר לפרש נבואה תנכית, הלא כן? ובכל זאת, פרשנויות כאלה הן די נפוצות. למעשה, לאורך השנים זרם של ספרים, מאמרים, סרטונים, וכיום גם אתרי אינטרנט, כולם מוקדשים לנבואה, העלו תחזיות רבות, כולל קביעת תאריכים, על אירועי קץ לרוב ממוקדים במלחמות או בעימותים במזרח התיכון. ובאופן מפתיע מאוד, כל אחד מהתחזיות הללו לא התגשמו.

כאדוונטיסטים שומרי שבת, אנו נוקטים בגישה שונה, גישה הממוקדת במשיח, שבה מוקד הנבואה כבר אינו מתמקד על מיקום גאוגרפי יחיד במזרח התיכון ועל הסכסוכים הצבאיים המתרחשים שם. במקום זאת, אנו רואים את הנבואות דרך העדשה של העימות הגדול בין המשיח לשטן, מאבק רוחני כלל-עולמי שיגיע לשיאו כאשר עמו של אלוהים, יהודים וגויים כאחד (ראו התגלות י”ב:17, התגלות י”ד:12), יעמדו בפני המשבר האחרון, שמוקדו הוא עבודת אלוהים  (ראו התגלות י”ד:7), לעומת היחס לחיה ולדמותה.

מרכיב מרכזי בהבנת הנבואות של אחרית הימים הוא דניאל פרק ב’, הכולל לא רק מתווה היסטורי של הנבואות אלא גם את המפתח לפרשנותן. דניאל פרק ב’ מתאר ארבע ממלכות עולמיות: בבל, מדי-פרס, יוון ורומא. שלאחריהן יקים אלוהים את ממלכתו הנצחית,״וּבִימֵי הַמְּלָכִים הָאֵלֶּה, יָקִים אֱלֹהֵי הַשָּׁמַיִם מַלְכוּת שֶׁלֹּא תֶחֱרַב לְעוֹלָם. מַלְכוּת זוֹ לֹא תַּעֲבֹר לְעַם אַחֵר. הִיא תְּפוֹרֵר אֶת כָּל הַמַּלְכֻיּוֹת הָאֵלֶּה וְתָשִׂים לָהֶן קֵץ וְהִיא תָּקוּם לְעוֹלָם.״ (דניאל ב’:44).
 
הנבואות המקבילות בדניאל ז’ וח’ מכילות את אותו המתווה הבסיסי: עלייתן ונפילתן של ממלכות העולם הללו, עד אשר תוקם ממלכתו הנצחית של אלוהים.

בדניאל ז’, המלאך גבריאל מסביר זאת לנו במפורש: ״הַחַיּוֹת הַגְּדוֹלוֹת הָאֵלֶּה שֶׁהֵן אַרְבַּע, הֵן אַרְבָּעָה מְלָכִים שֶׁיָּקוּמוּ בָּאָרֶץ. וּקְדוֹשִׁי עֶלְיוֹן יְקַבְּלוּ אֶת הַמַּמְלָכָה, וְיַחֲזִיקוּ בַּמַּמְלָכָה עַד עוֹלָם וְעַד עוֹלָמי עוֹלָמִים.״(דניאל ז’:17-18).

ארבע ממלכות עולמיות (בבל, מדי-פרס, יוון ורומא) נעות ברצף היסטורי מתמיד, עד אשר, לאחר בואו השני של ישוע, יקים אלוהים את ממלכתו הנצחית. כמובן, אנו עדיין כאן, בתקופת רומא, הממלכה האחרונה לפני שובו של המשיח.
 
עם פרספקטיבה היסטורית זו כבסיס להבנת הנבואה, נחקור ברבעון זה את הנושא: כיצד לפרש נבואות תנ”כיות, תוך דגש על חלק מהאזכורים, הסיפורים, הדימויים והמטאפורות הפותחים את דלתות האמת הנבואית ואירועי קץ העולם כפי שהוא עכשיו.

אנו מתחילים מסיפור הבריאה שבספר בראשית שהוא חשוב לא רק להבנת הנבואה אלא גם למה שבא אחריו, ובמיוחד מזבח הצלב ומותו המכפר של ישוע. נמשיך למגדל בבל, לעבודת המשכן, לתהילים, ואפילו לחלק מהנישואים בתנ”ך. בכל אלו, ועוד, ניתן למצוא דימויים, סמלים ומטאפורות שכאשר נלמדים בתפילה וברוח כנועה ומסורה (אם ניגשים לתנ”ך בלב מרדני, זה בזבוז זמן), יעזרו להפוך את נבואות אחרית הימים, ובפרט אלו שבספר ההתגלות, לחיות ומובנות.

רבעון אחד בהחלט אינו מספיק אפילו להתחיל לחקור את כל הסיפורים והדימויים המסייעים לחשוף את האמת הנבואית. מי יודע אולי נצטרך נצח בשביל זה. עד אז, בחסדו של אלוהים, נלמד ככל שנוכל.

_שון בונסטרה הוא הדובר והבמאי של שירות “קול הנבואה”. השידורים והספרים שלו היוו מקור השראה ברחבי העולם, ובמהלך השנים אירועי הבשורה החיים שלו הוצגו בכל היבשות, למעט אנטארקטיקה._