---
title: 'ישוע בבית המקדש'
date: 07/05/2025

---

בכל סיפור הגאולה קיימת מתיחות. אלוהים רוצה להשיב את הקשר האינטימי שהתקיים בינינו לביננו, והוא משתוקק להתקרב אלינו. אך הבאת חוטאים לנוכחותו של אלוהים תביא להורסם.״כִּי לֹא אֵל־חָפֵץ רֶשַׁע אָתָּה; לֹא יְגֻרְךָ רָע׃” כותב דוד (תהלים 5:5). ובאותו זמן הוא גם כותב: ״וַאֲנִי, בְּרֹב חַסְדְּךָ אָבוֹא בֵיתֶךָ; אֶשְׁתַּחֲוֶה אֶל־הֵיכַל־קָדְשְׁךָ, בְּיִרְאָתֶךָ׃” (תהלים 5:8).

`קראו חגי 2:7–9. כאשר נבנה המקדש השני, הבטיח הנביא חגי הבטחה מדהימה: המקדש החדש יהיה מפואר יותר מהמקדש הראשון. למה הכוונה בנבואה זו?`

בחנוכת המקדש הראשון על ידי שלמה, שרתה השכינה, נוכחות האלוהים שליוותה את בני ישראל בדרכם לארץ כנען, ומילאה את המקדש עד שהכוהנים לא יכלו להישאר בו כדי להשלים את מלאכתם (מלכים א’ 8:10–11). בחנוכת המקדש השני, ארון הברית, שסימל את כיסא הכבוד של אלוהים, היה חסר מכיוון שירמיהו הסתיר אותו. השכינה- נוכחות האלוהים המילולית לא מילאה הפעם את המקדש. היה זה מאכזב ושובר לב. איך יכלה הבטחתו של חגי להתגשם?

במקדש השני הופיע ישוע, התגלמותו של אלוהים, בגוף ובדם. אלוהים עצמו יצא מאחורי הפרוכת והפך לאחד מאיתנו, והצטרף אלינו בעולם הנורא והשבור הזה. כיוון שבן האלוהים היה בטבעו גם בן האדם, יכולנו לראות את פניו, לשמוע את קולו ולחזות, לדוגמה, כאשר הוא נגע במצורע טמא וריפא אותו (מתי 8:3). במקום לקרב אותנו אליו, אלוהים התקרב אלינו. הוא ירד, באופן אישי, אלינו. לא פלא שהכתוב אומר על ישוע: ״הִנֵּה הָעַלְמָה הָרָה וְיֹלֶדֶת בֵּן וְקָרָאת שְׁמוֹ עִמָּנוּ אֵל."(מתי 1:23).

חשבו על משמעות הדבר: בורא היקום ירד לא רק כדי לחיות בקרבנו אלא גם כדי למות למעננו.

`מזבח המשיח הוא הביטוי האדיר ביותר לאהבתו של אלוהים. באילו דרכים נוספות אנו יכולים לראות ולחוות את המציאות של אהבת אלוהים?`