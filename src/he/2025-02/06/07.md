---
title:  'לקריאה נוספת:'
date:  09/05/2025
---

הכתובים מבהירים כי המשיח הוא היחיד שיכול להבטיח את ישועתנו. חייו היו החיים האנושיים היחידים שהיו נטולי חטא, הדוגמה היחידה לחיים שהביאו שביעות רצון מושלמת לכבודו של האב. הוא השה התמים של אלוהים, וכעת הוא עומד בראש המין האנושי כבטחון הנצחי שלנו. בו-זמנית, הוא לקח על עצמו את אשמתנו, תוך שהוא במותו משלם את המחיר הכבד שהוא תגובת האל לחטא.

כאשר יוחנן חוזה בסצנה המדהימה של הישויות השמיימיות שמתאספות סביב כיסא האלוהים, הוא מתבקש להפסיק לבכות משום ש״ אָמַר אֵלַי אַחַד הַזְּקֵנִים: "אַל תִּבְכֶּה. הִנֵּה נִצַּח הָאַרְיֵה מִשֵּׁבֶט יְהוּדָה, שֹׁרֶשׁ דָּוִד, לִפְתֹּחַ אֶת הַסֵּפֶר וְאֶת שִׁבְעַת חוֹתָמָיו.״ (התגלות ה’:5).תחשבו גם עד כמה חמור החטא ועד כמה נפלה האנושות, שהמוות של ישוע, שהוא אלוהים עצמו, היה הפתרון היחיד לבעיית החטא. אין ספק, שאם הייתה דרך אחרת שבה אלוהים יכול היה להושיע אותנו מבלי להפר את עקרונות ממשלתו האלוהית, הוא בוודאי היה עושה זאת.

״חילול תורת ה' היה כרוך במותו של החוטא. בכל היקום כולו הייתה רק הוויה קדושה אחת שיכלה למלא אחר דרישות התורה ולמות במקום החוטאים. מכיוון שתורת ה' תמימה וקדושה כאלוהים, רק מי ששווה אליו במעמדו יכול לכפר על חילולה. איש זולת המשיח לא יוכל להושיע את האדם החוטא מקללת התורה, ולהחזירו לשרות בהרמוניה עם השמיים. המשיח יישא באשמת החטא וקלונו - חטא כה נורא בעיני האל הקדוש, שהוא חייב לגרום לנתק בין האב לבן. המשיח יירד אל עמק הבכא, אל תהומות הכאב, הייסורים והצער כדי להציל ולגאול את האנושות האובדת.״ (אלן ג. ווייט, אבות האומה ונביאי ישראל, עמ’41.)

**שאלות לדיון**:

`1. יוחנן רואה את השה נכנס להיכל השמיימי אל מול כיסא הכבוד של אלוהים כשהוא נראה כשחוט. התגלות י”ג:8 אומרת לנו שישוע “נשחט” מאז היוסד העולם. מה אנו יכולים ללמוד על אלוהים מהעובדה שתוכנית הישועה הייתה קיימת עוד לפני שהיינו זקוקים לה?`

`2. רבים מהאתאיסטים מאמינים שאנחנו לבד ביקום קר, אדיש ולא אכפתי. בניגוד לכך, הכתובים מדברים לא רק על אלוהים, אלא גם על כך שהוא אהב את העולם כל כך עד שירד אליו ואף מת עבורו. כיצד עלינו לראות את העולם ואת מקומנו בו, בניגוד לאלה שאינם מאמינים באלוהים כלל? במילים אחרות, כיצד אמורה המציאות של מזבח המשיח להשפיע על כל מה שאנו עושים?`

`3. מדוע החיים, המוות והתחייה של המשיח היו האמצעים היחידים שבהם ניתן היה להושיע את המין האנושי? שוב, מה המחיר הזה אומר לנו על כמה רע החטא באמת?`