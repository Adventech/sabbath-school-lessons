---
title: 'קורבנות חסרי ערך?'
date: 04/05/2025

---

לפעמים, השוואה בין שני רעיונות יכולה להיות מאוד מלמדת. ניתן ללמוד רבות על טיב הקרבן מהתפיסה המקראית כאשר אלוהים למעשה דחה את קורבנות עמו.

`השוו בין ישעיהו 1:2–15 לישעיהו 56:6, 7 ולתהילים 51:17. אילו שיעורים חשובים על הקרבה נלמדים כאן?`

האירוע הטראגי הזה בהיסטוריה של ישראל לא הייתה הפעם הראשונה שאלוהים דחה קורבן; משהו דומה קרה בתחילת תולדות הישועה, כאשר קורבנו של הבל התקבל והוכר על ידי אלוהים, וקורבנו של קין נדחה. האירוע הזה נותן לנו הזדמנות נוספת להשוות בין קורבנות מקובלים לקורבנות שאינם מקובלים. (ראו בראשית 4:3–7 ועברים 11:4.)

בזמנו של ישעיהו, ישראל קיימה את הפולחן כדרך להשלים את התהליכים הדתיים כעניין של ״סימון וי״, מתוך ניסיון מינימלי לפייס את אלוהים, תוך כדי שהם חיים כרצונם. הקורבנות שלהם התבססו על עצמם, בדיוק כמו אלו של קין, ולא מתוך גישה של כניעה והתמסרות לאלוהים. זו אותה דרך המחשבה שמפעילה את ממלכות העולם הזה: הסתמכות עצמית. קין בחר לחיות כרצונו ולהציע לאלוהים פולחן ריקני בתנאים שלו. אפשר רק להניח שהוא ראה את אלוהים כמכשול, עיכוב בדרך להגדרת דרכו העצמאית, אך פחד מאלוהים מספיק כדי ללכת דרך הטקסים.

לעומתו, הבל הקריב את הקורבן שאלוהים דרש, הקורבן שהפגין את ההבטחה שאלוהים נתן על המשיח העתיד לבוא (בראשית 3:15): קורבן שה, המצביע קדימה לעבר המעשה המושיע של ישוע על מזבח הצלב.

״הבל הבין את עקרונות הגאולה הנשגבים לאשורם. הוא ראה בעצמו חוטא, והבין כי החטא ועונשו – הוא המוות, מפרידים בינו לבין אלוהים. הוא העלה לה' את

הקורבן השחוט, את החיים שהוקרבו, ובכך הודה בזכותו של ה' לדרוש עונש על חילול תורתו. באמצעות הדם שנשפך הוא חזה בקורבן העתידי, במשיח שימסור את נפשו על הצלב בגולגולתא; וכאשר בחר לשים מבטחו בכפרת המשיח, הוא ידע ללא כל צל של ספק כי מנחתו התקבלה בשמיים בעין יפה, ועתה הוא נחשב צדיק.״ (אלן ג’. וייט, אבות האומה ונביאי ישראל, עמוד 49.)

כמה חשוב שנשמור על עצמנו מלהיגרר לאמונה שטחית ולהתנהגות רוטינית״!

`כיצד יכול כל אחד מאיתנו לחוות את המשמעות של הסתמכות מלאה על מותו של ישוע כתקוותנו היחידה לישועה?`