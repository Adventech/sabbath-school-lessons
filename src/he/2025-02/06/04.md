---
title: 'שה הפסח'
date: 06/05/2025

---

בספר ההתגלות, ישוע מתואר כ”שה” כמעט שלושים פעמים. מראשית תוכנית הגאולה, השתמשו בני עמו של אלוהים בכבשים כסמל למשיח העתיד לבוא. הבל הקריב ״מִבְּכֹרוֹת צֹאנוֹ״ (בראשית 4:4), ולפני שיצאו בני ישראל ממצרים אל ארץ ההבטחה, הם נצטוו לפדות כל בכור אדם או חיה בכבש בן שנה (שמות 12:5).

`קראו שמות 12:1–11; ישעיהו 53:7, 8; ראשונה אל הקורינתים 5:7; והתגלות 5:6. מה מלמדים אותנו הפסוקים האלה על ישוע כקורבן הפסח? מה המשמעות של זה עבור כל אחד מאיתנו?`

שנים לאחר מותו, תחייתו ועלייתו של ישוע, שמעון כיפא הרהר במה שאירע, וכתב:

״שֶׁהֲרֵי יוֹדְעִים אַתֶּם כִּי לֹא בְּדָבָר נִשְׁחָת, לֹא בְּכֶסֶף וְלֹא בְּזָהָב, נִפְדֵּיתֶם מִדַּרְכְּכֶם הַתְּפֵלָה שֶׁנְּחַלְתֶּם מֵאֲבוֹתֵיכֶם, כִּי אִם בְּדָם יָקָר שֶׁל שֶׂה תָּמִים שֶׁאֵין בּוֹ מוּם, בְּדָמוֹ שֶׁל הַמָּשִׁיחַ״” (איגרת פטרוס הראשונה 1:18–19).

ישוע חי חיים אנושיים יחידים במינם שסיפקו את קדושתו של אלוהים. כולנו האחרים חטאנו, והחיים החוטאים שלנו מספרים, הלכה למעשה, שקרים על טבעו של בוראנו.

ישוע, לעומת זאת, היה “ אָדָם הָאַחֲרוֹן” (ראשונה אל הקורינתים 15:45). במקום שבו נכשלנו, הוא חי בצורה מושלמת. באנושיותו, הוא היה כל מה שהאנושות הייתה אמורה להיות. הוא שיקף את כבודו של אלוהים בשלמות.

״הָרוֹאֶה אוֹתִי רָאָה אֶת הָאָב״ אמר לפיליפוס (יוחנן 14:9).

ישוע נצלב בפסח, והדגיש בכך עוד יותר שהוא שה האמת (אנטי-טיפוס). ביוחנן 18:19, אמר ישוע כי “אֲנִי בְּגָלוּי דִּבַּרְתִּי אֶל הָעוֹלָם.״ באופן מקביל, בנוגע לשה הפסח בשמות 12:5–6, נצטוו בני ישראל לבחור שה לפסח ול”שמור אותו”, כלומר להציגו בגלוי במהלך הימים שקדמו לקורבן. כאשר הכהן הגדול חקר את ישוע על תורתו, הוא התייחס לכך שהוא עצמו היה גלוי לעין במקדש, וכל אחד יכל להתבונן בו. חייו, מעשיו, ותורתו. כל מי שהוא היה באמת. הוא שה תמים, הביטוי החזק ביותר לצדקתו ולכבודו של אלוהים.

`באיזה דרכים  אנו יכולים לשקף טוב יותר את אופיו המושלם של ישוע בחיינו?`