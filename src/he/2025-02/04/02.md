---
title:  נמרוד ונינווה
date:  20/04/2025
---

גן עדן נברא כבית המושלם עבור הגזע האנושי.

עם כניסת החטא, לא הייתה לאלוהים ברירה אלא להפריד את האנושות מהגן ועץ החיים, לפחות לעת עתה.

מחוץ לגן, בני האדם נדרשו לעבוד קשה כדי לדאוג לקיומם המתמשך. החיים הפכו לקשים יותר; היינו צריכים להתמודד עם כאב ולשיג את מזוננו בזיעת אפינו (בראשית ג’ 16–19).

הורינו הראשונים בטחו בכך שאלוהים יראה להם דרך חזרה לגן, והם הביאו קורבנות לשערי גן עדן מתוך ציפייה נאמנה לגאולה שהציע אלוהים לעולם הנופל כבר מההתחלה.

״גן העדן נותר על פני האדמה הרבה אחרי שאדם וחווה גורשו ממנו והורחקו משביליו המרנינים. אדם וחווה ששרו עתה בחטא, הורשו להביט אל עבר ביתם המלבב והתם, שהכניסה אליו נחסמה על ידי הכרובים. השכינה נגלתה במלוא תפארתה והדרה, בשערי גן העדן שבו ניצבו הכרובים. אדם הראשון ובניו באו למקום כדי להשתחוות לה'. כאן הם שבו וחידשו את שבועת הציות לתורת ה', שחילולה הוא שהביא לגירושם מגן עדן. כאשר החטא הלך וגבר ופשה בעולם, ומעשי הרשע של בני האדם חרצו את גורלם לכליה בידי המבול, עקרה יד ההשגחה את גן העדן, ונטלה אותו מן העולם הזה. ואולם, בשעת הפיוס הסופית, כאשר יקומו ״ שָׁמַיִם חֲדָשִׁים וְאֶרֶץ חֲדָשָׁה ״ (התגלות כא’: 1), גן העדן ישוקם באופן מפואר ומרשים בהרבה מכפי שהיה בראשית הבריאה.״ (אלן ג. ווייט אבות ונביאים עמ’ 40).

לעומת זאת, אחרים עבדו על “פתרונות” אנושיים לבעיותינו החדשות, וכך אנו רואים את לידתן של ערים גדולות בניסיון ליצור חיים קלים יותר ואולי אף לנסות לשחזר את מה שאבד בגן עדן.

`קראו בראשית י’ 1–12. כאן מציגים לנו הכתובים מספר שחקנים פוליטיים מרכזיים המופיעים לאורך שאר ספרי הכתובים, כולל נינווה ובבל. בהתחשב במה שאנו יודעים על תפקידיהן של הערים הללו מאוחר יותר, מה ניתן להסיק מטקסטים האלו?`

יש שראו בנמרוד גיבור נאצל, כמו גיבורי הכיבוש של המיתולוגיה הפגאנית. אך כאשר מתארים אותו הכתובים כ”גיבור בארץ” וכ”ציד גיבור לפני ה’,” אין מדובר במחמאה. נמרוד גדול בעיניו בלבד, והוא עומד לפני ה’ במובן שהוא מתנגד לו. בטקסטים אלו אנו רואים את התפשטות המרד באלוהים, מרד שיימשך עד שלבסוף יוכחד לעד.

`מדוע חטא המרד באלוהים יותר סמוי ממה שנדמה לנו? כיצד נוכל להגן על עצמנו מפני תכונה אנושית זו?`