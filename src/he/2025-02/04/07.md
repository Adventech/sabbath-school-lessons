---
title: 'לקריאה נוספת:'
date: 25/04/2025

---

ישעיהו מ״ד:24, מ״ה:13

״אט אט, תחילה בהתגנבות ובחשאי, ולאחר מכן ביתר שאת ובגלוי, ילך ויתחזק "סוֹד הָרֶשַׁע", עד שישיג שליטה מלאה על שכלם וליבם של בני האדם, ויפעל את פועלו כדי להתעותם ולעוררם לכפירה. כמעט מבלי משים חדרו מנהגי האלילות לקהילת המשיח. רוח של התפשרות והסתגלות לדרכי העולם רוסנה לזמן מה באמצעות הרדיפות העזות שהקהילה סבלה מידיהם של עובדי האלילים. אך כשהרדיפות שככו והאמונה המשיחית חדרה לתוך היכלות וחצרות מלכים, היא הפנתה עורף לפשטות ולענווה של המשיח ושליחיו, לטובת הפאר והכבוד של הכוהנים והמלכים האליליים; היא החליפה את מצוות תורת ה' בתיאוריות ומסורות שנהגו ביד אדם. קבלתו של קונסנטינוס את האמונה המשיחית בשם בלבד, וזאת בראשית המאה הרביעית, עוררה שמחה רבה; או אז, העולם, שהתהדר בחסידות למראית עין, צעד קוממיות לתוך בית הקהילה. עתה התקדמה פעולת ההשחתה במהירות. האלילות, שדומה כי נוצחה, הפכה לכוח מנצח. רוח האלילות משלה עתה בכנסייה. תורותיה, פולחניה, טקסיה ואמונותיה הטפלות חדרו לאמונה המשיחית ולעבודת האל של תלמידי המשיח.״ (אלן ג. ווייט, העימות הגדול, ע40:39).

בהתייחסות לשאלה שבסוף לימוד יום רביעי, האין כולנו נמצאים בסכנה, במיוחד ככל שנשארים כאן, שנזיז לצד את “הפשטות הצנועה של ישוע ושל שליחיו” עבור ההדר, הכוח, ההוקרה, ופיתויים של העולם? אם חושבים אנו שלא, אנחנו מטעים את עצמנו.

**שאלות לדיון**:

`1. כאשר אלוהים שלח את עמו לבבל, היה זה רגע כואב במיוחד. אברהם נקרא לצאת מתוך כַּשְּׂדִים כדי להקים עם ברית שיהיה אור לעולם, ועכשיו הם נלקחו לעבדות בשרשרות. במהלך גלותם, אלוהים הראה לעם ישראל מה יכול היה להיות אילו היו נאמנים. נבוכדנצר, ראש המערכת העוינת את אלוהים, חוזר לבסוף בתשובה מלאה (דניאל ד’). בסוף גלותם, אלוהים מקים את כורש המלך הפרסי שיפעל כדמות משיח, ישחרר את עמו מבבל ויחזיר אותם לארץ המובטחת. כורש לא היה מעם ישראל, ובכל זאת אלוהים בחר בו להציג את תכנית הישועה לעולם כאשר החזיר את עם הברית של אלוהים לירושלים. אילו לקחים נוכל ללמוד לגבי איך אלוהים רואה את האנושות מהעובדה שהוא השתמש כעת באנשים מחוץ לעם ישראל כדי להשיג את מטרותיו?`

`2. ייתכן שאנחנו לא בבבל, אך כמה מבבל יש בנו? כיצד נוכל לזהות את הבעיה הזו, ואחר כך, איך נוכל לשנות אותה?`