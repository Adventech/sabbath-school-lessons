---
title: 'האומות: חלק 1'
date: 19/04/2025

---

### קראו לקראת הלימוד השבועי
בראשית 10:1–12, בראשית 12:1–9, שמואל א 8:4-18,מתי 20:25–28, התגלות 18:1–4.

> <p>פסוק לשינון</p>
> ״ שִׁלְטוֹן וְכָבוֹד וּמַלְכוּת נִתְּנוּ לו, וְכָל הָעַמִּים, הָאֻמּוֹת וְהַלְּשׁוֹנוֹת עָבְדוּ לוֹ. שִׁלְטוֹנוֹ שִׁלְטוֹן עוֹלָם שֶׁלֹּא יָסוּר, וּמַמְלַכְתּוֹ לֹא תִכְלֶה.״ (דניאל 7:14).

ספר התגלות מראה לנו את פתרונותיו של אלוהים לעולם שנפל. בפרקים האחרונים, הגישה לעץ החיים מוחזרת, הקללה מוסרת, ואנחנו חוזרים לנוכחותו של אלוהים.

במובנים מסוימים, התגלות הוא “ספר בראשית במהופך,” ולכן בראשית נותר מפתח חשוב להבנת האופן שבו התפתחו הבעיות בעולם מלכתחילה.

אחד הנושאים המרכזיים הן בספר דניאל והן בספר התגלות הוא שלטון אנושי, רצף של ניסיונות אנושיים לשלוט בכוכב לכת ששייך לאלוהים, ושהוא, לאחר שפרק החטא והמרד הנורא הזה יסתיים לעד, ימשול בו בצדק.

זהו תהליך ארוך מאוד שמוביל לרגע הזה, המכסה אלפי שנים של ניסויים אנושיים בשלטון עצמי. הניסיונות הללו מעולם לא צלחו; גם אלה שהביעו את האידיאלים הגבוהים ביותר מעולם לא עמדו בציפיות, ולעיתים קרובות באופן חמור מאוד.

חלק גדול מההיסטוריה העצובה של האנושות לאורך אלפי השנים הוא לא יותר מתיעוד של הטרגדיות שמערכות כושלות אלו הביאו עלינו.

וזה רק יחמיר עד שממלכתו הנצחית של אלוהים (דניאל 7:27) תקום סוף סוף.

למדו את השיעור השבועי כהכנה לשבת, 26 באפריל.