---
title:  דימויים מהנישואין
date:  12/04/2025
---

### קראו לקראת הלימוד השבועי

בראשית ב’: 23–25; אל אפסים ה’: 29–32; יחזקאל ט”ז: 4–14; התגלות י”ח: 1–4; בראשית כ”ד: 1–4; התגלות י”ט: 1–9.

> <p>פסוק לשינון</p>
> אָמַר אֵלַי: "כְּתֹב: 'אַשְׁרֵי הַקְּרוּאִים אֶל מִשְׁתֵּה חֲתֻנַּת הַשֶֹה.'" הוֹסִיף וְאָמַר לִי: "אֵלֶּה הֵם דִּבְרֵי אֱמֶת שֶׁל אֱלֹהִים." (התגלות י”ט:9).

הכתובים מלאים בסיפורי אהבה המגלים בצורה עוצמתית היבטים שונים של ישועה ואהבתו של אלוהים לעמו. מערכת היחסים האינטימית ביותר, הנישואין, היא מעין בית ספר שבו, אם נבחר לחוות זאת כפי שאלוהים התכוון, נוכל ללמוד שיעורים עמוקים על אהבתו של אלוהים אלינו, על יחסנו אליו, ועל המאמצים הגדולים שעשה כדי לגאול אותנו.

תפיסות מודרניות על אהבה ונישואין עיוותו את יכולתנו להעריך את מה שאלוהים מנסה ללמד אותנו באמצעות ברית הנישואין. אף שחטאי האדם השחיתו במידה רבה את מוסד הנישואין (ואת כמעט הכול), הנישואין עדיין יכולים לשמש אמצעי רב עוצמה לגילוי אמת, אפילו אמת נבואית. מעבר לשאיפה להביא אושר, הנישואין צריכים להיות בית ספר שבו אנו לומדים שיעורים עמוקים על עצמנו ועל יחסינו עם אלוהים.

השבוע נחקור דרכים שונות שבהן דבר האלוהים מתאר נישואין טובים ורעים. נוכל להסיק לקחים מדוגמאות אלו כדי להבין טוב יותר כיצד אלוהים מתייחס לעמו, גם כאשר הם נכשלים, וללמוד אמיתות על אהבתו של אלוהים, שיכולות לסייע לנו לתפוס טוב יותר את האירועים של הימים האחרונים.

למדו את השיעור השבועי כהכנה לשבת,19 באפריל.