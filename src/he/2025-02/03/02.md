---
title:  בשר אחד
date:  13/04/2025
---

מעט מטאפורות מקראיות מדגישות את האינטימיות שאלוהים שואף אליה עם המין האנושי כמו זו של הנישואין. מטאפורה זו מופיעה לעיתים כה קרובות בנרטיב המקראי ובאופן כה מדויק בספר ההתגלות עד כי תלמידי הכתובים מוכרחים להבין את כוונת אלוהים כאשר הוא משתמש בה בכתבי הקודש.

`קראו בראשית ב’: 23–25 ואל אפסים ה’: 29–32. באילו דרכים משקפים הנישואין האנושיים את הקשר של המשיח לאנושות?`

באחד המקרים בהם ישוע דיבר עם הפְּרוּשִׁים, הוא ציטט את תיאור הנישואין של אדם וחווה מבראשית, ולכך השיבו הפרושים במהירות בשאלה:"אִם כֵּן לָמָּה צִוָּה מֹשֶׁה לָתֵת לָהּ סֵפֶר כְּרִיתוּת וּלְשַׁלְּחָהּ?" שָׁאֲלוּ אוֹתוֹ.״(מתי י”ט:7).

משה, כמובן, נחשב לנביא המייסד של העם. דמיינו לעצמכם שהם מנסים לערער את סמכותו של מייסד מוסד הנישואין על ידי עימות דבריו עם נביאו שלו. גישה זו הייתה אופיינית לדרכם של הפרושים כלפי ישוע. הם ניסו להוכיח שדבריו סותרים את הכתובים.

נישואין לכל החיים, המבוססים על נאמנות, היו האידיאל שאלוהים קבע עם יסוד האנושות. למרבה הצער, האנושות הנופלת פגעה במתנה הבסיסית הזו של אלוהים.

אולי בהתחשב החשיבות שהכתובים מייחסים לנישואין, אין זה מקרה שמוסד זה תמיד היה תחת מתקפה בלתי פוסקת. לצד השבת, זהו אחד משני המתנות שניתנו לנו בגן עדן, ושתיהן נועדו להדגים את רצונו של אלוהים לקיים קשר אינטימי עם בריאתו.

הנישואין, שהם חיבור אינטימי של שני אנשים לא מושלמים, ימשיכו תמיד ליצור סיבות למתח. הנישואין בין הקהילה המשיחית למשיח הם חיבור של מושיע מושלם עם כלה מאוד לא מושלמת. עם זאת, ניתן ללמוד על אהבתו של אלוהים מתוך מה שנישואין טובים מציעים.

שלושה עקרונות לנישואין:

1. סלחו לבן/בת הזוג, גם אם הוא/היא לא ראויים, כפי שהמשיח סולח לנו, גם כשאיננו ראויים.
2. קבלו את בן/בת הזוג, על כל הפגמים, כפי שהמשיח מקבל אותנו עם כל הפגמים שלנו.
3. שימו את בן/בת הזוג לפני עצמכם, כפי שהמשיח שם אותנו לפניו.

`כיצד יכולים שלושה עקרונות אלו, המבוססים על הבשורה, לעזור לנו להבין כיצד אלוהים מתייחס אלינו וגם לחזק כל נישואין?`