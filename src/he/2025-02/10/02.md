---
title:  זעמו של השה
date:  01/06/2025
---

`קראו התגלות ו':12-17.שימו לב לפרטים בתגובת האנשים הרואים כיצד אירועי אחרית הימים מתרחשים לפתע. מה אתם שמים לב לגבי תגובתם?`

מעניין לציין שהאובדים אינם צועקים, “מה זה?” או “מי עומד מאחורי זה?” נראה שהם יודעים מה מתרחש. הם מתייחסים לישוע כ”שה" מה שמרמז על ידיעת סיפורו של המשיח. כמו כן, הם מודעים לכך ש”בא יום זעמו הגדול,” ונמצאים במצב חסר תקווה: “מי יוכל לעמוד?”

לפני הסוף, הבשורה נישאת לכל אומה על פני האדמה (מתי כ״ד:14), ושלוש הקריאות של המלאכים מגיעות לכל העולם. ובכל זאת, יהיו אנשים שייתפסו בלתי מוכנים לא בשל חוסר במידע אלא בשל סירובם להאמין ולציית. זו תהיה הסיבה שאנשים כאלו יאבדו באחרית הימים.

`קראו מתי כ״ד:36-44. אילו לקחים ישוע מלמד אותנו שעלינו ללמוד מסיפורו של נח?`

ישוע מצביע על סיפור המבול כדי להזהיר אותנו שביאתו השנייה תבוא כהפתעה לרבים. כמו ביאתו השנייה, גם המבול לא היה הפתעה לעולם בשל חוסר במידע. נח הטיף במשך 120 שנה לעולם שסירב להאמין. נאמר להם מה עומד להתרחש. הם פשוט לא האמינו.

בינתיים, רבים משכנעים את עצמם שהזמן הארוך שעבר אומר שהנבואות אינן נכונות. בהקשר לסיפור המבול, שמעון כיפא כותב כי ״שֶׁבְּאַחֲרִית הַיָּמִים יָבוֹאוּ לֵצִים הַמִּתְהַלְכִים לְפִי מַאֲוַיֵּיהֶם הָאִישִׁיִּים וְיִתְלוֹצְצוּ לֵאמֹר: "אֵיפֹה בּוֹאוֹ הַמֻּבְטָח? הֲרֵי מֵאָז שֶׁמֵּתוּ הָאָבוֹת הַכֹּל מַמְשִׁיךְ כְּמוֹ שֶׁהָיָה מֵרֵאשִׁית הַבְּרִיאָה!"(איגרת פטרוס השנייה ג':3-4). ככל שהשנים עוברות, תחושה זו תלך ותתחזק.

`בחייו של כל אחד מאיתנו, ביאתו השנייה של ישוע (או, במקרים מסוימים, בואו השלישי) אינה רחוקה יותר מרגע שאחרי המוות, וכולנו יודעים עד כמה החיים חולפים במהירות. כיצד יכולה נקודת מבט זו לעזור לנו להתמודד עם “העיכוב”?`