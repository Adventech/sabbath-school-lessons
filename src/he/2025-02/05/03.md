---
title:  דניאל פרק ב’
date:  28/04/2025
---

היה זה במהלך הגלות הבבלית, באמצעות הנביא דניאל, שאלוהים הציג את התיאורים המדהימים ביותר שיש לנו על הקשר בין עמו לבין ממלכות העולם הזה. עמו איבד את ריבונותו; בגלות בבל עמו של אלוהים קצרו את שזרעו- את תוצאות בחירתם. (ואולי אף למדו משהו מכך?)

`קראו דניאל פרק ב’:31-35, אשר מציג מבט פנורמי נרחב על היסטוריה עולמית מבבל ועד סוף הימים. אילו אמיתות חשובות יכולים אנו ללמוד מהנבואה המדהימה הזו?`

בתחילת המאה ה-19, רבים הראו ביטחון חדש בהתקדמות האנושות. לדוגמה, התערוכה בפריז (1900) הייתה תצוגה מרשימה של אופטימיות לגבי העתיד. כמובן, עם כל ההתקדמות הטכנולוגית והמדעית שלנו, הרבה מהבעיות הגרועות ביותר של האנושות היו מסתיימות! כאשר האנושות עמדה בפתחה של המאה ה-20, היה אופטימיזם גדול בין רבים מהוגי הדעות כי אידיאלים של תנועת ההשכלה, כמו שלמות אנושית וכוח המחשבה יביאו עידן חדש ונפלא עבור האנושות.

עם זאת, מלחמת העולם הראשונה ניפצה במהרה את החלומות האלה, ובסוף המאה ה-20, איבדנו יותר מ-200 מיליון אנשים במלחמות. אולי התקדמנו טכנולוגית, אך בהחלט לא מוסרית. לדברי ד”ר מרטין לות’ר קינג ג’וניור, יש לנו טילים מונחים אך גברים תועים. וזה שילוב מפחיד מאוד.

רבים מלומדי הנבואות שמו לב כי המתכות בדניאל ב’ מדורגות מהמתכת היקרה ביותר לפחותה ולנפוצה ביותר- זהב הופך לכסף, כסף הופך לנחושת, ונחושת לברזל, עד שנשארים רק ברזל וחרס.

צ’ארלס דרווין, קרל מרקס והוגי דעות אחרים מהמאה ה-19 ניסו לשכנע אותנו שהאנושות איכשהו מתקדמת, שאנחנו מתפתחים מבחינה ביולוגית וחברתית. למרות שבחלק מהמובנים קיומה של האנושות השתפר (לפחות ברמה החומרית), מי בעצם צופה באופטימיות לעתיד העולם הזה, כפי שהוא עכשיו נשלט ומנוהל, שלום, ביטחון ושגשוג?

ישוע הזהיר, ״וְאַתֶּם עֲתִידִים לִשְׁמֹעַ מִלְחָמוֹת וּשְׁמוּעוֹת מִלְחָמָה..... גּוֹי יָקוּם עַל גּוֹי וּמַמְלָכָה עַל מַמְלָכָה וְיִהְיוּ רָעָב וּרְעִידוֹת אֲדָמָה בִּמְקוֹמוֹת רַבִּים״ (מתי כ״ד:6-7).

`למרות האזהרות הללו, איך אנחנו יכולים למצוא נחמה בידיעה שהוזהרנו מראש על כך?`