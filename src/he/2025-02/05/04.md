---
title: 'דניאל פרק ז’'
date: 29/04/2025

---

החלום של הנביא דניאל בפרק ב’ הוצג לראשונה בפני מלך בבלי. החזון בדניאל ז’, לעומת זאת, הוצג לנביא עברי, בן לעם בריתו של אלוהים.

הנושא שמוצג לדניאל הוא אותו נושא שהוצג לנבוכדנצר, אך מנקודת מבט שונה. במקום פסל, הוא רואה סדרה של אומות בוקעות מתוך הים, כתוצאה מרוח שמעוררת את המים. האומות הללו היו במצב תמידי של סכסוך, שגרם לשינוי מתמיד בכוח ביניהם. פסוקים כמו תהילים ס״ה: 5-8, ישעיהו י״ז:12-17, וירמיהו מ״ו: 7-8, משתמשים במטאפורה של שיטפונות וגלים כדי לתאר את המהומה שבין האומות.

בניגוד לכך, ארץ ישראל הייתה קיימת, לפחות לתקופה מסוימת, כאי של שלום וביטחון בין ים של ממלכות גויים, אומה מקודשת שהוקמה על יסוד איתן של ממשלת אלוהים, בניגוד לאומות הסוערות שסביבותיה.

`קראו דניאל 7:1-3. יש הרבה תנועה בסצנה הזו. אילו לקחים אנחנו יכולים להפיק מהדימוי הזה, כמו עליית החיה הראשונה מהים?`

דניאל צופה בכאוס של מלחמות הגויים מהחוף, כאשר פתאום החיות מתחילות לצאת אל היבשה אל הטריטוריה שלו! בעיות הגויים הפכו עכשיו לבעיות של עמו. הם בחרו לחיות כמו גויים, אז עכשיו הם יחיו בקרבם (ולאחר מכן תחת שלטונם).

החל מגלות בבל, עמו של אלוהים לא נהנה שוב משלטון עצמי מלא או ארוך. אובדן הריבונות עבור עם אלוהים יימשך עד סוף הזמן, כאשר המשיח יחזור לבסוף למקום הראוי לו כמלכנו. בברית החדשה, עמו של אלוהים המשיך לסבול תחת ידה האימפריה הרומית ולאחר מכן מרדיפות הקרן הקטנה יורשתה של רומא הפגאנית.

למרות שמבחינה היסטורית שלעמים היו תקופות טובות יותר מאחרים, וכמה תקופות היו יותר שלוות מאחרות, רוב ההיסטוריה של אומות, עמים, ואימפריות הייתה פשוט מעבר מאסון אחד לשני, ממדכא אחד לשני. ולעיתים קרובות כל זה נעשה תחת שליטים שטוענים מצידם רק לכוונות טובות ביותר עבור העמים שלהם. איזו השוואה יש למשטר שאלוהים רצה עבור עמו, אם רק היו בוחרים בו.

`כיצד שאול השליח באיגרת אל הרומאים 3:10-19 עוזר להסביר את רוב העולם שלנו? איך פסוק 19, במיוחד, מראה מדוע אנחנו כל כך צריכים את הבשורה בחיינו?`