---
title:  רדיפת הקהילה המוקדמת
date:  18/06/2025
---

לא רק התנ”ך מספק לנו רמזים לאירועי אחרית הימים, אלא גם הברית החדשה. החיים לא היו קלים עבור המאמינים במאה הראשונה. הם היו שנואים תחילה על ידי רבים מבני דתם שלהם, שראו בהם איום על אמונת משה. הם גם עמדו בפני זעמה של האימפריה הרומית הפגאנית:

“הכוחות המושלים בארץ ובגיהינום נערכו נגד המשיח אשר מתגלם בתלמידיו. עובדי האלילים האמינו שאם המשיחיות תנצח, מקדשיהם ומזבחיהם יוחרבו; לפיכך, הם נערכו בכוחות מתוגברים כדי להשמיד את האמונה המשיחית. אש השנאה והרדיפות הובערה.״ —אלן ג’י וייט, העימות הגדול, עמ’31.

ישנו סיפור בספר מעשי השליחים שמדגים בצורה חזקה מאוד מה עשוי העם של אלוהים לחוות ככל שנתקרב לתרחישים המוצגים בספר ההתגלות.

`קראו מעשי השליחים י”ב 1–17. אילו מרכיבים בסיפור זה עשויים לרמוז על אירועי אחרית הימים?`

ראשו של יעקב נערף, ושמעון כיפא עמד להיות הבא בתור, זה היה עונש מוות נגד המאמינים. אולי אחד ההיבטים המדהימים ביותר בסיפור הזה הוא העובדה ששמעון כיפא ישן בשלווה בלילה שאמור להיות הגרוע ביותר בחייו, עד כדי כך שהמלאך נאלץ לנערו כדי להעירו!

שמעון כיפא, כמובן, שוחרר באופן ניסי ומצא את דרכו למפגש של מאמינים שהתקשו להאמין שהוא אכן ניצל, למרות שהם התפללו למענו.

הכתובים מגלים לנו שהם היו מופתעים מה שמעלה את השאלה עד כמה לעיתים אנו מתפללים אך בקושי מעזים להאמין שאלוהים באמת יענה לנו.

יש מאמינים שניצלו, ואחרים נהרגו. ככל שנתקרב לאחרית הימים, אותו דבר יקרה. אפילו שמעון כיפא, שניצל אז, בסופו של דבר מסר את נפשו עבור אמונתו.  ישוע עצמו אפילו סיפר לו כיצד:

״אָמֵן אָמֵן אֲנִי אוֹמֵר לְךָ, כְּשֶׁהָיִיתָ יוֹתֵר צָעִיר חָגַרְתָּ אֶת עַצְמְךָ וְהָלַכְתָּ לְאָן שֶׁרָצִיתָ, אֲבָל כַּאֲשֶׁר תִּזְקַן תִּפְרֹשׂ אֶת יָדֶיךָ וְאַחֵר יַחְגָּרְךָ וְיוֹבִיל אוֹתְךָ אֶל אֲשֶׁר אֵינְךָ רוֹצֶה."  זֹאת אָמַר בְּרָמְזוֹ עַל אֹפֶן הַמָּוֶת שֶׁיְּכַבֵּד בּוֹ אֶת הָאֱלֹהִים. לְאַחַר אָמְרוֹ זֹאת אָמַר אֵלָיו: "לֵךְ אַחֲרַי!" אמר לו זאת כדי לרמוז באיזו מיתה יכבד את אלוהים. וכשאמר זאת, אמר לו: “לֵךְ אַחֲרַי.” (יוחנן כ”א 18–19).

`שימו לב שישוע, לאחר שסיפר לשמעון כיפא כיצד ימות, עדיין אומר לו: “לֵךְ אַחֲרַי.” מה זה אמור ללמד אותנו על כך שאפילו איום במוות לא צריך למנוע מאיתנו ללכת אחרי המשיח?`