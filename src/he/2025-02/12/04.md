---
title: 'סגידה לפסל, שוב.'
date: 17/06/2025

---

תלמידי הכתובים מזה זמן רב רואים את הקשר בין דניאל ג’ לבין מה שנלמד בהתגלות על אירועי אחרית הימים. ובצדק, משום שדניאל ג’, עם הצו, שעונש מוות יוטל על אי ציות לו “לסגוד לפסל” (דניאל 3:15), משקף את מה שהתגלות מלמדת על הצו, שעל אי ציות לו יוטל עונש מוות, ״ גַּם נִתַּן לָהּ לָתֵת רוּחַ לְצֶלֶם הַחַיָּה בְּאֹפֶן שֶׁצֶּלֶם הַחַיָּה גַּם יְדַבֵּר, וְאַף יִגְרֹם לְכָךְ שֶׁיּוּמְתוּ כָּל אֲשֶׁר אֵינָם מִשְׁתַּחֲוִים לְצֶלֶם הַחַיָּה.״ (התגלות 13:15).

`קראו התגלות 13:11–17; התגלות 14:9, 11, 12; התגלות 16:2; התגלות 19:20; והתגלות 20:4. איזה ניגוד מוצג כאן שמעמיד את מצוות האל מול מצוות האדם?`

אנשי האל נקראים לסגוד “לָעֹשֶׂה אֶת־הַשָּׁמַיִם וְאֶת־הָאָרֶץ וְאֶת־הַיָּם וּמַעְיְנוֹת הַמַּיִם” כלומר, לבורא, בניגוד לחיה ולצלמה.

שלושת הנערים העבריים, שעמדו מול איום דומה, סירבו לסגוד לכל דבר מלבד אותו אלוהים בורא. לכן, למרות ההבדלים בנסיבות בין מה שקרה במישור דורא, עם הצו לסגוד לפסל במקום לבורא, לבין מה שיתרחש בקנה מידה עולמי עם הקריאה לסגוד לפסל במקום לבורא—העיקרון נותר זהה.

`קראו אל הרומים 1:18–25. (שימו לב לקשר בין אל הרומים 1:18 לבין התגלות 14:9, 10 על “זַעַם אֱלֹהִים”). כיצד אם כן, נושא הסגידה לפסל הוא רק ביטוי נוסף של אותו עיקרון בנוגע לשאלה לפני מי בני האדם נכנעים ונותנים בסופו של דבר את לבם?`

סגידה אינה בהכרח כריעה על ברך והעלאת קטורת, אף על פי שזה יכול להיות. אנו סוגדים למי שמחזיק בנאמנותנו העליונה. כשאנו שוקלים מי הוא אלוהים, בוראנו ולאחר מה שעשה עבורנו בישוע גואלנו מובן מאליו שרק לו יש לסגוד. כל דבר אחר הוא עבודה זרה.

ייתכן שזה מסביר את מילותיו הקשות של ישוע: “מִי שֶׁאֵינֶנוּ אִתִּי נֶגְדִּי הוּא, וּמִי שֶׁאֵינֶנּוּ אוֹסֵף אִתִּי - מְפַזֵּר.” (מתי 12:30). אירועי אחרית הימים יהיו פשוט ביטוי דרמטי של אמת זו.