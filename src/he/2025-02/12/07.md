---
title:  'לקריאה נוספת:'
date:  20/06/2025
---

קראו את דברי אלן ג’. ווייט, “תשועתם של חסידי ה',” בספר העימות הגדול.

“בכל הדורות, אלוהים שלח את מלאכיו הקדושים כדי לעזור לחסידיו בעת צרה ולהושיעם. מלאכים שמימיים התערבו במעשיהם של בני האדם. הם נראו לבושים בבגדים שזרחו כברקים. לפעמים הם באו בדמות אדם העטוי בבגדים בלויים של נווד. הם הופיעו לפני חסידי ה' בדמות בשר ודם. הם ישבו ונחו בצל האלונים כאשר עייפו מן הדרך. הם נהנו מהכנסת האורחים של מארחיהם האנושיים. הם תפקדו כמדריכים שהורו את הדרך לנוסעים שצעדו באפלה. הם הדליקו במו ידיהם את אשי המזבח. הם פתחו את שערי ודלתות הכלא ושחררו את משרתי ה'. בעודם עוטים שריון שמיימי הבוהק כברק, הם באו לגלול את האבן מפי מערת הקבר של המושיע. מלאכים בדמות בשר ודם משתתפים לעיתים קרובות בתפילות בציבור ובהתכנסויותיהם של הצדיקים, ואף מבקרים באספותיהם של הרשעים, כשם שירדו לסדום כדי לתעד את מעשיהם הרעים ולקבוע אם חרגו מקו הגבול התוחם את אורך רוחו של ה'. אלוהינו שש להרעיף את חסדו. למען קומץ בחיריו המשרתים אותו בנאמנות, הוא מרסן את האסונות ומאריך את השלווה השורה על ההמונים. החוטאים לה' כמעט אינם מודעים לכך שהם חבים את חייהם לקומץ חסידי ה' הנאמנים, שהם ששים ללעוג להם ולדכאם..” —אלן ג’. ווייט, העימות הגדול, עמ’480.

**שאלות לדיון**:

`1. קראו את השנייה אל טימותיאוס א':7. דונו בדברים בנבואה שמטרידים אתכם ביותר. כיצד ניתן להסיר את רוח הפחד ולמצוא את מסר התקווה של אלוהים גם בתוך הנבואות המדברות על רדיפות בשל אמונתנו?`

`2. למרות שייתכן שכעת קשה לראות כיצד השבת ויום ראשון יכולים להיות במרכז האירועים האחרונים, הביטו כמה מהר העולם יכול להשתנות. מה אמורה ללמד אותנו אמת זו על כך שאין לבסס את אמונתנו על אירועים עכשוויים, שיכולים להשתנות ברגע, אלא רק על דבר ה’ כפי שנגלה לנו?`

`3. חשבו על דניאל פרק ב' (ואפילו פרק ז'-ח'). כל האימפריות באו והלכו בדיוק כפי שנחזה. כיום, במבט לאחור על ההיסטוריה, אנו רואים שזה קרה כפי שנחזה. מנקודת המבט היסטורית שלנו כיום רק ממלכה אחת נותרה שעומדת להגיע. איזו ממלכה זו, ומדוע אנו יכולים להיות בטוחים שהיא אכן תבוא כפי שנחזה?`