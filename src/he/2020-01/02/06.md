---
title:  המבחן הסופי
date:   09/01/2020
---

`קראו דניאל א', 17-21. מהו המפתח להצלחת ארבעת הגברים? (ראו גם איוב לח', 36, משלי ב', 6, יעקב א', 5.)`

לאחר שלוש שנות הכשרה ב"אוניברסיטה הבבלית," ארבעת העברים הוצגו בפני המלך למבחן סופי. מלבד היותם בריאים יותר משאר הסטודנטים, הם מתעלים על השאר בידע ובבינה. בהתאם לכך ארבעתם מקבלים משרות רמות באופן מיידי המלך ואת החובה לשרת אותו. אסור לנו לשכוח שהידע והבינה הזו ללא ספק הייתה מורכבת גם מהתרבות הבבלית הפגנית. הם היו חייבים ללמוד את התרבות הפגנית, וכפי שנוכחנו לראות הם למדו זאת באופן מלא ועקיף, גם אם הם לא האמינו  במה שידעו ולמדו.

ייתכן ונבוכדנצר חשב שההישגים הללו נבעו כתוצאה מהתזונה שהוא סיפק להם ותוכנית ההכשרה שארבעת הבחורים עברו. אך, דניאל וחבריו ידעו, וסיפור העלילה מראה זאת בבירור, שחכמתם, השכלתם ובריאותם הפיזית לא הייתה הפועל היוצא של מערכת החינוך הבבלית. הכל בא מאת ה'. איזו דוגמה עוצמתית למה שאלוהים יכול לעשות עבור מי שבוטח בו. לא עלינו לפחד מהכוח המרשים של המדיה, ממשלות, או ארגונים כאלה ואחרים שיכולים לאיים להרוס את זהותינו כבני אלוהים. ככל שנשים את מבטחנו באלוהים, אנו יכולים להיות בטוחים שהוא יכול להחזיק אותנו ברגעים קשים ולשמור עלינו כנגד כל הסיכויים. המפתח הוא לעשות את ההחלטות הנכונות כאשר אנו מתמודדים עם דברים המאתגרים את אמונתנו. 

בקראנו דניאל א', אנו למדים כמה לקחים חשובים ביותר לגבי אלוהים: 1. אלוהים שולט במהלך היסטוריה. 2. הוא נותן חכמה כדי שנוכל לנווט בסביבה העויינת של התרבות והחברה בה אנו חיים. 3. אלוהים מכבד את הבוטחים בו באמונתם ואורח חייהם.

פרק זה מסתיים בהצהרה "וַיְהִי, דָּנִיֵּאל, עַד-שְׁנַת אַחַת, לְכוֹרֶשׁ הַמֶּלֶךְ" (דניאל א', 21). ציון המלך כורש משמעותי: זה מספק הצצה של תקווה באמצע חווית הגלות. כורש נבחר על ידי אלוהים כדי לשחרר את עמו ולהרשות להם לחזור לירושלים. למרות שהפרק מתחיל עם מראה של תבוסה וגלות, הוא מסתיים עם ניצוץ תקווה והשיבה הביתה. זהו אלוהינו: אפילו ברגעים הקשים של חיינו, הוא תמיד פותח חלון כדי שנוכל לראות את התפארת ואת האושר הנמצא מעבר לסבל ולכאב.