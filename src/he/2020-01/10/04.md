---
title:  כוחו של תיווך
date:   03/03/2020
---

`קראו דניאל ט', 5-13. מה משמעותי לגבי העובדה שדניאל חוזר ואומר ש"אנו" חטאנו, ומכליל בכך את עצמו בחטאים שבסופו של דבר הביאו אסון כה גדול לאומה?`

תפילת דניאל הינה רק אחת מתפילות תיווך משמעותיות הכלולות בכתובים. תפילות אלו נוגעות בלב ה', הודפות משפט ובמקום זאת מביאות לגאולה מידי אויב. כאשר היה ה' מוכן להשמיד את כל העם היהודי, עתירת משה החזיקה בו (שמות לב', 7-14, במדבר יד', 10-25). גם כאשר רעב כמעט וכילה את הארץ, אלוהים ענה לתפילת אליהו ושלח גשם כדי להחיות את האדמה (מלכים א', יח').

כל עוד נתפלל בעד בני משפחתנו, חברים, ואנשים נוספים או מצבים שונים, אלוהים שומע את תפילותנו ויכול להתערב. לפעמים תשובה לתפילה יכולה לקחת זמן, אך אנו יכולים להיות בטוחים שאלוהים אף פעם לא שוכח את צרכי בניו (ראו יעקב ה', 16).

במקרה זה, דניאל פועל כמתווך בין אלוהים והעם. מלמידת הכתובים, הנביא מבין כמה חוטאים האנשים כאשר הם סרים מתורת ה' ומסרבים לשמוע את אזהרות אלוהים. לכן, בהכירו את מצבם הרוחני הנואש, דניאל מתפלל עבור ריפוי וסליחה. הנביא מזדהה עם עמו. בהבטים שונים דניאל מתאר את תפקיד המשיח כמתווך שלנו (יוחנן יז'). אך ישנו הבדל בולט: המשיח "בְּלִי חֵטְא" (אל העברים ד', 15) ולכן אין בידו צורך להתוודות על חטא אישי או להקריב קרבנות עבור סליחה פרטית (אל העברים ז', 26, 27). אך הוא מזדהה באופן ייחודי עם החוטאים: "אֶת זֶה אֲשֶׁר לֹא יָדַע חַטָּאת עָשָׂה לְחַטָּאת בַּעֲדֵנוּ, כְּדֵי שֶׁאָנוּ נִלְבַּשׁ אֶת הַצְּדָקָה שֶׁל אֱלֹהִים בּוֹ" (השנייה אל הקורינתים ה', 21).

`"אם תרכזו כל דבר טוב וקדוש ואצילי ונעים באדם אחד ולאחר מכן תציגו את הפרט למלאכי אלוהים כחלק מהישועה או כיתרון, הצעה זו תידחה בגין בגידה." —Ellen G. White, Faith and Works, p. 24. מה מילים אלו מלמדות אותנו לגבי מתווך בשמנו?`