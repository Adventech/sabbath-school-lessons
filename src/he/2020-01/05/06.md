---
title:  עניו ואסיר תודה
date:   30/01/2020
---

`המלך המתחרט הכריז: "לְמוּלוֹ כָּל יוֹשְׁבֵי אֶרֶץ כְּאֶפֶס נֶחְשָׁבִים" (דניאל ד', 32). בהינתן ההקשר, איזו נקודה חשובה הוא מביע אפוא?`

כיצד נדע האם נבוכדנצר אכן קיבל את האל האמיתי? אנו מוצאים פיסת ראיה גדולה בעובדה שנבוכדנצר בעצמו הינו זה שכתב את דניאל ד'. אכן, רוב הפרק נראה שהוא העתק של המכתב שהמלך מפיץ בממלכתו הרחבה.  במכתב זה, המלך מספר על גאוותנותו ועל אי-שפיותו, ומכיר בענווה את התערבות ה' בחייו. מלכים בעת העתיקה לעיתים נדירות בלבד היו כותבים דבר משפיל על עצמם. כמעט כל מסמך מלכותי שאנו מכירים מהלל את המלך. לכן, מסמך כמו זה, בו המלך מודה על גאוותו והתנהגותו החייתית, מצביע על בחירתו הכנה באלוהי ישראל. בנוסף, כאשר כתב את המכתב וסיפר על ניסיונו והודה בענווה על ריבונות אלוהים, המלך מתנהג כשליח. הוא אינו יכול לשמור לעצמו את מה שחווה ומה שלמד מהאל האמיתי. אזי, מה שראינו פה בתפילת המלך והודאתו (דניאל ד', 31-34), מגלה את מציאות ניסיונו.

למלך יש כעת מערכת ערכים שונה והוא מכיר במוגבלות של הכוח האנושי. בתפילה עמוקה של הודיה, המלך משבח את כוחו של אלוהי דניאל ומודה ש"לְמוּלוֹ כָּל יוֹשְׁבֵי אֶרֶץ כְּאֶפֶס נֶחְשָׁבִים" (דניאל ד', 35). זאת אומרת, לבני אנוש אין דבר כלשהו אשר יוכלו להתרברב בו. כך, הצצה אחרונה זו למלך נבוכדנצר בספר דניאל מראה מלך עניו ואסיר תודה, מזמר את תשבחות ה' ומזהיר אותנו נגד גאווה.

כמובן, אלוהים ממשיך לשנות חיים כיום. אין זה משנה עד כמה גאוותנים או חוטאים אנשים יכולים להיות, לאלוהים יש את הרחמים ואת הכוח לשנות חוטאים מורדים לילדי אלוהי השמיים. 

`קראו אל הפיליפים ב', 1-11. מה אנו מוצאים אפוא שישמיד את הגאווה מחיינו?`