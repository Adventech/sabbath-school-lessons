---
title:  נושא את עיניו לשמים
date:   29/01/2020
---

`קראו את דניאל ד', 31-34. כיצד, וגם מדוע, הדברים משתנים עבור המלך?`

נבוכדנצר מוכה על ידי מחלה מוזרה בשליטה של אלוהים,  הוא  משיב אותו ברצון לאיתנו. מעניין שהכל משתנה כאשר, בתום שבעת השנים שנובאו על ידי הנביא, המלך החולה נושא את עיניו השמיימה (דניאל ד', 31).

"במשך שבע שנים הדהים נבוכדנצר, שעכשיו חי כחיה בקרב חיות השדה, את כל נתיניו; שבע שנים הוא הושפל לפני העולם כולו. ואז, כששבה אליו דעתו, הוא הביט בענווה אל אלוהי השמיים, והכיר ביד ההשגחה שהמיטה עליו את עונשו. בהכריזו קבל עם ועולם את אשמתו ואת חסדו הרב של ה', אשר השיב לו את שפיותו ואת מעמדו הקודם" - מלכי ונביאי ישראל עמ' 267.

אין ספק, שינויים גדולים קורים כאשר אנו נושאים את עיניינו לשמיים. ברגע ששפיותו חוזרת, המלך נותן עדות שלמד את הלקח. 

אך מרכזו של סיפור זה איננו נבוכדנצר אלא חסד אלוהים. המלך הפסיד שלוש הזדמנויות כדי לקבל את אלוהי ישראל כאדון חייו. מקרים כאלו היו נגישים לו כאשר הוא הכיר בתבונה היוצאת דופן של ארבעת השבויים היהודים (דניאל א'), כאשר דניאל פירש את חלומו (דניאל ב'), וכאשר שלושת הגברים העברים ניצלו מכבשן האש (דניאל ג'). אחרי הכל, אם ישועה זו לא עושה אותו עניו, מה יעשה אותו? למרות עקשות המלך, אלוהים נותן לו הזדמנות רביעית, סוף כל סוף זוכה בליבו של המלך, ומשיב אותו למשרתו המלכותית (דניאל ד'). כפי שמתאר המקרה של נבוכדנצר, אלוהים נותן הזדמנויות חוזרות ונשנות כדי להחזיר אותנו למערכת היחסים הנכונה איתו. כפי ששאול השליח כתב מאות שנים לאחר מכן, האדון "חָפֵץ שֶׁכָּל בְּנֵי אָדָם יִוָּשְׁעוּ וְיַגִּיעוּ לְהַכָּרַת הָאֱמֶת" (ראשונה לטימותיאוס ב', 4). אנו רואים בסיפור זה דוגמה ברורה לאמת זו.

`באילו דרכים אלוהים עשה אתכם ענווים? מה למדתם מהנסיון הזה? אילו שינויים צריכים להתחולל כדי להימנע מהצורך ללמוד שוב את הלקח?`