---
title:  הקרן הקטנה
date:   17/02/2020
---

`קראו דניאל ז', 7, 8, 19-25. מי הקרן הקטנה הצומחת ישירות ואף נותרת חלק מן החיה הרביעית?`

אתמול למדנו כי החיה האכזרית עם עשרת הקרניים השולטת על העולם באכזריות מרובה מסמלת את רומא הפגאנית. כפי שתוארה בחזון, לחיה הרביעית, ארבע קרניים לה, מהן שלוש נעקרו כדי לפנות את הדרך לקרן הקטנה. לקרן זו עיניים אנושיות ופה המדבר "דברים גדולים" (דניאל ז', 8). ברור  שהקרן הקטנה עולה מן הישות המיוצגת על ידי החיה הנוראה, רומא הפגאנית. במידה מסוימת, הקרן מרחיבה או ממשיכה כמה מהמאפיינים של רומא הפגאנית. זהו רק שלב מאוחר יותר של אותו כח.

דניאל רואה את הקרן הקטנה נלחמת נגד הקדושים. המלאך מסביר לו שהקרן הזו מייצגת מלך שיבצע שלוש פעולות בלתי חוקיות: 1. מדבר דברים גדולים (גידוף) נגד אל עליון, 2.רודף את קדושי אל עליון, 3. מנסה לשנות את הזמנים והחוק. כתוצאה מכך, הקדושים ימסרו לידיו. לאחר מכן, המלאך פותח חלון זמני לפעילויות הקרן הקטנה: עידן, עידנים, וחצי עידן. במקרה זה, בלשון הנבואית, עידן משמעותו "שנה," וכך הביטוי עידנים משמעותו שנים, בצורה דואלית: "שנתיים." וכך, זוהי תקופה של שלוש שנים וחצי של שנים נבואיות, אשר, לפי עקרון יום-שנה, מצביע לתקופה של 1260 שנים. במשך הזמן הזה הקרן הקטנה תצא באופן גלוי וישיר נגד אלוהים, תרדוף את הקדושים, ותנסה לשנות את תורת ה'.

`קראו את השניה לתסלוניקים ב', 1-12. אילו הקבלות ישנן בין איש הרשע והקרן הקטנה? באיזה כוח מאמינים אנחנו שמדובר פה, ומדוע? מהי המעצמה היחידה שיוצאת מרומא הפגאנית, אך נשארת חלק מרומא, כח המתפרש מזמן רומא הפגאנית ועד סוף העולם, כלומר כח שקיים גם היום?`