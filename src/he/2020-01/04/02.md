---
title:  צלם הזהב
date:   19/01/2020
---

`קראו את דניאל ג', 1-7. מה יתכן שהניע את המלך לעשות צלם שכזה?`

עברו בערך עשרים שנה בין החלום לבניית הצלם. למרות זאת, נראה כי המלך לא שכח את חלומו ואת העובדה שבבל נידונה לחלוף על ידי עלייתן של מעצמות אחרות. המלך לא היה מרוצה להיות רק ראש הזהב, הוא רצה שצלם זהב יסמל אותו, כדי להכריז לנתיניו שמלכותו תמשך לאורך כל ההיסטוריה.

גישה גאוותנית זו מביאה לזכרוננו את בוני מגדל בבל, אשר, ביהירותם, ניסו לאתגר את אלוהים. נבוכדנצר אינו יהירותי פחות בנקודה זו.  הישגים רבים נזקפו לזכותו כשליטה הכל יכול של בבל, אך יחד עם זאת קשה היה לו לחיות עם הרעיון שמלכותו, לימים, תעבור. וכך, ביהירותו כי רבה, הוא בונה צלם שיזכיר את כוחו ובכך להעריך את נאמנותם של נתיניו. למרות שהכתוב אינו מציין בפירוש אם הצלם יועד לייצג את המלך או אלוהות כלשהי, עלינו לזכור שבעולם הקדום, הקווים המפרידים בין הפוליטיקה לדת היו לעיתים קרובות מטושטשים, במידה והיו קיימים כלל.

עלינו לזכור, בנוסף, שלנבוכדנצר ניתנו שתי הזדמנויות כדי להכיר את האל האמיתי. ראשית, הוא בחן את הצעירים העברים ומצא אותם פי עשרה  נבונים יותר משאר חכמי בבל. אחרי כן, לאחר שכל המומחים האחרים נכשלו במשימתם לומר לו את חלומו, דניאל דיווח לו את מחשבותיו, חלומו, ופשר החלום. בסופו של דבר, המלך הכיר בעליונותו של אלוהי דניאל. אך באופן מפתיע ביותר, שיעורי התיאולוגיה הקודמים הללו לא מנעו מנבוכדנצר לחזור לעבודת אלילים. מדוע? קרוב לוודאי כתוצאה מגאוותנות. בני אדם חוטאים מתנגדים להכיר בעובדה שהישגיהם החומרניים ושכליים הבל הם ונגזר עליהם להיעלם. לעיתים אנו מתנהגים כמו "נבוכדנצרים" קטנים כאשר אנו מתייחסים יתר על המידה בהישגים שלנו ושוכחים עד כמה חסרי משמעות הם יכולים להיות בפני הנצח. 

`כיצד נוכל ללמוד לא ליפול, גם לא בדרכים מתוחכמות, לאותה מלכודת שנבוכדנצר נפל?`