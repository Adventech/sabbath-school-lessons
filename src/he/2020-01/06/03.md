---
title:  אורח לא מוזמן
date:   03/02/2020
---

`קראו דניאל ה', 5-8. מה קורה ומדוע המלך מגיב בצורה שמגיב? באילו דרכים סיפור זה מקביל לדניאל ב', ומדוע הקבלה זו חשובה? (ראו תהילים צו', 5, אל הקולוסים א', 15-17).`

כפי שנבוכדנצר עשה במשברים קודמים (דניאל ב', 2, ד', 7), בלטשאצר קורא לאסטרולוגים, לכשדים, ולקוסמים כדי לפרש את הכתב המסתורי. וכדי להיות בטוחים שיתנו את הטוב ביותר, המלך מבטיח להם כבוד ראוותני: 1. בגדי ארגמן, צבע שלבשו אנשי מלכות בעת העתיקה (אסתר ח', 15); 2. שרשרת זהב, שהיה הסמל למעמד חברתי גבוה (בראשית מא', 42); ו-3. המקום השלישי במלכות. התגמול האחרון הזה משקף בדיוק רב את המצב ההיסטורי של בבל בזמן ההוא. מכיוון שבלטשאצר היה המושל השני שמלך במשותף עם אביו, נבונידוס, הוא  מציע את המעמד של מקום שלישי. אך למרות התגמולים המפתים, החכמים שוב נכשלו לפרש את הכתוב.

מעבר לכל חטאיו, המלך מחפש חכמה במקום הלא נכון. המומחים הבבלים אינם מסוגלים לפענח את המסר. זה היה כתוב בשפתם, ארמית, אך  כפי שנראה מחר, הם לא יכלו להבין את היגיון המילים. זה עשוי להזכיר לנו מה האדון אומר דרך הנביא ישעיה: "ואָבְדָה חָכְמַת חֲכָמָיו, וּבִינַת נְבֹנָיו תִּסְתַּתָּר (ישעיה כט', 14). לאחר שציטט את פסוק זה שאול השליח מכריז: "אַיֵּה הֶחָכָם? אַיֵּה הַבָּקִי בַּתּוֹרָה? אַיֵּה הַמִּתְפַּלְמֵס שֶׁל הָעוֹלָם הַזֶּה? הַאִם לֹא שָׂם הָאֱלֹהִים אֶת חָכְמַת הָעוֹלָם לְאִוֶּלֶת? וּמֵאַחַר שֶׁבְּחָכְמַת הָאֱלֹהִים לֹא הִשְׂכִּיל הָעוֹלָם לָדַעַת אֶת אֱלֹהִים בְּאֶמְצָעוּת חָכְמָה, רָאָה אֱלֹהִים לְנָכוֹן לְהוֹשִׁיעַ אֶת הַמַּאֲמִינִים עַל־יְדֵי הַכְרָזָה שֶׁנֶּחְשֶׁבֶת לְסִכְלוּת" (ראשונה לקורינתים א', 20, 21). ישנם אמיתות שהן חשובות מדי כדי לתת לבני אנוש לפענח בעצמם. זו הסיבה לכך שאלוהים הוא זה שמגלה לנו אותן.

`חישבו על הגמול שיקבלו, ועל פי מה שהיה צריך לבוא לאחר מכן, עד כמה חסר ערך גמול זה הינו. מה זה אמור ללמד אותנו לגבי דברים ברי חלוף בעולם בו אנו חיים, ומדוע עלינו לשמור על הפקספקטיבה של חיי עולם בזכרוננו בכל מה שאנו עושים?`