---
title:  משתה בלטשאצר
date:   02/02/2020
---

`קראו דניאל ה', 1-4 יחד עם דניאל א', 1, 2. מה בלטשאצר עושה שרע כל כך? כיצד זה מגלה את אופיו האמיתי? השוו את מעשיו עם התגלות יז', 4-6. אילו קווי דמיון תוכלו למצוא?`

המלך מצווה להשתמש בכלי הקדושה של מקדש ירושלים ככלי שתייה. נבוכדנצר עיקל את הכלים מבית המקדש בירושלים, אך הוא שם אותם בבית אלוהיו, מה שמראה שלפחות הוא כיבד את מעמדם המקודש. אך בלטשאצר הופך את הכלים המקודשים הללו לכלי שתייה בדרך הבוטה ביותר.

בעודם שותים מן הכוסות המקודשות, פמליית המלך "שָׁתוּ יַּיִן וְנָתְנוּ שֶׁבַח לֵאֶלֹהֵי זָּהָב וְכֶּסֶף, נְּחֹשֶׁת עֵץ וָאֶבֶן" (דניאל ה', 4). ראוי שנשים לב לשישה חומרים מוזכרים. הבבלים השתמשו במערכת הבסיס סקסגסימל (מערכת המבוססת על המספר 60) בניגוד לשיטה העשרונית שבשימוש היום (המבוססת על המספר 10). לכן, ששת הקטגוריות של האלילים מייצגים את מכלול האלילים הבבליים ובכך את מכלול המערכת הדתית הבבלית. מעניין שסדר החומרים זהה לסדר הרכיבים של צלם החלום של נבוכדנצר, למעט העץ שהוחלף בחימר. כפי שקרה גם בחלום, האבן באה במקום האחרון; למרות שכאן האבן מציינת קומפוזיציה חומרית של אלילים, האבן גם מזכירה את משפט אלוהים על אימפריות עולמיות (ראו דניאל ב', 44, 45), אשר בבל מסמלת.

משתה זה משמש ייצוג מתאים לבבל של אחרית הימים כפי שניתן לראות בספר התגלות. כמו בלטשאצר, האישה בבבל של זמן הקץ מחזיקה בכוס זהב ומציעה משקה חריף לאומות העולם. במילים אחרות, דרך תורות שווא ומערכת פולחן מסולפת, בבל המודרנית מפתה את העולם לכיוון הרשע (התגלות יז', 4-6), מבלי לדעת על המשפט שיבוא עליה. יום אחד המשפט יגיע.

`מהם כמה מן הדרכים בהם החברה והתרבות שלנו מחללים את אמיתות דבר אלוהים? כיצד נוכל להיות זהירים לא לקחת חלק בחילול זה, אף לא בדרכים עדינות יותר?? הביאו את תשובותיכם לכיתה ביום שבת.`