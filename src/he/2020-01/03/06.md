---
title:  האבן
date:   16/01/2020
---

`קראו דניאל ב', 34, 35, 44, 45. מה פסוקים אלו מלמדים אותנו לגבי הגורל הסופי של עולמנו?`

הנושא העיקרי שעמד במרכז חלומו של המלך היה מה שיקרה "בְּאַחֲרִית הַיָּמִים" (דניאל ב', 28). חזקות ועשירות היו הממלכות המתכיות (וחרס), אך הן היו רק הקדמה לייסוד מלכות האבן. בעוד שעד שלב מסויים מתכות וחרס יכולים להיות תוצר אנושי, האבן בחלום מגיעה ללא מגע יד אדם אנושית. במילים אחרות, למרות שכל הממלכות הקודמות בסופו של דבר הגיעו לסופן, המלכות המיוצגת על ידי האבן תימשך לנצח. אז, סמליות האבן לעיתים מצביעה על אלוהים (למשל, דברים לב', 4, שמואל א' ב', 2, תהילים יח', 32), ובנוסף לכך האבן מסמלת ומצביעה גם על המשיח (תהילים קיח', 22; ראשונה לכיפא ב', 4, 7). לכן, אין דבר המתאים יותר מסמל האבן כדי לסמל את היווסדות  מלכות האלוהים הנצחית.

ישנם הטוענים שמלכות האבן נוסדה בשירות הארצי של ישוע, ושהפצת הבשורה הינה סימן היכר לכך שמלכות אלוהים השתלטה על העולם כולו. אך מלכות האבן תקום רק לאחר שארבעת הממלכות המרכזיות יפלו ושההיסטוריה האנושית תגיע לתקופה של ממלכות מחולקות, מיוצגות על ידי הרגליים ובהונות הרגליים של הצלם. עובדה זו פוסלת את התגשמות הנבואה במאה הראשונה, מכיוון שהשירות הארצי של ישוע חפף את האימפריה הרומית, המלכות הרביעית.

אך האבן סוללת את דרכה להפוך להר גדול ככתוב, "הָאֶבֶן אֲשֶׁר הִכְּתָה אֶת הַצֶּלֶם הָיְתָה לְהַר גָּדוֹל, וּמָלְאָה כָּל הָאָרֶץ" (דניאל ב', 35). הר כזה מזכיר לנו את הר ציון, המקום בו המקדש עמד, הייצוג הקונקרטי של מלכות אלוהים הארצית בזמן התנ"ך. מעניין שהאבן שנעקרה מהר הופכת להר בעצמה. ההר, שלפי הפסוק כבר קיים, קרוב לוודאי מצביע על ציון השמיימית, הר ציון השמיימי, המקום אליו המשיח יבוא כדי לייסד את מלכותו הנצחית. מלכות זו תהיה ההתגשמות הסופית של הנבואה תהיה כאשר ירושלים תרד מן השמים (התגלות כא', 1 - כב', 5).

`דניאל ב' צדק לאורך כל הממלכות עד כה. אז מדוע הגיוני ונבון להאמין בנבואה הזו לגבי הממלכה האחרונה, מלכות אלוהים? מדוע אין כל היגיון לא להאמין לנבואה זו?`