---
title:  הספר החתום
date:   25/03/2020
---

`קראו דניאל יב', 4 ויוחנן יד', 29. מדוע על ספר דניאל להיחתם עד עת הקץ?`

בסיכום הקטע הגדול האחרון של הספר (דניאל י', 1-יב', 4), הנביא מקבל את הפקודה לחתום את המגילה עד לזמן הקץ. באותה נשימה, המלאך חוזה ש"יְשֹׁטְטוּ רַבִּים, וְתִרְבֶּה הַדָּעַת" (דניאל יב' 4). למרות שכמה מחוקרי ספר דניאל לקחו את המילים הללו כניבוי להתקדמות מדעית, שגם יכולה להיכלל במשמעות, ההקשר יכול להצביע שהמשוטטים הם אלו שלומדים את ספר דניאל. אכן, כאשר אנו מסתכלים אחורנית להיסטוריה, אנו שמים לב שספר דניאל נשאר פיסת ספרות מעורפלת במשך מאות שנים. יתכן וספר זה היה מוכר ואף נלמד בכמה מקומות, אך חלק מלקחי המפתח והנבואות נשארו מסתוריות. למשל, המסרים הנבואיים הקשורים לטהרת המקדש השמיימי, המשפט, והזהות ועבודת הקרן הקטנה, יחד עם הזמנים הקשורים לנבואות אלו, לא היו מובנים בעליל.

אבל מהרפורמציה הפרוטסטנטית ואילך, יותר ויותר אנשים התחילו ללמוד את ספר דניאל. אך, רק בזמן הקץ הספר נפתח בסופו של דבר ותכנו נחשף. כפי שאלן וויט אומרת, "אך מאז שנשבר החותם של ספר

דניאל בשנת 1798 ,הנבואות התבהרו, הידע עליהן התעצם, ואנשים רבים החלו להכריז את המסר החמור על המשפט הממשמש ובא." (העימות הגדול עמ' 271). "בסוף המאה ה-18 ובתחילת המאה ה-19 התעורר עניין חדש בנבואות דניאל והתגלות במקומות רחוקים זה מזה בעולם. למידת הנבואות הללו הובילה לאמונה רווחת שהביאה השנייה של המשיח קרבה. נואמים רבים באנגליה, ג'וסף

וולף במזרח התיכון, מנואל לקונזה בדרום אמריקה, וויליאם מילר בארצות הברית, יחד עם שלל תלמידי נבואות אחרים, הכריזו, על סמך לימודיהם של נבואות ספר דניאל, שהביאה השנייה קרבה. כיום, אמונה זו הינה הכוח המניע של תנועה עולמית." —The Seventh-day Adventist Bible Commentary, vol. 4, p. 879. 
   
`חישבו על היתרון העצום שיש לנו היום, להסתכל אחורה בהיסטוריה ולראות כיצד הנבואות ההיסטוריות הללו של דניאל התגשמו. כיצד זה אמור לסייע לנו לבטוח בכל הבטחות אלוהים?`