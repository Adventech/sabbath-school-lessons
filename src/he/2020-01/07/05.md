---
title:  בגוב האריות
date:   12/02/2020
---

`קראו דניאל ו', 11-23. מה אומר המלך לדניאל שמראה עד כמה נאמנה עדות דניאל לאלוהים?`

הקושרים מוצאים את דניאל מתפלל - זאת אומרת, עושה בדיוק את מה שהצו אוסר. וכאשר הם מביאים את ההאשמה למלך, הם מדברים על דניאל בזלזול: "דָּנִיֵּאל אֲשֶׁר מִבְּנֵי גָּלוּת יְהוּדָה" (דניאל ו', 13). בעיניהם, אחד מהשרים הראשיים של האימפריה, אהוב המלך, אינו יותר מאשר "בן גלות." נוסף על כך, הם מעמתים את דניאל נגד המלך באומרם שהוא "לֹא שָׂם עָלֶיךָ הַמֶּלֶךְ לֵב וְעַל הָאִסָּר אֲשֶׁר רָשַׁמְתָּ". כעת המלך מבין שהוא נפל בפח כאשר חתם על הצו. הפסוק אומר שהוא "שָׂם דַּעַת לְהַצִּילוֹ, וְעַד מְבוֹאֵי הַשֶּׁמֶשׁ הָיָה מִתְאַמֵּץ לְהַצִּילוֹ" (דניאל ו', 15). אך אין דבר שהיה יכול לעשות כדי להציל את הנביא מהעונש שנקבע. החוק הבלתי הפיך של המדים והפרסים חייב להתיישם. וכך המלך, בלת רצון, מנפיק פקודה להשליך את דניאל לגוב האריות. אך בעשותו כן דריווש מביע נצנוץ תקווה, הנשמע כתפילה: "אֱלֹהֶיךָ אֲשֶׁר אַתָּה עוֹבֵד אוֹתוֹ תָּמִיד, הוּא יַצִּילֶךָ (דניאל ו', 16).

הכתובים אינם מתארים מה עשה דניאל בין האריות, אך ניתן להניח שהתפלל. ואלוהים מכבד את אמונת דניאל בשלחו את מלאכו כדי להגן עליו. בבוקר, דניאל נמצא ללא פגע ומוכן להמשיך את ענייניו בממלכה. בהערות על הפרק הזה, אלן וויט אומרת: "אלוהים לא מנע מאויביו של דניאל להשליכו אל גוב האריות; הוא הניח למלאכים רעים ולאנשים רשעים לבצע את זממם; אך הדבר התאפשר כדי שהצלת ה' את עבדו תהיה כבירה ומרשימה יותר, ותבוסת אויבי האמת תהיה מוחצת וניצחת יותר" —מלכי ונביאי ישראל, עמ' 278. 

`למרות שלסיפור זה סוף טוב (לפחות לדניאל), מה לגבי סיפורים, אפילו סיפורים תנ"כים (ראו, למשל, מרקוס ו', 14-29), שלא מסתיימים בישועה? כיצד עלינו להבין אותם?`