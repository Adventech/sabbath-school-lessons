---
title:  שר מנצח
date:   12/03/2020
---

הדמות הבולטת ביותר בספר דניאל הינה דמות הנקראת תחילה "בֶן אָדָם" (דניאל ז', 13) או "שַׂר-הַצָּבָא" (דניאל ח', 11). מאוחר יותר נודע לנו ששמו מיכאל (דניאל י', 12), ומשמעות השם היא: "מי כאלוהים?". הוא זה שמגיע לעזור לדניאל עם העימות עם מלך פרס (דניאל י', 13). המלאך מתייחס לישות הזו כ"מִיכָאֵל, שַׂרְכֶם" (דניאל י', 21), זאת אומרת, השר [נסיך] של עם אלוהים. מיכאל מתגלה שוב בהמשך ספר דניאל כאחד העומד על עם אלוהים (דניאל יב', 1). מיהודה פס' 9 אנו לומדים שמיכאל, הנקרא גם שר המלאכים, נלחם נגד השטן ומקים לתחיה את משה. התגלות יב', 7 מגלה שמיכאל עומד כמנהיג הצבא השמיימי, המביס את השטן ומלאכיו. לכן מיכאל אינו אלא ישוע המשיח. כפי שלאימפריה הפרסית מפקד עליון ורוחני העומד מאחורי המנהיג האנושי, כך גם לעם אלוהים יש את מיכאל, הרמטכ"ל שלהם, הנלחם ומנצח את המלחמה הקוסמית עבורם. 

`קראו אל הקולוסים ב', 15. כיצד ניצח ישוע בעימות הקוסמי?`

כאשר אנו מתמודדים עם כוחות הרשע, אנו יכולים לבטוח בישוע, המושיע שלנו. הוא הביס את השטן בתחילת שירותו הציבורי. במשך חייו עלי אדמות, הוא הביס את השטן במדבר כאשר הותקף בפיתויים, הוא נלחם נגד המון שדים, ושיחרר את האנשים מכוחות החושך. ישוע הביס את האויב אפילו כאשר היה מוסווה מאחורי הניסיון של כיפא להניא אותו מלהקריב את עצמו. במילותיו האחרונות לתלמידיו, ישוע דיבר על מותו הקרב ובא כעל מלחמה, שתסתיים בניצחון מכריע על השטן: "כָּעֵת הַמִּשְׁפָּט שֶׁל הָעוֹלָם הַזֶּה; כָּעֵת יֻשְׁלַךְ הַחוּצָה שַׂר הָעוֹלָם הַזֶּה. וַאֲנִי בְּהִנָּשְׂאִי מִן הָאָרֶץ אֶמְשֹׁךְ אֶת הַכֹּל אֵלַי" (יוחנן יב', 31, 32). 

לפעמים אנו מסתכלים סביבנו והדברים נראים ממש רע. אלימות, חוסר מוסריות, שחיתות, ומחלות רווחות. יש לנו אויב, שאינו בשר ודם, התוקף אותנו באכזריות מכל עבר. אך אין זה משנה עד כמה קשות הקרבות שנצטרך להילחם, ישוע נלחם עבורנו ועומד כשרינו וככהננו הגדול בהיכל השמיים.

`קראו אל הרומים ח', 37-39. כיצד ההבטחה של הניצחון יכולה להיות חוויתנו בחיינו המשיחיים?`