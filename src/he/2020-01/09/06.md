---
title:  לוח זמנים נבואי
date:   27/02/2020
---

`קראו דניאל ח', 13. מהי השאלה הנשאלת בפסוק זה, וכיצד היא עוזרת לנו להבין את התשובה בפסוק הבא?`

מה תזמון ה-2300 ערבים ובקרים? ראשית, עלינו לשים לב שלאחר שדניאל רואה את האיל ואת צפיר העיזים, ולאחר מכן פעולות ההשמדה של הקרן הקטנה, החזון הופך לשאלה בדניאל ח', 13. השאלה מתייחסת בעיקר למה יקרה בסוף התקופה הנבואית, ולא למשך התקופה. בנוסף, תקופה זו אינה יכולה להיות מוגבלת רק להתמשכות פעולות הקרן הקטנה, מכיוון שהמונח חזון כולל את הכל, מן האיל ועד לפעולות הקרן הקטנה. לכן תקופה זו אמורה להיות תקופה ארוכה של זמנים היסטוריים. 

לשאלת, "עַד מָתַי הֶחָזוֹן" (אייל [מדי-פרס], צפיר עיזים [יוון], והקרן הקטנה ופעולותיה [רומא פגאנית ואפיפיורית]), מלאך אחר ענה: "עַד עֶרֶב בֹּקֶר, אַלְפַּיִם וּשְׁלֹשׁ מֵאוֹת; וְנִצְדַּק, קֹדֶשׁ" (דניאל ח', 14). כפי שכבר הוזכר, תקופה זו ארוכה מכיוון שהיא מתחילה בתקופת האימפריה של מדי-פרס ונמשכת לאורך כל האימפריה היוונית, רומא הפגאנית והאפיפיורית, אלפי שנים. לפי שיטת הפרשנות ההיסטוריציסטית (ראו שיעור 1), תקופה נבואית זו צריכה להיחשב על בסיס עקרון יום לשנה, זאת אומרת שה-2300 ערבים ובקרים מתאימים לתקופת זמן של 2300 שנים. אי לכך, 2300 ימים יהיו קצת יותר משש שנים בלבד, זמן קצר מאוד כדי שכל אירועי החזון יתרחשו. לכן, עקרון יום לשנה חייב להתקיים.

דניאל ח' לא מספק לנו מידע שיאפשר לנו לחשב את תחילת פרק הזמן הזה, אשר כמובן יקבע את סופו. אך דניאל ט' מספק מידע מכריע (ראו את שיעור שבוע הבא).

`2300 השנים של חזון זה מהווים את נבואת הזמן הארוכה ביותר בכתובים. חישבו על זה: 2300 שנה! זהו זמן ארוך מאוד, במיוחד בהשוואה לאורך חיינו כיום. כיצד ניגוד זה יכול לעזור לנו להיות סבלנים עם אלוהים ועם ציפיותינו לתזמון האירועים האחרונים שאמורים לקרות?`