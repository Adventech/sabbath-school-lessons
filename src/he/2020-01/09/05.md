---
title:  טיהור המשכן
date:   26/02/2020
---

`קראו דניאל ח', 14. מה קורה כאן?`

לאחר ההתקפה ההרסנית של הקרן, מוכרז שהמשכן יטוהר. כדי להבין מסר זה, עלינו לזכור שטהרת המשכן המוזכרת בדניאל ח', 14 מתכתבת עם סצנת המשפט בדניאל ז', 9-14. ומאחר שהמשפט מתרחש בשמיים, המשכן חייב להיות ממוקם בשמיים גם הוא. לכן, כאשר דניאל ז' מתאר את התערבות ה' בעניינים האנושיים מבחינה משפטית, דניאל ח' מתאר את אותו האירוע מנקודת מבט של המשכן.

המשכן הארצי עוצב על פי המשכן המקורי בשמיים ושימש להמחשת התיאור המורחב של תכנית הישועה. מידי יום, אנשים חוטאים היו מביאים את קרבנם למשכן, המקום בו היו מתוודאים על חטאם, החטא היה נסלח ומועבר למשכן. כתוצאה מכך, המשכן טומא. לכן, היה צורך בתהליך טהרה תקופתי כדי לטהר את המשכן מן החטאים שהועברו אליו. זה נקרא יום הכיפורים והוא היה חוזר על עצמו פעם בשנה (ראו ויקרא טז').

מדוע המשכן השמיימי מצריך טיהור? במונחים אנלוגיים, נוכל לומר שהחטאים של האנשים שקבילו את ישוע "הועברו" למשכן השמיימי, באותה צורה שחטאי עם ישראל הועברו למשכן הארצי. ביום הכיפורים הארצי, חיות רבות הוקרבו כסמל למוות העתידי של ישוע, אשר דרכו אנשים חוטאים יכולים לעמוד איתנים ביום הכיפורים.

ואם זה מה שקרה ביום כיפור הארצי כאשר המשכן טוהר, על אחת כמה וכמה, כאשר דם המשיח בלבד יכול לעזור לנו לצאת זכאים במשפט? טהרת המקדש, המתוארת בדניאל ח', 14, הינה המקבילה השמיימית לפולחן הארצי, אשר המסר הבסיסי שלו הוא: כחוטאים, אנו זקוקים לדמו המכפר של המשיח כדי לכפר על חטאינו ולעזור לנו לעמוד במשפט.

`קראו אל העברים ט', 23-28. כיצד פסוקים אלו מגלים את הישועה שיש לנו בישוע דרך קורבנו עבורנו?`