---
title:  החטא הקדמות במהותו
date:  26/02/2023
---

לעיתים קרובות עולה השאלה - ובצדק - על האופן שבו החטא הופיע ביקום המושלם של אלוהים. אנו מבינים כיצד הוא הופיע - לפחות חלקית. ובכן, אנו יודעים שבלב לבה של הנפילה של אדם וחווה עמדה החמדנות - ולכן אולי היא למעשה החטא הקדמון במהותו.

`קראו ישעיהו י"ד 12-14. מה אנו לומדים מקטע זה על נפילתו של הילל בן שחר? איזה תקפיד מרכזי שיחקה החמדנות בנפילתו בחטא?`

"מכיוון שלא היה שבע רצון מעמדתו, על אף שזכה לכבוד רב יותר מיתר צבא השמיים, הוא העז לחמוד לעצמו את הכבוד היאה אך ורק לבורא. במקום לעודד את הברואים לאהוב ולשרת בנאמנות את אלוהים, האל העליון, הוא ניסה לרכוש לעצמו את נאמנותם, סגידתם ושירותם. ומשום שחמד לעצמו את התהילה שהאב העניק לבנו, שאף שר המלאכים הזה לנחול את כוח השררה שהיה זכות הבכורה של המשיח בלבד" - אלן ווייט, אבות האומה ונביאי ישראל, 18,19.

`קראו אפסים ה' 5 וקולוסים ג' 5. למה משווה שאול השליח את החמדנות ומדוע?`

חשבו כמה מעניין ששאול משווה פעמיים את חמדנות לעבודת אלילים! בני האדם עובדים אלילים כשהם משתחווים, דהיינו מקדישים את חייהם, למישהו/משהו אחר חוץ מאלוהים - לנברא במקום לבורא (רומים א' 25). אולי השוואה זו מנסה ללמד אותנו שכאשר אנו חומדים דבר מה שאיננו רשאים לקבל אותו, אנו רוצים אותו כל כך שתשוקתנו אליו גוברת על אהבתנו לאלוהים!

אין ספק שהילל בן שחר לא ידע מלכתחילה לאן תאוותיו השגויות יובילו אותו בסופו של דבר, ואותו דבר יכול לקרות גם לנו. הדיבר על חמדנות - הדיבר היחידי המתייחס למחשבות - נועד לשמור עלינו ממעשים שיובילו אותנו גם להפרת דיברות נוספים (ראו לדוגמה שמואל ב' י"א).

`קראו טימותיאוס א' ו' 6,7. כיצד יכולה עצה זו של שאול לשמור עלינו מחמדנות?`