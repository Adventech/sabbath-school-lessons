---
title:  חֲנַנְיָה וְשַׁפִּירָה
date:  01/03/2023
---

זאת הייתה תקופה מדהימה ומרגשת מאוד להיות בה חבר קהילה! לאחר שרוח הקודש נשפכה על המאמינים בחג השבועות, השליחים הפיצו את הבשורה בגבורה ואלפים הצטרפו לקהילה. "כְּשֶׁסִּיְּמוּ אֶת תְּפִלָּתָם הִזְדַּעְזַע הַמָּקוֹם שֶׁהִתְאַסְּפוּ בּוֹ וְכֻלָּם נִתְמַלְּאוּ רוּחַ הַקֹּדֶשׁ וְדִבְּרוּ אֶת דְּבַר אֱלֹהִים בְּאֹמֶץ לֵב. קְהַל הַמַּאֲמִינִים הָיָה לֵב אֶחָד וְנֶפֶשׁ אַחַת. אִישׁ מֵהֶם לֹא אָמַר עַל דָּבָר מִקִּנְיָנָיו כִּי שֶׁלּוֹ הוּא, אֶלָּא שֻׁתָּפִים הָיוּ בַּכֹּל" (מעשי השליחים ד' 31,32).

איזו זכות גדולה נפלה בחלקם של חנניה ושפירה להשתייך לקהילה הקדומה, לראות אותה צומחת ולהיות עדים לביטויים כה מרשימים של נוכחותו של רוח הקודש בקרבה! "גַּם לֹא הָיָה בָּהֶם אִישׁ שָׁרוּי בְּמַחְסוֹר, כִּי כָּל בַּעֲלֵי הַשָֹדוֹת וּבַעֲלֵי הַבָּתִּים מָכְרוּ אֶת נִכְסֵיהֶם וְהֵבִיאוּ אֶת כֶּסֶף מְחִירָם. הֵם הִנִּיחוּהוּ לְרַגְלֵי הַשְּׁלִיחִים וּלְכָל אִישׁ נִתַּן כְּפִי צָרְכּוֹ" (מעשי השליחים ד' 34,35).

זה היה הרקע שעליו חנניה ושפירה החליטו - תחת הרושם העז של הדברים המדהימים שקרו וכתוצרה מרצונם להיות חלק מכך - למכור חלק מנכסיהם ולתמוך בקהילה. עד כה, הכל נפלא.

`קראו מעשי השליחים ה' 1-11. מה לדעתכם היה גרוע יותר - העובדה ששמרו לעצמם חלק מן הכסף או העובדה ששיקרו לגבי כך? מדוע הם קיבלו עונש כה חמור?`

נדמה שהם קיבלו את ההחלטה לתרום לעבודת ה' מתוך לב כן וישר. "אך זמן מה לאחר מכן, חנניה ושפירה העציבו את רוח הקודש כאשר נכנעו לתאוות הבצע שלהם. הם התחרטו על הבטחתם, ובמהרה איבדו את השפעתה הנעימה של הברכה שחיממה את ליבם ועוררה אותם לעשות גדולות ונצורות למען אלוהים" - אלן ווייט, מעשי השליחים, 49. במילים אחרות, למרות שהם התחילו עם מוטיבציה טהורה, חמדנותם גרמה להם לשים מסכה ולהתיימר להיות מישהו שלא באמת היו.

`"פַּחַד גָּדוֹל נָפַל עַל כָּל הַקְּהִלָּה וְעַל כָּל הַשּׁוֹמְעִים אֶת הַדְּבָרִים הָאֵלֶּה" (מעשי השליחים ה' 11). לאחר מאורע זה, אין ספק שהאנשים נזהרו יותר בהחזרת מעשרותיהם. אך סיפור זה כלול בכתובים לא כאזהרה לגבי נאמנות בעישור. במקום זאת, מה הוא מלמד אותנו - לאן יכולה להוביל אותנו החמדנות?`