---
title: 'כיצד להתגבר על חמדנות?'
date: 02/03/2023

---

החמדנות היא בעיה של הלב, ובדומה לגאווה ולאנוכיות, לא תמיד שמים לב אליה - דבר שהופך אותה למאוד מתעתעת וקטלנית. כבר קשה להתגבר על חטאים בולטים - שקרים, ניאופים, גנבות, עבודה זרה או הפרת השבת. אך כל אלו פעולות שנעשות כלפי חוץ, דברים שאנו חושבים עליהן לפני לבצע אותן. אבל כיצד ניתן להתגבר על מחשבות שגויות? זה כבר קשה יותר.

`קראו קורינתים א' 10:13. איזו הבטחה אנו מקבלים כאן ומדוע כה חשוב להבין אותה בהקשר החמדנות?`

כיצד אנו יכולים, בכוחו של ה', להתגונן מפני חטא מסוכן ומתעתע זה?

1. קבלו החלטה חד-משמעית לשרת את אלוהים, להיות תלוים בו ולהפוך לחלק ממשפחתו. "בַּחֲרוּ לָכֶם הַיּוֹם אֶת-מִי תַעֲבֹדוּן; [...] וְאָנֹכִי וּבֵיתִי נַעֲבֹד אֶת-יְהוָה" (יהושע 24:15).
2. היו ערים והתפללו כל יום; כללו בתפילתכם את הבקשה במתי 6:13: "וְאַל תְּבִיאֵנוּ לִידֵי נִסָּיוֹן, כִּי אִם חַלְּצֵנוּ מִן הָרָע". כשאתם חווים את רגש החמדנות כלפי מה שאתם יודעים שאסור לכם לקבל, התפללו והפצירו באלוהים לקיים את הבטחתו על ניצחון בתחום זה, הנמצאת בקורינתים א' 10:13.
3. למדו את הכתובים באופן קבוע. "בְּלִבִּי צָפַנְתִּי אִמְרָתֶךָ, לְמַעַן לֹא אֶחֱטָא-לָךְ" (תהלים 119:11).

ישוע התמודד עם בעית החטא/האדם והתגבר עליה. הוא התנסה בכל מה שאנו מתנסים, וכדי לקבל את הכוח להתמודד עם אותם פיתויים הוא הקדיש לילות שלמים לתפילה ולתקשורת עם אביו. בנוסף, חשוב לציין שישוע לא נטש אותנו לפני שעיצב לנו את הדרך על ידי דוגמה אישית וגם הבטיח כוח שיאפשר לכל אדם לחיות חיי אמונה וציות, ולפתח אופי משיחי.

"דִּרְשׁוּ יְהוָה בְּהִמָּצְאוֹ, קְרָאֻהוּ בִּהְיוֹתוֹ קָרוֹב. יַעֲזֹב רָשָׁע דַּרְכּוֹ וְאִישׁ אָוֶן מַחְשְׁבֹתָיו וְיָשֹׁב אֶל-יְהוָה וִירַחֲמֵהוּ וְאֶל-אֱלֹהֵינוּ, כִּי-יַרְבֶּה לִסְלוֹחַ" (ישעיהו 55:6,7).

`מה היו (אם בכלל) תוצאות החמדנות בחייכם? אילו לקחים למדתם? מה אתם עדיין צריכים ללמוד?`