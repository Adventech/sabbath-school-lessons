---
title: 'חֵרֶם במחנה ישראל'
date: 27/02/2023

---

זה היה רגע היסטורי בקורות עם ישראל! אחרי ארבעים שנה של נדודים במדבר, הם סוף-סוף נכנסו לארץ המובטחת! על ידי נס כביר, בני ישראל עברו את הירדן בשלב השיטפון שלו - ביבשה. מעבר הירדן ביבשה היה אירוע כה מרשים שליבם של מלכי כנען נמס מפחד ולא היה להם עוד אומץ לצאת נגד בני ישראל (ראו יהושע 5:1).

האתגר האמיתי הראשון של בני ישראל בכיבוש ארץ כנען היה העיר המבוצרת יריחו. איש לא ידע מה לעשות כדי לכבוש את תושבי יריחו - אפילו לא יהושע שעמד בראש העם! בתשובה לתפילתו של יהושע, ה' גילה לו את תכנית כיבוש והשמדת העיר - והם יישמו אותה בנאמנות.

`קראו יהושע ז'. מה קרה לאחר הניצחון האדיר ביריחו ואיזה לקח אנו יכולים להפיק מסיפור זה?`

ברגע שיהושע עימת את עכן עם מה שקרה, הוא הודה במעשהו ואמר שהוא "חמד" את אותם החפצים - "וָאֶחְמְדֵם" (יהושע 7:21). באופן מעניין, שורש זה (ח-מ-ד) מופיע במקומות אחרים של הכתובים במשמעות חיובית. לדוגמה, אותו שורש מופיע בדניאל 9:23, שבו כתוב שהמלאך גבריאל כינה את דניאל "חֲמוּדוֹת" ["איש אהוב"].

ואולם, במקרה זה, המילה "וָאֶחְמְדֵם" נושאת עמה בשורות לא טובות. על אף האיסור המוחלט לבזוז את הערים הכבושות (יהושע 6:18,19), עכן עשה בדיוק זאת, ובכך הוא הטיל דופי על העם כולו. למעשה, לאחר התבוסה בעָי, יהושע פחד ש"יִשְׁמְעוּ הַכְּנַעֲנִי וְכֹל יֹשְׁבֵי הָאָרֶץ וְנָסַבּוּ עָלֵינוּ וְהִכְרִיתוּ אֶת-שְׁמֵנוּ מִן-הָאָרֶץ - וּמַה-תַּעֲשֵׂה לְשִׁמְךָ הַגָּדוֹל?" (יהושע 7:9).

במילים אחרות, ה' התכוון להשתמש בניצחונות כבירים אלו כחלק מתכניתו לגלות את אופיו ואת כוחו לאומות שמסביב. ובכן, אותם ניצחונות היו אמורים להוות עדות לגויים באשר לכוחו של ה'. כמובן שאחרי הכישלון החרוץ בעי, מעבר לאבדות בנפש גם הושמד כוחה של אותה עדות.

`חשבו על הקלות שבה עכן היה יכול להצדיק לעצמו את מעשהו: "מה זה משנה? זאת כמות כה זעירה לעומת השלל העצום של העיר! איש לא ידע! כיצד זה יפגע במישהו אחר? בנוסף, משפחתי זקוקה לכסף!" כיצד אנו יכולים להתגונן מנימוקים שכליים מסוכנים מעין אלו?`