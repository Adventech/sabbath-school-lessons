---
title: 'נקודות למחשבה'
date: 03/03/2023

---

בכיבוש יריחו, עכן לא היה היחידי שהביא כסף וזהב מתוך השלל למחנה ישראל. יהושע ציווה לאנשים להביא את כל הכסף, הזהב, כלי האָרָד [ברונזה] והברזל לאוצר ה' (יהושע 6:19,24), בעוד כל שאר הדברים נשרפו כליל. עכן, לעומת זאת, היה היחידי ששמר דברים לעצמו. "בשעת הניצחון והמשפט הכביר הזה העז אדם אחד בלבד מקרב רבבות בני ישראל לחלל את מצוות ה'. חמדנותו של עכן התעוררה בלבו כאשר ראה את האדרת היקרה שהובאה משנער [בבל]. גם כאשר עמד בפני המוות, הוא כינה אותה 'אַדֶּרֶת שִׁנְעָר אַחַת טוֹבָה'. חטא גרר חטא, ולבסוף גנב עכן את הזהב והכסף שהוקדש לאוצר ה', ובכך גזל מאלוהים את 'פרי הביכורים' של כנען" - אלן ווייט, אבות האומה ונביאי ישראל, 368.

ברשימתו של שאול השליח על סימני זמן הסוף, שני האייטמים הראשונים קשורים לכסף ולנכסים. "וְזֹאת דַּע לְךָ: בְּאַחֲרִית הַיָּמִים יָבוֹאוּ זְמַנִּים קָשִׁים, כִּי יִהְיוּ הָאֲנָשִׁים אוֹהֲבֵי עַצְמָם, אוֹהֲבֵי כֶּסֶף" (טימותיאוס א' 3:1,2). אנוכיות ואהבה לכסף מתארות בצורה מדויקת את האנושות באחרית הימים - ימינו אנו.

**שאלות לדיון**:

`קראו טימותיאוס א' 6:6-10: "וְאָמְנָם חַיֵּי חֲסִידוּת הַמְלֻוִּים הִסְתַּפְּקוּת עַצְמִית רֶוַח גָּדוֹל הֵם, שֶׁהֲרֵי מְאוּמָה לֹא הֵבֵאנוּ עִמָּנוּ לָעוֹלָם וְיָדוּעַ שֶׁלֹּא נוּכַל לְהוֹצִיא מִמֶּנּוּ מְאוּמָה. וְכַאֲשֶׁר יֵשׁ לָנוּ מָזוֹן וּבְגָדִים, נִסְתַּפֵּק נָא בָּהֶם. אֲבָל הַשּׁוֹאֲפִים לְהִתְעַשֵּׁר נִלְכָּדִים בְּנִסָּיוֹן וּבְמַלְכֹּדֶת וּבְרֹב תַּאֲווֹת אֱוִילִיּוֹת וּמַזִּיקוֹת, הַמּוֹרִידוֹת אֶת הָאָדָם אֱלֵי הֶרֶס וַאֲבַדּוֹן. הֲלֹא שֹׁרֶשׁ כָּל הָרָעוֹת הוּא אַהֲבַת הַכֶּסֶף, וְיֵשׁ לְהוּטִים אַחֲרָיו שֶׁסָּטוּ מִן הָאֱמוּנָה וְגָרְמוּ לְעַצְמָם מַכְאוֹבִים רַבִּים". שוחחו בכיתה על דוגמאות של אנשים ש"גָרְמוּ לְעַצְמָם מַכְאוֹבִים רַבִּים" בגלל אהבתם הכסף. יש הרבה דוגמאות, נכון? כיצד אנו יכולים למצוא את האיזון בין להרוויח את הכסף שאנו זקוקים לו לבין לא ליפול למלכודת של תאוות בצע, ששאול הזהיר אותנו מפניה?`

`אלו דברים אחרים אנו יכולים לחמוד חוץ מכסף?`

`מהו ההבדל בין רצון לגיטימי לדבר מה וחמדנות? מתי עלול רצון לגיטימי לדבר מה להפוך לחמדנות?`