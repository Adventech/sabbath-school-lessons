---
title: 'נקודות למחשבה'
date: 10/02/2023

---

אלוהים קיים את החלק שלו בברית עם אברהם בכך שהוא בירך אותו, ואברהם קיים את חלקו בכך שלא צבר אוצרות עלי אדמות. "הירושה שהקדוש ברוך-הוא הבטיח לעמו איננה מן העולם הזה. לאברהם לא

הייתה נחלה עלי אדמות, 'אַף לאֹ מִדְרַךְ כַּף רֶגֶל' (מעשי השליחים 7:5). הוא בורך בעושר רב, והשתמש בו לתהילת אלוהים ולתועלתם של בני האדם; אך הוא לא החשיב את העולם הזה כביתו. ה' קרא לו לעזוב את בני ארצו עובדי האלילים, והבטיח לו את ארץ כנען בתור ירושת עולם; אולם, לא הוא, בנו או נכדו יירשו אותה. כאשר אברהם חפץ בחלקת קבר כדי לקבור בה את מתיו, היה עליו לרכוש

אותה מתושבי כנען. רכושו היחיד בארץ המובטחת היה קבר שנחצב במערת המכפלה" - אלן ווייט, אבות האומה ונביאי ישראל, 127.

אנו נתקלים לא פעם בחיינו בפיתוי העושר והפנאי ואנו זקוקים לאמונה חזקה כדי להביא לידי ביטוי את המעלה של דחיית הסיפוקים. "משה למד על אודות הגמול הנצחי המובטח לעבדי ה' הצייתנים והענווים. לכן, העושר הארצי הפך חסר משמעות בעיניו. הארמון המפואר וכס המלכות של פרעה הוצגו בפניו כתמריצים מפתים, אך הוא ידע כי תענוגות החטא, הגורמים לבני האדם לשכוח את אלוהים, פושים בחצרות המלוכה. הוא השקיף אל מעבר לארמון היפהפה, אל מעבר לכתר המלכות, וחזה בכבוד הרב שייפול בחלקם של קדושי אל עליון במלכות השמיים הזכה, החפה מחטא. באמונתו חזה בכתר הנצחי שמלך המלכים יניח על ראשי המנצחים. באמונתו נטש את נכבדי ושועי הארץ וחבר לאומה הענווה, הדלה והבזויה, אשר בחרה לציית לאלוהים במקום להתמכר לחיי חטא" - אלן ווייט, אבות האומה ונביאי ישראל, 185.

**שאלות לדיון**:

`מה יקרה לרכושנו בביאתו של המשיח? (ראו כיפא ב' 3:10). למעשה, מה יכול לקרות לו אפילו בטרם ביאתו? (ראו מתי 6:20) אם כן, מדוע חשוב לשמור תמיד על פרופורציות נכונות?`

`ישוע הזהיר אותנו מפני "מַדּוּחֵי הָעֹשֶׁר" (מרקוס 4:19). למה הוא התכוון בדיוק? כיצד יכול העושר להוליך אותנו שולל?`

`שוחחו בכיתה על הטיעונים שמשה היה יכול להשתמש בהם כדי להצדיק לעצמו את ההחלטה להישאר במצרים במקום להשאיר את הכל מאחור ולברוח יחד עם קומץ עבדים למדבר השומם. מה לדעתכם גרם לו בסוף לקבל את ההחלטה לעזוב את מצרים?`