---
title:  מנוכל לשר
date:  08/02/2023
---

למרות שהיה נער ירא אלוהים, יעקב בכל זאת הסכים לרקום מזימה יחד עם אמו כדי לרמות את אביו ולהשיג את ברכתו. כתוצאה מכך, הוא החל את חייו הבוגרים ברגל שמאל - הוא נאלץ לברוח מהבית כדי לא למות בדמי חייו בידי אחיו עשיו. רבקה אמרה ליעקב: "קוּם בְּרַח-לְךָ אֶל-לָבָן [...] וְיָשַׁבְתָּ עִמּוֹ יָמִים אֲחָדִים עַד אֲשֶׁר-תָּשׁוּב חֲמַת אָחִיךָ [...] וְשָׁלַחְתִּי וּלְקַחְתִּיךָ מִשָּׁם" (בראשית כ"ז 43-45). אך מה שקרה בפועל הוא שיעקב נשאר בחרן במשך עשרים שנה, ולא זכה לראות שוב את פני אמו.

`קראו בראשית ל"ב 22-31. מה עבר על יעקב ואילו לקחים רוחניים אנו יכולים להפיק מסיפור זה על חסדו של אלוהים, אפילו כשמקבלים החלטות רעות?`

"באמצעות ענווה, חרטה וכניעה, שרה בן תמותה חוטא ותועה זה עם מלך מלכי השמיים. הוא הידק את אחיזתו הרופפת בהבטחות ה', וליבו הרחום של אלוהי האהבה האינסופית לא יכול היה להשיב ריקם את הפצרות החוטא. הטעות שעשה יעקב, היינו, חטאו בהשגת זכות הבכורה במרמה, עמדה עתה בברור נגד עיניו. הוא לא בטח בהבטחות ה', אלא ביקש לחולל בכוחות עצמו את אשר האלוהים היה מגשים בעיתו ובדרכו שלו. [...] יעקב קיבל את הברכה שאליה ערגה נפשו. חטא ההונאה שביצע נמחל לו" - אלן ווייט, אבות האומה ונביאי ישראל, 149.

`קראו בראשית מ"ט 29-33. למרות שליעקב כבר לא היו נכסים בארץ כנען, אילו הוראות הוא השאיר לבניו לגבי מקום קבורתו? מי עוד נקבר באותה מערה? `

על פי הכתובים, כל שלושת אבות האומה ונשותיהם קבורים באותה מערה - מערת המכפלה בחברון. אמונתו של יעקב באלוהים הייתה חזקה והוא ראה עצמו כזָרִ וְגוֹלֶה בָּאָרֶץ (ראו עברים י"א 13). למרות טעויותיו, הוא עזב את ביתו בידיים ריקות וחזר לכנען כאיש עשיר.

`אלוהים יכול לברך אותנו למרות הטעויות שלנו. עם זאת, עד כמה עדיף להימנע מאותן טעויות מלכתחילה! מול אילו החלטות אתם עומדים כעת וכיצד אתם יכולים להימנע מלקבל החלטות שגויות?`