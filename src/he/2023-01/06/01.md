---
title: 'אִצְרוּ לָכֶם אוֹצָרוֹת בַּשָּׁמַיִם!'
date: 04/02/2023

---

### קראו את הפסוקים הבאים לקראת שיעור השבת השבועי
בראשית 6:5-14; עברים 11:8-13; קורינתים ב' 4:18; בראשית 13:10-12; בראשית 32:22-31; עברים 11:24-29.

> <p>פסוק לשינון</p>
> "מַה תּוֹעֶלֶת תִּצְמַח לְאָדָם אִם יַרְוִיחַ אֶת כָּל הָעוֹלָם וְיַפְסִיד אֶת נַפְשׁוֹ? שֶׁכֵּן מַה יִּתֵּן אָדָם כִּתְמוּרָה בְּעַד נַפְשׁוֹ?" (מרקוס 8:36,37).

ישוע לימד אותנו את אסטרטגיית ההשקעות הטובה ביותר בעולם כשהוא אמר: "אַל תַּאַצְרוּ לָכֶם אוֹצָרוֹת עֲלֵי אֲדָמוֹת, בְּמָקוֹם שֶׁהָעָשׁ וְהַחֲלוּדָה מַשְׁחִיתִים וְהַגַּנָּבִים חוֹפְרִים וְגוֹנְבִים. אִצְרוּ לָכֶם אוֹצָרוֹת בַּשָּׁמַיִם, בְּמָקוֹם אֲשֶׁר עָשׁ וַחֲלוּדָה לֹא יַשְׁחִיתוּ וְגַנָּבִים לֹא יַחְפְּרוּ וְלֹא יִגְנְבוּ" (מתי 6:19,20). ישוע מסכם את עצותיו לגבי אסטרטגיית ההשקעות בתובנה הבאה: "כִּי בַּמָּקוֹם שֶׁאוֹצָרְךָ נִמְצָא, שָׁם יִהְיֶה גַּם לְבָבְךָ" (פסוק 21). במילים אחרות: תראה לי על מה אתה מוציא כסף ואגיד לך היכן נמצא לבך, שכן במקום שאתה שם את כספך גם לבך יהיה, אם הוא לא כבר שם מזמן.

האם אתם רוצים שלבכם יהיה במלכות השמים? אם כן, אזי שימו את כספכם במקום שתקצרו תגמולים נצחיים. השקיעו את זמנכם, את כספכם ואת תפילותיכם בעבודת האלוהים. ככל שתעשו זאת יותר, כך גם העניין שלכם בעבודה זו יגדל ולבכם ילך אחריכם. השבוע נעיין בכמה פסוקים ודימויים המגלים לנו כיצד לצבור אוצרות בשמים ובסופו של דבר לקצור גמול נצחי.

*למדו את השיעור השבועי לקראת שבת ה-11 בפברואר.