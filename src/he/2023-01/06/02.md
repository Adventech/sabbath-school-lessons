---
title: 'נח מצא חן בעיני ה'''
date: 05/02/2023

---

כדאי שתקחו לתשומת לבכם שאלוהים קורא לאלה שמחפשים את האוצר השמימי לעשות שינויים דרסטיים בחייהם עלי אדמות. בכל אופן, היו מוכנים להתמודד עם אותן דרישות תובעניות מאלוהים!

`קראו בראשית 6:5-14. אילו שינויים רדיקליים התרחשו בחייו של נח כתוצאה מהציות שלו לאלוהים? אילו עקרונות אנו יכולים לאמץ מסיפור זה לעצמנו, שחיים בעולם הכל כך זקוק לאזהרה לגבי ההרס הממשמש ובא?`

נח היה יכול להשתמש בזמנו ובמשאביו כדי לבנות בית לעצמו, אך הוא החליט לעשות שינוי דרסטי בחייו ובילה 120 שנה מחייו במילוי קריאתו של אלוהים לבניית התיבה. ספקנים רבים מבטלים את סיפור המבול ומתייחסים אליו כאל אגדה, לא פעם על סמך ספקולציות מדעיות לגבי חוקי הטבע המוכרים לנו כיום. אין חדש תחת השמש. "האנשים שחיו בעולם לפני המבול סברו במשך מאות שנים כי חוקי הטבע קבועים. עונות השנה באו תמיד במועדן. עד כה לא ירד גשם מעולם; האדמה הושקתה על ידי אד שעלה ממנה, או על ידי טל. הנהרות, שלא עלו מעולם על גדותיהם, נשאו את מימיהם בבטחה אל הים. חוקי הטבע קיבעו את המים במקומם, ושמרו פן יגדשו את הנהרות ויעלו על גדותיהם" - אלן ווייט, אבות האומה ונביאי ישראל, 69.

לפני המבול, בני האדם ביססו את טענתם שהמבול אינו אפשרי על הבנה שגויה של המציאות; לאחר המבול - שוב על בסיס הבנה מעוותת של המציאות - הם סבורים שהוא מעולם לא קרה. כפי שהכתובים אומרים: "אֵין כָּל-חָדָשׁ תַּחַת הַשָּׁמֶשׁ" (קהלת 1:9).

הכתובים מוסיפים שהאנשים יהיו סקפטיים גם בקשר לאירועי סוף העולם, באותה מידה שהם היו סקפטיים לגבי המבול (ראו כיפא ב' 3:3-7). אם כן, כיצד עלינו להתכונן להשמדת העולם, הממשמשת ובאה? בפסיכולוגיה מדברים מנגנון רגשי המכונה "דחיית סיפוקים". החלטה מודעת זו מאפשרת לנו להמתין בסבלנות לגמול שאלוהים הבטיח ולעשות בינתיים את העבודה שהוא הטיל עלינו. איננו יודעים מתי המשיח יחזור, ובמובן מסוים זה אפילו לא רלוונטי. במקום זאת, מה שחשוב הוא שבינתיים נעשה כמו נח את מה שהוא ביקש מאיתנו, אפילו אם אותה מלאכה תדרוש מאיתנו (כמו מנוח) שינויים רדיקליים בחיינו.

`באיזו מידה הייתם מוכנים לעשות שינויים דרמטיים בחייכם אילו אלוהים היה מבקש זאת מכם, כפי שהוא ביקש מנוח? (רמז: ראו לוקס 16:10)`