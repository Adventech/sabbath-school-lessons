---
title: 'העבודה כברכה'
date: 20/02/2023

---

אם אינכם בעלי הון עצמי רב או המוטבים של קופת חיסכון שאמא ואבא פתחו עבורכם כדי שלא תצטרכו לעבוד אפילו יום אחד בחייכם (כסף שמתברר פעמים רבות בבגרותם של אותם ילדים כטרגדיה במקום ברכה), אזי במוקדם או במאוחר תצטרכו לעבוד כדי להתפרנס. בתסריט האידיאלי, תמצאו עבודה שמלהיבה אתכם ושמתפרנסים ממנה טוב, תעשו תואר מתאים ותעבדו באותו תחום עניין כל חייכם. זה אולי האידיאל - אבל זה לא תמיד קורה במציאות.

`קראו בראשית 2:15 (ראו גם קהלת 9:10 ותסלוניקים ב' 3:8-10). מהי משמעות העובדה שעוד בטרם כניסת החטא לעולם, אדם וחווה התבקשו לעבוד? כיצד עובדה זו מסבירה - כפי שצוין לעיל - מדוע אלה שלא הצטרכו לעבוד יום אחד בחייהם גילו בדיעבד שזאת הייתה קללה ולא ברכה עבורם?`

העבודה בגן עדן לא הייתה בגדר של עונש עבור אדם וחווה, אלא נועדה לטובתם. ובכן, אפילו בגן העדן - בעולם נטול חטא, סבל ומוות - אלוהים ידע שבני האדם זקוקים לעבודה.

"אלוהים הפקיד בידי אדם את מלאכת הטיפוח בגן העדן. הבורא ידע שאדם לא יוכל להיות מאושר בחוסר מעש. אמנם אדם התמוגג מיופיו של הגן, אך לא היה די בכך. עליו לעסוק בעבודה שתפעיל את כוחותיו הפיזיים. אילו האושר היה נמצא בבטלנות, אלוהים היה משאיר את האדם הראשון - שהיה אז כליל קדושה ותמימות - בבטלה. אך בורא האדם ידע מה יקנה לו שמחה, ומיד לאחר שברא אותו הוא הפקיד בידיו עבודה. הן הבטחת התפארת העתידית והן הגזרה שעל האדם לעמול עבור לחם חוקו הגיעו מאותו כס מלכות" - Ellen G. White, Our High Calling, p. 223.

גם אחרי הנפילה, כשהכל היה כבר נגוע בחטא, אלוהים אמר לאדם: "אֲרוּרָה הָאֲדָמָה בַּעֲבוּרֶךָ; בְּעִצָּבוֹן תֹּאכְלֶנָּה כֹּל יְמֵי חַיֶּיךָ" (בראשית 3:17). שימו לב: אלוהים קילל את האדמה "בַּעֲבוּרֶךָ" - בעבור האדם, שהרי ה' ידע שהעבודה תתברר כברכה גדולה מאוד עבורו, במיוחד כאדם חוטא.

`מה יש בעבודה שהופך אותה - באופן אידיאלי - לברכה כה גדולה עבורנו?`