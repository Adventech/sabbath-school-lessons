---
title: 'בראש ובראשונה'
date: 19/02/2023

---

`קראו קהלת 12:1. מהו המסר עבורנו בפסוק זה?`

ככל שהצעירים מתקרבים יותר לבגרות, מתעוררות אצלם מחשבות ותהיות לגבי האופן שבו יצליחו להעניק למשפחותיהם העתידיות את הצרכים הבסיסיים - מזון, ביגוד ומחסה. ואולם, ישוע כבר לימד אותנו מהו סדר העדיפויות הנכון, כשאמר: "אַתֶּם בַּקְּשׁוּ תְּחִלָּה אֶת מַלְכוּתוֹ וְאֶת צִדְקָתוֹ, וְכָל אֵלֶּה יִוָּסְפוּ לָכֶם" (מתי 6:33). כמובן שפסוק זה תקף גם לגבי אנשים מבוגרים יותר - שלא יישמו את מילותיו של ישוע בצעירותם - שעדיין יש להם זמן להתחיל לקבל החלטות פיננסיות נכונות!

כפי שראינו בבראשית 28:20-22, יעקב קיבל בבית אל החלטות מכריעות, הן מבחינה רוחנית והן מבחינה פיננסית. בחזון שהוא שלח לו, אלוהים הציג עצמו ליעקב כ"יְהוָה אֱלֹהֵי אַבְרָהָם אָבִיךָ וֵאלֹהֵי יִצְחָק" (בראשית 28:13). אז, כחלק משבועתו לה', הוא אמר: "וְהָיָה יְהוָה לִי לֵאלֹהִים" (פסוק 21).

`קראו בראשית 29:9-20. מה כה חשוב לגבי עיתויו של אירוע זה בחייו של יעקב?`

לאחר שיעקב התחייב בפני אלוהים רוחנית וכספית, ה' הוביל אותו לרחל, ליד הבאר (ראו בראשית 29:9-20). לכן, אנו רואים שכדאי לנו לקבל החלטות רוחניות לחיינו לפני להתחייב בשבועת הנישואים. בני הזוג צריכים לדעת "למה הם נכנסים". האם בן/בת הזוג שלכם הוא/היא אדם מאמין? במה הוא/היא י/תעבוד? האם אותו אדם יהיה מורה, אח/אחות, עורך דין, פועל בניין או מה בדיוק? לאיזה מן חיים אני מתחייב/ת? שאלות נוספות שצריך לברר אותן לפני הנישואים הן: מה רמת ההשכלה של אותו אדם? האם הוא/היא בא/ה לנישואים עם חובות? האם אני מוכן/ה לקחת אחריות על מצב זה?

`קראו קורינתים ב' 6:14,15. מדוע קריטריון זה כה חשוב בבחירת בן/בת הזוג לחיים? למרות שעובדה זו אינה מבטיחה נישואים טובים, מדוע היא בכל זאת מסייעת בהגברת הסיכויים לנישואים מאושרים?`