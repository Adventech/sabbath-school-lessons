---
title: 'נקודות למחשבה'
date: 24/02/2023

---

"שום מערכת עסקית או תוכנית לחיים אינה יכולה להיות בטוחה או מושלמת כל עוד היא נוגעת רק לשנים הקצובות במהלך תקופת החיים החולפת ואינה נערכת לקראת העתיד הנצחי. [...] אין אדם אשר עמל למען האוצר בשמיים מבלי לגלות שחייו על פני הארץ הועשרו וזכו לאות של כבוד" - אלן ווייט, השכלה, 101-102.

"העיקרון המהווה יסוד ליושרה עסקית והצלחה אמיתית הוא ההכרה בבעלותו של אלוהים על הכול. הבורא של כל הדברים, הוא הבעלים המקורי. אנחנו נתינים הממונים על רכושו. כל מה שיש לנו הופקד בידינו ממנו, על־מנת שנשתמש בכך בהתאם להנחיותיו" - אלן ווייט, השכלה, 96.

משום שאנו מרגישים אחראים ולחוצים לפרנס את משפחותינו, לעיתים קרובות אנו חיים תחת הרושם שעבודתנו נועדת בראש ובראשונה להשגת הפרנסה עצמה. ואולם, כאנשים מאמינים, אסור לנו לשכוח שיש לנו חלק בשליחות הגדולה של ישוע לתלמידיו. אלן ווייט כתבה על מרקוס 16:15: "'לְכוּ אֶל כָּל הָעוֹלָם וְהַכְרִיזוּ אֶת הַבְּשׂוֹרָה לְכָל הַבְּרִיאָה' (מרקוס טז', 15), היא המצווה של ישוע לחסידיו. אין בכך לומר שכולם נקראו להיות מבשרים או נציגי הבשורה במובן הרגיל של המונח, אך כולם יכולים לפעול ביחד איתו למען הכרזת "הבשורה הטובה" באוזני חבריהם. גדולים או קטנים, מלומדים או בורים, מבוגרים או צעירים – המצווה ניתנה לכולם" - אלן ווייט, השכלה, 188.

"עלינו לעקוב מקרוב יותר אחר התוכנית של אלוהים עבור החיים. לעשות כמיטב יכולתנו בעבודה שנמצאת לידינו, להקדיש את דרכינו לאלוהים, ולשים לב לסימנים שהוא שולח לנו – אלה הם החוקים שמבטיחים הדרכה נכונה בעת הבחירה של תעסוקה מקצועית" - אלן ווייט, השכלה, 191.

**שאלות לדיון**:

`כיצד אנחנו - כאנשים מאמינים - מגדירים את המושג "הצלחה בחיים"? מהו ההבדל המהותי בין האופן שבו העולם מגדיר את ההצלחה לבין האופן שבו אנו אמורים להגדיר אותה? חשבו לדוגמה על יוחנן המטביל. כיצד הייתם מגדירים את חייו, שהסתיימו בצורה כה מבישה בכלא, על סמך גחמה של אישה מרושעת? האם הייתם מגדירים את חייו כ"מוצלחים"? על מה אתם מבססים את תשובתכם?`

`כיצד אנו מסבירים לעצמנו את העובדה שישנם אנשים "מוצלחים" מאוד שאינם שומרים אף אחד מעקרונות הכתובים לגבי ניהול עסקים בפרט והחיים בכלל? מאידך, מה דעתכם על אלו ששומרים עקרונות אלו, ובכל זאת אינם מצליחים כלכלית? אולי הם סבלו ממחלה קשה או שאולי פקד אותם אסון כלשהו. כיצד אנו אמורים להבין מצבים אלו?`