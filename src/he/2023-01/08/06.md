---
title: 'חפשו עצה מאנשים יראי ה'''
date: 23/02/2023

---

ישנם בעולם רבבות של יועצים כלכליים חילוניים לניהול כספים, אך אלוהים מזהיר אותנו לא להתייעץ אתם באשר לניהול המשאבים שהוא עצמו הפקיד בידינו. "אַשְׁרֵי הָאִישׁ אֲשֶׁר לֹא הָלַךְ בַּעֲצַת רְשָׁעִים וּבְדֶרֶךְ חַטָּאִים לֹא עָמָד וּבְמוֹשַׁב לֵצִים לֹא יָשָׁב. כִּי אִם בְּתוֹרַת יְהוָה חֶפְצוֹ וּבְתוֹרָתוֹ יֶהְגֶּה יוֹמָם וָלָיְלָה. וְהָיָה כְּעֵץ שָׁתוּל עַל-פַּלְגֵי-מָיִם, אֲשֶׁר פִּרְיוֹ יִתֵּן בְּעִתּוֹ וְעָלֵהוּ לֹא-יִבּוֹל וְכֹל אֲשֶׁר-יַעֲשֶׂה יַצְלִיחַ" (תהלים 1:1-3). אם כן, מי שאוהב את תורת ה' (את דבר אלוהים בכלל) יבורך. פשוט, נכון? הוא ישגשג - דהיינו, הוא יצליח.

`קראו משלי 3:5-8. כיצד אנו יכולים ליישם עיקרון זה בניהול כספינו?`

סקירה כללית של עצות המקרא בנושא ניהול הכספים מגלה לנו מספר עקרונות חשובים והיום נתמקד בשבעה מהם.

1. עשו סדר פיננסי. צרו תכנית הוצאות (משלי 27:23,24). משפחות רבות פשוט חיות ממשכורת למשכורת. ללא תכנית פשוטה הכוללת הכנסות, הוצאות וחסכונות, החיים הרבה יותר לחוצים.
2. הוציאו פחות כסף ממה שאתם מרוויחים. החליטו לחיות בהתאם לאמצעיכם (משלי 15:16). משפחות רבות במדינות המערב מוציאות יותר כסף ממה שהן מרוויחות, דבר המתאפשר רק בשל נגישותם של כרטיסי האשראי. החובות הם מגפה הפוגעת בבעליהם בדרכים רבות ומגוונות.
3. חסכו חלק מכל רווח/משכורת שאתם מקבלים (משלי 6:6-8). אנו חוסכים כדי לעשות רכישות גדולות יותר בעתיד וכדי להתכונן להוצאות בלתי צפויות, כגון טעונות או מחלות. חלק מהחסכונות אפשר לתכנן לזמנים שבהם כבר לא נוכל לעבוד בגלל הגיל המתקדם.
4. ברחו מחובות כמו מקורונה (משלי 22:7). הריבית היא אחת ההוצאות שניתן לחיות בלעדיה. מי שחי על חובות - כלומר, על הלוואות - למעשה חי היום על הכסף שהוא מצפה להרוויח בעתיד. כל שינוי משמעותי בחיינו עלול להוביל למבוכה פיננסית רצינית.
5. עבדו בשקדנות. "מִתְאַוָּה וָאַיִן נַפְשׁוֹ עָצֵל וְנֶפֶשׁ חָרֻצִים תְּדֻשָּׁן" ["עצל משתוקק ואין לו, וחרוצים נהנים משפע"] (משלי 13:4).
6. היו נאמנים לאלוהים בכספיכם (דברים 28:1-14). אף משפחה אינה יכולה להרשות לעצמה לחיות ללא ברכתו של אלוהים.
7. זכרו שכדור הארץ אינו ביתנו האמיתי. ניהול כספינו אומר הרבה מאוד על סדר העדיפויות האמיתי שלנו (ראו מתי 25:14-21).