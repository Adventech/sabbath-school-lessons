---
title:  בית הספר להצלחה
date:  18/02/2023
---

### קראו את הפסוקים הבאים לקראת שיעור השבת השבועי
קהלת י"ב 1, בראשית ב' 15, טימותיאוס א' ה' 8, קולוסים ג' 23,24, בראשית ל"ט 2-5, משלי ג' 5-8.

> <p>פסוק לשינון</p>
> "כָּל מַה שֶּׁאַתֶּם עוֹשִׂים, עֲשׂוּ בְּכָל נַפְשְׁכֶם, כְּעוֹשִׂים לְמַעַן יהוה וְלֹא לְמַעַן בְּנֵי אָדָם, שֶׁכֵּן יוֹדְעִים אַתֶּם כִּי תְּקַבְּלוּ מֵאֵת יהוה אֶת שְׂכַר הַנַּחֲלָה. אֶת הָאָדוֹן הַמָּשִׁיחַ אַתֶּם עוֹבְדִים!" (קולוסים ג' 23,24).

רוב האנשים רוצים לחיות חיים "מצליחים" ומאושרים, אבל בעולם החטא, שבו הטרגדיות והאסונות יכולות להכות בכל רגע ללא התראה מוקדמת, לפעמים קשה להשיג מטרה זו.

בנוסף, גם חשוב להגדיר את המושג "הצלחה". בואו נחשוב רגע על חייו של יוסף במצרים. אם ניתן לומר על מישהו הצליח בחיים, הרי זה עליו, נכון? אפילו הצלחה אדירה - מהכלא לארמון! אך מאידך, בואו נחשוב רגע על יוחנן המטביל - שהלך מהכלא לקבר! האם הוא הצליח בחיים? שוב, הכל תלוי באופן שבו אנו מגדירים את המונח "הצלחה".

השבוע נסתכל על מושג ההצלחה בהיבט של שירות בתחום הפיננסי. לא משנה מי אנחנו או היכן אנו מתגוררים - הצורך לניהול כספי ילווה את כולנו תמיד, בין אם אנו אוהבים זאת ובין אם לאו. אם כן, אילו צעדים מעשיים עלינו לנקוט, שלא רק יקרבו אותנו ל"הצלחה", אלא גם יעזרו לנו להימנע ממלכודות ושגיאות שעלולות להקשות עלינו בהשגת ההצלחה הפיננסית?

*למדו את השיעור השבועי לקראת שבת ה-25 בפברואר.