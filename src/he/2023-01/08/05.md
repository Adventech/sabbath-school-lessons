---
title:  יושרה בעבודה
date:  22/02/2023
---

שלב נוסף בחיים "מוצלחים" - השלב האחרון - טומן בחובו פוטנציאל עצום. למעשה, אלו יכולות להיות השנים המהנות ביותר בחיינו - אם החלטותינו בשנים הקודמות היו חכמות ולא עברנו טרגדיות או אירועים חריגים לא צפויים. במקרה האידיאלי, ההורים כבר גידלו את ילדיהם, שהפכו לאנשים בוגרים עצמאיים, בני המשפחה כבר סיימה לשלם משכנתא והבית שייך להם, יש להם רכב או אמצעי תחבורה אחר, כבר אין להם חובות נוספים ויש להם מספיק הכנסות שיכסו את צרכיה של משפחה מבוגרת.

אלוהים קורא לנו לסטנדרט גבוה יותר בחיינו ובעבודתנו. סטנדרט זה חרוט בלבנו (ראו ירמיהו ל"א 33) ובא לידי ביטוי באופינו. ככל שהחברה סביבנו מידרדרת מוסרת והיא מוהלת וממעיטה בערכו של מסר הכתובים, כך תגדל חשיבות היושרה של האדם המאמין בחייו בכלל ובעבודתו בפרט. הכתובים מלמדים אותנו ש"נִבְחָר שֵׁם מֵעֹשֶׁר רָב, מִכֶּסֶף וּמִזָּהָב חֵן טוֹב" (משלי כ"ב 1).

דבר אלוהים מספר לנו על מעבידים שהכירו בעובדה ששגשוגם נבע מכך שאחד העובדים שלהם היה ירא שמיים. כשיעקב ביקש לעזוב את חמו לבן ולחזור למשפחתו ולארץ מולדתו, לבן הפציר בו להישאר, באומרו: "אִם-נָא מָצָאתִי חֵן בְּעֵינֶיךָ נִחַשְׁתִּי וַיְבָרְכֵנִי יְהוָה בִּגְלָלֶךָ" ["'בבקשה ממך', אמר לבן. 'בזכותך התעשרתי ואלוהים בירך אותי בגללך'"]  (בראשית ל' 27). גם כשיוסף נמכר כעבד במצרים, אדונו פוטיפר ציין עובדה דומה לגביו ותגמל אותו בהתאם.

`קראו בראשית ל"ט 2-5. למרות שהטקסט אינו מתאר זאת מפורשות, מה מתוך מה שיוסף עשה הוביל לדעתכם לכך שהוא מצא חן כה רב בעיני אדונו?`

"וּבְכֵן אִם תֹּאכְלוּ אוֹ תִּשְׁתּוּ, אוֹ כָּל מַה שֶּׁתַּעֲשׂוּ - עֲשׂוּ אֶת הַכֹּל לְמַעַן כְּבוֹד אֱלֹהִים" (קורינתים י' 31). בכל מה שאנו עושים - כולל בעבודתנו ובניהול כספינו - עלינו להביא כבוד לאלוהים, שהרי הוא נותן לנו חכמה וכוח כדי להצליח בחיים. "לְךָ יְהוָה הַגְּדֻלָּה וְהַגְּבוּרָה וְהַתִּפְאֶרֶת וְהַנֵּצַח וְהַהוֹד, כִּי-כֹל בַּשָּׁמַיִם וּבָאָרֶץ  לְךָ יְהוָה, הַמַּמְלָכָה וְהַמִּתְנַשֵּׂא לְכֹל לְרֹאשׁ. וְהָעֹשֶׁר וְהַכָּבוֹד מִלְּפָנֶיךָ וְאַתָּה מוֹשֵׁל בַּכֹּל וּבְיָדְךָ כֹּחַ וּגְבוּרָה וּבְיָדְךָ לְגַדֵּל וּלְחַזֵּק לַכֹּל" (דברי הימים א' כ"ט 11,12).

`על פי אילו עקרונות אתם מתנהלים - לא רק בעבודה, אלא בחיים בכלל? אילו שינויים עליכם לעשות?`