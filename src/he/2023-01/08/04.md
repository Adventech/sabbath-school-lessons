---
title: 'שנות ההשתכרות'
date: 21/02/2023

---

כפי שראינו, אלוהים תכנן מלכתחילה שבני האדם יעסקו בעבודה כזו או אחרת. חלק זה מחיינו (שנות העבודה) משתרע בדרך כלל על ארבעים שנים. עבור אנשים רבים, אלו השנים שבהן הזוג מגדל ומחנך ילדים, וגם רוכש בית ונכסים משמעותיים אחרים. זאת תקופה מאוד אינטנסיבית במישור הכלכלי. זוהי גם תקופה רגישה, שבה המשפחה לומדת לתפקד יחד ויוצרת קשרים הנועדים להמשיך לאורך כל החיים. הלחץ הכלכלי יכול בקלות לשבור משפחה בנקודה זו, והוא אכן עושה זאת לא פעם. המשפחות שבהן שני בני הזוג הם מאמינים בדרך כלל יציבות יותר, משום שבני הזוג מוכנים ללכת לפי עקרונות הכתובים ולשמור על התחייבותם אחד לשנייה.

`קראו טימותיאוס א' 5:8, משלי 14:23 וקולוסים 3:23,24. מה אנו לומדים מקטעים אלו על ניהול פיננסי בבית?`

לעיתים קרובות, הבעל הוא המפרנס העיקרי, למרות ששני בני הזוג עובדים. כמובן, תמיד יכולות להיווצר נסיבות לא צפויות - מחלה, מיתון במשק או סיבות אחרות - שעלולות לשבש אידיאל זה, ואז האנשים צריכים להסתגל למציאות החדשה.

הילדים שנולדים בתקופה זו מכונים בכתובים "נַחֲלַת יְהוָה" (תהלים 127:3). ואכן, הילדים הם ברכה נפלאה - אבל עלינו לזכור שהם גם אחריות עצומה. תכליתו האמיתי של החינוך שהורים מאמינים אמורים לתת לילדיהם צריכה להיות כפולה: להכין את הילדים להיות בוגרים עצמאיים בעולם הזה ולהיות ראויים לעולם הבא. להלן שלוש נקודות שיכולות לסייע להורים המאמינים במשימתם:

-	צרו אווירה רוחנית בבית, הכוללת זמן הלל, השתתפות עקבית בקהילה ונאמנות בהחזר המעשרות והתרומות; אלו הרגלים חשובים שכדאי לתרגל מגיל צעיר;
-	למדו אותם להיות מוכנים לעבוד ולראות את הערך שבעבודה; כך הילדים יגלו שהשקדנות והיושרה בעבודה זוכים לתשומת לב, הערכה וגמול; הם גם ילמדו שהכסף נובע מכך שאנו מקדישים את זמננו לאחרים על ידי ביצוע משימות שחשובות בעיניהם;
-	השקיעו בחינוך איכותי; עלויות החינוך היום גבוהות מאוד - בייחוד במקרה של בתי ספר אדוונטיסטים, שהם בתי ספר פרטיים; ואולם, עבור הורים שמתכננים את עתידם של הילדים לא רק בעולם הזה, אלא גם בעולם הבא, המחיר משתלם.

`כמובן שבסופו של יום, אף השקעה של ההורים בחינוך הילדים אינה מבטיחה שהם ילכו בדרך הנכונה. מדוע חשוב שההורים לא יאשימו את עצמם עבור ההחלטות השגויות שאולי הילדים הבוגרים שלהם יקבלו בהמשך חייהם?`