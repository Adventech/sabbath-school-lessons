### הקדמה

קשה לנו להבין עד תום את טיב היחסים שאלוהינו, בורא היקום, מבקש ליצור עמנו בני האנוש (רעיון שהוא מדהים בפני עצמו!). "רְאוּ אֵיזוֹ אַהֲבָה נָתַן לָנוּ הָאָב לְהִקָּרֵא יַלְדֵי אֱלֹהִים! וְאָכֵן כָּךְ אֲנַחְנוּ. מִשּׁוּם כָּךְ הָעוֹלָם אֵינוֹ מַכִּיר אוֹתָנוּ, מִשּׁוּם שֶׁלֹּא הִכִּיר אוֹתוֹ" (יוחנן א' ג' 1). אלן ווייט כתבה על כך: "האם יש כבוד אנושי שיכול להשתוות לכך? האם קיים מעמד נעלה יותר מאשר להיקרא בני אלוהים חיים? [...] האם יש כבוד גדול יותר שעולמנו יודע להעניק?" - Ellen G. White, God’s Amazing Grace, p. 341. רק אפלת עולמנו הנגוע בחטא מונע מאיתנו להבין את הערך העצום של המעמד שקיבלנו בישוע המשיח.

ולא רק זו בלבד - אם לא נשים לב, תאוות העולם הזה תסיט אותנו מן המשיח. דבר אלוהים מלמד מזהיר אותנו מפני פיתויו של השטן. "אֲבָל הַשּׁוֹאֲפִים לְהִתְעַשֵּׁר נִלְכָּדִים בְּנִסָּיוֹן וּבְמַלְכֹּדֶת וּבְרֹב תַּאֲווֹת אֱוִילִיּוֹת וּמַזִּיקוֹת, הַמּוֹרִידוֹת אֶת הָאָדָם אֱלֵי הֶרֶס וַאֲבַדּוֹן. הֲלֹא שֹׁרֶשׁ כָּל הָרָעוֹת הוּא אַהֲבַת הַכֶּסֶף, וְיֵשׁ לְהוּטִים אַחֲרָיו שֶׁסָּטוּ מִן הָאֱמוּנָה וְגָרְמוּ לְעַצְמָם מַכְאוֹבִים רַבִּים" (טימותיאוס א' ו' 9,10).

ואולם, דבר אלוהים גם מלמד אותנו כיצד להרוויח כסף וכיצד להשתמש בו בחכמה, כדי שלא יהפוך לדבר שיוביל ל"הֶרֶס וַאֲבַדּוֹן", כפי ששאול השליח הזהיר. בין יותר מאלפיים הפסוקים העוסקים בנושא הכסף, הנכסים וגישתנו אליהם, אלוהים נותן לנו עצות מעשיות כיצד לחיות ללא לחץ ודאגות ולהסתדר כלכלית בדרכים נקיות העומדות לרשותנו.

ברבעון הנוכחי נלמד על האידיאל של אלוהים ביחסיו עמנו ונראה בבירור כיצד לפתח ביטחון כה עמוק באלוהים שנישאר נאמנים לו אפילו כשייווצר מאיתנו לקנות או למכור (ראו התגלות י"ג 17). אך אמונה מעין זו אינה מופיעה בין לילה; רק במידה וננהל בנאמנות את מה שאלוהים הפקיד בידינו, נהיה מוכנים להתמודד עם כל מה שיקרה בחיינו. אלוהים הוא בעל כל המשאבים, וכשאנו עובדים אתו בשיתוף פעולה, הוא מאפשר לנו לנהל אותם למענו.

תכליתו של אלוהים עבורנו בני האדם היא להפוך אותנו לידיו המושטות לעולם, לאחר שטוהרנו וקודשנו. הבה נודה לאלוהים על זכות גדולה זו שנפלה בחלקינו ונביע את אסירות התודה שלנו לאלוהים ש"הִצִּילָנוּ מִשִּׁלְטוֹן הַחֹשֶׁךְ וְהֶעֱבִירָנוּ אֶל מַלְכוּת בְּנוֹ אֲהוּבוֹ, אֲשֶׁר בּוֹ לָנוּ הַפְּדוּת, סְלִיחַת הַחֲטָאִים" (קולוסים א' 14,15).

עצתו שאלוהים נותן לילדיו דרך שלמה המלך החכם באדם היא: "כַּבֵּד אֶת-יְהוָה מֵהוֹנֶךָ וּמֵרֵאשִׁית כָּל-תְּבוּאָתֶךָ" (משלי ג' 9). עצה זו מתבקשת מאוד, שהרי "לְךָ יָאֶה, אֲדוֹנֵנוּ וֵאלֹהֵינוּ, לְקַבֵּל אֶת הַכָּבוֹד וְהַיְקָר וְהַגְּבוּרָה, כִּי אַתָּה בָּרָאתָ הַכֹּל וּבִרְצוֹנְךָ הָיוּ וְנִבְרְאוּ" (התגלות ד' 11).

מנקודת מבט חילונית גרידא, אנו חיים בזמנים קשים ומאתגרים. ועם זאת, השקפת עולמנו כמאמינים מפיחה בנו ביטחון ותקווה כשאנו רואים את סימני הזמן שישוע השאיר לנו כדי לדעת שהשיא הגדול בהיסטוריה האנושית - ביאתו השנייה של המשיח - ממשמשת ובאה. כולי תקווה ששיעורים פרקטיים אלו שנלמד ברבעון הנוכחי יעמיקו את אמונתכם ואת ביטחונכם בה', וגם יעודדו אתכם להיות משרת נאמן של אלוהים עד לביאתו! 

_ג'. אדוארד רייד, M.Div (אוניברסיטת אנדריוס), MPH (אוניברסיטת לומה לינדה), JD (אוניברסיטת ג'ורג'יה) הוא פסטור ועורך דין ששימש במשך שנים רבות כמנהל מחלקת כספים בדיביזיה של אמריקה הצפונית._