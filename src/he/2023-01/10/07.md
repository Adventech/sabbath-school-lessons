---
title: 'נקודות למחשבה'
date: 10/03/2023

---

אלן ווייט כתבה שני פרקים על הנושא החשוב של חלוקת הירושה. ראו: “To (Aged and) Wealthy Parents,” in Testimonies for the Church, vol. 3, pp. 116–130, and “Wills and Legacies,” in Testimonies for the Church, vol. 4, pp. 476–485.

בנוסף, אלן ווייט גם כתבה פרק שבו היא דנה בתכנון חלוקת הנכסים - Counsels on Stewardship, pp. 323–335. היא אומרת את הדברים הבאים: "מה שאחדים מבקשים לדחות עד שהם עומדים למות, הם היו עושים כל עוד הייתה להם אחיזה חזקה בחיים אילו הם היו מאמינים אמיתיים. הם היו מקדישים את עצמם ואת רכושם לאלוהים; הם היו פועלים כמשרתיו ומלאכה זו הייתה ממלאת אותם בסיפוק רב בשל תחושת מילוי חובתם. אילו היו מנהלי העיזבון של עצמם, הם היו מוציאים לפועל את דרישותיו של אלוהים, ולא מפילים אחריות זו על אחרים" - Testimonies for the Church, vol. 4, p. 480.

למה היא מתכוונת כשהיא כותבת שעלינו להיות "מנהלי העיזבון" של עצמנו? בדרך כלל, בעל הצוואה ממנה אדם כמנהל העיזבון שלו כדי שהוא יחלק את נכסיו לאחר מותו בכפוף לרצונו המפורט בצוואה עצמה. כשאתה מחליט להיות מנהל העיזבון של עצמך, אתה מחלק את הנכסים בעצמך בעודך בחיים. כך יהיה לך גם סיפוק רב בראותך את פירות השקעתך ומתוך ידיעה שאתה מנהל נכון את הברכות שאלוהים הרעיף עליך.

עבורנו כאנשים מאמינים, ביאתו השנייה של ישוע היא "תקוותנו המבורכת". כולנו כבר דמיינו וראינו בעיני רוחנו את הרגע המרהיב שבו המשיח ירד על ענני השמיים! כולנו כמהים לשמוע את המילים: "יָפֶה, עֶבֶד טוֹב וְנֶאֱמָן!" אבל מה אם נלך למנוחתנו לפני חזרתו של ישוע? אם נעשה את רצונו כפי שהוא נגלה לנו עד כה, נשמח כבר עתה מהתקדמות עבודתו בזכות תמיכתנו ומתוך ידיעה שבזכות תכנית חלוקת הירושה שלנו העבודה תמשיך גם אחרי לכתנו.

**שאלות לדיון**:

`למרות שאנו יכולים לאצור אוצרות בשמים כבר עתה, מדוע עובדה זו אינה שווה לניסיון "להרוויח" או "לקנות" את ישועתנו?`

`אמנם עלינו להיות נדיבים עם משאבינו כבר עכשיו, עלינו להיות גם חכמים וזהירים. כמה פעמים לא שמענו אנשים - בייחוד קובעי תאריכים [לביאתו השנייה של ישוע] מפצירים במאמינים לתרום כספים, שכן אירוע כזה וכזה עומד לקרות ולאחריו לכסף כבר לא תהיה משמעות, אזי עדיף להשקיע אותו כבר עתה במלאכת הבישור שלו? כיצד אנו יכולים ללמוד להבחין בין מעשה הונאה זה לבין דרכים לגיטימיות להשקיע את משאבינו בעבודתו של אלוהים?`