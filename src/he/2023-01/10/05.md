---
title: 'צדקה על ערש דווי'
date: 08/03/2023

---

**אילו עקרונות אנו לומדים מהפסוקים להלן באשר לאופן שבו עלינו לנהל את כספינו?**

`טימותיאוס א' 6:17`

`קורינתים ב' 4:18`

`משלי 30:8`

`קהלת 5:10`

לכסף יכול להיות כוח רב על בני האדם - כוח שהוביל לא מעטים להרס עצמי. מי לא שמע פעם על אנשים שעשו מעשים נוראיים למען הכסף - אפילו כשכבר היה להם די והותר? אבל זה לא צריך להיות כך. בכוחו של אלוהים, אנו יכולים להתגבר על ניסיונותיו של האויב לקחת את מה שנועד לברכתנו (הנכסים החומריים) ולהפוך אותו לקללה עבורנו.

בסוגייה של התנהלות נכונה בהיערכות למותנו, אחת הסכנות שאנשים מתמודדים אתה היא הפיתוי לאגור נכסים מבלי לחלוק אותם עם איש (ואפילו לא עם אלוהים), מתוך מחשבה ש"כשאמות אתרום אז את כל כספי". למרות שמצב זה מוטב מלהוציא את כל כספינו כאן ועכשיו (מיליארדר אחד אמר פעם שהוא מוכן לחיות נכון אך ורק אם הצ'ק להלוואתו לא ייפרע לעולם), התנהלותנו הפיננסית יכולה להיות טובה בהרבה.

"ראיתי בחזון שרבים נמנעים מלתרום לעבודתו של אלוהים בעודם בחיים ומשתיקים את מצפונם בכך שיהיו נדיבים בעת מותם. הם אינם מעיזים לגלות אמונה וביטחון בהשגחתו של אלוהים ולתרום לעבודתו עוד בחייהם. אך צדקה זו על ערש דווי אינה הגישה שהמשיח מצפה מחסידיו - היא אינה יכולה לפצות על אנוכיות במהלך חיינו. אלו הנאחזים ברכושם עד לרגע האחרון בחייהם מקדישים אותו למוות, ולא באמת לעבודתו של אלוהים. הפסדים מתרחשים ללא הרף - בנקים קורסים ונכסים נהרסים בדרכים שונות ומגוונות. רבים מתכוונים לעשות דבר מה טוב, אך הם דוחים את העניין, והשטן פועל כדי למנוע מאותם משאבים להגיע אי פעם לאוצר של אלוהים. נכסים אלו כבר אבודים לפני שמספיקים להחזיר אותם לאלוהים, והשטן שמח על כך" - Ellen G. White, Testimonies for the Church, vol. 5, p. 154.

`מדוע עלינו להיות זהירים מאוד לגבי האופן שבו אנו מצדיקים את השימוש שלנו בברכות הגשמיות של אלוהים?`