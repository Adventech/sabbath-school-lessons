---
title:  החזרה
date:  04/03/2023
---

### קראו את הפסוקים הבאים לקראת שיעור השבת השבועי
לוקס י"ב 16-21, קהלת ב' 18-22, משלי כ"ז 23-27, קורינתים ב' ד' 18, קהלת ה' 10, קולוסים א' 15-17.

> <p>פסוק לשינון</p>
> "שָׁמַעְתִּי קוֹל מִן הַשָּׁמַיִם אוֹמֵר: "כְּתֹב: 'אַשְׁרֵי הַמֵּתִים אֲשֶׁר מֵתִים בָּאָדוֹן מֵעַתָּה.'" "כֵּן!", אוֹמֶרֶת הָרוּחַ, "שֶׁיָּנוּחוּ מֵעֲמָלָם, כִּי מַעֲשֵׂיהֶם הוֹלְכִים אַחֲרֵיהֶם" (התגלות י"ד 13).

ככל שאנו מתקרבים לסוף שנות ההשתכרות, המוקד הפיננסי שלנו מופנה כלפי שימור נכסינו, מתוך היערכות לסוף חיינו. המעבר בין תעסוקה לפרישה יכול להיות חוויה טראומתית מאוד. מהי דרך הפעולה הטובה ביותר בהקשר זה ברמה הפיננסית?

ככל שאנשים הולכים ומתבגרים, הם מתחילים מן הסתם להיות מודאגים לגבי העתיד. החששות הנפוצים ביותר הם: מוות בטרם עת (לפני שאותו אדם הספיק לדאוג למשפחתו), חיים ארוכים מדי (מעבר לחסכונות האישיים), מחלה חמורה (שעלולה לשאוב את כל המשאבים בבת אחת) ונכות פיזית/נפשית (מי ידאג לי?).

אלן ווייט כתבה לגבי סוגייה זו: "כל אותם חששות באים מן השטן. [...] אילו בני האדם היו נוקטים בנושא זה עמדה קרובה לזו שאלוהים מצפה מהם לנקוט, ימים אחרונים אלו היו ימיהם טובים והמאושרים ביותר בחייהם. [...] עליהם להניח בצד חרדות ומעמסות אלו ולהתעסק בלהיות מאושרים ככל האפשר ולהתכונן לשמים" - Testimonies for the Church, vol. 1, p. 424.

השבוע נלמד על עצותיו של אלוהים לגבי התקופה שלפני סוף חיינו. מה עלינו לעשות, ממה עלינו להימנע ועל פי אילו עקרונות להתנהל?

*למדו את השיעור השבועי לקראת שבת ה-11 במרץ.