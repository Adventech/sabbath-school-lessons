---
title: 'מורשת רוחנית'
date: 09/03/2023

---

למרות שקשה לדמיין בדיוק כיצד החיים היו נראים אילו החטא לא היה חודר לעולמנו, דבר אחד בטוח: האגירה, תאוות הבצע והעוני - רעות חולות שפגעו בחברה האנושית משחר ההיסטוריה - לא היו קיימים. רגש הרכושנות שלנו - שלפיו מה שהרווחנו ביושרה שייך לנו בזכות ובאופן מוחלט - הוא ביטוי נוסף לחיים בעולם נגוע בחטא. בסופו של יום, ללא קשר לגודל רכושנו, עלינו לזכור תמיד כמה נקודות חשובות.

`קראו את הקטעים להלן. מהו המסר המרכזי בכל אחד מהם וכיצד אמור מסר זה להשפיע על האופן שבו אנו מנהלים את האמצעים שאלוהים בירך אותם בהם? תהלים 24:1, עברים 3:4, תהלים 50:10, בראשית 14:19, קולוסים 1:15-17.`

אנו סוכני ביתו של אלוהים, המנהלים את הנכסים שהוא הפקיד בידינו. אלוהים הוא הבעלים המוחלט של כל דבר בעולם והוא גם מעניק לנו חיים וחוסן כדי להשיג את כל רכושנו. אם כן, הגיוני להסיק שבסוף השימוש שלנו במשאבים שאלוהים נתן לנו, עלינו לדאוג למשפחתנו ולאחר מכן להחזיר את השאר אליו.

"כשאתם תורמים לעבודת ה', אתם אוצרים לכם אוצרות בשמיים. כל מה שאתם אוצרים במרום מוגן מהרס ואובדן, הולך והופך לחומר נצחי ויירשם בחשבונכם במלכות השמים" - Ellen G. White, Counsels on Stewardship, p. 342.

לנתינה כעת, בעודנו חיים, ישנם יתרונות רבים, והנה כמה מהם:

1. התורם יכול לראות וממש ליהנות מפרי תרומתו - בניין קהילה חדש, נער שמקבל חינוך והשכלה, מימון מסע בישור וכו'.
2. תחום הבישור/האדם שזקוק לעזרה יכול להתברך כבר עכשיו על ידי תרומה זו.
3. לא יהיו סכסוכים בין בני המשפחה והחברים על אותן הוצאות למען הקהילה/הזולת לאחר מותכם.
4. אקט זה יציב רף גבוה ויהווה דוגמה ומופת של נדיבות ואהבה למען ה' והזולת כערכי משפחה.
5. אופן תרומה זה ימזער את מס הירושה העתידי.
6. יש לכם את הביטחון שתרומתכם מגיעה ליעד הרצוי מבחינתכם (בלי התערבותם של בתי משפט וקרובי משפחה ממורמרים).
7. זוהי הוכחה חותכת שליבו של התורם הומר מאנוכיות לחוסר אנוכיות.
8. החלטה זו אוצרת לנו אוצרות בשמים.