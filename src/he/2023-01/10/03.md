---
title: 'אתה לא יכול לקחת את זה איתך'
date: 06/03/2023

---

מישהו שאל פעם את המבשר המפורסם בילי גראהם ממה הוא הכי הופתע בחייו (גראהם היה אז בשנות השישים לחייו). תשובתו של גראהם הייתה: "מקוצר החיים". אין כל ספק, החיים באמת עוברים מהר.

`מה מלמדים אותנו הפסוקים הבאים על הקיום האנושי? תהלים 49:18, טימותיאוס א' 6:6,7, תהלים 39:11, יעקב 4:14, קהלת 2:18-22?`

לא רק שהחיים עוברים מהר, אבל אפילו כשאתה מת, אינך יכול לקחת איתך דבר מכל הנכסים שאספת (האופי הוא סיפור אחר לגמרי). "כִּי לֹא בְמוֹתוֹ יִקַּח הַכֹּל ,לֹא-יֵרֵד אַחֲרָיו כְּבוֹדוֹ" ["כי במותו לא ייקח את רכושו, עושרו לא יֵרד אתו"] (תהלים 49:18). דהיינו, אנו משאירים את עושרנו מאחור כדי שמישהו אחר יהנה ממנו. מי זה יהיה? תלוי בתכניות שעשינו קודם לכן.

כמובן שלא כולם מבוססים כלכלית, אבל רוב האנשים כן צברו הון מסוים במהלך חייהם. מה יקרה עם אותו הון לאחר מותך - זוהי שאלה חשובה שכדאי לתת עליה את הדעת.

במקרה של מי שצבר הון מסוים - ללא קשר לגודל נכסיו - תכנון עזבונו יכול להוות אקט אחרון של שירות ושל ניהול ברכותיו של אלוהים. בהיעדר תכנית לחלוקת הנכסים או צוואה, רשויות החוק יכולות להיכנס לתמונה (הכל כמובן בכפוף לחוקי המדינה שבה אתה חי). אם אתה מת מבלי שהשארת צוואה, רוב בתי המשפט האזרחיים יפסקו שנכסיך יועברו לבני משפחתך - בין אם הם צריכים אותם או לא, בין אם יעשו בהם שימוש ראוי או לא ובין אם היית בוחר לתת להם חלק מנכסיך או לא. הקהילה לא תקבל מאומה. אם זה מה שבאמת רצית, אז הכל טוב - אבל אם לא זאת כוונתך, אז כדאי לתכנן זאת מבעוד מועד.

במונחים הפשוטים ביותר, ניתן לומר שמאחר ואלוהים הוא הבעלים המוחלט של כל דבר בעולם (ראו תהלים 24:1), הגיוני להסיק מנקודת מבט תנ"כית שכאשר אנו מפסיקים להשתמש במה שאלוהים הפקיד בידינו, עלינו להחזיר את אותם משאבים שנשארו לבעליהם האמיתי - כמובן שלאחר שדאגנו קודם לצרכיהם של יקירינו.

`המוות הוא בלתי צפוי ויכול להפתיע אותנו בכל רגע נתון - אפילו היום. מה היה קורה ליקיריכם אילו הייתם מתים היום? מה היה קורה עם נכסיכם? האם הם היו מחולקים לפי רצונכם?`