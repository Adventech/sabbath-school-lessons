---
title: 'עֲרֵבות ושיטות להתעשרות מהירה'
date: 01/02/2023

---

הכתובים ברורים מאוד לגבי העובדה שאלוהים אינו רוצה שילדיו יקחו אחריות על חובותיהם של אחרים. בספר משלי, ה' הזהיר אותנו מפני העֲרֵבות - מונח המתאר את ההתחייבות של אדם לקיים חיובו של אדם אחר, אם לא יפרע במועדו.

`קראו משלי 6:1-5, 17:18 ו-22:26. מהו המסר המרכזי בפסוקים אלו?`

בדרך כלל, העֲרֵבות מתרחשת כשאדם עם דירוג אשראי נמוך מבקש לקבל הלוואה מבנק (או מחברת אשראי), אך הוא אינו עומד בקריטריונים הנדרשים לאותה הלוואה בשל יכולת ההחזר הנמוכה שלו. הבנקאי, שמן הסתם יחשוב שמידת הסיכון במתן ההלוואה גבוהה מדי, יבקש מאותו אדם שלא עמד בקריטריונים להביא חבר עם דירוג אשראי גבוה שיסכים להיות העָרֵב שלו. רק עם אותו ערב יהיה מוכן לקחת אחריות במקרה של אי עמידה בפירעון ההלוואה, הבנק ייתן את ההלוואה לאדם הראשון.

לעיתים, חבר קהילה ייגש אליכם ויבקש מכם שתסכימו להיות הערב שלו להלוואה כלשהיא. תשובתכם במקרים כאלה צריכה להיות: "הכתובים אומרים לי לא לעשות זאת לעולם". ושלא תבינו לא נכון - הכתובים מעודדים אותנו לעזור לנזקקים, אבל לא לקחת אחריות על חובותיהם.

לפעמים ילדים בגיל ההתבגרות יבקשו מהוריהם להיות הערבים שלהם ברכישת רכבם הראשון. או שילדים בוגרים יותר יבקשו מהוריהם להסכים להיות הערבים שלהם בהלוואה לפתיחת עסק. התשובה צריכה להיות תמיד זהה. היו פתוחים לעזור לאדם שנקלע לצרה, אבל אל תסכימו להיות ערבים לחובות של אחרים. המחקרים מראים ששבעים וחמישה אחוזים מהערבים משלמים בסוף את ההלוואה!

`קראו משלי 28:20 וטימותיאוס א' 6:9,10. מהי האזהרה כאן?`

"השיטות להתעשרות מהירה" הן מלכודת פיננסית נוספת שמובילה כמעט במאת האחוזים להרס הכלכלי של המשתמשים בה. כשמשהו נשמע יותר מדי טוב מכדי להיות אמיתי, הוא אכן כך! רבים נפגעים מאותן שיטות - לא רק כספית, אלא גם רגשית. טרגדיה נוספת הכרוכה בשימוש באותן שיטות ערמומיות היא שאותם אנשים נקלעים ברבים מאותם מקרים לחובות, שכן התבקשו ללוות כסף כדי להשתתף בהן מלכתחילה. אנשים רבים יחד עם משפחותיהם הגיעו לפשיטת רגל בגלל אותן שיטות להתעשרות מהירה, המעשירות בסופו של יום רק את הנוכלים הרוקמים אותן, על חשבונם של אנשים תמימים שהולכו שולל ונפלו למלכודת שלהם. כשחבר או אדם קרוב מנסה למשוך אתכם לסכמה כזאת, תברחו! לא רק תלכו משם - נוסו על נפשותיכם!