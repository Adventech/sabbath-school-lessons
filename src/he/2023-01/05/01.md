---
title:  כיצד להתמודד עם חובות
date:  28/01/2023
---

### קראו את הפסוקים הבאים לקראת שיעור השבת השבועי
דברים כ"ח 1,2,12; מתי ו' 24; יוחנן א' ב' 15; משלי כ"ב 7; משלי ו' 1-5; דברים ט"ו 1-5.

> <p>פסוק לשינון</p>
> "עָשִׁיר בְּרָשִׁים יִמְשׁוֹל וְעֶבֶד לֹוֶה לְאִישׁ מַלְוֶה" (משלי כ"ב 7).

אחת ההגדרות של המילה "חוב" היא "לחיות היום על הכסף שאתה מצפה להרוויח מחר". היום החוב (מינוס) הוא מעין אורח חיים, אך הוא אינו אמור להיות הנורמה עבור המאמינים. הכתובים מרתיעים אותנו מלצבור חובות. המקרא מכיל לפחות עשרים ושש התייחסויות למושג "חוב" וכולן בהקשר שלילי. לא כתוב שההלוואות הן חטא בפני עצמן, אך כן כתוב על ההשלכות הבעייתיות של החלטה זו. כשהוא דיבר על הנושא של חובות פיננסיים, שאול השליח המליץ: "תְּנוּ לְכָל אָדָם מַה שֶּׁמַּגִּיעַ לוֹ: מַס לְמִי שֶׁעַל הַמַּס; מֶכֶס לְמִי שֶׁעַל הַמֶּכֶס; יִרְאָה לְמִי שֶׁרָאוּי לִירֹא מִמֶּנּוּ; כָּבוֹד לְמִי שֶׁמַּגִּיעַ לוֹ כָּבוֹד. אַל תִּהְיוּ חַיָּבִים דָּבָר לְאִישׁ מִלְּבַד אַהֲבַת הַזּוּלַת, כִּי הָאוֹהֵב אֶת הַזּוּלַת קִיֵּם אֶת הַתּוֹרָה" (רומים י"ג 7,8).

מדוע החוב הפך למעין "מגפה" בינלאומית בכל הרמות - אישית, תאגידית וממשלתית? לכל חברה במהלך ההיסטוריה היה תמיד אחוז נמוך של אנשים שהיו להם חובות. אך היום האחוזים של בעלי החוב גבוהים בהרבה, ומצב זה כמעט אף פעם לא לטובתם.

השבוע נלמד על הסיבות לצבירת חובות וכיצד להתמודד אתם. אולי לכם אין חובות, אך חומר זה יהווה גם עבורכם מידע חשוב שתוכלו לחלוק עם משפחה וחברים, שיוכלו להתברך מכך.

*למדו את השיעור השבועי לקראת שבת ה-4 בפברואר.