---
title: 'ללכת אחרי עצותיו של אלוהים'
date: 30/01/2023

---

אנו יצורים חומריים ואנו חיים בעולם חומרי, שיכול לעיתים להיות מפתה מאוד. אתה צריך להיות עשוי מברזל, ולא מבשר ודם, כדי לא להרגיש לפעמים את כוח המשיכה של הקניינים החומריים ואת הרצון להתעשר. מי לא פנטז פעם להיות עשיר או לזכות בלוטו?

למרות שאין כל פסול ברצון לעבוד קשה כדי לחיות טוב או אפילו להיות עשיר, אל לנו ליפול למלכודת של הפיכת הכסף, העושר והרכוש החומרי לאלילים. אלוהים מבטיח לתת לנו את הכוח לעמוד בנאמנות על מה שאנו יודעים שנכון. עובדה זו חשובה, שכן החמדנות לעושר ולרכוש חומרי הובילה רבים להרס רוחני.

`קראו מתי 6:24 ויוחנן א' 2:15. למרות הניסוחים השונים, מהו הרעיון המשותף לשני פסוקים אלו?`

למרבה הצער, אהבת העולם יכולה להיות כה חזקה שהאנשים ייכנסו לחובות בתקווה לספק אותה (אך ללא הועיל (ראו קהלת 4:8). החובות הכספיים הינם כאחת הרשתות שהשטן פורש כדי לתפוס בהם את הנשמות, ולכן לא פלא שאלוהים רוצה לראות את ילדיו חופשיים מחובות והשאיר לנו בכתובים וברוח הנבואה עצות רבות שיובילו אותנו לחופש פיננסי.

`קראו תהלים 50:14,15. באיזו גישה צריכים אנשי אלוהים לחיות את חייהם? מהי משמעות המשפט "שַׁלֵּם לְעֶלְיוֹן נְדָרֶיךָ"?`

כשאנו נטבלים, אנו נכנסים לקהילה בהלל ובהודיה לאלוהים שברא וגאל אותנו. בנקודה מספר תשע (מתוך שלוש עשרה) שאנו מתבקשים לענות עליהן לפני הטבילה, אנו נשאלים כך: "האם אתם מאמינים במוסד הקהילה? האם אתם מתכוונים להשתחוות לאלוהים ולתמוך בקהילה במעשרות, בתרומות, במאמצים ובהשפעה האישית שלכם?" כאדוונטיסטים שומרי שבת, כולנו השבנו "כן" לאותן שאלות. על כן, פסוקים אלו (תהלים 50:14,15) הן הבטחה מאלוהים לאלו ש"זובחים תודה" לאלוהים ומקיימים את נדריהם.

`חשבו על הרגלי הצריכה שלכם. מה הם אומרים לכם על אופן ההתמודדות שלכם עם פיתויי העולם? מדוע הרצון לעבוד קשה כדי לחיות חיים טובים אינו אותו דבר כמו להפוך את הכסף ואת העושר לאליל? כיצד אנו יכולים ללמוד את ההבדל?`