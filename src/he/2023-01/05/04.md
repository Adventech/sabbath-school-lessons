---
title: 'כיצד להיפטר מחובות?'
date: 31/01/2023

---

`קראו משלי 22:7. באיזה מובן אנו "עבדים" של המלווה?`

מה ניתן לעשות כדי להשתחרר מתופעה לא רצויה זו? אם אתם נמצאים כרגע בחובות, העצות הבאות יסייעו לכם להניע תהליך של שחרור הדרגתי מהם. התכנית פשוטה. היא מבוססת על הנחת יסוד אחת ויש לה שלושה שלבים.

ובכן, התכנית מבוססת על ההתחייבות שלנו להיות נאמנים לאלוהים ולהחזיר לו את המעשר הקדוש שלו כדי שתיפתח לנו גישה לחכמתו ולברכותיו. הוא מוכן לברך את אלה שמצייתים לו. השלב הראשון הוא להכריז מלחמה לחובות נוספים: די להוצאות בכרטיס אשראי! אם אינך לווה כסף, אתה כבר לא נקלע לחובות נוספים.

השלב השני הוא לעשות הסכם עם אלוהים ולהתחייב לפניו שהחל מנקודה זו, תוך כדי שהוא מברך אתכם, תשלמו את חובותיכם מהר ככל האפשר. כשאלוהים מברך אתכם כלכלית, השתמשו בכסף כדי להפחית את החוב - ולא לרכישות נוספות. צעד זה הוא אולי המכריע ביותר! כשרוב האנשים מקבלים כסף לא צפוי, הם פשוט מוציאים אותו. אל תעשו כך! במקום זאת, יישמו את תכנית הפחתת החובות שלכם!

השלב השלישי הוא השלב המעשי. עשו רשימה של כל חובותיכם, מהגדול ועד לקטן ביותר, בסדר יורד. עבור רוב המשפחות, בראש הרשימה נמצאת המשכנתא ובסוף הרשימה נמצא כרטיס האשראי האישי. התחילו בלשלם קודם את התשלום המינימלי בהוראות הקבע החודשיות שלכם. אחרי כן, הכפילו או העלו בכל דרך אפשרית את התשלומים לחובות שבתחתית הרשימה. תופתעו לטובה מכמה מהר ניתן להיפטר מחובות קטנים אלו! לאחר מכן, השתמשו בכסף שהייתם משלמים עבור החובות שבתחתית הרשימה כדי להוסיף לתשלום החובות הגדולים יותר והתקדמו כך עד לראש הרשימה. ככל שתשתחררו מהחובות הקטנים עם ריבית גבוהה, תשחררו כמות מפתיעה של כסף שאתם יכולים להשתמש בו כדי לסגור חובות גדולים יותר.

אין ספק שאלוהים אינו רוצה שנהיה חבים. מהרגע שיעשו הסכם זה עם אלוהים, משפחות רבות יגלו שאלוהים מברך אותן בדרכים לא צפויות ושהחובות יורדים מהר יותר ממה שצפו. הרבה משפחות שיישמו שלושת הצעדים הפשוטים הללו סגרו את חובותיהם. גם אתם יכולים! כשתשימו את אלוהים במקום הראשון בחייכם, תקבלו חכמה וברכות שיעזרו לכם לנהל נכון את מה שהוא הפקיד בידיכם.

`" רַחֲקוּ מֵאַהֲבַת כֶּסֶף וְשִׂמְחוּ בְּחֶלְקְכֶם, כִּי הוּא אָמַר, 'לֹא אַרְפְּךָ וְלֹא אֶעֱזְבֶךָּ'" (עברים 13:5). כיצד יכולות מילים אלו לעזור לאנשים להימנע מלהיקלע לחובות?`