---
title:  הסדרים פיננסיים
date:  02/02/2023
---

`קראו דברים ט"ו 1-5. מה אלוהים ביקש מעמו על פי פסוקים אלו?`

בהרמוניה עם תקנות נוספות הקשורות להגבלת הניצול במשאבים - הגבלת העבדות לשבע שנים ושנת השמיטה, כלומר המנוחה לאדמה בשנה השביעית (שמות כ"א 2, ויקרא כ"ה 3,4) - אלוהים קבע סדרים גם לגבי הנושים (מי שחייבים לו כסף או רכוש). אילו הדבר היה תלוי במלווים, הם לא היו רוצים למחוק אף חוב, אבל על פי פסוקים אלו בספר דברים, התקופה המירבית שמישהו נחשב לבעל חוב היה גם כן שבע שנים.

אנו יכולים ללמוד דברים רבים מהפסוקים לעיל, אבל אולי הדבר החשוב ביותר הוא שאלוהים מעוניין ורגיש לגבי עסקאות פיננסיות, במיוחד כשהן מתבצעות בין בני עמו. פסוקים אלו גם מגלים לנו שאלוהים הכיר במציאות החובות (והסדיר אותה), בעייתית ככל שהייתה. בנוסף, הוא גם הדגיש שעלינו להימנע מחובות ככל הניתן. בניגוד לכך, אנשים לוקחים בימינו הלוואות לשלושים או ארבעים שנה לרכישת בית. למעשה, מסתבר שאחת הסיבות למחירים המופקעים של הבתים היא דווקא נגישות ההלוואות לרכישתם!

בנוסף, הרבה סטודנטים והורים שואלים האם כדאי להם לקחת הלוואות למימון הלימודים. באופן כללי, רכישת תואר אקדמי תגביר את יכולת ההשתכרות של האדם לשארית חייו. אולי אחדים יצטרכו ללוות חלק מהכסף למימון הלימודים, אבל אל תשכחו לרגע שתצטרכו להחזיר את ההלוואה עם ריבית!

עצות נוספות: נסו להשיג כל מלגה אפשרית, עבדו וחסכו כמה שיותר ללימודים, למדו רק קורסים שיובילו אתכם למקצוע מסוים ובקשו עזרה מההורים. בתקופת התנ"ך, ההורים הקצו לילדיהם חלקת אדמה כדי שיוכלו להתקיים באמצעותה. היום אותה "ירושה" צריכה להיות ההשכלה הנדרשת כדי שהילדים יהפכו למבוגרים עצמאיים.

בעולם אידיאלי לא היו הלוואות וחובות. אבל משום שאיננו חיים בעולם אידיאלי, ייתכן ויהיו זמנים שבהם תצטרכו ללוות כסף. באותם מקרים, תוודאו שאתם סוגרים עסקה בתנאים הכי טובים ובריבית הנמוכה ביותר. בנוסף, לוו את הסכום המינימלי שאתם צריכים והחזירו אותו בהקדם האפשרי כדי להימנע מתשלומי ריבית. אך בעיקר, ככל שהדבר תלוי בנו, עלינו להימנע מחובות וליישם את העקרונות הפיננסיים של הכתובים, שיעזרו לנו לא להיקלע לחובות הכל כך מעיקות עלינו ועל משפחותינו.

`אם הלוויתם כסף לאדם אחר, כמה הוגנים ורגישים אתם כלפיו? כיצד תעמדו לפני אלוהים כשתצטרכו לתת לו דין וחשבון לגבי אותן עסקאות? (ראו קהלת י"ב 14)`