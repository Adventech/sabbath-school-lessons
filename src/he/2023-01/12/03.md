---
title: 'חיי עולם'
date: 20/03/2023

---

כבני אנוש, הנצח מונח לפנינו בין אם אנו רוצים זאת או לא. על פי הכתובים, נצח יכול לבוא לידי ביטוי בשתי דרכים שונות בתכלית: חיי עולם או מוות נצחי. זה כל מה שיש - אין אמצע. אין כאן מקום לפשרות או לערבוב - קצת מפה וקצת משם: זאת אופציה אחת (חיים) או השנייה (מוות). זהו באמת מצב מובהק של "הכל או כלום".

`קראו רומים 6:23 ויוחנן 3:16. מהן האופציות המונחות לפנינו?`

קשה לדמיין בחירות מנוגדות או קיצוניות יותר מאלה, נכון? אם אתם קוראים את השיעור הנוכחי, יש סיכויים די טובים שכבר בחרתם בחיי עולם, או לפחות אתם שוקלים זאת בכובד ראש. לאלוהים יש יכולת מדהימה לעשות את מה שהוא מבטיח - דהיינו לקיים את הבטחותיו. החלק שלנו הוא להאמין בו, לבטוח בצדקתו של המשיח ולציית באמונה לדברו.

`קראו יוחנן 14:1-3. מהי עצתו של אלוהים עבורנו בפסוק 1 ומה הוא מבטיח לנו בפסוקים 2 ו-3?`

ישוע השאיר לתלמידיו מילות תקווה ועידוד מדהימות אלו לקראת סוף שירותו עלי אדמות. מילים אלו נועדו לרומם את רוחם בעיתות משבר וייאוש, והן יכולות לעזור גם לנו כיום. ישוע ירד מן השמים, חזר לשם והבטיח לנו: "אָשׁוּב וְאֶקַח אֶתְכֶם אֵלַי לְמַעַן תִּהְיוּ גַּם אַתֶּם בַּאֲשֶׁר אֲנִי שָׁם" (יוחנן 14:3).

ואולי יותר מכל דבר אחר, מותו של המשיח על הצלב בביאתו הראשונה הוא האישוש הגדול ביותר שלנו לגבי ממשות ביאתו השנייה - שהרי ללא הביאה השנייה, מה הייתה תכליתו של הראשונה? כפי שאנו בטוחים שישוע מת עבורנו על הצלב, אנו יכולים להיות סמוכים ובטוחים שכפי שהוא הבטיח הוא גם יחזור במהרה בימינו.

`חשבו שוב על הרעיון שלפיו ביאתו הראשונה של ישוע היא למעשה הערבון שלנו לביאתו השנייה. מה קרה בביאתו הראשונה שהופך את השנייה להבטחה שאנו יכולים לסמוך עליה?`