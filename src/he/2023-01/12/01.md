---
title:  תגמולי הנאמנות
date:  18/03/2023
---

### קראו את הפסוקים הבאים לקראת שיעור השבת השבועי
עברים י"א 6, ישעיהו ס"ב 11, רומים ו' 23, יוחנן י"ד 1-3, התגלות כ"א, מתי כ"ה 20-23, רומים ח' 16-18.

> <p>פסוק לשינון</p>
> "הֵשִׁיב לוֹ אֲדוֹנָיו: 'יָפֶה, עֶבֶד טוֹב וְנֶאֱמָן! הָיִיתָ נֶאֱמָן בִּמְעַט, אַפְקִיד אוֹתְךָ עַל הַרְבֵּה. בּוֹא אֶל שִׂמְחַת אֲדוֹנְךָ'." (מתי כ"ה 21).

למרות שאין ביכולתנו להרוויח את ישועתנו, דבר אלוהים משתמש בגמול המובטח כתמריץ לחיי חסידות שלנו, כנמענים לא ראויים של חסד ה', שהרי כל מה שאנו מקבלים הוא בסופו של דבר בחסדו של אלוהים. כפי שדוד כתב: "תּוֹרַת יְהוָה תְּמִימָה, מְשִׁיבַת נָפֶשׁ; עֵדוּת יְהוָה נֶאֱמָנָה, מַחְכִּימַת פֶּתִי. פִּקּוּדֵי יְהוָה יְשָׁרִים, מְשַׂמְּחֵי-לֵב; מִצְוַת יְהוָה בָּרָה, מְאִירַת עֵינָיִם. יִרְאַת יְהוָה טְהוֹרָה, עוֹמֶדֶת לָעַד; מִשְׁפְּטֵי-יְהוָה אֱמֶת, צָדְקוּ יַחְדָּו. הַנֶּחֱמָדִים מִזָּהָב וּמִפַּז רָב וּמְתוּקִים מִדְּבַשׁ וְנֹפֶת צוּפִים. גַּם-עַבְדְּךָ נִזְהָר בָּהֶם - בְּשָׁמְרָם עֵקֶב רָב [השומר אולם יזכה לשכר רב]" (תהלים י"ט 8-12).

הכתובים מדברים במקומות רבים על תגמולים ועל מה שמובטח לנו במשיח בביאתו השנייה, ברגע ש"המעקף" הנורא בעטיו של החטא יגיע לסופו אחת ולתמיד.

מה הובטח לנו בביאתו של ישוע ועל מה מבוסס ביטחוננו שאכן נקבל את מה שה' הבטיח לנו?

*למדו את השיעור השבועי לקראת שבת ה-25 במרץ.