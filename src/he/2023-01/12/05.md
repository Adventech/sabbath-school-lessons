---
title: 'עָרַךְ עִמָּהֶם חֶשְׁבּוֹן'
date: 22/03/2023

---

לקראת סוף שירותו של ישוע על אדמות, תלמידיו ניגשו אליו לבדם ואמרו לו: "הַגֵּד נָא לָנוּ מָתַי יִהְיֶה הַדָּבָר הַזֶּה וּמַה הוּא אוֹת בּוֹאֲךָ וְקֵץ הָעוֹלָם" (מתי 24:3). ישוע לוקח את שאלתם ברצינות ומשיב להם תשובה מפורטת, המשתרעת על שני פרקים. ובכן, מתי כ"ד מתאר לנו את סימני זמן הסוף - מלחמות, אסונות וכו' - בעוד שמתי כ"ה מדבר על מצב הקהילה לפני ביאתו של המשיח. מצבה של הקהילה מומחש על ידי שלושה סיפורים, שאחד מהם הוא משל כיכרי הכסף, המדבר על האופן שבו מצופה מאנשי אלוהים להשתמש בברכות שקיבלו מאלוהים.

`קראו מתי 25:14-19. מי היוצא למסע? בידי מי הוא הפקיד את הונו? מה זאת אומרת שהוא "עָרַךְ עִמָּהֶם חֶשְׁבּוֹן" (מתי 25:19)?`

לעיתים אנו רואים ב"כִּכְּרֵי הַכֶּסֶף" הכישורים שלנו - כגון שירה, דיבור וכו' - אבל מתוך סיפור זה וגם מסיפור נוסף דומה על הַמָּנִים בלוקס 19:12-24, אנו מבינים שמדובר כאן מפורשות בניהול כספים. אלן ווייט כותבת: "נגלה לי שמשל כיכרי הכסף לא הובן עד הסוף. לקח זה ניתן לטובת חסידי המשיח באחרית הימים. כיכרי כסף אלו אינם מסמלים אך ורק היכולת להפיץ את הבשורה וללמד אחרים מדבר אלוהים. המשל נוגע גם לאמצעים הגשמיים שאלוהים הפקיד בידי בני עמו" - Testimonies for the Church, vol. 1, p. 197.

`קראו מתי 25:20-23. מה אלוהים אומר על אלו שהיו נאמנים בניהול כספיהם ותמכו בעבודתו? מהי משמעות הביטוי: "בּוֹא אֶל שִׂמְחַת אֲדוֹנְךָ"?`

אנו מרבים לחשוב שלאחרים יש יותר "כיכרי כסף" מאשר לנו, ולכן אחריותם כלפי אלוהים רבה יותר. ואולם, סיפור זה מלמד אותנו שהאדם עם כיכר כסף אחד - עם כמות הכסף הזעירה ביותר - הוכח כלא נאמן ואיבד את המלכות. במקום שנחשוב על אחריותם של אחרים, הבה נתמקד במה שאלוהים הפקיד בידינו ובאופן שבו אנו יכולים להשתמש בו לתפארתו.

`כיצד תעמדו לפני אלוהים כשיבוא "להתחשבן" אתנו?`