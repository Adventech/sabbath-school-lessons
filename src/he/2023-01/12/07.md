---
title: 'נקודות למחשבה'
date: 24/03/2023

---

כיצד הייתה נראית עבודתו של אלוהים אילו חסידיו היו נאמנים בניהול כספיהם? סביר להניח שהייתה מצטיירת תמונה מילולית הדומה לזו שלהלן.

חזון הניהול הפיננסי של הקהילות האדוונטיסטיות ברחבי העולם

בואו נדמיין רגע את הסצנה הבאה בעתיד הפוטנציאלי. הפסטורים והקהילות המקומיות הצליחו ליצור את הסביבה הנכונה לנאמנות בניהול הפיננסי של כל חברי הקהילה. מנהיגי הקהילה לימדו, הכשירו, תמכו ועודדו את הקהילה לאמץ את עקרונות הכתובים לניהול כספים.

האנשים כבר מיישמים את אותם העקרונות בחיי היומיום שלהם. נדיבותם הולכת וגדלה, הם חוסכים על בסיס קבוע כדי להיערך לאירועים בלתי צפויים ומשתחררים מעבדות החוב הצרכני. אורח חייהם מאופיין במתינות, ריסון עצמי והסתפקות במועט. הכסף כבר לא מהווה אליל עבורם והיחסים שלהם עם אלוהים הולכים ומשתפרים.

זה שבת בבוקר והאנשים באים לקהילה. הם נראים נינוחים ושלווים - משוחררים מדאגות כספיות. הם מלאי רוגע ואסירות תודה. הבעיות המשפחתיות סביב הכסף נפתרו. הם נכנסים לקהילה בהתרגשות ובציפייה לנוכחותו ופועלו של אלוהים בקרבם!

כל מחלקות הקהילה ממומנות ועבודת הבישור מתקדמת. אהבתו של המשיח נוגעת בצורה מוחשית גם בחייהם של הנזקקים. מספיק תקציב משוחרר לבניית מבנים התומכים בעבודת השירות, וכולם מתוחזקים היטב.

השאלה המונחת לפנינו היא: "מה אלוהים קורא לנו לעשות עם כל המשאבים שהוא הפקיד בידינו?"

**שאלות לדיון**:

`שוחחו בכיתה על השאלה כיצד אנו אמורים להבין את שני עקרונות האמונה הכל כך ברורים: ישועה על ידי אמונה וגמול על ידי מעשים. כיצד ניתן ליצור הרמוניה בין שני מושגים אלו?`

`מדוע עיקרון ההסתפקות במה שיש לנו כרגע אינו מונע מאיתנו לשאוף להתבססות כלכלית? דהיינו, מדוע שני מושגים אילו אינם בהכרח מנוגדים?`

`אין ספק שהנצח מחכה לנו. אילו החלטות אנו מקבלים כיום - אפילו "הקטנות" שבהן - שקובעות בסופו של דבר היכן נבלה את נצח?`