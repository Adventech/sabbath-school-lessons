---
title:  'פרויקט מיוחד: תרומות מהצנצנת הגדולה'
date:  26/01/2023
---

מחקרים מראים שרק תשעה אחוז לערך מנכסיהם של האנשים הם נזילים והיו יכולים לשמש כתרומה בהתראה קצרה. הנכסים הנזילים הם למעשה מזומנים, שיקים, חסכונות, קרן כספית ועוד. אך לעומת זאת, רוב נכסינו - תשעים ואחד אחוז לערך - "מושקעים" בנדל"ן (לדוגמה בתינו), במקנה (באזורים כפריים) או פרטים לא נזילים אחרים.

את ההפרש בין האחוזים של הנכסים הנזילים לנכסים הלא נזילים ניתן להמחיש על ידי שתי צנצנות זכוכית שבהן אנו שמים 1.000 אגורות [עשרה שקלים], כשכל אחוז שווה עשר אגורות. אם כן, בצנצנת הקטנה יהיו לנו 90 אגורות המסמלות את תשעת האחוזים של נכסים נזילים, בעוד שבצנצנת הגדולה יהיו לנו 910 אגורות, המסמלות את תשעים ואחד האחוזים של נכסינו הלא נזילים.

רוב האנשים נותנים את תרומותיהם מהצנצנת הקטנה - מנכסיהם הנזילים. זה מה שיש להם בדרך כלל בחשבון עובר ושב (עו"ש). אבל כשמישהו מתלהב מפרויקט מסוים, הוא מוכן לתרום מהצנצנת הגדולה. הכתובים מספרים על לא מעט מקרים כאלה.

`קראו מרקוס י"ד 3-9 ויוחנן י"ב 2-8. מי היו הדמויות המרכזיות במשתה של שמעון? מה היה ערכה של המתנה שמרים הביאה לישוע? מדוע היא משחה את ישוע דווקא בעיתוי זה?`

ערכה של המתנה שמרים הביאה לישוע היה 300 דינר - שוות ערך של משכורת של שנה שלמה! מן הסתם, מדובר במתנה שמרים העניקה מ"הצנצנת הגדולה" שלה. זמן לא רב אחרי אירוע זה, יהודה הסגיר את ישוע תמורת קצת יותר משליש מהסכום ההוא - מתנה "מהצנצנת הקטנה" - 30 שקלי כסף (מתי כ"ו 15). כדי לתת מתנות מהצנצנת הגדולה - מהשקעותינו - נדרשות הרבה אהבה והתחייבות. אך כשאנו נהיים רודפי בצע, כמו יהודה, אנו מסוגלים למכור את נשמתנו תמורת גרושים.

מלאכתו ופעולותיו של בר נבא מצוינות בברית החדשה לפחות 28 פעמים. אנו יודעים עליו קודם כל שהיה שותפו של שאול השליח ומבשר נפלא! אך הבסיס לכל אותן תכונות מדהימות נמצא בקטע הראשון שבו הוא מופיע. במעשי השליחים ד' 36,37 אנו קוראים על תרומה שהוא עשה "מהצנצנת הגדולה". איזו המחשה מופלאה של העיקרון של ישוע: "בַּמָּקוֹם שֶׁאוֹצָרְךָ נִמְצָא, שָׁם יִהְיֶה גַּם לְבָבְךָ" (מתי ו' 21).

`מדוע ההקרבה העצמית בנתינה חשובה באותה מידה לנותן ולמקבל?`