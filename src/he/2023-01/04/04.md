---
title:  התרומות וההלל
date:  24/01/2023
---

הכתובים אינם קובעים לנו סדר מסוים להלל, אך הם מצביעים לנו על לפחות ארבעה אלמנטים המגדירים את המושג "הלל". בברית החדשה, רשימה זו כוללת לימוד/דרשה, תפילה, מוזיקה ותרומות/מעשרות.

על פי דברים ט"ז 16, שלוש פעמים בשנה - בשלוש הרגלים - בני ישראל ומשפחותיהם התייצבו לפני ה' בירושלים. "וְלֹא יֵרָאֶה אֶת-פְּנֵי יְהוָה רֵיקָם" [אל תופיעו לפני ה' בידיים ריקות], מוסיף הפסוק.

במילים אחרות, חלק מחוויית ההלל היה החזרת התרומות והמעשרות לאלוהים. כל שנה - בפסח, בשבועות ובסוכות - בני עמו של אלוהים הביאו את תרומותיהם ומעשרותיהם לבית ה'. קשה לדמיין מישהו עולה לירושלים באותם חגים בידיים ריקות!

אם כן, עבור בני ישראל בתקופה העתיקה, להבאת התרומות והמעשרות היה חלק מרכזי בחוויית ההלל שלהם. הלל אמיתי אינו בא לידי ביטוי רק במילים, בשירים ובתפילות תודה והודיה לאלוהים, אלא גם בהבאת תרומותינו ומעשרותינו לבית ה'. הם הביאו אותם לבית המקדש, ואנחנו מביאים אותם לקהילה בשבת, כאקט של השתחווייה.

`קראו קורינתים ט"ז 29, תהלים צ"ו 8,9 ותהלים קט"ז 16-18. כיצד ניתן ליישם עקרונות אלו בחוויית ההשתחוויה שלנו?`

כילדי אלוהים שקיבלו ממנו את האחריות להיות סוכניו ומשרתיו על אדמות, הבאת התרומות שלנו לבית ה' היא למעשה זכות וגם אחריות מצדנו. אם אלוהים בירך אותנו בילדים כדי שנגדל אותם למענו, עלינו גם לחלוק עמם את שמחת הבאת תרומותינו ומעשרותינו לשיעור השבת ולהלל. במקומות מסוימים בעולם, האנשים מחזירים את המעשר שלהם אונליין או בדרכים חלופיות. בכל דרך שנבחר לעשות זאת, עלינו להיזכר שהחזרת המעשרות והתרומות היא חלק מחוויית ההלל שלנו.

`כיצד חוויתם את הבאת התרומות והמעשרות כחלק מחווית ההלל? כיצד משפיע הרגל זה על יחסיכם עם אלוהים?`