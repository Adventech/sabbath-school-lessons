---
title: 'כמה לשים בתרומות?'
date: 23/01/2023

---

`קראו דברים 16:17. במקום לבקש מאיתנו אחוז מסוים מכספנו, איזה קריטריון מעניק לנו אלוהים כבסיס למידת הנדיבות שלנו בתרומות?`

תרומותינו הן האופן שבו אנו מביאים לידי ביטוי את אסירות התודה שלנו לאלוהים על מתנותיו השופעות - חיים, גאולה וברכות רבות ומגוונות נוספות. לכן, כפי שכבר צוין בקטע לעיל, מידת נדיבותנו בתרומות חייבת להיות מבוססת על מידת ברכותיו של ה' בחיינו. "כָּל מִי שֶׁנִּתַּן לוֹ הַרְבֵּה, יִדָּרֵשׁ מִמֶּנּוּ הַרְבֵּה; וּמִי שֶׁהֻפְקַד בְּיָדוֹ הַרְבֵּה, יִדְרְשׁוּ מִמֶּנּוּ עוֹד יוֹתֵר" (לוקס 12:48).

`קראו תהלים 116:12-14. כיצד עלינו לענות על השאלה בפסוק 12? באיזה מובן כספנו יכול להיכנס לתמונה זו?`

כיצד נוכל להחזיר לאלוהים על ברכותיו האדירות? התשובה הפשוטה היא שלעולם לא נצליח. נראה שהדרך הטובה ביותר היא להיות נדיבים כלפי העבודה של אלוהים וכלפי אנשים נזקקים. כשישוע שלח את שנים עשר תלמידיו למסע בישור, הוא אמר להם: "חִנָּם קִבַּלְתֶּם, חִנָּם תִּתְּנוּ" (מתי 10:8). תרומותינו מסייעות למעשה לפיתוח האופי המשיחי בנו. אנו משתנים מאנשים אנוכיים לאנשים אוהבים כשאנו מתמקדים כמו ישוע בצרכיהם של אחרים ובעבודתו של אלוהים.

בל נשכח ש"כִּי כֹּה אָהַב אֱלֹהִים [...] עַד כִּי נָתַן" (יוחנן 3:16). בניגוד לכך - באותה ודאות שבה השמש עולה כל בוקר - ככל שאנו אוספים יותר לעצמנו, כך נהיה יותר אנוכיים ונרגיש יותר אומללים.

ההחלטה כמה לתרום או לאן לשלוח את תרומותינו היא החלטה אישית. אך עצם הבאת תרומות לאלוהים היא חובה רוחנית ומוסרית עם השלכות רבות. ההחלטה להזניח חובה זו פוגעת בנו רוחנית, אולי יותר ממה שאנו מתארים לעצמנו.

`מה אומרות המידה והגישה שבה אתם תורמים בקהילה על יחסיכם עם אלוהים?`