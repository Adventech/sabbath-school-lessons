---
title: 'ה'' שם לב לתרומתנו'
date: 25/01/2023

---

`קראו מרקוס 12:41-44. בין אם אנו עשירים או לא, איזה מסר אנו מקבלים מסיפור זה? איזה עיקרון אנו למדים מקטע זה וכיצד ניתן ליישם אותו בחוויית ההלל שלנו?`

ישוע ותלמידיו היו בחצר בית המקדש, שבה היו מונחות תיבות האוצר של המקדש, והוא הביט באנשים שהביאו את תרומותיהם לשם. הוא היה קרוב לתיבה כשהבחין באישה אלמנה משלשלת שתי פרוטות לתוכה. היא שמה שם את כל מה שהיה לה. "אבל ישוע ידע את מניעי ליבה. היא האמינה שאלוהים עצמו ציווה על עבודת הקודש בבית המקדש והייתה מוכנה לעשות כמיטב יכולתה כדי לתמוך בה בכל מאודה. היא עשתה את המקסימום שלה והמעשה המרגש שלה נשאר כאנדרטת זיכרון לכל הדורות וכסיבה לשמחה נצחית בעולם הבא. לבה ניתנה לאלוהים יחד עם תרומתה הצנועה, אך ערכו נערך לא על פי ערך המטבעות שהיא שלשלה לתיבה, אלא על פי אהבתה הכבירה לאלוהים ולעבודתו, שהניעה את המעשה שלה" - Ellen G. White, Counsels on Stewardship, p. 175.

נקודה משמעותית נוספת בדיון זה היא שזוהי התרומה היחידה שישוע שיבח אי פעם - תרומה שנעשתה לטובת קהילה שעמדה לדחות אותו ושסטתה משמעותית מקריאתה ומשימתה.

`קראו מעשי השליחים 10:1-4. מדוע שר המאה הרומי קיבל ביקור ממלאך? מה היו שני המעשים שבגינם הוא משך את תשומת ליבם של השמים?`

כפי שאנו מבינים מקטע זה, לא רק שתפילותינו עולות לשמים, אלא גם המניעים לנתינתנו מושכים את תשומת לבם של דרי השמים. על פי קטע זה, קורנליוס היה נדיב במיוחד - "גוֹמֵל חֲסָדִים רַבִּים לָעָם" (פסוק 2). "בַּמָּקוֹם שֶׁאוֹצָרְךָ נִמְצָא, שָׁם יִהְיֶה גַּם לְבָבְךָ" (מתי 6:21).

לבו של קורנליוס חיפש אחרי האוצר השמימי. הוא היה מוכן לשמוע יותר על ישוע. התפילה וגמילת החסדים קשורות קשר הדוק ומוכיחות את אהבתנו לאלוהים ולזולת - שני עמודי התווך של תורת ה': "וְאָהַבְתָּ אֶת יהוה אֱלֹהֶיךָ בְּכָל־לְבָבְךָ וּבְכָל־נַפְשְׁךָ וּבְכָל־מְאֹדְךָ וּבְכָל שִׂכְלְךָ, וְאָהַבְתָּ לְרֵעֲךָ כָּמוֹךָ" (לוקס 10:27). העמוד הראשון בא לידי ביטוי בתפילה והשני בגמילת החסדים.