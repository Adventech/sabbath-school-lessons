---
title: 'נקודות למחשבה'
date: 27/01/2023

---

ספרי הזכרונות בשמיים מציינים גם את נאמנותם הכספית של חברי משפחתו של ה'. "המלאך המתעד רושם בנאמנות כל תרומה מוקדשת לאלוהים שהגיעה לבית אוצרו של ה', וגם את התוצאה הסופית שאותם משאבים השיגו. עין ה' רואה כל פרוטה שמוקדשת לעבודתו, וגם את נכונותו או אי-רצונו של הנותן. כל מניעי הלב מתועדים. אלו שהקדישו את עצמם לאלוהים והחזירו לו בהקרבה עצמית את אשר שלו, כפי שהוא ביקש מהם, יקבלו את שכרם על פי מעשיהם. אפילו אם האחראיים על המשאבים השתמשו באותם אמצעים שלא כראוי, כך שלא השיגו את המטרה שלשמה הוקדשו על ידי התורם - תפארתו של אלוהים וישועת הנשמות - אלו שהקריבו את אותם אמצעים בלב נקי ומתוך רצון להביא כבוד לאלוהים לא יאבדו את שכרם - Ellen G. White, Testimonies for the Church, vol. 2, p. 518.

"ה' חפץ שעמו יתפלל ויתכנן למען התקדמות מלאכתו. אך בדומה לקורנליוס, עלינו לאחד את התפילה עם נדיבות מעשית. תפילותינו וגמילות החסדים שלנו צריכות ללכת יד ביד ולעלות יחדיו לאלוהים כריח ניחוח. האמונה בלא מעשים מתה היא; וללא אמונה חיה, אי אפשר להיות רצוי לאלוהים. כשאנו מתפללים למטרה כלשהי, עלינו גם לתרום ככל העולה בידנו - הן מעבודתנו והן מאמצעינו - למען התגשמות תפילותינו! אילו נפעל מתוך אמונה, ה' לא ישכחנו. הוא רושם כל מעשה אהבה והכחשה עצמית. הוא ייצור לנו הזדמנויות להבעת אמונתנו הלכה למעשה" - Ellen G. White, Atlantic Union Gleaner, June 17, 1903.

**שאלות לדיון**:

`כיצד הולכות יד ביד התפילה והנתינה? באיזה אופן יכולה התפילה לסייע לכם לדעת כמה לתרום ולאיזו מטרה?`

`מגזין פופולרי בארצות הברית כתב מאמר מעניין על ברוקרים צעירים בוול סטריט שעשו כסף רב, ובכל זאת הרגישו אומללים, ריקנים וחרדתיים. אחד מהם, מנהל תיקי השקעות, אמר: "מה זה ישנה אחרי מותי אם הרווחתי אחוז נוסף בתיקי?" אילו לקחים אנו מפיקים מסיפור זה על כך שהנתינה - אפילו תוך הקרבה עצמית - יכולה להועיל רוחנית לנותן, בכך שהיא משחררת אותנו מ"מַדּוּחֵי הָעֹשֶׁר" (מתי 13:22)?`

`חזרו לציטוט של אלן ווייט לעיל שבו כתוב על המשאבים שהגזברים האחראיים עליהם יכולים להשתמש בהם "בצורה לא ראויה". מדוע חשוב שאנחנו כנותנים נזכור את עמדתה בסוגייה זו?`