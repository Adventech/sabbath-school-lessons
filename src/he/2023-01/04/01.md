---
title:  תרומות למען המשיח
date:  21/01/2023
---

### קראו את הפסוקים הבאים לקראת שיעור השבת השבועי
קורינתים ב' ט' 6,7; דברים ט"ז 17; תהלים קט"ז 12-18; דברי הימים א' ט"ז 29; מרקוס י"ב 41-44; מרקוס י"ד 3-9.

> <p>פסוק לשינון</p>
> "מָה-אָשִׁיב לַיהוָה כָּל-תַּגְמוּלוֹהִי עָלָי? כּוֹס-יְשׁוּעוֹת אֶשָּׂא וּבְשֵׁם יְהוָה אֶקְרָא. נְדָרַי לַיהוָה אֲשַׁלֵּם נֶגְדָה-נָּא לְכָל-עַמּוֹ" (תהלים קט"ז 12-14).

לצד המעשר ישנן גם תרומות, הבאות מתשעים האחוז של הכנסותינו שנשארו לנו לאחר החזרת המעשר לאלוהים. כאן למעשה מתחילה הנדיבות! אנו קוראים בכתובים על סוגים שונים של תרומות שעמו של ה' הביא לו, כגון קורבן חטאת, כתגובה לחסדו של אלוהים, או זבחי תודה, שבהם האדם הודה לאלוהים על בריאות, על שגשוג ועל השגחתו עליו. בנוסף, היו גם תרומות לנזקקים ותרומות לבניית ושימור הבית של אלוהים.

כשאנו חושבים על גודל מתנותיו של אלוהים אלינו, אנו מתחילים להבין שמשמעות תרומותינו עמוקה בהרבה מהיעוד המיידי של כספנו - ריצוף חניית הקהילה או קניית תלבושות למקהלה. אנו מביאים את תרומותינו כתגובה למה שאלוהים כבר עשה עבורנו - במיוחד בקרבנו של המשיח. "אֲנַחְנוּ אוֹהֲבִים מִפְּנֵי שֶׁהוּא אָהַב אוֹתָנוּ תְּחִלָּה" (יוחנן א' ד' 19).

הקהילה - בין הקהילה המקומית, האיגוד/השדה, או הקהילה העולמית - משתמשת בתרומותינו לקידום עבודתו של אלוהים. השבוע נלמד יותר לעומק על תרומותינו כמרכיב חיוני בניהול מלאכתו של ה' עלי אדמות.

*למדו את השיעור השבועי לקראת שבת ה-28 בינואר.