---
title: 'התמריץ לנתינה'
date: 22/01/2023

---

אנו אוהבים את אלוהים כי הוא אהב אותנו קודם. הנתינה שלנו היא תגובה למתנתו המדהימה אלינו - ישוע המשיח. למעשה, נאמר לנו ברוח הנבואה: "האדון אינו זקוק לתרומותינו. אין ביכולתנו להעשיר אותו בתשורותינו. כתוב: 'כִּי-מִמְּךָ הַכֹּל וּמִיָּדְךָ נָתַנּוּ לָךְ' [דברי הימים א' 29:14]. ועם זאת, אלוהים מתיר לנו להביע את הערכתנו לחסדיו הגדולים על ידי מאמצינו - הכרוכים בהקרבה עצמית - להושיט את אותן ברכות גם לאחרים. זוהי הדרך היחידה שבה אנו יכולים להביע את אהבתנו ואת אסירות התודה שלנו לאלוהים. לא הועמדה דרך אחרת לרשותנו" - Ellen G. White, Counsels on Stewardship, p. 18.

כשאנו מקדישים את הכסף "שלנו" למשיח, עובדה זו מחזקת את אהבתנו אליו ולזולת. לכן, הכסף יכול להוות כוח שינוי אדיר. ישוע דיבר על כסף ועל עושר לא פחות מנושא אחר. למעשה, אחד משש פסוקים במתי, מרקוס ולוקס מדבר על כסף והבשורה באותם פסוקים היא שאלוהים יכול להציל אותנו משימוש לא נכון ומאהבה לכסף.

`קראו מתי 6:31-34 ודברים 28:1-14. מה אלוהים מבטיח לעשות למעננו אם אנו מצייתים לו? האם אנוכי מצדנו לדרוש את הבטחותיו של אלוהים?`

תרומותינו הן הוכחה למוכנותנו להקריב למען אלוהים. מתן התרומות יכול להיות חוויה רוחנית משמעותית והבעה נפלאה של העובדה שחיינו מודרכים על ידי ה'. כמו שאומרים בעברית - "יהיו פיך ולבך שווים"! אתה יכול לומר שאתה אוהב את אלוהים, אבל כשאתה תורם בנדיבות לעבודתו, עובדה זו מגלה ואף מחזקת את אהבתך אליו.

כל תרומה באה מלב שסומך על אל שרוצה בטובתנו ודואג לצרכינו כפי שהוא רואה לנכון. תרומותינו מבוססות על האמונה שכבר נושענו במשיח. הן לא דרך לפיוס עם אלוהים או ניסיון למצוא חן בעיניו. במקום זאת, תרומותינו יוצאות מלב שקיבל את המשיח באמונה כאמצעי היחידי לגאולה.

`קראו קורינתים ב' 9:6,7. מה האדון אומר לנו כאן? מהי משמעות הביטוי - לתת "כְּפִי שֶׁיִּדְּבֶנּוּ לִבּוֹ"? כיצד ניתן ללמוד לתת בחפץ לב?`