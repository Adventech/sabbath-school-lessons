---
title: 'ניהול כספים בימים קשים'
date: 11/03/2023

---

### קראו את הפסוקים הבאים לקראת שיעור השבת השבועי
דברי הימים ב' 20:1-22, דברי הימים א' 21:1-14, כיפא ב' 3:3-12, יוחנן 2:15-17, התגלות 13:11-17.

> <p>פסוק לשינון</p>
> "זְבַח לֵאלֹהִים תּוֹדָה וְשַׁלֵּם לְעֶלְיוֹן נְדָרֶיךָ. וּקְרָאֵנִי בְּיוֹם צָרָה - אֲחַלֶּצְךָ וּתְכַבְּדֵנִי" (תהלים 50:14,15).

לעיתים נדמה שעולמנו עומד לצאת מכלל שליטה: מלחמות, שפיכת דמים, חוסר מוסריות, אסונות טבע, מגפות, חוסר יציבות כלכלית, שחיתות פוליטית וכו'. כל אחד חושב קודם כל על עצמו ועל הישרדותו האישית, ולכן מחפש ביטחון ויציבות בזמנים אלו של חוסר ודאות.

המחויבויות שלנו גוזלות מדי יום לא מעט מזמננו. עלינו לשלם חובות, לגדל ילדים, לשמר נכסים - כל אלה דורשות זמן ומחשבה. וכמובן שבנוסף לכך אנו זקוקים לביגוד, מזון ומחסה. בדרשה על ההר, ישוע התייחס לצרכים בסיסיים אלו באומרו: "הֵן אֶת כָּל אֵלֶּה מְבַקְשִׁים הַגּוֹיִים, וַהֲרֵי אֲבִיכֶם שֶׁבַּשָּׁמַיִם יוֹדֵעַ שֶׁצְּרִיכִים אַתֶּם לְכָל אֵלֶּה. אַתֶּם בַּקְּשׁוּ תְּחִלָּה אֶת מַלְכוּתוֹ וְאֶת צִדְקָתוֹ, וְכָל אֵלֶּה יִוָּסְפוּ לָכֶם" (מתי 6:32,33).

בזמנים קשים עלינו להישען על אלוהים יותר מתמיד ולעשות מהלך המבוסס על עקרונות תנ"כיים, המורכב ממספר שלבים שנלמד עליהם השבוע.

*למדו את השיעור השבועי לקראת שבת ה-18 במרץ.