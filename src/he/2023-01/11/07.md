---
title: 'נקודות למחשבה'
date: 17/03/2023

---

למרות שדבר אלוהים אינו יוצא מפורשות נגד העושר, הוא גם לא מציג אותו כאלמנט המגביר את מחויבותו הרוחני של האדם לאלוהים. למעשה, ההיפך הוא הנכון. "אהבת הכסף או תאוות העושר היא החולייה בשרשרת הזהב הכובלת אותם [את בני האדם] לשטן" - אלן ווייט, הדרך אל המשיח, 38.

אם תחשבו על כך, מאז ייסוד הקהילה לפני אלפיים שנה, היא מעולם לא הייתה עשירה יותר ולא נהנתה ממנעמי החיים כפי שקורה כיום במדינות רבות בעולם. השאלה היא: באיזה מחיר?

אין ספק ששפע זה משפיע על הרוחניות שלנו - ולא ממש לטובה. ובעצם גם אי אפשר אחרת. ממתי העושר והשפע החומרי טיפחו את המעלות המשיחיות של הכחשה והקרבה עצמית? כשאנו חוזרים הביתה למקרר גדוש ביותר מזון ממה שנצליח לאכול, כשיש בבעלותנו רכב אחד או אפילו שניים, כשאנו יוצאים לחופשה כל שנה, עושים קניות אונליין ויש לנו את המחשב ואת הסמארטפון החדישים ביותר - האם כל אלה עוזרים לנו לא לאהוב "אֶת הָעוֹלָם, אַף לֹא אֶת מַה שֶּׁבָּעוֹלָם" (יוחנן א' 2:15)?

למרות שלחברי קהילה רבים אין את אותם הדברים, ללא מעט מהם כן יש אותם, והם מסכנים בכך את נפשותיהם. אנחנו לא מדברים על אנשים עשירים שיש להם מיליונים או יותר. לפחות הם יודעים בבירור שהם עשירים ויכולים לבחור (אם הם רוצים) לשמוע לאזהרות המקרא לגביהם. ואולם, אנחנו מדברים על אנשים רבים ממעמד הביניים שחיים בין סמארטפונים, מחשבי איימק, מזגן וג'יפים שמשלים את עצמם שמשום שהם רק "מעמד ביניים", אז הם לא נמצאים בסכנה רוחנית בשל שגשוגם. על כן, העישור יכול לשמש "אנטידוט" רוחני עוצמתי לסכנת העושר, אפילו עבור אלה שאין להם הון תועפות.

**שאלות לדיון**:

`אפילו אם איננו עשירים על פי הסטנדרט של העולם, מדוע עלינו להיות תמיד זהירים לגבי גישתנו לכסף ולשפע?`

`אילו דברים מעשיים - בנוסף למתן המעשר - אנו יכולים לעשות כדי לוודא שאיננו נקשרים לדברים שבעולם?`

`מה היה קורה אילו החל ממחר לא הייתם יכולים לקנות ולמכור בשל השתייכותכם לאלה "הַשּׁוֹמְרִים אֶת מִצְווֹת אֱלֹהִים וֶאֱמוּנַת יֵשׁוּעַ" (התגלות 14:12)? כמה חזקה הייתה אמותכם בנסיבות אלו?`