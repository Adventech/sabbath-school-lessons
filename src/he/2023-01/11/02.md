---
title: 'שימו את אלוהים במקום הראשון'
date: 12/03/2023

---

`קראו דברי הימים ב' 20:1-22. אילו עקרונות רוחניים חשובים עלינו להפיק מסיפור זה, יהיו הבעיות שאנו מתמודדים איתן אשר יהיו?`

לקראת סוף כהונתו של מלך יהושפט, בני מואב ובני עמון תקפו את יהודה. יהושפט היה איש חיל, והוא כבר חישל את צבאו וביצר את ערי יהודה בשנים הקודמות, כדי להיות מוכן לעמוד מול כל אויב. ואולם, במשבר זה הוא לא הסתמך על כוחו שלו, אלא שם את מבטחו בכוחו של אלוהים. הוא שם את פניו לדרוש את ה' וציווה על צום בכל ארץ יהודה. בני העם התכנסו יחדיו בחצר המקדש, כפי ששלמה התפלל שיעשו בעת צרה. בני יהודה עמדו לפני הקדוש ברוך הוא יחד עם נשיהם וילדיהם והתפללו שה' יזרע בלבול בקרב אויביהם למען שמו ותפארתו. לאחר מכן, המלך התפלל ואמר: "אֱלֹהֵינוּ, הֲלֹא תִשְׁפָּט-בָּם, כִּי אֵין בָּנוּ כֹּחַ לִפְנֵי הֶהָמוֹן הָרָב הַזֶּה הַבָּא עָלֵינוּ וַאֲנַחְנוּ לֹא נֵדַע מַה-נַּעֲשֶׂה, כִּי עָלֶיךָ עֵינֵינוּ" (דברי הימים 20:12).

לאחר שהקדישו עצמם לאלוהים בצורה זו, רוח ה' נחה על איש אלוהים שהיה בקהל והוא החל לנבא: "אַל-תִּירְאוּ וְאַל-תֵּחַתּוּ מִפְּנֵי הֶהָמוֹן הָרָב הַזֶּה, כִּי לֹא לָכֶם הַמִּלְחָמָה כִּי לֵאלֹהִים! [...] לֹא לָכֶם לְהִלָּחֵם בָּזֹאת! הִתְיַצְּבוּ, עִמְדוּ וּרְאוּ אֶת-יְשׁוּעַת יְהוָה עִמָּכֶם" (דברי הימים ב' 20:15,17).

למחרת, השכם בבוקר, המלך כינס את העם והציב בראש הצבא זמרים מתוך הלוויים שישירו ויהללו את ה'. הוא הפציר בעם: "הַאֲמִינוּ בַּיהוָה אֱלֹהֵיכֶם וְתֵאָמֵנוּ, הַאֲמִינוּ בִנְבִיאָיו וְהַצְלִיחוּ!" (דברי הימים 2:20). מיד לאחר מכן, הלויים החלו לשיר ואויביהם של בני יהודה השמידו איש את רעהו "וְאֵין פְּלֵיטָה" [ולא היו ניצולים] (דברי הימים ב' 20:24). השלל היה כה רב, שזה לקח לאנשי יהודה שלושה ימים לאסוף אותו וביום הרביעי חזרו לירושלים בשירה, כפי שיצאו ממנה.

כמובן שהאלוהים שהציל אותם הוא אותו האלוהים שאנו אוהבים וסוגדים לו כיום, וגבורתו גדולה באותה מידה כמו בימים ההם. האתגר שלנו הוא להכיר אותו ולסמוך עליו ועל הדרכתו.

`קראו דברי הימים ב' 20:20. איזו משמעות מיוחדת אמורה להיות לפסוק זה עבורנו כאדוונטיסטים שומרי שבת?`