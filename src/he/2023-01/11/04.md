---
title:  הגיע הזמן לעשות שינוי!
date:  14/03/2023
---

מה עלינו כאדוונטיסטים שומרי שבת לעשות בתקופות קשות בחיינו? האם עלינו לעבור למצב הישרדות? בשום פנים לא - נהפוך הוא! מאחר ואנו יודעים שזמן הקץ וביאתו השנייה של המשיח ממשמשים ובאים, עלינו להשתמש ברכושנו כדי לבשר לאחרים את הבשורה על מה שאלוהים הכין עבור אוהביו! אנו מבינים היטב שיום יבוא וכל מה ששייך לעולם הזה יישרף כליל.

`קראו כיפא ב' ג' 3-12. איזה מסר מנסה שאול השליח להעביר לנו בקטע זה?`

אנו מבינים באופן חד משמעי מדבר אלוהים שה' לא מתכוון לשלוח משאיות כדי להעביר את רכושנו למלכות השמיים! הכל יישרף בסופו של העימות הגדול, כשכל עקבות החטא והרוע - למעט הצלקות שעל כפות ידיו של המשיח - יושמדו כליל לעד. אם כן, כיצד עלינו להתייחס לרכושנו? "הזמן הגיע - והוא כבר כאן - שבו על אחינו לצמצם את נכסיהם, ולא להגביר אותם. אנו עומדים לעבור לארץ טובה יותר, לארץ השמימית. אם כן, הבה לא נשתקע בעולם הזה, אלא נדאג לצמצם את רכושנו ככל הניתן עד לגודל של מצפן" - Ellen G. White, Counsels on Stewardship, p. 59.

אמנם היא כתבה את המילים הללו לפני יותר מאה שנה, אבל העיקרון נותר על כנו: הזמן תמיד קצר, כי חיינו קצרים. מהם 60, 80 או 100 שנה (אם יש לך גנים טובים ואורח חיים בריא) לעומת הנצח? חייך יכולים להגיע לקיצם עוד לפני שתסיימו ללמוד את שיעור השבת של השבוע הנוכחי, והדבר הבא שתראו יהיה ביאתו השנייה של ישוע! (וואוו, זה היה מהר, נכון?)

כאדוונטיסטים שומרי שבת עלינו לחיות תמיד לאור חיי הנצח. כמובן שאנחנו צריכים גם לעבוד קשה כדי לפרנס את עצמנו ואת משפחותינו, ואם התברכנו בעושר, אין שום בעיה ליהנות ממנו, בתנאי שלא נהפוך להיות חמדנים ונהיה נדיבים כלפי הנזקקים. ואולם, עלינו לזכור תמיד שכל מה שצברנו עלי אדמות הוא ארעי ובר חולף, ואם לא נשים מספיק לב לכך הוא יכול אפילו להשחית אותנו מוסרית.

`אילו ידעתם בוודאות שישוע עומד לבוא בעשר השנים הקרובות, מה הייתם משנים בחייכם? בחמש השנים הבאות? מה אם הוא היה מגיע בשלוש השנים הקרובות?`