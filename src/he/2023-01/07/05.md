---
title: זַכַּי
date: 15/02/2023

---

זַכַּי היה יהודי עשיר שהרוויח את כספו כמוכס עבור הרומאים הכל כך שנואים על ידי העם היהודי של אותה תקופה. משום כך - וגם משום שהוא וחבריו למקצוע תבעו מסים גבוהים יותר מן הראוי - בני עמו שנאו את זכי וקראו לו "חוטא". זכי התגורר ביריחו, עיר שנמצאה על נתיב מסחרי מרכזי.

המפגש בין ישוע לזכי לא היה מקרי. זכי הגיע לשם ככל הנראה בעקבות חוויה רוחנית שגרמה לו לרצות לשנות את חייו. הוא שמע על ישוע ורצה לראות אותו. ישוע הגיע מן הגליל בעלייתו האחרונה לירושלים, ומן הסתם זכי שמע שישוע והקבוצה שהלכה אחריו יעברו דרך יריחו באותו יום. למעשה, מילותיו הראשונות של ישוע לזכי מגלות לנו שהמשיח ידע את הכל עליו עוד בטרם כניסתו לעיר!

`קראו לוקס 19:1-10. אילו הבדלים יש בין חווייתו של איש עשיר זה עם ישוע לבין חוויתו של השליט הצעיר העשיר?`

לזכי ולבחור העשיר הצעיר היו כמה אלמנטים משותפים: שניהם היו עשירים, שניהם רצו לראות את ישוע ושניהם רצו חיי עולם. אבל כאן נגמרים כל קווי הדמיון ביניהם. שימו לב שכאשר זכי התנדב לתרום "מַחֲצִית נְכָסַי לָעֲנִיִּים" (לוקס 19:8), ישוע קיבל את מחוותו כביטוי של חוויה של חזרה בתשובה אמיתית.

ישוע לא אמר לו - "סליחה, זַכִּי, אבל כפי שאמרתי לשליט הצעיר העשיר, זה הכל או כלום. חצי זה לא יעשה את העבודה!" מדוע? רוב הסיכויים משום שלמרות שזכי אהב את עושרו, זה לא היה האלוהים שלו, כמו במקרה של הצעיר העשיר.

למעשה, על אף שאיננו יודעים בדיוק מה ישוע אמר לו, מן הטקסט עולה בבירור שזכי היה הראשון לפתוח את נושא התרומות לעניים. בניגוד לכך, במקרה של הצעיר העשיר, ישוע הצטרך לבקש ממנו מפורשות לוותר על נכסיו לפני שאהבתו אליהם תוביל אותו לאבדון. למרות שזכי - כמו כל אדם עשיר - היה צריך להיזהר מסכנות העושר, נדמה שעניין זה היה יותר בשליטתו מאשר במקרה של השליט הצעיר השעיר.

`"כאשר השר הצעיר והעשיר עזב את ישוע, התלמידים השתאו על דברי האדון: «כַּמָּה קָשֶׁה לַבּוֹטְחִים בָּעשֶֹׁר לְהִכָּנֵס לְמַלְכוּת הָאֱלֹהִים!» «הֵם הִשְׁתּוֹמְמוּ עַד מְאדֹ וְאָמְרוּ זֶה אֶל זֶה: ‹וּמִי יָכוֹל לְהִוָּשַׁע?›» עתה, נוכחו באמת הטמונה בדברי המושיע אשר הכריז: «מַה שֶּׁנִבְצָר מִבְּנֵי אָדָם הוּא בִּיכָלְתּוֹ שֶׁל אֱלֹהִים» (מרקוס 10:24 , 26 ; לוקס 18:27). הם ראו כיצד יכול עשיר להיכנס למלכות האלוהים באמצעות חסד ה'" - אלן ווייט, חמדת הדורות, 440.`