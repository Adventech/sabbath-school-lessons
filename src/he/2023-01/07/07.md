---
title: 'נקודות למחשבה'
date: 17/02/2023

---

"«כַּאֲשֶׁר יָבוֹא בֶּן-הָאָדָם בִּכְבוֹדוֹ וְכָל הַמַּלְאָכִים אִתּוֹ, יֵשֵׁב עַל כִּסֵּא כְּבוֹדוֹ וְיֵאָסְפוּ לְפָנָיו כָּל הַגּוֹיִים, אָז יַפְרִידֵם זֶה מִזֶּה». כך תיאר המשיח באוזני תלמידיו על הר הזיתים את תמונת יום ה' הגדול והנורא. לדבריו, הכרעת הדין תיעשה על סמך נקודה אחת. כאשר כל האומות תיאספנה סביבו, הן תופרדנה לשני מחנות, וגורלן הנצחי ייקבע על פי מה שעשו או לא עשו בעבורו בקרב העניים והסובלים שייצגוהו" - אלן ווייט, חמדת הדורות, 514.

"כאשר אתם פותחים את דלתכם לנזקקים ולסובלים - אחיו הקטנים של המשיח - למעשה אתם מקבלים בברכה מלאכים סמויים מן העין. אתם מזמינים אליכם את מלאכי השמיים ומתענגים על חברתם, ואילו הם מביאים עמם אווירה קדושה של שמחה ושלווה. הם באים כשמזמורי הלל על שפתותיהם בשעה שצליל זמרת השמיים מחזיק אחריהם, שכן כל מעשה חסד המתבצע עלי אדמות יוצר מוזיקה בשמיים. אבינו שבשמיים מונה מכס מלכותו את מעשי החסד המהוללים הללו, ומצרפם לאוצרו היקר ביותר" - אלן ווייט, חמדת הדורות, 516.

**שאלות לדיון**:

`"כִּי לֹא-יֶחְדַּל אֶבְיוֹן מִקֶּרֶב הָאָרֶץ" (דברים 15:11). למרבה הצער, נבואה עתיקה זו התגשמה. כיצד אנו מבינים אמירה זו? אחדים השתמשו במילים אלו כדי להצדיק את חוסר הנדיבות שלהם לנזקקים, תחת הנימוק ש"אלוהים כבר אמר שתמיד יהיו נזקקים - וזה המצב, אין מה לעשות". מדוע דרך חשיבה זו שגויה מיסודה?`

`קראו טימותיאוס א' 6:17-19: "אֶת עֲשִׁירֵי הָעוֹלָם הַזֶּה צַוֵּה שֶׁלֹּא יָרוּם לְבָבָם וְלֹא יִבְטְחוּ בָּעֹשֶׁר שֶׁאֵין בּוֹ בִּטָּחוֹן, אֶלָּא בֵּאלֹהִים הַמַּעֲנִיק לָנוּ אֶת הַכֹּל בְּשֶׁפַע לַהֲנָאָתֵנוּ. אֱמֹר לָהֶם לַעֲשׂוֹת אֶת הַטּוֹב, לְהַעֲשִׁיר בְּמַעֲשִׂים טוֹבִים, לִהְיוֹת נְכוֹנִים לָתֵת, לִהְיוֹת נְדִיבִים, לֶאֱצֹר לְעַצְמָם אוֹצָר טוֹב לֶעָתִיד, כְּדֵי שֶׁיַּשִֹיגוּ אֶת הַחַיִּים הָאֲמִתִּיִּים". שימו לב לסכנה - לבטוח בעושר במקום באלוהים חיים. מדוע כל כך קל לעשירים ליפול למלכודת זו, למרות שהם יודעים שהכסף לא יוכל להגן עליהם מן המוות? מדוע עלינו להיות זהירים לא לבטוח בשום דבר חוץ מאלוהים?`