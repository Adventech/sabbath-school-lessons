---
title:  אֶחָד מֵאַחַי הַקְּטַנִּים
date:  11/02/2023
---

### קראו את הפסוקים הבאים לקראת שיעור השבת השבועי
לוקס ד' 16-19; ישעיהו ס"ב 1,2; דברים ט"ו 11; מתי י"ט 16-22; לוקס י"ט 1-10; איוב כ"ט 12-16.

> <p>פסוק לשינון</p>
> "יֹאמַר הַמֶּלֶךְ אֶל הַנִּצָּבִים לִימִינוֹ, 'בּוֹאוּ בְּרוּכֵי אָבִי וּרְשׁוּ אֶת הַמַּלְכוּת הַמּוּכָנָה לָכֶם מֵאָז הִוָּסֵד תֵּבֵל" (מתי כ"ה 34).

הכתובים מדברים לעיתים קרובות על תושבים זרים (המכונים לרוב "גרים"), יתומים ואלמנות. אולי בעצם זאת הקבוצה החברתית שישוע הצביע עליה כשדיבר על "אֶחָד מֵאַחַי הַקְּטַנִּים" (מתי כ"ה 40).

כיצד אנו יכולים לזהות את אותם אנשים כיום? הזרים בזמני התנ"ך היו אנשים שעזבו את ארץ מולדתם, אולי בעקבות מלחמה או רעב. מהי הקבוצה המקבילה בימינו? בעיקר מיליוני הפליטים שהפכו לחסרי כל בגלל נסיבות שלא היו בשליטתם.

מיהם היתומים של ימינו? הילדים שאיבדו את אבותיהם במלחמות, טעונות או מחלות. קבוצה זו כוללת גם את אלה אשר אבותיהם בכלא או נעדרים מחייהם מסיבה כזו או אחרת. איזה שדה שירות רחב נחשף פתאום לעינינו!

האלמנות הן הנשים שאיבדו את בעליהם בנסיבות דומות של היתומים. רבות מהן עומדות כאימהות חד-הוריות בראש משפחות והיו מתברכות מאוד מהעזרה שהקהילה יכולה להעניק.

כפי שנלמד השבוע, מאחר ואנו סוכני ביתו של אלוהים, העזרה לנזקקים אינה רק אופציה עבורנו! היא למעשה הליכה אחרי דוגמתו של ישוע וציות למצוותיו.

*למדו את השיעור השבועי לקראת שבת ה-18 בפברואר.