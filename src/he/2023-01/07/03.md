---
title: 'דאגתו של ה'' לעניים'
date: 13/02/2023

---

הכתובים מציינים לא פעם את הדרכים הרבות והמגוונות שבהן אלוהים דואג לעניים, לזרים, לאלמנות וליתומים. הציון הראשון חוזר אחורה עד למעמד הר סיני: "וְשֵׁשׁ שָׁנִים תִּזְרַע אֶת-אַרְצֶךָ וְאָסַפְתָּ אֶת-תְּבוּאָתָהּ. וְהַשְּׁבִיעִת תִּשְׁמְטֶנָּה וּנְטַשְׁתָּהּ וְאָכְלוּ אֶבְיֹנֵי עַמֶּךָ וְיִתְרָם תֹּאכַל חַיַּת הַשָּׂדֶה כֵּן-תַּעֲשֶׂה לְכַרְמְךָ לְזֵיתֶךָ" (שמות 23:10,11).

`קראו ויקרא 23:22 ודברים 15:11. למרות שהקשרם החברתי של קטעים אלו שונה בתכלית מזה של ימינו, אלו עקרונות אנו אמורים ללמוד מפסוקים אלו?`

המונח "אח" משמש לרוב כדי לתאר בן ישראל או אדם מאמין. מונח זה גם מזכיר לנו את העניים הראויים שהמשיח מכנה "אֶחָד מֵאַחַי הַקְּטַנִּים". ספר תהלים מלמד אותנו כיצד לנהוג כלפי הנזקקים: "שִׁפְטוּ-דַל וְיָתוֹם, עָנִי וָרָשׁ הַצְדִּיקוּ. פַּלְּטוּ-דַל וְאֶבְיוֹן, מִיַּד רְשָׁעִים הַצִּילוּ" (תהלים 82:3,4). קטע זה מגלה לנו שעלינו לתמוך בנזקקים הרבה מעבר להיבט הגשמי של הענקת אוכל עבורם.

בנוסף, בכתובים קיימות גם הבטחות מיוחדות לאלו שעוזרים לנזקקים: "נוֹתֵן לָרָשׁ אֵין מַחְסוֹר" (משלי 28:27); "מֶלֶךְ שׁוֹפֵט בֶּאֱמֶת דַּלִּים - כִּסְאוֹ לָעַד יִכּוֹן" (משלי 29:14). המלך דוד גם הוסיף: "אַשְׁרֵי מַשְׂכִּיל אֶל-דָּל - בְּיוֹם רָעָה יְמַלְּטֵהוּ יְהוָה" (תהלים ה"א 2). ובכן, הדאגה לעניים תמיד הייתה בעדיפות גבוהה בישראל הקדומה, אפילו אם לעיתים היא נעלמה מעיני העם.

בניגוד לכך, בתקופה המודרנית התפתחה - במיוחד באנגליה, תחת השפעת התיאוריה של "דרוויניזם חברתי" - תפיסה שלפיה לא רק שהעזרה לנזקקים אינה מהווה אימפרטיב מוסרי, אלא שאפילו לא נכון לנהוג כך. במקום זאת, "הדרוויניזם החברתי" - המבוסס על החוק של "ברירה טבעית" שלפיו רק החזקים שורדים על חשבון החלשים - טען שהעזרה לעניים, לחולים ולחלשים תתברר בטווח ארוך כמזיקה לחברה, שכן התרבותם של אותם אנשים תחליש את המארג החברתי של האומה בכללה. למרות אכזריותה של תפיסה זו, היא הייתה למעשה תוצאה ישירה צפויה של האמונה באבולוציה, עם הנרטיב משולל כל יסוד שהיא מקדמת.

`איזו השפעה יש לבשורה - שלפיה המשיח מת עבור כל בני האדם - על האופן שבו אנו מתייחסים לכל אדם, ללא קשר לזהותם ולאמצעיהם?`