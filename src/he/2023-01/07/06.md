---
title: 'הֲשַׂמְתָּ לִבְּךָ עַל עַבְדִּי אִיּוֹב?'
date: 16/02/2023

---

`קראו איוב 1:8. כיצד מתואר איוב על ידי אלוהים עצמו?`

איזה דבר מדהים - שאלוהים יקרא לך "מושלם" ו"צדיק גמור", ש"אין כמוך בכל הארץ"! זהו בעצם תיאורו של איוב במילותיו של אלוהים, אחד על אחד. אפילו לאחר הטרגדיות שעברו על איוב זו אחר זו, אלוהים חזר ותיאר אותו כמושלם וצדיק שאין כמותו בכל הארץ, אבל גם הוסיף אלמנט נוסף חשוב. הפעם הוא אמר שאיוב היה כזה "למרות שהשטן הסית אותו לפגוע בו לחינם" (איוב 2:3).

אנו מקבלים המחשה עוצמתית מאוד לתיאורו של אלוהים לגבי איוב בעובדה שהוא מסרב לוותר על אלוהים למרות כל מה שעבר עליו ולמרות העקיצות של אשתו - "עדיין אתה שומר על יושרך? קלל את אלוהים ותמות!" (איוב 2:9). אך יתרה מזו, ספר איוב מגלה לנו היבט נוסף בחייו, מהתקופה שלפני הדרמות שהתחוללו בחייו.

`קראו איוב 29:12-16. מה מתואר כאן, שנותן לנו הצצה נוספת לגבי סוד אופיו של איוב?`

אולי האלמנט המרכזי שעוזר לנו לשפוך אור בנושא זה הוא עצם אמירתו של איוב: " אָב אָנֹכִי לָאֶבְיוֹנִים    וְרִב לֹא-יָדַעְתִּי אֶחְקְרֵהוּ" ["הייתי אב לנזקקים, ואת טענותיו של מי שאיני מכיר שקלתי"] (איוב 29:16). במילים אחרות, איוב לא רק חיכה שקבצן בבגדים בלויים ייגש אליו ויבקש ממנו נדבות. במקום זאת, איוב היה פרואקטיבי לגבי צרכי הנזקקים ופעל מיוזמתו כדי למלא אותם.

אלן ווייט מציעה לנו: "אל תחכו שהם [הנזקקים] ינסו למשוך את תשומת לבכם לגבי צרכיהם. פעלו כמו איוב. מה שהוא לא ידע לגבי הזולת, הוא חקר. עשו סיור בבתיהם של הנזקקים וראו מהם צרכיהם וכיצד ניתן לספק אותם" - Ellen White, Testimonies for the Church, vol. 5, p. 151. זוהי רמה של ניהול כספים ומשאבים שקיבלנו מאלוהים שהיא מעל ומעבר למה שנהוג אצל רבים מילדי האלוהים כיום.

`קראו ישעיהו 58:6-8. כיצד ניתן לקחת מילים עתיקות אלו וליישם אותן בצורה רלוונטית בחיינו היום?`