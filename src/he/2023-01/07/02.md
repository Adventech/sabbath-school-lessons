---
title: 'חייו ושירותו של המשיח'
date: 12/02/2023

---

בתחילת שירותו, ישוע נסע פעם לנצרת, באזור הגליל. זו הייתה העיר שבה הוא גדל, ואנשי המקום כבר שמעו על שירותו ועל הניסים שחולל. על פי הרגלו, ישוע השתתף בתפילות ובהלל בבית הכנסת. למרות שהוא לא היה רב, הגבאי פתח את מגילת ישעיהו וביקש מישוע לקרוא מההפטרה של אותה שבת, וישוע קרא מישעיהו 61:1,2.

`קראו לוקס 4:16-19 והשוו קטע זה עם ישעיהו 61:1,2 (ראו גם לוקס 7:19-23). מדוע לדעתכם ישוע בחר לקרוא דווקא קטע זה? כיצד אותם פסוקים מצביעים על המשיח? מה הם גילו לשומעים על טיב עבודתו של המשיח?`

מאחר ומנהיגי הדת העלימו עין מהנבואות שדיברו על המשיח הסובל ופירשו באופן מעוות את אלה המצביעות על התפארת שבביאתו השנייה (עובדה המזכירה לנו את חשיבות ההבנה הנכונה של הנבואות), רוב האנשים האמינו בצורה שגויה שמשימתו של המשיח הייתה לשחרר את עם ישראל מכובשיהם שדיכאו אותם - הרומאים. לומר שהצהרת המשימה של המשיח הייתה למעשה מבוססת על ישעיהו 61:1,2 - זה בטח עורר הלם אמיתי בקרב שומעיו.

העניים היו לרוב בזויים מאוד - לא רק בעיני פקידים חסרי מצפון כמו המוכסים או על ידי הסוחרים, אלא אפילו על ידי שכניהם. התפיסה השכיחה באותם ימים הייתה שהעוני הוא מעין קללה מאלוהים ושמצבם האומלל של הנזקקים היה למעשה אשמתם. בשל השקפת עולם מעוותת זו, מתי מעט ריחמו על העניים שהיו במצוקה.

בניגוד גמור לכך, אהבתו של ישוע לנזקקים הייתה אחת ההוכחות המשמעותיות ביותר למשיחיותו, כפי שניתן לראות מתשובתו ליוחנן המטביל לשאלה על זהותו כמשיח ישראל (ראו מתי 11:1-6).

"בדומה לתלמידי המושיע, גם יוחנן המטביל לא הבין את טיבה של מלכות המשיח. הוא ציפה שישוע ישב על כס דויד וימלוך על ישראל; בחלוף הזמן, כאשר המושיע לא עשה שום צעד כדי לתפוס את השלטון, חש יוחנן מבולבל ומוטרד" - אלן ווייט, חמדת הדורות, 160.

`"זֹאת הִיא עֲבוֹדַת אֱלֹהִים טְהוֹרָה וּתְמִימָה לִפְנֵי אֱלֹהִים אָבִינוּ: לִפְקֹד אֶת הַיְתוֹמִים וְהָאַלְמָנוֹת בְּצָרָתָם, וּלְהִשָּׁמֵר נָקִי מִטֻּמְאַת הָעוֹלָם" (יעקב 1:27). כיצד אמור פסוק זה לסייע לנו לקבוע סדר עדיפויות רוחני נכון?`