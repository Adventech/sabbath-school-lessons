---
title: 'היכן נמצא אוצר בית ה''?'
date: 16/01/2023

---

`קראו מלאכי 3:10. מה אנו למדים מפסוק זה על המקום שאליו אנו אמורים להביא את מעשרותינו?`

על אף שהפסוק אינו מכיל הוראות מדויקות לגבי מיקומו של בֵּית הָאוֹצָר של אלוהים, ניתן להבין בבירור שהעם של אלוהים ידע היכן הוא נמצא. אלוהים עצמו מוסיף באותו פסוק - "וִיהִי טֶרֶף בְּבֵיתִי". עם ישראל הבין שכוונת הביטוי "בית ה'" היה בהתחלה לאוהל המועד שאלוהים ציווה על משה בהר סיני לבנות ונתן לו הנחיות מפורטות לגבי בנייתו. בשלב מאוחר יותר, כשבני ישראל כבר הגיעו לארץ המובטחת, המרכז היה קודם המשכן בשילה ולאחר מכן עבר למקום קבוע - המקדש בירושלים.

`קראו דברים 12:5-14. פסוקים אלו מצביעים על כך שאנשי אלוהים לא יכלו לבחור בעצמם לאן לשלוח את מעשרותיהם. איזה עיקרון אנו לומדים מקטע זה לעצמנו היום?`

כבני משפחתו של אלוהים, אנו מבקשים להבין ולקיים את רצונו לגבי המעשרות שלנו. אנו לומדים מהכתובים ששלוש פעמים בשנה - בפסח, בחג השבועות ובחג הסוכות (שמות 23:14-17) - בני ישראל התבקשו לעלות לרגל לירושלים, להביא עמם את מעשרותיהם ותרומותיהם ולהשתחוות לה' במקדש. לאחר מכן, הלויים חילקו את המעשרות לאחיהם בכל רחבי הארץ (ראו דברי הימים ב' 31:11-21, נחמיה 12:44-47, נחמיה 13:8-14).

בהרמוניה עם עיקרון תנ"כי זה של אחסון ממורכז, הקהילה האדוונטיסטית מינתה את האיגודים המקומיים (local unions) ואת שדות הבישור כ"מחסנים" של הקהילה העולמית, שמהם משלמים את העובדים בתחום הבישור.

כדי להקל על חברי הקהילה, המעשר נאסף בקהילות המקומיות. רוב חברי הקהילה מביאים את המעשר ואת תרומותיהם פיזית לבית הקהילה, כחלק מחוויית ההלל, בעוד שאחרים שולחים אותם אונליין. לאחר מכן, הגזברים המקומיים מעבירים את המעשרות למחסן של האיגודים המקומיים. מערכת זו של ניהול המעשרות, שצווה והותווה על ידי אלוהים, אפשר לקהילה האדוונטיסטית לגדול ולהשפיע לטובה בעולם בצורה משמעותית.

`דמיינו מה היה קורה אילו כל חבר קהילה היה בוחר לשלוח את מעשרו לאן שהוא רוצה, במחיר קיומה של הקהילה האדוונטיסטית עצמה. מה היה קורה למוסד הקהילה? מדוע פרקטיקה זו כה שגויה ומנוגדת לכתובים?`