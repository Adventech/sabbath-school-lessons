---
title:  המעשר הוא עשירית
date:  15/01/2023
---

ההגדרה המילונית של המונח "מעשר" היא "עשרה אחוז/עשירית מהכמות הכוללת". הגדרה זו מבוססת מן הסתם על השימוש המקראי של המילה. העישור הוא פשוט החזרת עשרה אחוזים מהכנסותינו לאלוהים. למעשה, כל מה שיש לנו שייך לאלוהים מלכתחילה, אך אלוהים מבקש מאיתנו רק עשרה אחוזים. המצוות על המעשר שמשה קיבל בהר סיני מצביעות על קדושת המעשר ועל כך שהוא שייך כולו לאלוהים (ראו ויקרא כ"ז 30,32). התרומות שלנו הן בנוסף למעשר. בעצם, המעשר הוא עדותנו המינימלית ביותר להתחייבותנו כמאמינים. אין אף מקום בכתובים המצביע על כך ששיעורו של אלוהים מהכנסותינו הוא פחות מעשרה אחוזים.

`קראו בראשית י"ד 18-20. מה אברם עשה כשפגש את מלכיצדק? מה אנו למדים מקטע זה על עתיקותו של מוסד המעשר?`

המעשר מוזכר בכתובים לראשונה בבראשית י"ד, בסיפור על המפגש בין מלכיצדק לאברם. הציון האחרון של נושא זה במקרא מזכיר את אותו מפגש, ובקטע זה המילים "מעשר" ו"עשירית" משמשות בערבובייה (ראו עברים ז' 1-9). שימו לב שבקטע זה בספר עברים מודגש שלא מלכיצדק וגם לא המשיח היו שייכים לשבט לוי, ועל כך העישור לא רק מקדים, אלא גם ממשיך אחרי סיום תפקידם של הלויים. העישור אינו מנהג יהודי גרידא ומקורו אינו בהר סיני.

`קראו בראשית כ"ח 13,14,20-22. מה אלוהים הבטיח לעשות עבור יעקב ומה הייתה תגובתו של יעקב?`

בהימלטו מפני אחיו הזועם עשיו, יעקב חלם בלילה הראשון הרחק מביתו על סולם שירד מן השמים, שמלאכים עלו וירדו עליו. ה' שהיה מוצב בראשו של הסולם הבטיח ליעקב שיום יבוא ויחזיר אותו בשלום לביתו. יעקב חווה באותו לילה חווייה אמיתית של חזרה בתשובה והבטיח לאלוהים: "וְשַׁבְתִּי בְשָׁלוֹם אֶל-בֵּית אָבִי וְהָיָה יְהוָה לִי לֵאלֹהִים [...] וְכֹל אֲשֶׁר תִּתֶּן-לִי עַשֵּׂר אֲעַשְּׂרֶנּוּ לָךְ" (בראשית כ"ח 21,22).

`מדוע חשוב להבין שהמעשר, בדומה לשבת, מקורו אינו בחוקים האזרחיים ואפילו לא במצוות הדתיות של עם ישראל? מה עלינו - שחיים לאחר מותו של המשיח - ללמוד מעובדה חשובה זו?`