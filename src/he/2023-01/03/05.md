---
title: 'עישור השכר - ברוטו או נטו?'
date: 18/01/2023

---

אנו מחשבים את המעשר על פי "ההכנסה" אם משלמים לנו לפי שעה או משכורת חודשית, או על פי "הרווח" אם אנו עצמאים או בעלי עסק. במדינות רבות, הממשלה גובה מיסים מתוך שכרם של העובדים כדי לממן פעולות שונות של גופי ציבור, כגון הבטחה, בניית כבישים וגשרים, תשלום דמי אבטלה ועוד.

סוגיית השכר ברוטו או נטו קשורה לשאלה האם עלינו להחזיר את המעשר מתוך השכר שלנו לפני או אחרי גביית המיסים. העצמאים יכולים כמובן לנכות את הוצאותיהם, כדי לקבוע את הרווח התפעולי שלהם, לפני ניכוי המס.

על פי מחקרים שנערכו בנושא המנהגים לגבי מתן המעשר, עולה שרוב האדוונטיסטים בעולם נותנים מעשר משכר הברוטו שלהם - זאת אומרת לפני גביית המיסים.

`קראו מלכים א' 17:9-16. מה היה מצבה של האלמנה לפני ביאתו של הנביא אליהו אליה? מה ביקש ממנה הנביא שתעשה לפני לטפל בעצמה ובבנה? מה אנו למדים מסיפור זה על הסוגייה לעיל?`

אלוהים הודיע לאלמנה מצרפת מבעוד מועד שנביא של אלוהים יבוא אליה (מלכים א' 17:9). כשאליהו הגיע אליה, היא הסבירה לו את הנסיבות הקשות שבהן היא נמצאה. ועם זאת, אליהו ביקש ממנה תחילה משהו לשתות, ולאחר מכן הוסיף: "אַל-תִּירְאִי! בֹּאִי עֲשִׂי כִדְבָרֵךְ אַךְ עֲשִׂי-לִי מִשָּׁם עֻגָה קְטַנָּה בָרִאשֹׁנָה וְהוֹצֵאת לִי, וְלָךְ וְלִבְנֵךְ תַּעֲשִׂי בָּאַחֲרֹנָה. כִּי כֹה אָמַר יְהוָה אֱלֹהֵי יִשְׂרָאֵל: כַּד הַקֶּמַח לֹא תִכְלָה וְצַפַּחַת הַשֶּׁמֶן לֹא תֶחְסָר עַד יוֹם תתן- (תֵּת-) יְהוָה גֶּשֶׁם עַל-פְּנֵי הָאֲדָמָה" (מלכים א' 17:13,14).

האם זה היה אנוכי מצידו לבקש זאת, או שהיה זה מבחן אמונה שיעזור לה למעשה לתרגל את אמונתה? שאלה רטורית, כמובן.

השורה התחתונה לגבי סוגיית המעשר משכר ברוטו או נטו היא שמדובר בהחלטה אישית. הקהילה אינה קובעת כיצד עלינו לפעול בעניין זה, ובצדק. בסופו של יום, על כל אחד מאיתנו לקבל החלטות אישית ולא לשפוט אחרים שמחליטים לפעול אחרת מאיתנו. כל אחד מאיתנו יעמוד לבד לפני אלוהים וייתן לו דין וחשבון לגבי החלטותיו. "כל אדם הוא השופט של עצמו ובידו החופש לתת כְּפִי שֶׁיִּדְּבֶנּוּ לִבּוֹ" - Ellen G. White, Testimonies for the Church, vol. 4, p. 469

`מה הייתם מספרים לאדם אחר שמעולם לא נתן מעשר על הברכות הגדולות הנובעות מכך? מהן אותן ברכות וכיצד מתן המעשר מחזק את אמונתנו?`