---
title: 'חוזה המעשר'
date: 14/01/2023

---

### קראו את הפסוקים הבאים לקראת שיעור השבת השבועי
בראשית 14:18-20; מלאכי 3:10; דברים 12:5-14; ויקרא 27:30; מלכים א' 17:9-16; קורינתים א' 4:1,2.

> <p>פסוק לשינון</p>
> "הָבִיאוּ אֶת-כָּל-הַמַּעֲשֵׂר אֶל-בֵּית הָאוֹצָר וִיהִי טֶרֶף בְּבֵיתִי וּבְחָנוּנִי נָא בָּזֹאת אָמַר יְהוָה צְבָאוֹת  אִם-לֹא אֶפְתַּח לָכֶם אֵת אֲרֻבּוֹת הַשָּׁמַיִם וַהֲרִיקֹתִי לָכֶם בְּרָכָה עַד-בְּלִי-דָי" (מלאכי 3:10).

בבראשית י"ד, אברם חזר ממסע מוצלח לשחרור שבויים שבו הציל את לוט, את משפחתו ואת שאר השבויים מסדום. מלך העיר סדום היה כה אסיר תודה על אותו חילוץ שהוא הציע לאברם את כל השלל של אותו קרב. אך אברם לא רק סירב להצעתו הנדיבה, אלא גם שילם מעשר למלכיצדק מכל רכושו.

מיד לאחר שאברם עשה זאת, אלוהים אמר לו: "אַל-תִּירָא, אַבְרָם! אָנֹכִי מָגֵן לָךְ, שְׂכָרְךָ הַרְבֵּה מְאֹד" (בראשית 15:1). במילים אחרות, אלוהים אמר לאברם: "אל תדאג! אני עצמי אגן עליך ואכלכל אותך".

בשלב מאוחר יותר, משה אמר לעם ישראל בכניסתם לארץ המובטחת: "עַשֵּׂר תְּעַשֵּׂר אֵת כָּל-תְּבוּאַת זַרְעֶךָ הַיֹּצֵא הַשָּׂדֶה שָׁנָה שָׁנָה. וְאָכַלְתָּ לִפְנֵי יְהוָה אֱלֹהֶיךָ בַּמָּקוֹם אֲשֶׁר-יִבְחַר לְשַׁכֵּן שְׁמוֹ שָׁם מַעְשַׂר דְּגָנְךָ, תִּירֹשְׁךָ וְיִצְהָרֶךָ וּבְכֹרֹת בְּקָרְךָ וְצֹאנֶךָ, לְמַעַן תִּלְמַד לְיִרְאָה אֶת-יְהוָה אֱלֹהֶיךָ כָּל-הַיָּמִים" (דברים 14:22,23).

אלן ווייט כתבה: "כבר מימי אדם, בני האנוש נתבקשו להעניק לה' מנחות בהקשר הפולחני לפני תורת הקורבנות הקבועה שניתנה להם בידי משה" - Testimonies for the Church, vol. 3, p. 393.

מה זאת אומרת עבורנו כיום?

*למדו את השיעור השבועי לקראת שבת ה-21 בינואר.