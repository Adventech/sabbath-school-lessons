---
title:  נאמנות בעישור
date:  19/01/2023
---

`קראו קורינתים ד' 1,2. כילדי אלוהים וסוכני ברכותיו, איזה מין אנשים מצופה מאיתנו להיות?`

מה זאת אומרת להיות נאמן במתן המעשר? כיצד נאמדת נאמנותנו בתחום זה? השבוע למדנו על המרכיבים הבסיסיים של המעשר:

1.	הערך - עשירית, או עשרה אחוזים מהשכר או מהרווח שלנו;
2.	מקום האחסון - המקום שממנו המבשרים מקבלים את שכרם;
3.	סדר עדיפויות - עלינו לכבד את אלוהים עם החלק הראשון של שכרנו;
4.	שימוש למטרה הנכונה - תמיכה בבישור.

אחריותנו כחברי קהילה היא לוודא ששלושת האלמנטים הראשונים מתבצעים כראוי, בעוד שאחריותם של מנהלי "המחסן" היא לוודא שהמעשרות מגיעים למטרה שלשמה נועדו.

בנוסף, בשונה מתרומותנו, אף אלמנט במעשר אינו נתון לשיקול דעתנו. הן עניין הערך והן עניין מקום האחסון של המעשר הם חלק מהאחריות שלנו. לא אנחנו קובעים את הפרמטרים, אלא אלוהים. אם אני לא מחזיר עשרה אחוזים תמימים מהכנסותיי, אני לא נותן מעשר! אם אני לא מביא את אותם עשרה אחוזים ל"מחסן", אני לא נותן מעשר!

`קראו מתי כ"ה 19-21. מתי נצטרך לתת דין וחשבון לפני אלוהים בעניין ניהול משאביו? מה נאמר על אלו שהיו נאמנים בניהול כספיהם?`

"'הָבִיאוּ אֶת־כָּל־הַמַּעֲשֵׂר אֶל־בֵּית הָאוֹצָר' (מלאכי ג' 10), מצווה עלינו אלוהים. אין מדובר בפנייה לטוב־ליבו של האדם או לנדיבותו, מדובר ביושרה ותו לא. המעשר שייך לאדון, והוא מצווה עלינו להשיב לו את אשר שלו" - אלן ווייט, השכלה, 97.

ניהול משאביו של אלוהים הוא זכות ייחודית ונפלאה - אבל שגם כרוכה באחריות רבה. ה' מברך ומכלכל אותנו, ומבקש מאיתנו עשירית משכרנו, ולאחר מכן משתמש במעשר זה כדי לתמוך במשרתיו המבשרים, כפי שהוא עשה עם הלויים בתקופת המקרא.

ישנם הטוענים שהם אינם מרוצים מהאופן שבו מעשרותיהם מנוהלים ולכן הם מפסיקים לתת מעשר או בוחרים לשלוח אותו למקום אחר. אבל היכן כתוב שאלוהים אמר - "הביאו את מעשרותיכם לביתי, אבל רק אם אתם בטוחים שהם מנוהלים נכון!"