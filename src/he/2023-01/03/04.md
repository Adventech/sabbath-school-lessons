---
title:  תכלית המעשר
date:  17/01/2023
---

`קראו ויקרא כ"ז 30 ובמדבר י"ח 21,24. מהי תכלית המעשר על פי דבריו של אלוהים?`

מאחר ואלוהים הוא הבעלים של כל דבר בעולם (תהלים כ"ד 1), אין ספק שהוא אינו זקוק לכספינו. אך מכיוון שהמעשר שייך לו, הוא מבקש מאיתנו מפורשות להשתמש בו לתמיכה בעבודת הבישור. על כן, המעשרות משמשים לתשלום משכורותיהם של הפסטורים והמבשרים.

שבט לוי - המבשרים של תקופת המקרא - לא קיבלו נכסים רבים כמו שאר השבטים. אנשי שבט לוי קיבלו מספר ערים - כולל ערי המקלט - עם שטחים חקלאיים מספיק גדולים מסביב לערים כדי שישמשו אותם כגנים פרטיים. הם נתמכו על ידי מעשרותיהם של שאר בני ישראל, והם עצמם שילמו גם כן מעשר.

`קראו מעשי השליחים כ' 35. מהו המסר המרכזי בפסוק זה וכיצד הוא קשור לסוגיית המעשר?`

מתן המעשר חשוב משום שהוא מסייע לנו לבנות יחסי אמון עם אלוהים. כדי לקחת עשירית מכל הכנסותיך ולתת אותה לאלוהים (למרות שמבחינה טכנית היא ממילא שייכת לו) צריך אומץ רוחני. זהו אקט של אמונה, ורק כשאנו מתרגלים את אמונתנו היא יכולה באמת לגדול ולהתחזק.

חשבו לדוגמה על תקופת אחרית הימים, כשלמאמינים יהיה אסור לקנות ולמכור, כפי שמתואר בהתגלות י"ג - י"ד (ראו את ה). כדי להחזיק מעמד באותם ימים קשים, אמונתנו בהשגחתו, בכוחו ובאהבתו של אלוהים צריכה להיות עד אז כבר מספיק חזקה כדי לא להישבר מול העוינות של העולם כולו נגדנו. עד אז חיוני ללמוד לסמוך על אלוהים בכל הנסיבות, ואין ספק שמתן המעשר מסייע בפיתוח אמון מוחלט זה באלוהים.

סיבה משמעותית נוספת לנאמנות פיננסית לאלוהים היא גישתנו לברכותיו הגשמיות. כחלק מ"חוזה המעשר", אלוהים הבטיח ברכות כה גדולות שלא יהיה לנו מספיק מקום לאחסן אותן! עם אותו עודף נוכל לסייע לזולת ולתמוך בקידום עבודתו של אלוהים על ידי תרומותינו.

`כיצד חוויתם בחייכם את האמת הגדולה ש"טוֹב לָתֵת מִלָּקַחַת"?`