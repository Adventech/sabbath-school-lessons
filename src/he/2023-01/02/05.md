---
title: 'חוזה המעשר'
date: 11/01/2023

---

בין נתינת המעשר לבין יחסינו עם אלוהים ישנו קשר הדוק. בני ישראל שגשגו כשצייתו לאלוהים והיו נאמנים בפרקטיקת העישׂור. בניגוד לכך, הם נקלעו לצרות כשלא עשו זאת. למעשה, ניתן לתאר את כל ההיסטוריה של עם ישראל כמעין מחזוריות של ציות ושגשוג, ולאחר מכן חוסר ציות וצרות. במהלך אחת אותן תקופות של חוסר נאמנות, אלוהים הציע דרך הנביא מלאכי "חוזה דו-צדדי" עם עמו.

`קראו מלאכי 3:7-11. מהן ההבטחות וההתחייבויות המופיעות בקטע זה?`

אלוהים הבטיח לעמו שאם ישובו אליו, גם הוא ישוב אליהם. כששאלו אותו באיזה מובן עליהם לחזור אליו, הוא השיב מפורשות: "הפסיקו לשדוד אותי מהמעשר והתרומות שלי!" למעשה, "שוד" זה היה הסיבה לכך שהיו מקוללים. והנה פתרונו של אלוהים לבעייה זו של הקללה: "הָבִיאוּ אֶת-כָּל-הַמַּעֲשֵׂר אֶל-בֵּית הָאוֹצָר"; אם תעשו זאת, "אֶפְתַּח לָכֶם אֵת אֲרֻבּוֹת הַשָּׁמַיִם וַהֲרִיקֹתִי לָכֶם בְּרָכָה עַד-בְּלִי-דָי" (מלאכי 3:10). ואם הברכה תהיה כה גדולה שלא יהיה לנו מספיק מקום לאחסן שפע זה, יהיה לנו עודף שבאמצעותו נוכל לעזור לאחרים ולקדם את העבודה של אלוהים!

"הוא, שנתן לכם את בנו יחידו למות למען חטאיכם, כרת אתכם ברית. הוא מרעיף עליכם את ברכותיו, ובתמורה הוא מבקש שתחזירו לו את מעשרו ואת תרומותיו. איש לא יעז לעולם לומר שהוא לא היה יכול להבין דרישה זו. כוונתו של אלוהים לגבי תרומות ומעשרות ברורה עד מאוד בפרק ג' בספר מלאכי. אלוהים דורש מסוכניו האנושיים להיות נאמנים לחוזה שהוא עשה עמם" - Ellen G. White, Counsels on Stewardship, p. 75.

אחד המחזורים החיוביים של ציות וברכה מצד בני ישראל מתועד בזמן שלטונו של חזקיהו, מלך יהודה. באותה תקופה הייתה התעוררות רוחנית ביהודה, והעם החל להחזיר בנאמנות את מעשרותיהם ותרומותיהם למחסני המקדש. למעשה, התקבלו תרומות ומעשרות כה רבות שהלויים נאלצו להערים אותם במקדש. בדברי הימים ב' 31:5 כתוב ש"הִרְבּוּ בְנֵי-יִשְׂרָאֵל רֵאשִׁית דָּגָן, תִּירוֹשׁ וְיִצְהָר וּדְבַשׁ וְכֹל תְּבוּאַת שָׂדֶה וּמַעְשַׂר - הַכֹּל לָרֹב הֵבִיאוּ".

`האם אתם מחזירים לאלוהים את המעשר שלו? מה זאת אומרת לגבי חייכם הרוחניים ולגבי יחסיכם עם אלוהים?`