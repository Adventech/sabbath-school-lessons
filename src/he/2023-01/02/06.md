---
title: 'בַּקְּשׁוּ תְּחִלָּה'
date: 12/01/2023

---

נאמר על ישוע ש"המון העם הקשיב לו בשמחה" (מרקוס 12:37). רוב שומעיו של ישוע שהלכו אחריו והקשיבו לתורתו היו שייכים לקטגוריה שנקראה "עם הארץ". אותם אנשים פשוטים היו עדים לנס ההאכלה והם היו אלה ששמעו את הדרשה על ההר. ישוע אמר להם, במילים אחרות - אני יודע שחשוב לכם לפרנס את משפחותיכם ושאתם דואגים שיהיו להם מספיק אוכל ושתייה לצרכי היומיום, ובגדים לחימום והגנה. אך שימו לב מה אני מציע לכם…

`קראו מתי 6:25-33. מה הובטח כאן ומה כתוב שעל בני האדם לעשות כדי שאותן הבטחות תתקיימנה?`

רבות מהבטחותיו של אלוהים מנוסחות כחלק מחוזה דו-צדדי. זאת אומרת שכדי לקבל את הברכה, עלינו לקיים את החלק שלנו בהסכם.

`קראו ישעיהו 26:3. מה אנו מתבקשים לעשות כדי שיהיה לנו שלום עם אלוהים?`

`קראו יוחנן א' 1:9. מה ישוע יעשה אילו נתוודה על חטאינו?`

`קראו דברי הימים ב' 7:14. מהם האלמנטים של "אם" ו"אז" בהצעתו של אלוהים בקטע זה?`

כל הפסוקים לעיל ורבים אחרים מצביעים על העובדה החשובה שלמרות שאלוהים הוא הריבון, ולמרות שהוא בוראנו ומכלכלנו, ולמרות שהישועה היא מתנת החסד שלו שאינה מגיעה לנו בזכות - עדיין יש לנו חלק שעלינו לקיים בעימות הגדול בין הטוב לרע המתחולל עלי אדמות. עלינו להשתמש במתנה הקדושה של הרצון החופשי ולהחליט להקשיב להדרכתו של רוח הקודש ולציית למה שאלוהים קורא לנו לעשות. על אף שאלוהים מציע לנו ברכה וחיים, באפשרותנו לבחור במקום זאת קללה ומוות. לא פלא שאלוהים אומר - "בָּחַרְתָּ בַּחַיִּים לְמַעַן תִּחְיֶה אַתָּה וְזַרְעֶךָ" (דברים 30:19).