---
title: 'בריתו של אלוהים עמנו'
date: 07/01/2023

---

### קראו את הפסוקים הבאים לקראת שיעור השבת השבועי
מתי 10:22; יוחנן 6:29; דברים 28:1-14; משלי 3:1-10; מלאכי 3:7-11; מתי 6:25-33.

> <p>פסוק לשינון</p>
> "וְהָיָה אִם-שָׁמוֹעַ תִּשְׁמַע בְּקוֹל יְהוָה אֱלֹהֶיךָ לִשְׁמֹר לַעֲשׂוֹת אֶת-כָּל-מִצְו‍ֹתָיו אֲשֶׁר אָנֹכִי מְצַוְּךָ הַיּוֹם וּנְתָנְךָ יְהוָה אֱלֹהֶיךָ עֶלְיוֹן עַל כָּל-גּוֹיֵי הָאָרֶץ. וּבָאוּ עָלֶיךָ כָּל-הַבְּרָכוֹת הָאֵלֶּה וְהִשִּׂיגֻךָ, כִּי תִשְׁמַע בְּקוֹל יְהוָה אֱלֹהֶיךָ" (דברים 28:1,2).

באופן מדהים, למרות שהוא אינו חב לנו דבר, אלוהים החליט לעשות חוזים (לכרות בריתות) עמנו! רובם דו-צדדיים, שזה אומר שלכל אחד משני הצדדים (אלוהים ובני האדם) יש חלק שעליו לממש. לדוגמה, הסכם דו צדדי יישמע באופן הבא: "אם תעשה כך, אעשה כך", או ההיפך.

החוזים החד-צדדיים נדירים יותר. סוג זה של חוזה נשמע כך: "אעשה זאת, בין אם תמלא את חלקך בחוזה ובין אם לאו". חלק מהבריתות של אלוהים עם האנושות הן חד צדדיות. לדוגמה, "לְמַעַן תִּהְיוּ בָּנִים לַאֲבִיכֶם שֶׁבַּשָּׁמַיִם, כִּי הוּא מַזְרִיחַ שִׁמְשׁוֹ עַל רָעִים וְעַל טוֹבִים וּמַמְטִיר גֶּשֶׁם עַל צַדִּיקִים וְעַל רְשָׁעִים" (מתי 5:45). ללא קשר להתנהגותנו, אנו יכולים לסמוך על אלוהים שיזריח את השמש וימטיר גשם. דוגמה אחרת: אחרי המבול, אלוהים הבטיח לאנושות ול"כָל-חַיַּת הָאָרֶץ" שלא יהיה עוד מבול שיכסה את הארץ (בראשית 9:9-16), ללא קשר למעשינו. בנוסף, הוא גם הבטיח: "עֹד כָּל-יְמֵי הָאָרֶץ - זֶרַע וְקָצִיר וְקֹר וָחֹם וְקַיִץ וָחֹרֶף וְיוֹם וָלַיְלָה לֹא יִשְׁבֹּתוּ" (בראשית 8:22). העונות ימשיכו להתחלף, ללא קשר למה שאנו עושים.

השבוע נלמד על מספר בריתות דו-צדדיות משמעותיות מאוד שנכרתו בין אלוהים לבין ילדיו. מי ייתן ובחסדו של אלוהים נקיים תמיד עד תום את חלקנו בהסכם שלנו עם אלוהים!

*למדו את השיעור השבועי לקראת שבת ה-14 בינואר.