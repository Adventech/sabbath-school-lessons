---
title: 'ברית הישועה'
date: 08/01/2023

---

מותו המכפר של המשיח על הצלב פתח לכל אדם שחי או יחיה אי פעם עלי אדמות את האפשרות להיוושע. אך בשונה מהבטחת החלפת העונות, הישועה אינה הבטחה חד-צדדית. היא אינה ניתנת לכל אדם, ללא קשר למעשיו. האמונה השגויה שלפיה כל בני האדם ייוושעו בסופו של דבר מכונה "אוניברסליזם". במקום זאת, ישוע לימד אותנו שעל אף העובדה שהוא מת עבור האנושות כולה, אנשים רבים יעדיפו למרבה הצער ללכת בדרך הרחבה המובילה לאבדון ולמוות נצחי (מתי 7:13,14).

**מה אנו למדים מהפסוקים הבאים על האופן שבו בני האדם מקבלים את הישועה בישוע המשיח?**

`יוחנן 5:13`

`מתי 10:22`

`יוחנן 6:29`

`כיפא ב' 1:10,11`

שאול השליח הבין את טיבה הדו-צדדי של ברית הישועה. מאחר והוא ידע שרגע הוצאתו להורג הלך והתקרב, ולמרות שלא מעט משותפיו לעבודה נטשו אותו, שאול אמר לטימותיאוס בביטחון רב שהוא מימש את חלקו ב"הסכם" עם אלוהים. "אֲנִי עַצְמִי כְּבָר מֻסָּךְ כְּנֶסֶךְ וְעֵת פְּטִירָתִי הִגִּיעָה. אֶת הַמִּלְחָמָה הַטּוֹבָה נִלְחַמְתִּי, אֶת הַמֵּרוֹץ הִשְׁלַמְתִּי, אֶת הָאֱמוּנָה שָׁמַרְתִּי. מֵעַתָּה שְׁמוּרָה לִי עֲטֶרֶת הַצְּדָקָה אֲשֶׁר הָאָדוֹן, הַשּׁוֹפֵט הַצַּדִּיק, יִתֵּן לִי בַּיּוֹם הַהוּא; וְלֹא רַק לִי בִּלְבַד, אֶלָּא גַּם לְכָל אוֹהֲבֵי הוֹפָעָתוֹ" (טימותיאוס ב' 4:6-8).

שאול אומר: "אנו מוכן [משום ש]נלחמתי את המלחמה הטובה, השלמתי את המרוץ שלי, שמרתי את האמונה". ועם זאת, שאול היה תמיד ברור לגבי העובדה שהישועה היא על ידי אמונה בלבד, לא על ידי שמירת התורה, ולכן לא צריך להבין שבקטע זה הוא רואה במעשיו סגולה מיוחדת המקנה לו קרדיט לפני אלוהים. "עטרת הצדקה" המחכה לו היא למעשה צדקתו של המשיח, אשר שאול דרש באמונה והחזיק בה עד סוף חייו.

`למרות שהישועה היא מתנה שאינה מגיעה לנו בזכות, מהו ההבדל בין אלו שמקבלים אותה לאלו שאינם מקבלים אותה? במה כרוכה קבלתה של מתנה זו?`