---
title: 'אִם-שָׁמוֹעַ תִּשְׁמַע'
date: 09/01/2023

---

ספר דברים הוא למעשה הגרסה המודפסת של נאום הפרידה של משה מהדור השני של בני ישראל בתום ארבעים שנות הנדודים שלהם במדבר. משה נשא את נאומו על ערבות מואב, בצד המזרחי של הירדן, ואותו נאום תועד בספר דברים, שניתן לכנותו גם "ספר זכרונות".

בספר זה, משה מזכיר לעם את נאמנותו של אלוהים כלפי העם לאורך כל הדרך. הוא מספר להם על מסעיהם מהר סיני לקדש ברנע, שבגבול הארץ המובטחת, וגם על מרים ועל ארבעים שנות הנדודים שלהם במדבר כתוצאה מחוסר אמונתם. הוא מזכיר להם את עשרת הדיברות, וגם את המצוות על המעשר שעליהם להביא לבית האלוהים שבירושלים. אך הדגש המרכזי של ספר דברים הוא העצה של משה לעם להקשיב לאלוהים, לציית לו ולקבל את ברכותיו. משה מצייר את אלוהים כמי שיש לו גם את היכולת וגם את הרצון לדאוג לעמו.

`קראו דברים 28:1-14. אילו ברכות נפלאות מובטחות לעם? מה עליהם לעשות כדי לקבלן?`

משה השתוקק מאוד לגרום לעם להבין שאלוהים חפץ להרעיף עליהם ברכות מדהימות. כשהוא אומר - "וְהָיָה אִם-שָׁמוֹעַ תִּשְׁמַע בְּקוֹל יְהוָה אֱלֹהֶיךָ" - משה מבהיר לעם שגורלם הנצחי מוטל כאן על הכף! איזו הפגנה עוצמתית של ממשות הבחירה החופשית! הם היו עמו הנבחר של אלוהים, מקבלי ברכותיו והבטחותיו, אבל בתנאים מסוימים - להסכים, לקבל ולחיות על פיהן!

ודבר ממה שאלוהים ביקש לא היה קשה מדי עבורם: "כִּי הַמִּצְוָה הַזֹּאת אֲשֶׁר אָנֹכִי מְצַוְּךָ הַיּוֹם לֹא-נִפְלֵאת הִוא מִמְּךָ וְלֹא רְחֹקָה הִוא. לֹא בַשָּׁמַיִם הִוא, לֵאמֹר - מִי יַעֲלֶה-לָּנוּ הַשָּׁמַיְמָה וְיִקָּחֶהָ לָּנוּ וְיַשְׁמִעֵנוּ אֹתָהּ וְנַעֲשֶׂנָּה! וְלֹא-מֵעֵבֶר לַיָּם הִוא, לֵאמֹר - מִי יַעֲבָר-לָנוּ אֶל-עֵבֶר הַיָּם וְיִקָּחֶהָ לָּנוּ וְיַשְׁמִעֵנוּ אֹתָהּ וְנַעֲשֶׂנָּה! כִּי-קָרוֹב אֵלֶיךָ הַדָּבָר מְאֹד, בְּפִיךָ וּבִלְבָבְךָ לַעֲשֹׂתוֹ" (דברים 30:11-14).

כמובן שלצד הברכות היו גם אזהרות וקללות שאלוהים אמר שיבואו עליהם אם לא יצייתו לו (דברים 28:15-68) - תוצאות ישירות שחטאיהם ומרים ימיטו עליהם.

`מהי משמעותו של הביטוי "אִם-שָׁמוֹעַ תִּשְׁמַע" בהקשר של מה שאלוהים מבקש מאיתנו היום?`