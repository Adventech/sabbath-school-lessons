---
title:  נקודות למחשבה
date:  13/01/2023
---

"בכל הזדמנות במרוצת ההיסטוריה שבה אנשי אלוהים קיימו בלב חפץ את התכנית של אלוהים לנדיבות שיטתית [עישֹור] ותרומות, הם הבינו עד כמה הדוק וישיר הקשר בין ציותם למצוותיו של אלוהים לבין שגשוגם בכל תחומי חייהם. כשהכירו בסמכות של אלוהים, נענו לדרישותיו וכיבדו אותו בנכסיהם, אחסניהם היו מלאים עד אפס מקום. ואולם, כששדדו את אלוהים ממעשרות ותרומות, ניסיונם המר לימד אותם שהם שדדו לא רק אותו, אלא גם את עצמם, שהרי הוא הגביל את מידת ברכותיו למידת נדיבותם אליו" - Ellen G. White, Testimonies for the Church, vol. 3, p. 395.

הכתובים ברורים עד מאוד לגבי העובדה שהישועה היא מתנת האלוהים על ידי חסד בלבד. ציותנו למצוותיו הוא למעשה תגובתנו לחסדו של אלוהים; ציותנו אינו מרוויח את חסדו, שהרי אז הוא היה מפסיק להיות חסד (ראו רומים ד' 1-4). ואכן, כשאנו מסתכלים על הברית הדו-צדדית שלנו עם אלוהים, אנו רואים מחד ברכות ומאידך התחייבויות. על סמך תגובתנו למה שה' מעניק לנו, אנו לא רק מבססים את יחסינו עם אלוהים, אלא גם קובעים במידה ניכרת את גורלנו. הציות - שבאמצעותו אהבתנו מוכיחה את נאמנותה ומשרתת את הזולת - הוא סימן ההיכר המובהק ביותר של התלמידות. במקום שתשחרר אותנו מחובת הציות, האמונה היא דווקא היחידה שבה אנו זוכים לחדסו של המשיח ושמאפשרת לנו לציית לדרישותיו של אלוהים.

**שאלות לדיון**:

`אומרים שאם כל אדוונטיסט בעולם היה נאמן בהחזר המעשרות, לקהילתנו היו די והותר אמצעים כדי להפיץ את הבשורה. מה אתם עושים בנושא התרומות והמעשרות כדי לסייע לקהילה להגשים את ייעודה?`

`הגו בחשיבות החלטותינו ומעשינו ביחסים שלנו עם אלוהים. כיצד עלינו להבין את סוגיית המעשים הטובים והציות - כולל מתן המעשר בפרט והנאמנות הפיננסית בכלל - מבלי שניפול במלכודת הליגליזם?`

`שוחחו בכיתה על השאלה בסוף השיעור של יום שלישי לגבי מה עושים כשבאים עלינו זמנים קשים מבחינה כספית, למרות נאמנותנו לאלוהים. באיזה אור עלינו לראות מצב זה וכיצד להימנע מייאוש כשהוא קורה בחיינו?`