---
title:  אוצר בשמים
date:  05/01/2023
---

`"אַל תַּאַצְרוּ לָכֶם אוֹצָרוֹת עֲלֵי אֲדָמוֹת, בְּמָקוֹם שֶׁהָעָשׁ וְהַחֲלוּדָה מַשְׁחִיתִים וְהַגַּנָּבִים חוֹפְרִים וְגוֹנְבִים. אִצְרוּ לָכֶם אוֹצָרוֹת בַּשָּׁמַיִם, בְּמָקוֹם אֲשֶׁר עָשׁ וַחֲלוּדָה לֹא יַשְׁחִיתוּ וְגַנָּבִים לֹא יַחְפְּרוּ וְלֹא יִגְנְבוּ; כִּי בַּמָּקוֹם שֶׁאוֹצָרְךָ נִמְצָא, שָׁם יִהְיֶה גַּם לְבָבְךָ" (מתי ו' 19-21). איזו אמת חיונית מלמד אותנו כאן ישוע?`

מי לא שמע פעם על בעלי הון רב שאיבדו את כל רכושם בין רגע אחד? עולמנו הוא מקום בלתי יציב בעליל: מלחמות, רציחות, אלימות או אסונות טבע יכולים ברגע אחד לקחת מאיתנו את כל מה שרכשנו במשך חיים שלמים והשגנו בעמל כפים ובצורה הוגנת. או שהמוות מגיע במפתיע וכל אותם דברים הופכים בכל מקרה לחסרי תועלת עבורנו.

הכתובים אינם מלמדים אותנו שיש משהו רע בלהיות עשיר, אבל ישוע מזהיר אותנו לא לפספס את התמונה הגדולה, אלא לראות כל דבר בפרופורציות הנכונות.

ואחרי הכל, מה זאת אומרת "לאצור אוצר בשמים"? זה אומר לשים את העבודה של אלוהים במקום הראשון בחייך במקום להיות עסוק בראש ובראשונה בלעשות כסף. זה גם אומר בין היתר להשתמש במשאבינו כדי לקדם את מלכותו של אלוהים ולהיות ברכה לאחרים.

לדוגמה, כשאלוהים קרא לאברהם, הוא תכנן להפוך אותו ואת משפחתו לברכה לכל משפחות האדמה. ה' אמר לאברהם - שכונה "אוֹהֵב אֱלֹהִים" (יעקב ב' 23) - " וְאֶעֶשְׂךָ לְגוֹי גָּדוֹל וַאֲבָרֶכְךָ וַאֲגַדְּלָה שְׁמֶךָ וֶהְיֵה בְּרָכָה. וַאֲבָרְכָה מְבָרְכֶיךָ וּמְקַלֶּלְךָ אָאֹר וְנִבְרְכוּ בְךָ כֹּל מִשְׁפְּחֹת הָאֲדָמָה" (בראשית י"ב 2,3). "מִכָּאן שֶׁהַמַּחֲזִיקִים בָּאֱמוּנָה מְבֹרָכִים יַחַד עִם אַבְרָהָם הַמַּאֲמִין" (גלטים ג' 9).

"לכסף ישנו ערך רב, שהרי כמה טוב ניתן לעשות באמצעותו! כאשר הוא נמצא בידיהם של ילדי אלוהים, הכסף הוא אוכל לרעב, מים לצמא וביגוד לערום; הוא הגנה לעשוק ומזור לחולה. הכסף חסר ערך כמו חול, אלא אם כן משתמשים בו כדי למלא את צרכי החיים, לברך אחרים ולקדם את עבודת המשיח" - Ellen G. White, Christ’s Object Lessons, p. 351.

`"בַּמָּקוֹם שֶׁאוֹצָרְךָ נִמְצָא, שָׁם יִהְיֶה גַּם לְבָבְךָ" (מתי ו' 21). היכן אומר לכם לבבכם שהאוצר שלכם נמצא?`