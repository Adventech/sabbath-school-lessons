---
title: 'אחריותם של בני משפחתו של אלוהים'
date: 04/01/2023

---

כולנו נהנים מהמתנות ומהברכות הרוחניות והגשמיות שאלוהים מרעיף עלינו. איזו מחשבה מנחמת - לדעת שאנו "חלק ממשפחתו של אלוהים"!

`קראו דברים 6:5 ומתי 22:37. מה זאת אומרת וכיצד עושים זאת?`

כיצד ניתן לאהוב את אלוהים "בְּכָל-לְבָבְךָ וּבְכָל-נַפְשְׁךָ וּבְכָל-מְאֹדֶךָ" (דברים 6:5)? הכתובים מספקים לנו את התשובה, אבל היא לא בדיוק מה שרוב האנשים היו מצפים לשמוע.

`קראו דברים 10:12,13 ויוחנן א' 5:3. על פי הכתובים, כיצד מצופה מאיתנו לנהוג במסגרת יחסי האהבה בינינו לבין אבינו שבשמים?`

שמירת התורה?! ציות למצוות?! למרבה הצער, עבור מאמינים רבים רעיון שמירת מצוותיו של אלוהים (במיוחד הדיבר הרביעי) היא לגליזם! לטענתם, נקראנו פשוט לאהוב את אלוהים ואת רעינו כמונו. ועם זאת, אלוהים מאוד ברור: האופן שבו אנו מגלים את אהבתנו אליו ולרעינו הוא - כן - שמירת מצוותיו!

"הֵן זֹאת הִיא אַהֲבַת אֱלֹהִים, שֶׁנִּשְׁמֹר אֶת מִצְווֹתָיו. וּמִצְווֹתָיו אֵינָן קָשׁוֹת" (יוחנן א' 5:3). אנו רגילים לקרוא פסוק זה במובן ש'אנו אוהבים את אלוהים, ולכן [בעצם אהבתנו אליו] שומרים את מצוותיו'. זה נכון במידה מסוימת, אבל יותר נכון לקרוא את הפסוק באופן הבא: 'אנו יודעים שאנו אוהבים את אלוהים וחווים את אהבתו כשאנו שומרים את מצוותיו'.

במתי 7:21-27, ישוע אומר שאלו אשר שומעים ועושים את דבר אלוהים דומים לאדם נבון שבנה את ביתו על סלע. אלו ששומעים, אך לא עושים, דומים לאותו אוויל שבנה את ביתו על חול - עם תוצאות הרסניות. שניהם שמעו את דבר אלוהים, רק שאחד ציית, בעוד שהשני לא ציית - והתוצאות עשו את ההבדל בין חיים למוות!

`חשבו על הקשר ההדוק בין אהבת אלוהים לבין שמירת מצוותיו. מדוע האהבה לאלוהים באה לידי ביטוי בצורה זו? מה מתוך שמירת המצוות מגלה את אהבתנו? (רמז - חשבו על מה שחוסר ציות לתורה גורם).`