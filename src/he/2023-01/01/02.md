---
title:  אנחנו חלק ממשפחתו של אלוהים
date:  01/01/2023
---

`"מִשּׁוּם כָּךְ כּוֹרֵעַ אֲנִי עַל בִּרְכַּי לִפְנֵי הָאָב אֲשֶׁר קָרָא שֵׁם לְכָל מִשְׁפָּחָה בַּשָּׁמַיִם וּבָאָרֶץ" (אפסים ג' 14,15). איזו תמונה עולה מפסוקים אלו ואיזו תקווה טמונה בהם?`

כבר מתחילת שירותו עלי אדמות, ישוע אומר: "לָכֵן כָּךְ הִתְפַּלְּלוּ אַתֶּם: 'אָבִינוּ שֶׁבַּשָּׁמַיִם, יִתְקַדֵּשׁ שִׁמְךָ" (מתי ו' 9). בשלב מאוחר יותר, הוא חזר על אותו נוסח תפילה כשהיה לבד עם תלמידיו (לוקס י"א 2). ישוע לימד אותנו לקרוא לאביו - "אָבִינוּ שֶׁבַּשָּׁמַיִם". כשישוע פגש את מרים לאחר תחייתו, היא ביקשה לחבק אותו, אך הוא השיב לה: "אַל תִּגְּעִי בִּי, כִּי עֲדַיִן לֹא עָלִיתִי אֶל הָאָב, אוּלָם לְכִי אֶל אַחַי וְהַגִּידִי לָהֶם: 'אֲנִי עוֹלֶה אֶל אָבִי וַאֲבִיכֶם, אֶל אֱלֹהַי וֵאלֹהֵיכֶם" (יוחנן כ' 17).

מאחר ויש לנו את אותו אב כמו ישוע, הוא אחינו וכולנו אחים ואחיות באדון. ישוע הפך לבן המשפחה הארצית כדי שאנחנו נוכל להפוך לבני המשפחה השמימית! "משפחת השמיים ומשפחת האדם, משפחה אחת היא" - אלן ווייט, חמדת הדורות, 676.

`קראו שמות ג' 10, שמות ה' 1 וגלטים ג' 26,29. מה אנו למדים מפסוקים אלו על האופן שבו אלוהים מתייחס אלינו? מדוע עובדה זו כה מעודדת?`

בניגוד לתיאורייה של הבריאתנות האבולוציונית - שלפיה אנחנו תוצר של תהליכים טבעיים אוטומטיים, חסרי רגש , אלוהים הניע לכאורה בתכנון הראשוני של היקום - הכתובים מלמדים אותנו לא רק שאלוהים קיים, אלא שהוא גם אוהב אותנו ומתייחס אלינו באהבה עצומה, שהמקרא מתאר לא פעם באמצעות דימוי המשפחה. בין אם אלוהים מכנה את ישראל "עמי" או "בני אלוהים", או שישוע קורא לאלוהים "אבינו", הנקודה ברורה: אלוהים אוהב אותנו כפי שמצופה מבני משפחה לאהוב זה את זה! אלו חדשות נפלאות עבורנו בעולם שיכול להיות לפעמים עוין במיוחד!

`נסו לדמיין עולם שבו כולנו מתייחסים אחד לשני כמשפחה. כיצד אנו יכולים ללמוד טוב יותר להתייחס לכל בני האדם כאל אחינו ואחיותינו?`