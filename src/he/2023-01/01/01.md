---
title:  חלק ממשפחתו של אלוהים
date:  31/12/2022
---

### קראו את הפסוקים הבאים לקראת שיעור השבת השבועי
גלטים ג' 26,29; תהלים נ' 10-12; דברי הימים א' כ"ט 13,14; פיליפים ד' 19; יוחנן א' ה' 3; מתי ו' 19-21.

> <p>פסוק לשינון</p>
> "רְאוּ אֵיזוֹ אַהֲבָה נָתַן לָנוּ הָאָב לְהִקָּרֵא יַלְדֵי אֱלֹהִים! וְאָכֵן כָּךְ אֲנַחְנוּ. מִשּׁוּם כָּךְ הָעוֹלָם אֵינוֹ מַכִּיר אוֹתָנוּ, מִשּׁוּם שֶׁלֹּא הִכִּיר אוֹתוֹ" (יוחנן א' ג' 1).

אחת העובדות המדהימות ביותר בחיינו כמאמינים היא שאלוהים סומך עלינו כסוכני ביתו עלי אדמות! כבר משחר ההיסטוריה, אלוהים האציל על אדם וחווה סמכויות מלאות כנציגיו שבאחריותם לטפל בבריאתו המושלמת (ראו בראשית ב' 7-9,15). אלוהים רצה שכבר מלכתחילה יהיה ברור ליקום כולו שאנחנו סוכניו ומשרתיו עלי אדמות, תפקיד שבא אז לידי ביטוי בקריאת השמות לחיות, בטיפוח הגן וגם במילוי הארץ בצאצאים.

אלוהים בירך אותנו במשאבים, אבל השאיר לנו את האחריות לנהל אותם - להרוויח כסף, לכתוב שיקים, לעשות העברות בנקאיות, לבנות תקציב ולהביא את המעשר ואת התרומות אתנו בשבת בבוקר לקהילה. אלוהים מעודד אותנו להשתמש במשאבים שהוא העמיד לרשותנו למילוי צרכינו וצרכיהם של אחרים, וגם לקידום עבודתו. מדהים ככל שיישמע, אנחנו היחידים שאלוהים הסמיך לגדל את ילדיו, לבנות את בנייניו ולחנך את הדורות הבאים.

השבוע נחקור יותר לעומק את הזכויות ואת החובות הכרוכות בכך שאנו חלק ממשפחתו של אלוהים!

*למדו את השיעור השבועי לקראת שבת ה-7 בינואר.