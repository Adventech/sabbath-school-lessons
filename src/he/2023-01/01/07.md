---
title:  נקודות למחשבה
date:  06/01/2023
---

"לבו של אבינו שבשמיים נכסף ועורג לילדיו עלי אדמות באהבה עזה ממוות. בכך שוויתר על בנו למעננו, הוא הרעיף עלינו את השמיים כולם במתנה אחת. חייו ומותו של המשיח, תפילותיו בעבורנו, שירותם של

המלאכים, תפילת ההפגעה של רוח הקודש בעבורנו, פועלו של האב בשמיים ובארץ, והעניין המתמיד שמגלים בנו דרי השמיים – כל אלה נזקפים לזכותו של האדם לשם גאולתו" - אלן ווייט, הדרך אל המשיח, 16.

"אם ויתרתם על האני שלכם ומסרתם את חייכם למען המשיח הנכם חברי משפחתו של אלוהים, וכל אשר בביתו של אלוהים קיים עבורכם. כל אוצרותיו של אלוהים עומדים לשרותכם, בעולם הזה ובעולם הבא. שירותם של מלאכי השמיים, מתנות הרוח, ועמלם של משרתיו-כולם נועדו עבורכם. העולם וכל אשר בו, שלכם הוא כל עוד הוא יכול לפעול לטובתכם - אלן ווייט, מחשבות מהר הברכה, 79.

**שאלות לדיון**:

`לאור המתנות המדהימות הרבות שאלוהים מרעיף על ילדיו, עלינו לשאול את עצמנו בהשתאות יחד עם מחבר התהלים: "מָה-אָשִׁיב לַיהוָה כָּל-תַּגְמוּלוֹהִי עָלָי?" (תהלים קט"ז 12). עשו רשימה של כל הברכות הגשמיות והרוחניות של אלוהים עבורכם וחלקו אותה עם הכיתה לשיעור שבת. מה מלמדת אתכם רשימה זו על כמה אסירי תודה לאלוהים אנו אמורים להיות?`

`למרות שאנו חושבים על אלוהים קודם כל כבוראנו - ובצדק - הכתובים מלמדים אותנו שהוא גם מקיים אותנו (ראו עברים א' 3, איוב ל"ח 33-37, תהלים קל"ה 6,7, קולוסים א' 17, מעשי השליחים י"ז 28, כיפא ב' ג' 7). הגלקסיות הענקיות, פעימות לבנו, הכוחות המחזיקים יחד את המבנים האטומיים שמהם בנויה כל המטריה - כל אלה מתקיימים אך ורק בכוחו של אלוהים. כיצד אמורה אמת מקראית זו לסייע לנו להבין עד כמה אנו אמורים להרגיש אחראיים כלפי לאלוהים באשר לאופן שבו אנו משתמשים במה שהוא העניק לנו? כיצד זה עוזר לנו להישאר דבוקים במטרה ולשמור על פרופורציות נכונות בחיים?`

`השיעור שלנו השבוע דיבר על הסיבה מדוע מכל מה שאלוהים העניק לנו, תכנית הישועה בישוע המשיח היא המתנה הגדולה מכל. מדוע זה נכון? מה היה לנו אילמלא עובדה זו ומה התקווה שאנו מפיקים מכך? סופר אתאיסטי תיאר פעם את בני האדם כ"נתחי בשר מתקלקל על עצמות מתפוררות". מדוע, בהיעדר מתנת הבשורה, יש מידה מסוימת של צדק בדבריו?`