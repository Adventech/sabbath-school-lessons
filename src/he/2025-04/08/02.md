---
title: נאמנות
date: 16/11/2025

---

`קראו: בראשית 36:15; במדבר 13:6, 30-32; ויהושע 14:6, 14. מי היה כלב בן יפונה? מה היה מקומו בקרב עם ישראל?`

שמו של כלב כמובן מגיע מהמילה “כֶּלֶב”, שבדרך כלל מופיעה במקרא בהקשרים שליליים. ובכל זאת, במכתבים ושירים מחוץ לכתובים, המילה “כֶּלֶב” מתארת דווקא אומץ לב, עקשנות ונאמנות של עבד כלפי אדוניו. במובן הזה, כלב בהחלט עשה כבוד לשמו ובמהלך חייו הוא הוכיח נאמנות בלתי מתפשרת כלפי אדוניו שבשמים.

מה זה מלמד אותנו על כלב שהוא העז לומר את דעתו, למרות שרוב המרגלים חשבו אחרת, ואפילו כשעם ישראל איים להוציא אותו להורג? ראו במדבר 14:6-10, 21-25; במדבר 26:65; במדבר 32:12.

חשבו על מנהיגי ישראל הבולטים שהיו בני דורם של יהושע וכלב: שמוע, שפט, יגאל, פלטי, גדיאל, גדי, עמיאל, סתור, נחבי וגאואל. האם השמות האלו נשמעים לכם מוכרים? כנראה שלא. ולמה? כי אלו שמותיהם של עשרת המרגלים האחרים שמשה שלח לתור את ארץ כנען.

הם נשכחו מהזיכרון ההיסטורי, כי שמותיהם לא היו ראויים להיזכר. הדיווח שהביאו כשחזרו ממסעם הציג את כנען כיעד בלתי אפשרי לכיבוש. הם תיארו את עצמם כחגבים לעומת הענקים שישבו בחלק מהאזורים, וליבם נמלא פחד אל מול החומות הבלתי עבירות, לכאורה, של ערי כנען המבוצרות. כלב, שהיה המבוגר מבין שני המרגלים שהביאו דיווח חיובי, לקח על עצמו את תפקיד המנהיג שהציג אלטרנטיבה אחרת: גישת האמונה. הוא לא פחד להשמיע את האמת שבליבו גם כשידע שזה עלול להסתיים במוות.

יֹּאמְרוּ כָּל־הָעֵדָה, לִרְגּוֹם אֹתָם בָּאֲבָנִים; וּכְבוֹד יְהוָה, נִרְאָה בְּאֹהֶל מוֹעֵד, אֶל־כָּל־בְּנֵי יִשְׂרָאֵל” (במדבר 14:10)

`ומה איתכם? איך אתם מגיבים כשהרוב שסביבכם מחזיקים בדעה שונה? דעה שסותרת את האמונות העמוקות ביותר שלכם?`