---
title: 'כוחה של דוגמה אישית'
date: 18/11/2025

---

`קראו יהושע 15:16-19, שופטים 1:13, ושופטים 3:7-11. מה הסיפור הזה מלמד אותנו על כוחה של דוגמה אישית? כיצד הגישה של כלב משתקפת בדור הצעיר?`

בקטע זה, כלב מציע את בתו, עכסה, לנישואין למי שיכבוש את דביר. עתניאל מצליח לכבוש את העיר וזוכה בעכסה. סיפור זה חשוב, משום שהוא שוב חושף את אומץ לבו של כלב, אמונתו ונכונותו להתמודד עם אתגרים. הסיפור גם ממחיש כיצד הדור הבא של בני ישראל הולך בעקבות דוגמתם של גדולי האמונה, כלב ויהושע. בעוד הדור הוותיק מסיים את שליחותו, דור חדש עומד מוכן להתמודד עם האתגרים ולהמשיך לממש את תוכניתו של אלוהים עבור עם ישראל.

בדומה לבקשתו של כלב מיהושע: “תְּנָה לִּי אֶת הָהָר הַזֶּה” גם עכסה, בעידוד בעלה, מפגינה את אותה אמונה ונחישות שאפיינו את אביה. דרך נחישותה ותעוזתה, עכסה ממשיכה את דרכו של כלב במימוש ההבטחה לרשת את הארץ. אכן, הארץ היא מתנת ה’ לעם ישראל, אך עם ישראל חייבים לרשת אותה על ידי תביעה אמיצה של הבטחות ה’ באמונה ובגבורה. עקשנותה של עכסה משקפת את ההתמדה של אותן נשים בבשורות, שלא נרתעו מההמון או מהתלמידים ולא ויתרו עד שקיבלו את ברכתו של ישוע לעצמן ולמשפחותיהן.

`קראו לוקס 18:1-5. איזו לקח טמון כאן עבורנו?`

העברת לפיד האמונה לדור הבא היא חיונית להגשמת השליחות שאלוהים הפקיד בידינו. חשבו על האתגרים שבהנחלת האמונה לדור הצעיר, מצד אחד, ועל ההזדמנויות שיש לצעירים לקחת על עצמם אחריות רבה יותר בעבודת ה’, מצד שני.

`מה נוכל לעשות כדי להקל ולהכשיר צעירים לתפקידי מנהיגות אלוהיים? עד כמה חשובה הדוגמה האישית שלנו בתהליך זה?`