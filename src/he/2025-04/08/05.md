---
title: 'גיבור צנוע'
date: 19/11/2025

---

הרשימות הארוכות של שמות המקומות, אשר שימשו כנקודות ציון בגבולות השבטים בישראל, מתחילות ומסתימות עם הדיווח על חלוקת הארץ לשני הגיבורים של מסע הריגול הראשון, כלב ויהושע. כלב היה הראשון לקבל את נחלתו, ואילו יהושע היה האחרון. עד כה, יהושע חילק את הארץ לשבטי ישראל; כעת הגיע הזמן שבני ישראל יעניקו ליהושע את נחלתו.

`קראו יהושע 19:49-51. מהן ההשלכות של העובדה שמנהיג ישראל הגדול, שחילק את הארץ, מקבל את נחלתו אחרון?`

העיר שיהושע מקבל היא תמנת-סרח, שם המורכב משתי מילים. הראשונה, “תמנת”, נגזרת מהפועל “מנה”, שמשמעותו לספור או להקצות, והיא מציינת חלק או נחלה. המילה השנייה, “סרח”, נגזרת מהפועל שמשמעותו עודף או שארית (ראו שמות 26:12). מכאן ניתן לפרש את שם העיר כ- “החלק שנותר” או “הנחלה הנותרת”.

השם של העיר שיהושע בחר לעצמו מתוך מה שנשאר מעיד על אופיו האצילי של המנהיג השני שלעם  ישראל. ראשית, הוא המתין בסבלנות עד שכל העם יקבל את חלקו. שנית, יהושע לא בחר באחד מהאזורים הצפופים בארץ או באחת הערים המפוארות לנחלתו, אלא בעיר צנועה, ואולי אף בהריסותיה, במטרה לבנות אותה מחדש בעמל רב (ראו יהושע 19:50).

יתר על כן, תמנת-סרח שכנה סמוך לשילה, בקרבת המשכן, מה שמעיד על סדרי העדיפויות של יהושע ועל המקום שאליו היה נתון לבו. אין ספק שלאחר שהוביל את העם לארץ המובטחת, ובסיוע ה’, הבטיח לכל שבט ולכל משפחה את נחלתם, לא היה איש מתנגד אילו ביקש לעצמו נחלה מפוארת יותר. ואף על פי כן, יהושע הסתפק בחיים פשוטים ובמיקוד במה שחשוב באמת, ובכך גילם בגופו את תפילתו של דוד: ״ אַחַת שָׁאַלְתִּי מֵאֵת־יְהוָה אוֹתָהּ אֲבַקֵּשׁ שִׁבְתִּי בְּבֵית־יְהוָה כָּל־יְמֵי חַיַּי; לַחֲזוֹת בְּנֹעַם־יְהוָה, וּלְבַקֵּר בְּהֵיכָלו״ (תהילים 27:4).

`אילו לקחים ניתן להפיק מהגישה של יהושע? כיצד ניתן ליישם אותם בחיים האישיים שלנו כיום?`