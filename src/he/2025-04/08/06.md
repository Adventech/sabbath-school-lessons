---
title:  שינוי דרך ההתבוננות
date:  20/11/2025
---

התבוננות בחייהם של גיבורי אמונה גדולים היא מרכיב חיוני בצמיחתנו הרוחנית. יחד עם זאת, הדמות המרכזית והעליונה לחיקוי עבורנו היא ישוע המשיח דרך חייו ותורתו.

כיצד ההתמקדות בחייו של ישוע משנה אותנו? ראו אל העברים י”ב:1–2; השנייה אל הקורינתים ג’:18.

מרקו יאקובוני, נוירולוג מאוניברסיטת קליפורניה בלוס אנג’לס, חקר את תפקידם של נוירוני המראה (נוירון מראה ותאוריה של תודעה). תאי עצב קטנים אלה מופעלים הן כאשר אנו מבצעים פעולה מסוימת, כמו צחוק או חיבוק, והן כאשר אנו צופים באדם אחר מבצע את אותה הפעולה. פעילותם של נוירונים אלו מטשטשת את הגבול בין ראייה לבין עשייה.

אלן ג’י. וייט מדברת על חשיבות ההתבוננות באופיו של ישוע: “כאשר עינינו נשואות אל ישוע, אנו זוכים לראות את אלוהים באופן בהיר ומובחן יותר, וככל שאנו מביטים בו, אנו משתנים. טוב לב ואהבה לזולת הופכים לטבענו, ואנו מפתחים אופי שהוא השתקפות של אופיו האלוהי. ככל שאנו גדלים בדמותו, כך אנו מרחיבים את יכולתנו להכיר את אלוהים. אנו נכנסים יותר ויותר לשותפות עם העולם השמיימי וזוכים לכוח גובר והולך לקבל את עושר הדעת וחכמת הנצח.” — אלן ג’י. וייט, Christ’s Object Lessons, עמ’ 355.

`קראו אל הרומים י”ב:1–2. אילו שני תהליכים מנוגדים פועלים בחיינו? כיצד נוכל לוודא שאנו נותנים מקום לתהליך הנכון?`

בפרק הסיכום של איגרת אל הרומים, השאול השליח מתאר שתי כוחות מנוגדים המנסים לעצב את חיינו. מצד אחד, העולם שסביבנו, עם השפעותיו הרבות, שואף ללחוץ אותנו אל תוך תבניתו, ולגרום לנו להתאים את עצמנו אליו בתהליך הפועל מבחוץ פנימה.

מנגד, רוח הקודש יכולה לחולל בנו שינוי מבפנים החוצה, בדומה לאופן שבו זחל עובר שינוי צורה והופך לפרפר מרהיב. אך כדי שתהליך זה יתרחש, עלינו להקדיש את עצמנו לאלוהים ולבקש ממנו להמשיך את המלאכה הטובה שהחל בנו (אל הפיליפיים א’:6). בסופו של דבר, עלינו לקבל החלטה מודעת, בכל רגע ורגע, ללכת בדרכה של רוח הקודש.