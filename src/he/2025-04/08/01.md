---
title: 'ענקי האמונה: יהושע וכלב בן יפונה'
date: 15/11/2025

---

### קראו לקראת הלימוד השבועי
במדבר 13:6, 30-32; יהושע 14:6-14; לוקס 18:1-5; יהושע 19:49-51; השנייה אל הקורינתיים 3:18; אל הרומים 12:1, 2.

> <p>פסוק לשינון</p>
> ״ זִכְרוּ אֶת מַנְהִיגֵיכֶם אֲשֶׁר דִּבְּרוּ אֲלֵיכֶם אֶת דְּבַר אֱלֹהִים; הַבִּיטוּ אֶל אַחֲרִית דַּרְכָּם וּלְכוּ בְּעִקְּבוֹת אֱמוּנָתָם״ (אל העברים 13:7)

כל הורה יודע שילדים לומדים דרך דוגמה אישית, נכון? כמה הורים כבר מצאו את עצמם מודאגים כשהבחינו שילדיהם מחקים דווקא את התכונות הפחות טובות שלהם, במקום את אלו החיוביות? לא משנה בני כמה אנחנו, תמיד קל לנו יותר לבחור בדרך הלא נכונה מאשר בדרך הנכונה. זה חלק בלתי נפרד מהמציאות של בני אדם שנפלו בחטא. כפי שכתב שאול השליח: ״אָכֵן אֵינֶנִּי מֵבִין אֶת מַעֲשַׂי, כִּי לֹא אֶת מַה שֶּׁאֲנִי חָפֵץ אֲנִי עוֹשֶׂה, אֶלָּא דַּוְקָא אֶת מַה שֶּׁשָֹנוּא עָלַי אֲנִי עוֹשֶׂה.״ (אל הרומים 7:15)

מי מאיתנו לא מזדהה עם זה? מרגע לידתנו חיינו מעוצבים דרך כוחה של הדוגמה האישית. כך למדנו את הפעולות הכי בסיסיות כמו ללכת, לדבר, לבטא רגשות ומתוך חיקוי של האנשים הקרובים אלינו ביותר.

וגם כשאנחנו כבר מבוגרים, אנחנו עדיין זקוקים לדמויות לחיקוי. אמנם אין אדם מושלם, אך גם מתוך הפגמים ניתן למצוא תכונות רוחניות ראויות להערכה וניתנות לשאוף לאמץ לעצמנו במיוחד התכונות שהפכו אנשים מסוימים לענקי אמונה.

השבוע נעמיק בסיפורים האישיים של שניים מאותם ענקים, המופיעים בספר יהושע: כלב בן יפונה ויהושע.

מה הפך אותם לבולטים כל כך בדורם? כיצד הצליחו למלא תפקיד מפתח בחיי העם של אלוהים, דווקא באחת התקופות המכריעות ביותר בהיסטוריה של ארץ ישראל?

לימדו את שיעור השבוע כהכנה לשבת, 22 בנובמבר.