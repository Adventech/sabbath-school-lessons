---
title:  לקריאה נוספת
date:  21/11/2025
---

״אמונתו של כלב לא השתנתה; זו הייתה אותה אמונה שהחזיק בה כאשר סתר בעדותו את דברי המרגלים שדיברו סרה בארץ. הוא האמין בכל ליבו בהבטחת הלתת לעמו את כנען לנחלה. באמונה איתנה זו דבק באלוהים, נשא עם בני עמו בסבלותיהם בימי נדודיהם במדבר, ונטל חלק הן באכזבותיהם והן במשאם של החוטאים. אך למרות זאת הוא לא התלונן, אלא רומם את אלוהים ששמר עליו בחסדו והותיר אותו בחיים במדבר בשעה שיתר בני עמו נכרתו מארץ החיים. במרוצת הקשיים, התלאות, הסכנות, הנדודים ופגעי המדבר, וכן בשנות המלחמה מאז נכנסו בני ישראל לכנען, ה' שמר על חייו, ועתה בגיל שמונים וחמש כוחו עדיין במותניו. הוא לא ביקש לעצמו נחלה שכבר נכבשה בידי ישראל, אלא את העיר שלפי דברי המרגלים נבצר מישראל לכובשה. אך בעזרת אלוהים הוא יילחם בענקים הללו שזעזעו את אמונתם של בני ישראל, ויכבוש מידם את נחלתו. בקשתו של כלב לא נבעה מתשוקת כבוד או משום שביקש להאדיר את שמו. הלוחם הוותיק והאמיץ השתוקק להעניק לעמו מופת, שיביא כבוד לה' ויעודד את יתר שבטי ישראל לכבוש את הארץ כולה – אותה ארץ שאבותיהם האמינו כי אי אפשר לכובשה.״ — אלן ג’י. וייט, אבות האומה ונביאי ישראל, עמ’ 434-435.

“אמונתו של כלב באלוהים היא זו שנתנה לו אומץ, שמרה עליו מפחד בני אדם, ואפשרה לו לעמוד בעוז וללא רתיעה להגנת האמת. מתוך אותה תלות בכוחו של המנהיג הגדול של צבאות השמים, כל חייל נאמן של מזבח המשיח יוכל לקבל כוח ואומץ להתגבר על מכשולים הנראים בלתי עבירים.” — אלן ג’י. וייט, העיתון Advent Review and Sabbath Herald  30 במאי 1912.

**שאלות לדיון**:

`דונו בכוחו של לחץ חברתי ובאומץ הנדרש כדי להשמיע קול כאשר אחרים שותקים. מהו תפקידו של האומץ בחיי האמונה שלנו? כיצד נוכל לעמוד על עקרונותינו מבלי להיות פוגעניים כלפי אחרים?`

`שתפו ביניכם דוגמאות לאנשים מאמינים מהקהילה שלכם אשר השפיעו על חייכם ועיצבו את אופייכם. אילו תכונות של האנשים אלו ראויות לחיקוי?`

`חשבו ודונו בהשפעה שיש לתקשורת המדיה על חיינו. כיצד נוכל להימנע מהשפעות שליליות של המדיה, תוך שימוש בה לטובת מטרות חיוביות?`

`התבוננו שוב בצניעותו של יהושע כמנהיג וברצונו להתגורר בקרבת המשכן. באילו אופנים הדוגמה שלו נוגעת ומדברת אליכם?`