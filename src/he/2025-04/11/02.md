---
title:  מחויבות
date:  07/12/2025
---

`קראו יהושע כ”ב:1–8. מה מספרים לנו פסוקים אלו על מחויבותם של ראובן, גד וחצי שבט מנשה?`

יהושע מאשר כי השבטים אשר נחלו בעבר הירדן מילאו במלואם את חובותיהם כפי שנקבעו על ידי משה ועל ידו. מחויבותם דרשה מסירות עמוקה והקרבה משמעותית למען המטרה המשותפת של עם ישראל.  הם נלחמו לצד אחיהם במשך “ימים רבים ”,בפועל, מדובר על תקופה של כשש עד שבע שנים (השוו עם יהושע י”א:18; יהושע י”ד:10; דברים ב’:14). בעוד הם נמצאים בחזית הקרב, משפחותיהם, נשים וילדים, נשארו בביתם בעבר הירדן המזרחי. למרות זאת, הם בחרו להילחם בנאמנות עם אחיהם, תוך סיכון חייהם בפציעה ובמוות במלחמה.

פסוקים אלו מדגישים בעקיפין את חשיבות האחדות של העם ושל הארץ. הם מכינים את הקרקע לסיפור הבא, העוסק באחדות ישראל. השאלה המרכזית היא: האם השבטים יישארו מאוחדים, למרות הגבול הגיאוגרפי הטבעי שמציב הירדן ביניהם? האם מקומם הגיאוגרפי יקבע את זהותם הלאומית, או שמא עבודת ה’ המשותפת תחזק את אחדותם כעם בחירתו? יהושע מסביר כיצד הייתה אפשרית נאמנות שכזו: הם לא שירתו את אחיהם בלבד, אלא את ה’ עצמו, שהטיל עליהם את שליחותם.

רעיון זה חוזר גם בברית החדשה: שאול השליח מעודד את המאמינים לשרת כאילו הם עובדים את אלוהים עצמו, ולא רק בני אדם (ראו אל האפסים ו’:7; אל הקולוסים ג’:23; הראשונה אל התסלוניקים ב’:4). איזו קריאה נעלה יותר יכולה להיות, מאשר לשרת את בורא היקום עצמו? בחיי היומיום אנו נתקלים בקשיים ואתגרים רבים שעלולים להוביל אותנו לייאוש ולרצון לוותר וקל מאוד, לעיתים, להיכנע. אך אנו יכולים לקרוא אל ה’, המבטיח להיות איתנו ולהעניק לנו כוח לעשות את רצונו. אם נשמור לנגד עינינו את קריאתנו, נוכל למצוא מוטיבציה להמשיך קדימה למרות האתגרים הבלתי נמנעים של הקיום כאן בעולם שבור.

`יהושע כ”ב:5–6 מתאר כיצד יהושע מפציר בשבטים העוזבים להישאר נאמנים לה’, ואז מברך אותם. כיצד היו מערכות היחסים בקהילה משתנות, אם היינו מתפללים זה עבור זה יותר מכפי שאנו עושים כעת?`