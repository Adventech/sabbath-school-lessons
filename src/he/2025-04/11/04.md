---
title:  נרדפים על ידי העבר
date:  09/12/2025
---

`קראו שוב את יהושע כ”ב:13–15, אך הפעם לאור במדבר כ”ה. מדוע בוחרים בני ישראל דווקא בפנחס להוביל את המשלחת אל שניים וחצי השבטים?`

לפני שיקבלו לחלוטין את השמועות שראו במעשה המזבח הכרזת עצמאות של השבטים בעבר הירדן המזרחי, תשעת וחצי השבטים, המכונים פעמיים “בני ישראל”, שולחים משלחת לברר את כוונתם. בראש המשלחת עומד פנחס, בנו של אלעזר הכהן הגדול, אשר עתיד להחליף את אביו בתפקיד לאחר מותו (יהושע כ”ד:33). פנחס כבר מוכר היטב, שכן הוא זה שהפסיק את הפריצות הדתית והמוסרית של ישראל בבעל פעור (במדבר כ”ה).

״וַיַּרְא, פִּינְחָס בֶּן־אֶלְעָזָר, בֶּן־אַהֲרֹן הַכֹּהֵן; וַיָּקָם מִתּוֹךְ הָעֵדָה, וַיִּקַּח רֹמַח בְּיָדוֹ׃ וַיָּבֹא אַחַר אִישׁ־יִשְׂרָאֵל אֶל־הַקֻּבָּה, וַיִּדְקֹר אֶת־שְׁנֵיהֶם, אֵת אִישׁ יִשְׂרָאֵל, וְאֶת־הָאִשָּׁה אֶל־קֳבָתָהּ; וַתֵּעָצַר הַמַּגֵּפָה, מֵעַל בְּנֵי יִשְׂרָאֵל״ (במדבר כ”ה:7–8).

פנחס היה דמות בעלת השפעה רבה. שאר נציגי המשלחת היו ראשי השבטים ממערב הירדן, כל אחד מהם ראש למשפחת אבותיו, בתוך שבטי ישראל. המשלחת פותחת בהאשמות של חילול הקודש ומרד, עזרת נוסחה נבואית רשמית: “כֹּה אָמְרוּ…” אולם, בניגוד לנבואות אחרות, כאן לא ה’ מדבר, אלא “כָּל עֲדַת יְהוָה” (יהושע כ”ב:16).

הם מאשימים את השבטים המזרחיים בחטא חמור, תוך שימוש במונח “מעל” – אותו מונח שהופיע לתיאור חטאו של עכן (יהושע ז’:1). מונח זה מופיע גם בתורה ביחס לעבירות חמורות בספרי משה(ויקרא ה’:15; ויקרא ו’:2; במדבר ה’:6, 12). חטאו של עכן – בגידה וחטא בעל פעור – מרד דתי. החשש המרכזי של תשעת וחצי השבטים הייתה הקמת מזבח לא מורשה עלולה להוביל לעבודה זרה, כפירה, ושחיתות מוסרית, מה שעלול לעורר את זעם ה’ על כל עם ישראל.

`לכולנו יש חוויות שליליות מהעבר, שמשפיעות על הדרך בה אנו מתמודדים עם מצבים דומים בעתיד. כיצד חסדו של אלוהים יכול לעזור לנו להבטיח שהטרגדיות של העבר לא ישפיעו על יחסנו לזולת בהווה?`