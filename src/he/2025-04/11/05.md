---
title:  מענה רך
date:  10/12/2025
---

`קראו יהושע כ”ב:21–29 לאור משלי ט”ו:1.מה ניתן ללמוד מתגובתם של השבטים המזרחיים?`

תגובתם של השבטים הנאשמים, ישירה ועוצמתית כמו ההאשמה עצמה, מהווה הן מבחינה רעיונית והן מבחינה מבנית את מרכז הפרק. עד כה, השבטים המזרחיים לא השיבו להאשמות, אלא הקשיבו בסבלנות להאשמות הקשות שהופנו נגדם. בהתחשב בחומרת האישומים, תגובתם המאופקת היא יוצאת דופן. בכך, הם ממחישים את המשמעות האמיתית של הפסוק: “מַעֲנֶה־רַּךְ יָשִׁיב חֵמָה; וּדְבַר־עֶצֶב, יַעֲלֶה־אָף” (משלי ט”ו:1).

משפט הפתיחה של הגנתם כולל שורה של שמות אלוהיים רבי-עוצמה: “אֵל אֱלֹהִים יְהוָה” (יהושע כ”ב:22).  השמות הללו חוזרים פעמיים, בעוצמה גוברת, עד שהם הופכים לשבועה חגיגית במטרה להפריך את החשדות ולמנוע מלחמת אחים בישראל. הם משוכנעים לחלוטין כי ה’ מכיר ויודע את האמת, ולכן מקווים שהמשלחת תגיע לאותה מסקנה. בנוסף, הם מכירים באחריותם לפני אלוהים, וקוראים לו לנקום בהם אם אכן חטאו (השוו עם דברים י”ח:19; שמואל א’ כ’:16). הגילוי שמובא בדבריהם הופך את האישום נגדם לחסר בסיס: הרי מזבח אינו יכול לשמש רק כמקום זיכרון אם מטרתו היא הקרבת קורבנות. אך במקום לגלות כפירה, השבטים המזרחיים חושפים את מניעיהם האמיתיים שהיה הפחד מהיבדלות מעם ישראל. לא כוונה של עבודה זרה, אלא חרדה שמא צאצאיהם לא ייחשבו עוד חלק מישראל.

בניית המזבח לא נבעה ממעשה מרד אלא מתוך יראת ה’, בדומה ליראתם של השבטים במערב הירדן. בכך, מתבהר כי האחדות הישראלית אינה מבוססת על גבולות גיאוגרפיים או חלוקת נחלה, אלא על מחויבות רוחנית משותפת לאלוהי ישראל ולמצוותיו. סוף טוב – שמחה אמיתית במקום עימות. הדאגה האמיתית של השבטים המערביים נגלתה כאשר הם חוגגים את חפותם של אחיהם. במקום לחוש מובסים בשל הטעות שלהם, הם שמחים מכל הלב שהחשדות שלהם היו שגויים.

נמנעה מלחמת אחים, ואחדות העם נשמרה.

`כיצד אתם מתמודדים עם האשמות שקריות? שתפו עקרונות שמנחים אותכם בהתמודדות עם מצבים כאלו. לשם השראה, קראו תהילים ל”ז:3–6, 34, 37.`