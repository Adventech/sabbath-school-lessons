### הקדמה

#### הזדמנויות נוספות: ספר יהושע

ספר יהושע מסמן את המעבר מהנהגתו של משה להנהגתו של יהושע. הוא מתחיל בסיפור כניסת עם ישראל לארץ המובטחת ומסתיים בהתיישבותם בה.

ללא ספק, יהושע ניצב בפני משימה מאתגרת, להיכנס לנעליו של משה, גדול הנביאים משה!. אך האתגר הזה היה רק ההתחלה. יהושע נדרש לעשות את מה שמשה מעולם לא עשה: להכניס את העם, לאחר 40 שנה במדבר, אל מעבר לירדן ואל תוך כנען, בהתאם להבטחה שאלוהים נתן לאבותיהם שנים קודם לכן: ״מֹשֶׁה עַבְדִּי מֵת; וְעַתָּה קוּם עֲבֹר אֶת־הַיַּרְדֵּן הַזֶּה, אַתָּה וְכָל־הָעָם הַזֶּה, אֶל־הָאָרֶץ אֲשֶׁר אָנֹכִי נֹתֵן לָהֶם לִבְנֵי יִשְׂרָאֵל״(יהושע א':2). המפתח לכל הסיפור נמצא כאן, בדברי ה’ אל יהושע: הם עומדים להיכנס “אֶל־הָאָרֶץ אֲשֶׁר אָנֹכִי נֹתֵן לָהֶם”.

המפתח להבנת הסיפור כולו טמון במילים האלו: זוהי הארץ שה’ נותן לעמו. יהושע אמנם המנהיג, אך הוא לא פועל בכוחו בלבד – אלא בהובלתו ובהדרכתו הישירה של אלוהים, שאלמלא חוסר אמונם וביטחון בה’, ייתכן שכבר הדור הקודם היה נכנס לארץ. אך בשל אי-ציותם לתנאי הברית אתו, הם ספגו את תוצאות מעשיהם.  ארבעים שנה של נדודים במדבר הסתיימו באובדן דור שלם – כל המבוגרים שיצאו ממצרים, דור המבוגרים שחווה את הנסים והנפלאות של יציאת מצרים נספה במדבר. למעט כלב בן יפונה ויהושע, לא זכו להיכנס לארץ. ארבעה מתוך חמשת ספרי התורה עוסקים בתקופה זו של נדודיהם במדבר. כעת, בהנהגתו של יהושע, הגיע תורו של הדור השני לעמוד מול האתגר הגדול של ירושת הארץ.

משה, רגע לפני מותו, חיזק את יהושע במילים מרגשות שנאמרו לעיני כל העם: ״וַיִּקְרָא מֹשֶׁה לִיהוֹשֻׁעַ, וַיֹּאמֶר אֵלָיו לְעֵינֵי כָל־יִשְׂרָאֵל חֲזַק וֶאֱמָץ, כִּי אַתָּה, תָּבוֹא אֶת־הָעָם הַזֶּה, אֶל־הָאָרֶץ אֲשֶׁר נִשְׁבַּע יְהוָה לַאֲבֹתָם לָתֵת לָהֶם; וְאַתָּה תַּנְחִילֶנָּה אוֹתָם׃  וַיהוָה הוּא הַהֹלֵךְ לְפָנֶיךָ, הוּא יִהְיֶה עִמָּךְ, לֹא יַרְפְּךָ וְלֹא יַעַזְבֶךָּ; לֹא תִירָא וְלֹא תֵחָת״ (דברים ל”א:7-8).

כעת, ההבטחות שאלוהים נתן לאבות העם ולמשה עומדות להתגשם. אפשר לחוש את ההתרגשות והציפייה – התחלה חדשה לעם שנדד וחי ללא בית במשך שנים ארוכות. אלוהים, שהיה נאמן בגאולתם מעבדות מצרים, יוכיח שוב את נאמנותו בקיום הבטחתו להעניק להם את הארץ.

“מטרתו העיקרית של ספר יהושע היא לתאר את כניסת ישראל לארץ המובטחת, כיבושה וחלוקתה בין השבטים. מטרה זו עומדת בבסיס המסר של הספר: נאמנותו של אלוהים בקיום הבטחתו שניתנה לאברהם, הבטחת הארץ לעמו. הספר מדגיש את נאמנותו של אלוהים להבטחות הברית עימו (יהושע כ”א:43-35).” — פרשנות אנדריוז לתנ”ך (הוצאת אוניברסיטת אנדריוז, 2020, עמ’ 365).

נגלה יחדיו כי למרות שספר יהושע נכתב לפני יותר משלושת אלפים שנה, העולם שבו אנו חיים כיום אינו שונה כל כך מעולמו של יהושע בכל הנוגע לאתגרים הרוחניים. האתגרים אולי שונים, אך בעומקם הם דומים: אתגרים רוחניים המאיימים על אמונתנו, ביטחוננו והגשמת השליחות שאלוהים הפקיד בידינו. 

דמותו של יהושע בוודאי תעורר בנו השראה לאחוז בהבטחותיו של אלוהים ולצעוד באומץ ובאמונה, בידיעה שגם היום – כמו אז – הצלחה אמיתית באה מכוחו של ה’.

על המחבר: