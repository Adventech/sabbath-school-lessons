---
title:  יהושע כטיפוס
date:  02/12/2025
---

`לאור עקרון הטיפולוגיה המקראית, מהי משמעות המקבילות הרבות בין חיי משה לחיי יהושע? ראו שמות ג’:1–2; יהושע א’:1–3; במדבר י”ג:1–2; יהושע ב’:1; שמות ג’:5; יהושע ה’:15.`

כפי שגילינו בשבוע הראשון, יהושע מוצג כ”משה החדש”, שחייו משחזרים את האירועים המרכזיים של יציאת מצרים, אך הפעם עבור הדור השני של ישראל. שניהם נשלחים בהוראה ישירה מה’, לאחר מפגש אישי עמו. המנהיגות של שניהם מעוררת פחד בקרב העמים הסובבים. משה מוביל את ישראל בקריעת ים סוף. יהושע מוביל את ישראל בקריעת נהר הירדן. משה מודע לחשיבות ברית המילה ופסח כהכנה לקראת יציאת מצרים. יהושע מדגיש מחדש את הברית לפני כניסת העם לארץ. המן מתחיל לרדת בזמן משה, המן חדל לרדת בזמן יהושע עם הכניסה לארץ. משה מצטווה לחלוץ את נעליו מול הסנה הבוער (שמות ג’:5). יהושע מצטווה לחלוץ את נעליו מול שר צבא ה’ (יהושע ה’:15).תנועת היד כסימן לניצחון: משה מניף את ידיו בקרב נגד עמלק – וישראל מנצחים וכך יהושע מותח את כידונו לעבר העי – וישראל כובשים. משה מצווה על חלוקת הארץ וקביעת ערי המקלט. יהושע מגשים את ההנחיות הללו בפועל. משה נואם את נאום הברית בסוף חייו. יהושע מחזק את הברית בנאום פרידה דומה.

קראו דברים י”ח:15–19; דברים ל”ד:10–12; יוחנן א’:21; מעשי השליחים ג’:22–26; מעשי השליחים ז’:37. מי ממלא את נבואתו של משה על נביא כמותו? כיצד משתלב יהושע בתמונה?

יהושע היה מימוש חלקי בלבד של נבואת משה (דברים י”ח:15, 18). אולם, ההתגשמות המלאה של הנבואה יכולה הייתה להתקיים רק במשיח עצמו. ישוע הכיר את האב בצורה מושלמת (יוחנן א’:14, 18). הוא היה האמת עצמה וחשף את האלוהות באופן ישיר (לוקס י’:22; יוחנן י”ד:6; מתי כ”ב:16). דבר ה’ היה בפיו בשלמותו (יוחנן י”ד:24).

מכאן, הן חייו של משה והן חייו של יהושע מתפקדים כ”טיפוסים” המבשרים את בואו של המשיח.

`עד כמה ישוע הוא היסוד להליכתכם האישית עם אלוהים? מדוע חייב ישוע  ומה שעשה עבורנו להיות הבסיס לכל חווייתנו כאנשים מאמינים?`