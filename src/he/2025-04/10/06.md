---
title: 'יהושע ואנחנו'
date: 04/12/2025

---

יהושע, כדמות טיפולוגית, מצביע מעבר לשירותו של ישוע המשיח אל הגשמה בתוך חיי הקהילה - גוף המשיח. באיזה אופן המלחמות שנלחמו עם ישראל תחת הנהגתו של יהושע משקפות את המאבקים הרוחניים של הקהילה? כיצד הן שונות? ראו הראשונה אל טימותיוס 1:18; השנייה אל טימותיוס 4:7; אל האפסים 6:10-12; השנייה אל הקורינתיים 10:3-5; מעשי השליחים 20:32.

כותבי הברית החדשה מזהים את ההגשמה האקלסיולוגית (הקהילתית) של טיפולוגית יהושע. חברי גוף המשיח, הקהילה, נלחמים במאבק רוחני נגד כוחות הרשע, אך בו בזמן, הם נהנים ממנוחת חסד ה’ (אל העברים 4:9-11) ומהברכות של נחלתם הרוחנית.

מה אומרים הפסוקים הבאים על ההגשמה הסופית של טיפולוגית יהושע? ראו ראשונה לכיפא 1:4; אל הקולוסים 3:24; התגלות 20:9; התגלות 21:3.

ההגשמה השלמה והמלאה של טיפולוגית יהושע תתרחש בביאתו השנייה של ישוע המשיח (היבט אפוקליפטי/אסכטולוגי) חייו של יהושע שיקפו כל כך הרבה מתכונותיו של אלוהים, עד כי היבטים מסוימים של חייו קיבלו אופי נבואי והצביעו קדימה על דמותו ופעילותו של המשיח. עבורנו כיום, המשיח כבר בא. אין עוד צורך לבשר על שירותו דרך דמויות מקראיות, אך עדיין זכינו בפריבילגיה לשקף את אופיו.  זוהי התהילה שישוע השתוקק לחלוק עם תלמידיו (יוחנן 17:22). היא יכולה להיות שלנו, כאשר אנו מתבוננים באופיו של המשיח (השנייה אל הקורינתיים 3:18).

ככל שנביט יותר בישוע, כך נשתקף יותר ביופיו של אופיו. זהו יסוד מהותי ליחסינו היומיומיים עם המשיח. זו הסיבה מדוע זמן עם דבר ה’ בכל יום הוא חיוני. זו גם הסיבה שעלינו להקדיש זמן ללימוד חייו, אופיו ותורתו של ישוע, כי על ידי ההתבוננות  אנו משתנים.

`יהושע שאל את בני ישראל:״עַד־אָנָה (עד מתי) אַתֶּם מִתְרַפִּים, לָבוֹא לָרֶשֶׁת אֶת־הָאָרֶץ, אֲשֶׁר נָתַן לָכֶם, יְהוָה אֱלֹהֵי אֲבוֹתֵיכֶם?״(יהושע 18:3). כיצד ישוע, האנטי-טיפוס של יהושע , היה מנסח את השאלה הזו כיום?`