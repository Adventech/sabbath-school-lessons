---
title: 'בחרו את היום ההוא!'
date: 20/12/2025

---

### קראו לקראת הלימוד השבועי
יהושע כ”ד; בראשית 12:7; דברים 17:19; דברים 5:6; מלכים א’ י”א :2, 4, 9; השנית אל-טימותיוס 4:7-8.

> <p>פסוק לשינון</p>
> ״וְאִם רַע בְּעֵינֵיכֶם לַעֲבֹד אֶת־יְהוָה, בַּחֲרוּ לָכֶם הַיּוֹם אֶת־מִי תַעֲבֹדוּן, אִם אֶת־אֱלֹהִים אֲשֶׁר־עָבְדוּ אֲבוֹתֵיכֶם, אֲשֶׁר בְּעֵבֶר (מֵעֵבֶר) הַנָּהָר, וְאִם אֶת־אֱלֹהֵי הָאֱמֹרִי, אֲשֶׁר אַתֶּם יֹשְׁבִים בְּאַרְצָם; וְאָנֹכִי וּבֵיתִי, נַעֲבֹד אֶת־יְהוָה״ (יהושע 24:15).

הפרק האחרון של יהושע מתרחש בהקשר של טקס חידוש הברית, אך הפעם הוא נערך על ידי מנהיג ישראל המזדקן. אף שהפרק אינו מהווה ברית חדשה כשלעצמו, אלא תיאור של טקס חידוש הברית, הוא מכיל את המרכיבים האופייניים להסכמי חסות במזרח הקדום:

1. הקדמה - בה מוצג השליט העליון, יוזם הברית.
2. מבוא היסטורי - המתאר את הקשר בין הריבון לנתין.
3. חוקי הברית - דרישה לנאמנות מוחלטת לריבון, המבוססת על הכרת תודה על מעשיו.
4. ברכות וקללות - הבטחות לשכר על ציות ואיומים בעונש על הפרת הברית.
5. עדים לברית - שיאשרו את מחויבות העם.
6. שימור הברית בכתב - על מנת שייקרא בעתיד.
7. אישור וקבלה של הברית.

יהושע קרוב לסוף ימיו, ואין יורש ברור באופק. חידוש הברית מהווה תזכורת לישראל כי מלכם האמיתי הוא אלוהים, וכי אם יישארו נאמנים לו, ייהנו מהגנתו. לבני ישראל אין צורך במלך אנושי; כעם תיאוקרטי, עליהם לזכור תמיד כי ה’ הוא מלכם היחיד.

לימדו את שיעור השבוע כהכנה לשבת, 27 בדצמבר.