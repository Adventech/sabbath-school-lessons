---
title:  סכנות עבודה הזרה
date:  24/12/2025
---

`קראו יהושע כ”ד: 22–24. מדוע יהושע נאלץ לחזור שוב על קריאתו לישראל להיפטר מאלוהי הנכר?`

האיום של עבודה זרה אינו איום תיאורטי. עבר, במישורי מואב, באותו הקשר, ביקש משה מבני ישראל לקבל החלטה דומה (דברים ל’: 19–20). האלים שעומדים כעת על הפרק אינם אלה של מצרים או שמעבר לנהר, אלא אלה שנמצאים “בקרבם”. לכן, יהושע מפציר בעם לנטות את ליבם אל ה’. המונח נָטָה (“להטות, למתוח, לכופף”) מתאר אלוהים המצופה להתכופף ולהאזין לתפילות (מלכים ב’: י”ט 16, תהלים ל”א: 2–3, דניאל ט’: 18). אך זהו גם המעשה הנדרש מישראל בהמשך על ידי הנביאים (ישעיהו נ”ה: 3, ירמיהו ז’: 24). המונח מופיע גם לתיאור נפילתו הרוחנית של שלמה, כאשר ליבו נטה אל אלוהים זרים (מלכים א’ י”א: 2, 4, 9). הלב האנושי החוטא אינו נוטה מטבעו להקשיב לקולו של אלוהים. נדרש מאיתנו לבחור במודע להטות את ליבנו אל קיום רצון ה’.

תשובת ישראל היא מילולית: “נשמע בקולו”. ביטוי זה מדגיש את ההיבט היחסי של הציות, ישראל לא נדרשת רק לציית לחוקים חסרי חיים, אלא להיכנס לקשר חי עם ה’, קשר שאינו יכול להתמצות בציות יבש בלבד. דתם של בני ישראל לא נועדה להיות מבוססת על חוקים, אלא דיאלוג מתמשך של אמונה ואהבה עם מושיע קדוש ורחום. למרות הבטחתו המשולשת של העם לעבוד את ה’ הכוללת, לכאורה, גם סילוק אלוהי הנכר מקרבם, אין כל דיווח על כך שזה אכן קרה. לאורך כל הספר, היה נהוג לדווח על מילוי דברי יהושע (או משה) כדוגמאות של ציות.

העובדה שכאן, בסוף הספר, אין דיווח כזה, משאירה את קריאתו של יהושע פתוחה.

הקריאה המרכזית של הספר לעבוד את ה’ אינה מיועדת רק לדורו של יהושע, אלא לכל דור חדש מבין עמו של אלוהים, אשר יקרא או ישמע את המסר הזה.

`כמה פעמים הבטחתם לה’ שתעשו דבר מסוים – אך לא קיימתם? מדוע זה קרה? מה אומרת תשובתכם על משמעותו של החסד?`