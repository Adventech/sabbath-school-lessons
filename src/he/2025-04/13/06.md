---
title:  לסיים היטב כראוי
date:  25/12/2025
---

`קראו את דברי הסיום של ספר יהושע, שנכתבו על ידי עורך בהשראה אלוהית (יהושע כ”ד: 29–33). כיצד מילים אלו אינן רק מביטות לאחור על חייו של יהושע, אלא גם צופות לעתיד?`

באפילוג המתאר את מותם של יהושע ואלעזר הכהן הגדול, מגיע ספר יהושע לסיומו באופן מעורר מחשבה. בתיאור משותף של קבורת יהושע, קבורת אלעזר, וקבורת עצמות יוסף, המחבר יוצר ניגוד בין החיים מחוץ לארץ לבין תחילת החיים בארץ המובטחת. אין עוד צורך לנדוד. שרידיהם הארציים של המנהיגים כבר אינם צריכים להיות נישאים עימם בדרכים. האבות הקדומים קברו את קרוביהם במערה (בראשית כ”ג: 13, 19; בראשית כ”ה: 9–10), על חלקת קרקע שנרכשה בשכם (בראשית ל”ג: 19). כעת, העם קובר את מנהיגיו בנחלתם, סמל לקביעות ולמימוש ההבטחות שניתנו לאבות.

נאמנותו של אלוהים היא החוט ההיסטורי המקשר בין העבר, ההווה והעתיד שלעם  ישראל. כפי שפסקאות הסיום של הספר קושרות את הסיפור כולו להיסטוריה הרחבה יותר של העבר, כך הן גם פותחות פתח לעתיד. לורד ג’ורג’ קארי, לשעבר הארכיבישוף של קנטרברי, הצהיר בנאום מרכזי בכנסיית השילוש הקדוש בשוזברי כי “הכנסייה האנגליקנית נמצאת במרחק דור אחד בלבד מהכחדה.” למעשה, כל קהילה מאמינה נמצאת תמיד במרחק דור אחד מהכחדה וכך גם עם ישראל בתנ”ך.

פרק גדול בהיסטוריה של ישראל מגיע לסיומו. עתידו של העם תלוי בשאלות הרבות שיעלו ובאופן שבו ישיב להן. האם בני ישראל יישארו נאמנים לה’? האם הם יוכלו להמשיך במשימת כיבוש הארץ שנותרה לא גמורה? האם יצליחו להידבק לאלוהים ולא להסתבך בעבודה זרה? דורו של יהושע היה נאמן לה’, אך האם הדור הבא יצליח לשמור על אותו כיוון רוחני שסימן המנהיג הדגול?

כל דור חדש מבין עם ה’, הקורא את ספר יהושע, חייב להתמודד עם אותן שאלות. הצלחתו תלויה בטיב התשובות שיספק, לא רק במילים, אלא בחיי היום-יום, וביחסו לאמיתות שקיבל בירושה.

`כמו שאמר שאול השליח על עצמו, כך גם יהושע “נלחם את המלחמה הטובה” (השנית אל-טימותיוס ד':7). מה היה המפתח להצלחתו של יהושע? אילו החלטות עליכם לקבל היום כדי לסיים את חייכם באותה ודאות של ישועה?`