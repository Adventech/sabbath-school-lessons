---
title: 'עוון הכנענים'
date: 26/10/2025

---

`קראו: בראשית 15:16; ויקרא 18:24-30; דברים 18:9-14; עזרא 9:11. מה מלמדים אותנו הפסוקים האלו על התוכנית המורכבת יותר של אלוהים כשהחליט להעניק את ארץ כנען לבני ישראל?`

כדי להבין לעומק למה הכוונה ב”עוון העמים” שישבו בארץ כנען, צריך להסתכל מעבר לספר יהושע. רמז לכך נמצא במנהגים הנתעבים של אותם עמים כמו קורבנות אדם (ובעיקר ילדים), כישוף, קסמים, חיזוי העתיד, וניסיונות לתקשר עם המתים (דברים 18:9-12).

ממצאיהם של כתבים אוגריתיים (שפה שמית עתיקה) קדומים שנתגלו בראס שמרה, נותנים לנו תמונה ברורה יותר על דתם ועל הכנענים כחברה. מהממצאים האלה עולה שהביקורת הקשה כלפי תרבותם לא רק מובנת, אלא לפי הסטנדרטים המוסריים של הכתובים, אפילו מוצדקת.

הדת הכנענית התבססה על האמונה שתופעות הטבע ובמיוחד כאלה שמביאות פריון נשלטות על ידי מערכות יחסים מיניות בין אלים לאלות. לכן, הם דימו את פעולות האלים על פי ההתנהגות המינית שלהם עצמם, וביצעו טקסים מיניים פולחניים כדי לעורר את האלים לחקות אותם. התפיסה הזו הובילה להקמה של מוסד זנות “קדושה”, שבו גברים ונשים עסקו בזנות פולחנית שכללה אורגיות, שוב, כחלק מהדת שלהם!

כשזה האופי של האלים שאתה עובד, אל תצפה שהמוסר שלך יהיה גבוה יותר מהם. ולכן זה לא מפתיע, אם כן, שבתוך הפולחן הכנעני היה גם מקום לזוועה כמו הקרבת ילדים, דבר שהכתובים מזהירים מפניו באופן ברור.

עדויות ארכיאולוגיות מאשרות שאכן היו תושבי כנען מקריבים את בנם הבכור לאלים שלהם שבעצם היו שדים. נמצאו שלדים מרוסקים של תינוקות בתוך כדי חרס גדולים, יחד עם כתובות פולחניות, המעידות על עומק השפל שאליו החברה הכנענית הדרדרה עקב חוקי הדת שלהם ולמרבה הצער גם כמה ילדים שילמו על כך בחייהם.

השמדת הכנענים לא הייתה החלטה מקרית או צעד שעלה פתאום מתוך רצון לתת את הארץ לבני ישראל. תושבי כנען קיבלו תקופת חסד, זמן נוסף שבו ניתנה להם ההזדמנות להכיר את אלוהים ואת אופיו דרך העדים שחיו ביניהם, האבות והמשפחות שבאו במגע איתם.

הייתה להם הזדמנות, אבל הם בחרו לבזבז אותה. במקום להשתנות, הם המשיכו בדרכם האכזרית והנוראה, עד שלבסוף אלוהים נאלץ לשים לזה סוף.