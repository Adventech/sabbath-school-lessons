---
title:  השופט העליון
date:  27/10/2025
---

`קראו: בראשית י”ח: 25; תהילים ז’: 11; תהילים נ’: 6; תהילים פ”ב: 1; תהילים צ”ו: 10; השנייה אל טימותיאוס ד’:1, 8. מה אומרים לנו הפסוקים האלו על אופיו המוסרי של אלוהים? איך תפקידו של אלוהים כשופט היקום עוזר לנו להבין את סוגיית המלחמות האלוהיות?`

הקדושה שבאופיו של אלוהים מחייבת אותו שלא להעלים עין מהחטא. הוא אמנם מלא סבלנות, אבל בסופו של דבר לחטא יש תוצאה סופית בלתי נמנעת – מוות! (אל הרומים ו’: 23).

אלוהים הכריז מלחמה על החטא באשר הוא בין אם הוא קיים בקרב עם ישראל ובין אם בקרב עמי כנען. חשוב לזכור: עם ישראל לא נתקדש מעצם השתתפותו במלחמות קדושות, בדיוק כמו ששום עם אחר לא נתקדש בכך (דברים ט’: 4–5; דברים י”ב: 29–30), ואפילו כשעמי כנען הפכו לכלי באמצעותו אלוהים מימש את משפטו כלפי עמו הנבחר. בשונה מעמים אחרים במזרח הקדום, עם ישראל חווה גם את ההיפך הגמור ממלחמה קדושה: היו מקרים שבהם אלוהים לא נלחם למענם אלא נגדם, ונתן לאויביהם להשתלט עליהם (ראו לדוגמה יהושע ז’).

אי אפשר להבין את הרעיון של מלחמה קדושה בלי לראות אותו בהקשר של אלוהים כשופט. כשמסתכלים על זה כך – מלחמות הכיבוש של ישראל מקבלות משמעות אחרת לחלוטין. בניגוד למלחמות אימפריאליסטיות שנועדו להאדיר את שמם של מלכים ושל עמים (בעבר וגם היום), המלחמות של ישראל לא נועדו להביא להם כבוד, אלא להקים בארץ שופט ושלום על פי דרכו של אלוהים.

בלב ההבנה של המושג “מלחמה קדושה” עומד הרעיון של שלטון אלוהים וריבונותו. שני עקרונות שנמצאים בבסיס התמונה של אלוהים כלוחם, כשם שהם קיימים בדימויים אחרים של אלוהים כמלך וכשופט. אלוהים כלוחם הוא זה שמחויב לשמור, לייצב ולהפעיל את שלטון החוק, שהוא בבחינה מסוימת השתקפות של אופיו. כמו בתמונות האחרות שבהן אנו פוגשים את אלוהים כשופט וכמלך, כך גם כאן: אלוהים לא יאפשר למרידה בסדר שהוא קבע להימשך לנצח. לכן אפשר לומר בביטחון שהמטרה של פעולתו של אלוהים אף פעם לא הייתה עצם המלחמה או הניצחון, אלא השבת הצדק והשלום לעולמי עולמים. בסופו של דבר, כשמדובר באלוהים, להילחם ולשפוט, או להוציא משפט צדק לפועל הם בעצם אותו הדבר.

`חשבו יחד על איך דמותו של אלוהים כשופט צדיק, שלא ניתן לשחד אותו או להטות את דעתו, משתלבת בבשורה שלו לעולם? איך אל שמסרב לאפשר לחטא, לעוול, לסבל של חפים מפשע ולניצול של חלשים להימשך לנצח, נותן לזה להיות חלק בלתי נפרד מהבשורה עצמה?`