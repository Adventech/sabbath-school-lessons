---
title:  בחירה חופשית
date:  29/10/2025
---

`קראו: דברים כ’: 10, 15–18; דברים י”ג: 12–18; יהושע י’: 40. איך חוקי המלחמה וההליך כלפי עיר שתושביה עובדים אלילים בארץ ישראל, כפי שמתוארים בספר דברים, עוזרים לנו להבין את מגבלות ההשמדה המוחלטת במלחמות שבהן נלחמו בני ישראל?`

בלשון המקורית של הכתובים מופיע מונח ייחודי לתיאור השמדת אנשים במלחמה: חרם. המונח הזה מתאר איזשהו  דבר שנאסר בו שימוש רגיל, מקולל או מוקדש להשמדה מוחלטת. המשמעות של זה הייתה בדרך כלל השמדה מוחלטת של בני אדם, בעלי חיים או חפצים שמוקדשים בבלעדיות לאלוהים ובמסגרת מלחמה. כדי להבין את רעיון החרם כהשמדת עם שלם בזמן מלחמה, חייבים לראות אותו בהקשר של העימות הכולל של אלוהים בכוחות הרשע הקוסמיים.  מאבק שבו עומדים על כף המאזניים אופיו ושמו הטוב של אלוהים.

מרגע שחטא נכנס לעולם, אין מצב ביניים – אין ניטרליות. או שאתה בצד של אלוהים – או נגדו. בצד אחד עומדים חיים נצחיים. בצד השני – מוות נצחי!

השימוש של החרם מבטאת את משפט הצדק של אלוהים נגד החטא והרשע. אלוהים הפקיד בידי עם ישראל את הביצוע של חלק ממשפטו, אבל תחת פיקוחו הישיר, ולתקופה תחומה בזמן (ימי כיבוש כנען)  ובשטח גאוגרפי מוגבל, שבמקרה הזה הוא ארץ כנען הקדומה. כפי שראינו אתמול, אלה שנפלו תחת גזירת החרם היו כאלה שמרדנותם במטרות אלוהים הייתה מוחלטת, הם לא חדלו ממנה ולא התחרטו.

לכן, ההחלטה להשמיד אותם לא הייתה שרירותית ולא נבעה ממניעים לאומיים. יותר מזה, גם  עם ישראל בעצמם לא היו חסינים. אם היו בוחרים לאמץ את אורח חייהם של הכנענים, היה צפוי להם בדיוק אותו גורל (ראו השוואה בדברים י”ג). למרות שנראה לפעמים שהקבוצות שבצדי המלחמה האלוהית מוגדרות מראש (הישראלים כיורשי הארץ והכנענים כמי שעתידים להיחרם), למעשה קיימת אפשרות לעבור מצד לצד. נראה את זה בהמשך בסיפורים של רחב, עכן והגבעונים.

ההגנה לא ניתנה לאף אחד באופן אוטומטי. גם מי שהיה לו מעמד מועדף בקשר עם אלוהים יכל לאבד אותו במרידה. ומנגד, גם מי שנכלל בחרם יכול היה להינצל אם קיבל עליו את סמכותו של אלוהים.

`מה אפשר ללמוד ממרדנותם של הכנענים כלפי אלוהים בהקשר הרוחני של ימינו? אילו השלכות יש לבחירות החופשיות שלנו באופן אישי?`