---
title:  אלוהים נלחם בעבורך
date:  25/10/2025
---

### קראו לקראת הלימוד השבועי
בראשית ט”ו: 16; ויקרא י”ח: 24–30; השנייה אל טימותיאוס ד’: 1, 8; שמות כ”ג: 28–30; דברים כ’: 10, 15–18; ישעיהו ט’: 6.

> <p>פסוק לשינון</p>
> ״וְאֵת כָּל־הַמְּלָכִים הָאֵלֶּה וְאֶת־אַרְצָם, לָכַד יְהוֹשֻׁעַ פַּעַם אֶחָת; כִּי, יְהוָה אֱלֹהֵי יִשְׂרָאֵל, נִלְחָם לְיִשְׂרָאֵל״ ” (יהושע י’: 42).

ספר יהושע כולל כמה סצנות קשות לעיכול. נשאלות בו שאלות כבדות משקל על עצם הרעיון של מלחמה קדושה שהוא תיאור של עם המקבל מאלוהים צו הקורא לעם להשמדה של עם אחר. סוגיית המלחמות האלוהיות בכתובים היא אתגר אמיתי. אלוהים מוצג בכתובים כאדון הריבון של היקום, ולכן כל מה שמתרחש בעולם קשור, בדרך ישירה או עקיפה, לרצונו. ולכן, בלתי נמנע שתעלה השאלה: איך אלוהים מאפשר שדברים כאלה יקרו?

בשיעור הקודם ראינו שאלוהים בעצמו מעורב בעימות שהוא גדול בהרבה מכל מלחמה או קרב שהתרחש אי פעם בהיסטוריה האנושית.

מאבק או עימות שמחלחל לכל תחום בחיים שלנו. הבנו גם שאת מהלך ההיסטוריה, הן התנכ"ית והן הכללית, אפשר להבין במלואו רק מתוך ההקשר של העימות הזה.

השבוע נמשיך ונעמיק במורכבות של מלחמות שמתקיימות באישור אלוהי: מהם הגבולות והתנאים של מלחמה כזו, איך נראית תמונת השלום שאליה מכוונים נביאי התנ”ך, ואילו משמעויות רוחניות יש למלחמות האלו עבורנו.

לימדו את שיעור השבוע כהכנה לשבת, 01 בנובמבר.