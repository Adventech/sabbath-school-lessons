---
title:  גירוש או השמדה?
date:  28/10/2025
---

`השוו את: שמות כ”ג: 28–30; שמות ל”ג: 2; שמות ל”ד: 11; במדבר ל”ג: 52; דברים ז’: 20 עם: שמות ל”ד: 13; דברים ז’: 5; דברים ט’: 3; דברים י”ב: 2–3; דברים ל”א: 3–4. מה חושפים לנו הפסוקים האלו לגבי מטרת הכיבוש והיקף ההשמדה?`

המטרה המקורית של אלוהים כלפי עמי כנען לא הייתה השמדה – אלא גירוש. כשמעיינים בפסוקים שמתארים את אופן מעורבות ישראל במלחמות הכיבוש, רואים שימוש במונחים שמתייחסים לגירוש, הדחה ופיזור של תושבי הארץ המובטחת. קבוצה נוספת של מונחים, אלו שעוסקים בהשמדה, מתייחסת ברובה דווקא לעצמים דוממים: חפצי פולחן פגאניים ודברים שיועדו להשמדה.

למעשה, מוקדי העבודה הזרה כמו המות, מזבחות ומקדשים היו הלב של הדת הכנענית, ולכן הם עמדו במוקד ההרס. המלחמה הקדושה לא כוונה בעיקרה נגד אנשים אלא כנגד התרבות המושחתת של כנען וכדי למנוע השפעה מוסרית ורוחנית, עם ישראל נדרש להשמיד כל מה שהפיץ את השחיתות הזו.

אבל, וזה חשוב לזכור, שכל מי מקרב תושבי כנען שבאופן אישי הכיר בריבונותו של אלוהים, לפני הכיבוש או במהלכו, יכלו להציל את חייהם על ידי עזיבת הארץ (יהושע ב’: 9–14; והשווה עם שופטים א’: 24–26). רק על אלה שהתבצרו בערי מבצר והמשיכו בעקשנות למרוד בתוכניתו של אלוהים כלפי ישראל והקשו את ליבם, נגזר עליהם חורבן (יהושע י”א: 19–20).

ובכל זאת, עולה כאן שאלה לא פשוטה: אם המטרה המקורית של כיבוש כנען הייתה לגרש את יושביה ולא להשמיד אותם, אז מדוע בכל זאת נהרגו כל כך הרבה אנשים?

מניתוח הפסוקים העוסקים בכיבוש הארץ עולה שהתוכנית המקורית אכן כיוונה לפיזור תושבי כנען. אלא שרוב הכנענים, ממש כמו פרעה במצרים, הקשיחו את ליבם. הם נטמעו כל כך עמוק בתרבות שלהם, עד שהשמדת התרבות הייתה כרוכה בהשמדה שלהם עצמם.

`אילו חלקים באופי שלכם או בהרגלים שלכם צריכים להיעקר מהשורש ולהיעלם לגמרי?`