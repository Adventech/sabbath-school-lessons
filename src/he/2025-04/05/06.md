---
title: 'שר השלום'
date: 30/10/2025

---

קראו והסבירו איך הפסוקים הבאים מתארים את העתיד שאלוהים ייעד לעמו? ישעיהו 9:5; ישעיהו 11:1-5; ישעיהו 60:17; ישעיהו 2:18; מיכה 4:3.

למרות שהעיסוק המרכזי בשיעור השבועי הזה התמקד במלחמות שהתקיימו בציווי ובסיוע אלוהי בתקופת המקרא, חשוב להזכיר נושא נוסף שלא פחות מרכזי בכתבי הנביאים: החזון לעתיד של שלום בימים של אחרי ביאתו השנייה של ישוע המשיח. המשיח מתואר כ”שַׂר־שָׁלוֹם” (ישעיהו 9:5). הוא יקים ממלכה שתתאפיין בשלום, ממלכה שבה האריה וכבש ירעו יחדיו (ישעיהו 11:1-8), שבה לא יהיו הרס או פגיעה (ישעיהו 11:9), שבה ישרור שלום (ישעיהו 60:17) שיזרום כמו נהר שופע (ישעיהו 66:12).

קראו: מלכים ב’ 6:16-23. איזה תובנות נותן לנו הסיפור הזה לגבי מטרותיו העמוקות יותר של אלוהים עבור עמו ועבור האנושות כולה? חשוב לשים לב לסיפור שבו אלישע מאכיל את חיילי צבא ארם. במקום להכות בהם ולחסלם (מלכים ב’ 6:22), הוא בוחר להציג להם את האידיאל העליון של אלוהים, שלום. זה תמיד היה הרצון של אלוהים כלפי עמו. מעניין לראות שאלישע מודע היטב לעליונות של הצבא הבלתי נראה שמקיף את האויב (מלכים ב’ 6:17).

ובאמת, למרות שאלוהים מעורב במאבק קוסמי שמשפיע גם על עולמנו, המטרה הסופית של תהליך הגאולה איננה עימותים נצחיים, ואפילו לא שעבוד תמידי של האויב, אלא שלום נצחי.

כפי שאלימות רק מובילה לעוד אלימות (מתי 26:52), כך גם שלום מוביל לשלום.

ולא במקרה הסיפור מסתיים כך: “וְלֹא־יָסְפוּ עוֹד גְּדוּדֵי אֲרָם, לָבוֹא בְּאֶרֶץ יִשְׂרָאֵל” (מלכים ב’ 6:23).

`חישבו לרגע באילו דרכים אתם יכולים להיות שליחי  שלום בעולם, מתוך רצון לדמות את ישוע? ובאופן אישי בחיים שלכם, באיזו סיטואציה של קונפליקט אתם יכולים לבחור להביא שלום במקום להוסיף לעוד עימות?`