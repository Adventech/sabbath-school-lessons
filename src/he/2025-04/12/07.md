---
title: 'לקריאה נוספת'
date: 19/12/2025

---

קראו את אלן ג’י. וייט "דברי יהושע האחרונים" עמודים 478-482 מתוך אבות האומה ונביאי ישראל.

״השטן מוליך שולל אנשים רבים באמצעות רעיון שנראה להם מתקבל על הדעת, לפיו אהבת אלוהים לעמו גדולה כל כך שהוא יצדיק את חטאיהם וימחל להם; הוא טוען שבשעה שאיומיו של אלוהים נועדו לשמש לתכלית מסוימת הקשורה לצדק השורר בממשלתו, הם לעולם לא יתגשמו כלשונן. אולם אלוהים מקפיד לשמור על עיקרון הצדקה בכל מגעיו עם ברואיו, ועושה זאת באמצעות חשיפת פרצופו האמיתי של החטא ותוצאותיו הוודאיות: אומללות ומוות. מחילה ללא תנאים לא הוענקה ולא תוענק לעולם. מחילה כזו תוכיח את נטישת עקרונות הצדקה, שהן הן התשתית של ממשלת האלוהים. היא תמלא את העולמות שאינם שרויים בחטא בתימהון. אלוהים שב וחשף את תוצאותיו של החטא. אם האזהרות שהעניק לנו כוזבות, כיצד נדע לבטח שהבטחותיו יקוימו? אותו חסד לכאורה שמתעלם מן הצדק, אינו חסד כלל אלא חולשה, ותו לא. אלוהים הוא זה שנותן חיים. מבראשית, כל חוקיו צוו למען החיים. אך החטא הפר את הסדר שכונן אלוהים, וחולל חוסר הרמוניה. כל עוד שורר החטא בעולם, סבל ומוות הם בלתי נמנעים. אולם המושיע נשא את קללת החטא בעבורנו, ורק בזכותו יכול האדם לייחל להימלט מתוצאותיו הנוראות של החטא.״ — אלן ג’י וייט, אבות האומה ונביאי ישראל, ע40:445.

**שאלות לדיון**:

`סקרו את הראיות לנאמנותו של אלוהים בחייכם. אילו נקודות תוכלו להצביע עליהן? במקביל, כיצד אתם מגיבים כאשר הדברים אינם מתרחשים כפי שקיוויתם או התפללתם להם, או כאשר הבטחות שאתם נאחזים בהן נענות בשתיקה?`

`דונו בהוראת המקרא על זעמו של אלוהים. כיצד הייתם מציגים את כעס ה’ כחלק מהבשורה הטובה?`

`אילו עקרונות ניתן להסיק מלימוד השבוע בנוגע ליחסים עם לא-מאמינים? כיצד ניתן לשמור על גבולות ברורים ביחס לעקרונותינו ולמעשינו, ובאותו זמן להיות מעורבים בחברה, לשרת אנשים ולדאוג לטובתם?`

`מהם המכשולים שמונעים מכם להידבק לאלוהים בכל לבבכם?`