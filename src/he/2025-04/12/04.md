---
title:  גבולות ברורים
date:  16/12/2025
---

באמצעות אותן מילים שנאמרו לו בתחילת הספר (יהושע א’ 7–8), מדגיש יהושע כי המשימה העומדת בפני בני ישראל אינה צבאית במהותה. היא רוחנית. היא קשורה לציות לרצונו הגלוי של אלוהים בתורה. מדוע לדעתכם נקט יהושע עמדה כה נחרצת ביחס ליחסי עם ישראל עם העמים שסביבם? (יהושע כ”ג 6–8, 12, 13).

הסכנה האמיתית העומדת בפני בני ישראל אינה עוינותם של העמים הנותרים, אלא דווקא הסכנה שבקשרי הידידות עמם. אמנם כלי הנשק שלהם אינם מהווים איום צבאי על ישראל, אך האידיאולוגיה והערכים (או חוסר הערכים) שלהם עלולים להיות מסוכנים יותר מכל כוח צבאי. יהושע מפנה את תשומת ליבם של המנהיגים לעובדה מכרעת: הסכסוך שבו היו מעורבים הוא בראש ובראשונה ולעד, סכסוך רוחני. לכן, עם ישראל חייב לשמור על זהותה הייחודית. האיסור להזכיר את שמותיהם של אלים זרים, להישבע בשמם, לשרתם או להשתחוות להם קשור לעבודה זרה. במזרח הקדום, שמו של אל ייצג את נוכחותו ועוצמתו. אזכור שמות האלים הזרים בברכות יומיומיות או בעסקאות מסחריות נחשב להכרה בסמכותם, ובכך הכשיר את הדרך לכך שבני ישראלי יפנו אליהם בבקשת עזרה בעתות צרה (ראו גם שופטים ב’ 1–3, 11–13).

הסכנה שבנישואין עם העמים הכנעניים שנותרו הייתה איבוד הטוהר הרוחני של ישראל. מטרתו של יהושע באזהרתו אינה לקדם טוהר גזעי או אתני, אלא למנוע עבודה זרה, אשר עלולה להוביל לקריסתו הרוחנית של עם ישראל. דוגמת שלמה היא המחשה דרמטית להשלכות הרוחניות העגומות של נישואין מסוג זה (מלכים א’ ג’ 1, מלכים א’ י”א 1–8). בברית החדשה, מזהירים באופן גלוי מפני נישואין עם לא-מאמינים (השנייה אל הקורינתיים ו':14). יחד עם זאת, במקרה של נישואין שכבר קיימים, שאול השליח אינו ממליץ על גירושין מהבן/בת הזוג הלא-מאמינים, אלא קורא למאמינים לחיות חיי דוגמה, בתקווה להביא את בן/בת הזוג להכרה באלוהים (הראשונה אל קורינתיים ז':12-16).

`אזהרתו של יהושע מפני קשרים מזיקים מובילה בהכרח לשאלה על יחסי המאמינים עם ה”עולם”. כיצד נוכל למצוא איזון נכון ביחסינו עם החברה שמסביבנו?`