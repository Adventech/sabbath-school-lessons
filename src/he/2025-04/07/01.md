---
title: 'נאמנות עליונה: עבודת אלוהים באזור מלחמה'
date: 08/11/2025

---

### קראו לקראת הלימוד השבועי
יהושע 5:1-7; שמות 12:6; הראשונה לקורינתיים 5:7; יהושע 8:30-35; דברים 8:11, 14; אל העברים ט': 11-12.

> <p>פסוק לשינון</p>
> ״אַךְ דִּרְשׂוּ בָרִאשׁוֹנָה אֶת־מַלְכוּת אֱלֹהִים וְאֶת־צִדְקָתוֹ וְנוֹסַף לָכֶם כָּל־אֵלֶּה״ (מתי 6:33).

השבוע נבחן רגעים משמעותיים במיוחד מתקופת נוכחותם של בני ישראל בארץ המובטחת. רגעים שבהם הקדישו את עצמם מחדש לה’. לעיתים זה קרה דווקא בעיצומם של איומים ממשיים. יהושע קיבל החלטות שנראות כמעט בלתי הגיוניות:

הוא בחר למול את בני ישראל בלב שטח עוין (יהושע 5:1-9)

לחגוג את חג הפסח על סף סכנה מוחשית (יהושע 5:10-12)

לבנות מזבח ולעבוד את ה’ בזמן שהמלחמה עדיין בעיצומה (יהושע 8:30-35)

וכן להקים את משכן ה’ עוד לפני שכל שבטי ישראל קיבלו את נחלתם (יהושע 18:1-2).

גם בחיים שלנו, כשהלו”ז צפוף, אנחנו נוטים להתמסר למה שמוגדר כדחוף, ולשכוח לעצור ולהקדיש זמן איכות לחידוש המחויבות שלנו כלפי אלוהים, ולהביע תודה על כל מה שהוא עשה ועושה עבורנו מדי יום. תפילות בבוקר והערב, כמו גם זמן המשפחה סביב “מזבח הבית”, לפעמים מרגישים לא שייכים לקצב החיים הקדחתני, לחיים שמונעים מנוחות ומרדיפה אחרי הישגים.

ובכל זאת, עמוק בלב אנחנו שיודעים הרגעים שבהם אנחנו עוצרים כדי להיות יחד עם אלוהים ועם היקרים לנו הם ההשקעה הטובה ביותר שאנחנו יכולים לעשות עם הזמן המוגבל שיש לנו.

לימדו את שיעור השבוע כהכנה לשבת, 15 בנובמבר.