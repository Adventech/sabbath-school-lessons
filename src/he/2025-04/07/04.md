---
title: 'מזבחים של חידוש'
date: 11/11/2025

---

`מה הייתה הסיבה שבגללה יהושע בנה מזבח לה’? קראן: יהושע 8:30-31; והשווה עם דברים 11:26-30; דברים 27:2-10.`

בימי האבות ישראל והנביאים, המזבחות סימנו את הדרך במסע חייהם והפכו לסמלים מוחשיים לחזקתם על הארץ שהובטחה להם מאלוהים. וכעת, בהקמת המזבח, בני ישראל מעידים על כך שההבטחות שניתנו לאבות התגשמו. במקרה הזה, הקמת המזבח היא קיום ישיר של ההוראות שנתן משה (דברים 11:26-30; דברים 27:2-10).

יהושע 8:30-35 תופס מקום מרכזי בעיצוב המסר התיאולוגי של כל הספר. על ידי חיבור אחד הסיפורים האכזריים והאלימים ביותר (מלחמה) עם משהו שונה לחלוטין, מעמד של חידוש הברית (עבודת ה’), מחזיר אותנו יהושע לאחד הרעיונות התיאולוגיים החשובים ביותר שנפתחו כבר בתחילת הספר: ליהושע יש שליחות להוביל אתעם  ישראל לחיים של נאמנות לברית אלוהים (יהושע 1:7). זה גם הדימוי שנראה ממנו בסוף הספר (יהושע כ”ד).

לצד חשיבות המלחמות והכיבוש, יש דבר חשוב אף יותר: נאמנות לדרישות חוקי ה’. הכיבוש הוא רק שלב אחד במימוש התוכנית של אלוהים לישראל - ולגאולתה של האנושות כולה. הנאמנות לחוקי תורת אלוהים היא השאלה האולטימטיבית בגורל האדם. יהושע כותב העתק של התורה על אבנים גדולות מסוידות בלובן, שונות מהאבנים של המזבח (ראו השוואה דברים 27:2-8). כך, נוצר אתר שני של מבנה זיכרון, המזבח ואבני התורה,  כשהאבנים שעליהן נכתבו ככל הנראה עשרת הדיברות שימשו תזכורת מתמדת לבני ישראל על הזכויות והחובות הכלולות בברית עם ה’. יהושע מצביע גם על דמות בברית החדשה, ישוע המשיח, שמשימתו הייתה (בין היתר) להוביל את האנושות חזרה לציות לאלוהים. כדי להשיג מטרה זו, היה עליו להיכנס לעימות מול כוחות הרשע. אך מטרתו הסופית הייתה למלא במקומנו את דרישות הברית: ״כִּי כָּל־הַבְטָחוֹת הָאֱלֹהִים כֻּלָּן בּוֹ הָיוּ הֵן וּבוֹ הָיוּ אָמֵן לִכְבוֹד הָאֱלֹהִים עַל־יָדֵינוּ״ (השנייה לקורינתיים 1:20).

`אילו הרגלים רוחניים אנחנו יכולים לקיים כיום, שימלאו תפקיד דומה לזה שהיה לבניית המזבח בימי קדם?`