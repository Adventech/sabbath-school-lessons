---
title:  לקריאה נוספת
date:  14/11/2025
---

קראו את אלן ג’י. וייט "הברכות והקללות" עמודים 458-462 מתוך אבות האומה ונביאי ישראל.

״על פי הצו שנתן משה הוקמה על הר עיבל מצבת זיכרון מאבנים גדולות. על האבנים הללו שסוידו מראש נחקקה התורה. לא רק עשרת הדיברות שניתנו בסיני על לוחות אבן ונחקקו באצבע ה', אלא גם החוקים שניתנו למשה והועלו על ידו על הכתב. בנוסף הוקם באתר מזבח אבנים שלמות שעליו הועלו קורבנות לה'. העובדה שהמזבח הוקם על הר עיבל, הר הקללה, הייתה חשובה. הדבר העיד על כך שבשל חילול חוקי ה' עוררו בני ישראל את חרון אפו הצודק של ה', וכי הם היו נענשים מייד אלמלא קורבן התמורה של המשיח שסומל במזבח העולות״. — אלן ג’י. וייט, אבות האומה ונביאי ישראל, עמ’425.

״אך סעודת האדון אינה אמורה להיות טקס עצוב; זו אינה תכלית הטקס. כאשר תלמידי האדון נאספים סביב שולחנו, אל להם להיזכר במגרעותיהם ולקונן עליהם. אל להם להגות בחוויות רוחניות שחוו, בין אם היו מרוממות נפש או מדכדכות. אל להם להיזכר במחלוקות ובהבדלים בינם לבין אחיהם לאמונה. טקס רחצת הרגליים אשר קדם לטקס זה הכינם לסעודת האדון, שכן היה כרוך בחשבון נפש, וידוי על חטא ויישוב חילוקי דעות – כל הדברים הללו כבר בוצעו. עתה הם באים לפגוש את המשיח. בל יעמדו בצלו של הצלב, אלא באורו המושיע. עליהם לפתוח את נשמתם לאורה הבוהק של שמש הצדקה״. — אלן ג’י. וייט, חמדת הדורות עמ’533.

**שאלות לדיון**:

`מה היא המשמעות עבורכם בביטוי “בקשו ראשונה את מלכות אלוהים”? איך העיקרון הזה מעצב את החיים היומיומיים שלכם?`

`חיזרו לתשובתכם לשאלה בסוף הלימוד ביום רביעי, על כמה קל לשכוח את ה’ בעומס היומיומי ודונו יחד: מדוע זה כל כך קל לשכוח את אלוהים בתוך מרוץ החיים? אילו פתרונות אפשריים קיימים לכך?`

`כאדוונטיסטים, אנחנו מאמינים שישוע משרת למעננו במקדש השמיימי. איך האמונה הזו יכולה להיות עבורנו מקור תמידי של תקווה וכוח? ולמה הידיעה שישוע הוא זה שעומד למעלה ומשמש כמליץ יושר  עבורנו (אל העברים ז’: 25) צריכה לגרום לנו להבין עד כמה מעודדת וטובה הבשורה על פועלו במקדש השמיימי, במיוחד עכשיו, בתקופת יום הכיפורים הסמלית?`