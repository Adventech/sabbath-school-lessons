---
title:  כמיהה ו השתוקקות לנוכחותו
date:  13/11/2025
---

`קראו: יהושע י”ח: 1–2. באיזו פעולה עצר יהושע את תהליך חלוקת הארץ?`

אחרי תיאור השטחים שנחלקו לשני השבטים הגדולים ממערב לירדן ולחצי שבט מנשה, הפרק הזה מתאר את התכנסות העדה בשילה, שם חולקה הארץ לשבעה השבטים הקטנים שנותרו. הקמת משכן “אהל מועד” מייצגת את קיום הבטחתו של אלוהים לשכון בתוך עמו (שמות כ”ה: 8; ויקרא כ”ו: 11–12), וממחישה את הנושא המרכזי של הספר כולו: נוכחות ה’ בלב בני ישראל היא זו שאפשרה את ירושת הארץ והיא זו שתמשיך להיות מקור הברכה לעם ישראל ודרכם, לכל העולם (בראשית י”ב: 3). עבודת ה’ עומדת כאן במרכז הבמה וזוכה לעדיפות גבוהה אפילו על פני הכיבוש וחלוקת הארץ! המשכן ובהמשך גם המקדש, נועדו להזכיר לעם תמיד שאלוהים שוכן בתוכם ושיש להם מחויבות לשמור את הברית אתו.

קראו: אל העברים ו’: 19–20; ט’: 11–12; י’: 19–23. מה אנחנו, כאנשים מאמינים שלא חיים כיום לצד משכן פיזי שבו שוכנת נוכחות ה’, יכולים ללמוד מהמסר של יהושע? הופעתו של המשכן בסיפור איננה מפתיעה, כי נושא המשכן מלווה את ספר יהושע כבר מההתחלה, דרך ארון הברית. הארון, שהיה הרהיט המרכזי בקודש הקודשים, הוביל את שני החלקים הראשונים של הספר: מעבר הירדן וכיבוש הארץ.

כעת, כשהמשכן מוקם בלב תהליך חלוקת הארץ, יהושע מראה לנו שכל חיי עם ישראל סובבים סביב המשכן, המטה הארצי של ה’. זה אפילו חשוב יותר עבורנו, כמאמינים החיים כיום בתקופה הסמלית של “יום הכיפורים הגדול”, להפנות את מבטנו אל המקדש השמיימי.

שם, בעיצומו של העימות מול ענקי התקופה המודרנית (והפוסט-מודרנית) שמאתגרים את האמונה, התקווה והירושה הרוחנית שלנו, אנחנו מוזמנים להתמקד בעבודתו המושלמת של ישוע, שנעשתה על המזבח המשיח ונמשכת במשכן השמיימי.

וכך, מתוך ביטחון באמונה, אנחנו יכולים לצפות קדימה אל היום שבו אלוהים ישכון שוב עם עמו, והפעם לנצח נצחים (יוחנן כ”א: 3).