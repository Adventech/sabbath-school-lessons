---
title: 'לקריאה נוספת'
date: 28/11/2025

---

קראו אלן ג’י. וייט, “תום העימות”, מתוך הספר העימות הגדול, ע40:502-515.

“נושענו לחיי נצח כאשר ניכנס בשערי העיר. אז נוכל לשמוח באמת על ישועתנו, כי היא תהיה נצחית. אך עד אז, עלינו להיזהר ולהישמע לאזהרת השליח:״עַל־כֵּן בְּהִמָּצֵא עוֹד הַהַבְטָחָה לָבוֹא אֶל־מְנוּחָתוֹ נִירָא נָא פֶּן־יֵרָאֶה אִישׁ מִכֶּם מְאַחֵר פְּעָמָיו״ (אל העברים 4:1).  הידיעה על כנען, שירת שירי כנען, והשמחה על התקווה להיכנס אל הארץ המובטחת, כל אלה לא הביאו את בני ישראל אל כרמיה ואל מטעי הזיתים שלה. רק על ידי תפיסת הארץ בפועל, עמידה בתנאיה, הפעלת אמונה חיה באלוהים, וניכוס הבטחותיו לעצמם, יכלו לרשת אותה באמת.” — אלן ג’י. וייט, The Youth’s Instructor, 17 בפברואר 1898.

״בתנ"ך ובברית החדשה מכונת נחלת הגאולים "ארץ" (אל העברים, י"א 16-14). שם מוביל הרועה השמיימי את צאן מרעיתו אל מעיינות מים חיים. עץ החיים מניב את פירותיו חודש בחודשו, ועליו משמשים מזור לעמים. יש שם נהרות הנובעים לעד, מימיהם צלולים ובהירים כבדולח, ועל גדותיהם נטועים עצים המצלים את הדרכים שנסללו למען גאולי ה'. כאן, המישורים המתרווחים מתמלאים ותופחים לכדי הרים יפהפיים, והרי ה' נושאים בגאון את פסגותיהם הנישאות. בערבות שלוות אלה, בסמוך לנחלי מים חיים, ימצאו הצליינים והנוודים הנעים בדרכים מזה זמן רב, בית.״ — אלן ג’י. וייט, העימות הגדול, ע40:512.

**שאלות לדיון**:

`כיצד מסמלת הארץ המובטחת את השפע הרוחני שישוע הבטיח לנו?  כיצד הברכות הפיזיות של הארץ משקפות את ברכות הישועה? (ראו יוחנן 10:10).`

`מהו הקשר בין להיות אזרח בארץ מסוימת לבין ניהול אורח חיים התואם זאת? כיצד האזרחות במלכות ה’ מחייבת אותנו לסטנדרט מוסרי ורוחני מסוים? מהן השלכותיה של אזרחות במלכות ה’ על חיינו היומיומיים?`

`כבני אדם, אנו חווים אכזבות מהבטחות שאחרים נותנים לנו, ואף מהבטחות שאנו נותנים לעצמנו. מדוע אנו יכולים להאמין בהבטחותיו של אלוהים ולסמוך עליהן באופן מוחלט?`

`כיצד נוכל להפוך את הבטחת הארץ החדשה למשהו מוחשי ואמיתי עבורנו כבר עכשיו? באילו דרכים החיים בהווה יכולים לשקף את הציפייה למלכות ה’ העתידית?`