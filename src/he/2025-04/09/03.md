---
title: 'הארץ כמתנה'
date: 24/11/2025

---

`קראו: שמות 3:8; ויקרא 20:22; ויקרא 25:23; במדבר 13:27; דברים 4:1, 25-26; דברים 6:3; תהילים 24:1. מה היה הקשר המיוחד בין אלוהים, עם ישראל והארץ המובטחת?`

ברמה הבסיסית ביותר, אדמת הארץ מעניקה זהות פיזית לעם. מיקומה של אומה קובע את אורחות חייה ואת עיסוקיה. לעבדים אין שורשים והם אינם שייכים לשום מקום; פירות עמלם מוענקים לאחרים. לעומת זאת, בעלות על אדמה מסמלת חירות. זהותו של העם הנבחר הייתה קשורה בקשר עמוק למגוריו בארץ.

קיים קשר מיוחד בין אלוהים, עם ישראל והארץ. עם ישראל קיבל את הארץ כמתנה מאלוהים, ולא כזכות מולדת שאין עליה עוררין. בני ישראל יכלו להחזיק בארץ כל עוד היו בקשר ברית עם ה’, וכיבדו את חוקי הברית. במילים אחרות, הם לא יכלו ליהנות מהארץ וברכותיה ללא ברכתו של אלוהים.

עם זאת, הארץ לא הייתה רק מתנה חומרית, אלא גם עדשה דרכה ישראל יכלו להבין טוב יותר את אלוהים. החיים בארץ הזכירו להם תמיד את נאמנותו של אלוהים - את אמינותו ושמירתו את ההבטחות. לא העם ולא הארץ היו קיימים לולא יוזמתו של ה’. בזמן שהיו בני ישראל במצרים, חייהם נסמכו על נהר הנילוס, מערכת ההשקיה, ועבודת כפיים קשה כדי להבטיח את קיומם. אך בכנען היה המצב שונה לחלוטין כי שפע היבול היה תלוי בגשם, ושליטתו של ה’ במזג האוויר חיזקה את ההכרה בתלותם המתמדת בו. אלוהים הוא הבעלים האמיתי של הארץ.

אף שעם ישראל קיבלו את הארץ כמתנה, אלוהים נותר הבעלים האמיתי שלה. כמי שבבעלותו כל הארץ (תהילים 24:1), ריבון העולם רשאי להעניק את הארץ לישראל או לקחת אותה מהם. לכן, אם אלוהים הוא בעל הארץ, הרי שבני ישראל, ובעצם כל בני האדם, אינם אלא גרים ותושבים - או במונחים מודרניים, אורחים ארוכי-טווח על אדמתו של אלוהים.

`לאור דברי האגרת הראשונה לכיפא 2:11 ואל העברים 11:9-13, מה משמעות הדבר עבורכם באופן אישי בלחיות כזר ותושב, המצפה לעיר אשר אלוהים עצמו הוא מתכנן ובונה?`