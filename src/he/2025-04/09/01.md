---
title:  יורשי ההבטחות, אסירי התקווה
date:  22/11/2025
---

### קראו לקראת הלימוד השבועי
בראשית ג’:17–24; דברים ו’:3; יהושע י”ג:1–7; אל העברים י”ב:28; ויקרא כ”ה:1–5, 8–13; יחזקאל ל”ז:14, 25.

> <p>פסוק לשינון</p>
> ״שׁוּבוּ לְבִצָּרוֹן, אֲסִירֵי הַתִּקְוָה; גַּם־הַיּוֹם מַגִּיד מִשְׁנֶה אָשִׁיב לָךְ״ (זכריה ט’:12).

פרקים י”ג–כ”א בספר יהושע מכילים רשימות מפורטות של גבולות גאוגרפיים, המגדירים את חלקות הארץ שהוקצו לשבטי ישראל. לקורא המודרני, רשימות אלו עשויות להיראות לא רלוונטיות, אך הן מבוססות על הבנה תאולוגית של הארץ המובטחת, שיש לה חשיבות רבה גם עבורנו כיום. דרך רשימות מוחשיות אלו, אלוהים רצה ללמד את בני ישראל שהארץ אינה רק חלום –אלא היא ניתנה להם באופן ממשי, מוחשי ומדוד. אך עליהם היה להפוך את ההבטחה הזאת למציאות על ידי פעולה.

כלומר, אכן, אלוהים הבטיח לתת להם את הארץ כנחלה – זו הייתה מתנה, שניתנה כהגשמת הבטחתו לאבותיהם:

״רְאֵה נָתַתִּי לִפְנֵיכֶם אֶת־הָאָרֶץ; בֹּאוּ וּרְשׁוּ אֶת־הָאָרֶץ, אֲשֶׁר נִשְׁבַּע יְהוָה לַאֲבֹתֵיכֶם לְאַבְרָהָם לְיִצְחָק וּלְיַעֲקֹב לָתֵת לָהֶם, וּלְזַרְעָם אַחֲרֵיהֶם״ (דברים א’:8).

אך יחד עם זאת, גם להם היה חלק פעיל בתהליך.

השבוע נעסוק בכמה עקרונות תאולוגיים הקשורים לארץ המובטחת ובמשמעויות הרוחניות שלהם עבור אלו שמקבלים על עצמם את כל ההבטחות שנמצאות במשיח ישוע.

לימדו את שיעור השבוע כהכנה לשבת, 29 בנובמבר.