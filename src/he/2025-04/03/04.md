---
title:  לזכור
date:  14/10/2025
---

קראו את יהושע ד’. מדוע ביקש אלוהים מעם ישראל להקים גלעד אבנים למזכרת? המטרה של אבני הגלעד הייתה לשמש “אות”. המונח “אות” מופיע לעיתים קרובות בהקשר של פלאים ומעשי ניסים על־טבעיים שעשה אלוהים (ראו את לימוד אתמול), כמו המכות במצרים (שמות ז’: 3; דברים ד’: 34). אך המילה יכולה גם לשמש כסמל מוחשי למשהו עמוק ונצחי יותר.

לדוגמה: הקשת לאחר גשם היא אות לברית (בראשית ט’: 12–13), הדם על משקופי הדלתות בליל הפסח היה אות לשמירה (שמות י”ב: 13), והשבת היא אות למעשה הבריאה ולנוכחות המקודשת של אלוהים (שמות ל”א: 13, 17; יחזקאל כ’: 12).

במקרה הזה, האבנים שימשו כזיכרון חי – תזכורת לדורות הבאים לנס חציית הירדן. המילה “זיכרון” (זִכָּרוֹן) נובעת מהשורש ז.כ.ר, שפירושו הרבה יותר מאשר להיזכר במשהו באופן פסיבי. במקרא, זכירה אמיתית תמיד מלווה במעשה נכון ומשמעותי (דברים ה’: 15; ח’״ 2).

הקמה של הגלעד (בראשית כ”ח: 18–22) וטקסים מיוחדים שהניעו שאלות ותשובות חינוכיות (שמות י”ב: 26–27; דברים ו’: 20–25) היו מנהגים מקובלים בתקופת המקרא . במקום לחזור על הנסים פעם אחר פעם, אלוהים הציב תזכורות קבועות שמטרתן לעורר את הזיכרון ולחזק את האמונה. לכן האות הזו נועדה להישאר “לעולם” – כדי לשמר בזיכרון הקולקטיבי של עם ישראל את מעשה החסד הגדול הזה של ה’.

`השאלה שנשאלת כאן אל הדורות הבאים היא משמעותית במיוחד, כי היא נשאלת באופן אישי: “מה האבנים האלה בשבילכם?”`

כל דור חייב לגלות בעצמו את משמעות הזיכרון הזה ולחוות אותו באופן אישי. האמונה באלוהים שעושה נסים יכולה להישאר חיה ורלוונטית רק אם כל דור מחדש מגלה את עוצמת מעשיו של ה’ עבורו באופן אישי ומשמעותי.

אמונה כזו היא שמבדילה בין מסורת חיה ומלאת משמעות המבוססת על כתבי הקודש, לבין מסורת מתה – דת ריקה וחסרת חיים שמבוססת רק על חיקוי חסר נשמה של העבר. בסופו של דבר, עלינו להפוך את האמונה שלנו לאישית וחיה. אף אחד – לא ההורים שלנו ולא אבותינו – לא יכול להאמין במקומנו.

`אילו “אבני זיכרון” אישיות יש לכם בחיים הרוחניים שלכם? תזכורות שעוזרות לכם להיזכר במה שאלוהים עשה עבורכם?`