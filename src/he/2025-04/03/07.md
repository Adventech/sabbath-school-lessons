---
title: 'לקריאה נוספת'
date: 17/10/2025

---

קראו את אלן ג’י. וייט ״חציית הירדן״ עמ' 441-447 מתוך אבות האומה ונביאי ישראל.

“למדו בקפידה את חוויות בני ישראל במסעם אל כנען. עיינו היטב בפרקים ג’-ד’ בספר יהושע, המתעדים את ההכנות שלהם ואת חציית הירדן בדרכם אל הארץ המובטחת. עלינו לאמן את הלב והמחשבה, ולרענן את הזיכרון בעזרת הלקחים שאלוהים לימד את עמו הקדום. כך גם עבורנו - כפי שאלוהים התכוון שיהיה עבורם - לימודי דבר ה’ יהיו תמיד מרתקים, מעוררי השראה ובעלי משמעות עמוקה.” — אלן ג’י. וייט, הערות בספר עיונים בכתבי הקודש של האדוונטיסטים לשבת, כרך 2, עמוד 994.

“עם ישראל של ימינו מצוי בסכנה גדולה יותר מעם ישראל הקדום לשכוח את אלוהים ולהיגרר אחרי עבודת אלילים. גם בקרב שומרי השבת יש רבים העובדים אלילים מודרניים. אלוהים הזהיר במיוחד את עמו הקדום להישמר מעבודת אלילים, כי אם יסורו מלשרתו ויעזבו את האל החי, קללתו תבוא עליהם. אך אם יאהבו אותו בכל לבבם, בכל נפשם ובכל מאודם - יברך אותם בשפע, יספק את כל מחסורם ויסיר מקרבם כל מחלה.” — אלן ג’י. וייט, עדויות עבור הקהילה, כרך 1, עמוד 609.

**שאלות לדיון**:

`שוחחו יחד על נס חציית הירדן. כיצד הייתם מגדירים נס? מדוע לדעתכם נדמה שאלוהים פחות מבצע ניסים גלויים כאלו בזמננו?`

`אילו דרכים מעשיות תוכלו להציע כדי למנוע שכחה רוחנית, גם ברמה האישית וגם כקהילה? כיצד אפשר לשמור על קשר חי ודינמי עם אלוהים, מבלי לבסס את כל חיי האמונה רק על חוויות גדולות מהעבר, ובכל זאת להשתמש בזיכרון העבר כתזכורת חיה לפעולתו של אלוהים בחיינו?`

`כיצד לדעתכם יום השבת יכול לעזור לנו מצד אחד לזכור את פעולותיו של אלוהים בחיינו, ומצד שני להעניק לנו טעימה מוקדמת מהמנוחה המובטחת במלכותו? כיצד יום השבת לא רק מצביעה על מה שעלינו לזכור  אלא גם מעניקה הצצה למה שיש לנו לצפות לו בעתיד?`