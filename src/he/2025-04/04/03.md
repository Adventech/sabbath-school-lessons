---
title: 'המלחמה שבשמיים'
date: 20/10/2025

---

יהושע הבין שהקרב שלפניו הוא לא רק עניין מקומי בין בני אדם על שטחי ארץ, אלא חלק ממאבק רחב בהרבה.

`מה אנחנו יודעים על המאבק שבו מעורב אלוהים בעצמו? קראו התגלות י״ב: 7-9; ישעיהו י״ד: 12-14; יחזקאל כ״ח: 11-19; דניאל י׳: 12-14.`

אלוהים ברא את היקום מאוכלס ביצורים בעלי תבונה ובחירה חופשית, תנאי בסיסי ליכולת לאהוב באמת. הבחירה שניתנה להם כללה גם את האפשרות ללכת נגד רצון אלוהים. ואכן, אחד מהמלאכים הנשגבים ביותר, לוציפר, בחר במרד  ובדרכו גרר אחריו רבים ממלאכי השמיים. ישעיהו ויחזקאל מתארים את שורשי המאבק הזה. אף על פי שיש הטוענים שהנבואות האלו מתייחסות רק למלך בבל ולמלך צור, הכתובים מרמזים על רובד עמוק בהרבה כזה שחורג מההיסטוריה האנושית ומתאר מציאות רוחנית נסתרת: מלך בבל מתואר כמי שנשא את עיניו אל כיסא אלוהים בשמים (ישעיהו י״ד: 12-13). מלך צור מתואר כמי ששכן בעדן ככרוב מגן בהר קודשו של אלוהים (יחזקאל כ״ח: 12-15). ברור שאין מדובר כאן רק בשליטים אנושיים, אלא בדמויות שמייצגות את המרד השמיימי הראשון, מרד של גאווה, יוהרה וחוסר קבלה של סמכות אלוהית.

ישעיהו משתמש במושג “משל”, כלומר סיפור שמטרתו להמחיש אמת עמוקה החורגת מהמקרה הפרטי. כך הופך מלך בבל לדימוי חי של מרד, יהירות ועצמאות מנותקת מאלוהים. באופן דומה, יחזקאל מבדיל בין נגיד צור שפועל במציאות הארצית, לבין מלך צור שמייצג את הכוח הרוחני שמאחורי הקלעים.

בדניאל י׳: 12-14 אנו מקבלים הצצה נדירה למאבק הרוחני הזה: כוחות שמימיים מורדים מנסים למנוע את התגשמות רצון אלוהים על פני האדמה.

כשמבינים את הקשר הזה שבין שמיים וארץ, בין המאבק הרוחני לבין ההתרחשויות ההיסטוריות, גם המלחמות של עם ישראל במקרא מתבהרות  הן הופכות להיות חלק מהביטוי הארצי של הקרב הגדול שבין טוב לרע, בין אלוהים לשטן, מאבק שמטרתו בסופו של דבר להחזיר לעולם את הצדק, השלום והאהבה של אלוהים.

`באילו דרכים ואיפה אתם מזהים את עקבותיו של העימות הגדול הזה בחייכם? בעולם שסביבכם? אילו מאבקים שאתם פוגשים ביום-יום הם חלק מהמאבק בין טוב לרע?`