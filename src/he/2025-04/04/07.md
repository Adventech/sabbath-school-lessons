---
title:  לקריאה נוספת
date:  24/10/2025
---

קראו את אלן ג’י. וייט  ״כיבוש יריחו״ עמ' 458-447 מתוך אבות האומה ונביאי ישראל.

מרגע שבו פרץ המרד בשמיים נגד סמכותו של אלוהים, עמדו בפניו שתי אפשרויות בלבד: או לוותר על מהותו, על היותו קדוש, צדיק, אוהב ורחום, ולהפקיר את הנהגת היקום לאחד מברואיו המורדים; או להמשיך להיות מי שהוא לנצח, הריבון העליון, האוהב והצודק של כל העולם שהוא ברא. הכתובים מציגים לנו את התשובה הברורה. אלוהים נשאר נאמן למהותו, ולכן ההתנגשות מול כוחות הרוע הייתה (ועדיין) בלתי נמנעת.

בכל פעם שכוחות פוליטיים, חברתיים והיסטוריים חוברים למרידה רוחנית גלויה נגד אלוהים, ה׳ מתערב כאדון כל היקום. הדימוי של אלוהים כלוחם מתגלה כאן כהכרזה מוקדמת על הניצחון הסופי שיביא קץ למאבק בין הטוב לרע (התגלות כ׳: 8–10). מלחמות ישראל בכנען הן לא רק רמז למאבק הזה או השתקפות עמומה שלו, הן חלק בלתי נפרד ממנו. הן נושאות אופי נבואי של היום האחרון, שבו אלוהים יופיע לשפוט בצדק את כל הארץ ולהשיב לה את השלום והשלמות.

אלן ג’י. וייט מבהירה את הנקודה הזו היטב:

״הקדוש ברוך הוא נתן לעמו תפקיד וזכות מיוחדת להיכנס לארץ בשעה שהוא ייעד להם. אך בשל הזלזול המכוון שהפגינו, רשות זו בוטלה. השטן השיג את תכליתו כאשר סיכל את כניסתם לכנען; עתה האיץ בהם לעשות, בניגוד לצו ה', את עצם הדבר שסירבו לבצע כאשר אלוהים דרש מהם לעשותו. וכך, המתעה הגדול נחל ניצחון בכך שעורר אותם למרוד בה' בשנית. הם פקפקו בכוחו של אלוהים לסייע במאמציהם בכיבוש כנען; אולם עתה העזו לעשות זאת בכוחות עצמם, ללא עזרת ה'. הם זעקו:״וַתַּעֲנוּ וַתֹּאמְרוּ אֵלַי, חָטָאנוּ לַיהוָה, אֲנַחְנוּ נַעֲלֶה וְנִלְחַמְנוּ, כְּכֹל אֲשֶׁר־צִוָּנוּ יְהוָה אֱלֹהֵינוּ; וַתַּחְגְּרוּ, אִישׁ אֶת־כְּלֵי מִלְחַמְתּוֹ, וַתָּהִינוּ לַעֲלֹת הָהָרָה״ (דברים א:41). כה עיוורים הפכו בשל עוונם. אלוהים מעולם לא ציווה עליהם ״לעלות ולהילחם״. תכליתו של ה' לא הייתה שבני ישראל ינחלו את הארץ באמצעות מלחמה, אלא בציות מוחלט למצוותיו.״ — אלן ג’י. וייט, אבות האומה ונביאי ישראל, עמוד 323.

**שאלות לדיון**:

`כיצד ההבנה של העימות הגדול עוזרת לכם להבין טוב יותר את פקודת ה׳ לישראל לצאת למלחמה?`

`חיזרו לדיון של יום שני על נוכחותו של המאבק הגדול בחיי היומיום שלנו. באילו דרכים אתם רואים את הקרב הזה מתרחש סביבכם? ומהו התפקיד שלנו במאבק הזה? כיצד אנחנו מממשים אותו בפועל?`

`איך נוכל ליישם את העיקרון של “הִתְיַצְּבוּ וּרְאוּ אֶת יְשׁוּעַת ה׳” בחיים הרוחניים שלנו? מה זה אומר בפועל לחכות לאלוהים שיילחם בעדנו?`

`לא פעם בתוך ויכוחים ומחלוקות בקהילה, אנו נוטים לשאול מי בצד שלנו. כיצד יהושע ה׳: 13–15 מזמין אותנו לשנות את הגישה הזו? איך נוכל לזכור שהשאלה החשובה היא לא מי איתנו, אלא האם אנחנו עם אלוהים?`