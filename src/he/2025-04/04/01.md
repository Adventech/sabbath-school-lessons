---
title:  העימות שמאחורי כל העימותים
date:  18/10/2025
---

### קראו לקראת הלימוד השבועי
יהושע ה’: 13–15; ישעיהו ל”ז: 16; התגלות י”ב: 7–9; דברים ל”ב: 17; שמות י”ד: 13–14; יהושע ו’: 15–20.

> <p>פסוק לשינון</p>
> ״וְלֹא הָיָה כַּיּוֹם הַהוּא לְפָנָיו וְאַחֲרָיו, לִשְׁמֹעַ יְהוָה בְּקוֹל אִישׁ; כִּי יְהוָה, נִלְחָם לְיִשְׂרָאֵל׃״(יהושע י’ 14).

כשאנו מעיינים בספר יהושע, אי אפשר להתעלם מהמראות הקשים של מסעות מלחמה תקיפים שנעשו בציוויו של אלוהים, בשם אלוהים ובעזרת אלוהים.

הרעיון שאלוהים עומד מאחורי כיבוש כנען עובר כחוט השני לאורך כל הספר  והוא בא לידי ביטוי בדברי המחבר (יהושע י’: 10–11), בדברי אלוהים עצמו (יהושע ו’: 2; ח’: 1), בנאומיו של יהושע (יהושע ד’: 23–24; ח’: 7), בעדות רחב (יהושע ב’: 10), בדברי המרגלים (יהושע ב’: 24), ובדברי העם (יהושע כ”ד: 18). לכל אורכו של הסיפור, אלוהים מוצג כיוזם המאבקים והמלחמות הללו.

אבל המציאות הזו מעוררת שאלות בלתי נמנעות: איך נוכל להבין את העובדה שדווקא העם הנבחר, בהובלת אלוהים, ביצע מעשי מלחמה כאלה בתקופת המקרא?

איך אפשר ליישב בין דמותו של אל שנלחם ומוביל קרבות לבין תכונותיו של אל אוהב וחנון (כמו בשמות ל”ד: 6; תהילים פ”ו: 15; תהילים ק”ג: 8; תהילים ק”ח: 4), מבלי לפגוע באמינות, בסמכות ובהיסטוריות של הסיפורים המקראיים?

בשבוע הזה, וגם בשבוע הבא, ננסה להתמודד יחד עם השאלה המורכבת והרגישה הזו.

שאלת המלחמות בציווי אלוהי, הן בספר יהושע והן במקומות אחרים במקרא.

לימדו את שיעור השבוע כהכנה לשבת, 25 באוקטובר.