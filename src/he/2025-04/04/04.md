---
title: 'אלוהים הוא "איש מלחמה"'
date: 21/10/2025

---

`קראו: שמות 2:23-25; שמות 12:12-13; ושמות 15:3-11. מה משמעות הקביעה שאלוהים הוא לוחם?`

לאורך השנים הארוכות של השעבוד במצרים, עם ישראל כמעט ושכח את אלוהי אבותיו. תודעתו הרוחנית התערבבה באמונות אליליות מהתרבות המצרית שסביבו, והאמונה הטהורה באלוהי אברהם, יצחק ויעקב הלכה ונחלשה (ראו שמות 32:1-4). כשסבלם במצרים הגיע לשיאו, הם זעקו אל ה’, ובדיוק בזמן הנכון  אלוהים פעל למענם (שמות 2:23-25).

אך ספר שמות מגלה לנו שהמאבק במצרים לא היה רק עימות פוליטי בין משה לפרעה, אלא קרב עמוק יותר ,עקרוני ורוחני. בעולם הקדום היה נהוג לראות בעימותים בין עמים כהתנגשות בין האלים של כל צד. לכן ביציאת מצרים, לא היה זה רק פרעה שהובס, אלא גם “אלוהי מצרים”  אותם כוחות רשע (ויקרא 17:7; דברים 32:17) שעמדו מאחורי ממלכת הדיכוי והעוול של מצרים (שמות 12:12).

בהגדרה הרחבה יותר, אלוהים הוא לוחם במאבק על צדק, אמת וטוב. הוא יוצא להילחם נגד החטא  והמאבק הזה לא יימשך לנצח (תהילים 24:8; התגלות 19:11; 20:1-4, 14). בסופו של התהליך, כל כוחות הרשע, מלאכים שנפלו ובני אדם שבחרו להזדהות לחלוטין עם החטא, יסולקו מהעולם  ורק אז העולם שאלוהים ברא ייטהר ויוחזר לשלמותו.

כשמבינים זאת, מלחמות ישראל בכנען מקבלות הקשר עמוק הרבה יותר. אלה לא רק מאבקי גבול בין עמים, אלא שלבים מוקדמים בעימות הגדול שבין אלוהים לשטן, מאבק שהגיע לשיאו על המזבח המשיח, ומחכה להשלמתו ביום חזרתו של ישוע, כאשר אלוהים יוכיח את צדקתו ואהבתו בפני כל היקום.

ולכן, כשאנחנו קוראים על השמדת עמי כנען, חשוב לראות את הדברים בעיניים של הסיפור המקראי השלם: זהו שלב במאבק האלוהי לטהר את הבריאה מהרוע ולהשיב לעולם את השלום והצדק האלוהיים (אל הרומים 3:4; התגלות 15:3). מאז כניסת החטא לעולם, אין דרך להישאר ניטרליים. אין מקום לעמידה מהצד. כל אדם, במוקדם או במאוחר, בוחר צד, לצד אלוהים או לצד הרוע.

`ואם נביא את זה לשאלה אישית: בתוך הקרב הגדול שמתחולל גם בימינו, איך תדעו באמת באיזה צד אתם עומדים? איך החיים שלכם מעידים על הבחירה שעשיתם?`