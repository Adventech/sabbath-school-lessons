---
title: 'להצליח ולשגשג'
date: 02/10/2025

---

`קראו יהושע 1:7-9 יחד עם בראשית 24:40, ישעיהו 53:10 ותהילים 1:1-3. על פי הפסוקים האלו, מהי המשמעות האמיתית של שגשוג והצלחה?`

השורש “צָלַח” ( ״תַּצְלִיחַ״ יהושע 1:8), מתארת הצלחה במובן של מימוש מוצלח של תוכנית מסוימת או מצב של נסיבות חיוביות ומבורכות. והשורש “שָׂכַל” ( ״תַּשְׂכִּיל״ יהושע 1:8), שפירושה המקורי קשור לחכמה, יכולה גם היא להתפרש כהצלחה, אבל היא מדגישה בעיקר זהירות, תבונה ופעולה נבונה. בספר איוב, משלי ותהילים, המונח הזה חוזר שוב ושוב, ומקשר הצלחה אמיתית לחיים בחכמה הנובעת מיראת ה’ וציות לדברו.

על פי ההבנה הזו, הצלחה איננה בהכרח עושר חומרי, גם אם זה לא נשלל לחלוטין, אלא בעיקר מצב של הרמוניה עם הערכים הרוחניים והעקרונות שמונחים ביסוד הבריאה של אלוהים ומתבטאים בתורתו. האמון בהבטחות אלוהים, ובמיוחד בהבטחה לישועה מתוך אמונה בלבד, איננו עומד בסתירה לציות לחוקי ה’. למעשה, אלו שני צדדים של אותו המטבע.

`קראו אל הרומים 3:31. מה מלמד אותנו הפסוק הזה על הקשר שבין הכתובים לאמונה?`

להעמיד את האמונה בכפרה ובהקרבה במותו של ישוע עבורנו כנגד הציות לחוקי אלוהים זו טעות מסוכנת ומבלבלת. חוק והחסד הולכים תמיד יד ביד ורק הבנה שטחית של תפקיד הכתובים יכולה לגרום לנו להבין אותם כניגודים. סופרי הכתובים ראו בדבר אלוהים מקור לשמחה ולעונג (תהילים 1:2; 119:70, 77, 174) וכאשר אנו יכולים להבין את החוקי אלוהים בצורה נכונה ומעמיקה, הם מובילים אותנו להכרת חטאינו ולתחושת הצורך בצדקת המשיח (אל הרומים 7:7; אל הגלטיים 3:24).

`וגם היום, ככל שאנו משתדלים לשמור על חוקי אלוהים בכוח חסדו, איך מלמד אותנו הניסיון האישי שלנו, עד כמה אנחנו זקוקים לצדקת המשיח שתכסה ותעטוף אותנו?`