---
title:  חצו! קחו! חלקו! שָׁרְתוּ!
date:  29/09/2025
---

`קראו יהושע: פרק א’. מה אנחנו יכולים ללמוד על מבנה הספר מתוך הפרק הפותח?`

הפרק הראשון של ספר יהושע משמש כהקדמה לכל הספר. הוא כולל ארבעה נאומים עיקריים, שכל אחד מהם תואם לאחד החלקים המרכזיים בספר: חציית הירדן (יהושע א’: 2–9); כיבוש הארץ (פסוקים 10–11); חלוקת הארץ לשבטים (פסוקים 12–15); ושירות ה’ באמצעות שמירה על תורתו (פסוקים 16–18).

אפשר לראות בספר יהושע רצף של יוזמות אלוהיות. בכל שלב, אלוהים מטיל על יהושע משימה ברורה הקשורה לכיבוש ארץ כנען, וכל אחת מהמשימות האלה מתועדת בהמשך הספר עם השלמתה המוצלחת. בסופו של דבר, הבטחותיו של אלוהים לגבי ירושת הארץ התגשמו ומאותו רגע, האחריות לשמור על הארץ עברה לידי בני ישראל. אך הדבר היה אפשרי רק באמצעות אמונה כנה וציות הנובע מאמונה זו.

שלוש הפעולות העיקריות – “חצו”, “קחו” ״וחלקו” – הן היוזמות של אלוהים, אך הן דורשות תגובה ראויה מצד העם: שירות. ואכן, ספר יהושע בנוי מארבעה חלקים מרכזיים, שכל אחד מהם מתאפיין ברעיון מוביל המודגש באמצעות מילה עיקרית:

1. חציה (יהושע א’: 1–ה’ 12)
2. כיבוש (יהושע ה’: 13–י”ב 24)
3. חלוקה (יהושע י”ג: 1–כ”א 45)
4. שירות (יהושע כ”ב: 1–כ”ד 33)

כך, המבנה של הספר עצמו מבטא את המסר המרכזי שלו: היוזמות של אלוהים לא מתממשות מאליהן. הן דורשות תגובה נאמנה מצד עמו. כלומר, לאחר כל מה שאלוהים עשה למעננו, כולל דברים שמעבר ליכולתנו לעשות בעצמנו, אנחנו נקראים לעשות את חלקנו: לציית למה שהוא מצווה עלינו.

כך היה לאורך כל ההיסטוריה המקראית, וכך גם היום. לדוגמה, התיאור של עם אלוהים באחרית הימים, כפי שהוא מופיע בהתגלות י”ד: 12, מבטא בדיוק את אותו עיקרון: אמונה במעשיו של אלוהים למעננו  שמביאה לידי ביטוי מעשי של ציות לדברו.

`חשבו על כמה מההבטחות שבדבר ה’ שהן היקרות ביותר לליבכם. איזו תגובה נדרשת מכם כדי להפוך את ההבטחות הללו למציאות בחייכם?`