---
title: 'משה חדש'
date: 28/09/2025

---

`קראו דברים: 18:15-22 ויהושע 1:1-9. מדוע זה משמעותי שספר יהושע נפתח בהדהודה של הבטחה שקשורה למה שיקרה אחרי מותו של משה?`

למרות שמשה מת ומנהיג חדש, יהושע, נבחר על ידי אלוהים, אפשר לראות מאפיינים משותפים ביניהם. לשניהם אלוהים הבטיח שהם יובילו את העם אל הארץ שהובטחה לאבותיהם. כפי שה’ הבטיח ליהושע: ״ כָּל־מָקוֹם, אֲשֶׁר תִּדְרֹךְ כַּף־רַגְלְכֶם בּוֹ לָכֶם נְתַתִּיו; כַּאֲשֶׁר דִּבַּרְתִּי אֶל־מֹשֶׁה״ (יהושע 1:3). יהושע היה זה שסיים את העבודה שניתנה במקור למשה. למעשה, הוא היה סוג של “משה חדש”.

קראו שמות 33:11; במדבר 14:6, 30, 38; במדבר 27:18; במדבר 32:12; דברים 1:38; דברים 31:23; ודברים: 34:9. מה מלמדים אותנו הפסוקים האלה על יהושע?

בשלב הזה, ההבטחה שאלוהים “יקים” נביא כמו משה (דברים 18:15) היא רק אפשרות עתידית ולא מציאות שהתגשמה. המילים הפותחות של ספר יהושע מזכירות לנו את ההבטחה הזו, ובמקביל יוצרות ציפייה לראות אותה מתממשת.

למרות שמשה כבר מת, הוא עדיין דמות מרכזית בפרק הראשון. שמו מוזכר עשר פעמים, בעוד ששמו של יהושע מופיע רק ארבע פעמים. משה נקרא “עבד ה’” ויהושע מכונה “משרת משה” (יהושע 1:1). רק אחרי חיים שלמים של נאמנות וצייתנות יזכה יהושע גם הוא בתואר “עבד ה’” (יהושע 24:29).

גם אם הפרק הראשון של יהושע מתאר את המעבר בין שני מנהיגים גדולים בישראל, הדמות החשובה ביותר היא ה’ עצמו. הוא זה שפותח את הספר במילותיו, והוא זה שמוביל ומנחה לכל אורכו. אין שאלה מי באמת המנהיג של ישראל.

`במהלך כל הדורות, אלוהים קרא למספר גברים ונשים להנהיג את עמו. ויחד עם זאת, למה כל כך חשוב לזכור מי הוא באמת המנהיג הבלתי נראה אך האמיתי של הקהילה?`