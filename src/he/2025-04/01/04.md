---
title: 'יורשי ההבטחות'
date: 30/09/2025

---

`ביהושע 1:2-3 אומר ה’ ליהושע שהוא נותן להם את הארץ. מצד שני, הוא גם אומר שכבר נתן אותה להם. מה בעצם המשמעות של זה?`

הארץ הייתה מתנת ה’, שהוא הבעלים האמיתי שלה. בפסוקים האלה מופיעות שתי צורות שונות של הפועל “לתת”, וכל אחת מהן מבטאת היבט חשוב אחר בתהליך ירושת הארץ. הצורה הראשונה מתארת את תהליך נתינת הארץ  בשלב זה רק אזורי עבר הירדן שכבר נכבשו על ידי ישראל, ורוב הארץ המובטחת עוד נותרה לכיבוש. בפסוק 3 מופיעה צורת הפועל בלשון עבר מושלם, כאילו הארץ כבר ניתנה. כשאלוהים הוא נושא הפעולה, צורה זו מכונה “עבר נבואי” כלומר, דבר ה’ הוא כה ודאי ואמין עד שהוא נחשב כעובדה קיימת, אפילו אם טרם התגשם בפועל.

שימו לב גם לכך שבפסוק 3 כל כינויי הגוף (“אתם”, “רגליכם”) הם ברבים. המשמעות היא שההבטחה לא ניתנה רק ליהושע, אלא לכל עם ישראל. בנוסף, האזכור של ההבטחה שניתנה למשה מדגיש את הרצף וההמשכיות במימוש תוכניתו של אלוהים. כמו כן, המילה “כל” חוזרת שוב ושוב בפרק הראשון. החזרה הזו מדגישה את השלם, את המלאות הנדרשת כדי להגיע ליעד שניתן ליהושע. הצלחה מלאה בכיבוש הארץ הייתה תלויה בהרמוניה מוחלטת בין ה’, יהושע והעם כולו.

קראו יהושע 1:4-6 ואל העברים 6:17-18. באותו הרגע, הארץ המובטחת הייתה עדין בגדר הבטחה בלבד. ובכל זאת, אלוהים קורא לה ירושה. מה זה אומר להיות יורשים של הבטחות אלוהים?

אין שום דבר מיסטי בהבטחות של אלוהים. הכוח שלהן לא טמון במילים עצמן או בעצם קיומן. ההבטחה להגשמתן נמצאת בנוכחותו של אלוהים, שאומר ליהושע: “ואהיה עמך”. נוכחות ה’ הייתה הכרחית להישרדותו של עם ישראל. בלעדיה, הם לא היו שונים משום עם אחר, ללא ייעוד, זהות או שליחות ייחודית (שמות 33:12-16). ובסופו של דבר, זה היה כל מה שיהושע נזקק לו כדי להצליח - נוכחות מתמדת של ה’.

היום, דבר מזה לא השתנה. ולכן ניתנה לנו גם ההבטחה הזו מפי ישוע המשיח:

״וְהִנֵּה אָנֹכִי אִתְּכֶם כָּל־הַיָּמִים עַד־קֵץ הָעוֹלָם אָמֵן״ (מתי 28:20).