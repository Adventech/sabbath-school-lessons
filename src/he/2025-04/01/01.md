---
title:  מתכון להצלחה
date:  27/09/2025
---

### קראו לקראת הלימוד השבועי
דברים י”ח: 15–22; יהושע א’; אל העברים ו’: 17–18; אל האפסים ו’: 10–18; תהילים א’: 1–3; אל הרומים ג’: 31.

> <p>פסוק לשינון</p>
> ״רַק חֲזַק וֶאֱמַץ מְאֹד, לִשְׁמֹר לַעֲשׂוֹת כְּכָל־הַתּוֹרָה, אֲשֶׁר צִוְּךָ מֹשֶׁה עַבְדִּי, אַל־תָּסוּר מִמֶּנּוּ יָמִין וּשְׂמֹאול; לְמַעַן תַּשְׂכִּיל, בְּכֹל אֲשֶׁר תֵּלֵךְ״  (יהושע א’: 7).

בנג’מין זנדר, המנהל המוזיקלי של התזמורת הפילהרמונית של בוסטון, לימד קורס בפרשנות מוזיקלית. הוא שם לב ללחץ שבו היו שרויים הסטודנטים שלו כשהתקרב מועד ההערכה על הביצועים שלהם. כדי לעזור להם להירגע ולתת ביטוי מלא לפוטנציאל שלהם, הוא הודיע כבר ביום הראשון ללימודים שכולם יקבלו את הציון 100שהוא הגבוה ביותר.

הציון הזה לא היה משהו שהם צריכים להוכיח שמגיע להם, אלא אפשרות לחיות לתוכה ולהגשים אותה. כל מה שנדרש מהם היה לכתוב מכתב במהלך השבועיים הראשונים לסמסטר – אבל לתארך אותו לסוף הקורס – ובו להסביר למה הם ראויים לציון הגבוה הזה.

ספר יהושע מדבר על אפשרויות חדשות והזדמנויות נוספות. משה, שהנהיג את עם ישראל במשך 40 שנה, נשאר בעבר. יציאת מצרים והנדודים במדבר שהיו מלאים במרידות ועקשנות הגיעו לסיומם. עכשיו עמדו מול הארץ המובטחת דור חדש, מוכן להקשיב ולהיות נאמן לאלוהים. לא מתוך ציפייה כבדה שצריך לעמוד בה, אלא כהזדמנות אמיתית לחיות אותה.

בואו נלמד יחד כיצד אלוהים פתח פרק חדש בחיי ישראל, ואיך הוא יכול לפתוח פרק חדש כזה גם בחיים שלנו.

לימדו את שיעור השבוע כהכנה לשבת, 4 באוקטובר.