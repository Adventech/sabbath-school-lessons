---
title:  לקריאה נוספת
date:  03/10/2025
---

קראו את אלן ג’י. וייט, ״חציית הירדן״ עמ' 441-447 מתוך אבות האומה ונביאי ישראל; "הכניסה אל הארץ המובטחת״ עמ' 175 מתוך The Story Of Redemption.

״בהבטחותיו ואזהרותיו פונה ישוע לכל אחד ואחת מאיתנו. אלוהים כה אהב את העולם, עד שהוא נתן את בנו יחידו למעננו, כדי שבאמצעות אמונה בו ניוושע ונזכה בחיי נצח. החוויות שתועדו בדבר ה' אמורות להיות החוויות שלנו. תפילות והבטחות, עיקרי אמונה, תוכחות ואזהרות — כל אלה נועדו בעבורנו: ״עִם־הַמָּשִׁיחַ נִצְלַבְתִּי וְאָנֹכִי לֹא אֶחְיֶה עוֹד כִּי אִם־הַמָּשִׁיחַ הוּא חַי בְּקִרְבִּי וַאֲשֶׁר אֲנִי חַי עַתָּה בַּבָּשָׂר חַי אֲנִי בֶּאֱמוּנַת בֶּן־אֱלֹהִים אֲשֶׁר אֲהָבַנִי וַיִּתֵּן אֶת־נַפְשׁוֹ בַּעֲדִי״ (האגרת אל הגלטיים ב': 20). כאשר האמונה שניצתה בליבנו מקבלת ומטמיעה את עיקרי האמת, הם הופכים לחלק בלתי נפרד מישותנו ולכוח המניע של חיינו. דבר ה' שחדר לנשמתנו מעצב את מחשבותינו ובונה את אופיינו.״ — אלן ג’י. וייט, חמדת הדורות, עמוד 306.

אין עיקרון שחשוב להדגיש ברצינות רבה יותר, לחזור עליו בתדירות גבוהה יותר ולבסס אותו היטב בלב כל אדם – מההבנה שאין לאדם כל אפשרות לזכות את עצמו בדבר, אפילו לא בזכות מעשיו ומאמציו הטובים ביותר. כי הישועה ניתנת אך ורק באמצעות אמונה בישוע המשיח.״ — אלן ג’י. וייט, אמונה ומעשים, עמוד 19.

**שאלות לדיון**:

`למרות ההבדלים הברורים בין הנסיבות בחייו של יהושע לבין אלו שבחיינו, אילו עקרונות רוחניים נוכל ללמוד מסיפורו וליישם אותם בחיינו? ומדוע חשוב כל כך לשמור על הקשר נכון ולהבין את הרקע כשאנו מנסים להשוות ביניהם?`

`שוחחו על הקשר שבין הבטחות אלוהים לבין הציות שלנו לו. כיצד שני אלה משלימים זה את זה? מה הסכנות שעלולות להיווצר אם מדגישים יותר מדי אחד מהם על חשבון השני? למשל, מה הסיכון בהדגשת יתר של החוק תוך טשטוש החסד? או להפך – הדגשת החסד תוך התעלמות מהחוק?`

`על פי השיעור של השבוע, איך הייתם מגדירים הצלחה מנקודת מבט מקראית? ומהו מקומו של השגשוג החומרי בהגדרה של הצלחה על פי האמונה של אנשים מאמינים?`

`נסו לדמיין מה עבר על יהושע כשהיה עליו להיכנס לנעליו של משה. איזו הבטחה נתן לו אלוהים שככל הנראה חיזקה אותו במילוי התפקיד הכבד שהוטל עליו? (ראו יהושע א’: 5).`