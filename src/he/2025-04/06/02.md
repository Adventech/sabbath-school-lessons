---
title: 'הפרת הברית'
date: 02/11/2025

---

`קראו: יהושע ז’. מה היו שתי הסיבות המרכזיות לתבוסת עם ישראל מול אנשי העי?`

מעניין לשים לב שכבר מתחילת הפרק, הקורא יודע מה הסיבה לזעמו של ה’, וגם את זהותו של החוטא. לכן, המתח בסיפור גילוי מעילתו של עכן נבנה מתוך הפער שבין המידע שיש לקורא לבין חוסר הידיעה של יהושע והעם.

בדומה למקומות רבים נוספים בכתובים, גם בפרק זה יהושע ז’, זה בנוי במבנה כיאסטי (מבנה ספרותי סימטרי), כשהשיא שבמרכז הפרק עונה על השאלה: למה לא הצליחו בני ישראל לכבוש את העי בניסיון הראשון? שתי סיבות עיקריות עמדו מאחורי התבוסה של ישראל מול אנשי העי:1. חטאו של עכן. 2. הביטחון מופרז של בני ישראל בעצמם.

הביטחון המוגזם הזה גרם להם לוותר על התייעצות עם ה’ לפני היציאה לקרב, ולהמעיט בערכה של עוצמת האויב. על פי יהושע 7:1, 11-13, אפשר לראות שלמרות שעכן עצמו אחראי למעשה הבגידה שבו הפר את החרם, כל העם נושא באחריות וסובל מהתוצאה. אלוהים מתאר את חטאו של עכן תוך הדגשה הדרגתית של חומרת המעשה, דרך שימוש מצטבר במילת החיבור “גם” בפסוק 11: תחילה מופיע המונח הכללי לחטא - “חטא”. אחריו מתוארים חמישה חטאים ספציפיים נוספים:

1. “ויעברו” - חצו/הפרו (את הברית).
2. גם “לקחו” (מן החרם).
3. גם “גנבו”.
4. גם “כחשו” (רימו/שיקרו).
5. גם “הטמינו” את החרם הגנוב בין חפציהם.

הברית בין ה’ לעם ישראל כללה אחריות ברמה האישית וברמה הקהילתית כאחד. במסגרת הברית, בני ישראל נתפסים כיחידה אחת ומאוחדת שהוא העם הנבחר של אלוהים. ולכן, גם אם רק אדם אחד (או כמה) מתוך העם חוטאים, האשמה נופלת על כל הקהילה שלוקחת חלק בברית. כפי שאומר ה’: “חָטָא יִשְׂרָאֵל, וְגַם עָבְרוּ אֶת בְּרִיתִי אֲשֶׁר צִוִּיתִי אוֹתָם” (יהושע 7:11).

`אילו דוגמאות אתם מכירים למצבים שבהם קהילה שלמה סבלה, ועדיין סובלת, בגלל המעשים הרעים של יחידים מתוכה? איך זה בא לידי ביטוי, ומה היו ההשלכות על הקהילה?`