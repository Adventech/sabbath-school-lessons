---
title:  האויב שבפנים
date:  01/11/2025
---

### קראו לקראת הלימוד השבועי
הראשונה לכיפא א’: 4; יהושע ז’; תהילים קל”ט: 1–16; עזרא י’: 11; לוקס י”ב:15; יהושע ח’: 1–29.

> <p>פסוק לשינון</p>
> "אֲנִי יְהוָה חֹקֵר לֵב בֹּחֵן כְּלָיוֹת; וְלָתֵת לְאִישׁ כְּדַרְכּוֹ (כִּדְרָכָיו), כִּפְרִי מַעֲלָלָיו" (ירמיהו י”ז 10).

יהושע פרק ז’ הוא הפעם הראשונה שבה עם ישראל למד, בזכות חוויה כואבת במיוחד, עד כמה השלכות בריתם עם אלוהים רחבות ומשמעותיות. כשעם שישראל שמרו על תנאי הברית, הניצחון היה מובטח להם. אבל כשהם בחרו להתעלם מהברית, הגיע הכישלון. ההצלחה הצבאית של  עם ישראל לא נשענה על מספר הלוחמים, אסטרטגיות לחימה מתוחכמות או טקטיקות מבריקות, אלא על נוכחותו של הלוחם האלוהי שהיה איתם.

במהלך כיבוש הארץ המובטחת, עם ישראל היו צריכים ללמוד שיעור קשה: האויב המסוכן ביותר שלהם לא נמצא מחוץ למחנה – אלא דווקא בתוכו.

האתגר הגדול ביותר שעמד מולם לא היה חומות הערים הכנעניות ולא טכנולוגיות הלחימה המתקדמות של אויביהם, אלא דווקא הרצון העיקש של אנשים מתוך המחנה להתעלם ביודעין מההוראות של ה'. וכך גם אנחנו, בעודנו מחכים לנחלה השמיימית שלנו (הראשונה לכיפא א’ 4; אל-הקולסים ג’ 24), מתמודדים עם אתגרים דומים.

בעודנו עומדים ממש על סף הארץ המובטחת, האמונה שלנו עומדת במבחן והניצחון יגיע רק אם נבחר להיכנע לחלוטין לישוע המשיח.

לימדו את שיעור השבוע כהכנה לשבת, 08 בנובמבר.