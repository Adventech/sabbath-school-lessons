---
title:  לקריאה נוספת
date:  07/11/2025
---

קראו את אלן ג’י. וייט  ״כיבוש יריחו״ עמ' 458-447 מתוך אבות האומה ונביאי ישראל.

״שורשי החטא הקטלני שהביא לאובדנו של עכן היו נעוצים בחמדנות, אם החטאים כולם, ואחד החטאים היותר שכיחים שאינם נחשבים חמורים במיוחד…….עכן התוודה על חטאו, אך זה היה מאוחר מדי מבחינתו. הוא חזה בצבאות ישראל שבים מן הקרב על העי מובסים ומיואשים, אך הוא לא בא להתוודות על חטאו. הוא ראה את יהושוע וזקני ישראל נופלים אפיים ארצה ביגון כבד מנשוא. אילו התוודה אז, הייתה זו הוכחה כלשהי לחרטה אמיתית; אך הוא דבק בשתיקתו. הוא שמע את ההכרזה בדבר חטא כבד שבוצע בקרב המחנה, ואפילו שמע את טיבו המפורש. אך שפתיו נותרו חתומות. ואז בא טקס החקירה החמור. כמה התחלחל עד עמקי נפשו כשראה שהשבט שלו "נלכד", וממנו נבחרה משפחתו ולבסוף נבחר ביתו שלו! אך שום וידוי לא יצא מפיו, עד שאצבע אלוהים סימנה אותו. ואז, כשאי אפשר היה עוד להסתיר את חטאו, הוא הודה באמת. לעיתים קרובות כל כך נערכים בקרבנו וידויים דומים. קיים הבדל עצום בין הודאה בעובדות שהוכחו, לבין וידוי על חטאים הידועים רק לנו ולאלוהים. עכן לא היה מתוודה על חטאו אלמלא קיווה שהדבר ימנע ממנו לשאת בעונש. אך הווידוי שלו שימש אך ורק ראיה להצדקת עונשו. לא הייתה כאן שום חרטה כנה על חטא, שום מוסר כליות, שום שינוי של הלב, לא הובע שום תעוב כלפי הרוע״. — אלן ג’י. וייט, אבות האומה ונביאי ישראל, עמ’419-420.

**שאלות לדיון**:

`שוחחו על המשמעות של הדיבר העשירי (שמות כ’: 17) בעולם שמוצף בפרסומות ובתרבות צריכה אינסופית. איך אפשר באופן מעשי להבחין בין “רוצה” לבין “צריך”, ולמה כל כך חשוב לעשות את ההבחנה הזו?`

`קראו את תפילתו של דניאל בדניאל ט’: 4–19. למה לדעתכם חשוב שדניאל, כשהתוודה על חטאי ישראל, השתמש שוב ושוב במילה “חטאנו”, למרות שאין לנו שום תיעוד שהוא עצמו עשה רע?`

`חשבו על השאלה שבסוף לימוד יום חמישי. מדוע הציות של בני ישראל לכל “החוקים והמשפטים” היה כל כך חשוב לעדות שלהם כלפי העמים? ואיך אותו עיקרון רלוונטי גם עבורנו היום? כלומר, עד כמה הייתה יכולה העדות שלנו כקהילה להיות חזקה יותר אם באמת היינו חיים לפי כל מה שאלוהים מצווה עלינו?`