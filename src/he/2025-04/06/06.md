---
title:  עדות לכוחו של אלוהים
date:  06/11/2025
---

`כפי שכבר למדנו בשיעור החמישי  אלוהים נתן לעמי כנען הזדמנות להכיר אותו ולשוב מדרכם הרעה. אך הם סירבו – ולבסוף עמדו מול משפטו של אלוהים. קראו: יהושע ז’: 6–9, שמתאר את תגובתו הראשונית של יהושע לאסון שפקד אותם. התמקדו במיוחד בפסוק 9, איזה עיקרון תאולוגי חשוב נמצא בדבריו?`

בהתחלה נשמע יהושע ממש כמו בני ישראל בזמנים הקשיים שלהם אחרי היציאה ממצרים, כשאמרו: ״, מִי־יִתֵּן מוּתֵנוּ בְיַד־יְהוָה בְּאֶרֶץ מִצְרַיִם, בְּשִׁבְתֵּנוּ עַל־סִיר הַבָּשָׂר, בְּאָכְלֵנוּ לֶחֶם לָשֹׂבַע; כִּי־הוֹצֵאתֶם אֹתָנוּ אֶל־הַמִּדְבָּר הַזֶּה, לְהָמִית אֶת־כָּל־הַקָּהָל הַזֶּה בָּרָעָב״ (שמות ט”ז: 3).

וכך גם יהושע אומר כאן: ״אֲהָהּ אֲדֹנָי יְהוִה, לָמָה הֵעֲבַרְתָּ הַעֲבִיר אֶת־הָעָם הַזֶּה אֶת־הַיַּרְדֵּן, לָתֵת אֹתָנוּ בְּיַד הָאֱמֹרִי לְהַאֲבִידֵנוּ; וְלוּ הוֹאַלְנוּ וַנֵּשֶׁב, בְּעֵבֶר הַיַּרְדֵּן״ (יהושע ז’: 7).

אבל מיד לאחר מכן, יהושע מביע דאגה עמוקה לשמו ולמעמדו של אלוהים בעקבות התבוסה: ״ וְיִשְׁמְעוּ הַכְּנַעֲנִי, וְכֹל יֹשְׁבֵי הָאָרֶץ, וְנָסַבּוּ עָלֵינוּ, וְהִכְרִיתוּ אֶת־שְׁמֵנוּ מִן־הָאָרֶץ; וּמַה־תַּעֲשֵׂה לְשִׁמְךָ הַגָּדוֹל?״(יהושע ז’: 9).

כאן נחשפת אחד מהנושאים המרכזים והמובילים במטרתו של אלוהים עם ישראל: אלוהים רצה שעמים אחרים יראו את הנפלאות שהוא עושה בעבור עמו השומר את מצוותיו. וכמו רחב, היו להם גם אפשרויות ללמוד להכיר את אלוהי ישראל דרך הכוח שהפגין בעבור עמו. אבל, אם הדברים היו משתבשים, כמו שקרה במקרה הזה, עמי כנען היו עלולים לראות את אלוהי ישראל כחלש וחסר יכולת (ראו במדבר י”ד: 16; דברים ט’: 28). מצב כזה היה עשוי לחזק את התנגדותם של עמי הארץ.

במילים אחרות, גם בתוך ההקשר של כיבוש הארץ, פעלו עקרונות ורעיונות גדולים יותר: הכול נועד להביא כבוד וערך לאלוהים, שהוא לא רק התקווה היחידה שלעם ישראל, אלא גם התקווה היחידה של העמים סביבם.

`קראו דברים ד’: 5–9. באילו דרכים ניתן לזהות כאן קבלה בין עדותם של עם ישראל כלפי העמים לבין העדות שלנו כיום כמאמינים אדונטיסטים לשאר העולם?`