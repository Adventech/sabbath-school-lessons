---
title:  נאמנות חדשה
date:  07/10/2025
---

`קראו יהושע ב’: 12–21 ושמות י”ב: 13, 22–23. כיצד הפסוקים בספר שמות עוזרים לנו להבין את ההסכם בין המרגלים לרחב?`

ההסכם שרחב כרתה עם המרגלים היה ברור מאוד: חיים תמורת חיים, חסד תחת חסד. המילה חֶסֶד (יהושע ב’: 12) נושאת עמה עומק ועושר שקשה לתרגם במילה אחת לשפות אחרות. היא מתארת בראש ובראשונה נאמנות לברית, אך כוללת גם משמעויות של נאמנות, רחמים, טוב לב וחסד. דבריה של רחב מזכירים את דברי הכתובים בספר דברים ז’: 12, שם נשבע ה’ לשמור על חסדו לישראל: ״ וְהָיָה עֵקֶב תִּשְׁמְעוּן, אֵת הַמִּשְׁפָּטִים הָאֵלֶּה, וּשְׁמַרְתֶּם וַעֲשִׂיתֶם אֹתָם; וְשָׁמַר יְהוָה אֱלֹהֶיךָ לְךָ, אֶת־הַבְּרִית וְאֶת־הַחֶסֶד, אֲשֶׁר נִשְׁבַּע לַאֲבֹתֶיךָ״ (דברים ז’: 12).

מעניין לגלות שבאותו פרק עצמו בספר דברים (פרק ז’) מופיעה גם ההוראה להשמיד את עמי כנען (חֵרֶם). ובכל זאת, רחב שהיא כנענית שעל פי החוק הייתה כלולה בגזר הדין הזה בוחרת באמונה, נאחזת בהבטחות ה’ לישראל, ובזכות כך ניצלה. אי אפשר להתעלם מהדמיון בין השיחה של המרגלים עם רחב לבין אירועי הפסח ביציאת מצרים. במצרים, כדי לזכות בהגנה, נדרשו בני ישראל להישאר בבתיהם ולסמן את המזוזות והמשקופים בדם השה. ״וְהָיָה הַדָּם לָכֶם לְאֹת, עַל הַבָּתִּים אֲשֶׁר אַתֶּם שָׁם, וְרָאִיתִי אֶת־הַדָּם, וּפָסַחְתִּי עֲלֵכֶם; וְלֹא־יִהְיֶה בָכֶם נֶגֶף לְמַשְׁחִית, בְּהַכֹּתִי בְּאֶרֶץ מִצְרָיִם ״(שמות י”ב: 13; ראו גם פסוקים 22–23).

אלן ג’י. וייט כותבת על כך:

״בני ישראל נדרשו להפגין את אמונתם באמצעות ציות. בדומה, כל בני האדם המקווים להיוושע בזכות דם המשיח, חייבים להבין כי עליהם לעשות דבר-מה כדי להבטיח את ישועתם. אומנם, רק המשיח יכול להצילנו מן העונש על החטא, אך עלינו מוטל להפנות עורף לחטא ולציית לה'. בני האדם נושעים באמצעות אמונה, לא באמצעות מעשי צדקה. אולם אמונתנו חייבת להתבטא במעשים. — אלן ג’י. וייט, אבות האומה ונביאי ישראל, עמוד 214.

באירועי הפסח במצרים, הדם שימש כסימן שהגן על בני ישראל מהמלאך המשחית של אלוהים. כשם שאלוהים הציל את חיי בני ישראל במכת בכורות במצרים, כך התחייבו בני ישראל להציל את רחב ומשפחתה בזמן חורבן יריחו.

`איזו בשורה עוצמתית של חסד וישועה עולה מהשני הסיפורים האלו? אילו לקחים מהבשורה הזאת נוכל לאמץ לחיים שלנו?`