---
title: 'הזדמנות שנייה'
date: 05/10/2025

---

`קראו יהושע 2:1 יחד עם במדבר 13:1-2, 25-28, 33 ובמדבר 14:1-12. מדוע בחר יהושע להתחיל את משימת כיבוש הארץ המובטחת דווקא בשליחת מרגלים?`

המקום שממנו נשלחו שני המרגלים שנקרא שיטים, מעורר מיד זיכרונות לא פשוטים מהעבר של עם ישראל. הזיכרון הראשון קשור לסיפור ריגול קודם (ראו במדבר י”ג), שבו חזרו המרגלים עם דיווח מפורט על הארץ, והעם נדרש להחליט אם להאמין להבטחת ה’. הסיפור ההוא הסתיים בכישלון צורב, בחוסר אמונה ובהחמצת ההזדמנות להיכנס לארץ. האירוע השני שהתרחש בשיטים היה חמור לא פחות. הפרה בוטה של הברית עם ה’, כאשר בני ישראל, בעידודו של בִּלְעָם, התפתו לחטא עם נשות מואב ועבדו את אלוהיהם (במדבר 25:1-3; 31:16).

לכן, איזכור המקום “שיטים” בתחילת הסיפור מעלה מיד מתח: האם הפעם זה ייגמר שוב בכישלון על סף הארץ המובטחת? או שאולי סוף סוף תתגשם ההבטחה העתיקה?

`קראו יוחנן 18:16-18, 25-27 ויוחנן 21:15-19. אילו מקביליות תוכלו למצוא בין ההזדמנות השנייה שניתנה לעם ישראל כעם לבין זו שניתנה לשמעון כיפא כאדם פרטי?`

אלוהים הוא אל של הזדמנויות חוזרות ונשנות. הכתובים קוראים לזה חסד.

משמעות קבלת חסד היא לקבל משהו שלא מגיע לנו. כתבי הקודש מלאים בתיאור חסדו של אלוהים (ראו גם אל הרומים 5:2;אל האפסים 2:8; אל הרומים 11:6). אלוהים, בחסדו, מציע לכל אדם הזדמנות להתחלה חדשה (הראשונה אל טימותיאוס 2:11-14).שמעון כיפא עצמו חווה את החסד הזה על בשרו, ולכן עודד את הקהילה להמשיך ו״לגדול בחסד״ (השניה לכיפא 3:18). והחדשות הטובות הן שזה לא נגמר רק בהזדמנות שנייה - הרי כולנו יודעים שאנחנו זקוקים להרבה יותר מזה. איפה היינו היום בלי חסדו המתמשך של אלוהים?

`חשבו על בני ישראל שקיבלו הזדמנות שנייה להיכנס לארץ כנען, ועל החסד שניתן לשמעון כיפא אחרי שדחה והתכחש לאדונו. מה אנחנו יכולים ללמוד מהמקרים האלה על הדרך שבה עלינו להעניק חסד לאחרים הזקוקים לו?`