---
title:  מופתע מחסד
date:  04/10/2025
---

### קראו לקראת הלימוד השבועי
יהושע ב’: 1–21; במדבר י”ד: 1–12;אל העברים י”א: 31; שמות: י”ב 13; יהושע ט’; נחמיה ז’: 25.

> <p>פסוק לשינון</p>
> ״בָּאֱמוּנָה לֹא אָבְדָה רָחָב הַזּוֹנָה עִם־הַסּוֹרֲרִים כִּי־אָסְפָה אֶת־הַמְרַגְּלִים אֶל־בֵּיתָהּ בְּשָׁלוֹם״ (אל העברים י”א 31).

״למה שוב עשיתי את זה?״ ייתכן שכולנו מצאנו את עצמנו שואלים את השאלה הזו. הרי לא רק שההיסטוריה נוטה לחזור על עצמה, גם אנחנו בני האדם נוטים לחזור על אותן טעויות, פעם אחר פעם.

לעם ישראל ניתנת כעת הזדמנות שנייה להיכנס אל הארץ המובטחת, ויהושע מתייחס למשימה הזו במלוא הרצינות. השלב הראשון הוא להבין היטב את מה שעומד מולם. לשם כך הוא שולח שני מרגלים שיביאו מידע חשוב על המצב בארץ: מערכות ההגנה שלה, ההיערכות הצבאית, מקורות המים ותחושות האוכלוסייה המקומית בנוגע לנוכחותו של כוח פולש.

ייתכן שהיינו מצפים שכאשר אלוהים מבטיח להעניק את הארץ לעם ישראל, לא יהיה צורך במאמץ אנושי. אך התמיכה האלוהית, חשובה וחיונית ככל שתהיה, אינה מבטלת את האחריות המוטלת על בני האדם. עם ישראל ניצבים שוב בפתחה של ארץ כנען. הציפיות גבוהות, אך כולנו זוכרים כיצד בפעם הקודמת שעמדו מול אותה משימה הם נכשלו כישלון חרוץ.

השבוע נעסוק בשניים מהסיפורים המרתקים ביותר בספר יהושע ונגלה עד כמה הם רלוונטיים לאמונה שלנו גם כיום.

לחסדו של אלוהים יש אינסוף דרכים להפתיע אותנו.