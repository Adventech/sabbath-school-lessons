---
title: '“ הָבָה נֵרְדָה ”'
date: 27/04/2022

---

`קרא בראשית י״א :5-7 ותהלים קל״ט :7-12. מדוע ה׳ ירד אל הארץ כאן? מה היה האירוע שגרם לתגובה שמיימית זו?`

באופן אירוני, למרות שבני האדם כיוונו למעלה, ה׳ היה צריך לרדת אליהם. ירידתו של ה׳ מאשרת את עליונותו. ה׳ תמיד יהיה מעבר להישג היד האנושית. כל מאמץ אנושי לעלות אליו ולפגוש אותו בשמיים חסר כל טעם ואף מגוחך. אין ספק כי זו הסיבה מדוע ישוע היה צריך לרדת אלינו על מנת להושיע אותנו; אכן לא הייתה שום דרך אחרת להושיע אותנו.

קיימת אירוניה רבה בסיפור מגדל בבל בהצהרתו של ה׳: “ לִרְאֹת אֶת־הָעִיר וְאֶת־הַמִּגְדָּל ” (בראשית 11:5). ה׳ לא היה צריך לרדת בשביל לראות (תהלים 139:7-12; השווה עם תהלים 2:4), אך הוא עשה זאת בכל מקרה. הדבר מדגיש את מעורבותו של ה׳ עם האנושות.

` קרא לוקס א׳ :26-33. מה זה מלמד אותנו על ירידתו של ה׳ אלינו?`

ירידתו של ה׳ מזכירה לנו את עיקרון ההצדקה בידי אמונה ותהליך החסד של ה׳. לא משנה איזו מלאכה נעשה עבור ה׳, הוא עדיין יצטרך לרדת ולפגוש אותנו. לא מעשינו עבור ה׳ יביאו אותנו אליו ואל הגאולה. במקום זאת, תהא זו פעולתו של ה׳ כלפינו זו שתושיע אותנו. למעשה, ספר בראשית מזכיר פעמיים כיצד ה׳ יורד, מה שמרמז על הדאגה שלו למתרחש כאן. לפי הכתובים, ה׳ רצה לשים קץ לאיחוד הממושך של בני האדם, אשר בהתחשב למצבם הרוחני יכל להוביל רק לעוד ועוד רוע. לכן הוא בחר לבלבל את לשונותיהם, מה שיוביל לקץ מזימותיהם המאוחדות.

“ תוכניותיהם של בוני מגדל בבל הופרו והסתיימו בתבוסה וקלון. מצבת הזיכרון לגאוותם הפכה אנדרטה לסכלותם. ואף על פי כן, בני האדם מתמידים ללכת באותה הדרך, וממשיכים להסתמך על עצמם ולדחות את תורת ה’. זוהי אותה השיטה שהשטן ניסה ליישם בשמיים; זהו העיקרון שהנחה את קין כאשר העלה את מנחתו לה’. ” -אלן ג’. ווייט, אבות האומה ונביאי ישראל, עמ’ 91,92.

`כיצד אנו רואים בסיפור מגדל בבל דוגמה נוספת לגאווה האנושית וכיצד, בסופו של יום, היא נכשלת? אילו מסרים אישיים נוכל ללמוד מהסיפור?`