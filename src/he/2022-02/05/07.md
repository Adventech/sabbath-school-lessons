---
title: 'נקודות למחשבה'
date: 29/04/2022

---

קרא את הפרק "מגדל בבל" בספר אבות האומה ונביאי ישראל מאת אלן ג’. ווייט.

“ כאן הם החליטו להקים עיר, ובתוכה מגדל שיתנשא לגובה כביר כל כך… יוזמה זו נועדה למנוע מבני האדם להתפזר על פני תבל ולהקים מושבות בחוץ לארץ. אלוהים ציווה על בני האדם לפוץ לכל קצווי התבל, למלא את הארץ ולמשול בה. ואולם, האנשים שהקימו את מגדל בבל החליטו לשמור על אחדות קהילתם, שתפעל מעתה ואילך כגוף אחד, ולהקים ממלכה שתחבוק בסופו של דבר את העולם כולו. וכך, העיר שהם ייסדו תהפוך לבירת האימפריה העולמית, פארה ותהילתה יהפכו לשם דבר, היא תזכה לכבוד ולהערצת העולם ותביא פרסום ותהילה למייסדיה. המגדל המפאר שראשו הגיע השמיימה, יועד לשמש אנדרטה לכוחם ולחוכמתם של מקימיו, שתנציח את תהילתם לדורי דורות.

תושבי הבקעה בארץ שנער הטילו ספק בברית שכרת אלוהים עם כל חי, וסרבו להאמין להבטחתו שלא להביא שוב מבול על פני האדמה. רבים מהם התכחשו לקיומו של אלוהים, וייחסו את התרחשות המבול לפעולתם של כוחות הטבע. אחרים האמינו בישות עילאית, אשר השמידה את העולם שהיה קיים טרם המבול; ליבותיהם התקוממו במרי נגד האל, ממש כמו ליבו של קין. אחת המטרות שעמדה נגד עיניהם בבניית המגדל הייתה להבטיח את ביטחונם ושלומם במקרה של מבול נוסף. ככל שהמגדל יינשא לגובה רב יותר מגובה המפלס שאליו הגיעו מי המבול, כך תרחק מהם הסכנה. ככל שראשו של המגדל יהיה גבוה יותר בשמיים, הם יגיעו לעננים ויוכלו לברר את הגורם למבול. המבצע כולו נועד לרומם עוד יותר את גאוותם של מתכנניו, לפרסם את שמם בכל העולם ובכל הדורות, ולגרום לדורות הבאים להפנות עורף לאלוהים ולנהות אחר אלילים.” -אלן ג’. ווייט, אבות האומה ונביאי ישראל, עמ’ 89,90.

**שאלות לדיון**:

`אזו דוגמה קיימת לנו בהיסטוריה, או אפילו בהווה, של צרה אשר מקורה ממי שמנסים להקים לעצמם שם?`

`כיצד נוכל כקהילה להימנע מהסכנה לחפש להקים לעצמנו מגדל בבל משלנו? כאילו דרכים אנחנו עלולים לעשות זאת,  אפילו בחוסר מודעות?`