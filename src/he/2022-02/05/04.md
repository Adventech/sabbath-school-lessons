---
title: 'שפה אחת'
date: 26/04/2022

---

` קרא בראשית י״א :1-4. מדוע אנשי ״כָל־הָאָרֶץ ״ כה השתוקקו להתאחד?`

הביטוי ״כָל־הָאָרֶץ״ מתייחס למספר קטן של אנשים, אלו אשר נותרו חיים לאחר המבול. הסיבה להתאספות זו מצויינת בבירור:  הם רוצים לבנות מגדל שיגיע עד לשמיים (בראשית י״א :4). למעשה, כוונתם האמיתית הייתה לקחת את מקומו של ה’ הבורא. תיאור כוונותיהם ומעשיהם של האנשים מזכירים לנו, בצורה רבת משמעות, את כוונותיו ומעשיו של ה׳ בסיפור הבריאה: “ וַיֹּאמְרו ” (בראשית 11:3,4; השווה עם בראשית 1:6,9,14, וכן הלאה); “ הָבָה ” (בראשית 11:3,4; השווה עם בראשית 1:26). כוונתם מצויינת במפורש: “ נַעֲשֶׂה־לָּנוּ שֵׁם ” (בראשית 11:4), ביטוי אשר מיוחס בצורה בלעדית לה׳ (ישעיה ס״ג :12,14).

בקצרה, בוני מגדל בבל התרכזו באמביציה שגויה והשתוקקו להחליף את ה׳ הבורא. (אנחנו יודעים מי נתן את ההשראה לך, לא כן? ראה גם ישעיה 14:14).  זיכרון המבול בטח שיחק תפקד חשוב בפרויקט שלהם. הם בנו מגדל גבוה על מנת לשרוד מבול נוסף, לכשיגיע, למרות הבטחתו של ה׳. זיכרון המבול נשמר במסורות הבבליות, למרות שנשתנו במקצת, בקשר לבניית העיר בבל. המאמץ להגיע לארובות השמיים ולתפוס בכוח את השלטון של ה׳ אכן יאפיין את הלך הרוח של העיר בבל.

זו הסיבה מדוע סיפור מגדל בבל הוא מוטיב כה חשוב בספר דניאל גם כן. ההתייחסות לשנער, בתחילת סיפור מגדל בבל (בראשית 11:2)  מופיעה שוב בהתחלת ספר דניאל, וזאת במטרה להצביע על המקום אליו הביא נבוכדנצר את כלי המקדש בירושלים (דניאל א׳ :2). בין קטעים נוספים בספר, הפרק בו נבוכדנצר מקים את פסל הזהב, וכנראה ההתייחסות לאותו מקום, ממחיש את קו המחשבה הזה. בחזונותיו האחרונים, ראה דניאל את אותה הסצנה של אומות הארץ המתאחדות יחד כנגד ה׳ (דניאל 2:43, דניאל 11:43-45; השווה עם התגלות 16:14-16), למרות שניסיונן נכשל כאן, כפי שקרה גם לבבל.

`מחבר צרפתי מוכר וחילוני מן המאה הקודמת אמר כי המטרה הגדולה של האנושות היא לנסות ״להיות ה׳״. מדוע אנחנו  תמיד נמשכים, כפי שהתחיל כבר עם חווה בגן עדן (בראשית ג׳ :5), לשקר מסוכן זה?`