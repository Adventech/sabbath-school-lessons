---
title:  קללתו של חם
date:  24/04/2022
---

` קרא בראשית ט׳ :18-27. מהו המסר של סיפור משונה זה?`

המעשה של נח בכרם מזכיר את מעשה אדם בגן עדן. שני הסיפורים בעלי מוטיב דומה: אכילת הפרי והתוצאה היא עירום; לאחר מכן כיסוי, קללה וברכה. נח מתחבר לשורשי אביו אדם ולצערנו, ממשיך את הסיפור המאכזב הזה.

התססת פירות לא הייתה חלק מבריאתו המקורית של ה׳. נח התענג ואיבד שליטה עצמית ולכן הפשיט את עצמו. העובדה  שחם ״ראה״ את אביו עירום מרמזת על חווה, שגם ״ראתה״ את העץ האסור (בראשית ג׳ :6). הקבלה זו מציעה שחם לא רק  "ראה" בגנבה, במיקרה, את אביו ערום. הוא הסתובב ודיבר על זה, בלי אפילו לנסות ולטפל בעייתו של אביו. בניגוד לכך, תגובתם המיידית של אחיו הייתה לכסות את אביהם, בעוד שחם השאיר אותו עירום והדבר מציג בשלילה את מעשיו של חם.

עיקר הבעיה כאן הוא כיבוד ההורים. כישלון לכבד את הוריך, המייצגים את עברך, ישפיע גם על עתידך (שמות כ׳ :12; השווה  עם אפסים ו׳ :2). על כן הקללה תשפיע על עתידו של חם ועל בנו כנען.

כמובן שתהיה זו שגיאה תיאולוגית מרה ופשע מוסרי להשתמש בפסוק זה על מנת להצדיק תיאוריות גזעניות כנגד מישהו.  הנבואה מוגבלת ללא ספק לכנען, בנו של חם. המחבר המקראי הזכיר בעצמו את מנהגים המושחתים של הכנענים (בראשית י"ט: 5-7, 31-35).

בנוסף לכך, הקללה מכילה הבטחה לברכה, וקיים כאן משחק מילים בשם ״כנען״ הלקוח מן הפועל ״להיכנע״. הרי דרך הכניעה של כנען ייכנס עם ה׳, צאצאיו של שם, לארץ המובטחת ויכין את הדרך לביאתו של המשיח, אשר יגדיל את יפת " בְּאָהֳלֵי־שֵׁם " (בראשית ט’: 27).  זהו רמז נבואי להרחבת ברית ה׳ לכל האומות, אשר יקבלו את מסר הישועה של ישראל (דניאל ט’: 27,  ישעיה ס״ו :18-20, רומים י״א :25).  קללתו של חם תהווה ברכה לכל האומות, כולל כל הצאצאים של חם וכנען אשר  יקבלו את הישועה שמציע להם האדון.

`נח, ״גיבור״ המבול, שיכור? מה הדבר אומר לנו לגבי מידת החטא של כולנו ומדוע אנחנו זקוקים לחסד ה׳ בכל רגע בחיינו?`