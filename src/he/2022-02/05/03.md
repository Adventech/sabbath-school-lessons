---
title:  סדר היוחסין של בראשית
date:  25/04/2022
---

המידע הכרונולוגי אודות גילו של נח גורם לנו להבין כי נח שירת כחוליה מחברת בין האוכלוסייה לפני המבול ואחרי המבול.  שני הפסקים האחרונים של הסיפור הקודם (בראשית ט׳: 28,29) מחזירים אותנו לחוליה אחרונה בסדר היוחסין של אדם (בראשית ה’: 32). מכיוון שאדם מת כאשר למך, אביו של נח, היה בן 56 שנים, אין ספק כי נח שמע סיפורים על אדם,  והעביר אותם בעצמו לצאצאיו לפני ואחרי המבול.

`קרא בראשית י׳. מהי מטרת סדר היוחסין הזה בכתבי הקודש? (ראה גם לוקס ג׳: 23-38)`

סדר היוחסין התנ״כי בעל שלושה תפקידים. ראשית, הוא מדגיש את הטבע ההיסטורי של אירועי המקרא, אשר מתייחסים לאנשים אמיתיים שחיו ומתו ומספר ימיהם על פני האדמה נספר בקפידה. שנית, הוא מדגים את ההמשכיות בין העת העתיקה לזמנו של המחבר וכך יוצר קשר ישיר בין העבר ל״הווה״. שלישית, הוא מזכיר לנו על השבריריות האנושית ועל השפעתה הטרגית של קללת החטא והשלכותיה ההרסניות על כל הדורות העוקבים.

שים לב שהחלוקה ל״חמי״, ״שמי״ ו״יפתי״ אינה עוקבת אחר קריטריון ברור. שבעים האומות ייצגו את שבעים בני המשפחה  ואת שבעים זקני ישראל במדבר (שמות כ״ד :9). רעיון הקשר בין שבעים האומות לבין שבעים  הזקנים מציג את משימתה של ישראל באשר לאומות: ״ בְּהַנְחֵל עֶלְיוֹן גּוֹיִם, בְּהַפְרִידוֹ בְּנֵי אָדָם; יַצֵּב גְּבֻלֹת עַמִּים, לְמִסְפַּר בְּנֵי יִשְׂרָאֵל׃  ״ (דברים ל״ב :8). ובאותו קו מחשבה, ישועה שולח שבעים  תלמידים לבשר (לוקס י׳ :1).

המידע הנתון מראה בפנינו קשר ישיר בין אדם והאבות; כולם דמויות היסטוריות, אנשים אמיתיים מאדם וכן הלאה. הדבר גם  מסייע לנו להבין כי לאבות הייתה גישה ישירה לעדים בעלי זיכרונות אישיים מהאירועים העתיקים.

`קרא מתי א׳ :1-17. מה הדבר מלמד אותנו באשר לאמינות ההיסטורית של כל האנשים הללו? מדוע הידיעה והאמונה כי הם היו אנשים אמיתיים חשובה לאמונתנו?`