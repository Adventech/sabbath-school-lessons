---
title: 'יוסף ובנימין'
date: 14/06/2022

---

ברור כי יעקב לא יאפשר את עזיבתו של בנימין, בנו היחיד מרחל שנותר עימו, בכזו קלות. הוא פחד לאבד אותו, כפי שכבר איבד את יוסף (בראשית 43:6-8). רק כאשר המזון התמעט מאוד (בראשית 43:2) וכאשר יהודה מבטיח את חזרתו של בנימין (בראשית 43:9) שיעקב נכנע לביקור שני במצרים, ומאפשר לבנימין לבוא עם אחיו.

`קרא בראשית מ"ג. איזו השפעה הייתה לבנימין על מהלך האירועים?`

נוכחותו של בנימין כובשת את האירועים. כאשר כל האחים עומדים בפני יוסף, בנימין הוא האדם היחיד שיוסף רואה (בראשית 43:16). בנימין הוא היחיד המכונה " אח ” (בראשית 43:29). בזמן שבנימין נקרא בשמו, כל שאר האחים אינם מזוהים; הם פשוט מיוחסים כ" אֲנָשִׁים ” (בראשית 43:16).

יוסף קורא לבנימין " בְּנִי ”, כביטוי המבטיח חיבה מיוחדת (בראשית 43:29; השווה עם בראשית 22:8). ברכתו של יוסף מתייחסת לחן (בראשית 43:29), ומזכירה את תחנוניו לחסד אשר לא ניתן לו בזמנו (Cראשית 42:21). יוסף מחזיר לבנימין את החסד שהוא בעצמו לא קיבל מאחיו.

בזמן שאחיו של יוסף חוששים כי ישליך אותם לכלא בגלל הכסף שהוחזר להם, יוסף מכין עבורם משתה בשל נוכחותו של בנימין. נידמה כאילו לבנימין הייתה השפעה משחררת על כל המצב. כאשר כל האחים ישובים על פי גילם ומכבדים את חוק הכבוד, בנימין, הצעיר ביותר, מקבל חמש מנות יותר משאר האחים (בראשית 43:33,34). ועדיין, העדפה זו אינה מפריעה להם, לעומת העדפתו של יוסף בידי אביהם לפני שנים רבות, אשר הובילה למעשיהם הנוראים כלפי אחיהם למחצה וגם כלפי אביהם (בראשית 37:3,4).

“ במחווה זו כלפי בנימין ביקש יוסף לבחון אם האחים יתייחסו אל אחיהם הצעיר בקנאה ובמשטמה, כשם שנהגו בו. האחים שהניחו כי יוסף אינו מבין את שפתם, חשו כי הם יכולים לשוחח בחופשיות איש עם רעהו; בדרך זו ניתנה ליוסף הזדמנות טובה ללמוד על רגשותיהם האמיתיים. הוא עדיין ביקש לבחון אותם, ולכן, טרם צאתם, ציווה על הממונה על הארמון להסתיר את גבי הכסף שלו בפי אמתחתו של צעיר האחים. ” -אלן ג’. ווייט, אבות האומה ונביאי ישראל, עמ’ 170,171.