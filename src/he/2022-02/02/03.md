---
title: 'הפרי האסור'
date: 04/04/2022

---

`קרא בראשית 2:16,17 ובראשית 3:1-6 (ראה גם יוחנן 8:44). השווה את מצוות ה’ שנאמרו לאדם עם דבר הנחש לאישה. מהו ההבדל בין שני הנאומים, ומהי משמעותו?`

שים לב לתקבולת בין השיחה של ה’ עם אדם (בראשית 2:16,17) לבין השיחה של חווה עם הנחש. נדמה שהנחש החליף את ה’ ועכשיו יודע יותר טוב ממנו. בהתחלה, הוא רק שואל שאלה, ורומז שהאישה כנראה לא הבינה את ה’ נכון. אבל אז השטן העמיד את כוונותיו של ה’ בסימן שאלה ואפילו סתר אותו.

מתקפתו של השטן נוגעת לשני נושאים, מוות וידיעת הטוב והרע. בזמן שה’ הצהיר באופן ברור ואמפטי כי מותם בטוח (בראשית 2:17), השטן אמר כי הם לא ימותו, כמעט ומרמז שבני האדם בני-אלמוות (בראשית 3:4). בזמן שה’ אסר על אדם לאכול מן הפרי (בראשית 2:17), השטן עודד אותם לאכול מן הפרי בטענה שעל ידי אכילתו הם יהיו כמו ה’ (בראשית 3:5).

שני הטיעונים של השטן, חיי אלמוות ולהיות כמו ה’, שיכנעו את חווה לאכול מן הפרי. מדאיג לראות כי ברגע שהאישה החליטה לא לציית לה’ ולאכול מן הפרי האסור, היא התנהגה כאילו ה’ כבר לא נוכח והוחלף על ידה. הטקסט המקראי מרמז על השינוי באישיות. חווה משתמשת בשפה של ה': הערכתה של חווה על הפרי האסור, “ וַתֵּרֶא הָאִשָּׁה כִּי טוֹב ” (בראשית 3:6), מזכירה את הערכתו של ה’ את בריאתו, “ וַיַּרְא אֱלֹהִים… כִּי־טוֹב ” (בראשית 1:4).

שני הפיתויים הללו, להיות בן אלמוות ולהיות כמו ה’, נמצאים בשורש רעיון האלמותיות בתרבות המצרית הקדומה וגם היוונית. התשוקה לאלמותיות, אשר הם קיבלו אותה כתכונה שמיימית, חייבה את אותם אנשים לחפש מעמד שמיימי גם כן, במטרה (כך הם קיוו) לרכוש אלמותיות. דרך חשיבה זו התגנבה בחשאי גם אל תוך התרבות היהודית והנוצרית, והולידה את האמונה באלמותיות הנשמה, רעיון אשר עודו קיים בקהילות רבות.

`חשוב על כל האמונות הקיימות היום אשר מלמדות שקיים חלק אלמותי אצל כל אדם, אשר ניתן לנו בירושה. כיצד הבנתנו על טבע האדם ומצב המתים מספקת לנו הגנה רבת כוח כנגד הטעיה מסוכנת זו?`