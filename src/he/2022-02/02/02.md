---
title: הנחש
date: 03/04/2022

---

`קרא בראשית 3:1, 2 לקורינתים 11:3 והתגלות 12:7-9. מיהו הנחש, וכיצד הוא רימה את חווה?`

הקטע מתחיל ב" וְהַנָּחָשׁ ”. זו מילה הראשונה במשפט ולכן היא המודגשת ביותר. יתרה מכך, ה"א הידיעה בתחילת המילה מצביעה על כך שמדובר על דמות מוכרת, כאילו שהקורא אמור כבר לדעת על מי מדובר. לכן,  ממשות הייצור הזה מקבלת אישור כבר במילה הראשונה בפרק.

כמובן כי הכתובים מזהים את הנחש כאויב ה’ (ישעיה 27:1) וקוראים לו באופן ישיר " מַלְשִׁין וְשָׂטָן ” (התגלות 12:9). באופן דומה, במזרח הקרוב הקדום, הנחש ייצג את כוח הרשע.

“ כדי לבצע את זממנו מבלי שאדם וחווה יבחינו בדבר, בחר השטן להשתמש בנחש – תחפושת שהתאימה היטב כדי להוליכם שולל. הנחש היה אז אחד היצורים החכמים והיפים ביותר בבריאה. כאשר התעופף באוויר, שיוו לו כנפיו מראה של ברק מסנוור, כצבעו הנוצץ של זהב ממורק. ” - אלן ג’. ווייט, אבות האומה ונביאי ישראל, עמ’ 34.

כאשר הכתובים מדברים על השטן, לא משנה באיזו צורה הוא מופיע, הם לא מדברים במטאפורות. השטן מתואר בכתובים כיצור ממשי ולא סמל רטורי או עיקרון מופשט אשר מטרתו להמחיש רשע או את הצד האפל של בני האדם.

הנחש אינו מציג את עצמו כאויב של ה’.

בניגוד לכך, הנחש מתייחס למילים של ה’, הוא חוזר עליהן ונדמה כי הוא תומך בהן.  כלומר, כבר מההתחלה אנחנו רואים שהשטן אוהב לצטט את ה’, וכפי שניראה מאוחר יותר, אפילו לצטט מדבר ה’ עצמו (מתי 4:6).

שים לב כי הנחש אינו מתווכח מיד עם האישה, אלא שואל שאלה המרמזת על כך שהוא מאמין במה שה’ אמר להם. אחרי הכל, הוא שואל: “ אַף כִּי־אָמַר אֱלֹהִים.. ” (בראשית 3:1)? במילים אחרות, כבר בראשית אנו רואים כמה ערמומי ורמאי היה יצור זה.

וכפי שנראה, זה גם עבד.

`אם השטן הצליח לרמות את חווה אמנו שהייתה בזמן זה ללא חטא בגן עדן, עד כמה אנחנו פגיעים יותר? מהי הגנתנו הטובה ביותר כנגד הונאותיו של השטן?`