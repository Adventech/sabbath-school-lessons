---
title: 'גורל הנחש'
date: 06/04/2022

---

`“ וְאֵיבָה אָשִׁית, בֵּינְךָ וּבֵין הָאִשָּׁה, וּבֵין זַרְעֲךָ וּבֵין זַרְעָהּ; הוּא יְשׁוּפְךָ רֹאשׁ, וְאַתָּה תְּשׁוּפֶנּוּ עָקֵב ” (בראשית 3:15). מה ה’ אמר לנחש כאן, ועל איזו תקווה נרמז בפסוקים הללו?`

ה’ מתחיל את משפטו בנחש מכיוון שהוא זה שהתחיל את כל הדרמה.  הנחש גם הוא היחיד שמקולל בסיפור זה.

אנו מגיעים כאן למעין "היפוך" של הבריאה. בזמן שהבריאה הובילה לחיים, להערכת הטוב ולברכות, המשפט הוביל למוות, לרוע ולקללות- אבל גם לתקוות ולהבטחת הישועה. יחד עם התמונה הקודרת של הנחש המרותץ  ואוכל העפר (בראשית 3:14), זורחת תקוות הישועה של המין האנושי, ומופיעה בתבנית של נבואה. גם לפני ההרשעה של אדם וחווה, שיגיעו בהמשך, ה’ מעניק להם תקווה לגאולה (בראשית 3:15). כן, הם חטאו; כן, הם ייסבלו בשל חטאם; וכן, הם גם ימותו בשל חטאם. אבל למרות כל אלה, קיימת התקווה הסופית, תקוות הישועה.

`השווה את בראשית 3:15 עם רומים 16:20, עברים 2:14 והתגלות 12:17. כיצד תוכנית הישועה, וכמו כן גם העימות הגדול, מתגלים בפסוקים הללו?`

שים לב לתקבולות בין בראשית 3:15 והתגלות 12:17: הדרקון (הנחש), לעשות מלחמה (איבה); זרע; האישה בגן עדן והאישה בהתגלות 12:17. הקרב (העימות הגדול) אשר הועבר לגן עדן עם נפילת האנושות, ימשיך עד קץ הזמנים. עם זאת, ההבטחה לתבוסת השטן ניתנה כבר בגן עדן, כלומר שראשו ירוצץ, ונושא זה מופיע בבהירות רבה יותר בהתגלות, המתאר את המוות הסופי (התגלות 20:10). כלומר, כבר מההתחלה, ניתנה לאנושות תקווה שקיימת דרך לצאת מן הסיבוך הנוראי שנוצר בעקבות ידיעת הרוע, תקווה בה כולנו יכולים להשתתף כרגע.

`מדוע מנחם לראות כי כבר בגן עדן, בה החלו החטא והרוע על פני האדמה, ה’ החל לחשוף את תוכנית הישועה?`