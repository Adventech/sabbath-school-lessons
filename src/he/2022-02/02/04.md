---
title: 'הסתתרות מה’'
date: 05/04/2022

---

`קרא בראשית 3:7-13. מדוע אדם וחווה הרגישו את הצורך להסתתר מפני ה’? מדוע ה’ שאל את השאלה: “ אַיֶּכָּה ” ? כיצד אדם וחווה ניסו להצדיק את התנהגותם?`

לאחר שחטאו, הרגישו אדם וחווה ערומים מכיוון שהם איבדו את מלבושי ההדר, אשר שיקפו את נוכחות ה’ (ראה גם תהלים 8:5, השווה עם תהלים 14:1,2). ההשתקפות של ה’ הושפעה מן החטא. הפועל " וַיַּעֲשׂו ” במשפט " וַיַּעֲשׂוּ לָהֶם חֲגֹרֹת ” (בראשית 3:7) התייחס עד כה רק לה’ הבורא (בראשית 1:7, 16, 25 וכן הלאה). נדמה כאילו הם ניסו להחליף את הבורא בניסיונם לכסות על חטאם, מעשה אותו מכנה שאול צדקה על פי מעשים (גלטים 2:16).

כאשר ה’ מתקרב, הוא שואל אותם שאלה רטורית: “ אַיֶּכָּה ?” (בראשית 3:9), אותו סוג שאלה שה’ עתיד לשאול את קין (בראשית 4:9). כמובן שה’ ידע את התשובות לשאלות. שאלותיו נשאלו לטובת האשמים, על מנת לעזור להם להבין את אשר עוללו ובאותו הזמן, להוביל אותם לחזרה בתשובה ולישועה. מאותו הרגע בו בני האדם חטאו, ה’ החל בעבודה עבור ישועתם וגאולתם.

למעשה, הסצנה כולה ממחישה את הרעיון של משפט תחקירי, אשר מתחיל עם השופט החוקר את האשמים (בראשית 3:9) במטרה להכין אותו למשפט (בראשית 3:14-19). אולם הוא עושה את זה גם בשביל לקדם חזרה בתשובה, אשר בסופו של דבר תוביל לישועה (בראשית 3:15). זהו מוטיב שניתן לראות ברחבי כתבי הקודש.

תחילה, כנפוץ אצל חוטאים, אדם וחווה מנסים לברוח מן ההאשמה, מנסים להאשים אחרים. אדם עונה לשאלתו של ה’ שהאישה שה’ נתן לו (בראשית 3:12) הובילה אותו לעשות זאת. זו הייתה אשמתה (ולכן, כמרומז, הייתה זו גם אשמתו של ה’), לא אשמתו.

חווה עונה שהנחש הטעה אותה. המילה " הִשִּׁיאַנִי ” (בראשית 3:13), משמעו לעורר באנשים תקוות שקריות ולגרום להם להאמין שהם עושים את המעשה הנכון (מלכים ב 19:10, ישעיה 37:10, ירמיה 49:16).

אדם מאשים את חווה, בטענה שהיא נתנה לו את הפרי (ויש אמת מסוימת בכך), וחווה מאשימה את הנחש, בטענה שהוא רימה אותה (גם כאן יש אמת מסוימת). אבל בסוף, שניהם אשמים.

`קל לנו ליפול במלכודת של להאשים אדם אחר בדבר מה שעשינו. מדוע?`