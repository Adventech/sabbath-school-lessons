---
title: '“ אֱלֹהִים יִרְאֶה ”'
date: 16/05/2022

---

`קרא בראשית 22:8,14,18. כיצד ה’ הגשים את הבטחתו כי הוא יספק? מה הוא סיפק?`

כאשר יצחק שאל על החיה לקורבן, אברהם נתן לו תשובה מסקרנת: “ אֱלֹהִים  יִרְאֶה־לּוֹ הַשֶּׂה לְעֹלָה ” (בראשית 22:8). ניתן לפרש את הפסוק גם כ" ה’ יראה עצמו כשה ”. הפועל "יראה לו" משומש בצורה שיכולה להתפרש גם כ"יראה (יספק) עצמו”.

מה שאנחנו רואים כאן, הוא מהות תוכנית הישועה, בה ה’ עצמו סובל ומשלם בעצמו את עונש חטאינו!

`קרא יוחנן 1:1-3 ורומים 5:6-8. כיצד פסוקים אלו מסייעים לנו להבין מה קרה על הצלב, כפי שמודגם לנו בסיפור הקורבן על הר המוריה?`

שם, בהר המוריה, הרבה לפני הצלב, איל הקורבן אשר " נֶאֱחַז בַּסְּבַךְ בְּקַרְנָיו ” (בראשית 22:13) מצביע ישירות על ישוע. הוא האחד אשר "רואים" כאן, כפי שאברהם מסביר לאחר מכן, “ בְּהַר יְהוָה יֵרָאֶה ” (בראשית 22:14). ישוע בעצמו הצביע על האמירה הנבואית של אברהם באומרו: “ אַבְרָהָם אֲבִיכֶם שָׂשׂ לִרְאוֹת אֶת יוֹמִי, וְאָכֵן רָאָה וְשָׂמַח. ” (יוחנן 8:56).

“ הקדוש ברוך הוא ציווה על אברהם להקריב את בנו כדי להטביע בנפשו את רושם ממשות הבשורה, כמו גם לבחון את אמונתו. ה’ התיר את הייסורים שאברהם נשא במשך הימים הקודרים של אותו ניסיון נורא, כדי שיחזה מבשרו ויבין דבר מה על גודל הקורבן שהבורא הנשגב והאינסופי הקריב בעבור גאולת האדם. ” -אלן ג’. ווייט, אבות האומה ונביאי ישראל, עמ’ 116.

`כיצד מה שהתרחש כאן מסייע לנו להבין טוב יותר את אשר התרחש על הצלב, ואת מה שה’ סבל בעדנו? מה צריכה להיות תגובתנו למה שנעשה בעדנו?`