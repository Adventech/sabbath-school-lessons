---
title: 'אישה לאברהם'
date: 19/05/2022

---

`קרא בראשית 24:67-25:8. מהי משמעות האירועים האחרונים בחייו של אברהם?`

לאחר ששרה נפטרה, אברהם נישא בשנית. כמו יצחק, הוא מנחם לאחר מותה של שרה (בראשית 24:67). הזיכרון של שרה עודו היה חד בתודעתו של אבי האומה, כפי שהיה גם עבור בנו.

ועדיין, זהותה של אישתו החדשה אינה ברורה. העובדה שהמספר מייחס את בניה של קטורה יחד עם בניה של הגר, ללא התייחסות לשמה של קטורה, מציעה כי אולי קטורה הייתה הגר. איננו יודעים. חשובה גם העובדה שאברהם נוהג עם בניה של קטורה באותה דרך כמו עם בנה של הגר: הוא משלח אותם מעימו כדי להימנע מכל השפעה רוחנית ויוצר מרחק ברור בין בנו עם שרה ובניו האחרים.

הוא גם נותן " אֶת־כָּל־אֲשֶׁר־לוֹ לְיִצְחָק ” (בראשית 25:5) בזמן ש" לִבְנֵי הַפִּילַגְשִׁים אֲשֶׁר לְאַבְרָהָם, נָתַן אַבְרָהָם מַתָּנֹת ” (בראשית 25:6). השימוש במילה פילגשים יכולה גם לרמז כי מעמדה של קטורה, כמו הגר, היה פילגש. הזיהוי הפוטנציאלי של קטורה כהגר יכול גם להסביר את הרמז לזיכרון שרה כהקדמה לנישואין אלה עם קטורה-הגר.

מעניין כי בבראשית 25:1-4, 12-18 ניתנת רשימת הילדים המשותפים לאברהם ולקטורה, וגם רשימת צאצאיו של ישמעאל. מטרת שושלת היוחסין הזו לאחר נישואיו של אברהם עם קטורה, אשר העניקה לו שישה בנים, לעומת שני בניו הנוספים (יצחק וישמעאל), היא אולי לספק ראייה מיידית להבטחתו של ה’ כי יהיה אב אומות רבות.

שושלת היוחסין השנייה מתייחסת לצאצאיו של ישמעאל, אשר יצאו ממנו שניים עשר שבטים (השווה עם בראשית 17:20), כפי שעתיד לקרות גם ליעקב (בראשית 35:22-26). למרות, כמובן, שברית ה’ שמורה לזרע יצחק (בראשית 17:21) ולא של ישמעאל, נקודה שהכתובים מסבירים באופן ברור.

תיעוד מותו של אברהם לחוץ בין שתי שושלות היוחסין הללו (בראשית 25:7-11) ומעיד גם הוא על ברכתו של ה’. הוא חושף את התגשמות הבטחתו לאברהם, שנים רבות לפני כן, כי הוא ימות " בְּשֵׂיבָה טוֹבָה ” (בראשית 15:15) ו" זָקֵן וְשָׂבֵעַ ” (השווה עם משלי 6:3).

בסוף, ה’ נותר נאמן להבטחותיו לחסד לעבדו הנאמן אברהם, אשר אמונתו מתוארת בכתובים כדוגמה הנפלאה, אם לא הטובה ביותר, בתנ"ך לישועה על ידי אמונה (ראה גם רומים 4:1-12).