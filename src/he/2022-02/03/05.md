---
title:  עונשו של קין
date:  13/04/2022
---

`קרא בראשית ד’: 9-16. מדוע ה’ שואל את השאלה " אֵי הֶבֶל אָחִיךָ ? ” מה הקשר בין חטאו של קין והפיכתו ל" נָע וָנָד… בָאָרֶץ ”?`

שאלתו של ה’ לקין מחזירה אותנו לשאלה לאדם בגן עדן: “ איכה? ”. הדבר מצביע על קשר בין החטא בגן עדן והחטא עכשיו: החטא של קין היה בעצם תוצאה של החטא הקודם, של אדם.

עם זאת, קין אינו מוכן להכיר בחטאו; הוא מכחיש אותו, מה שאדם לא עשה למרות שניסה להאשים אחרים. בניגוד לכך, קין מתריס נגד ה’ בפומבי, וה' לא מבזבז זמן ומתעמת עימו על פשעו. כאשר ה’ שואל את השאלה השלישית: “ מֶה עָשִׂיתָ ? ”. הוא לא מחכה אפילו לתשובה. הוא מזכיר לקין שהוא יודע הכל, כי קול דם אחיו הבל הגיע אליו מן האדמה (בראשית ד’: 10), ותמונה זו משמעה שה’ יודע על הרצח ויגיב לכך בהתאם. הבל נמצא באדמה, ויש כאן קשר ישיר לנפילת האנושות ולמה שה’ אמר שיקרה לאדם (בראשית ג’: 19).

`קרא בראשית ד’: 14. מהי החשיבות של מילותיו של קין: " מִפָּנֶיךָ אֶסָּתֵר ”?`

האדמה ארורה, שוב, בשל דמו של הבל שנשפך עליה (בראשית ד’: 12). כתוצאה מכך, על קין נחרץ להיות פליט, רחוק מה’. רק כאשר קין שמע את משפט ה’ הוא מבין את חשיבות נוכחותו של ה’; הרי שבלעדיה, הוא חושש על חיו. אפילו לאחר הרצח בדם קר של אחיו והתרסותיו, ה’ עדיין נותן לו מרחמיו, ולמרות ש" וַיֵּצֵא קַיִן מִלִּפְנֵי יְהוָה ” (בראשית ד’: 16), ה’ עדיין סיפק לו הגנה מסוימת. לא נאמר לנו בדיוק מה הכוונה באות שניתן לו (בראשית ד’: 15), אך מה שזה לא היה, הוא ניתן רק בזכות חסדיו של ה’ כלפי קין.

`“  מִפָּנֶיךָ אֶסָּתֵר ” (בראשית ד’: 14). מה נסתר מפני ה’? איזה מצב עגום עבור כל אדם. מהי הדרך היחידה בה אנחנו כחוטאים, יכולים להימנע ממצב זה?`