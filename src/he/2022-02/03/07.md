---
title: 'נקודות למחשבה'
date: 15/04/2022

---

הביטוי החוזר " וַיִּתְהַלֵּךְ חֲנוֹךְ אֶת־הָאֱלֹהִים ” (בראשית 5:22,24) מצביע על יחסים אישיים ויומיומיים עם ה’. מערכת היחסים האישית של חנוך עם ה’ הייתה כה מיוחדת עד כי " לָקַח אֹתוֹ אֱלֹהִים ” (בראשית 5:24). משפט אחרון זה מיוחד מאוד בשושלת היוחסין של אדם ואינו תומך ברעיון של מעבר מידי לגן עדן לאחר המוות לאלו אשר " התהלכו עם ה’ ”. שים לב שנח גם כן התהלך עם ה’ (בראשית 6:9), ומת בדיוק כמו שאר בני האדם, כולל אדם ומתושלח. מעניין גם לציין שלא מוזכרת שום סיבה המצדיקה את החסד המיוחד הזה.

“ חנוך הפך למטיף הצדק וגילה לבני האדם את הדברים שה’ גילה לו. יראי ה’ חיפשו את קרבתו של איש קדוש זה, כדי ללמוד מפיו ולהשתתף בתפילותיו. גם הוא מצידו לא שקט על שמריו, אלא מסר את דברי ה’ לכל מי שניאות להקשיב לאזהרותיו. הוא לא הגביל את מאמציו לבני שת בלבד. בארץ שממנה ביקש קין להימלט מנוכחות ה’, גולל חנוך, נביא ה’, את התמונות הנפלאות שחלפו לנגד עיניו בחזון. “ שורו, הביטו ”, הכריז, ואז הוסיף: “ "הִנֵּה יהוה בָּא בְּרִבְבוֹת קְדוֹשָׁיו, לַעֲשׂוֹת מִשְׁפָּט בַּכֹּל וּלְהוֹכִיחַ אֶת כָּל הָרְשָׁעִים עַל כָּל מַעֲשֵׂי רִשְׁעָתָם…" (איגרת יהודה פס’ 14, 15).  ” -אלן ג’. ווייט, אבות האומה ונביאי ישראל, עמ’ 61.

**שאלות לדיון**:

`מדוע קין רצח את אחיו? קרא את התגובה הבאה מידי אלי ווייזל: “מדוע הוא עשה זאת? אולי הוא רצה להישאר לבד: בן יחיד, ולאחר מות הוריו, האדם היחיד. יחיד כמו ה’ ואולי יחיד במקום ה’… קין רצח על מנת להפוך לה’… כל אדם אשר רואה בעצמו ה’ מסיים ברצח בני אדם. ” -אלי ווייזל, Messangers of God: Biblical Portraits and Legends (New York: Random House, 1976), p. 58. כיצד נוכל להיזהר, אפילו אם אנחנו לא מבצעים מעשה רצח, שלא לשקף את הגישה של קין?`

`השווה את חייהם של בני האדם מנפילת האנושות עד המבול (בראשית ה’) לחייהם של אבות האומה.  כיצד נוכל להסביר את התקצרות משך חייהם? כיצד התדרדרות זו מנוגדת לתיאוריה הדרוויניסטית המודרנית?`