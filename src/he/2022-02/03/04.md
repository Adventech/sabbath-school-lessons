---
title: הפשע
date: 12/04/2022

---

`קרא בראשית 4:3-8. מה התהליך שהביא את קין לרצוח את אחיו? ראה גם 1 ליוחנן 3:12.`

קיימים שני חלקים לתגובתו של קין: “ וַיִּחַר לְקַיִן מְאֹד, וַיִּפְּלוּ פָּנָיו ” (בראשית 4:5). כעסו של קין הופנה, כפי שניראה, כלפי ה’ וכלפי הבל. קין כעס על ה’ בגלל שחשב כי נעשה קורבן לחוסר צדק, וכעס על הבל בשל קנאתו לאחיו. קנאה על מה? רק המנחה? אין ספק כי היה יותר מאחורי הקלעים מאשר נגלה לנו בפסוקים בודדים אלו. לא משנה מה היו הבעיות, קין הרגיש מדוכא בגלל שמנחתו לא התקבלה.

שתי שאלותיו של ה’ בבראשית 4:6 מתייחסות לשני המצבים של קין. שים לב שה’ לא מאשים את קין. כפי שהיה עם אדם, ה’ שואל שאלות, לא בגלל שהוא לא יודע את התשובות אליהן, אלא בגלל שהוא רוצה שקין יביט בעצמו ויבין את הסיבה שהביאה אותו למצב שבו הוא כרגע. כמו תמיד, ה’ משתוקק להושיע את אנשיו החוטאים, אפילו כשהם כושלים לפניו באופן גלוי. לאחר השאלות, ה’ מייעץ לקין.

ראשית, ה’ קורא לקין להיטיב שאת, כלומר להתנהג בצורה הנכונה. זוהי קריאה לחזרה בתשובה ולשינוי גישה. ה’ מבטיח לקין כי כך הוא יתקבל בפני ה’ ויסלח. במילים אחרות הוא אומר שקין יכול להגיע להשלמה עם ה’, אך הדבר ייעשה רק בתנאיו של ה’, ולא בתנאיו של קין.

מצד שני, “ אִם לֹא תֵיטִיב, לַפֶּתַח חַטָּאת רֹבֵץ; וְאֵלֶיךָ תְּשׁוּקָתוֹ, וְאַתָּה תִּמְשָׁל־בּוֹ ” (בראשית 4:7). עצתו של ה’ חושפת את שורש החטא, הנמצא בקין עצמו. כאן ה’ שוב מייעץ לקין ומחפש להדריך אותו בדרך שכדאי לו ללכת בה.

עצתו השנייה של ה’ מתייחסת לגישה שיש לקחת כלפי החטא, אשר רובץ בפתח הדלת "  וְאֵלֶיךָ תְּשׁוּקָתוֹ ”. ה’ ממליץ שליטה עצמית: “ וְאַתָּה תִּמְשָׁל־בּוֹ ”. אותו עיקרון מוזכר ביעקב, כאשר הוא מסביר כי " כָּל אִישׁ מִתְנַסֶּה כַּאֲשֶׁר הוּא נִמְשָׁךְ וּמִתְפַּתֶּה בְּתַאֲוָתוֹ שֶׁלּוֹ. ” (יעקב 1:14). הבשורה מציעה לנו יותר מהבטחה לסליחת חטאים אלא גם ניצחון עליו (ראה גם 1 לקורינתים 10:13). בסוף, לקין לא היה אף אחד אחר להאשים מלבד עצמו. האם אין זה כך באופן כללי גם עבור כל אחד מאיתנו?

`מה מלמד אותנו סיפור מצער זה באשר לרצון חופשי, ושה’ לא יכריח אותנו לציית?`