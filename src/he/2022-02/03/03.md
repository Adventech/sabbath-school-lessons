---
title: 'שתי המנחות'
date: 11/04/2022

---

הניגוד בין קין להבל, המוצג כבר בשמותיהם, לא קשור רק לאופיים; הוא בא לידי ביטוי גם במקצועם. קין היה " עֹבֵד אֲדָמָה ” (בראשית 4:2), מקצוע הדורש עבודה פיזית קשה, והבל היה " רֹעֵה צֹאן ” (בראשית 4:2), מקצוע המרמז על רגישות וחמלה.

קין היה חקלאי,  הבל רועה צאן. שני מקצועות אלה לא רק מסבירים את טבע שתי המנחות (ירקות  מקין וצאן מהבל)- אלא גם מציגים את שתי הגישות הפסיכולוגיות השונות של שתי המנחות: קין עבד על מנת "לקנות" את מה שהוא גידל, בזמן שהבל "רעה" בקפדנות את הצאן אשר ניתנו לו.

`קרא בראשית 4:1-5 ואל העברים 11:4. מדוע ה’ קיבל את מנחתו של הבל ודחה את מנחתו של קין? כיצד עלינו להבין את המתרחש כאן?`

“ ללא שפיכת דם לא תיתכן כפרת עוונות; היה עליהם להפגין את אמונתם בדם המשיח, קורבן הכפרה המובטח, על ידי הקרבת בכורות צאנם. בנוסף, היה עליהם להביא לה’ מביכורי פרי אדמתם בתור זבח תודה. ” -אלן ג’. ווייט, אבות האומה ונביאי ישראל, עמ’ 50.

בזמן שהבל ציית להוראות ה’ והציע את מנחת פרי האדמה בתוספת לקורבן החיה, קין לא עשה כך. הוא לא הביר חיה כקורבן, אלא רק מנחת פרי אדמה. היה זה מעשה גלוי של אי ציות, בניגוד לגישה של אחיו. סיפור זה מוצג פעמים רבות כמיקרה קלאסי של ישועה באמונה (הבל ודם הקורבן) בניגוד לניסיון להשיג ישועה במעשים (קין ופרי האדמה).

למרות שלמנחות אלו הייתה משמעות רוחנית, לא היה בהם כשלעצמם כל קסם. הם תמיד היוו רק סמלים, צלמים, המצביעים לה’ אשר לא רק מקיים את החוטא אלא גם מושיע אותו.

`קרא מיכה 6:7 וישעיה 1:11. כיצד נוכל ליישם את העיקרון המובא בפסוקים אלו בחיינו ובשירותנו?`