---
title:  קין והבל
date:  10/04/2022
---

`קרא בראשית ד’: 1,2. מה אנחנו לומדים מפסוקים אלה על הולדת שני הזכרים?`

האירוע הראשון אשר תועד בידי המחבר המקראי מיד לאחר שאדם גורש מגן עדן הוא לידה. בבראשית ד’: 1, המילה: “ יְהוָה ” מקושרת ישירות למילה " אִישׁ ”, והפירוש המילולי לפסוק יהיה: “ רכשתי איש, אכן הוא ה’ עצמו. ”

תרגום מילולי זה מציע כי חווה זוכרת את הנבואה המשיחית בבראשית ג’: 15 ומאמינה שילדה את מושיעה,  “ יְהוָה ”.

“ ביאת המשיח בושרה בגן עדן. כאשר אדם וחווה שמעו לראשונה את ההבטחה על ביאת המושיע, הם ציפו להתגשמותה המהירה. בברכה ובשמחה הם קידמו את פני בנם בכורם, וקיוו שהוא יהיה הגואל המובטח. ” -אלן ג’. ווייט, חמדת הדורות, עמ’ 19.

למעשה, הסיפור עוסק בעיקר בקין. לא רק שהוא הבכור, הבן שהוריו קרוב ל"היללו" אותו, אלא בפרק זה הוא גם האח היחיד שמדבר. בזמן שחווה מגיבה בהתרגשות ללידתו של קין, היא לא אומרת כלום על לידתו של הבל, או לפחות לא מתועד כלום על כך. המחבר רק כותב לנו שהיא " תֹּסֶף לָלֶדֶת ” (בראשית ד’: 2).

השם קין עצמו לקוח מהפועל לקנות, כלומר לרכוש, ומציין רכישה או קנייה של דבר מה יקר ועוצמתי. מצד שני, השם הבל פירושו אדים (תהלים ס"ב: 10) או נשימה (תהלים קמ"ד: 4) ומציין חמקמקות, אפסות, ריקנות מתוכן. אותה מילה, הבל, מוזכרת כמה וכמה פעמים בספר משלי במשמעות דומה. למרות שאנחנו לא רוצים לקרוא יותר מדי אל תוך פסוקים קצרים אלו ולהוציא משמעות שלא נמצאת שם, אולי הרעיון הוא שתקוותם של אדם וחווה נחה על קין, מכיוון שהם האמינו שהוא, ולא אחיו, הוא המשיח המובטח.

`אילו דברים בחיינו הם באמת הבלים, אך אנחנו מייחסים אליהם חשיבות גדולה יותר ממה שהם? מדוע חשוב להכיר בהבדל בין החשוב לתפל?`