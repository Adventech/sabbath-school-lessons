---
title: 'רשעות המין האנושי'
date: 14/04/2022

---

`קרא בראשית 4:17-24. מה הייתה מורשתו של קין, וכיצד פשעו של קין פתח את הדרך לרשעות הולכת וגוברת של המין האנושי?`

למך, אחד מצאצאיו של קין, מתייחס לפשעו של קין בהקשר לפשעו שלו. השוואה זו בין הפשע של קין לפשע של למך מלמדת רבות. בזמן שקין שמר על שתיקה באשר לפשעו היחיד שמתועד, ניראה שלמך התרברב בפשעיו שלו ואף ביטא אותם בשירו (בראשית 4:23,24), מה שמרמז שהוא מודע מאוד לאשמתו.

בנוסף לכך, קין שמר על מונוגמיה (בראשית 4:17); למך הציג את מונח הפוליגמיה, שכן הכתובים מציינים בבירור " וַיִּקַּח־לוֹ לֶמֶךְ שְׁתֵּי נָשִׁים” (בראשית 4:19). התעצמות והתעלות הרוע אכן ישפיעו על הדורות הבאים של בני קין.

ישר לאחר קטע זה של רוע במשפחת קין, הטקסט המקראי מתעד אירוע חדש המנוגד למגמת בני קין. “ וַיֵּדַע אָדָם עוֹד אֶת־אִשְׁתּוֹ ” (בראשית 4:25), והתוצאה היא לידתו של שת, אשר שמו ניתן לו על ידי חווה והוא מצביע על כך שה’ שת לה זרע אחר במקום הבל.

למעשה, תולדות השם שת מקדים את הבל. השם שת נלקח מהמילה "אשית" (בראשית 3:15), ושם בפנינו את הנבואה המשיחית. הזרע המשיחי יועבר בשושלת היוחסין של שת. הכתובים מתעדים את קו היוחסין המתחיל בשת (בראשית 5:3), ממשיך בחנוך (בראשית 5:21), מתושלח ומסתיים בנח (בראשית 6:8).

הביטוי " בְנֵי־הָאֱלֹהִים ” (בראשית 6:2) מתייחס לשושלתו של שת שכן הם נועדו לשמר את צלם ה’ (בראשית 5:1,4). מצד שני, “ בְּנוֹת הָאָדָם ” (בראשית 6:2) בעלות קונוטציה שלילית, ומציגות ניגוד בין צאצאי אלה בצלם ה’ לאלה בצלם האדם. ותחת השפעת אותן " בְּנוֹת הָאָדָם ”, לקחו לעצמם בני הה’ " נָשִׁים, מִכֹּל אֲשֶׁר בָּחָרוּ ” (בראשית 6:2), דבר המצביע על כך שהאנושות צועדת בכיוון הלא נכון.

`קרא בראשית 6:1-5. איזו עדות עוצמתית לשחיתות החטא! מדוע עלינו לעשות כל שביכולתנו על מנת לבער כל חטא מחיינו?`