---
title: 'הכנה למבול'
date: 17/04/2022

---

`קרא בראשית ו׳: 13-ז׳: 10 איזה שיעור נוכל ללמוד מתיעוד נפלא זה של ההיסטוריה האנושית המוקדמת?`

כמו דניאל, נח הוא נביא החוזה את קץ העולם. המילה העברית תיבה (בראשית ו׳: 14) היא אותה מילה מצרית נדירה המתארת את הכלי בו החביאו את משה הפעוט, הנשמר על מנת לגאול את ישראל מיד מצרים (שמות ב׳ 3). בנוסף לכך, חלק רואים תקבולות במבנה הבסיסי של התיבה לתיבת המשכן (שמות כ״ה: 10). בדיוק כפי שתיבת המבול איפשרה את הישרדותו של המין האנושי, כך גם משכן הברית, אות לנוכחות ה׳ בתוך עמו (שמות כ״ה: 22), מצביעה על עבודת הישועה של ה׳ עבור עמו. המשפט ״וַיַּעַשׂ נֹחַ; כְּכֹל אֲשֶׁר צִוָּה אֹתוֹ אֱלֹהִים כֵּן עָשָׂה״ (בראשית ו׳: 22) מסכם את ההקדמה. הפועל "עשה" מתייחס למעשה של נח והוא למעשה תגובה לציווי של ה׳ ״לעשות״ בתחילת הקטע (בראשית ו׳: 14) והוא חוזר חמש פעמים (בראשית ו׳: 16-14). ההד בין הציווי של ה׳ לתגובה של נח מציג את צייתנותו המוחלטת של נח למה שה׳ אמר לו לעשות. מעניין שאותו משפט מופיע גם בציווי לבנות את משכן הברית (שמות ל״ט: 42,32 ;שמות מ׳: 16).

“ הקדוש ברוך הוא העניק לנח הנחיות ברורות ומידות מדויקות לגבי כל פרט ופרט בבניית התיבה. החוכמה האנושית לא יכלה למציא מבנה חזק ויציב כל כך. אלוהים הוא זה שהיה אדריכל, ונח- הבנאי הראשי. ” -אלן ג'. ווייט, אבות האומה ונביאי ישראל, ע40:67.

ושוב, התקבלות בין התיבה למשכן מאשרת את תפקיד הגאולה המשותף שלהן. צייתו של נח מתואר כחלק מתוכנית הישועה של ה׳. נח נושע פשוט בגלל שהייתה לו האמונה לעשות את מה שה׳ ציווה עליו לעשות (ראה גם עברים י״א: 7). הוא היווה דוגמה מוקדמת של אמונה אשר באה לידי ביטוי בציות, הסוג היחיד של אמונה שבאמת חשוב (יעקב ב׳: 20).

בקצרה, למרות שנח " מָצָא חֵן בְּעֵינֵי יְהוָה ” (בראשית ו׳: 8), הוא פעל בנאמנות וצייתנות למצוות ה׳ דווקא כתגובה לחסד זה אשר כבר ניתן לו מראש. האם אין זה המצב הרצוי עבור כל אחד מאיתנו?

`קרא 2 לפטרוס ב׳: 9-5 .מדוע רק משפחתו של נח ניצלה? איזה מסר נוכל ללמוד מסיפורו של נח לגבי תפקידנו באזהרת העולם על המשפט הקרב?`