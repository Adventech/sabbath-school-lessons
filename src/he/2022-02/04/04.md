---
title: 'קץ המבול'
date: 19/04/2022

---

בראשית ז׳: 24-22 מתאר את ההשפעה המקיפה והמכריעה של המים, כפי שנכתב ״וַיִּמַח אֶת־כָּל־הַיְקוּם אֲשֶׁר עַל־פְּנֵי הָאֲדָמָה״ (בראשית ז׳: 23) ו" וַיִּגְבְּרוּ הַמַּיִם עַל־הָאָרֶץ; חֲמִשִּׁים וּמְאַת יוֹם׃ ״ (בראשית ז׳:24). וכנגד רקע זה של השמדה מוחלטת וייאוש, ״וַיִּזְכֹּר אֱלֹהִים״ (בראשית ח׳: 1 ). ביטוי זה מצוי במרכז הפסוקים העוסקים במבול, ומצביעים על כך שרעיון זה הוא הרעיון המרכזי של סיפור המבול.

`קרא בראשית ח׳: 1 .מה הכוונה שה׳ זכר את נח?`

הפועל זכר משמעו שה׳ לא שכח; זה יותר מאימון מנטלי. בהקשר התנ״כי, האל אשר זוכר משמעו התגשמות הבטחת ה' ופעמים רבות מתייחס לישועה (ראה גם בראשית י״ט: 29). בהקשר למבול, ״וַיִּזְכֹּר אֱלֹהִים״ משמע שהמים ״וַיִּסָּכְרוּ״ (בראשית ח׳: 2) ושנח בקרוב יוכל לעזוב את התיבה (בראשית ח׳: 16).

למרות שעדיין לא ניתן ציווי ישיר לצאת, נח לוקח את היוזמה ושולח עורב ואז יונה על מנת לבחון את המצב. לסוף, כאשר היונה לא חוזרת, הוא מבין כי ״חָרְבוּ הַמַּיִם מֵעַל הָאָרֶץ; וַיָּסַר נֹחַ אֶת־מִכְסֵה הַתֵּבָה, וַיַּרְא וְהִנֵּה חָרְבוּ פְּנֵי הָאֲדָמָה׃״ (בראשית ח׳: 13).

התנהגותו של נח עשירה בשיעורים מעשיים. מצד אחד, היא מלמדת אותנו לבטוח בה׳ למרות שהוא לא מדבר אלינו ישירות ; מצד שני, אמונה אינה ממעיטה בערך החשיבה והבחינה. אמונה לא פוטרת מהחובה לחשוב, לחפש ולראות אם מה שלמדנו נכון. ועדיין, נח יוצא רק כאשר ה׳, לבסוף, אומר לו לעשות כן (בראשית ח׳: 19-15). כלומר, גם כשהוא יודע שבטוח לעזוב, נח עדיין מסתמך על ה׳ ומחכה לאות ממנו לפני שייצא מן התיבה. הוא חיכה בסבלנות בתוך התיבה.

“נח חיכה עדיין בסבלנות בתוך התיבה. כשם שנכנס לתיבה במצוות ה', כך גם חיכה להוראה לעזבה. לבסוף ירד מלאך מן השמיים, פתח את הדלת הכבירה של התיבה, והורה לראש המשפחה ולבני ביתו לצאת מן התיבה יחד עם כל בעלי החיים ששהו בה. ” -אלן ג'. ווייט, אבות האומה  ונביאי ישראל, ע40:77.

`קרא בראשית ח׳: 1 ,בראשית י״ט: 29 ותהלים ק״ו: 4 .מה הביטוי ״וַיִּזְכֹּר אֱלֹהִים״ אומר? מה אמת זו אומרת לנו כיום- כלומר, כיצד ה׳ הראה לך שהוא זוכר אותך?`