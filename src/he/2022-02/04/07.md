---
title: 'נקודות למחשבה'
date: 22/04/2022

---

ההשוואה בין המנטליות וההתנהגות של האנשים והמצב של העולם לפני המבול, לבין אנשים בימינו מלמדת אותנו רבות. אנו יכולים להיות בטוחים כי רוע אנושי אינו תופעה חדשה. הבא בתקבולות בין בזמנם לבין זמננו אנו.

“ אותם חטאים שבוצעו בעולם שקדם למבול, אשר חייבו "נקם ושילם" מאת ה’, מתבצעים גם בימינו. יראת ה’ נעדרת מלבבות בני האדם ותורתו זוכה לבוז ולאדישות. גשמיותו העזה של דור המבול זהה לגשמיות המאפיינת את דורנו… ה’ לא הרשיע את בני דור המבול משום שאכלו ושתו… הם חטאו בכך שהשתמשו במתנות הללו מבלי להביע הכרת תודה בפני יד ההשגחה שהעניקה אותן, ובכך שהלכו והסתאבו על ידי התמכרות בלתי מרוסנת לתאוות החיך. ה’ התיר להם להינשא; הוא ראה בעין יפה את הנישואים; מוסד הנישואים היה אחד המוסדות הראשונים שה’ כונן; הקדוש ברוך הוא העניק מצוות מיוחדות בנוגע לנישואים, וייעד אותם להיות יפים ומקודשים; ואולם, מצוות אלו נשכחו מלב כל, קדושת הנישואים חוללה ומוסד הנישואים סולף כדי שבני האדם יוכלו לספק באמצעותו את תאוות בשרם. מצב דומה שורר בימינו. בני האדם משתמשים באופן מופרז בדברים המותרים כדין… מעשי הונאה, גניבות ומתן שוחד מתבצעים באין מפריע בצמרת השלטון, בקרב אנשי השררה ובקרב השכבות הנמוכות. העיתונות גדושה בסיפורים על מעשי רצח… רוח ההפרקות שורה בקרב כל העמים, והתפרצויותיה המתרחשות מעת לעת, המזעזעות את העולם ומהלכות עליו אימה, הן רק סימנים המרמזים על האש הכבושה של התאווה וההפקרות. ברגע בו העולם יתיר כל רסן היא תצית את העולם ותמלא אותו בהרס, יגון וייאוש. תמונת העולם שקדם למבול, אשר הוענקה לנו בהשראת ה’, היא תמונה נאמנה למצב העתיד לשרור בעולם, מצב שהחברה המודרנית מחישה את בואו במהירות רבה. אפילו עתה, במאה הנוכחית, במדינות המתיימרות להיות נוצריות, מתבצעים פשעים אפלים ונוראים כמו אלו שבוצעו בידי חוטאי העולם הקדום והביאו לחורבנו. ” -אלן ג’. ווייט, אבות האומה ונביאי ישראל, עמ’ 73,74.

**שאלות לדיון**:

`מהם המאפיינים המשותפים לחברה לפני המבול והחברה בימינו? מה הם מלמדים אותנו על חסדו של ה’, אשר למרות הכל אוהב את העולם וחפץ להושיע את מי שיוכל?`

`יש הטוענים כי המבול היה רק אירוע מקומי. מה הבעיה עם הרעיון? אם הוא היה נכון, מדוע כל מבול מקומי (ואף קשת בענן) היה מציג את ה’ כשקרן?`