---
title: 'אברם ולוט'
date: 03/05/2022

---

`קרא בראשית 13:1-18. מה הסיפור מלמד אותנו אודות חשיבות האופי?`

אברם חוזר למקום בו היה לפני כן, כאילו שעזיבתו למצרים לא הייתה יותר מאשר עיקול בדרך. ההיסטוריה של ה’ עם אברם מתחילה שוב בנקודה בה היא נעצרה מאז המסע הראשון שלו לארץ המובטחת. התחנה הראשונה שלו היא בית אל (בראשית 13:3), בדיוק כמו במסע הראשון שלו (בראשית 12:3-6). אברם חזר בתשובה ו"חזר לעצמו": אברהם, איש האמונה.

התחדשות הקשר של אברם עם ה’ כבר באה לידי ביטוי ביחסים שלו עם אנשים, בדרך בה הוא מגיב לבעיה עם לוט אחיינו בנוגע לחלוקת הארץ. עם זאת, אברם עצמו הוא שמציע את ההסכם השליו ומאפשר ללוט לבחור ראשון (בראשית 13:9,10), מעשה של נדיבות, אדיבות המצביע על האדם שאברהם היה.

העובדה שלוט בחר בחלק הקל והטוב יותר לעצמו, החלקה הפורייה (בראשית 13:10,11) ללא כל דאגה על רשעות שכניו העתידיים (בראשית 13:13) חושפת מידת חמדנות באופיו. הביטוי " וַיִּבְחַר־לו ” מזכיר לנו את בני האדם לפני המבול, אשר גם " בָּחָרוּ ” (בראשית 6:2).

בניגוד לכך, הצעד שאברם לקח היה מלא אמונה. אברם לא בחר את האדמה; היא ניתנה לו בחסד ה’. לעומת לוט, אברם הביט בארץ כצו ה’ (בראשית 13:14). ה’ מדבר אל אברם שוב רק כאשר אברם נפרד מלוט (בראשית 13:14). למעשה, זו הפעם הראשונה המתועדת בכתובים שה’ מדבר לאברם מאז הקריאה הראשונה באור כשדים. “ שָׂא נָא עֵינֶיךָ וּרְאֵה, מִן־הַמָּקוֹם אֲשֶׁר־אַתָּה שָׁם; צָפֹנָה וָנֶגְבָּה וָקֵדְמָה וָיָמָּה. כִּי אֶת־כָּל־הָאָרֶץ אֲשֶׁר־אַתָּה רֹאֶה לְךָ אֶתְּנֶנָּה; וּלְזַרְעֲךָ עַד־עוֹלָם ” (בראשית 13:14,15). אז ה’ מזמין את אברהם להתהלך בארץ על מנת להעריכה. “ קוּם הִתְהַלֵּךְ בָּאָרֶץ, לְאָרְכָּהּ וּלְרָחְבָּהּ; כִּי לְךָ אֶתְּנֶנָּה. ” (בראשית 13:17).

ה’ מצהיר בצורה ברורה כי הוא מעניק זאת לאברם. זו מתנה, מתנת חסד, אשר על אברם להעריך אותה באמונה אשר תוביל אותו לידי ציות. רק פועל ה’ יביא לידי קיום את כל מה שהוא הבטיח לאברם כאן (בראשית 13:14-17).

`כיצד נוכל ללמוד להיות אדיבים ונדיבים לאחרים, למרות שהם לא נוהגים כך כלפינו?`