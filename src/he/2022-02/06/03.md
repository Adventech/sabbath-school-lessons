---
title:  פיתוי מצרים
date:  02/05/2022
---

`קרא בראשית י"ב: 10-20 מדוע אברם עזב את הארץ המובטחת וירד למצרים? כיצד פרעה התנהג בהשוואה לאברם?`

באופן אירוני, אברם אשר רק הגיע לארץ המובטחת, מחליט לעזוב אותה עבור מצרים " כִּי־כָבֵד הָרָעָב בָּאָרֶץ ” (בראשית י"ב: 10). קיימות ראיות של אנשי כנען היורדים למצרים בזמן רעב בכתבים מצריים קדומים. בלימוד המצרי של מריקר, מסמך אשר נכתב בזמן המלכות התיכונית (2060-1700 לפני הספירה), אנשים אשר הגיעו מכנען זוהו כ"אסיאתיים אומללים" ותוארו כ"מסכנים… מחוסרי מים… אינם מתיישבים במקום אחד, שכן המזון מוליך את רגליהם". -Miriam Lichtheim, Ancient Egyptian Literature, Volume I: The Old and Middle Kingdoms (Berkeley, CA: University of California Press, 1973), pp. 103.104.

הפיתוי של מצרים היווה לעתים קרובות בעיה לעם ישראל (במדבר י"ד: 3, ירמיה ב’: 18). לכן מצרים הפכה לסמל של בני האדם המסתמכים על בני אדם אחרים במקום על ה’ (מלכים ב’ י"ח: 21; ישעיה ל"ו: 6,9). במצרים, שם ניתן היה לראות מים על בסיס יומי, לא נדרשה אמונה, שכן ההבטחה לארץ נראתה באופן מיידי. בהשוואה לארץ הרעב, מצרים נשמע כמו מקום טוב להיות בו, למרות מה שה’ אמר לו.

קיים ניגוד בין אברם שעזב את אור כשדים לבין אברם שעזב את כנען. לפני כן, אברם הוצג כאדם מלא אמונה, אשר עזב את אור כשדים בתגובה לקריאתו של ה’; כעת, אברם עווזב את הארץ המובטחת בעצמו, מתוך רצונו האישי. לפני כן, אברם בטח בה’; כעת הוא מתנהג כפוליטיקאי מניפולטיבי וחסר מוסר הבטוח רק בעצמו.

“ במהלך שהותו במצרים, אברהם הוכיח כי הוא אינו חף מחולשות וחסרונות אנושיים. כאשר הסתיר את העובדה ששרה היא אשתו, העיד הדבר על חוסר אמון בהשגחת ה’, ועל היעדר האמונה החזקה והאומץ הנעלה שהפגין בחייו לעיתים קרובות באופן נאצל כל כך. ” -אלן ג’. ווייט, אבות האומה ונביאי ישראל, עמ’ 97.

אנו רואים כאן כיצד אפילו איש ה’ גדול יכול לטעות ועדיין ה’ לא נטש אותו. כאשר הברית החדשה מדברת על אברהם כדוגמה לישועה בחסד, היא מתכוונת בדיוק לכך- חסד. בגלל שאם לא היה זה בחסד, גם לאברהם, כמונו, לא הייתה שום תקווה.

`מה מלמד אותנו הסיפור בנוגע לקלות בה אפילו מאמינים נאמנים יכולים לסטות מן הדרך הנכונה? מדוע חוסר ציות לעולם לא תהיה בחירה נבונה?`