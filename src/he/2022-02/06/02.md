---
title:  עזיבתו של אברם
date:  01/05/2022
---

`קרא בראשית ״ב :1-9. מדוע ה׳ קרא לאברם לעזוב את ארצו ואת משפחתו? כיצד אברם הגיב?`

הפעם האחרונה בה ה׳ דיבר אל אדם, לפחות על פי התיעוד בכתובים, היה עם נח על מנת לתת לו ביטחון לאחר המבול כי הוא יקים ברית עם כל בשר (בראשית ט׳: 15-17) וכי לעולם לא יהיה מבול עולמי נוסף. דבריו החדשים לאברם, מתייחסים להבטחה זו: כל אומות האדמה יבורכו דרך אברם.

התגשמות נבואה זו מתחילה בעזיבת העבר. אברם משאיר מאחור כל מה שהיה מוכר לו, משפחתו וארצו, ואף חלק מן עצמו. העוצמה של עזיבה זו משתקפת מתוך החזרה על המילה ״לך״, המופיעה שבע פעמים בהקשר זה. על אברם לצאת מארצו, אור כשדים אשר נמצאת גם היא בבבל (בראשית י״א: 31; ישעיה י״ג: 19). קריאה זו לצאת מבבל בעלת היסטוריה ארוכה בקרב נביאי המקרא (ישעיה מ״ח: 20, התגלות י״ח: 4).

עזיבתו של אברם מתייחסת גם למשפחתו. על אברם לעזוב את רוב מורשתו ואת מה שהוא למד ורכש דרך ירושה, חינוך והשפעה.

ועדיין, קריאתו של ה׳ ללכת מתייחסת ליותר מכך. הביטוי ״לך לך״ מפורש גם כ״לך בעצמך״. עזיבתו של אברם את בבל מתייחסת ליותר מסביבתו או משפחתו. קיים דגש על ״עצמך. על אברם לעזוב בעצמו, להיפטר מהחלק בעצמו הקשור לעברו הבבלי.

מטרת עזיבה זו היא ״ארץ״ שה׳ מבטיח להראות לו. אותה השפה משומשת שוב בהקשר של עקידת יצחק (בראשית כ״ב: 2) ומתייחסת להר המוריה, שם יצחק יועלה כקורבן וגם שם ייבנה המקדש בירושלים (דברי הימים ב׳ ג׳ :1). ה’ מבטיח לא רק מולדת ארצית אלא ישועה עולמית. רעיון זה מקבל אישור בהבטחת ה’ לברךאת כל האומות (בראשית י"ב: 2,3). הפועל לברך מופיע חמש פעמים בקטע הנתון. התהליך של הברכה האוניברסלית מובא לפועל דרך "זרע" אברם (בראשית כ"ב: 18, בראשית כ"ו: 4, בראשית כ"ח: 14). הכתובים מתייחסים כאן ל"זרע", אשר יוגשם בסופו של דבר בישוע המשיח (מעשי השליחים ג’: 25).

`מה ה’ יכול לקרוא לך להשאיר מאחור? כלומר, איזה חלק בחייך אתה עלול לעזוב בשביל לענות לקריאת ה’?`