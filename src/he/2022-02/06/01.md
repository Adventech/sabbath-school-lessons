---
title:  שורשי אברהם
date:  30/04/2022
---

### קראו את הפסוקים הבאים לקראת שיעור השבת השבועי
בראשית י"ב; ישעיה מ"ח: 20; ישעיה ל"ו: 6,9; ירמיה ב': 18; בראשית י"ג-י"ד; עברים ז': 1-10.

> <p>פסוק לשינון</p>
> " מִתּוֹךְ אֱמוּנָה צִיֵּת אַבְרָהָם בְּהִקָּרְאוֹ לָצֵאת אֶל מָקוֹם שֶׁהָיָה עָתִיד לְקַבֵּל לְנַחֲלָה, וְהוּא יָצָא מִבְּלִי לָדַעַת לְאָן יֵלֵךְ. " (עברים י”א: 8).

הגענו כעת למרכז ספר בראשית. חלק מרכזי זה (בראשית י״ב-כ״ב) יציג בפנינו את המסע של אברהם, מקריאתו הראשונה של ה׳, לך לך (בראשית י"ב: 1), אשר הובילה את אברהם לעזוב את עברו, ועד קריאתו השנייה של ה׳, לך לך (בראשית כ״ב: 2) אשר הובילה את אברהם לעזוב את עתידו (המצוי בבנו). כתוצאה מכך, אברהם תמיד בתנועה, תמיד מהגר.

במסעותיו, אברהם מצוי במעין ריק, ללא עברו אותו איבד, וללא עתידו שכן הוא אינו רואה אותו. בין שתי קריאות אלו, המגדירות את מסע האמונה של אברהם, אברהם שומע את קול ה׳ המבטיח לו: “ אַל־תִּירָא ” (בראשית ט"ו: 1). מילותיו אלו של ה׳ מציגות את עיקר מסעותיו של אברהם, אשר נלמד עליהם בשבועות 6,7,8.

אברהם מהווה דוגמה לאמונה (בראשית ט״ו: 6) וזכור בכתבים העבריים כאדם מלא אמונה (נחמיה ט': 7,8). אברהם הוא אחד הדמויות התנ"כיות המוזכרות ביותר בברית החדשה, והשבוע נתחיל להבין מדוע.

_*לימדו את השיעור השבועי לקראת שבת ה-7 במאי_