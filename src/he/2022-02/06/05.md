---
title: 'הקואליציה הבבלית'
date: 04/05/2022

---

`קרא בראשית 14:1-17. מהי החשיבות של המלחמה המתקיימת מיד לאחר הענקת מתנת הארץ המובטחת? מה הסיפור מלמד אותנו על אברם?`

זו המלחמה הראשונה המתוארת בכתובים (בראשית 14:2). האיחוד של ארבעת הצבאות ממסופוטמיה ופרס כנגד האיחוד של חמשת הצבאות הכנעניים, הכוללים את מלכי סדום ועמורה (בראשית 14:8), מרמזים על מאבק עצום בגודלו (בראשית 14:9). הסיבה לפעולה צבאית זו היא העובדה שהכנענים מרדו נגד מושליהם הבבלים (בראשית 14:4,5). למרות שהסיפור מתייחס למאבק היסטורי מסוים, התזמון של מלחמה "עולמית" זו מיד לאחר שה’ מעניק את הארץ המובטחת לאברם, נותן לאירוע משמעות רוחנית ייחודית.

המעורבות של כל כך הרבה עמים מארץ הכנען מציעה כי הגורם למאבק היה ריבונות על הארץ. בצורה אירונית, מחנה אברם, הצד החשוב באמת מכיוון שהוא בעל הארץ היחיד, הוא הכוח היחיד שנותר מחוץ למאבק, לפחות בהתחלה.

הסיבה לנייטרליות של אברם היא שבעבורו, הארץ המובטחת לא מושגת דרך כוח צבאי או דרך חוכמה אסטרטגית. ממלכתו של אברם הייתה מתנה ה’. הסיבה היחידה שאברם יתערב היא גורלו של אחיינו לוט, אשר נלקח בשבי במהלך הקרבות (בראשית 14:12,13).

“ אברהם, אשר שכן בבטחה ובשלווה באלוני ממרא, שמע מאחד הפליטים על אודות הקרב ועל האסון שפקד את לוט, אחיינו. כשליבו חף מתרעומת על חוסר הכרת התודה של לוט, התעוררו בו עתה רגשי חיבה כלפיו, והוא היה נחוש בדעתו להיחלץ לעזרתו ולשחררו מן השבי. בחפשו בראש וראשונה אחר רצון ה’, החל אברהם להתכונן למלחמה. ” -אלן ג’. ווייט, אבות האומה ונביאי ישראל, עמ’ 101.

אך אברם לא נלחם בכל הקואליציה. במה שנדמה כמבצע קומנדו לילי מהיר, הוא תוקף רק את המחנה בו הוחזק לוט. לוט משוחרר. כלומר, איש האמונה של ה’ הראה כאן מידה רבה של אומץ ועוז רוח. אין ספק כי השפעתו באיזור גדלה, ואנשים ראו את סוג האדם שהוא ולמדו יותר על האל אותו הוא שירת.

`כיצד מעשינו משפיעים על אחרים? איזה מסר אנו שולחים על אמונתנו דרך מעשינו?`