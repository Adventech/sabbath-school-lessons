---
title:  נקודות למחשבה
date:  24/06/2022
---

קרא את הפרק "יוסף ואחיו" באבות האומה ונביאי ישראל  מאת אלן ג’. ווייט.

“ חיי יוסף ממחישים את חיי המשיח. הקנאה היא זו שהניעה את אחי יוסף למכור אותו לעבד; הם קיוו למנוע ממנו להגיע לעמדה רמה משלהם. כאשר הורד יוסף מצריימה, השלו אחיו את עצמם כי לא יוטרדו עוד על ידי חלומותיו, שכן הצליחו למנוע כל אפשרות להתגשמותם. אך, אלוהים סיכל את תוכניתם כדי להגשים את עצם האירוע שהם ביקשו למנוע. בדומה, ראשי הדת, הכוהנים והזקנים בישראל קינאו במשיח וחששו כי יגנוב את ליבם של בני העם. לפיכך, הם מסרו אותו לידי שלטונות הכיבוש בארץ כדי שיוצאוהו להורג, וכך לא יהפוך למלך. אך בדרך זו, הם למעשה הביאו בדיוק לאותה תוצאה שניסו למנוע.

מאסרו של יוסף במצרים הביא לכך שהוא הפך למושיע של משפחת אביו; אולם, עובדה זו לא הפחיתה את אשמת אחיו. בדומה, צליבת המשיח בידי אויביו הפכה אותו לגאול האנושות, למושיע של האנושות שסרחה ולמלך על העולם כולו; אולם, הפצע שבציעו מרצחיו היה נתעב, חרף העובדה שיד ההשגחה העליונה שלטה באירועים וכיוונה אותם לתהילת האל ולתועלת האנושות.

כשם שיוסף נמכר לגויים על ידי אחיו עצמו ובשרו, אף המשיח נמכר למתנגדיו בעזים ביותר על ידי אחד מתלמידיו. יוסף הואשם על לא עוול בכפו והושלך לכלא בשל טוהר מידותיו; בדומה, המשיח זכה לבוז ונדחה בשל צדקתו; חיי הקרבה העצמית שלו שימשו תוכחה לחטא; על אף שהיה חף מפשע, הורשע ישוע על סמך עדות שקר. אורך רוחו וצייתנותו של יוסף בכלא, שאליו הושלך על לא עוול בכפו, מחילתו בלב שלם לאחיו החורגים, חסדו ונדיבותו האציליים כלפיהם, כל אלה ייצגו את אורך רוחו של המשיח ואת מחילתו. שכן המשיח נשא בסבלנות וללא תלונה את רשעותם ואכזריותם של הרשעים, והוא מעניק מחילה רבת החסד לא רק למרצחיו אלא גם לכל בני האדם הבאים אליו, המתוודים על חטאיהם ומבקשים מחילה. ” -אלן ג’. ווייט, אבות האומה ונביאי ישראל, עמ’ 179,180.

**שאלות לדיון**:

`ברגע שיעקב נפטר, אחיו של יוסף חששו כי כעת יוסף ירצה לנקום. מה הדבר מלמד אותנו אודות האשמה שהם עדיין נשאו? מה תגובתו של יוסף מלמדת אותנו אודות סליחה?`

`אילו הקבלות נוספות ניתן ללמוד בין חייהם של יוסף וישוע?`

`חשוב על העובדה שלמרות שה’ יודע את העתיד, אנו עדיין חופשיים לבחור. כיצד ניתן לקיים את שני הרעיונות הללו?`