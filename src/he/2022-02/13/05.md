---
title: 'יעקב מברך את בניו'
date: 22/06/2022

---

`קרא בראשית 49:1-28. מהי החשיבות הרוחנית של ברכת יעקב לבניו?`

מעבר לנבואות על תולדות שבטי ישראל, יעקב חוזה במשיח ובתקווה הסופית של הישועה. תקווה זו מוצגת כבר בדברי הפתיחה של יעקב המשתמשים בביטוי " בְּאַחֲרִית הַיָּמִים ” (בראשית 49:1), ביטוי טכני המתייחס לביאת מלך המשיח (ישעיה 2:2, דניאל 10:14).

הכתובים עוברים על עתיד כל אחד מהאנשים האלה. אין זה גורל אשר נחרץ מראש, כאילו שה’ קבע שכל אחד מהם יעבור את מה שהוא עבר; יותר נכון, אלה ביטויים של השלכות אופיים ואופי ילדיהם. ידיעתו של ה’, למשל, שמישהו יהרוג חף מפשע שונה בתכלית מה’ המצווה על אדם להרוג.

`קרא בראשית 49:8-12. איזו נבואה ניתנת כאן, ומדוע זה חשוב?`

מעל לרצון האנושי החופשי, ה’ יודע את העתיד והוא אירגן אותו כך שהמשיח יגיע דרך יהודה. יהודה (בראשית 49:8-12), המיוצג על ידי אריה (בראשית 49:9), מיוחס למלכות ולשבח. יהודה יביא את המלך דוד, אך גם את שילה, כלומר האחד אשר יביא שלום (ישעיה 9:6,7), “ וְלוֹ יִקְּהַת עַמִּים ” (בראשית 49:10).

היהודים כבר זמן רב רואים בנבואה זו נבואה משיחית המצביעה על המשיח הקרב, וגם תלמידי המשיח רואים בטקסט התייחסות לישוע. “ וְלוֹ יִקְּהַת עַמִּים ” (בראשית 49:10), אפשר לומר שזוהי הקדמה להבטחת הברית החדשה " לְמַעַן תִּכְרַע בְּשֵׁם יֵשׁוּעַ כָּל בֶּרֶךְ ” (פיליפים 2:10).

כפי שאלן ג’. ווייט כתבה: “ האריה מלך החיות הוא סמל הולם לשבט יהודה, שנעשה ראש ומנהיג, ושמצאצאיו עתידים לקום דויד המלך ובן דויד, הלא הוא שילה, המלך המשיח, “גור אריה יהודה" האחד והיחיד, אשר באחרית הימים, כל העמים, השלטונות והרשויות יקבלו עליהם את מרותו, יחלקו לו כבוד וישתחוו בפניו. ” -אלן ג’. ווייט, אבות האומה ונביאי ישראל, עמ’ 177.

`מדוע עלינו לחלוק לישוע כבוד עכשיו, אפילו לפני שכל האומות עושות זאת?`