---
title: 'יעקב מתיישב במצרים'
date: 20/06/2022

---

מעניין מאוד כי עכשיו, למרות כל מה שנאמר ליעקב על יוסף במצרים, ה’ עדיין מעניק לו " מַרְאֹת הַלַּיְלָה ” (בראשית 46:2) ובהם הוא מצווה עליו לעזוב. יעקב עוזב את ארץ ההבטחה בשביל מצרים, מכל המקומות, הארץ אשר מאוחר יותר תיחשב כמקום אליו עם ה’ לא יירצה ללכת (דברים 17:16).

`קרא בראשית מ"ז. אילו אמיתות ועקרונות רוחניים אנחנו מוצאים כאן?`

“ יוסף נטל עימו חמישה מאחיו כדי להציגם בפני פרעה ולקבל את הסכמתו וברכתו לגבי חבל הארץ העתיד לשמש כמקום מעוםנ מעתה ואילך. הכרת התודה של פרעה למשנה שלו, הייתה גורמת לו למנות את אחי יוסף למשרות גבוהות במדינה; אולם יוסף, שנותר נאמן לעבודת ה’, ביקש להגן על אחיו מפיתויים העלולים לחשוף אותם למתרחש בחצר המלכות האלילי; לפיכך, לאחר שנועץ בהם, הורה להם כי כאשר יוועדו עם המלך וייחקרו על משלח ידם, עליהם לומר לו בכנות מהו. בני יעקב עשו כמצוותו ואף הקפידו להצהיר בפני פרעה כי באו לגור בארץ ולא להפוך תושבי קבע, וכך שמרו לעצמם את הזכות לעזוב כאשר יחפצו בכך. כפי שהבטיח, פרעה יעד למגוריהם "את-טוּב אֶרֶץ מִצְרַיִם ”, את ארץ גושן. ” -אלן ג’. ווייט, אבות האומה ונביאי ישראל, עמ’ 174.

ברוב חוכמה, פרעה אינו מעודד את גרים אלו להפוך לקבצנים החיים מידו הנדיבה של מארחם. הוא שואל על משלח ידם (בראשית 47:3) על מנת שיסתגלו בצורה טובה בסביבתם החדשה. הוא גם חפץ לנצל את ניסיונם, ואף מציע להם לשרת כ" שָׂרֵי מִקְנֶה עַל־אֲשֶׁר־לִי ” (בראשית 47:6).

ואז, למרות שיעקב הוא הגר, הנחות, הזר, הוא עומד בפניו שליט הארץ וכפי שמספרים הכתובים, “ וַיְבָרֶךְ יַעֲקֹב אֶת־פַּרְעֹה ” (בראשית 47:7). הוא, הזר הנחות, האחד אשר מברך את פרעה, שליט מצרים החזקה? מדוע זה כך?

הפועל " עמד לפני " (בראשית 47:7) חמשומש בדרך כלל בהקשר של כוהנים (ויקרא 14:11). בהתחשב בכך שבמצרים לפרעה היה מעמד הכוהן העליון, הדבר מלמד כי במשמעות הרוחנית, יעקב היה עליון יותר מהכוהן העליון של מצרים, עליון יותר מפרעה עצמו.

`לא משנה איפה אנחנו בחיים, מה זה אומר שאנחנו " עַם נִבְחָר, מַמְלֶכֶת כֹּהֲנִים וְגוֹי קָדוֹשׁ, עַם סְגֻלָּה ” (1 לפטרוס 2:9), בדרך בה אנחנו מתייחסים לאחרים? מה אמונתנו מחייבת אותנו לעשות?`