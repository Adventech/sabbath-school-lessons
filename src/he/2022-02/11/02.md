---
title: 'צרות משפחתיות'
date: 05/06/2022

---

יעקב, סוף כל סוף, התיישב בארץ. בזמן שיצחק היה רק זר, הכתובים אומרים " וַיֵּשֶׁב יַעֲקֹב, בְּאֶרֶץ ” (בראשית 37:1). ועדיין, בזמן שהוא התשקע בארץ, דווקא אז החלו הצרות והפעם מתוך המשפחה. המחלוקת לא קשורה לחלוקת אדמה או שימוש בבאר; היא בעיקרון רוחנית.

`קרא בראשית 37:1-11. מה בדינמיקה המשפחתית יכלה לגרום לאחיו של יוסף לשנוא אותו כל כך?`

כבר מההתחלה, אנחנו מבינים שיוסף, בן הזקונים של יעקב (בראשית 37:3), נהנה מיחסים מיוחדים עם אביו, "  אֹתוֹ אָהַב אֲבִיהֶם מִכָּל־אֶחָיו ” (בראשית 37:4). הוא אפילו הלך רחוק והכין ליוסף " כְּתֹנֶת פַּסִּים ” (בראשית 37:3), אריג נסיכותי (שמואל ב’ 13:18), מה שמצביע על כוונתו החשאית של יעקב להעלות את יוסף, בנה הראשון של רחל, למעמד הבכור.

ואכן העתיד יגשים את משאלתו של יעקב, מכיוון שבסוף יוסף יקבל את זכות הבכורה (דברי הימים א’ 5:2). לכן אין פלא, כי אחיו של יוסף שנאו אותו כל כך ולא יכלו לקיים איתו שיחה שלווה (בראשית 37:4).

יתר על כן, יוסף היה מביא דיווחים רעים לאביו אודות התנהגותם הרעה של אחיו (בראשית 37:2). אף אחד לא אוהב מלשנים.

לכן, כאשר יוסף שיתף את חלומותיו, בהם ה’ שם אותו במקום גבוה והם, אחיו, משתחווים בפניו, הם שנאו אותו אף יותר. האופי הנבואי של החלומות מקבל אישור דרך העובדה שהם חוזרים על עצמם (בראשית 41:32). למרות שיעקב גער בגלוי בבנו (בראשית 37:10), הוא שמר את המחשבה בראשו, חשב על משמעותה וחיכה להתגשמותה (בראשית 37:11). משתמע מכך, אולי, שאולי עמוק בפנים הוא חשב שאולי יש משהו בחלומות הללו. הוא צדק, למרות שלא ידע זאת בזמנו.

`קרא מתי 20:26,27. איזה עיקרון הכרחי נגלה כאן, וכיצד נוכל ללמוד לבטא אותו בחיינו?`