---
title: 'נקודות למחשבה'
date: 10/06/2022

---

קרא את הפרק "יוסף במצרים" בספר אבות האומה ונביאי ישראל מאת אלן ג’. ווייט.

“ בשלב מוקדם של חייהם, בדיוק כאשר חלפו ימי נעוריהם והם הפכו לגברים צעירים, יוסף ודניאל הופרדו מבתיהם ונלקחו בשבי לאדמות עמים נוכריים ועובדי אלילים. במידה רבה יותר היה זה יוסף, שנחשף בפני הפיתויים הנלווים לתמורות בחיים ותהפוכות הגורל. בבית אביו הוא היה בן טיפוחים רך; בבית פוטיפר היה עבד, לאחר מכן איש סוד ובן לוויה; איש עסקים מיומן, משכיל על ידי למידה, התבוננות וטיפוח קשרים. בצינוק של פרעה הוא היה אסיר מדיני, נידון על לא עוול בכפו ללא אפשרות לטיהור שמו הטוב או מועד לשחרור. בשעת צרה גדולה הוא נקרא להנהגת האומה – כיצד נותרו על כנן מוסריותו ויושרו?…

בילדותו, יוסך למד אודות אהבת ויראת אלוהים. לעיתים קרובות, תחת השמיים באוהל אביו, הוא הקשיב לסיפור של החזון הלילי בבית אל, על הסולם הניצב בין שמיים לארץ והמלאכים העולים ויורדים בו, ועל היושב על כס המלכות העליון שהתגלה בפני יעקב. הוא הקשיב לסיפור אודות המאבק ליד מעבר יבוק, כאשר בחרטתו על חטאיו, יעקב עמד איתן וקיבל את השם ישראל מאת אלוהים (בראשית ל2:29).

כנער רועה צאן המטפל בעדריו של אביו, אורח חייו הפשוט והטהור של יוסף היה מהסוג התורם להתפתחות הכוחות הגופניים והנפשיים. על-ידי התייחדות עם אלוהים דרך הטבע ולמידה של אמיתות רבות חשיבות המועברות כאות של אמון מקודש מהאב אל הבן הור רכש שכל בריא ועקרונות חזקים.

בעת משבר בחיו, כאשר עשה את המסע האיום מבית ילדותו שבכנען לחיי העבדות שהמתינו לו במצרים, בעודו מתבונן בפעם האחרונה בגבעות שהסתירו את מאהל משפחתו, יוסף נזכר באביו שבשמיים. הוא נזכר בשיעורים שעבר בימי ילדותו, ונפשו השתוקקה להזדמנות להוכיח את עצמו באמת ובתמים – לשרת בנאמנות כנתינו של מלך המרומים. ” -אלן ג’. ווייט, השכלה, עמ’ 36,37.

**שאלות לדיון**:

`השווה את יוסף עם דניאל ועם ישוע. מהן נקודות הדמיון? כיצד יוסף ודניאל, בדרך שלהם, חשפו היבטים של המשיח ושל אופיו?`

`דונו בכיתה בשאלה בסוף יום חמישי. כיצד אנחנו יכולים ללמוד לבטוח בה’ כאשר דברים לא יוצאים טוב כמו שאנחנו מצפים, לעומת מה שקרה ליוסף בסופו של דבר?`