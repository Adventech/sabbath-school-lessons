---
title:  יהודה ותמר
date:  07/06/2022
---

סיפורה של תמר לא נכתב כאן סתם. אירוע זה עוקב למכירתו של יוסף למצרים (בראשית ל"ח: 1), והוא תומך בעובדה שיהודה עזב את אחיו, דבר המצביע על חוסר הסכמתו עימם. בנוסף לכך, הכתובים מציגים מספר מילים ומוטיבים משותפים עם הפרק הקודם, והם כולם בעלי אותו מסר תיאולוגי: מעשה רע ההופך לאירוע חיובי אשר קשור לישועה.

`קרא בראשית ל"ח. השווה את התנהגותו של יהודה לתמרת הכנענית. מי מהם צדיק יותר ומדוע?`

יהודה מוצא לו אישה כנענית (בראשית ל"ח: 2) ונולדים לו שלושה בנים: ער, אונן ושלה. יהודה נותן את תמר הכנענית כאישה לער, בכורו, בשביל להבטיח המשך דורות. כאשר ער ואונן נהרגים בידי ה’ בשל רשעותם, יהודה מבטיח לתמר את בנו האחרון, שלה.

לאחר זמן מה, ניראה שיהודה שכח את הבטחתו, והוא הולך לנחם את עצמו לאחר מותה של אישתו. תמר מחליטה להתחזות לזונה על מנת להכריח אותו להגשים את הבטחתו. מכיוון שליהודה לא היה מזומן לשלם לזונה, אותה הוא אינו מזהה, הוא מבטיח לשלוח לה מאוחר יותר אחת מהעיזים שלו.

בינתיים, תמר דורשת כי יביא לה דבר מה אשר יבטיח את תשלומו, את חותמתו, פתילו ומטהו. תמר נכנסת להיריון ממפגש ייחודי זה. בעתיד, בעת שתואשם במעשה ההתחזות, היא תציג ליהודה את חותמתו, פתילו ומטהו. יהודה מבין ומבקש סליחה.

סיכום הסיפור השפל הזה הוא לידתו של פרץ, אשר כמו יעקב נולד שני ונעשה ראשון, ונקרא בהיסטוריית הישועה כאחד מאבותיו של דוד (רות ד’: 18-22), ובסופו של דבר של ישוע המשיח (מתי א’: 3). תמר היא הראשונה מבין ארבע נשים, שהשאר הן רחב (מתי א’: 5), רות (מתי א’: 5,6) ואשת אוריה (מתי א’: 6) שהקדימו את מרים אם ישוע בשושלת היוחסין (מתי א’: 16).

מסר אחד שנוכל ללמוד מהסיפור הזה הוא: כפי שה’ הושיע את תמר דרך חסדו, והפך רע לטוב, כך הוא גם יושיע את עמו דרך קרבן המשיח. ובמיקרה של יוסף, הוא יהפוך את הצרות של יוסף לישועה עבור יעקב ובניו.