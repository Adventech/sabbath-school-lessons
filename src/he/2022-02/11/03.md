---
title: 'המתקפה על יוסף'
date: 06/06/2022

---

עד כמה שהאירועים הבאים מזעזעים, לא קשה להבין אותם. להיות כה קרוב ומיוחס לאדם שאתה שונא יוביל במוקדם או במאוחר רק לצרה.

וכך היה.

`קרא בראשית 37:12-36. מה הדבר מלמד אותנו אודות הסכנה והרוע של לב חוטא, ולאילו דברים הוא עלול להוביל אותנו לעשות?`

האחים שנאו את יוסף בגלל קנאתם אליו כמועדף על ה’ (מעשי השליחים 7:9), עדיפות אשר תיראה בבירור בכל שלב באירועים הבאים. כאשר יוסף מאבד את דרכו, אדם מוצא אותו ומוביל אותו (בראשית 37:15). כאשר אחיו של יוסף זוממים להורגו, ראובן מתערב ומציע שבמקום זאת יזרקו אותו לבור (בראשית 37:20-22).

קשה לדמיין את סוג השינאה המבוטאת כאן, במיוחד עבור בני הבית הזה. כיצד יכלו בחורים צעירים אלה לעשות דבר כה אכזרי? האם לא חשבו, אפילו לכמה רעים, כיצד זה ישפיע על אביהם? תהיה הטינה שהם חשו כלפי אביהם בגלל שהעדיף את יוסף אשר תהיה, לעשות מה שהם עשו לאחד מילדיו, היה פשוט מעשה נבזה. איזה ביטוי רב עוצמה לרשעות המין האנושי.

“ ואולם, אחדים מהם היו מודאגים; הם לא נמלאו בסיפוק שקיוו להשיג מנקמתם. במהרה הם הבחינו בשיירת עוברי אורח שהלכה וקרבה אליהם. הייתה זו שיירה של ישמעאלים מגלעד שממזרח לירדן, שעשתה את דרכה מצריימה ונשאה עימה מיני בשמים, תבלינים וסחורות נוספות. יהודה הציע עתה לאחיו למכור את יוסף לסוחרים עובדי האלילים, במקום להשאירו לגווע למוות בבור. בדרך זו הם יסלקו אותו לחלוטין מדרכם, ואף יהיו נקיים מדמו. ” -אלן ג’. ווייט, אבות האומה ונביאי ישראל, עמ’ 159.

לאחר שזרקו אותו לבור ותיכננו להרוג אותו מאוחר יותר, עוברת שיירה ויהודה מציע לאחיו למכור להם את יוסף (בראשית 37:26,27). לאחר שיוסף נמכר למדיינים (בראשית 37:28), הם מוכרים אותו לעבד לפוטיפר במצרים (בראשית 37:36), וכך מצפה לו תהילתו העתידית.

`מדוע כה חשוב לבקש את כוחו של ה’ על מנת לשנות הרגלים רעים באופי לפני שהם באים לידי ביטוי במעשים אשר בחיים לא היינו חושבים שאנחנו מסוגלים לעשות?`