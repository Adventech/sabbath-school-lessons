---
title:  חובת האנושות
date:  31/03/2022
---

ברגע שה’ יצר את האדם הראשון, הוא הציע לו שלוש מתנות: גן עדן (בראשית ב’: 8), מזון (בראשית ב’: 16) והאישה (בראשית ב’: 22).

`קרא בראשית ב’: 15-17. מהי חובת האדם כלפי הבריאה וכלפי ה’? כיצד שתי חובות אלו קשורות אחת לשנייה?`

החובה הראשונה של האדם מתייחסת לסביבה הטבעית בה ה’ שם אותו: “ לְעָבְדָהּ וּלְשָׁמְרָהּ ” (בראשית ב’: 15). הפועל לעבוד מתייחס לעבודה. לא מספיק לקבל מתנה. עלינו לעבודה עליה ולהניב ממנה פרי- שיעור שישוע חוזר עליו במשל כיכרי הכסף (מתי כ"ה: 14-30). הפועל לשמור מרמז על אחריות לשמר את מה שניתן.

החובה השנייה מתייחסת למזונו. עלינו לזכור כי ה’ העניק אותו לבני האדם (בראשית א’: 29). ה’ גם אמר לאדם כי " מִכֹּל עֵץ־הַגָּן אָכֹל תֹּאכֵל ” (בראשית ב’: 16). בני האדם לא יצרו את העצים ולא את הפירות שעליהם. הם היו מתנה, מתנת חסד.

אולם קיים כאן גם ציווי: היה עליהם לקבל וליהנות ממתנתו רבת החסד של ה’ " מִכֹּל עֵץ־הַגָּן ”. אך כחלק מחסד זה, ה’ הוסיף הגבלה. נאסר עליהם לאכול מעץ אחד. הנאה ללא הגבלה הייתה מובילה למוות. עיקרון זה היה נכון בגן עדן ובדרכים רבות, קיים גם היום.

החובה השלישית של האדם מתייחסת לאישה, מתנתו השלישית של ה’: “ עַל־כֵּן יַעֲזָב־אִישׁ, אֶת־אָבִיו וְאֶת־אִמּוֹ; וְדָבַק בְּאִשְׁתּוֹ, וְהָיוּ לְבָשָׂר אֶחָד ” (בראשית ב’: 24). הצהרה חסרת תקדים זו מהווה ביטוי רב עוצמה המדגיש את האחריות האנושית באשר לברית הנישואים ותכלית היותם "בשר אחד", כלומר אדם אחד (השווה עם מתי י"ט: 7-9).

הסיבה שהגבר (ולא האישה) הוא שעוזב את הוריו אולי מקורה בשימוש הגנרי של הכתובים בלשון הזכר; כלומר, אולי הציווי ניתן גם לאישה. כך או כך, קשר הנישואין, למרות היותו מתנה מה’, טומן בחובו חובה אנושית ברגע שהמתנה ניתנת, חובה שמוטל לעשותה בנאמנות מצד הגבר וגם מצד האישה.

`חשוב על כל אשר קיבלת מה’. מהן חובותייך באשר לכל מה שניתן לך?`