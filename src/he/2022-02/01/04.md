---
title:  השבת
date:  29/03/2022
---

`קרא בראשית ב’: 2,3 ושמות כ’: 8-11. מדוע היום השביעי השבת קשור לבריאה? כיצר קשר זה משפיע על הדרך בה אנו שומרים את השבת?`

ה’ ייסד את יום השבת דווקא בגלל שהוא סיים את מלאכת הבריאה. היום השביעי השבת הוא אם כן ביטחון והבסיס לאמונתנו כי ה’ סיים אז את מלאכתו וראה כי היא טובה מאוד. שמירת השבת תכליתה להצטרף לה’ בהכרת הערך והיופי של בריאתו.

נוכל לנח ממלאכתנו כפי שה’ נח ממלאכתו. שמירת השבת משמעה להסכים עם בריאתו הטובה מאוד של ה’, הכוללת את גופנו הפיזי. בניגוד לאמונות עתיקות (ומודרניות) מסוימות, שום דבר בכתובים, תנ"ך או הברית חדשה, רואה בגוף מקור רוע. זוהי תפיסה פגאנית שאין לה ביסוס בכתובים.  לעומת זאת, שומרי השבת מוקירי תודה עבור בריאתו של ה’- הכוללת את גופינו- ולכן הם יכולים ליהנות מהבריאה ולכן הם גם נהנים לדאוג לה.

השבת, המציינת את ה"סוף" הראשון בהיסטוריה האנושית, מהווה גם סמל תקווה לסבל האנושות ואנקת עולמנו. מעניין כי הביטוי " וַיְכַל.. אֶת־הַמְּלָאכָה ” מופיע שוב בסוף בניית המשכן (שמות מ’: 33), ושוב בסוף בניית המקדש של שלמה (מלאכים א’ ז’: 40,51)- שני המקומות בהם נלמד מסר הבשורה והישועה.

לאחר נפילת האנושות, מצביע יום השבת על נס הישועה, העתידה להתקיים רק דרך נס הבריאה החדשה (ישעיה ס"ה: 17, התגלות כ"א: 1). השבת היא אות בסוף השבוע האנושי שלנו לכך שהייסורים והנסיונות של העולם הזה יגיעו לידי קץ גם הם.

לכן ישוע בחר בשבת כיום הנכון ביותר לרפא את החולים (לוקס י"ג: 13-16). בניגוד למסורות אליהן דבקו המנהיגים, ישוע השתמש בריפויי השבת על מנת לכוון את העם, וגם אותנו, אל תקופת זמן בה כל כאב, כל סבל, כל מוות, לא יהיו עוד, לסוף האולטימטיבי של תהליך הישועה. לכן, כל שבת מציגה לנגד עינינו את תקוות הגאולה.

`כיצד אנו חווים על ידי שמירת השבת  את המנחה והישועה שיש לנו בישוע עכשיו ואשר יתגשמו לבסוף בבריאת השמיים החדשים והארץ החדשה?`