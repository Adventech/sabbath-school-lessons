---
title: 'נקודות למחשבה'
date: 01/04/2022

---

קרא את "Science and the Bible”, Ellen G. White, pp. 128’129

בספר Education, וגם את "The Creation” in the Story of Redemption, pp. 21,22.

“ מכיוון שספר הטבע וספר ההתגלות נושאים שניהם את החותם של אותה תובנת-העל, הם אינם יכולים אלא לתקשר בהרמוניה מושלמת ביניהם. באמצעות שיטות ושפות שונות הם מעידים על אותה אמת נשגבה. המדע חושף פלאים חדשים בכל עת, אך מחקריו אינם מביאים עימם דבר, אשר מובן כהלכה וסותר את ההתגלות האלוהית. ספר הטבע והמילה הכתובה שופכים אור זה על זה. הם מכירים לנו את אלוהים דרך לימוד של פן מסוים בחוקים שבאמצעותם הוא פועל.

עם זאת, מסקנות שגויות שהופקו על ידי התבוננות בעובדות שבטבע יצרו את הרושם שקיימת סתירה בין המדע וההתגלות, בעוד בשם המאמץ לשיקום ההרמוניה אומצו פרשנויות לכתובים אשר מערערות ומשחיתות את הכוח הטמון בדבר אלוהים. נאמר שהגאולוגיה מפריכה את הפרשנות המילולית של תיעוד הבריאה על פי תורת משה. מיליוני שנים, כך נטען, נדרשו לשם התפתחותו האבולוציונית של העולם מן התהו ובהו; וכדי לכבש התאמה בין הכתובים לאותה "תגלית" מדעית, הוחלט שימיי הבריאה התהוו במשך פרקי זמן ארוכים ובלתי מוגדרים, אשר השתרעו על פני אלפי או אפילו מיליוני שנים.

זוהי מסקנה מיותרת לחלוטין. התיעוד התנ"כי מצוי בהרמוניה עם עצמו ועם הלימוד של הטבע. ” -אלן ג’. ווייט, השכלה, עמ’ 89.

**שאלות לדיון**:

`מדוע איכות אמונתנו תהא מושפעת אם נאמין כי סיפורי בראשית הם לא יותר מאגדות, מיתוסים אשר מעניקים לנו רק מסרים רוחניים אך לא התרחשו במציאות? אילו רמזים בטקסט המקראי מציעים כי המחבר המקראי ידע כי סיפורי הבריאה היסטוריים באותה מידה כמו שאר הסיפורים בספר בראשית? מהי עדותו של ישוע באשר לאמיתות ההיסטורית של סיפורים אלו?`

`מה סיפור בראשית מלמד אותנו אודות חשיבות העדות על פני האדמה? כיצד נוכל להיות עדים טובים על פני האדמה ובאותו הזמן להימנע מהסכנה של שירות הבריאה במקום הבורא עצמו? (רומים 1:25)`

`למרות הרוע הנגרם בעטיו של החטא לאורך המילניום הארוך, באילו דרכים הפלא, היופי והתפארת המקורית של הבריאה הטובה מאוד עדיין באה לידי ביטוי, ומדברת אלינו בדרכים עוצמתיות על טובו וכוחו של ה’?`