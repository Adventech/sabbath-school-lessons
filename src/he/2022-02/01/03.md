---
title: הבריאה
date: 28/03/2022

---

`קרא בראשית 1:4,10,12,18,21,25,31 ובראשית 2:1-3. מהי חשיבות ההערה " כִּי־טוֹב ” בתיעוד הבריאה הראשון? מהו המסר המרומז בסיכום מעשה הבריאה? (בראשית 2:1-3)`

בכל צעד בסיפור הבריאה, ה’ מעריך את עבודתו כטובה.  הדיעה המקובלת לכך היא שמעשה הבריאה של ה’ היה מוצלח ושתצפיתו של ה’ " כִּי־טוֹב ” משמעה " זה עבד ". האור האיר (בראשית 1:4). הצמחים הניבו פרי (בראשית 1:12) וכן הלאה.

אולם, מילה זו מתייחסת להרבה יותר מיעילות המעשה. המילה טוב משומשת בתנ"ך כביטוי להערכה אסתטית של דבר יפה (בראשית 24:16). היא גם משומשת כניגוד למילה רע (בראשית 2:9) המקושרת למוות (בראשית 2:17).

הביטוי " כִּי־טוֹב ” משמעו שהבריאה התנהלה בצורה טובה, שהיא הייתה יפה ומושלמת, ושלא היה בה כל רוע. העולם טרם היה כמו עולמנו היום, המושפע מחטא וממוות, ורעיון זה מוזכר בהקדמה לתיאור הבריאה השני ( בראשית 2:5).

תיאור זה של הבריאה נוגד בנחרצות את תיאוריות האבולוציה, אשר דוגלת בעיוורון בעולם המעצב ומפתח את עצמו דרך ירושה של אירועים מקריים, כאשר המעבר הוא ממצב נחות למצב נעלה.

בניגוד לכך, המחבר המקראי מאשר כי ה’ יצר את העולם באופן מכוון ופתאומי (בראשית 1:1). לא הייתה זו יד המקרה. העולם לא התחיל בעצמו אלא רק כתוצאה מרצונו ודברו של ה’ (בראשית 1:3). הפועל "ברא" מופיע רק כאשר נושא הפועל הוא ה’, והוא מציין פתאומיות: ה’ דיבר, וכך היה.

תיאור הבריאה מיידע אותנו כי הכל נוצר אז (בראשית 1:31). בראשית 1:1 מציין את אירוע בריאת השמיים והארץ; בראשית ב':1 מציין כי האירוע הסתיים. והכל הושלם, כולל השבת, בשבעה ימים.

`מדוע הרעיון של אבולוציה בת מיליארדי שנים מבטלת לחלוטין את סיפור הבריאה על פי ספר בראשית? מדוע שתי נקודות המבט אינן הולכות יד ביד בשום צורה?`