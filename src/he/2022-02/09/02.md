---
title:  יעקב ועשיו
date:  22/05/2022
---

`קרא בראשית כ"ה: 21-34. השווה בין אופיים של יעקב ועשיו. אילו תכונות הטו אליו מראש את הזכות לברכת יצחק?`

כבר מרחמה של אימם הם הבינו כי יעקב ועשיו שונים ויתחרו אחד נגד השני. בזמן שעשיו מתואר כצייד קשוח בשדה, יעקב מתואר כאדם "עדין" היושב באוהל והוגה בדברים. המילה "תם", היא אותו הפועל הניתן לאיוב ולנח, ופירושה "חסר אשמה" לאיוב (איוב א’: 8) ו"מושלם" לנח (בראשית ו’: 9).

הבדלים אלה באופי באים לידי ביטוי בהמשך חייהם (בראשית כ"ז: 1-כ"ח: 5). כאשר עשיו מגיע הבייתה עייף ורעב, יעקב מבשל לו נזיד עדשים. עבור עשיו, העינוג הפיזי המיידי של המזון " כַיּוֹם ” (בראשית כ"ה: 31) חשוב יותר מהברכה העתידית הקשורה לבכורתו (השווה עם עברים י"ב: 16,17).

“ ההבטחות שניתנו לאברהם ואוששו באוזני יצחק בנו, נחשבו בעיני יצחק ורבקה כמושא הנשגב של כיסופיהם ותקוותיהם. יעקב ועשיו היו בקיאים בהבטחות הללו. הם חונכו לראות בזכות הבכורה ערך בעל חשיבות רבה, משום שהוא כרוך לא רק בקבלת ירושה ונכסים חומריים אלא אף של נכסים רוחניים נעלים. יורשם של הנכסים הללו ישמש בתור כוהן למשפחתו, ומשושלת צאצאיו יוולד גואל העולם. ” -אלן ג’. ווייט, אבות האומה ונביאי ישראל, עמ’ 134.

עבור יעקב, לעומת אחיו, חשיבות העתיד הרוחני של הברכה הייתה חשובה מכל. ועדיין, מאוחר יותר, תחת הסתתה של אימו (בראשית כ"ז), יעקב מרמה את אביו בצורה מכוונת, ואפילו משתמש בשם " יְהוָה אֱלֹהֶיךָ ” (בראשית כ"ז: 20) בביצוע מעשה הרמייה. הוא מבצע מעשה נורא זה, למרות שהוא ידע שזה לשם מטרה טובה. התוצאות היו טרגיות, והוסיפו שכבות חדשות של חוסר תפקוד למשפעה שכבר הייתה חסרת תפקוד גם ככה.

`יעקב רצה משהו טוב, בעל ערך, משהו ראוי להערכה (במיוחד בהשווה לגישתו של אחיו). אבל, הוא השתמש ברמאות ושיקר על מנת להשיג אותו. כיצד נוכל להימנע מנפילה באותה המלכודת של לעשות משהו רע עבור מטרה "טובה"?`