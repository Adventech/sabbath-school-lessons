---
title:  יעקב עוזב
date:  26/05/2022
---

בסיפור זה, יעקב- אשר רימה את אביו ואת אחיו על מנת להשיג את זכות הבכורה, ואשר גנב את הברכה אשר יצחק ייעד להעניק לבנו בכורו, שירת את לבן בנאמנות למרות הכל. יעקב ידע היטב שהוא רומה בידי לבן, אך הוא נתן לזה לחלוף לידו. קשה להבין את הפסיביות של יעקב בהתחשב באופיו הנלהב. יעקב יכל למרוד, או לפחות להתעקש עם לבן או להתמקח איתו. אך הוא לא עשה זאת. הוא פשוט עשה מה שלבן ביקש ממנו, לא משנה עד כמה לא צודק היה המצב.

למרות הכל, בלידת בנה הראשון של רחל, יוסף, יעקב סוף סוף הגיע לשנת הארבע עשרה של "שירותו" אצל לבן (בראשית ל’: 26), וכעת שקל לעזוב את לבן ולחזור לארץ המובטחת. אך יעקב דאג לפרנסת ביתו (בראשית ל’: 30).

`קרא בראשית ל’: 25-32. מה מתרחש כאן, ומה ההיגיון מאחורי דבריו של יעקב? מהי תגובתו של לבן?`

היה זה מסע ארוך עבור יעקב, אשר לא היה בבית זמן רב. כנראה שכוונתו המקורית לא הייתה לעזוב את ארצו לטווח כה ארוך, אך כל המתרחש השאיר אותו שם במשך שנים. כעת הגיע הזמן לחזור הבייתה, ועכשיו גם עם משפחה גדולה לצידו.

באותו הזמן, היענותו הבלתי טבעית של יעקב מרמזת על שינוי בו; הוא למד את שיעור האמונה. כלומר, יעקב חיכה לאות ה’ על מנת לעזוב. רק כאשר ה’ דיבר אליו הוא החליט להתחיל בתנועה.

ה’ מתגלה בפני יעקב כ" אֵל בֵּית־אֵל ” ומצווה על יעקב לעזוב את בית לבן ולחזור " אֶל־אֶרֶץ מוֹלַדְתֶּךָ ” (בראשית ל"א: 13) באותן מילים בהן ה’ השתמש בקריאה לאברהם לעזוב את מולדתו (בראשית י"ב: 1).

דבר נוסף שעזר לו להבין כי הגיע הזמן לעזוב, היה גישתם של בני לבן ולבן עצמו (בראשית ל"א: 1,2).

“ יעקב היה עוזב מזמן את קרובי משפחתו הערמומיים, אלמלא חשש מהמפגש עם עשיו. עתה הוא חש בסכנה מצד בניו של לבן, אשר ראו ברכושו הרב את רכושם שלהם, והיו עלולים לנהוג באלימות כדי להשיגו. ” -אלן ג’. ווייט, אבות האומה ונביאי ישראל, עמ’ 145.

לכן, הוא לקח את משפחתו ורכושו ועזב, וכך התחיל שלב חדש בסידרה הארוכה של עם הברית של ה’.