---
title: 'נקודות למחשבה'
date: 27/05/2022

---

ה’ בחר ביעקב לא בגלל שהיה מגיע לו זאת, אלא בשל חסדו. ועדיין, יעקב עמל קשות בשביל להיות זכאי לחסד, מה שמהווה בעצמו סתירה. אם הוא היה זכאי לחסד, לא היה זה חסד; היו אלה מעשים (רומים 4:1-5), מה שמנוגד לבשורה. רק מאוחר יותר יעקב החל להבין את חשיבות חסדו של ה’ ומהי הכוונה בלסמוך על ה’, לחיות באמונה ולבטוח באל בצורה מוחלטת. חווייתו של יעקב מכילה שיעור חשוב לאדם השאפתני: אל תשאף לקדם את עצמך על חשבון אחרים.

“ יעקב תיכנן להרוויח את זכות הבכורה במרמה, אך הוא מצא את עצמו מאוכזב בסוף. הוא חשב כי איבד הכל, את הקשר שלו עם ה’, את ביתו והכל, והיה לא יותר מפליט מאוכזב. אך מה ה’ עשה? הוא הביט עליו במצבו המיואש, ראה את אכזבתו, וראה כי נמצא בו חומר אשר יביא תהילה לה’. ברגע שהוא רואה את מצבו, הוא מציג בפניו את הסולם המסתורי, המייצג את ישוע המשיח. לפנינו אדם, אשר איבד כל קשר עם ה’, ואלוהי השמיים מביט עליו ומודה כי המשיח יגשר על הפער שיצר החטא. אולי יצא לנו להביט ולחשוב, אני משתוקק לשמיים אך כיצד אוכל להגיע אליהם? אני לא רואה דרך. אותה המחשבה עברה בראשו של יעקב, ולכן ה’ הציג בפניו את חזון הסולם, ואותו מחבר את הארץ עם השמיים בישוע המשיח. אדם יכול לעלות בו, שהרי הבסיס מוצב על האדמה וראשו בשמיים. ” -Ellen G. White Comments, The SDA Bible Commentary, vol. 1, p. 1095

**שאלות לדיון**:

`הבט באופיים של אנשים בהיסטוריה מקודשת זו (יצחק, רבקה, יעקב, עשיו, לבן, רחל, לאה). הבט בכל השקרים והרמאות. מה הדבר מלמד אותנו אודות הטבע האנושי בכללי, ואודות החסד האלוהי?`

`כפי שאנו קוראים בסיפור של יעקב, איזו ראיה ניתן למצוא לכך שאופיו משתנה ומתבגר עם הזמן?`

`באילו דרכים אנחנו כאדוונטיסטים שומרי שבת, עלולים להיות בסכנה של הגישה בה נקט עשיו כלפי זכות הבכורה? כלומר, כיצד נוכל להיות בטוחים כי לעולם לא נפסיק לאהוב ולהעריך את כל האור שה’ מעניק לנו?`