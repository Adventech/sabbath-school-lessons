---
title: 'הרמאי מרומה'
date: 24/05/2022

---

`קרא בראשית 29:1-30. איך ומדוע ה’ מאפשר את מעשה הרמאות של לבן? מה יעקב לומד מכך?`

הדבר הראשון שיעקב רואה כאשר הוא מגיע ליעדו הוא אבן, אולי כרמז המתייחס לאבן של בית אל המסמנת את נוכחות ה’ (בראשית 28:18,19). אחרי הכל הייתה זו האבן הזו אשר נתנה ליעקב את ההזדמנות לתקשר עם רחל. כאשר יעקב שמע מרועי הצאן שרחל מגיעה עם כבשיה על מנת להשקות את צאנה, הוא דוחף ברועי הצאן לגולל את האבן. הם מסרבים, מה שמעניק ליעקב את ההזדמנות לעשות זאת לבד ובאותה עת להציג את עצמו בפני רחל (בראשית 29:11).

רחל בתגובה רצה למשפחתה. מגע ראשון זה בין יעקב ורחל היה פורה מאוד: “ וַיֶּאֱהַב יַעֲקֹב אֶת־רָחֵל ” (בראשית 29:18), עד כדי כך ששבע השנים בהן עבד אצל לבן בתמורה לרחל " וַיִּהְיוּ בְעֵינָיו כְּיָמִים אֲחָדִים ” (בראשית 29:20).

אולם, לאחר אותן שבע שנים, יעקב מרומה. בליל החתונה הוא מגלה את לאה ולא את רחל במיטתו. לבן ניצל את הבלבול של המשתה, פגיעותו ורגשותיו העזים של יעקב על מנת לבצע את זממו. מעניין כי יעקב משתמש באותו שורש של המילה " רִמִּיתָנִי ” (בראשית 29:25) בו יצחק השתמש על מנת לאפיין את התנהגותו של יעקב כלפיו וכלפי אחיו (בראשית 27:35).

שים לב שאותה מחשבה מרומזת בחוק התגמול, “ עַיִן תַּחַת עַיִן, שֵׁן תַּחַת שֵׁן; יָד תַּחַת יָד, רֶגֶל תַּחַת רָגֶל ” (שמות 21:24; השווה עם בראשית 9:6), והיא מאלצת את העברין להזדהות עם הקורבן על ידי חלוקת אותו הגורל. בדרך דומה, יעקב חווה כעת את מה שהוא עשה לאדם אחר בעבר.

יעקב מבין עכשיו מה הכוונה להיות קרובן של רמאות. באופן אירוני, ה’ מלמד את יעקב על מרמתו שלו דרך מרמתו של לבן. למרות שיעקב כ" מְתַעְתֵּעַ ” (בראשית 27:12) יודע היטב מה הכוונה ברמאות, הוא מופתע להיות קורבן של רמאות. ולכן הוא שואל את השאלה, “ לָמָּה רִמִּיתָנִי׃ ” (בראשית 29:25), מה שמראה שהוא ידע כי רמאות היא דבר שגוי.

`למרות שיעקב היה רמאי, הוא רומה בעצמו. כיצד נוכל ללמוד לבטוח בה’ כאשר אנחנו לא רואים "צדק" מתבצע, כאשר אנחנו רואים אנשים עושים מעשי עוול ובורחים מההשלכות, או כאשר אנחנו חוזים בחפים מפשע סובלים?`