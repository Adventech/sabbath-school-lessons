---
title:  האחים נפגשים
date:  30/05/2022
---

יעקב ממשיך מ"פניאל" (בראשית ל"ב: 31), המקום בו עבר את החוויה עם ה’, על מנת לפגוש את אחיו. לאחר עשרים שנות פירוד, יעקב רואה אותו מגיע עם ארבע מאות איש (בראשית ל"ג: 1). יעקב דואג,ולכן מכין את עצמו ואת משפחתו לכל העלול לקרות.

`קרא בראשית ל"ג. מהו הקשר בין חוויתו של יעקב בהתגלות ה’ בפניאל לבין חוויתו של יעקב בראותו את פני אחיו? מהי השלכת קשר זה בנוגע ליחסינו עם ה’ ויחסינו עם "אחינו", יהיו מי שיהיו?`

יעקב משתחווה שבע פעמים בפני אחיו (בראשית ל"ג: 3) וקורא לו מספר פעמים "אדוני" (בראשית ל"ג: 8,13,15) וקורא לעצמו " עבד ” (בראשית ל"ג: 5; השווה עם בראשית ל"ב: 5,19,20). קיימת חשיבות רבה לכך ששבע ההשתחוויות של יעקב מזכירות את שבע ברכותיו של אביו (בראשית כ"ז: 27-29); יתר על כן, כאשר הוא משתחווה הוא הופך את ברכתו של אביו: " וְיִשְׁתַּחֲוֻ (וְיִשְׁתַּחֲווּ) לְךָ לְאֻמִּים ” (בראשית כ"ז: 29).

נדמה כאילו כוונתו של יעקב הייתה לשלם את חובו לאחיו ולהחזיר את הברכה שגנב ממנו (ראה גם בראשית ל"ג: 11). כאשר עשיו רואה את אחיו, למרות כל הציפיות, הוא רץ לכיוון יעקב ובמקום להרוג אותו, נכתב " וַיִּפֹּל עַל־צַוָּארָו וַיִּשָּׁקֵהוּ; וַיִּבְכּוּ ” (בראשית ל"ג: 4).

מאוחר יותר, יעקב אומר לעשיו: “ רָאִיתִי פָנֶיךָ, כִּרְאֹת פְּנֵי אֱלֹהִים  ” (בראשית ל"ג: 10). הסיבה להצהרתו יוצאת הדופן של יעקב היא הבנתו שעשיו סלח לו. הפועל " וַתִּרְצֵנִי ” (בראשית ל"ג: 10) הוא מושג תיאולוגי המתייחס לכל קורבן נרצה ומקובל על ידי ה’, והדבר מרמז על סליחה שמיימית (ויקרא כ"ב: 27, עמוס ה’: 22).

חווית הסליחה מה’ לה זכה יעקב בפניאל, שם ראה את פני ה’, חוזרת כעת בחווית סליחתו של אחיו, אותה מזהה כדומה לפגישה בפני ה’. יעקב חווה פניאל שנייה, כאשר הראשונה הכינה את הדרך לשנייה. יעקב נסלח בידי ה’ ובידי אחיו. אין ספק כי כעת הוא הבין באמת ובאמיתה, אפילו יותר ממקודם, את משמעותו של החסד.

`מה למדת על חסד בדרך בה אחרים (חוץ מה’) סלחו לך?`