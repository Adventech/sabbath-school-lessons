---
title:  מאבק עם ה’
date:  29/05/2022
---

לאחר שעזב את לבן, יעקב עובר חוויה נוספת עם ה’. הוא ידע כי אחיו עשיו מגיע, " וְאַרְבַּע־מֵאוֹת אִישׁ עִמּוֹ ” (בראשית ל"ב: 7). יעקב מתפלל בחוזקה לה’, למרות שהוא מודה " קָטֹנְתִּי מִכֹּל הַחֲסָדִים וּמִכָּל־הָאֱמֶת, אֲשֶׁר עָשִׂיתָ אֶת־עַבְדֶּךָ ” (בראשית ל"ב: 11). יעקב באמת הבין טוב יותר את מהות החסד.

כיצד ה’ ענה?

`קרא בראשית ל"ב: 22-31 והושע י"ב: 3,4. מהי החשיבות הרוחנית של הסיפור המדהים הזה?`

לאחר שעשה כל שביכולתו על מנת להגן על משפחתו, יעקב חרד ממה שקורה, (וברור לנו מדוע), וחונה ללילה. אז, הוא מותקף בפתאומיות על ידי " אִישׁ ” (בראשית ל"ב: 25). זהו מושג בעל קונוטציות מיוחדות, ומעורר נוכחות שמיימית (ראה גם ישעיה נ"ג: 3). דניאל משתמש בו בשביל להתייחס לכוהן השמיימי מיכאל (דניאל י’: 5); זו הייתה גם המילה בה יהושע השתמש על מנת לתאר את " שַׂר־צְבָא־יְהוָה ” (יהושע ה’: 13-15), אשר היה יהוה אלוהים בעצמו.

אין ספק כי בתוך המאבק, יעקב הבין כי הוא נאבק בה’ עצמו, כפי שרואים במילותיו: “ וַיֹּאמֶר לֹא אֲשַׁלֵּחֲךָ, כִּי אִם־בֵּרַכְתָּנִי׃ ” (בראשית ל"ב: 27). ועדיין, אחיזתו האיתנה בה’, סירובו לעזוב אותו, חושפים גם הם את תשוקתו לסליחה ולהשלמה עם אלוהיו.

“ הטעות שעשה יעקב, היינו, חטאו בהשגת זכות הבכורה במרמה, עמדה עתה בברור נגד עיניו. הוא לא בטח בהבטחות ה’, אלא ביקש לחולל בכוחות עצמו את אשר האלוהים היה מגשים בעיתו ובדרכו שלו. ” -אלן ג’. ווייט, אבות האומה ונביאי ישראל, עמ’ 149.

והראייה לכך שהוא נסלח הייתה שינוי שמו, מתזכורת לחטאו, לשם שהזכיר את ניצחונו. “ וַיֹּאמֶר, לֹא יַעֲקֹב יֵאָמֵר עוֹד שִׁמְךָ, כִּי אִם־יִשְׂרָאֵל; כִּי־שָׂרִיתָ עִם־אֱלֹהִים וְעִם־אֲנָשִׁים וַתּוּכָל ” (בראשית ל"ב: 29).

`מה הייתה חוויתך האישית במאבק עם ה’? מה הכוונה בכך, ומדוע לעתים חשוב שנחווה זאת?`