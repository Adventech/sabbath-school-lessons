---
title: 'נקודות למחשבה'
date: 03/06/2022

---

קרא את הפרק "ליל המאבק" מתוך אבות האומה ונביאי ישראל מאת אלן ג’. ווייט.

“ ניסיונו של יעקב בליל האמבק והייסורים מסמל את המבחן האנושי שאנשי ה’ יהיו חייבים לעבור לפני ביאת המשיח השנייה…

אנשי האלוהים יתנסו בחוויה דומה במאבקם האחרון עם כוחות הרוע. הקדוש ברוך-הוא יבחן את אמונתם, התמדתם וביטחונם בכוחו להושיעם. השטן ישתדל לזרוע פחד בליבם כאשר יגרום להם לחשוב כי הם אבודים, וכי חטאיהם חמורים מדי מכדי שתיתכן מחילה עליהם. תחושה קשה בנוגע למגרעותיהם תשתלט עליהם, ובשעה שהם יסקרו את חייהם, ילכו תקוותיהם וידעכו. אולם, כאשר הם יזכרו בגדולת חסד ה’ ובחרטתם הכנה, הם יטענו לזכותם את הבטחות ה’, אשר התגשמו באמצעות המשיח בעבור החוטאים חסרי הישע ששבו בתשובה. כאשר תפילותיהם לא תיענינה מייד, אמונתם לא תיחלש. הם יאחזו בחוזרה בגבורת ה’, כשם שיעקב אחז במלאך ה’, ונשמתם תאמר " לֹא אֲשַׁלֵּחֲךָ, כִּי אִם־בֵּרַכְתָּנִי׃ ”…

ואולם, קורותיו של יעקב מהווים עדות והבטחה לכך שאלוהים לא יוותר על בני האדם שהודחו לחטא, אך שבו אליו בחרטה כנה. באמצעות כניעה לה’ ומתן אמון בו, השיג יעקב את מה שלא עלה בידו להשיג בכוחות עצמו במהלך המאבק. כך לימד אלוהים את עבדו כי רק גבורת ה’ וחסדו ירעיפו עליו את הברכה שאליה ערג. כך יקרה גם לבני האדם באחרית הימים. כשסכנות יקיפו אותם מכל עבר וייאוש ישתלט על נשמתם, הם יהיו חייבים להסתמך אך ורק על הזכויות האמונות בכפרת המשיח. איננו יכולים לעשות דבר בכוחות עצמנו. ” -אלן ג’. ווייט, אבות האומה ונביאי ישראל, עמ’ 150,151.

**שאלות לדיון**:

`מדוע חולשתו של יעקב מפנה יותר מקום לחסדו של ה’? כיצד ניסיונו של יעקב מתקשר לדברי שאול: “ כַּאֲשֶׁר אֲנִי חַלָּשׁ, דַּוְקָא אָז חָזָק אֲנִי ” (2 לקורינתים 12:10)?`

`מדוע לדעתך הכתובים חושפים פרטים כה שפלים על חייהם של האנשים? מה המטרה בכך? איזה מסר נוכל ללמוד מכך?`

`חשוב עוד על שאלת האלילות. אילו אלילים נפוצים בתרבותנו? כיצד נוכל להיות בטוחים שאיננו מהללים אף אחד או אף דבר, חוץ מה’?`