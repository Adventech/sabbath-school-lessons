---
title: 'אמונתו של אברהם'
date: 08/05/2022

---

`קרא בראשית 15:1-21 ורומים 4:3,4,9,22. כיצד אברם מלמד אותנו את הכוונה בחיים על פי אמונה? מהי משמעות הקורבן שה’ ביקש מאברהם?`

התגובה הראשונה של ה’ לדאגתו של אברם בנוגע ליורש (בראשית 15:1-3) היא שהוא יקבל בן " אֲשֶׁר יֵצֵא  מִמֵּעֶיךָ ” (בראשית 15:4). אותה השפה משומשת על ידי נתן בהתייחס לזרע מלך המשיח העתידי (שמואל ב’ 7:12). אברם מצא ביטחון ו" וְהֶאֱמִן בַּיהוָה ” (בראשית 15:6), מכיוון שהבין כי התגשמות הבטחת ה’ אינה נשענת על צדקתו שלו אלא על צדקת ה’ (בראשית 15:6; השווה עם רומים 4:5,6).

רעיון זה יוצא מן הכלל, במיוחד בתרבות זו. בתרבות המצרית העתיקה למשל, אדם נשפט והוערך על בסיס מספר מעשי הצדקה שהוא עשה לעומת צדקתה של האלה מעאט, אשר ייצגה את הצדקה השמיימית. בקצרה, היה עלייך להרוויח "ישועה".

לאחר מכן ה’ מצווה על אברם לערוך טקס קורבנות. בעיקרון, הקורבן מצביע על מותו של המשיח  עבור חטאינו. בני אדם נושעים בחסד, הצדקה היא מתנת ה’, והקורבנות מסמלים זאת. אולם טקס זה מכיל בתוכו מסר מסוים בשביל אברם. העיטים אשר טרפו את הקורבנות (בראשית 15:9-11) מסמלים שצאצאיו של אברם יסבלו בעבדות במשך ארבע מאות שנה (בראשית 15:13), או ארבעה דורות (בראשית 15:16). ואז בדור הרביעי, צאצאי אברם " יָשׁוּבוּ הֵנָּה ” (בראשית 15:16).

הסצנה האחרונה של טקס הקורבנות מאוד דרמטי; “ תַנּוּר עָשָׁן וְלַפִּיד אֵשׁ, אֲשֶׁר עָבַר, בֵּין הַגְּזָרִים הָאֵלֶּה ” (בראשית 15:17). פלא יוצא דופן זה מסמל את מחוייבותו של ה’ להגשים את הבטחות בריתו, כלומר להביא את הארץ לצאצאי אברם (בראשית 15:18).

גבולות הארץ המובטחת, “ מִנְּהַר מִצְרַיִם, עַד־הַנָּהָר הַגָּדֹל נְהַר־פְּרָת ” (בראשית 15:18) מזכירים לנו  את גבולות גן עדן (השווה עם בראשית 2:13,14). נבואה זו מתייחסת ליותר מיציאת מצרים ומולדתם של עם ישראל. בטווח הארוך של הנבואה, על ידי כיבוש ארץ כנען בידי צאצאי אברהם, מבצבץ הרעיון של ישועת אחרית-הימים של עם ה’, אשר יחזרו לגן עדן.

`כיצד נוכל ללמוד להתמקד במשיח ובצדקתו כתקוותנו היחידה לישועה? מה קורה  כשאנחנו מנסים לספור את מעשינו הטובים?`