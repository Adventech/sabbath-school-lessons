---
title:  לוט בסדום
date:  12/05/2022
---

`קרא בראשית י"ח: 16-י"ט: 29. כיצד שירות הנבואה של אברהם משפיע על אחריותו כלפי לוט?`

אברהם בדיוק קיבל ביטחון בהבטחת ה’ לבן. ועדיין, במקום ליהנות מהחדשות הטובות, הוא פותח במשא ומתן לוהט עם ה’ באשר לגורלו של לוט בסדום. אברהם אינו רק נביא אשר ה’ מגלה לו את רצונו; הוא גם נביא מלא חמלה הפועל כמליץ בעד הרשעים. הביטוי " עֹמֵד לִפְנֵי יְהוָה ” מתייחס לתפילה.

למעשה, אברהם מאתגר את ה’ ומתמקח עימו במטרה להציל את סדום, שם גר אחיינו. במעבר מחמישים לעשר, ה’ היה מציל את אנשי סדום אם רק עשרה מאנשי העיר היו צדיקים.

כמובן שכאשר קוראים את מה שהתרחש בעת ששני המלאכים הגיעו להזהיר את לוט מהעתיד לבוא (בראשית י"ט: 1-10), אנחנו יכולים לראות כמה רעים וחולי נפש היו אנשי העיר. זה באמת היה מקום מרושע, כפי שהיו הרבה אומות סביבם; וזו הייתה אחת הסיבות מדוע, בסופו של דבר, אלוהים הכחידם מן הארץ (ראה גם בראשית ט"ו: 16).

“ עתה עמד לרדת על סדום הלילה האחרון. ענני הנקמה כבר הטילו את צילם על העיר שהתמסרה למעשי רשעה. בשעה שהמלאכים הלכו וקרבו אל העיר כדי להחריבה, בני האדם חלמו על תענוגות ושפע. יומה האחרון בא והלך כתמול שלשום. ערב ירד על העיר היפה והשאננה. קרניה של השמש השוקעת אפפו את הנוף היפהפה, שלא היה דומה לו. קרירות הערב הזמינה את תושבי העיר לצאת מבתיהם, ורודפי התענוגות פסעו בהמוניהם ברחובות העיר, מבקשים למצות את תענוגות השעה עד תום. ” -אלן ג’. ווייט, אבות האומה ונביאי ישראל, עמ’ 119.

בסוף, ה’ הציל רק את לוט, את אשתו ואת שתי בנותיו (בראשית י"ט: 26), כמעט חצי מהמינימום של 10. החתנים, אשר לא התייחסו ברצינות לאזהרותיו של לוט, נותרו בעיר (בראשית י"ט: 14).

הארץ היפהפיה הזו נשמדה. המילה "הפך" מפיעה כמה פעמים בקטע זה (בראשית י"ט: 21,25,29) ומאפיינת את השמדתה של סדום (דברים כ"ט: 23, עמוס ד’: 11). הרעיון הוא שהארץ "התהפכה". בדיוק כמו שהמבול "הפך" חזרה לבריאה המקורית (בראשית ו’: 7), השמדת סדום היא "הפיכה" חזרה לגן עדן (בראשית י"ג: 10). בנוסף לכך, בהשמדת העיר סדום, מוצגת לפנינו דוגמה להרס אחרית הימים (ראה גם יהודה 7).