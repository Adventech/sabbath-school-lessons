---
title: 'ספקותיו של אברהם'
date: 09/05/2022

---

`קרא בראשית 16:1-16. מהי חשיבות החלטתו של אברם לפנות להגר, למרות הבטחתו של ה’? כיצד שתי הנשים מציגות שתי גישות לאמונה? (גלטים 4:21-31)`

כאשר אברם הטיל ספק (בראשית 15:2), ה’ הרגיע אותו מיד בהבטחה שיהיה לו בן. שנים לאחר מכן, לאברם עדיין אין בן. אפילו לאחר נבואתו העוצמתית של ה’, ניראה שאברם איבד את אמונתו: הוא לא מאמין יותר כי הוא יקבל בן משרי. שרי, לוקחת את היוזמה על עצמה מתוך ייאוש ודוחפת בו למנהג שהיה נפוץ בתקופה זו במזרח הקרוב העתיק: לקחת פונדקאית. הגר, משרתה של שרי, נלקחת לתפקיד. התוכנית עובדת. באופן אירוני, ניראה שאסטרטגיה אנושית זו יצאה יותר מועילה מאמונה בהבטחות ה’.

הקטע המתאר את היחס של שרי לאברם מחזיר אותנו לסיפור אדם וחווה בגן עדן. בשני הקטעים ניתן למצוא מוטיבים משותפים (שרי, כמו חווה, היא האקטיבית; אברם, כמו אדם, הוא הפסיבי) וגם פעלים וביטויים משותפים (“ וַיִּשְׁמַע... לְקוֹל ”, “ וַתִּקַּח ”, “ וַתִּתֵּן ”). התקבולת בין שני הסיפורים מרמזת על חוסר ההסכמה של ה’ עם דרך פעולה זו.

שאול השליח מתייחס לסיפור זה על מנת להבהיר את רעיון המעשים לעומת חסד (גלטים 4:23-26). בשני הסיפורים, התוצאה זהה: הרווח המיידי של העבודה האנושית שהיא בניגוד לרצון ה’ מובילה לצרות בעתיד. שים לב שה’ לא נוכח במהלך כל התהליך הזה. שרי מדברת על ה’ אך לעולם לא מדברת איתו; כך גם ה’ לא מדבר עם אף אחד משניהם. חוסר נוכחותו של ה’ בולטת כאן מאוד, במיוחד לאחר נוכחותו המתמדת של ה’ בפרק הקודם.

לאחר מכן, ה’ מופיע בפני הגר לאחר שהיא עוזבת את בית אברם. הופעה בלתי מצופה זו מגלה את נוכחות ה’ למרות המאמץ האנושי לפעול בלעדיו. ההתייחסות ל" מַלְאַךְ יְהוָה ” (בראשית 16:7) מזוהה לעתים קרובות לה’, יהוה (ראה גם בראשית 18:1,13,22). הפעם ה’ לוקח את היוזמה ומצהיר בפני הגר כי היא עתידה ללדת בן, ישמעאל, אשר פירוש שמו: ה’ שומע (בראשית 16:11). באופן אירוני, הסיפור, המסתיים ברעיון השמיעה, מהדהד את רעיון השמיעה של תחילת הסיפור, שם נכתב כי אברם "שמע" לקול שרי (בראשית 16:2).

`מדוע כל כך קל לנו להיות חסרי אמונה כמו שאברם היה כאן?`