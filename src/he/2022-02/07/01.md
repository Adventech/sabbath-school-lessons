---
title:  הברית עם אברהם
date:  07/05/2022
---

### קראו את הפסוקים הבאים לקראת שיעור השבת השבועי
בראשית ט"ו-י"ט: 29; רומים ד': 3,4,9,22; גלטים ד': 21-31; רומים ד': 11; רומים ט': 9; עמוס ד': 11.

> <p>פסוק לשינון</p>
> " וַיֹּאמֶר אַבְרָם, אֲדֹנָי יֱהוִה מַה־תִּתֶּן־לִי, וְאָנֹכִי הוֹלֵךְ עֲרִירִי; וּבֶן־מֶשֶׁק בֵּיתִי, הוּא דַּמֶּשֶׂק אֱלִיעֶזֶר " (בראשית ט”ו: 2).

בבראשית ט"ו אנחנו מגיעים לרגע המכריע בו ה' מקים את בריתו עם אברהם. הברית עם אברהם היא הברית השנייה, לאחר הברית עם נח.

כמו הברית עם נח, הברית עם אברהם כוללת גם כן את שאר האומות, הרי בסופו של דבר הברית עם אברהם היא חלק מן הברית הנצחית המוצעת לכלל האנושות (בראשית י"ז: 7, עברים י"ג: 20).

פרק זה בחייו של אברהם מלא בפחד וצחוק. אברם מפחד (בראשית ט"ו: 1), וגם כן שרה (בראשית י"ח: 15) והגר (בראשית כ"א: 17). אברם צוחק (בראשית י"ז: 17), שרה (בראשית י"ח: 12) וגם ישמעאל (בראשית כ"א: 9). פרקים אלו מלאי חום ורגישות אנושיים. אברם חפץ בישועתם של בני סדום הרשעים; הוא מראה דאגה לשרה, הגר ולוט; הוא מארח בברכה את שלושת הזרים (בראשית י"ח: 2-6).

בהקשר זה אברם, אשר שמו מרמז על אצילות והדרת כבוד, ישנה שמו לאברהם, שמשמעו " אַב־הֲמוֹן גּוֹיִם ” (בראשית י"ז: 5). על כן, אנחנו מוצאים כאן רמזים רבים לטבע האוניברסלי של התכנון של ה' דרך הברית שלו עם אברהם.

_*לימדו את השיעור השבועי לקראת שבת ה-14 במאי_