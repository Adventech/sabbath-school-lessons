---
title: 'אות הברית עם אברהם'
date: 10/05/2022

---

`קרא בראשית 17:1-19 ורומים 4:11. מהי החשיבות הרוחנית והנבואית של טקס ברית המילה?`

חוסר האמונה של אברם הנגלה בסיפור הקודם (בראשית ט"ז), שבר את רצף המסע הרוחני של אברם עם ה’. במהלך זמן זה ה’ שמר על דממה. בפעם הראשונה עכשיו, ה’ מדבר שוב עם אברם. ה’ מחדש את יחסיו עם אברהם וכורת עימו ברית (בראשית 15:18).

אך עכשיו, ה’ מעניק לו אות לברית זו. משמעות ברית המילה היא נושא נפוץ בקרב חוקרי המקרא, אבל מכיוון שהטקס כולל שפיכת דם (ראה גם שמות 4:25), ניתן להבין אותו בהקשר של קורבן, המסמל את הצדקה אשר נזקפה לזכותו (השווה עם רומים 4:11).

חשוב גם שברית זו, המסומלת דרך ברית המילה, מתוארת בתנאים המצביעים חזרה לנבואה המשיחית הראשונה (השווה בראשית 17:7 עם בראשית 3:15). ההקבלה בין שני קטעים אלו מציעה כי הבטחת ה’ לאברם מתייחסת ליותר מאשר הלידה הפיזית של בני אדם; היא כוללת את ההבטחה הרוחנית לישועה עבור כל אנשי הארץ. וההבטחה של " בְרִית עוֹלָם ” (בראשית 17:7) מתייחסת לעבודה של הזרע המשיחי, הקורבן של המשיח אשר הבטיח חיי עולמים לכל מי שמקבלים אותו באמונה וכל אשר כרוך בה (השווה עם רומים רומים 6:23 וטיטוס 1:2).

מעניין כי הבטחה זו לעתיד נצחי נכללת בשינוי שמם של אברם ושרי. שמותיהם של אברם ושרי התייחסו רק למעמדם בהווה: אברם פירושו "אב נעלה" ושרי פירושו "נסיכתי" (נסיכתו של אברם). שינוי שמותיהם ל"אברהם" ו"שרה" התייחס לעתיד: אברהם פירושו "אב כל גוים" ו"שרה" פירושו "הנסיכה" (לכולם).

במקביל, וקצת עם אירוניה, שמו של יצחק מזכיר לנו את צחוקו של אברהם (הצחוק הראשון המתועד בכתובים, בראשית 17:17); היה זה צחוק סקפטי או, אולי, משתומם. כך או כך, למרות שאברהם האמין למה שה’ הבטיח לו, הוא עדיין התקשה לבטא את אמונתו וביטחונו בה’ בחייו.

`כיצד נוכל ללמוד להתמיד באמונה אפילו בזמנים שאנו מתקשים בכך, כמו שקרה לאברהם? מדוע חשוב לא לוותר, למרות תקופות של ספק?`