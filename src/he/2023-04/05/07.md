---
title: 'נקודות למחשבה'
date: 03/11/2023

---

לאלן ווייט ישנה אזהרה חמורה עבור כל אלה המתקשים להיענות לקריאתו של המשיח לתת עדות לאנשים שמסביבם.

"התירוצים של אלה הנמנעים מלעסוק במלאכה זו לא יעזרו להם להיפטר מאחריות; בעצם בחירתם לא לעשות עבודה זו, הם מזניחים את הנפשות היקרות שהמשיח מת עבורם ואת המלאכה שאלוהים עצמו הטיל עליהם, וכתוצאה מכך הם נרשמים בספרי השמים כעבדים לא נאמנים. האם המשרת של אלוהים פועל בדומה לאדונו והאם אחרים מתחזקים ומתברכים על ידו כאשר הוא מסתגר ומתרחק מאלה שזקוקים לעזרתו? אלה שנמנעים ממגע אישי עם בני האדם שמסביבם נהיים ממוקדים בעצמם. הם זקוקים דווקא לחוויה זו של תקשורת ישירה עם אחיהם על מנת להבין את מצבם הרוחני ובעקבות כך להבין כיצד להזין את צאן מרעיתו של אלוהים וכיצד לתת לכל אחד את מזונו בעיתו. אלה המזניחים עבודה זו מוכיחים בכך שהם עצמם זקוקים לשיקום רוחני, על מנת שיבינו שהם אינם נושאים בנטל העבודה" - Ellen G. White, The Advent Review and Sabbath Herald, August 30, 1892.

ללא ספק, אלה מילים כדורבנות, המדגישות את החשיבות שאלוהים מייחס לעבודת הבישור. עם זאת, ה' אינו משאיר אותנו ללא תקווה.

"המשימה שהוטלה על יונה הייתה כרוכה באחריות כבדה. ואולם, ה' שהורה לעבדו ללכת לנינווה, היה מסוגל לתמוך בו ולהנחיל לו הצלחה. אילו ציית הנביא ללא היסוס, התנסויות מרות רבות היו נחסכות ממנו וברכות רבות היו מורעפות עליו. ואולם, בשעה שייאוש אחז בליבו של יונה, ה' לא נטשו. דרך סדרת ניסיונות והתערבויות מוזרות מיד ההשגחה, ביטחונו של הנביא באלוהים ובכוחו הכול יכול להושיע, שב

אליו והתחזק" - אלן ווייט, מלכי ונביאי ישראל, 139,140.

בדומה ליונה, ייתכן וגם לנו קל יותר להמציא תירוצים מאשר להיות מעורבים בעבודת הבישור. ואולם, יהא המניע לאותם תירוצים אשר יהא, קריאתנו לבשר לאחרים אינה פחות ברורה וחד-משמעית מאשר קריאתו של יונה. השאלה היחידה היא - כיצד תבחרו להיענות לקריאה זו?

**שאלות לדיון**:

`באלו תירוצים התפתיתם להשתמש עד כה על מנת לא להיות מעורבים בעבודת הבישור? מהי נינווה שלכם?`

`חשבו עד כמה יקרת ערך האמת שאנו מחזיקים בה כאדוונטיסטים שומרים שבת. חשבו עד כמה אתם מבורכים מכך שאתם מכירים אמיתות אלו. מה מונע מכם לחלוק עם אחרים את הדברים שאתם כל כך אוהבים ומעריכים בחייכם הרוחניים?`

`כיצד תוכלו ללמוד להתגבר בעזרת ה' על חששותיכם לגבי עדות ובישור?`