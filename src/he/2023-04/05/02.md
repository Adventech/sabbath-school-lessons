---
title: 'התירוצים שלנו: פחד'
date: 29/10/2023

---

`קראו נחום 1:1; 3:1-4; מלכים ב' 17:5,6; 19:32-37. מה מגלים פסוקים אלו על נינווה ועל היחסים בין אשור לישראל? האם ייתכן שיחסים אלו השפיעו על החלטתו של יונה לנסוע לתרשיש במקום לנינווה?`

ייתכן ואחת הסיבות שיונה סירב ללכת לנינווה הייתה הפחד. האשורים היו אויב אכזרי במיוחד, ונינווה שימשה כעיר בירה של ממלכה זו.

"נינווה, בירת ארם, הייתה אחת הערים הגדולות בעולם העתיק בימי מלכות ישראל ומלכות יהודה [...].

בתקופה בה נהנתה נינווה מעושר בר חלוף, היא הייתה מרכז של פשע ורשע. בהשראת רוח הקודש נכתב במקרא על אודותיה: 'עִיר דָּמִים; כֻּלָּהּ כַּחַשׁ פרֶּקֶ מלְאֵהָ, לאֹ יָמִישׁ טָרֶף'. בהשאלה, משווה נחום הנביא את נינווה לאריה אכזר ורעב המשחר לטרף, ותוהה: 'כִּי עַל מִי לֹא עָבְרָה רָעָתְךָ, תָּמִיד?' (נחום 3:1, 19)" - אלן ווייט, מלכי ונביאי ישראל, 139.

נינווה הייתה עיר יפיפייה. היסטוריונים מספרים שסנחריב הרחיב אותה מאוד ובנה בחלקה הדרומי-מערבי ארמון עצום שמימדיו היו 503 מטרים אורך ו-242 מטרים רוחב, וכלל לפחות 80 חדרים. הוא גם בנה תעלות לאספקת המים, שהביאו מים לעיר ממרחק של 65 ק"ם. אפילו מימדיה בלבד של העיר היו מרתיעים! אך האשורים היו גם עם חסר רחמים. בסיפור על כיבוש בבל, סנחריב התרברב שמילא את רחובות העיר בגופות תושביה, צעירים ומבוגרים כאחד, ותבליטים שנגלו במהלך החפירות תיארו סצנות רבות של חיילים ה"משפדים" את קורבנותיהם.

ללא ספק, האשורים לא היו אנשים שהייתם רוצים לפגוש פנים מול פנים - הם לא היססו לרגע להפעיל אלימות ואכזריות חינם כלפי אלה שלא מצאו חן בעיניהם. על כן, ייתכן מאוד שעצם המחשבה שיצטרך להתהלך בקרב אנשי נינווה גרמה ליונה לפחד גדול. למרות זאת, לעיתים קרובות כשאנו קוראים את סיפורו של יונה אנו מצקצקים בלשוננו ומעבירים עליו ביקורת על כך שנתן לפחד לעמוד במילוי הוראותיו של אלוהים. אך מה שאיננו מבינים הוא שאותה סכנה אורבת גם לנו כיום - להיות נשלטים על ידי פחדינו, ולא על ידי אלוהים.

`חשבו על תקופה בחייכם בה הרגשתם בטוחים שאלוהים הנחה אתכם לעשות דבר מה, אך לא הייתם מוכנים לעשותו בגלל הפחד שלכם. אלו לקחים למדתם בעקבות אותה חוויה?`