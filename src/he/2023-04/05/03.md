---
title: 'התירוצים שלנו: השקפות שגויות'
date: 30/10/2023

---

בעת התפרצות הסערה, יונה ישר האשים את עצמו (יונה 1:1-12). גישתו מגלה לנו דבר חשוב לגבי השקפתו על אלוהים בפרט או על "אלים" בכלל, השקפה שרבים מבני זמנו החזיקו בה באותם ימים. בעוד שלתפיסתם אלים שונים שלטו על ארצות שונות, הים נחשב על ידם כ"ממלכת השדים". על פי השקפת עולמם של יורדי הים, רק הקרבת קרבן תרגיע את זעמם. למרות שיונה היה עברי, ייתכן מאוד שהשקפת עולמו הושפעה על ידי התפיסות המסורתיות של זמנו.

`קראו יונה 2:1-3, 7-10. מה מגלים לנו פסוקים אלו על האופן בו יונה למד להבין את השגחתו של אלוהים?`

על אף שיונה נמלט מהארץ שבה אנשים הכירו בה' כאלוהים שלהם, יונה למד (בדרך הקשה) שאפילו בארצות ובתרבויות אחרות, ה' הוא עדיין הריבון! הרוח, הגלים ואפילו הדגים שייכים לאלוהים. "לַיהוָה הָאָרֶץ וּמְלוֹאָהּ" (תהלים 24:1). לבו נשבה על ידי אדון הארץ והים, והוא התוודה על חטאיו וניצל.

גם לנו עשויות להיות השקפות שגויות לגבי אלוהים וציפיותיו מאיתנו. לדוגמה, השקפה שגויה נפוצה היא שה' מצפה מאיתנו שנתמקד בישועתנו האישית ונתבדל מהעולם המרושע שמסביבנו. ואולם, למרות שאלוהים ציווה עלינו "לְהִשָּׁמֵר נְקִיים מִטֻּמְאַת הָעוֹלָם" (יעקב 1:27), עלינו להתמקד באופן שבו אנו יכולים להעביר את ברכותיו ואת תקוותו של אלוהים לאנשים הזקוקים להן.

השקפה שגויה נוספת, העלולה למנוע מאיתנו להיענות לקריאתו של אלוהים לבשר לאחרים, היא האמונה שהצלחת המשימה תלויה בנו. אין בידינו להושיע אפילו נפש אחת, באותה מידה שיונה לא יכול היה להושיע את אנשי נינווה. ואולם, קיימת סכנה שנְפתח מנטליות של "מציל" לגבי הבישור - אך אל לנו לשכוח לרגע שלא נקראנו להושיע איש, אלא רק לשתף פעולה עם אלוהים במלאכת הישועה שלו. באפשרותנו להעיד על האופן שבו אלוהים משנה אותנו ולהלל אותו על כך, אבל רק אלוהים יכול למשוך אנשים אליו. אנו יכולים לזרוע את זרע האמת, אך רק אלוהים יכול להחזיר ללבות בתשובה. לעיתים אנו מתבלבלים בין תפקידנו לבין תפקידו של אלוהים, ועובדה זו עלולה לגרום לנו למצוא תירוץ לא לבשר לאחרים. אלוהים אכן השתמש ביונה, אך היה זה רק אלוהים - ולא יונה - שגרם לאנשי נינווה לחזור בתשובה.

`עשיית הנפשות למשיח היא דבר קשה מדי מכדי שבני האדם יוכלו לעשות אותו בעצמם. מתי נלמד לתת לאלוהים לעשות זאת, אך באמצעות חיינו ועדותנו?`