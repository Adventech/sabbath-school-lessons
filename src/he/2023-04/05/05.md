---
title: 'התירוצים שלנו: התמודדויות לא נעימות'
date: 01/11/2023

---

"אָנָּה יְהוָה, הֲלוֹא-זֶה דְבָרִי עַד-הֱיוֹתִי עַל-אַדְמָתִי? עַל-כֵּן קִדַּמְתִּי לִבְרֹחַ תַּרְשִׁישָׁה, כִּי יָדַעְתִּי כִּי אַתָּה אֵל-חַנּוּן וְרַחוּם, אֶרֶךְ אַפַּיִם וְרַב-חֶסֶד וְנִחָם עַל-הָרָעָה" (יונה 4:2). איזו תפילה נפלאה נשא כאן יונה! האמנם?!

`קראו יונה ד'. מה הייתה הבעיה של יונה?`

שנאתו של יונה לעם שאלוהים שלח אותו אליו הייתה כה רבה ועמוקה שהוא חש שהיה לו עדיף למות מאשר להתמודד עם ההשפלה שירגיש כאשר כישלונה של נבואת הזעם שלו נגד נינווה תתגלה. יונה רצה שלנינווה יהיה אותו גורל כמו ל"סדום ועמורה". הוא קיווה שאלוהים ירשיע את העם שהוא כל כך שנא. אך העובדה שדבר זה לא קרה זעזעה את אמות הסיפים של השקפת עולמו, ויונה הרגיש שעדיף למות מאשר להסכים שעולמו יתהפך.

בפעם השנייה בסיפורו של יונה, אלוהים מעמת אותו - לא באמצעות דרשה או אמרת שפר, אלא באמצעות ניסיון אישי. השקפותינו אינן מתעצבות לפי בקשתנו ואינן משתנות בעקבות דבר חדש שאנו שומעים לראשונה. השקפותינו נוצרות ומושפעות לרוב על בסיס חוויות שאנו עוברים והפרשנות או ההסברים שאנו מייחסים להן.

אלוהים העניק ליונה חוויה חדשה שתסייע לו להבין עד כמה השקפת עולמו הייתה שגויה ומעוותת. ה' יצר בין לילה צמח חדש וגרם לו לצמוח בצורה ניסית כך שביום אחד גדל מספיק על מנת לספק ליונה צל ולהגן עליו מהשמש היוקדת. יונה שמח מאוד והיה אסיר תודה - לא לאלוהים שחולל את הנס, אלא לצמח עצמו. במקום לראות באירוע זה נס שקיבל בחסדו של האל, הוא ראה בו ברכה שהוא היה ראוי לה בשל מעשיו הטובים. כאשר הצמח התייבש למחרת, דבר זה הכעיס את יונה וגרם לו לאבד את ההערכה העצמית שלו ולפתח במקום זאת מחשבות אובדניות.

אך חוויה זו נחתמת בקולו של אלוהים, הפונה ליונה ברגישות ומסייע לו לראות כמה לא בוגר מצדו להעריך יותר צמח מאשר אלפי גברים, נשים וילדים בנינווה, יחד עם בעלי החיים הרבים שלהם.

`הסיפור אינו נגמר בחזרתו בתשובה של יונה. במקום זאת, סיפור לא גמור זה מופנה אלינו. מה אנו מתכננים לעשות לגבי דאגתו של אלוהים לרשעים, לבריונים ולאנשים ברחבי העולם שהבשורה אינה מגיעה אליהם?`