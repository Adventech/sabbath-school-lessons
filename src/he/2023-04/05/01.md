---
title: 'תירוצים להימנע מן הבישור'
date: 28/10/2023

---

### קראו את הפסוקים הבאים לקראת שיעור השבת השבועי
יונה א'-ד'; נחום 1:1; מלכים ב' 17:5,6; תהלים 24:1; יעקב 1:27; ישעיהו 6:1-8.

> <p>פסוק לשינון</p>
> "וָאֶשְׁמַע אֶת קוֹל אֲדֹנָי אֹמֵר: 'אֶת מִי אֶשְׁלַח וּמִי יֵלֶךְ לָנוּ?' וָאֹמַר: 'הִנְנִי, שְׁלָחֵנִי!" (ישעיהו 6:8).

לא לכל מי שאלוהים קרא לו לבשר הייתה אותה מוכנות לציית כמו לאברהם - ויונה הוא דוגמה מובהקת לכך (קראו יונה א'-ד'). אלוהים קורא ליונה להוכיח את נינווה, בירת אשור, על חטאיה. עיר זו, הממוקמת בעיראק המודרנית, הייתה במרחק של 900 ק"מ מירושלים - מרחק הליכה של חודש לפחות! יונה לא רק סירב לנסוע לשם - הוא אף נמלט לכיוון הנגדי! בהגיעו ליפו, הוא קנה כרטיס לתרשיש, הנמצאת בדרום ספרד של היום. שיט זה למרחק של 3,000 ק"מ לקח באותם ימים לפחות חודש, בכפוף לתנאי מזג האוויר. נחוש לא להתמודד עם מלך אשור, יונה ניצל חודש זה שהיה לוקח לו להגיע לנינווה על מנת להימלט ממנה. מדוע שהוא - איש האלוהים - יבחר לעשות דבר כזה?

אנשי נינווה היו ידועים לשמצה כעם מרושע ואכזרי שנהג לתקוף את ישראל ויהודה. אף על פי כן, אלוהים קרא ליונה ללכת לנינווה ולנבא עליה בגלל רשעותה הגדולה (יונה 1:2). הניסוח כאן דומה מאוד למילים שאלוהים השתמש בהן לגבי סדום ועמורה בבראשית 18:20,21. אך כפי שנגלה בהמשך הסיפור, יונה הוא לא אברהם.

מה אנו למדים מגישתו של יונה על תירוצים שאנו עשויים להשתמש בהם על מנת לא לבשר?

*למדו את השיעור השבועי לקראת שבת ה-4 בנובמבר.