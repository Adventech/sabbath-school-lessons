---
title: 'הנני, שלחני!'
date: 02/11/2023

---

סיפורו של יונה הוא לא רק מדהים - הוא מלמד אותנו לקח חיוני. העובדה שאלוהים הציל את אנשי נינווה על אף עדותו הגרועה של יונה הינה תזכורת חשובה לנו שעלינו למלא רק תפקיד של "ערוץ" לברכותיו של אלוהים, שהרי הוא עצמו היחידי שיכול להחזיר אנשים בתשובה. ובכן, סיפור זה מזכיר לנו שאלוהים מחפש רק שליחים בעלי מוטיבציה וענווה, שיהיו מוכנים לפעול על פי הוראותיו.

`קראו ישעיהו 6:1-8. מהו הרעיון המרכזי בקטע זה?`

זוהי הקריאה! אלוהים מחפש מתנדבים בעלי מוטיבציה גבוהה. עלינו להיענות לקריאה זו בכך שאנו מקבלים את מנהיגותו, מקשיבים לקולו ובוחרים להיכנע לכל דרישותיו.

סיפורו של יונה גם מגלה לנו את אהבתו של אלוהים לאנשים החיים במקומות בהם לא מרגישים את אהבתו ולא שומעים את קולו. כפי שאלוהים ריחם אז על אנשי נינווה, הוא גם מרחם על מיליוני בני האדם החיים בערים של היום, שבהן בניינים גבוהים החליפו את העצים והפרחים, והרעש הלא מפסיק מקשה עליהם להרגיש רגועים ולהקשיב לקולו של ה'. אלוהים תיאר את תושבי נינווה כאלה ש: "לֹא-יָדַע [להבחין רוחנית] בֵּין-יְמִינוֹ לִשְׂמֹאלוֹ" (יונה 4:11). אלוהים מחפש שליחים המוכנים לקחת את מסר התקווה לאלה המותשים מעומסם ואכזריותם של החיים.

ישעיהו שמע קול שפנה אליו בשאלה: "מִי יֵלֶךְ-לָנוּ"? מה תהיה תשובתכם לקריאה כזו?

`משימה: קחו דף לבן או פתחו דף חדש ביומן התפילה שלכם וכתבו עליו רשימה של אנשים שאתם יודעים שאינם מאמינים. אנחנו נקרא להם "התלמידים" שלכם. סדרו את הרשימה לפי שמות, אם אפשר. שמרו על רשימה זו קרוב אליכם לאורך הרבעון הנוכחי והתפללו מדי יום עבור התלמידים שלכם. התפללו שאלוהים יעזור לכם להפוך חלק מהם ממכרים לחברים. בקשו לפתח חברות עמוקה, קרובה ומלאת אמון עם אלה שאתם כבר חברים אתם. ככל שיחסיכם איתם ילכו ויעמיקו, הקשיבו להם קשב רב על מנת להבין את הצרכים והכאבים שלהם. לאחר מכן, התפללו שאלוהים יספק להם את מה שהם זקוקים.`

`משימה מאתגרת: בחרו עיר קרובה אליכם וגם עיר בצד השני של העולם. התחילו להתפלל עבור האנשים הגרים בכל אחת מערים אלו. בקשו שאלוהים יחזק את הנוכחות האדוונטיסטית באותם מקומות, כך שתוכל לחלוק איתם את האמת על ביאתו של ישוע במהרה בימינו!`