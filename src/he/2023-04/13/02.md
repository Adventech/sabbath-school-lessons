---
title: 'התגלות: משימתו של ה'' לאחרית הימים'''
date: 24/12/2023

---

`כבר משורותיו הראשונות, ספר התגלות מצביע לקורא שהוא ממוקד במשימתו של אלוהים: הפצת בשורת הישועה לעולם. קראו התגלות 1:1-7. כיצד ניתן להסיק מקטע זה שספר התגלות ממוקד במשימתו של אלוהים לאחרית הימים?`

לאחר שנגלה לנו בפסוקים הראשונים שישוע הוא מקורו ומוקדו של ספר התגלות, הפסוקים 4 ו-5 רומזים על כך ששלוש ישויות האלוהות פועלות יחדיו למען ישועת האדם. האב הנצחי היה, הווה ויהיה. רוח הקודש, הפועל בעוצמה בקרב הקהילות של המאה הראשונה, מוזכר בשם. אחרי כן, יוחנן מציין את מעמדו של ישוע - " הָעֵד הַנֶּאֱמָן, בְּכוֹר הַמֵּתִים" - בעליו החוקי של כדור הארץ. ניסיונו של השטן להקים את מלכותו עלי אדמות כשל. הבורא לא רק הביס את השטן, אלא גם שפך את דמו על מנת לרחוץ אותנו מעוונותינו ומאשמתנו ולכסות את בושתינו.

`קראו התגלות 1:6 וכיפא א' 2:9. מהי משמעותם של כינויים אלו עבור הנושעים?`

תכלית משימתו של אלוהים היא לא רק למשוך אנשים אובדים למקום מבטחים. ישועתו של אלוהים מעניקה לבני האדם מעמד נכבד, שכן דמותו משוחזרת בהם. הנושעים הופכים לבני מלוכה, שהרי אנו קשורים למלך היקום בקשרי דם באמצעות דמו של המשיח אשר נשפך למעננו. עתה, כבני מלוכה, עלינו להצטרף למשימתה של משפחת המלוכה לישועת בני אדם אחרים. זהו למעשה מעמד של כוהנים! כוהנים של ממש! המשיח ייסד את קהילתו כ"מלכות" ומינה את נתיניה ל"כוהנים". להיות נתינים במלכות המשיח משמעו להיות כוהנים!

בהתגלות 1:7 אנו מגלים את דחיפות המשימה: ישוע חוזר, ו"כָּל מִשְׁפְּחוֹת הָאָרֶץ יִסְפְּדוּ עָלָיו" משום שהם אבודים. אך אלוהים כמהּ אחר כל אלה שרחוקים ממנו. אם כן, ספר התגלות אכן פותח במשימתו של אלוהים למען ישועתם של בני האדם.

`לא רק שנוצרנו על ידי אלוהים, אלא גם נושענו על ידו, במחיר שאין לו סוף. מדוע אמת זו כה מעודדת, יהיו הנסיבות שאנו נמצאים בהן קשות ככל שיהיו?`