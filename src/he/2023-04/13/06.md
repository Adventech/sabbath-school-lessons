---
title: 'המשימה הושלמה'
date: 28/12/2023

---

`קראו התגלות 21:1-4 והתגלות 21:22 - 22:5. איזו סצנה מתוארת כאן?`

הארץ החדשה תהיה גן עדן עלי אדמות! השטן והרוע יושמדו, ומוות וחטא לא יהיו עוד. נפגוש סוף-סוף את מושיענו ונתאחד עם יקירנו. הארץ החדשה תהיה מאוכלסת בנציגים מכל שפה וכל קבוצה אתנית!

ועידת הבישור של הוועד הכללי של הקהילה אשרה מדדים לבישור עולמי שעל פיהם ניתן לקבוע האם הבשורה הגיעה לקבוצה מסוימת או לא. ובכן, "קבוצה שהבשורה הגיעה אליה" היא קבוצה אשר יש בה מספיק חברי קהילה ומספיק משאבים על מנת שיוכלו לבשר בצורה יעילה לשאר הקבוצה מבלי שיצטרכו לסיוע חיצוני; בקבוצה זו יש מפגשי הלל, כתובים וספרות רוחנית בשפת האם שלהם וקיימים מנהיגי קהילה מקומיים אשר ביכולתם לבשר לשאר חברי הקבוצה מבלי להשתמש במתורגמנים.

לעומת זאת, "קבוצה אשר הבשורה טרם הגיעה אליה" היא קבוצה אשר אין בה מספיק משאבים ומספיק חברי קהילה שביכולתם לבשר בצורה יעילה לשאר חברי הקבוצה בלי סיוע וליווי מחוץ לתרבותם.

על כל קהילה מקומית וכל ועידה אזורית (קונפרנס) לקבוע את קבוצות היעד שברצונם לפנות אליהן. זהו הזמן שבו עלינו להשקיע במשימת הבישור של אלוהים, לעשות תלמידים מכל קבוצה, להחיש את חזרתו של מושיענו ולבסוף לחיות אתם בשמים החדשים והארץ החדשה שהובטחה לנו.

`משימה: האם אתם מחישים את חזרתו של המשיח? האם אתם זורעים זרעי תקווה בליבותיהם של אלה שזקוקים לשמוע את הבשורה? האם אתם "משקים" את המאמינים החדשים ומסייעים להם ללמוד מהם חיי נאמנות וציות למשיח? בקשו בתפילה הזדמנויות לשוחח על הבטחת הארץ החדשה עם אנשים מרשימת התפילה היומית שלכם.`

`משימה מאתגרת: ייתכן וחלק מ"תלמידיכם" מוכנים לקבל את המשיח - עובדה הכוללת את הצטרפותם לקהילה או לקבוצת מאמינים. שימו עצמכם במקומם ודמיינו שאתם באים לקהילה בפעם הראשונה. איזו חוויה יש להם? האם קהילתכם מוכנה לקבל וללמד אנשים חדשים? האם אתם פתוחים לאפשרות להקים קבוצות מאמינים חדשות, ולא רק לחזק את הקהילה הקיימת שלכם? פַתחו אסטרטגיה לחיזוק נקודות התורפה של קהילתכם. חלקו את רעיונותיכם עם מנהיגי קהילתכם וסייעו להם ביישום תוכנית לעשיית תלמידים בקהילתכם.`