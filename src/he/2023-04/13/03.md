---
title: 'בשורת שלושת המלאכים ועבודת הבישור'
date: 25/12/2023

---

ספר התגלות מעניק לנו ייצוג גרפי עוצמתי של העימות הגדול, אשר תיאורו הדרמטי ביותר מופיע בהתגלות 12:12: "עַל זֺאת שִׂמְחוּ שָׁמַיִם וְשׁוֹכְנֵיהֶם. אוֹי לָאָרֶץ וְלַיָּם, כִּי יָרַד אֲלֵיכֶם הַשָּׂטָן בְּחֵמָה גְּדוֹלָה, בְּיָדְעוֹ כִּי קְצָרָה עִתּוֹ". קשה לדמיין את משמעותו של פסוק זה מחוץ למסגרת המוטיב של העימות הגדול, אשר יגיע לשיאו באחרית הימים.

`קראו התגלות 14:6-12. מה מתואר כאן, וכיצד קשורים פסוקים אלו למשימת הבישור שלנו?`

במוקדה של משימת הבישור עומד המסר המרכזי של אלוהים: הבשורה. למעשה, המסר הוא עצם הבישור. עלינו להזהיר את העולם על הבאות עליו, על מנת שכל אדם יקבל החלטה אישית הרת גורל - לחיים או למוות.

`"מִי שֶׁאֵינֶנּוּ אִתִּי - נֶגְדִּי הוּא, וּמִי שֶׁאֵינֶנּוּ אוֹסֵף אִתִּי - מְפַזֵּר" (לוקס 11:23). מהו המסר של ישוע כאן וכיצד הוא קשור למלאכת הבישור שלנו?`

בשורת שלושת המלאכים בהתגלות י"ד היא לב ליבו של המסר שאנו כאדוונטיסטים שומרי שבת נקראנו להכריז לעולם. במרכזו של מסר זה עומדים שני נושאים עיקריים - "הבשורה הנצחית" (התגלות 14:6) וההשתחוויה לבורא - נושאים המופיעים יחדיו בתיאור הקדושים: "בָּזֶה סַבְלָנוּתָם שֶׁל הַקְּדוֹשִׁים, הַשּׁוֹמְרִים אֶת מִצְווֹת אֱלֹהִים וֶאֱמוּנַת יֵשׁוּעַ" (התגלות 14:12). עם כל הטוב שנעשה לאחרים וכל העזרה שנגיש להם, אל לנו לשכוח לרגע את קריאתנו ואת שליחותנו המיוחדת - להכריז לעולמנו האובד את דבר התקווה הנמצא ב"בשורה הנצחית" ולהזהיר אותו ממה שעומד לבוא עליו.

`"מִי שֶׁאֵינֶנּוּ אִתִּי - נֶגְדִּי הוּא" (לוקס 11:23). כיצד אתם מבינים את אמירתו של ישוע כאן? מדוע מילים אלו אמורות לגרום לנו לעשות חשבון נפש ולבחון היכן אנו עומדים?`