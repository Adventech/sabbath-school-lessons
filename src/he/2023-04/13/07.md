---
title: 'נקודות למחשבה'
date: 29/12/2023

---

"בזכות תוכנית הגאולה הנשגבת, ה' ישוב ויטה חסדיו על העולם, והעולם ישוב לקדמותו. כל מה שאבד בעטיו של החטא יושב על כנו. לא רק האדם ייוושע, אלא אף האדמה תיגאל ותשמש משכן נצחי לחסידי ה'. השטן נאבק ששת אלפים שנה כדי לשלוט בעולם. עתה תתגשם תכליתו המקורית של ה' בבריאת העולם: 'קדושי עליונים יקבלו את המלכות; ויירשו את המלכות עד עולם ועד עולמי עולמים' (דניאל 7:18)" - אלן ווייט, אבות האומה ונביאי ישראל, 253.

אך לפני שחזון זה יקרום עור וגידים ויהפוך למציאות, עלינו לשתף פעולה עם אלוהים במשימתו להפיץ את מסר האזהרה בעולם כולו, כך שלבני האדם תהיה אפשרות לקבל את ההזמנה להיות חלק מהבריאה החדשה שה' הבטיח.

"הנני כמהה לראות פועלים רבים במלאכת הבישור עבור אלה אשר אינם מכירים את אמונתנו. רבים התברכו באור גדול על ידי שמיעת בשורת שלושת המלאכים, וכעת עליהם להכריז אותה בכל קצווי תבל. ברצוני למלא את חלקי ולפתוח את הדרך לאחרים כדי שיישאו בעולם את אור הבשורה והאמת. מי ייתן וה' יעזור לנו ללבוש את שיריונו! על המאמינים להתאחד בעבודה קדושה זו ולהכריז מסר אזהרה אחרון זה לעולם" - Ellen G. White, Letter 390, 1907 (unpublished).

במהלך רבעון זה חקרנו היבטים שונים וסוגיות הקשורות לבשורתו של אלוהים. השבוע חתמנו את השיעורים בלימוד מתוך ספר התגלות על מפתחות הבנת שיחזור יחסינו עם אלוהים, אשר שיאו בחזון על המשימה שהושלמה - בריאתה מחדש ושיקומה של האדמה. אמנם חורבן החטא והסבל ייזכרו כימים האפלים והמחרידים ביותר בתולדות כדור הארץ, אך אלוהים שולח לנו חזון על העתיד שלאחר חורבן זה; הוא מעניק לנו נחמה ומעודד אותנו להאמין בהבטחתו לברוא שמיים חדשים וארץ חדשה.

**שאלות לדיון**:

`מהי "הבשורה הנצחית"? מדוע היא "נצחית" ("בשורת עולם")? מדוע הלימוד עליה כה חיוני למשימתנו להפיץ את ההבשורה?`

`מדוע אנו שמים דגש כה חזק על בשורת שלושת המלאכים? כיצד הייתם עונים לטיעון שעלינו להתמקד במשיח ולא בדבר "שלילי" לכאורה כגון מסרים אלו, הכוללים אזהרות חמורות?`

`כיצד סייעו לכם השיעורים ברבעון זה להבין טוב יותר לא רק את חשיבות הבישור, אלא גם כיצד אתם וקהילתכם תוכלו לקחת חלק גדול יותר בהפצת הבשורה - שהיא למעשה שליחותנו הגדולה?`