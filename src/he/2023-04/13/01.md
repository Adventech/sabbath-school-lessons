---
title: 'סיום משימת הבישור של אלוהים'
date: 23/12/2023

---

### קראו את הפסוקים הבאים לקראת שיעור השבת השבועי
התגלות 1:1-7; כיפא א' 2:9; התגלות 14:6-12; לוקס 11:23; טימותיאוס א' 2:4; התגלות 21:1-4.

> <p>פסוק לשינון</p>
> "וְכֵיוָן שֶׁכָּל אֵלֶּה יִתְפָּרְקוּ, עַד כַּמָּה עֲלֵיכֶם לִחְיוֹת בִּקְדֻשָּׁה וּבַחֲסִידוּת, לְחַכּוֹת לְבוֹא יוֹם הָאֱלֹהִים וּלְהָחִישׁ אוֹתוֹ, יוֹם שֶׁבִּגְלָלוֹ הַשָּׁמַיִם יִתְפָּרְקוּ בָּאֵשׁ וְהַיְסוֹדוֹת יִבְעֲרוּ וְיִמַּסּוּ" (כיפא ב' 3:11,12).

ספר התגלות גדוש בסצנות של אירועי אחרית הימים. מוקד הספר הוא העימות הקוסמי בין המשיח לשטן, שאיבד את חזקתו בעולם וכעת רודף אחר חסידיו הנאמנים של אלוהים. נקודת השיא של הספר היא חזרתו של ישוע לפדות את חסידיו - הן את הצדיקים החיים והן את אלה שכבר אינם בחיים מאז נפילתם של אדם וחווה. ספר זה גם מדבר על השמדתם של השטן ושל הרשעים באגם האש ועל ייסוד מלכותו הנצחית של המשיח על כדור הארץ המחודש.

תלמידי ספר התגלות חוקרים אותו בהתלהבות רבה - ובצדק - על מנת לזהות את הסימני הסוף ואת האירועים המכריעים בתולדות הקהילה החל מהמאה הראשונה לספירה ועד ימינו אנו. ואולם, בשיעור אחרון זה של הרבעון הנוכחי נגלה ש"התגלות" הוא ספר בישורי הממוקד על אל מבשר הקורא לנו להיות קהילה מבשרת גם כן. קריאתנו לבשר לעולם את "האמת העכשווית" תמשיך עד שכל אדם יבחר סופית את צדו - בעד או נגד אלוהים.

*למדו את השיעור השבועי לקראת שבת ה-30 בדצמבר.