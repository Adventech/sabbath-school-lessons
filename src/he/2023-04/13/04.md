---
title: 'המשבר הסופי'
date: 26/12/2023

---

ישוע ציווה על תלמידיו ועלינו: "עַל כֵּן לְכוּ וַעֲשׂוּ אֶת כָּל הָעַמִּים לְתַלְמִידִים, הַטְבִּילוּ אוֹתָם לְשֵׁם הָאָב וְהַבֵּן וְרוּחַ הַקֺּדֶשׁ וְלַמְּדוּ אוֹתָם לִשְׁמֺר אֶת כָּל מָה שֶּׁצִּוִּיתִי אֶתְכֶם. הִנֵּה אִתְּכֶם אֲנִי כָּל הַיָּמִים עַד קֵץ הָעוֹלָם" (מתי 28:19,20). זוהי השליחות הגדולה, ובשורת שלושת המלאכים - עם קריאתה "לְכָל אֻמָּה וְשֵׁבֶט וְלָשׁוֹן וְעַם" (התגלות 14:6) - היא במובן מסוים ביטויו של השליחות הגדולה כ"אמת עכשווית" (כיפא ב' 1:12).

`קראו יוחנן א' 4:8, כיפא ב' 3:9, טימותיאוס א' 2:4 ובראשית 12:3. מדוע כל בני האדם בעולם חשובים בעיני אלוהים?`

אהבתו של המשיח מיועדת לכל בני האדם, ללא יוצא מן הכלל. בניגוד לתפיסה התיאולוגית שלפיה המשיח מת רק עבור אליטה שנועדה לכך, הכתובים מבהירים שמותו המכפר של המשיח נועד לכל בני האדם, ללא קשר לגזע, האתניות או גורם חיצוני אחר שקשור בהם. אם אתם בני אדם, המשיח מת עבורכם. נקודה. השאלה היחידה עובר כל אחד מאיתנו היא - כיצד נגיב לכך?

בחזרתו של ישוע, יהיו רק שני מחנות: אלה שנכנעו לסמכותו של השטן דרך מוסדות דתיים ופוליטיים כמתואר בהתגלות י"ג ו-י"ז, ואלה שנכנעו לחלוטין לישוע המשיח ושאמונתם באה לידי ביטוי בשמירת "מצוותיו של אלוהים" (התגלות 14:12).

כבר מלכתחילה, בני האדם התוודעו לצדק והאהבה של אלוהים (רומים 1:18-21). על כן, בני האדם מכל הדורות יישפטו על בסיס האופן שבו שיתפו פעולה עם אלוהים וחיו את חייהם - ללא קשר לכמה ידע היה להם עליו (רומים 2:11-16).

ואולם, באחרית הימים קיטוב זה ילך ויגבר, חופש המצפון כבר לא יכובד ועל בני האדם יופעלו לחצים להצטרף למחנה של השטן. על כן, הכרזת הבשורה לא רק נחוצה, אלא אף דחופה, שכן עלינו לחשוף את התכניות הרעות ואת האסטרטגיות של השטן. זוהי למעשה בשורת שלושת המלאכים וזוהי משימתנו.

`חשבו על העובדה שהמשיח מת עבור כל אחד מכם באופן אישי. מדוע שתחשבו שדבר מסוים שעשיתם - חמור ככל שיהיה - לא שולם במלואו על ידי מותו של המשיח על מזבח הצלב?`