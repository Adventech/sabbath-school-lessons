---
title: 'הצלחה בבישור'
date: 27/12/2023

---

מהי הצלחה בבישור? אנו עשויים להתפתות ולחשוב שהצלחה זו נמדדת על פי מספר הטבילות, גודל הקהילות או שיעורי צמיחה מהירים של הקהילה. ייתכן גם שנחשוב שהצלחה זו משמעה הפצת הבשורה בכל שבט או קבוצה אתנית בעולם ושביכולתנו להאיץ תהליך זה על ידי השימוש ברדיו, באינטרנט ובטלוויזיה. אמנם מחשבות אלו עשויות להיות נכונות במידת מה, אך עלינו לזכור תמיד את מה ששאול כתב לקהילת המאמינים בקורינתוס: "אֲנִי נָטַעְתִּי, אַפּוֹלוֹס הִשְׁקָה, אֲבָל הָאֱלֹהִים הִצְמִיחַ" (קורינתים א' 3:6). דהיינו, עלינו להתמקד בחלקנו בתהליך הבישור ואלוהים יהיה אחראי על הצמיחה!

תכליתו של אלוהים היא להושיע את כלל בני האדם מכל קבוצה אתנית בעולם על ידי הפיכתם לחסידיו הנאמנים של המשיח ומעורבותם במלאכת הבישור.

**קראו את הפסוקים להלן. מהם מלמדים אותנו על אופיים של חסידי המשיח?**

`קורינתים ב' 11:2`

`ישעיהו 30:21; יוחנן 10:27; 16:12,13`

`תסלוניקים ב' 2:9-11; עברים 3:12,13; יוחנן א' 1:8`

`יוחנן א' 1:9; התגלות 7:14; 19:8`

תלמידיו של המשיח טהורים - הם שומרים על נאמנותם למשיח כפי שכלה שומרת על טוהר כלפי ארוסהּ. הם הולכים אחרי ישוע, המנחה אותם על ידי הקול השקט של רוח הקודש - הנחייה המובילה אותם גם לבשר לאחרים. בתלמידים אלה אין מרמה, והספקות, תורות השקר וחוסר המוסריות אינם מוליכים אותם שולל. הם אינם מרגישים עליונים מוסרית על אחרים. הם מודעים לחוסר שלמותם ומבקשים מאלוהים שיטהר אותם בחסדו וברחמיו הרבים. הם פתוחים לקבלת עצות ותוכחות ממאמינים אחרים. הצלחת הבישור תלויה בעשיית תלמידים כאלה!

`מהי משמעות הביטוי "בְּתוּלָה טְהוֹרָה" לפני המשיח (קורינתים ב' 11:2)? כיצד עלינו כחוטאים למלא תפקיד זה וללמד אחרים להיות גם כן "בתולה טהורה" לפני המשיח?`