---
title: 'רק שיטתו של המשיח תצליח'
date: 20/11/2023

---

**מה מלמדים אותנו הסיפורים להלן על השירות למען הנזקקים?**

`יוחנן 5:1-9`

`מרקוס 1:23-28`

אלן ווייט מציגה לנו תהליך בעל חמישה צעדים שהוא למעשה שיטת העבודה של המשיח עצמו, במיוחד עם הנזקקים: "רק באמצעות תורת המשיח נוכל לנחול הצלחה אמיתית בקירוב לבבות לאמונה. המושיע התרועע עם בני האדם, ותמיד חפץ בטובתם. הוא הביע כלפיהם אהדה וחמלה, מילא את צורכיהם וזכה באמונם. ואז הוא הורה להם: 'לכו אחריי!'" - אלן ווייט, אני ה' רופאך, 81.

ראשית עלינו להתרועע עם אנשים חסרי ישע, לבלות זמן בחברתם על מנת להכיר אותם ולהבין את צרכיהם במטרה להיטיב עמם. ראו לדוגמה כיצד ישוע פעל במקרה של האיש המשותק שליד הברכה בבית חסדה. ישוע הגיע לשם ביוזמתו ועמד בין "חוֹלִים וְעִוְּרִים וּפִסְּחִים וּמְשֻׁתָּקִים" (יוחנן 5:3).

שנית, עלינו להביע כלפיהם אהדה וחמלה. שלב זה עשוי להיות מאתגר בשל חוסר האמון של האנשים, הנובע מכך שלעיתים משתמשים בנדיבות כאמצעי לרכישת האמון, רק כדי לנצל את אותו אדם לאחר מכן או אף להתעלל בו. עם זאת, אלוהים קורא לנו לגלות אמפתיה כלפיהם מבלי לצפות לדבר בתמורה.

שלישית, עלינו למלא את צורכיהם. צעד זה דורש הרבה יותר ממילים. הוא דורש פעולה - למלא את צרכיהם של חברים או אפילו של אנשים זרים. ישוע שוחח עם האיש המשותק, שאל אותו על רצונו ולאחר מכן חולל נס עבורו. לעומת זאת, בסיפור על האיש האחוז "רוח טמאה" ישוע לקח פיקוד מלא על המצב ועשה את מה שנבצר מאותו איש חסר ישע לעשות למען עצמו.

רביעית, עלינו לזכות באמונם. כאשר אנו מסייעים לאנשים, הם לומדים לסמוך עלינו ועל מה שאנו אומרים להם, ועל כן כאשר אנו מדברים אתם על ישוע הם יותר פתוחים לשמוע עליו. המשיח לא רצה רק לרפא פיזית את האנשים - הוא רצה שיהיו להם חיי עולם בו (ראו (יוחנן 10:10).

הצעד החמישי והאחרון הוא להוביל אותם לישוע, פעולה הדורשת אמונה הן מצדכם והן מצדם של אלה שאתם מסייעים להם.

`בשונה מישוע, נבצר מאיתנו לחולל ניסים עבור אנשים. עם זאת, באילו דרכים אנו יכולים בכל זאת לסייע לנזקקים ולבשר להם?`