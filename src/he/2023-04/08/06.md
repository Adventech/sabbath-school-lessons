---
title: 'האהבה הגדולה מכל'
date: 23/11/2023

---

כפי שאנו יודעים היטב, צרכיהם של בני האדם אינם נגמרים לעולם. אם ברצונכם לעזור לאחרים, תמיד יהיו לכם הזדמנויות רבות. בין אם מדובר בחברים קרובים או בפליטים המגיעים מרחוק, בני האדם תמיד זקוקים לעזרה ועלינו לעשות את מה שביכולתנו על מנת לסייע להם. במהלך שירותו עלי אדמות, ישוע עזר לאלה שלא יכלו לעזור לעצמם. במקרים מסוימים, הוא לקח יוזמה וניגש לנזקקים; במקרים אחרים, כמו לדוגמא במקרה של האיש המשותק שאנשים הורידו אותו דרך התקרה על מנת להביאו לישוע, היו אלה חבריו של האיש שלקחו את היוזמה.

`"אֵין אַהֲבָה גְּדוֹלָה מֵאַהֲבָתוֹ שֶׁל הַנּוֹתֵן אֶת נַפְשׁוֹ בְּעַד יְדִידָיו" (יוחנן 15:13). כיצד ניתן ליישם עיקרון זה בשירותנו למען הזולת?`

משפחת מבשרים אחת שירתה שש שנים בטרינידד וטובגו. בשלוש השנים הראשונות הם חיו בקרב אוכלוסייה שהייתה מורכבת לרוב מהינדים ומוסלמים. הינדים רבים התלוננו על כך שהנוצרים סירבו תמיד להזמנתם להשתתף בחג ההודייה השנתי שלהם. באחת ההזדמנויות, משפחה זו השתתפה בחג ההודייה אצל חבר הינדי שלהם. הם עשו זאת בעקבות דוגמתו של ישוע, שכן גם הוא ביקר את חבריו כשהזמינו אותו לאירועים מיוחדים שלהם. למעשה, על פי ההינדואיזם, האורחים והחברים מביאים ברכה לבית המארח.

בואו ננסה השבוע לעשות חבר חדש על ידי כך שנהיה ברכה עבורו. ראשית, סקרו את הסביבה שלכם - השכונה, הכפר או העיר שלכם. האם אתם יודעים אם גרים שם פליטים או מהגרים? מה לגבי הומלסים שגרים ברחוב שלכם? האם אתם מכירים את כולם? מכל מקום, לא קל לעשות חברים חדשים. עלינו להתפלל ולבקש הדרכה מאלוהים. הוא מכיר את כל בני האדם ויודע עם מי תוכלו להתיידד. זכרו, המטרה היא שתהפכו לחברם על מנת להוביל אותם לאלוהים לעזרה.

`משימה: למדו על זרים או על לא-מאמינים בישוע החיים במדינתכם. האתר Joshuaprojects.org הוא מקום טוב למצוא קבוצות אנשים בתרבות שלכם שהבשורה טרם הגיעה אליהם.`

`משימה מאתגרת: חשבו על אדם הנמצא בתחום ההשפעה שלכם. התחילו להתפלל עבורו לאחר שעניתם על השאלות הבאות:`

-	האם אדם זה הוא חברי, על פי מודל החברות של המשיח?

-	האם אני מכיר/ה את צרכיו/ה האמיתיים?

`-	כיצד עליי להוביל אותו/ה לישוע להחלמה?`