---
title: 'נקודות למחשבה'
date: 24/11/2023

---

קראו: Arthur White, “A Few Days at Long Point,” Ellen G. White: The Australian Years: 1891-1900, vol. 4, pp, 100–104.

מחברי הבשורות מציינים דוגמאות לכך שישוע אהב ליצור גשרים עם בני תרבויות אחרות על מנת להושיעם (מתי 8:28-34, מרקוס 5:1-20). בדומה לכך, גם אנו נקראנו לעשות חברים ולשרת אנשים מתרבויות אחרות. מותו המכפר של ישוע היה למען כל בני האדם, ללא הבדל של גזע, לאום, מעמד כלכלי או רקע תרבותי. עלינו לזכור תמיד משפט זה: "וְהוּא כַּפָּרָה עַל חֲטָאֵינוּ, וְלֹא עַל חֲטָאֵינוּ בִּלְבַד, אֶלָּא גַּם עַל חֲטָאֵי כָּל הָעוֹלָם" (יוחנן א' 2:2).

"בני האדם - גברים ונשים כאחד - אינם מגשימים את ייעודם מאלוהים על ידי הבעת אהבתם כלפי המעגל המשפחתי שלהם בלבד [...] בעוד שהם מדירים מאהבתם את אלה שהיה עולה בידם לנחם ולברך אותם על ידי מילוי צרכיהם."

"כאשר האדון מצווה עלינו לעשות טוב לאחרים מחוץ לביתנו, הוא אינו מתכוון שאהבתנו לאנשי ביתנו תפחת או שעלינו לאהוב פחות את בני עמנו או את ארצנו רק משום שהוא מבקש מאיתנו להרחיב את מעגל האהדה שלנו לכלל האנושות. אך אל לנו להגביל את חיבתנו ואת אהדתנו בין ארבעת כותלי ביתנו ואל לנו להסתיר את הברכה מאלוהים כך שאחרים לא יהנו ממנה" - Ellen G. White, The Advent Review and Sabbath Herald, Oct. 15, 1895.

האחריות שהוטלה עלינו להיות ברכה עבור אנשים אשר מחוץ לאזור הנוחות שלנו - בין אם מדובר בבני תרבות אחרת או באדם חסר ישע - היא צו בלתי ניתן למשא ומתן מישוע המשיח עצמו (מעשי השליחים 1:8, מרקוס 11:17).

**שאלות לדיון**:

`מהו אזור הנוחות שלכם, ומדוע עליכם להיות תמיד מוכנים לצאת ממנו במידת הצורך?`

`ישוע נקרא "אִישׁ זוֹלֵל וְסוֹבֵא, יְדִיד הַמּוֹכְסִים וְהַחוֹטְאִים" (מתי 11:19) - מה ההשלכות של כך עבורנו? מה ישוע עשה שייתכן והביא עליו האשמה זו ומה מלמדת אותנו עובדה זו על משימתנו?`

`באיזו מידה מומלץ שאדם מאמין ישתתף בחגיגות של לא-מאמינים? כיצד ניתן לעשות זאת מבלי להתפשר על עקרונות הכתובים?`