---
title: 'פליטים ומהגרים'
date: 21/11/2023

---

נושא הפליטים ומהגרים הוא נושא חם ושנוי במחלוקת, במיוחד לאור מספרם ההולך וגדל. המלחמות, אסונות הטבע או התקווה לעתיד כלכלי טוב יותר עקרו מבתיהם מיליוני בני אדם ברחבי העולם, אשר כעת הזקוקים נואשות לעזרה.

במתי 2:13,14, ישוע עצמו היה במצב של פליט. הוריו הארציים, יוסף ומרים, נאלצו לברוח מבית לחם באישון לילה ולחפש מקלט במצרים על מנת להינצל מציפורניו הרצחניות של המלך הורדוס. הכתובים אינם מספקים לנו פרטים על חוויתם במצרים, אך לא קשה לדמיין שהיא הייתה מלאת אתגרים - אולי כמעט אותם אתגרים שפליטים מתמודדים אתם גם היום. למעשה, בדומה לאופן שבו משפחתו של ישוע חיפשה מקלט בארץ זרה, רבים - מוסלמים, בודהיסטים, הינדים, נוצרים וחסרי דת - מחפשים מקלט במדינות זרות גם כיום.

לרוב, קל יותר להתיידד עם אנשים בעלי אותה תרבות ושפה כמונו, שכן אנו חולקים אתם דברים רבים. לעומת זאת, מאתגר יותר למצוא מכנים משותפים עם פליטים ומהגרים, הנראים שונה מאיתנו, אינם מדברים את אותה שפה, אינם חולקים עמנו את אותם עקרונות דתיים ואינם אוכלים את אותו מזון כמונו. ואולם, הבשורה קוראת לנו לצאת מאזור הנוחות האתני, הלאומי והתרבותי שלנו ולגשת לאנשים הזקוקים לעזרתנו, שונים מאיתנו ככל שיהיו.

`קראו דברים 10:19, תהלים 146:9, רומים 12:13 וויקרא 23:22. איזה נושא חשוב מדגישים קטעים אלו?`

כיצד עלינו לבשר לפליטים ולמהגרים? משימה זו עשויה להיות קשה, שכן במדינות מסוימות ייתכן ולא תקין פוליטית להתיידד עם אנשים אלו או אפילו לסייע להם. עם זאת, עלינו לעשות את מה שאנו יכולים, מתי שאנו יכולים, על מנת לסייע לאנשים אלו אשר עברו תקופה קשה בחייהם וללא ספק זקוקים לעזרתנו. אם כן, ככל שהדבר תלוי בנו, שומה עלינו לסייע להם.

התחילו בתפילה ולאחר מכן חפשו מידע על פליטים ומהגרים. במקומות רבים קיימים ארגונים המסייעים להם. באפשרותכם לשתף פעולה עם אחד מאותם ארגונים או להקים פרויקט משלכם למען הפליטים והמהגרים במסגרת כיתת שיעורי השבת של קהילתכם.

`מה ביכולתכם לעשות - ולו במעט - למען הפליטים והמהגרים שאתם מכירים?`