---
title: 'אמונה של חברים אמיתיים'
date: 19/11/2023

---

באחד הסיפורים המרגשים בבשורות מסופר על כמה גברים שעשו מעל ומעבר על מנת להביא אדם נזקק - סביר להניח חברם - לישוע. סיפור זה מלמד אותנו על העבודה הקשה הנדרשת לפעמים על מנת לשרת את הנזקקים.

`קראו לוקס 5:17-26 (ראו גם מתי 9:1-8, מרקוס 2:3-12). אלו לקחים עלינו להפיק מסיפור זה על בישור ושירות?`

גברים אלו לקחו על עצמם את האחריות לדאוג לחברם, ובעקבות כך הביאו אותו לישוע. אלוהים קורא גם לנו לפעול בדומה לחברים אלו ולהוביל את הנזקקים לישוע המשיח. עבודה זו דורשת אמונה, פעולה, סבלנות ואף מוכנות לפעול לעיתים בדרכים לא קונבנציונליות. אנשים אלה באו לישוע, אך נתקלו במכשולים. הם לא הצליחו להביא את חברם חסר האונים לישוע בדרכים רגילות. ואולם, הם לא ויתרו; במקום זאת, הם מצאו דרך יצירתית להביא את חברם לישוע: הם הורידו אותו מהתקרה! עם זאת, על פי לוקס, ישוע הסכים עם שיטתם (ראו לוקס 5:20). רצונו של ישוע הוא שנביא את חברינו חסרי האונים אליו. ישוע הוא "הרופא הכביר", המשתוקק לסלוח ולרפא את כל הסובלים, ללא משוא פנים.

אלן ווייט מדרבנת אותנו לסייע לחסרי הישע: "אל תחכו שיאמרו לכם מה לעשות. פקחו את עיניכם והביטו סביבכם. התוודעו לחלשים של החברה - אנשים חסרי אונים, מדוכאים ונזקקים. אל תסתירו את פניכם מהם ואל תתעלמו מצרכיהם. מיהם אלו המוכיחים על פי יעקב את טוהר עבודת האלוהים שלהם, הנקייה מכל אנוכיות ושחיתות מוסרית? היכן הם המשתוקקים לעשות את כל מה שיכולתם על מנת לתרום את חלקם בתוכנית הישועה הגדולה של אלוהים?" - Testimonies for the Church, vol. 2, p. 29.

ישוע עצמו מדגים לנו כיצד לסייע לחסרי הישע וקורא לנו ללכת בעקבותיו. ראשית, עלינו להתרועע אתם; לאחר מכן עלינו ללמוד על צרכיהם, ולבסוף להוביל אותם לישוע, היחיד שביכולתו לעזור להם. כך פעלו החברים שבסיפור, וכך גם עלינו לעשות בכל הנסיבות. עזרו לאנשים להגיע לאחד והיחיד שיכול להושיעם: ישוע המשיח.

`הביטו סביבכם - מי זקוק לעזרה ממש כעת? מה תעשו עבורם?`