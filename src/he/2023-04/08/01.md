---
title: 'הבישור לנזקקים'
date: 18/11/2023

---

### קראו את הפסוקים הבאים לקראת שיעור השבת השבועי
לוקס 5:17-26; יוחנן 5:1-9; דברים 10:19; ויקרא 23:22; מתי 25:34-40; יוחנן 15:13.

> <p>פסוק לשינון</p>
> "יָשִׁיב הַמֶּלֶךְ וְיֺאמַר לָהֶם, 'אָמֵן, אוֹמֵר אֲנִי לָכֶם, מָה שֶּׁעֲשִׂיתֶם לְאֶחָד מֵאַחַי הַקְּטַנִּים הָאֵלֶּה, לִי עֲשִׂיתֶם'" (מתי 25:40).

בלוקס 5:17-26 ניתן למצוא המחשות רבות לאופן שבו אלוהים מסייע לנזקקים. ובכן, לעיתים הוא משתמש באחרים כדי לעזור לנו, ולעיתים הוא משתמש בנו על מנת לעזור לאחרים. עבודה זו מאתגרת, אך היא גם מביאה עמה תגמול גדול. בשעה שאנו מסייעים לנזקקים, אנו מחקים את שיטת הבישור של ישוע המשיח. לעיתים קל לדעת מי זקוק לעזרה, אך לעיתים קשה לדעת זאת. מכל מקום, אנו נקראנו להיות העוזרים של אלוהים בסיוע לנזקקים, ללא קשר לרקע שלהם.

כתבי הקודש מעודדים אותנו לגשת לאנשים זרים, לרכוש את אמונם וללמוד טוב יותר כיצד לסייע להם למצוא את המשיח.

השבוע, נושא השיעור שלנו הוא "הבישור לנזקקים", כותרת המצביעה על כך שלאלוהים יש תכנית מיוחדת לגשת לנזקקים במגוון דרכים. ייתכן וצרכיהם יהיו פיזיים, רגשיים, כספיים או אפילו חברתיים, שכן חלקם ייחשבו למנודים על ידי החברה בכלל או משפחתם בפרט. יהיו צרכיהם אשר יהיו, עלינו להיות מוכנים לתרום את חלקנו על מנת לסייע להם, שהרי זהו חלק מרכזי בזהותנו כמאמינים ובעבודת הבישור שהוטלה עלינו.

*למדו את השיעור השבועי לקראת שבת ה-25 בנובמבר.