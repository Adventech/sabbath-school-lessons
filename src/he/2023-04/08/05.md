---
title: 'עזרה לפגועים'
date: 22/11/2023

---

מי מאיתנו לא חווה עד כמה אכזרי עולמנו יכול להיות - הן כלפי אנשים החיים בתנאיי עושר וחומרנות, והן כלפי אלו החיים בתנאיי עוני וחוסר אמצעים. בני האדם כואבים, סובלים ונמצאים במאבק מתמיד. מספיק לדוגמא לקרוא על סכומי העתק שאנשים מוציאים בעולם המערבי מדי שנה על תרופות הנוגדות דיכאון על מנת להבין שהשפע החומרי בפני עצמו אינו מתקרב אפילו להבטחת אושר ושלווה.

`"רוּחַ אֲדֺנָי עָלָי, יַעַן מָשַׁח אֺתִי לְבַשֵּׂר עֲנָוִים [לעניים]. שְׁלָחַנִי לִקְרֺא לִשְׁבוּיִים דְּרוֹר, וּלְעִוְרִים פְּקַח־קוֹחַ; לְשַׁלֵּחַ רְצוּצִים חָפְשִׁים" (לוקס 4:18). מה מלמד אותנו פסוק זה על מה שישוע עשה ועל מה שעלינו לעשות גם כן עבור הנזקקים סביבנו?`

ה' קורא לנו למלא את צרכיהם של האנשים, אפילו מבלי לדעת אם הם יקבלו או לא את המשיח. למרות שקירוב הלבבות למשיח עומד בבסיס שירותנו, עלינו לסייע לנזקקים פשוט משום שהם זקוקים לעזרה. אנו עוזרים להם משום שקיבלנו את ישוע כאדוננו וכך הוא קרא לנו לפעול. המופת שנתן ישוע שעשה מאמצים רבים כדי למלא את צרכיהם של האנשים סביבו היא עיקרון מקראי חשוב שעלינו ליישם גם בחיינו. איננו יודעים בוודאות אם כל אלה שהוא עזר להם קיבלו אותו לבסוף או לא.

על מנת לסייע לאחרים, עלינו להיות מודעים לצרכיהם. בכל תרבות החברות באה לידי ביטוי בדרכים שונות; בהודו, למשל, נהוג להגיש אוכל או שתייה לאורחים. אומרים שקל יותר לתת כסף לאדם זר מאשר לנחם חבר שאיבד אדם יקר. ובכן, ייתכן וחברינו זקוקים ליותר מכסף או מדברים גשמיים. לעיתים, תמיכתנו מלאת אהדה בזמנים של סבל ואובדן עשויה להיות מועילה יותר מכל עזרה אחרת.

על מנת להיות עוזרו של ישוע עבור חברינו, עלינו לצאת לדרך במטרה לגלות להם אהבה נטולת אנוכיות ולנסות להבין את צרכיהם לפני שנציע להם את עזרתנו. ספקו להם את העזרה שהם זקוקים לה, אפילו אם אינכם יודעים אם הם מוכנים ללכת אחרי המשיח.

`קראו מתי 25:34-40. מהו המסר עבורנו כאן?`