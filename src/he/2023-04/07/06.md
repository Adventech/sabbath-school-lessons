---
title: 'הסיפור על השומרוני הטוב בימינו'
date: 16/11/2023

---

לאחר שהחמיא לבעל התורה על תשובתו הנכונה, ישוע אמר לו: "עֲשֵׂה זֹאת וְתִחְיֶה" (לוקס 10:28) ובכך נגע במיתר רגיש בלבו של אותו אדם. עבור בעל התורה תמיד היה קל לתת את התשובות הנכונות, אך יישומן היה קשה לו לפני 2,000 שנה באותה מידה שהוא קשה גם עבור רבים מאיתנו כיום. בעל התורה ניסה ללכוד את ישוע ולהתרברב בידע הרב שלו. על כן, הוא פנה לישוע בשאלת המשך: "וּמִי הוּא רֵעִי?" (לוקס 10:29).

`קראו לוקס 10:30-37. כיצד הייתם מסכמים את סיפורו של ישוע כאן?`

האם יש סביבנו אנשים שנעשָה להם עוול על ידי אחרים? האם עשינו את כל מה שביכולתנו על מנת לעזור להם?

האמת היא שלעיתים - למרבה הצער - הפסטורים, זקני הקהילה וחברי הקהילה אינם עושים מספיק עבור אלה הזקוקים לעזרתם. לעיתים, דווקא אנשים בעלי אמונה שונה מתייחסים בצורה יפה יותר לאנשים בקהילתנו. ייתכן ואנו מדברים יפה על טוב לב, בזמן שאחרים אכן מספקים את צרכיהם של אותם אנשים שאנחנו איננו מוכנים לסייע להם. אם לאמונתנו יש משמעות כלשהי, עלינו לגשת לנזקקים ולסייע להם.

ישוע חתם את סיפורו על השומרוני הטוב בשאלה מי מתוך שלושת האנשים בסיפור היה רֵעַ אמיתי לאדם שנזקק לעזרה. "השאלה «מיהו רעי?» נענית כאן פעם אחת ולתמיד. המשיח הראה לנו שב «רֵעַ», אין הכוונה רק לאחד מבני הקהילה או האמונה שאליה אנו משתייכים. אין לכך שום קשר לגזע, צבע עור או הבדלי מעמדות. רענו הוא כל אדם הזקוק לעזרתנו. רענו הוא כל נשמה חבולה ופצועה הנתונה בידי השטן, אויב נשמותינו. רענו הוא כל אדם השייך לאלוהים" - אלן ווייט, חמדת הדורות, 400.

`משימה: התחילו להתפלל מדי יום עבור אדם שונה מכם, או אפילו על אדם שאתם אינכם מחבבים במיוחד.`

`משימה מאתגרת: רשמו לפחות שלושה שמות של מכרים לא אדוונטיסטיים שלכם, זהו את צרכיהם (רגשיים, פיזיים, חברתיים) וחשבו על דרכים לסייע להם למלא את אותם צרכים. מה תוכלו לעשות עבורם באופן מעשי בשבוע הקרוב?`