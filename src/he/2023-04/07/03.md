---
title: 'שיטת הבישור של ישוע'
date: 13/11/2023

---

הכתובים מספרים לנו שבעל התורה ניגש לישוע על מנת לבחון אותו, אך המשיח הבין מיד את כוונותיו. ואכן, אלוהים מכיר את מאוויי ליבנו - אפילו טוב יותר מאיתנו. בניגוד אליו, אנו עצמנו איננו מכירים את ליבם או את מניעיהם של אלה פונים אלינו בשאלות שונות.

לעיתים, אנשים בעלי דתות אחרות פונים אלינו בשאלות לגבי אמונתנו. לדוגמה, חבר מוסלמי שלי שאל שאלות על אלוהותו של ישוע, כגון - "היכן בכתבי הקודש כתוב שישוע הוא אלוהים?" או "מדוע אתם אומרים שיש לכם אלוהים אחד, כשלמעשה יש לכם שלוש ישויות בשילוש הקדוש?"

למרות שהן נשמעות לכאורה כשאלות פרובוקטיביות, כוונת הלב והצורך לישוע שהשואל מרגיש יכול להיות אותנטי ולנבוע דווקא ממקום של תחושת ריקנות או כמיהה עמוקה. איננו מכירים את ליבו של השואל - ואפילו אין צורך בכך. עלינו רק לשרת אחרים כמיטב יכולתנו, יהיו המניעים העמוקים ביותר שלהם אשר יהיו.

`קראו מתי 26:56; מעשי השליחים 17:11; קורינתים א' 15:3 וטימותיאוס ב' 3:16. כיצד מסייעים לנו פסוקים אלו להבין את תשובתו של ישוע לבעל התורה בלוקס 10:26?`

לעיתים אנו מחפשים תשובות, אך איננו מוכנים לעשות את העבודה הנדרשת על מנת למצוא אותן. ישוע שאל: "מָה כָּתוּב בַּתּוֹרָה? מָה אַתָּה קוֹרֵא?" (לוקס 10:26). ישוע מצביע על היבט לימודי חשוב ביותר. במקום רק לשמוע את מה שיש לאחרים לספר לנו, עלינו לקרוא את דבר אלוהים בעצמנו. התשובה כבר נמצאת שם, ורוח הקודש פועל בליבנו על מנת ללמדנו מה עלינו לעשות.

אלוהים נתן לנו את דברו. אנו יכולים למצוא בו את כל האמת שאנו זקוקים לה על האופן שבו אלוהים מצפה מאיתנו לחיות ולהתייחס לאחרים ועל האופן שבו אנו יכולים "לָרֶשֶׁת חַיֵּי עוֹלָם". כמובן שלמורים ולפסטורים יש תפקיד חשוב, אך בסופו של יום תמיד עלינו לגשת לכתובים על מנת להבין את האמת של אלוהים. "נֵר לְרַגְלִי דְבָרֶךָ וְאוֹר לִנְתִיבָתִי" (תהלים 119:105). פסוק זה הוא לא רק שורה מקראית פיוטית ותו לא - זוהי אמת קדושה, המצביעה לנו על דבר אלוהים ועל חשיבותו בחיי המאמין.

`ישוע, דבר אלוהים שלבש בשר, תמיד החזיר את האנשים לדבר אלוהים הכתוב. מה אנו למדים מעובדה זו על חשיבות הכתובים ומדוע עלינו לדחות כל חשיבה פילוסופית או תיאולוגית המפחיתה את האמון שלנו בדבר אלוהים?`