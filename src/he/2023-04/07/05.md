---
title:  אהוֹב את הזולת כפי שאתה אוהב את עצמך
date:  15/11/2023
---

`קראו מתי כ"ב 37-40. כיצד דומה אמירתו של ישוע כאן לתשובתו של בעל התורה בלוקס י' 27,28?`

במתי כ"ב 37-40, ישוע הבהיר שהביטוי היומיומי של אמונתנו תלוי ביישום שתי מצוות אלו, בעוד שהקטע בלוקס י' 27,28 מבהיר שאדם המיישם אותן בחייו יירש חיי עולם.

"האהבה היא העיקרון העומד ביסוד שלטונו של אלוהים בשמים ובארץ ועליה גם לעמוד בתשתית אופיו של האדם המאמין. היא לבדה לשמור על איתנותו הרוחנית ותאפשר לו להתגבר על כל מכשול ופיתוי" - Ellen G. White, Christ’s Object Lessons, p. 49.

`קראו גלטים ה' 14, מיכה ו' 6-8 ויוחנן א' ד' 20,21. כיצד מחזקים פסוקים אלה את מילותיו של ישוע?`

על פי שאול השליח, "הֲרֵי כָּל הַתּוֹרָה כְּלוּלָה בְּמַאֲמָר אֶחָד - 'וְאָהַבְתָּ לְרֵעֲךָ כָּמוֹךָ'" (גלטים ה' 14). עבור שאול, אהבתנו לאלוהים נגלית לעין בצורה ממשית רק באופן שבו אנו מתייחסים לזולת. למרות אמירתו ש"צַדִּיק בֶּאֱמוּנָה יִחְיֶה" (רומים א' 17), חיי האמונה שלנו אינם סמויים לעין או מוסתרים מאחרים. שאול, מיכה ויוחנן מבהירים כולם פה אחד שמעשינו מוכיחים את ממשות אמונתנו.

בקורינתים א' י"ג, שאול מציין מפורשות שאדם הטוען שהוא מחזיק בידע רב או באמונה איתנה, עושה מעשים גדולים או אפילו מוסר את נפשו, אך אין בו אהבה, אזי אותו אדם הוא "כִּנְחֺשֶׁת הוֹמָה אוֹ כִּמְצִלְתַּיִם רוֹעֲשִׁים" (קורינתים א' י"ג 1).

`קראו שנית את הציטוט של אלן ווייט לעיל. שימו לב למה שהיא אומרת על האופן שבו כוחם של בני האדם לעמוד במכשולים ובפיתויים טמון אך ורק באהבה. כיצד מגלה לנו אמירה זו שהמצווה לאהוב אינה מצביעה על ישועה על ידי מעשים, אלא היא מהווה למעשה ביטוי מוחשי לאמונה שיש לנו בישוע המשיח?`