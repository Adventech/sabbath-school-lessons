---
title: 'שאלת השאלות'
date: 12/11/2023

---

מי אנו? מדוע אנו נמצאים כאן? מה קורה לאחר שאנו מתים? מהו גורלנו הסופי? במובנים רבים, אלו השאלות החשובות ביותר שיצורים בני תמותה - אשר מודעים לכך (שכן התרנגולות והצדפים גם כן בני תמותה, רק שאינם יודעים זאת) - יכולים לשאול. אך בבשורה על פי לוקס, אדם ניגש לישוע עם שאלת השאלות - השאלה המכריעה מכולן.

`קראו לוקס 10:25. מה שאל בעל התורה ומדוע הוא שאל זאת?`

אמנם שאלה זו נוקבת וחשובה, אך הכתובים מבהירים שבעל התורה ניגש אתה לישוע על מנת לבחון אותו. לעיתים אנשים באים אלינו בגישה של סקפטיות או חוסר אמונה, וייתכן שהם אפילו שואלים שאלות ממניעים לא טובים, אך עדיין ניתן לגשת אליהם עם הבשורה. זאת הייתה בדיוק גישתו של ישוע כלפי בעל התורה, למרות שהוא ידע שכוונתו המקורית של איש זה לא הייתה טהורה. ואולם, ישוע ראה בשאלה זו הזדמנות פז - הן עבור בעל התורה, והן עבור המון העם - כדי לגרום להם לעשות חשבון נפש אישי. למרות שישוע הבין את מניעיו של בעל התורה, הוא לא התעלם ממנו וגם לא התייחס אליו בחוסר כבוד.

בסופו של יום, איזו שאלה חשובה יותר יש מאשר "מָה עָלַי לַעֲשׂוֹת כְּדֵי לָרֶשֶׁת חַיֵּי עוֹלָם?" למעשה, מאחורי כל הטקסים והמנהגים הדתיים למיניהם עומדת שאלה מכריעה זו. בניגוד אליה, מה עוד חיוני עבור יצורים כמותנו, המתוארים כ"אֵד [...] הַנִּרְאֶה לְרֶגַע וְאַחַר כָּךְ נֶעְלָם" (יעקב 4:14)? מהי האופציה השנייה לחיי עולם מאשר מוות נצחי?

`קראו קורינתים א' 15:30-32. מהו המסר של שאול כאן, המדגיש את חשיבותם של חיי עולם?`

חרף סיבותיו המפוקפקות, בעל התורה שאל שאלה מכריעה וישוע - ערני ונחוש להשתמש בכל הזדמנות על מנת לבשר - ניצל אותה כדי לגשת לשומעיו עם הבשורה.

`כיצד אנו יכולים לפתח ערנות שתסייע לנו לנצל כל הזדמנות להפצת הבשורה, אפילו בנסיבות פחות חיוביות?`