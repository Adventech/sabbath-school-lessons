---
title: 'כיצד לרשת חיי עולם'
date: 14/11/2023

---

`קראו לוקס 10:27,28. מה הייתה תשובתו של בעל התורה לשאלה שהוא עצמו שאל?`

בעל התורה שאל את השאלה וגם נתן לעצמו את התשובה: "וְאָהַבְתָּ אֶת יהוה אֱלֹהֶיךָ בְּכָל־לְבָבְךָ [...] וְאָהַבְתָּ לְרֵעֲךָ כָּמוֹךָ" (לוקס 10:27). מה הייתה תגובתו של ישוע? הוא אמר לו: "יָפֶה עָנִיתָ" (לוקס10:28). אך בנוסף, ישוע דרבן אותו לעשות משהו בקשר לכך, באומרו: "עֲשֵׂה זֹאת וְתִחְיֶה" (לוקס 10:28).

עבור רוב המאמינים, לא קשה להם לתת את התשובות הנכונות לגבי האמונה או הדוקטרינות. ואולם, האתגר האמיתי הוא ביישום עקרונות האמונה שהם מודעים לנכונותם. אנשים רבים שיודעים מספיק על מנת להיוושע בכל זאת ילכו לאבדון משום שלא צייתו ולא יישמו את מה שהם ידעו. סוגייה זו רצינית ביותר - עצם הידיעה על חשיבות האהבה לאלוהים ולזולת לא תספיק לנו. עלינו לעשות זאת!

`קראו יעקב 2:17-22. כיצד פסוקים אלו מקבילים לדברי בעל התורה?`

אם אנו אוהבים את אלוהים, נקרא מדברו, נתפלל, נציית למצוותיו ונקשיב לקולו "בכל לבנו". אם אנו מצהירים שאנו אוהבים את הזולת, אבל אנו אדישים כלפי חברי הקהילה או מתעלמים מאנשים שבאפשרותנו לעזור להם - לְמה תועיל אמונתנו?

האמונה בישוע אינה סט של עקרונות מופשטים, אלא דרך חיים. "אָח אוֹ אָחוֹת אִם יִהְיוּ עֵירֻמִּים וְאֵין לָהֶם לֶחֶם חֻקָּם, וְאִישׁ מִכֶּם יֺאמַר לָהֶם, 'לְכוּ לְשָׁלוֹם, הִתְחַמְּמוּ וְאִכְלוּ לָשֺׂבַע', וְלֹא תִּתְּנוּ לָהֶם צָרְכֵי גּוּפָם – מָה הוֹעַלְתֶּם?" (יעקב 2:15,16).

`עד כמה חשובה לכם רווחתו של הזולת? עד כמה אתם מיישמים את מילותיו של שאול: "כָּל אֶחָד אַל יִדְאַג רַק לְעִנְיָנָיו, אֶלָּא גַּם לְעִנְיָנָיו שֶׁל זוּלָתוֹ" (פיליפים 2:4)? כיצד אנו יכולים ללמוד בעזרת השם לדאוג יותר לאחרים?`