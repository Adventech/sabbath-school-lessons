---
title: 'והפצת את הבשורה לרעך'
date: 11/11/2023

---

### קראו את הפסוקים הבאים לקראת שיעור השבת השבועי
לוקס 10:25-37; טימותיאוס ב' 3:16; יעקב 2:17-22; מתי 22:37-40; גלטים 5:14; מיכה 6:6-8.

> <p>פסוק לשינון</p>
> "וְאָהַבְתָּ אֶת יהוה אֱלֹהֶיךָ בְּכָל־לְבָבְךָ וּבְכָל־נַפְשְׁךָ וּבְכָל־מְאֹדֶךָ וּבְכָל שִׂכְלְךָ, וְאָהַבְתָּ לְרֵעֲךָ כָּמוֹךָ" (לוקס 10:27).

כולנו מכירים את הפסוק - "וְאָהַבְתָּ אֶת יהוה אֱלֹהֶיךָ בְּכָל־לְבָבְךָ וּבְכָל־נַפְשְׁךָ וּבְכָל־מְאֹדֶךָ וּבְכָל שִׂכְלְךָ, וְאָהַבְתָּ לְרֵעֲךָ כָּמוֹךָ" (לוקס 10:27). ואולם, אהבתנו לאלוהים רדודה מאוד ברגע שאנו רק אומרים שאנו אוהבים אותו, אך איננו מצייתים לו. ייתכן ואנו משוכנעים שאנו אוהבים את אלוהים, אך כיצד באה לידי ביטוי אהבה זו בחיי היומיום שלנו? האהבה לאלוהים כרוכה במחויבות מוחלטת אליו - של לבנו, נפשנו, גופנו ושכלנו - מדי יום ביומו. כל אדם יכול לומר שהוא אוהב את אלוהים - אבל ההוכחה לכך דורשת מצדנו מאמץ מודע ומתמיד.

ואולם, למרות שאהבתנו לאלוהים טובה וחשובה, ה' מבקש מאיתנו שנאהב גם איש את רעהו, שכן אהבתנו לזולת משקפת את אהבתנו אליו ועושה זאת בצורה עוצמתית ומעשית ביותר. ביוחנן א' 4:20 כתוב: "אִישׁ אִם יֺאמַר 'אוֹהֵב אֲנִי אֶת אֱלֹהִים', וְהוּא שׂוֹנֵא אֶת אָחִיו, שַׁקְרָן הוּא; כִּי מִי שֶׁאֵינֶנּוּ אוֹהֵב אֶת אָחִיו אֲשֶׁר אוֹתוֹ הוּא רוֹאֶה, לֹא יוּכַל לֶאֱהֺב אֶת הָאֱלֹהִים אֲשֶׁר אוֹתוֹ אֵינֶנּוּ רוֹאֶה". בנוסף, שאול גם מבהיר בגלטים 5:14 ש"כָּל הַתּוֹרָה כְּלוּלָה בְּמַאֲמָר אֶחָד - 'וְאָהַבְתָּ לְרֵעֲךָ כָּמוֹךָ'".

השבוע נלמד בשיעור הנוכחי כיצד ליישם עיקרון זה בחיינו.

*למדו את השיעור השבועי לקראת שבת ה-18 בנובמבר.