---
title: 'נקודות למחשבה'
date: 17/11/2023

---

קראו: אלן ווייט, חמדת הדורות, פרק נ"ד - "השומרוני הטוב".

עולמנו היום מלא באנשים רעבים וחסרי אונים ובקרבנות התעללות. בכוחו של כל אחד מאיתנו לתרום את חלקו למענם, "קטן" ככל שייראה לכאורה. לא נצליח לפתור את כל בעיות עולמנו לפני חזרתו של המשיח - וגם לא נקראנו לכך. אך עד אז, ביכולתנו להושיט יד ולעשות דברים פשוטים, כגון להאכיל את הרעב או לסייע לחבר קהילה המתמודד עם חוסר צדק או אפילו עם גזענות, שנשארת עד היום אחת הבעיות הגדולות בעולמנו.

"'זֺאת הִיא עֲבוֹדַת אֱלֹהִים טְהוֹרָה וּתְמִימָה לִפְנֵי אֱלֹהִים אָבִינוּ: לְבַקֵּר אֶת הַיְּתוֹמִים וְהָאַלְמָנוֹת בְּצָרָתָם, וּלְהִשָּׁמֵר נָקִי מִטֻּמְאַת הָעוֹלָם.' המעשים הטובים הם הפרי שהמשיח דורש מאיתנו להניב: מילים טובות, מעשי נדיבות, דאגה לעניים, לנזקקים ולאומללים. בשעה שליבותינו מזדהים עם לבבות עמוסי ייאוש ויגון, כשידינו מושטת לנזקקים, כשהעירומים לבושים בעזרתנו והזרים מתקבלים בברכה סביב שולחננו ומקבלים מקום בלבבנו, או אז המלאכים פורצים יחדיו בשירה אדירה בשמיים כתגובה לאותם מעשים טובים עלי אדמות. כל מעשה צדק וכל ביטוי של רחמים ונדיבות יוצרים מנגינות נפלאות בשמים. האב היושב במרומים משקיף באלה העושים מעשי חמלה ואוצר אותם באוצרותיו יקרי הערך. 'וְהָיוּ לִי אָמַר יְהוָה צְבָאוֹת לַיּוֹם אֲשֶׁר אֲנִי עֹשֶׂה סְגֻלָּה [ה' צבאות אמר: 'הם יהיו אוצרִי היקר ביום שאפעל']. כל מעשה חמלה לנזקקים ולסובלים נחשב כאילו נעשה לישוע עצמו. בשעה שאתם עוזרים לעניים, משתתפים בצערם של האומללים והמדוכאים ומתרועעים עם היתומים, אתם מחזקים את יחסיכם עם המשיח עצמו" Ellen G. White, Testimonies for the Church, vol. 2, p. 25.

**שאלות לדיון**:

`כיצד אנו יכולים לוודא שהבנו שהאהבה לאלוהים ולזולת אינה שוות ערך לישועה על ידי מעשים? לאור זהותו של המשיח ולאור מה שהוא עשה עבורנו על מזבח הצלב (פיליפים 2:5-8), מדוע הרעיון שביכולתנו לעשות דבר מה על מנת לזכות בישועה או להיות ראויים לה הוא שגיאה עצומה? כיצד אנו יכולים ללמוד להבחין בין העבודה למען ישועתנו (שגיאה קטלנית) לבין המעשים הטובים כביטוי הישועה שכבר קיבלנו במשיח?`

`כיצד אנו יכולים לזהות חלק מהדעות הקדומות שירשנו לגבי אנשים שהם שונים מאיתנו?`

`אלו קטעים מקראיים נוספים אתם מכירים חוץ מאלה שכבר הוזכרו בשיעור השבועי המחזקים את הרעיון שעלינו לגלות אמפתיה כלפי אנשים אחרים, ללא קשר לזהותם ומעמדם?`