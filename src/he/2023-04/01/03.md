---
title:  האל המשתוקק להיות אתנו
date:  02/10/2023
---

`קראו בראשית י"ז 7, כ"ו 3 ו-כ"ח 15. מה היה המוקד העיקרי של הבטחתו של אלוהים לאברהם ולצאצאיו בפסוקים אלו?`

בסיפורי התנ"ך, אלוהים ממשיך להביא לידי ביטוי את טבעו המבשר על מנת להשיג את תכליתו. לדוגמה, לאחר המבול, אנשי בבל החליטו להתאסף במקום אחד על מנת לבנות עיר ומגדל שראשו יגיע לשמיים. ואולם, אלוהים התערב ובלבל את לשונם, במטרה להפיץ אותם על פני תבל (בראשית י"א 1-9). לאחר מכן, הוא הרחיב את היקף הבישור שלו בכך שבחר באברם (שלימים הפך לאברהם) כערוץ ברכותיו לעולם (בראשית י"ב 1-3). הבטחותיו של אלוהים לאברהם ולצאצאיו היו רבות ומגוונות, אך אחת בולטת מכולן. ובכן, אלוהים מבטיח להם מספר פעמים להיות אתם ו"לִהְיוֹת [להם] לֵאלֹהִים" (ראו בראשית י"ז 7,8; כ"ו 3; כ"ח 15).

בהמשך ההיסטוריה המקראית, יוסף מגיע למצרים ככלי לישועת עמו. בכל שלב בחוויתו של יוסף, אפילו ברגעי המשבר בחייו, הכתובים מציינים שה' היה עם יוסף - "וַיְהִי יְהוָה אֶת-יוֹסֵף" (בראשית ל"ט 2,21,23). מספר דורות לאחר מכן, כהתגשמות בשורתו, אלוהים שלח את משה לפרעה כגואלו של העם מעבדות מרצים. במהלך שליחותו, אלוהים אמר לו: "אֶהְיֶה עִמָּךְ" (שמות ג' 12). פעם אחר פעם, אלוהים חזר והדגיש את השתוקקותו העמוקה לשכון בקרב עמו.

`קראו שמות כ"ט 43,45. מה הייתה התכלית העיקרית של המשכן? `

אלוהים החליט לשכון עם עמו בצורה מיוחדת. הוא אישש למשה את כמיהתו לשכון בקרב בני ישראל על ידי בניית המשכן והקמת מערכת תכליתית אשר מטרתה להצביע על כלי הבישור האולטימטיבי שלו: ישוע המשיח. "תורת הקורבנות והכהונה במערכת הקורבנות היהודית נוסדו על מנת לסמל את מותו ואת עבודת התיווך של המשיח. כל טקסים אלו היו חסרי משמעות וערך ללא הקשר שלהם לעבודת המשיח" - Ellen G. White, The Advent Review and Herald of the Sabbath, December 17, 1872.

`כיצד חוויתם את נוכחותו של אלוהים בחייכם?`