---
title: 'האל שהפך לאחד מאיתנו'
date: 03/10/2023

---

התנ"ך מספר שהבורא החל ליישם את תוכניתו באמצעות עם שנועד להמחיש את טבעו ואת תכליתו עבור האנושות. כל מה שאלוהים עשה היה בהתאם לאסטרטגייה הבישורית שלו. באמצעות ישעיהו הנביא, אלוהים אמר: "זִכְרוּ רִאשֹׁנוֹת מֵעוֹלָם, כִּי אָנֹכִי אֵל וְאֵין עוֹד אֱלֹהִים וְאֶפֶס כָּמוֹנִי. מַגִּיד מֵרֵאשִׁית אַחֲרִית וּמִקֶּדֶם אֲשֶׁר לֹא-נַעֲשׂוּ, אֹמֵר - עֲצָתִי תָקוּם וְכָל-חֶפְצִי אֶעֱשֶׂה" (ישעיהו 46:9,10). אך בתקופת הברית החדשה, כמיהתו של אלוהים להיות עם האנושות מקבלת מימד נוסף. על ידי התגלמותו של המשיח בבשר, מה שהתחיל כהבטחה בלבד בגן העדן (בראשית 3:15) קרם עכשיו עור וגידים והפך למציאות.

`קראו את סיפור לידתו של ישוע במתי 1:18-23. אילו דברים חיוניים אנו לומדים מסיפור זה על אלוהים?`

"עִמָּנוּאֵל" - אלוהים אתנו. אלוהים שכן בתוך עמו במשכן, אך כעת הוא שכן בתוכם בצורה ממשית בדמותו של ישוע מנצרת. ואכן, עם לידתו של ישוע, אלוהים המחיש בצורה ממשית את כמיהתו המתמדת להיות עמנו בטבעו ובתכליתו: בן האלוהים היה אדם לחלוטין ואלוהים לחלוטין, והוא הכריז: "אֲנִי הַדֶּרֶךְ וְהָאֱמֶת וְהַחַיִּים. אֵין אִישׁ בָּא אֶל הָאָב אֶלָּא דַּרְכִּי" (יוחנן 14:6).

`קראו יוחנן 1:14-18. מה אתם לומדים מהתגלמותו של המשיח בבשר על בשורתו של אלוהים עבורנו?`

בתקופת המקרא, אלוהים גילה את בשורתו בצורה הדרגתית, אך על ידי ישוע המשיח הוא נגלה לעמו בצורה ממשית, בבשר. ה"בֵּן [ה]יָחִיד מִלִּפְנֵי אָבִיו, מָלֵא חֶסֶד וֶאֱמֶת" (יוחנן 1:14) הגשים את נבואות התנ"ך ובהתאם לתכנית האלוהית הפך לאחד מאיתנו - אלוהים בבשר אנושי. אלוהי הבשורה המשיך לממש את תכליתו.

`חשבו על משמעות העובדה שאהבתו של אלוהים אלינו היא כה רבה שהוא היה מוכן לבוא אלינו בצורה אנושית. כיצד עלינו להיענות לאהבה זו, במיוחד במונחים של בישור לאחרים?`