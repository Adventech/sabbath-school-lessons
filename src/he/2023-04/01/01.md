---
title:  "משימתו של אלוהים עבורנו: הבישור (חלק א')"
date:  30/09/2023
---

### קראו את הפסוקים הבאים לקראת שיעור השבת השבועי
בראשית ג' 9-15; כ"ח 15; שמות כ"ט 43,45; מתי א' 18-23; יוחנן א' 14-18; ג' 16; י"ד 1-3.

> <p>פסוק לשינון</p>
> "וְוַיִּקְרָא יְהוָה אֱלֹהִים אֶל הָאָדָם וַיֹּאמֶר לוֹ: 'אַיֶּכָּה?'" (בראשית ג' 9).

מקורה של משימת הבישור ותכליתה היא באלוהים. הבישור לא התחיל עם קריאתו של אברהם (בראשית י"ב 1-4) או עם יציאת מצרים (שמות י"ב 31-42). הוא לא התחיל עם שירותו של ישוע המשיח עלי אדמות (מתי א' 18-25) או עם מסעות הבישור של שאול השליח (מעשי השליחים י"ג 4 - י"ד 26). הבישור התחיל עם אלוהים עצמו, ברגע שהביא את היקום לידי קיום ולאחר מכן ברא את האנושות (בראשית א' 26,27).

אנו מגלים בכתובים אל המשתוקק ועושה מאמצים מתמשכים על מנת להיות עם ילדיו. כבר מלכתחילה, הוא יצר יחסים עם אדם וחווה. אפילו לאחר כניסתו של החטא לעולם, הוא המשיך את הבישור - אך המשימה הפכה לחידוש יחסיו עם האנושות. בסופו של דבר, משימתו של אלוהים תסתיים בהצלחה (התגלות כ"א-כ"ב), ועובדה זו אמורה לדרבן אותנו להיות חלק מעבודת הפצת הבשורה הנצחית לעולם (התגלות י"ד 6,7).

על כן, כל מאמץ של בישור חייב להיות מושתת על יחסינו עם הבורא ועל הבנה הולמת של אופיו וטבעו המבשר. אך לפני שנבין את משימתו של אלוהים עבורנו - הבישור, חיוני שנבין טוב יותר את אלוהי הבישור עצמו.

*למדו את השיעור השבועי לקראת שבת ה-7 באוקטובר.