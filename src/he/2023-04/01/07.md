---
title: 'נקודות למחשבה'
date: 06/10/2023

---

"תוכנית הגאולה לא נהגתה לאחר מעשה, דהיינו, לאחר החטא הקדמון. היא הייתה «הִתְגַּלּוּת הָרָז שֶׁהָיָה כָּמוּס בְּעִתּוֹת עוֹלָם» (רומ' 16:25). היא חשפה את העיקרים והחוקים שעליהם הושתתה מלכותו הנצחית של מלך מלכי המלכים מקדמת דנה. מבראשית, אלוהים האב והמשיח ידעו על כפירתו העתידית של השטן, ועל החטא הקדמון שיתבצע דרך כוחו של אותו כופר להוליך שולל. אלוהים לא הגה את החטא ולא הועיד לו קיום משלו, אך הוא חזה מראש את קיומו, ולכן סיפק אמצעי לתיקון שעת חירום קשה זו. כה גדולה הייתה אהבתו לעולם, שהוא נשבע למסור את בנו יחידו «לְמַעַן לֹא יאֹבַד כָּל הַמַּאֲמִין בּוֹ, אֶלָּא יִנְחַל חַיֵּי עוֹלָם» (יוחנן 3:16)" - אלן ווייט, חמדת הדורות, 10.

"המשיח לא אמר לתלמידיו שמלאכתם תהיה קלה [...]. אך הם לא ייעזבו לנפשם, והם לא ייאלצו להילחם לבד. הוא הבטיח להם שהוא יהיה איתם, וכאשר הם יצאו לקרב באמונה, הם ילחמו תחת המגן של אלוהים הכול-יכול [...]. כל עוד יצייתו לדברו ויבצעו את שליחותם מתוך התחברות איתו, הם לא ייכשלו. לכו אל כל העמים, הורה להם, לכו אל קצווי התבל, והיו סמוכים ובטוחים כי אהיה עימכם אפילו שם. עמלו באמונה ובביטחון, שכן לעולם לא אעזבכם. אהיה אתכם תמיד, אסייע לכם לבצע את מטלתכם, אדריך ואנחם אתכם, אקדש ואחזק אתכם, אצליח את דרככם כאשר תבשרו את הבשורה ותמסרו לבני האדם את המילים אשר יסבו את תשומת ליבם אל השמיים" - אלן ווייט, מעשי השליחים, 21.

**שאלות לדיון**:

`חשבו על משמעות העובדה שמילותיו הראשונות של אלוהים לאנושות הכושלת לא היו 'מה עשיתם?!', או 'מדוע לא צייתם לי?!' במקום זאת, מילותיו הראשונות היו 'היכן אתם?' איזו נחמה אנו מפיקים מעובדה זו לגבי כוונותיו של אלוהים אלינו ואל יקירינו?`

`חשבו גם על משמעות העובדה שאלוהים עצמו, בדמותו של המשיח, הגיע לעולמנו על מנת להושיענו. המשיח על מזבח הצלב היה התגלמותו האולטימטיבית של אלוהים כאל מבשר. מה אנו למדים מכך על אופיו?`

`הבישור שייך לאלוהים. על כן, הוא ידאג לצייד ולתת כוח מיוחד לאנשים שייקחו חלק במשימה זו. לאור מציאות זו, כיצד נוכל להתמודד עם חששות ורגשות חוסר התאמה לעבודת הבישור העולמית, מלאת הקשיים והאתגרים?`