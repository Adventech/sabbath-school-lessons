---
title: 'האל שיחזור לקחת אותנו'
date: 05/10/2023

---

`קראו יוחנן 14:1-3. מהו הקשר בין קטע זה לבין המסר על אחרית הימים בכתובים?`

במרוצת שירותו עלי אדמות, המשיח השאיר לנו הבטחה יקרה מפז - את תקוותנו המבורכת - המשקפת שוב את כמיהתו של בוראנו להיות אתנו לעולמי עולמים. ישוע אמר: "אָשׁוּב וְאֶקַּח אֶתְכֶם אֵלַי לְמַעַן תִּהְיוּ גַּם אַתֶּם בַּאֲשֶׁר אֲנִי שָׁם" (יוחנן 14:3).

על פי יוחנן השליח, הבטחה זו אכן תתממש בסופו של דבר. "שָׁמַעְתִּי קוֹל גָּדוֹל מִן הַכִּסֵּא אוֹמֵר: 'הִנֵּה מִשְׁכַּן הָאֱלֹהִים עִם בְּנֵי אָדָם וְיִשְׁכֺּן עִמָּהֶם; הֵמָּה יִהְיוּ לוֹ לְעַם וְהוּא הָאֱלֹהִים יִהְיֶה עִמָּהֶם'" (התגלות 21:3).

"מעשה הגאולה יושלם. במקום שבו התבצעו חטאים רבים, חסד אלוהים רב יותר. האדמה עצמה, הקרקע שהשטן תובע עליה בעלות, לא רק תיפדה, אלא אף תרומם [...]. כאן, במקום שבו שכן בן האלוהים בקרב האנושות; במקום שבו חי, סבל ומת מלך הכבוד בכבודו ובעצמו; כאן, לאחר שיברא את הכול מחדש, ישכון אוהל המועד של ה' בקרב בני האדם לנצח נצחים [...]. או אז, כשהנושעים יתהלכו באורו של אלוהים, הם ישבחוהו ויהללוהו על מתנתו הנפלאה שאין לתארה במילים - «עִמָּנוּ אֵל» אלוהים עמנו" - אלן ווייט, חמדת הדורות, 14.

אנו מוצאים כאן את דימוי הגאולה המרגש ביותר. אלוהי הבשורה יממש סוף-סוף את כמיהתו להיות לנצח נצחים עם ילדיו. איזו זכות גדולה להיות חלק ממציאות מדהימה זו!

האתגר השבועי: במהלך רבעון זה, נזמין אתכם להשתתף בצורה ישירה בבשורתו של אלוהים. תהיה זו הזדמנות פז לראות ולחוות את בשורת האלוהים בפעולה בחייכם. תנצלו הזדמנות זו כזמן להגות אישית והיו מוכנים לחלוק עם אחרים את מה שלמדתם בכיתת הלימוד מדי שבוע. יתרה מכך, פינת "אתגר למתקדמים" תעודד אתכם להגביר את מעורבותכם בבישור של אלוהים.

`משימה: התפללו מדי יום במהלך השבוע הקרוב שאלוהים יפתח את לבבכם להיות חלק פעיל ממלאכת הבישור שלו.`

`משימה מאתגרת: גלו שם של אדם בחייכם שאתם עדיין לא יודעים את שמו - שכן, עמית לעבודה, מוכר בסופר, נהג אוטובוס, איש תחזוקה וכו'. החלו להתפלל עבורו/ה מדי יום השבוע.`