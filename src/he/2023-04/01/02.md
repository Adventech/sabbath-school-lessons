---
title: 'האל המחפש אותנו'
date: 01/10/2023

---

אלוהים ברא אותנו בדמותו ובצלמו. הוא העניק לנו עולם מושלם ותכליתו הייתה שנחיה ביחסים מושלמים אתו, יחסים המבוססים על תכונתו העיקרית שלא תסולא בפז: אהבה. אך על מנת שאהבה זו תהיה אמיתית, אלוהים גם העניק לנו מתנה יקרת ערך נוספת: רצון חופשי - החירות לבחור באיזו דרך ללכת. כמובן שאלוהים נתן לאדם וחווה הוראות ברורות לגבי הסכנות וההשלכות הקטלניות של אי הציות (בראשית 2:16,17). השטן, לעומת זאת, פעל במרמה ושכנע את חווה שבאפשרותה לאכול את פרי עץ הדעת טוב ורע ללא השלכות שליליות. אדרבא, הוא טען שהם יהיו "כֵּאלֹהִים, יֹדְעֵי טוֹב וָרָע" (בראשית 3:5). למרבה הצער, חווה בחרה לאכול את הפרי ונתנה ממנו גם לאדם, שקיבל את אותה ההחלטה. הבריאה כלילת השלמות הוכתמה כעת על ידי החטא.

בו ברגע, אלוהים שינה את תוכניתו ואת תכליתו המקורית עבור כדור הארץ שזה עתה נברא. משימת ההצלה (הבישור), שתוכננה "בְּטֶרֶם הִוָּסֵד תֵּבֵל" (אפסים 1:4), נכנסה עתה לפעולה.

`קראו בראשית 3:9-15. מה היו מילותיו הראשונות של אלוהים לאדם לאחר שהוא וחווה חטאו, ומדוע אמירה זו כה משמעותית מבחינה תיאולוגית אפילו כיום?`

כמובן שאלוהים ידע בדיוק היכן הם נמצאים. אדם וחווה, שהפחד השתלט עליהם, היו אלה שהיו צריכים להבין את מצבם. אך הם גם היו זקוקים שאלוהים יוכיח אותם, על מנת שיבינו את השלכותיו האיומות של החטא. בנוסף, גם היה צריך לנצח את השטן. בשל כל אלה, אלוהים החל להציג להם את משימתו: תכנית הגאולה (ראו בראשית 3:14,15) - הדרך היחידה שבה אלוהים היה יכול "לרצות אֶת הָעוֹלָם אֶל עַצְמוֹ" (קורינתים ב' 5:19).

עם זאת, עלינו לשים לב בראש ובראשונה לעובדה שעוד בטרם שהוא הביא להם תוכחה זו את הבטחת הפיוס, אלוהים חיפש את האנושות החוטאת. על אף המצב חסר התקווה לכאורה, אלוהים נוגע בשתי נקודות משמעותיות בפנייתו לאדם: מצבנו החטא וטבעו המבשר. אנו אבודים וזקוקים נואשות לישועה, והוא האחד שמחפש ומוצא אותנו, נחוש בדעתו להציל אותנו ולהיות אתנו.

`לאורך ההיסטוריה כולה, אלוהים ממשיך לשאול: "היכן אתם?" מהי משמעותה של שאלה זו מתוך ניסיונכם האישי וכיצד עניתם לשאלה זו?`