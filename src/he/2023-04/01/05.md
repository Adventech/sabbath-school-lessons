---
title: 'האל שממשיך להיות עמנו'
date: 04/10/2023

---

חייו ושירותו של ישוע היו התגלמותו האולטימטיבית של אופיו של אלוהים. במרוצת שלוש שנות שירותו של המשיח, אלוהים הצליח לגלות דרכו את זהותו ואת בשורתו לאנושות יותר ממה שהוא עשה בכל שיטה אחרת במהלך הדורות הקודמים. המשיח היה "צֶלֶם שֶׁל הָאֱלֹהִים הַבִּלְתִּי נִרְאֶה", האחד שבו אלוהים ביקש "לְשַׁכֵּן [...] אֶת כָּל הַמְּלוֹא [...] בַּעֲשִׂיַּת שָׁלוֹם בְּדָמוֹ עַל הַצְּלָב" (קולוסים 1:15,19,20). במשיח, טבעו המבשר של אלוהים נגלה במלואו. ישוע עצמו גילה את שליחותו ואת בשורתו לעולם באומרו: "הֵן בֶּן־הָאָדָם בָּא לְבַקֵּשׁ אֶת הָאוֹבֵד וּלְהוֹשִׁיעוֹ" (לוקס 19:10).

`קראו והגו ביוחנן 3:16. כיצד נגלה כאן השילוב בין אהבתו לבין בשורתו של אלוהים בפסוק זה?`

בשלב הסופי של שירותו עלי אדמות - למעשה בשבוע האחרון של חייו - גורלה של האנושות עמדה על הכף. האירועים שהתחוללו באותם ימים שילבו יחדיו את ציפיות העבר ואת תקוות העתיד. במהלך חג הפסח - שהצביע על השחרור מהעבדות והעושק המצרי - ישוע המשיח, אלוהים שנגלה בבשר, מסר את חייו על מנת לשחרר אותנו מעבדות החטא. שאול השליח כותב: "אֶת זֶה אֲשֶׁר לֹא יָדַע חַטָּאת עָשָׂה לְחַטָּאת בַּעֲדֵנוּ, כְּדֵי שֶׁאָנוּ נִהְיֶה הַצְּדָקָה שֶׁל אֱלֹהִים בּוֹ" (קורינתים ב' 5:21).

`קראו מתי 28:18-20. איזו הבטחה אנו מגלים בשליחות הגדולה? כיצד היא מביאה לנו ביטחון במילוי שליחותו במלאכת הבישור?`

מותו של המשיח היה רק חלק מתהליך הפיוס, לא סופו. באמצעות תחייתו, ישוע ניצח את המוות וקיבל "כָּל הַסַּמְכוּת בַּשָּׁמַיִם וּבָאָרֶץ" (מתי 28:18). לאור מציאות זו, הוא שלח את חסידיו לעשות תלמידים מכל העולם, ונתן להם הבטחה מדהימה: "הִנֵּה אִתְּכֶם אֲנִי כָּל הַיָּמִים עַד קֵץ הָעוֹלָם" (מתי 28:20).

`כיצד הרגשתם שהבטחתו של ישוע "להיות אתכם תמיד" התקיימה בחייכם בהפצת הבשורה?`