---
title: 'קריאתו של אלוהים למלאכת הבישור'
date: 14/10/2023

---

### קראו את הפסוקים הבאים לקראת שיעור השבת השבועי
בראשית 11:1-9; 12:1-3; דניאל 9:24-27; מתי 1:21; בראשית 12:10 - 13:1; מעשי השליחים 8:1-4; 1:8.

> <p>פסוק לשינון</p>
> "אֲבָל בְּבוֹא עֲלֵיכֶם רוּחַ הַקֺּדֶשׁ תְּקַבְּלוּ כֺּחַ וְתִהְיוּ עֵדַי הֵן בִּירוּשָׁלַיִם וְהֵן בְּכָל יְהוּדָה וְשׁוֹמְרוֹן, עַד קְצֵה הָאָרֶץ" (מעשי השליחים 1:8).

אלוהים יכול להוציא אותנו מאזור הנוחות ולהפוך אותנו לעדיו. לעיתים, שינוי זה ישמש אמצעי להגשמת תכליתו, כמו בדוגמה של פיזור האנשים במגדל בבל. "פיזורם של בני האדם היה דרכו של ה' לאכלס את הארץ, וכך התגשמה תכליתו של ה' על ידי אותם האמצעים שבני האדם נקטו כדי למנוע את התגשמותה" - אלן ווייט, אבות האומה ונביאי ישראל, 90.

אברהם עזב את ארץ מולדתו והלך לארץ זרה (בראשית י"ב) כאמצעי לעדות. תלמידיו של ישוע לא רק בישרו בקרב עמם (מעשי השליחים ג') אלא הם החלו לעבוד גם בקרב עמים אחרים (מעשי השליחים 8:1-4). במעשי השליחים 1:8, ישוע הציב עקרון בישורי חשוב: עליהם להתחיל ברמה המקומית - ירושלים ויהודה, לאחר מכן לעבור לשומרון ולבסוף להגיע לקצה הארץ.

אך אפילו אם לא נעבור את גבולות מדינתנו, אלוהים עדיין מבקש שנפנה עם הבשורה לאנשים מסביבנו. כאשר הקהילה בירושלים חדלה לשקוט על השמרים, חבריה פוזרו. למרות שבאו רדיפות ואנשים סבלו, אירועים קשים ומצערים אלו הפכו לבסוף לאמצעי להפצת הבשורה לעולם כולו.

*למדו את השיעור השבועי לקראת שבת ה-21 באוקטובר.