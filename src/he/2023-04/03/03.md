---
title: 'ברכה לעולם כולו'
date: 16/10/2023

---

`קראו בראשית 12:1-3. באיזה מובן הוראותיו של אלוהים לאברם היו למעשה קריאה לבישור?`

אלוהים ביקש מאברם (שבשלב מאוחר יותר הוא שינה את שמו לאברהם) לעזוב את ארץ מולדתו ואת עמו וללכת לארץ זרה. קריאה זו הייתה חלק מתוכניתו של אלוהים להשתמש באברהם ככלי להגשמת תכליתו האלוהית עלי אדמות. והוא אכן הלך, על פי דבר אלוהים.

אם דבר זה נמצא בתוכניתו של אלוהים עבורך, ייתכן ואלוהים יקרא לך לעזוב את משפחתך המורחבת ואת עמך וללכת למקום שהוא פותח עבורך שתשרת אותו שם, על מנת להיות ברכה לאחרים.

**קראו את הפסוקים להלן. מה ניתן ללמוד מכל אחד מהם על בריתו של אלוהים ועל הבטחתו אלינו?**

`בראשית 3:15`

`בראשית 17:19`

`במדבר 24:17`

`ישעיהו 9:5`

`דניאל 9:24-27`

`מתי 1:21`

לאור הפסוקים לעיל, אנו רואים בוודאות שאלוהים אכן מתכוון לקיים את ההבטחה שהוא עשה לנו בגן העדן, שלפיה מישהו יבוא כפתרון לבעיית החטא. על פי נבואות אלו, פתרון זה - ישוע המשיח - יבוא כצאצא של אברהם ויצחק (דרך שרה). בעברים 11:9 כתוב מפורשות שיצחק ויעקב היו יורשי הברכה וההבטחה שאלוהים עשה לאברהם.

איננו יודעים בדיוק כמה אברהם עצמו הבין על האופן שבו הזרע המובטח יבוא באמצעותו, אך בכל זאת פעל באמונה. "מִתּוֹךְ אֱמוּנָה צִיֵּת אַבְרָהָם כַּאֲשֶׁר נִקְרָא לָצֵאת אֶל מָקוֹם שֶׁהָיָה עָתִיד לְקַבֵּל לְנַחֲלָה, וְהוּא יָצָא מִבְּלִי לָדַעַת לְאָן יֵלֵךְ" (עברים 11:8).

איזה מודל לחיקוי מדהים הוא עבורנו!

`ייתכן ואלוהים יקרא לך ללכת מבלי לדעת לאן - כיצד תגיבו ומדוע?`