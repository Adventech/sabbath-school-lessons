---
title: 'נקודות למחשבה'
date: 20/10/2023

---

קראו: אלן ווייט, מעשי השליחים, פרק י"ד, ו-Ellen G. White, “The Great Commission,” pp. 25–34.

"לפני שישוע עלה השמיימה, הוא הטיל על תלמידיו את שליחותם. הוא אמר להם שעליהם לקיים את צוואתו, שבה הוא הוריש לעולם את אוצרות חיי הנצח. אתם עדיי, אמר להם, אתם הייתם עדים לחיי ההקרבה שלי בעבור העולם. אתם ראיתם את מאמציי למען ישראל. ועל אף שעמי מסרב לבוא אליי כדי לנחול חיי נצח, על אף שהכוהנים וראשי הדת מאסו בי ועשו בי כרצונם, הם יזכו בהזדמנות נוספת לקבל את בן האלוהים. אתם ראיתם שקיבלתי כל אדם שבא אליי והתוודה על חטאיו. לעולם לא אפנה עורף לכל אדם שיפנה אליי. בידיכם, תלמידיי, מפקיד אני את מסר החסד הזה. עליכם למסור אותו ליהודים ולגויים כאחד - תחילה לישראל, ואחר כך לכל העמים, השבטים והלשונות. כל המאמינים יתקבצו לקהילה

אחת" - אלן ווייט, מעשי השליחים, 20.

השליחות הגדולה חד-משמעית: "לְכוּ וַעֲשׂוּ אֶת כָּל הָעַמִּים לְתַלְמִידִים" (מתי 28:19). על כן, אין ספק שעלינו לבשר את הבשורה לאחרים - במיוחד לעמים אחרים!

"השליחות שתכליתה הפצת הבשורה היא הצהרת היסוד הכבירה של מלכות המשיח. על התלמידים לעמול ללא ליאות כדי לעשות נפשות לאמונה; עליהם להושיט את הזמנת החסד לכל בני האדם. אל להם

לחכות שבני האדם יבואו אליהם; עליהם ללכת אליהם ולהביא להם את מסר הבשורה" - אלן ווייט, מעשי השליחים, 20.

"אנשים רבים קרובים יותר למלכות האלוהים ממה שנדמה לנו. בעולמנו האפל השרוי בחטא, לאלוהים יש שלל אבני חן שאליהן ינחה את שליחיו. בכל מקום ישנם אנשים שיצדדו במשיח. רבים ינצרו את חוכמת ה', יהללו אותה מעל כל יתרון גשמי אחר ויישאו את האור במסירות ונאמנות. [...] [האחים ביהודה] השתכנעו שהמהלך שעשה כיפא [לבשר את הבשורה לקורנליוס, שהיה גוי] עלה בקנה אחד עם רצון ה' והגשים את תוכניתו, ואף הבינו כי הדעות הקדומות נגד הגויים ותחושת הבלעדיות, היו מנוגדות לחלוטין

לרוח הבשורה. לכן הם היללו את אלוהים באומרם: אָכֵן גַּם לַגּוֹיִים נָתַן אֱלֹהִים לַחֲזרֹ בִּתְשׁוּבָה אֱלֵי חַיִּים.' וכך, ללא דין ודברים, מוטטה הדעה הקדומה, נזנחה תחושת הבלעדיות שהתבססה על מנהג עתיק יומין, ונסללה הדרך לבישור הבשורה לגויים" - אלן ווייט, מעשי השליחים, 92,93.

**שאלות לדיון**:

`כיצד הייתם מגדירים את המושג "בישור", כפי שאתם מיישמים אותו בחייכם?`

`באילו דרכים הייתם יכולים להביא מושג זה לידי ביטוי בחיי היומיום שלכם, הן בגישתכם והן בהתנהגותכם? כיצד תוכלו להיות ממוקדים יותר בבישור בפעולות היומיום שלכם?`

`עד כמה חשוב שנעשה חשבון נפש ונבקש כוח מאלוהים שניטהר מדעות קדומות נגד אנשים שונים מאיתנו?`