---
title: 'התחילו מהמקום בו אתם נמצאים'
date: 19/10/2023

---

`קראו מעשי השליחים 1:8. איזה עיקרון הציג כאן ישוע לגבי הפצת הבשורה ומתן העדות לעולם?`

העיקרון שישוע קבע כאן מלמד אותנו כיצד עלינו לפעול כתלמידיו, אשר באחריותנו לחלוק את הבשורה עם אחרים. כוונתה של הפצת האמת אינה לשכנע אחרים שהם טועים, אלא להציג להם את ישוע כפי שהוא מתואר בבשורת שלושת המלאכים בהתגלות 14:6-12.

עם זאת, אנו מגלים במעשי השליחים 1:8 מספר עקרונות לגבי מלאכת הבישור. ראשית, "תִהְיוּ עֵדַי בִּירוּשָׁלַיִם". כפי שכבר למדנו (אך שווה להזכיר), עלינו להיות עדיו של המשיח במקום שבו אנו נמצאים - הבית, הקהילה, השכונה ואף החברה שלנו. עלינו להיות עדיו של המשיח בראש ובראשונה במקומות בהם הוא שם אותנו - הבית ומקום העבודה - ולהציג אותו בפני האנשים הקרובים ביותר לנו: משפחה קרובה או המורחבת, אנשי הקהילה, עמיתים לעבודה, שכנים והחברה הקרובה אלינו.

לעיתים, אנשים מעוניינים אך ורק לנסוע למדינה רחוקה ולתרבות זרה על מנת לבשר. אך הם אינם נותנים עדות לאנשים שמסביבם כאן ועכשיו! עלינו להתחיל במקום אנו נמצאים, ולהתקדם משם למקומות אליהם האדון יוביל אותנו.

שנית, כתוב: "הֵן בְּכָל יְהוּדָה וְשׁוֹמְרוֹן" (מעשי השליחים 1:8). שוב, ישוע מדגיש כאן שמתן העדות כרוך בהתגברות על מחסומים תרבותיים. אמנם נתחיל מהמקום בו אנו נמצאים, אך ייתכן ואלוהים יקרא לנו לעבור לאזורים עם רקע חברתי, אתני ודתי שונה, על מנת שנבשר שם. כשאנו משתייכים לקבוצה אתנית מסוימת, או מדברים שפה מסוימת, ייתכן ויהיה לנו קל לעבור את המחסומים התרבותיים בינינו לבינם ולבשר להם. ישנם אזורים בעולם בהם רק שבט אחד מיוצג בקהילה מקומית מסוימת. עם זאת, השליחות הגדולה של ישוע מלמדת אותנו שחיוני שנצא מאזור הנוחות שלנו ונשקיע את משאבינו גם בקבוצות אתניות אלו - גם הם צריכים לשמוע את מסר הישועה של המשיח.

`משימה: זהו וערכו רשימה של בעלי צרכים מיוחדים בסביבתכם, אשר הקהילה טרם עשתה מאמצים לבשר להם.`

`משימה מאתגרת: התחילו להתפלל להזדמנויות בעתיד הקרוב שתוכלו לבשר לאותם אנשים בעלי צרכים מיוחדים.`