---
title: 'שְׁלַח אוֹתָהּ!'
date: 13/12/2023

---

בשכונות הערים שהבשורה טרם הגיעה אליהן ישנם רבים הכמהים לתקווה. מה מנע מעמו של אלוהים בתקופתו של ישוע לחלוק תקווה זו עם ערים נוכריות כגון צור וצידון? לאומנות, גאוותנות ודעות קדומות עיוורו את עיני עמו של אלוהים ומנעו מהם לראות את ההזדמנויות להן השתוקקו העמים הסובבים אותם לשמוע על תקוות ביאתו הראשונה של המשיח שהנבואות הצביעו עליה. כיום בערים ישנן אוכלוסיות רבות שישוע המשיח מבקש מאיתנו לחלוק איתן את "הַתִּקְוָה הַמְבֺרָכָה" של ביאתו השנייה (טיטוס 2:13) - וכפי שישוע בישר לאנשים מכל גזע ולאום, כך גם עלינו לעשות, ללא משוא פנים.

`קראו מעשי השליחים 10:9-16,28,34,35. כיצד הייתם מסכמים את הלקח שרוח הקודש מלמד כאן?`

בשעה שהמתין לארוחת הצהריים שלו, כיפא קיבל חזון על מזנון בעליית גג בצורה של מפת שולחן מלאת חיות וציפורים טמאות. שלוש פעמים נאמר לו בחזון לקום ולאכול. אלוהים השתמש בחזון זה על מנת להוכיח את יהירותו ואת קנאותו הדתית של כיפא כנגד הגויים. לבסוף, כיפא הבין אמת זו: "פָּתַח כֵּיפָא בִּדְבָרוֹ וְאָמַר: 'בֶּאֱמֶת רוֹאֶה אֲנִי שֶׁאֱלֹהִים אֵינֶנּוּ נוֹשֵׂא פָּנִים, אֶלָּא בְּכָל עַם וְעַם מִי שֶׁיָּרֵא אוֹתוֹ וְעוֹשֶׂה צֶדֶק רָצוּי לְפָנָיו'" (מעשי השליחים 10:34,35).

בואו נבחן כרגע את הסיפור על צור וצידון על רקע פסוק זה. הביטו שוב באינטראקציה בין ישוע לבין האם הכנענית. אילו לקחים התואמים את חזונו של כיפא לומדים התלמידים מטיול שדה זה? כיצד עלינו ליישם לקחים אלו בחיינו היום ובכל הקשור לקריאתו של המשיח לבשר בערים באחרית הימים? אלו דעות קדומות מונעות מאיתנו לראות את צרכיהם של תושבי הערים? אלו הזדמנויות יצר אלוהים עבורנו בערים על מנת שנרחיב את הבנתנו באשר לבישור ולהתמודד עם הקנאות הדתית, הלאומנות והגאוותנות הרוחנית שלנו?

ישוע לימד את תלמידיו בסבלנות, שכן הם טרם הבינו את תכנית הישועה המדהימה של אלוהים לאנושות כולה, ולא רק לקבוצה אתנית אחת. רוח הקודש יכול לסייע גם לנו להתגבר על הדעות הקדומות ועל המגמתיות שלנו על מנת שנוכל להשלים את משימתנו לתושבי הערים.

`קראו גלטים 2:11-13. מה אנו למדים מפסוקים אלו על הקושי לוותר על דעות קדומות שרכשנו מינקות?`