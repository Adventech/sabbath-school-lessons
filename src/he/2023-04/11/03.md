---
title: 'הבישור להמונים'
date: 11/12/2023

---

`למרות האתגרים הרבים - חיצוניים ופנימיים כאחד - ישוע קורא לנו לקחת חלק עמו בהפצת הבשורה בערים. קראו מתי 9:35-38. מה מלמד אותנו קטע זה על הבישור להמונים במקומות השונים שאנו נתקלים בהם?`

ישוע היה מלא חמלה כלפי המונים, כפי שניתן למצוא גם היום בערים. לוקס 19:41 מציין שישוע בכה על ירושלים. ייתכן ולא נבין את עומק אהבתו של ישוע לבני האדם - אפילו ל"המונים חסרי פנים" החיים בערים. זוהי למעשה הסיבה מדוע במתי 9:38, ישוע מבקש מאיתנו להתפלל - על מנת שהמניעים והלבבות שלנו יהיו דומים לשלו.

`קראו מתי 4:23-25. מאילו אזורים גיאוגרפיים הגיעו אנשים לשמוע את ישוע בתחילת שירותו?`

במתי 4:25, אנו מגלים שהמוני העם שהלכו אחרי ישוע הגיעו מהגליל, מעשר ערי דֵּקַפּוֹלִיס במזרח, ומירושלים ויהודה בדרום. חוץ מהשומרון, איזו עוד אזור חסר? מישור החוף של צור וצידון וחלק מפיניקיה, שהשתרעו לאורך החוף של הים התיכון, צפון-מערבית לגליל. כעת אנו מבינים טוב יותר מדוע ישוע הלך לאזור זה! טיולו לצור וצידון היה חלק מסדרת טיולי הבישור הבין-תרבותיים של ישוע.

"אחרי המפגש עם הפרושים עזב ישוע את כפר נחום, עבר דרך הגליל והגיע לאזור ההררי שבגבול צידון. כשנשא את עיניו מערבה ראה במישור שהשתרע לנגדו את הערים העתיקות צור וצידון, על מקדשי

האלילים, ארמונות הפאר והשווקים שלהן, והמזחים המלאים באניות" - אלן ווייט, חמדת הדורות, 314.

`כיצד נוכל לעזור לאנשים להבין עד כמה חסרי ערך כשלעצמם "ארמונות הפאר והשווקים שלהם" ומדוע הם זקוקים למשיח?`