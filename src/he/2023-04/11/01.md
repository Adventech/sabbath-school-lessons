---
title: 'קבוצות שהבשורה טרם הגיעה אליהן (ב)'
date: 09/12/2023

---

### קראו את הפסוקים הבאים לקראת שיעור השבת השבועי
מלכים א' 11:1-6; מתי 4:23-25; 15:22-28; מרקוס 7:24-30; מעשי השליחים 10:34,35; מתי 8:10.

> <p>פסוק לשינון</p>
> "אָמַר לָהּ יֵשׁוּעַ: 'אִשָּׁה, גְּדוֹלָה אֱמוּנָתֵךְ. יְהִי לָךְ כִּרְצוֹנֵךְ' - וּבְאוֹתָהּ שָׁעָה נִרְפְּאָה בִּתָּהּ" (מתי 15:28).

כבר מלכתחילה, האל האוהב חיפש את בניו האובדים (בראשית 3:9), ועד ימינו אנו ממשיך אותו אל אוהב לחפש אחר האובדים (ראו התגלות 14:6-12) - כולל תושבי הערים הגדולות. על פי דו"ח האו"ם ב-2018, 55% מאוכלוסיית העולם מתגוררת באזורים עירוניים - נתון הנמצא במגמת עלייה ואשר יגיע על פי ההערכות ל-68% עד 2050 (אם עולמנו ימשיך עד אז). אם כן, לא נותרה לנו ברירה אלא להפיץ את הבשורה בקרב תושבי הערים.

ואולם, משום מה, אנשי אלוהים נוהגים באותה צורה כמו יונה כאשר נקרא לבשר בעיר - הם בורחים מהמשימה. "וַהֲרֵי כָּל מָה שֶּׁנִּכְתַּב מִקֶּדֶם, נִכְתַּב כְּדֵי לְהַדְרִיךְ אוֹתָנוּ, כְּדֵי שֶׁתִּהְיֶה לָנוּ תִּקְוָה מִתּוֹךְ הַסַּבְלָנוּת וְהַנֶּחָמָה שֶׁבַּכְּתוּבִים" (רומים 15:4). אמירה זו כוללת גם את מה שנכתב על יונה.

בעת שירותו של המשיח עלי אדמות, הוא בישר לא רק בערי ישראל, אלא גם באזורים אשר מחוץ לארץ ישראל ולעמו הנבחר של אלוהים. השבוע נלמד על שירותו של המשיח בצור וצידון ונפיק ממנו לקחים הרי חשיבות עבורנו היום.

*למדו את השיעור השבועי לקראת שבת ה-16 בדצמבר.