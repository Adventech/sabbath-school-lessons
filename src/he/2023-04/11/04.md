---
title: 'צור וצידון'
date: 12/12/2023

---

חוקרי הכתובים סבורים שבשורת מתי נכתבה עבור קהל יהודי ושמרקוס לעומת זאת כתב בראש ובראשונה לקהל של גויים - והבחנה זו חשובה להמשך הלימוד שלנו מתוך הבשורות.

`קראו מתי 15:22-28 ומרקוס 7:24-30. איזה הבדל אתם רואים בין שתי הבשורות באופן שבו איזה זו מוצגת?`

שימו לב לעובדה שמתי מתאר אישה זו על פי הלאום או הגזע שלה: כְּנַעֲנִית. מרקוס, לעומת זאת, מוסיף בהשראת רוח הקודש עוד תיאור לאמא זו כ"נָכְרִיָּה מִמּוֹצָא פֶנִיקִי סוּרִי" - צירוף מילים ייחודי, המופיע בכתובים רק כאן.

חשבו על השפעתו של סיפור זה על קהל היעד הראשי של בשורה זו - היהודים - עם הרקע והשקפות העולם שלהם. ייתכן מאוד שקהל היעד של מתי ראה באישה זו גויה בזויה ומתועבת. תפיסה זו נוצרה בקרב העם היהודי כתוצאה מניסיונם ההיסטורי עם הכנענים כעובדי אלילים בעלי אורח חיים ומנהגים שהיוו אבן נגף עבור בני ישראל. אפילו תלמידיו של ישוע לא לקחו בחשבון אפילו לא לרגע את האפשרות שלאישה זו הייתה אמונה ושהיא הייתה למעשה חלק ממלכות האלוהים!

במרקוס ז', לעומת זאת, קהל היעד של מרקוס הגיב אחרת לסיפור זה. לעמי האזור לא היה אותו ניסיון עם הכנענים כמו לעם ישראל, ועל כן הם ראו באישה זו "נָכְרִיָּה מִמּוֹצָא פֶנִיקִי סוּרִי". עבורם, ישוע ריפא אחת משלהם! בעיני הגויים, אישה זו הייתה אמא יקרה שדאגה לגורל בתה וביקשה מהאדון שירפא אותה, ללא קשר לרקע האתני או הלאומי שלה.

"המשיח לא נתן מענה מידי לבקשת האישה הכנענית. הוא קיבל את נציגת הגזע הבזוי הזה כפי שכל יהודי אחר היה מקבל אותה. בכך הוא יעד שתלמידיו יתרשמו מן הדרך הקרה והאכזרית שבה היו בני עמו נוהגים במקרה זה, כפי שהוא הפגין תחילה בהתעלמותו המוחלטת מבקשתה של האישה. לאחר מכן, הם ילמדו על החמלה שהוא חפץ שהם יפגינו כלפי אישה כזו, כפי שהוא הפגין כאשר כבר נענה לבקשתה" - אלן ווייט, חמדת הדורות, 315.

`קראו יוחנן א' 2:2. מה מלמד אותנו פסוק זה על השוויון שלנו לפני אלוהים?`