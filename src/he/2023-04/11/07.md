---
title: 'נקודות למחשבה'
date: 15/12/2023

---

"בקרב הגויים שהושפעו מן העברים היו רבים שהבינו טוב יותר את נבואות התנ"ך על המשיח מאשר מורי ישראל. היו ביניהם אנשים שייחלו לביאת מושיע שיגאל את האנושות מן החטא. פילוסופים התאמצו ללמוד את המסתורין הטמון באמונה העברית, בקיומו ובהתנהלותו של עם ישראל. ואולם, קנאותם העיוורת של העברים מנעה את הפצת האור" - אלן ווייט, חמדת הדורות, 20.

"ישוע המשיח, המושיע הכביר, מסר את חייו עבור בני האדם. בכוחו להעיר אותם מאדישותם, לעורר את אהדתם, לרכך את ליבם ולגלות להם את יופיה ואת עוצמתה של האמת. בעל המלאכה הוא אלוהים עצמו, לא אדם מוגבל, ועם זאת הוא קורא לבני האדם לשמש סוכנים שבאמצעותם יפיץ אור באפלה. לאלוהים ישנן אבני חן בכל הקהילות, ולכן אל לנו להוקיע בצורה גורפת את כלל העולם הדתי, אלא להציג בענווה ובאהבה את האמת העכשווית בישוע המשיח. תנו לאנשים לראות את אדיקותו ומסירותו של אופיים של המאמינים, שעוצב בצלמו של המשיח, והם יימשכו לאמת [...]. על המאמינים לרומם את שמו של גואל העולם ולהפיץ את דבר האמת והחיים" - Ellen G. White, The Advent Review and Sabbath Herald, January 17, 1893.

**שאלות לדיון**:

`מה הצרכים המיידיים באזור מגוריכם שיאפשרו לכם ולקהילתכם לבשר לאלה שאינם יודעים את האמיתות שאנו מכירים ?`

`שימו לב למילותיו של אלן ווייט לגבי בעלי אמונות אחרות: "לאלוהים ישנן אבני חן בכל הקהילות, ולכן אל לנו להוקיע בצורה גורפת את כלל העולם הדתי". במילים אחרות, כיצד עלינו להצביע לאנשים על כך שהם מולכים שולל, ובתוך כך לא להשמיץ את האנשים ברמה האישית?`

`"אַךְ כַּאֲשֶׁר יָבוֹא בֶּן־הָאָדָם, הַאִם יִמְצָא אֱמוּנָה עֲלֵי אֲדָמוֹת?" (לוקס 18:8). מהי משמעותה של שאלה רטורית זו של ישוע? מהו ההבדל בין אמונה לבין עקרונות אמונה? כיצד ייתכן שאנשים עם עקרונות אמונה נכונים יימצאו ללא אמונה בחזרתו של ישוע?`