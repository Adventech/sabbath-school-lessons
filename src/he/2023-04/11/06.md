---
title: 'אֱמוּנָה עֲלֵי אֲדָמוֹת'
date: 14/12/2023

---

בסוף אחד המשלים שלו, ישוע שואל שאלה נוקבת: "אַךְ כַּאֲשֶׁר יָבוֹא בֶּן־הָאָדָם, הַאִם יִמְצָא אֱמוּנָה עֲלֵי אֲדָמוֹת?" (לוקס 18:8). כחסידיו של המשיח היום, עלינו להבין מה ישוע מצפה מאיתנו. על פי סיפור זה, ניתן לראות שישוע מחפש אמונה הזוהרת כאור באפלה.

`קראו מתי 8:10,13; מתי 9:2; מתי 20:20-34; מרקוס 2:5; מרקוס 10:46-52 ולוקס 18:35-43. את מי מתאר ישוע כבעל אמונה בכל אחד מקטעים אלו?`

רשימה זו כוללת בני אדם אשר אמונתם זרחה אפילו בערים האפלות ביותר בזמנם. בכפר נחום, ישוע הבליט את אמונתם של מספר אנשים. במתי 8:10,13 אנו רואים את אמונתו הגדולה של שר-מאה פגאני שחזר בתשובה. בהמשך, אנו פוגשים את חברינו חדורי האמונה אשר פירקו את הגג על מנת להביא את חברם המשותק לישוע (מתי 9:2, מרקוס 2:5). במרקוס י', אנו פוגשים את העיוור לשעבר, בַּרְטִימַי בְּנוֹ שֶׁל טִימַי, אשר אמונתו זוהרת ביריחו.

בתוך כך, היינו מצפים שבקרב עמו של אלוהים נמצא אמונה גדולה. ואולם, אפילו בנצרת, עיר הולדתו של ישוע, אמונתם הקטנה של התושבים - ואף חוסר אמונתם - היוו מכשול בשירותו של המשיח. בנוסף, ישוע כינה את בני ישראל בפני תלמידיו "קְטַנֵּי הָאֱמוּנָה!" (מתי 6:30, 8:26, 14:31, 16:8). יתרה מכך, במתי 17:17 ישוע אף אמר: "הוֹי דּוֹר חֲסַר אֱמוּנָה וּמְעַוֵּת דֶּרֶךְ"!

אחד הלקחים החשובים שעלינו להפיק מסיפורים אלו וליישם אותם בחיינו היום הוא שהאמונה נמצאת במקומות מפתיעים - בין זרים, פגאנים ואנשים השייכים לדתות שונות. עלינו ללכת בענווה לערים, כפי שישוע עשה, ולחפש את אלה שיגיבו לאמת שנציג להם באמונה מושיעה בישוע - והם אכן נמצאים שם!

`משימה: פתחו את לבבכם בתפילה לקבלת מנה גדושה של אמונה, שבאמצעותה תחלקו את אהבתכם עם אחרים - קרובים ורחוקים כאחד.`

`משימה מאתגרת: כיצד הכרתם את ישוע ואת בשורת שלושת המלאכים היקרה מפז? רשמו שלוש ברכות רוחניות שהמשיח הרעיף עליכם בחייכם האישיים. התכוננו לשתף את התשובות עם כיתת שיעור השבת שלכם.`