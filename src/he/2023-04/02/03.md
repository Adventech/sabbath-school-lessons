---
title: 'מוקד הבישור: עשיית תלמידים'
date: 09/10/2023

---

`קראו מתי 28:16-20. אילו מרכיבים של תלמידוּת אתם מזהים בקטע זה?`

מתי 28:16-20 מכריז על מנדט הכתובים, המוכר לרוב בשם "השליחות הגדולה" (מתי 28:18-20), קטע שבו ישוע מלמד את חסידיו לצאת לפעולה ולעשות תלמידים, וללמדם את עיקרי האמונה ואת חשיבות האחווה (ראו גם מרקוס 16:15,16; לוקס 24:44-49; יוחנן 20:21-23; מעשי השליחים 1:8).

המרכיבים העיקריים של הקטע במתי 28:16-20 באים לידי ביטוי בארבעה היבטים פשוטים: (א) ישוע מצווה על תלמידיו ללכת לגליל על מנת להיות אתו (מתי 28:16,17), (ב) ישוע נגלה אליהם ומכריז בפניהם על סמכותו וריבונותו (מתי 28:18), (ג) ישוע שולח את תלמידיו למשימה - עשיית תלמידים (מתי 28:19-20) ולבסוף (ד) ישוע מבטיח להיות עם תלמידיו עד קץ העולם (מתי 28:20).

עשיית התלמידים עומדת במוקד השליחות הגדולה, והיא מהווה משימתו העיקרית של הבישור. ברמה המילולית, בשפת המקור - היוונית - בתחילת מתי 28:19 כתוב: "לכו על כן ועשו תלמידים". המילים "על כן" מהוות למעשה את התשתית של מה שנאמר קודם לכן (מתי 28:18) - שכוחו, סמכותו וריבונותו של ישוע נובעים כולם מהניצחון שהושג על ידי תחייתו.

חשוב להדגיש שהפועל היחידי המופיע בצורת ציווי בשליחות הגדולה היא "עשו תלמידים". כלומר, המרכיבים העיקריים של תהליך עשיית התלמידים הם: למדו את כולם, הטבילו אותם וחלקו את תורתו של ישוע עם העולם כולו. במילים אחרות, ישוע מנחה כאן את חסידיו למטרה ברורה: עשיית תלמידים. זהו אכן אחד הקטעים החד-משמעיים ביותר לגבי חשיבות הבישור, והוא מסתיים בהבטחתו של ישוע להיות תמיד עם חסידיו.

כמובן ששליחות גדולה זו נועדה לא רק לחסידיו הראשונים של ישוע, בנסיבות היסטוריות ספציפיות אלו. הם עצמם לא יכלו ללכת "לכל העמים" על מנת להגשים שליחות זו. על כן, ניתן להבין שטיבה של השליחות הגדולה היא אוניברסלית: כל חסידיו של ישוע המשיח לדורותיהם נקראים להיות מעורבים בעשיית התלמידים. יתרה מכך, המסר שעליהם להעביר - הבשורה הנצחית של ישוע המשיח - נועד לעולם כולו, ללא הגבלות גיאוגרפיות, חברתיות או אתניות.

`המשימה היא "לעשות תלמידים". כיצד מנדט זה מצד האדון משפיע על אורח חייכם ועל האופן שבו אתם משרתים אחרים? מה אתם יכולים לעשות על מנת להיות יותר מעורבים במשימה שנקראתם לבצע?`