---
title:  "משימתו של אלוהים עבורנו: הבישור (חלק ב')"
date:  07/10/2023
---

### קראו את הפסוקים הבאים לקראת שיעור השבת השבועי
יוחנן כ' 21,22; מתי כ"ח 16-20; התגלות י"ד 6,7; דברים ז' 6,11,12; התגלות ז' 9,10.

> <p>פסוק לשינון</p>
> "עַל כֵּן לְכוּ וַעֲשׂוּ אֶת כָּל הָעַמִּים לְתַלְמִידִים, הַטְבִּילוּ אוֹתָם לְשֵׁם הָאָב וְהַבֵּן וְרוּחַ הַקֺּדֶשׁ" (מתי כ"ח 19).

הנושא של אלוהים כאל מבשר עובר בכתובים כחוט השני. נושא זה מחבר את כל ההיסטוריה האנושית ומגלה את תכליתו של אלוהים לבריאתו. יתרה מכך, הוא גם מצביע על המוקד העיקרי של ההתגלות האלוהית: שחזור דמותו של אלוהים בילדיו החוטאים (השוו עם קולוסים ג' 9,10; יוחנן א' ג' 2).

בשורתו של אלוהים מהווה גם רקע שעליו אנו רואים ומבינים את דבר אלוהים עבורנו. כשאנו פותחים את הכתובים וקוראים בהם, אנו מגלים אלוהים הפונה אלינו בצורה יזומה. למרות הניתוק שהחטא יצר בינינו לבינו (ישעיהו נ"ט 2), אלוהים ממשיך באמצעות בשורתו לחדש יחסים שבורים אלו עם האנושות עד ליום המבורך שבו יעשה "הַכֺּל חָדָשׁ" (התגלות כ"א 5).

בינתיים, אלוהים החליט להתגלות אלינו כך שנבין את טבעו ואת תכליתו, ומעל הכל, כך שנוכל לפתח עמו יחסים אמיתיים ואיתנים. במילים אחרות, אנו לא רק לומדים להכיר אותו, אלא אף חולקים עם אחרים את חוויותינו אתו ועם אהבתו המושיעה.

ובכן, אלוהים מגלה לנו בכתובים את המרכיבים העיקריים של בשורתו עבורנו.

*למדו את השיעור השבועי לקראת שבת ה-14 באוקטובר.