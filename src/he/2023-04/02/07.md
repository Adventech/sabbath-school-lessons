---
title: 'נקודות למחשבה'
date: 13/10/2023

---

עדים לכל האומות. "מילותיו של המושיע - 'אתם אור העולם' - מצביעות על העובדה שהוא הטיל על חסידיו משימה חובקת עולם. כפי שקרני השמש חודרות לפינות המרוחקות ביותר של כדור הארץ, כך אלוהים מתכנן שאור הבשורה תתפשט ותחדור לכל נפש עלי אדמות. אילו קהילת המשיח הייתה מגשימה את תכליתו של האדון, אור זה היה מאיר על כל העומדים בחושך ובגיא צלמוות. אילו במקום להתכנס יחד ולהתנער מאחריות ומנשיאת הצלב, חברי הקהילה היו מתפזרים בכל הארצות ומאפשרים לאורו של המשיח לזרוח באמצעותם והיו פועלים כמותו למען ישועת הנפשות, "בשורת המלכות" הייתה מתפשטת במהירות בעולם כולו.

קריאתם של אנשי מקדוניה נשמעת מכל ארצות העולם: "עֲבֺר [אלינו] וַעֲזֺר לָנוּ" [מעשי השליחים 16:9]. אלוהים פתח בפנינו שדות עבודה נרחבים. דרי השמים משתפים פעולה עם בני אדם. יד ההשגחה הולכת לפנינו והגבורה האלוהית פועלת בשיתוף עם מאמצי האדם. כמה עיוורות העיניים שאינן רואות את פועלו של האדון וכמה חירשות האוזניים שאינן שומעות את קריאתו של הרועה הטוב לצאנו! אחדים שמעו את קריאתו של אלוהים ונענו לה. יהי רצון מלפני אלוהים שכל לב ייענה ויבקש להפיץ את הבשורה המחייה! אם גברים ונשים ייקחו על עצמם בענווה ובנאמנות את העבודה שאלוהים הטיל עליהם, הגבורה האלוהית תתגלה בחזרתם בתשובה של רבים לאמת. תוצאות מאמציהם יהיו נפלאות!" - Ellen G. White, The Advent Review and Sabbath Herald, November 14, 1912.

**שאלות לדיון**:

`אמינותה והשפעתה של הקהילה בסביבתה נקבעות בעיקר על ידי המידה שבה אנו, כגוף המשיח, ממחישים בחיינו את אהבתו של אלוהים במילוי משימת הבישור שהוא הטיל עלינו. כיצד אתם נענים אישית לאתגר זה?`

`כיצד לדעתכם נתפסת קהילתכם על ידי שכניכם הלא אדוונטיסטיים? כיצד אתם יודעים זאת? אם תפיסה זו חיובית, באיזה אופן תוכלו לחזק אותה? אם היא שלילית, מה תוכלו לעשות על מנת לשנותה?`

`מדוע כה חיוני לשמור על "הבשורה הנצחית" במרכז הבישור שלנו לעולם? איזו תקווה אולטימטיבית אנו יכולים להציג לכל אדם בעולם שאינה למעשה ממוקדת בתקווה הגדולה שיש לנו בזכות הבשורה - החדשות הטובות על מה שישוע השיג עבורנו על הצלב?`