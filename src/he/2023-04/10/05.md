---
title: 'ההכרזה על אל חדש'
date: 06/12/2023

---

`לאחר שזכה בתשומת לבם של ההוגים באתונה, שאול הפנה את שומעיו לאלוהי השמים. קראו מעשי השליחים 17:24-27. באיזו גישה נוקט שאול כאן בניסיון לבשר להם?`

ייתכן ומילותיו של שאול נשמעו משונות באוזני האתונאים, שדאגתם לדברים רוחניים הייתה כה רבה עד כי הקימו מזבח אפילו לאל לא נודע. השליח אומר להם: ישנו אל בורא אשר אינו שוכן בהיכל אנושי ואינו זקוק לדבר מבני האדם, אלא דווקא הוא עצמו דואג לצרכיהם. עבור אנשים שתרבותם הייתה מושתתת על המיתולוגיה היוונית - שבה האלים היו אנוכיים, אכזריים ובלתי צפויים - עצם הרעיון על קיומו של האל אשר שאול תיאר היה נפלא ומרתק. שם ואז, אנשי האַרְיוֹפָּגוֹס עשו את צעדיהם הראשונים אל אלוהי האהבה. ניתן לדעת את האל הלא נודע - והוא אכן מבקש שנדע אותו!

סביר להניח שמפאת קוצר היריעה לוקס רק סיכם את נאומו של שאול לאתונאים שכלל כנראה קטעים נוספים שלא נכללו לבסוף בספר מעשי השליחים. אם כך, אזי ייתכן ששאול הציג את המושגים שדנו בהם לעיל בצורה מפורטת יותר. למעשה, ניתן לחלק את נאומו של שאול למספר מושגים עיקריים, אשר הוא מציג בפניהם בצורה הדרגתית. ראשית, הוא פרגן לאתונאים על מודעותם וכנותם הרוחנית. לאחר מכן, הוא הוכיח להם שחקר את אמונתם ומצא בה מספר דברים הראויים לכבוד והערכה. בהמשך, הוא סיפר להם על הבט אחד שהוא גילה בחקר דתם אשר הם עצמם הודו שלא הבינו אותו. אחרי כן, הוא חלק עמם את המידע על אלוהים שהוא ידע שהם זקוקים לו נושאות - העובדה שאלוהים חי וקיים, הוא אוהב אותם והוא אינו רחוק מהם. בסוף נאומו, שאול הזהיר אותם לגבי הסכנה הטמונה בדחיית מידע זה על האל הלא נודע. שאול לקח אותם רחוק ככל האפשר, על בסיס מה שהוא למד על אמונתם - והוא אכן עשה אתם צעדים רבים והגיע אתם רחוק למדי.

`שימו לב לפנייתו של שאול לעולם הנברא ולאלוהים כבורא (ראו גם רומים 1:18-25). מדוע שיטה בישורית זו מתאימה לגבי כל בני האדם, לפחות בשלבים הראשוניים? מה מתוך הבריאה של אלוהים מצביע בצורה כה עוצמתית על אלוהים?`