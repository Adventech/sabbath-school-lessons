---
title: 'קבוצות שהבשורה טרם הגיעה אליהן (א)'
date: 02/12/2023

---

### קראו את הפסוקים הבאים לקראת שיעור השבת השבועי
מעשי השליחים י"ז; קורינתים א' 2:2; רומים 1:18-25.

> <p>פסוק לשינון</p>
> "הָאֵל אֲשֶׁר עָשָׂה אֶת הָעוֹלָם וְכָל אֲשֶׁר בּוֹ - הוּא אֲדוֹן הַשָּׁמַיִם וְהָאָרֶץ וְאֵין הוּא שׁוֹכֵן בְּהֵיכָלוֹת מַעֲשֵׂה יָדַיִם" (מעשי השליחים 17:24).

לוקס תיאר את עבודת הבישור של שאול באתונה במילים הבאות: "הוּא דִּבֵּר בְּבֵית הַכְּנֶסֶת עִם הַיְּהוּדִים וְעִם יִרְאֵי הָאֱלֹהִים, וּמִדֵּי יוֹם בְּיוֹם דִּבֵּר בְּכִכַּר הָעִיר עִם הַמִּזְדַּמְּנִים לְשָׁם" (מעשי השליחים 17:17). באופן טבעי, שאול הרגיש בנוח לעבוד בקרב היהודים, שהיו בני עמו. אך שאול סירב להסתפק רק בעבודה ביניהם, שכן נקרא להפיץ את הבשורה גם בקרב עמים אחרים.

בנוסף, באשר לעבודה בקרב הגויים, שאול היה יכול להסתפק רק בעבודה בקרב "יִרְאֵי הָאֱלֹהִים", שהשקפת עולמם כבר עברה שינוי משמעותי והיה להם בסיס תנ"כי ששאול היה יכול לבנות עליו - אפילו אם הם עדיין היו צריכים להכיר את מי שהם "יראו" - את ישוע המשיח. אך לא! בעודו באתונה - עיר המפורסמת בשל נטייתה לפילוסופיה - שאול ביקש לגשת עם הבשורה גם בקרב אנשי המקום. לרבים מהם היו השקפות עולם ורקע תרבותי שונים בתכלית מאלה של היהודים ולא היו שותפים להיסטוריה הקדושה שלהם - שהיו למעשה בסיס האמונה ששאול ביקש ללמדם בדרשה שלו באתונה.

כיצד ניגש שאול לאנשים אלו ומה עלינו ללמוד מניסיונו?

*למדו את השיעור השבועי לקראת שבת ה-9 בדצמבר.