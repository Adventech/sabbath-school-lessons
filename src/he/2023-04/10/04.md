---
title: 'שאול והאל הבלתי נודע'
date: 05/12/2023

---

שימו לב ששאול לא זלזל בדת הכוזבת או באלי השקר של האתונאים. הוא אסף את כל הנקודות החיוביות על חייהם הדתיים - מעטות ככל שהיו - וניצל אותן.

`קראו מעשי השליחים 17:22,23. מה עשה כאן שאול בניסיון להכריז את הבשורה בקרב האתונאים?`

"אַנְשֵׁי אַתּוּנָה, בְּכָל דָבָר רוֹאֶה אֲנִי שֶׁיִּרְאֵי אֱלֹהוּת אַתֶּם מְאֺד" (מעשי השליחים 17:22). שאול פרגן לפגאנים! דתם הייתה מוטעית מכל בחינה אפשרית, אך שאול החמיא להם על דבקותם הדתית, שכן דבקות לרוחניות מוטעית עדיפה על אדישות רוחנית.

שאול המשיך: "כַּאֲשֶׁר עָבַרְתִּי וְהִתְבּוֹנַנְתִּי בְּקָדְשֵׁיכֶם [...]" (מעשי השליחים 17:23). השליח סיפר לאנשים שהוא חקר את הדת האתונאית, ובכך שידר להם יחס מכבד. הוא לא מיהר להכריז על עצמו כמומחה בעל כל התשובות הנכונות על האופן שבו עליהם להשתנות. לאמיתו של דבר, הוא אכן היה מומחה ואכן היו לו את כל התשובות שאנשים אלו היו זקוקים להן. עם זאת, הוא לא הציג עצמו כך, שכן אנשי המקום היו דוחים אותו על הסף. במקום זאת, הוא העדיף שאנשים יתפסו אותו כמי שדואג להם וחפץ בטובתם.

בהתייחסו לכתובת "לְאֵל בִּלְתִּי נוֹדָע" (מעשי השליחים 17:23), שאול בחר לנצל את מה שהוא תפס כמכנה משותף פוטנציאלי בינו לבינם. הם האמינו באלוהים (רבים למעשה!) - וזאת כבר הייתה התחלה טובה (שכן לא כולם האמינו אז), מאחר ועובדה זו פתחה את האפשרות לשיחה עמוקה יותר. הוא לא בז לרעיון המזבח לאל הלא נודע. במקום זאת, הוא העריך את אנשי אתונה על כך שדאגתם לדברים רוחניים הייתה מספיק גדולה כדי להשקיע מאמצים ומשאבים רבים להקמת מזבח לאל שאפילו לא ידעו, שמא יחמיצו היבט רוחני חשוב.

האם הם טעו? ודאי שכן, אך ניתן היה לגשת לעניין זה. מה שהיה חשוב בשלב התחלתי זה לשאול היה שהם היו אדוקים במה שהם הבינו. השליח ראה בסוגייה זו חומר גלם שרוח הקודש יכול היה לעבוד אתו והשתמש בו כנושא העשוי לעורר את עניינם.

`אלו גשרים ונקודות חיבור היו יכולים לדעתכם לאפשר לכם לפתוח בשיחה רוחנית עם אנשים שאתם בקשר עמם?`