---
title: 'נקודות למחשבה'
date: 08/12/2023

---

אחד הלקחים העיקריים שכדאי לנו להפיק מניסיונו של שאול באריופגוס הוא חשיבות עבודת השדה על שיטות הבישור לאוכלוסייה שהבשורה טרם הגיעה אליה - מחקר שדה אשר תוצאתו במקרה זה הייתה הקמת קבוצה קטנה של מאמינים באתונה.

"דבריו של השליח, תיאור המקומות שביקר בהם ויחסו לאנשים שסבבוהו — כפי שהתחקתה עליהם העט שכתבה בהשראת רוח הקודש — נמסרו מדור לדור ונשאו עדות מהימנה על אמונתו החזקה, ביטחונו האיתן, אומץ ליבו בשעות קשות ובודדות, והניצחון שנחל למען המשיח בלב ליבה של עבודת האלילים. דבריו של שאול מהווים אוצר בלום של ידע בעבור הקהילה. בנאומיו באתונה, הוא היה עלול בקלות לומר דברים שהיו מכעיסים את מאזיניו הגאים, ובכך להמיט על עצמו צרות. אילו היוותה דרשתו מתקפה ישירה על האלים והאנשים הדגולים של אתונה, הייתה נשקפת סכנה לחייו, והוא היה עלול לסיים את חייו בדיוק כמו סוקרטס. אולם, הוא הצליח להסב את תשומת הלב של מאזיניו מהאלילים אל אלוהי האמת שהם לא הכירו, וזאת בעזרת תחכום ועדינות שנבעו מאהבת ה'" - אלן ווייט, מעשי השליחים, 156.

שאול הקפיד על מגע ישיר עם אנשי המקום, חקר את תרבותם ואת דתם והביע כבוד כלפי אדיקותם הרוחנית, ובכך הצליח להשיג דבר יוצא מן הכלל באתונה - דבר המהווה "אוצר בלום של ידע בעבור הקהילה". הוא נמנע מלהכעיס את שומעיו - הישג מרשים בפני עצמו, שהתאפשר רק בהשראתו של אלוהים. זהו למעשה "אוצר הידע" שאלן ווייט סבורה שעל הקהילה לשים אליו לב בסיפור זה.

**שאלות לדיון**:

`על פי מודל הבישור של שאול באתונה, מהו הצעד הראשון שכל אדם המתחיל פרויקט בישור במקום חדש אמור לעשות?`

`איזו התנהגות נדרשת מחסידי המשיח על מנת שיצרו גשרים עם אנשים שאינם מכירים את אלוהים בעירם (או בכל מקום אחר).`

`כאשר שלל האלילים המודרניים מעוררים בנו כעס, מה עלינו להימנע מלעשות - במיוחד בהתחלה - בניסיון שלנו להקים פרויקט בישור חדש בקרב האנשים המשתחווים לאותם אלילים?`

`שאול יכול היה להסתפק בלהציג לאנשי אתונה אל שאהב אותם וסביר להניח שרעיון זה היה מוצא חן בעיניהם. אך לאחר מכן, כאשר הוא ציין את תחיית המתים, הוא חצה את הקו וגרם להם לחשוב שהוא מנותק מהמציאות. האם הוא פעל נכון? מדוע כן או מדוע לא?`