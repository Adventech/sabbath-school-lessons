---
title: 'הבסיס הנבואי'
date: 06/11/2023

---

`קראו לוקס 24:36-49. על מה מסופר כאן ומדוע חוויה זו הייתה כה מכריעה עבור השליחים?`

זה מעניין שבתחילה התלמידים לא האמינו לישוע מרוב פחד. אחרי כן, לאחר שראו אותו והשתכנעו שהוא אכן חי, הם לא האמינו לו מרוב שמחה (לוקס 24:41)! האם הרגשתם פעם שדבר מסוים טוב מדי מכדי להיות אמיתי? זאת הייתה תחושתם של התלמידים ושל שאר המשתתפים בעליית הגג.

עם זאת, אילו ישוע היה משאיר אותם בלכתו רק עם חוויה זו, ייתכן ואמונתם לא הייתה מחזיקה מעמד. עם הזמן, כוחה של החוויה היה דועך; הם היו שוכחים את החוויה, או שאולי היו מתחילים לשים אותה בספק. על כן, ישוע לא הסתפק בכך שחשף בפניהם את צלקותיו ואכל מולם מן הדג הצלוי. במקום זאת, הוא הפנה אותם לדבר אלוהים והראה להם את הבסיס הנבואי של עבודתו ושירותו. דהיינו, למרות שחוויתם אתו הייתה גדולה ועוצמתית, ישוע עדיין ביקש שאמונתם תהיה מעוגנת בדבר אלוהים.

"אֵלֶּה דְּבָרַי אֲשֶׁר דִּבַּרְתִּי אֲלֵיכֶם כַּאֲשֶׁר עוֹד הָיִיתִי עִמָּכֶם: צָרִיךְ שֶׁיִּתְקַיֵּם כָּל הַכָּתוּב עָלַי בְּתוֹרַת מֺשֶׁה וּבַנְּבִיאִים וּבַתְּהִלִּים" (לוקס 24:44). אם כן, אנו מגלים כאן את התמריץ האמיתי לבישור: דבר אלוהים. ישוע ידע שעל מנת לחזק את חוויתם של התלמידים, הם היו צריכים להבין את הסיבה למותו ואת משמעות תחייתו. השקפת עולמם הייתה צריכה להתחלף בין הציפייה למלכות ארצית לבין מותו של המשיח כפתרון לבעיית החטא וכניצחון על המוות. מהות הבשורה הינה הרבה יותר מאשר השגת ריבונות גיאופוליטית עבור ישראל. היא גילתה את נצחונו של המשיח על השטן והבטיחה שיום יבוא וכל הרוע ביקום יושמד, ואלוהים יברא מחדש את כדור הארץ וישכון בקרב עמו. הוא "פָּתַח אֶת לְבָבָם לְהָבִין אֶת הַכְּתוּבִים" (לוקס 24:45) על מנת שיבינו אמיתות אלו ויוכלו לחלוק אותן עם אחרים.

עם כל ניסיונותינו עם ישוע איננו יכולים להחזיק את אמונתנו לאורך זמן ללא ביסוס בדברו, הכולל את הנבואות המצביעות על תולדות האירועים המובילים לביאתו הראשונה והשנייה של המשיח. כאשר אנו מבינים אמיתות אלו בצורה יסודית, ניתן לומר שאנו מוכנים לבשר ושיש לנו את המוטיבציה הנכונה לכך.

`כמה חזק אתם מעוגנים בנבואות המצביעות על ביאתו של המשיח - הראשונה והשנייה? במיוחד לאור אירועי אחרית הימים, מדוע עלינו להיות מעוגנים בדבר אלוהים, כולל בנושא הנבואות, ומדוע הבנתן כה מכריעה בהקשר לנושא הבישור?`