---
title: 'הפצת הבשורה'
date: 05/11/2023

---

`קראו לוקס 24:1-12. מה הייתה תגובתם של אלה ששמעו על תחייתו מן המתים של המשיח?`

ביום ראשון  השכם בבוקר, לאחר מותו של ישוע, כמה נשים באו אל קברו. הן הביאו עמן בשמים, ככל הנראה כדי למשוח אותו - דבר שנבצר מהן לעשותו בטרם צאת השבת. הן ציפו למצוא קבר חתום, אך נדהמו לגלות שהקבר היה למעשה ריק! תחילה הן עמדו נבוכות, אך מיד לאחר מכן נמלאו פחד כשלפתע הופיעו מולן שני גברים לובשים גלימות לבנות. אך לאותם גברים היה מסר עבורן. ובכן, לאחר שהזכירו לנשים את מילותיו של ישוע, הם אישרו להן שהוא אכן קם לתחייה, כפי שהוא הבטיח. מלאות שמחה, הנשים מיהרו לחזור למקום שבו נאספו תלמידיו של ישוע וחסידים נוספים וסיפרו להם על מה שהן ראו ושמעו, שכן התרגשותן הייתה רבה מדי מכדי להכילה. דהיינו, הן חלקו עם אחרים את מה שלמדו על המשיח.

נסו לדמיין מה הנשים הרגישו באותם רגעים בדיוק! הייתה להן חוויה מדהימה - כזו שללא ספק עוררה בהן יראת כבוד - אך התלמידים קראו לכך "דִבְרֵי הֶבֶל" וסירבו להאמין להן. כיפא, שלא היה בטוח כיצד להתייחס לדברי הנשים, רץ לקבר על מנת לבדוק את הדבר במו עיניו. כיפא - בדומה לרבים מאיתנו - היסס לקבל עובדה מסוימת רק משום שמישהו אחר אמר זאת. על אף שהקשיב לנשים, הוא לא הרגיש שותף למה שחוו עד שלא עבר חוויה דומה בעצמו. תחילה, הוא ראה את הקבר הריק ועל פי לוקס חזר הביתה "מִשְׁתָּאֶה עַל מָה שֶּׁקָּרָה" (לוקס 24:12). עם זאת, חווייתו בקבר הייתה שונה מזו של הנשים.

אך ללא קשר לתגובתו של כיפא, ברגע שהנשים שמעו את החדשות הטובות על ישוע, הן ביקשו ולחלוק אותן עם אחרים. איזה מניע נעלה יותר לבישור יכול להיות לנו מאשר הרצון הכן לספר לאחרים את מה שישוע - תקוותנו היחידה - עשה למעננו?

כמובן שאנו זקוקים לניסיון אישי עם אלוהים לפני שנוכל לחלוק אותו עם אחרים. רצוננו לחלוק עם אחרים את מה שאנו כל כך אוהבים חייב להיות המניע המרכזי שלנו לבישור. בסופו של יום, כיצד נחלוק עם אחרים את מה שאין לנו?

`אלו חוויות היו לכם לגבי ממשותו של אלוהים וממשותה של אהבתו? מדוע ניסיונות אלו כה יקרים לכם וכיצד הם נותנים לכם מוטיבציה לחלוק את הבשורה עם אחרים?`