---
title: 'מוטיבציה והכנה לבישור'
date: 04/11/2023

---

### קראו את הפסוקים הבאים לקראת שיעור השבת השבועי
לוקס 24:1-12, 36-49; מעשי השליחים 1:12-26; עברים 10:24,25; מעשי השליחים 2:1-41; קורינתים א' 11:1.

> <p>פסוק לשינון</p>
> "אֵלֶּה דְּבָרַי אֲשֶׁר דִּבַּרְתִּי אֲלֵיכֶם כַּאֲשֶׁר עוֹד הָיִיתִי עִמָּכֶם: צָרִיךְ שֶׁיִּתְקַיֵּם כָּל הַכָּתוּב עָלַי בְּתוֹרַת מֺשֶׁה וּבַנְּבִיאִים וּבַתְּהִלִּים" (לוקס 24:44).

שאול השליח כתב למאמינים בפיליפיה: "אָמְנָם יֵשׁ הַמַּכְרִיזִים אֶת הַמָּשִׁיחַ מִתּוֹךְ קִנְאָה וְתַחֲרוּת, אַךְ יֵשׁ הַמַּכְרִיזִים מִתּוֹךְ כַּוָּנָה טוֹבָה. אֵלֶּה עוֹשִׂים זֺאת מִתּוֹךְ אַהֲבָה, שֶׁכֵּן יוֹדְעִים הֵם כִּי מֻפְקָד אֲנִי עַל הֲגַנַּת הַבְּשׂוֹרָה; וְאֵלֶּה מַכְרִיזִים אֶת הַמָּשִׁיחַ מִתּוֹךְ תַּחֲרוּת וְלֹא בְּלֵב טָהוֹר, וְכַוָּנָתָם לְהוֹסִיף צָרָה עַל כְּבָלַי. אָז מָה? הַתּוֹצָאָה הִיא שֶׁבֵּין כָּךְ וּבֵין כָּךְ, אִם בְּהַעֲמָדַת פָּנִים וְאִם מִתּוֹךְ כֵּנוּת, הַמָּשִׁיחַ מֻכְרָז, וּבָזֺאת אֲנִי שָׂמֵחַ וְגַם אוֹסִיף לִשְׂמֺחַ" (פיליפים 1:15-18).

אלו מילים חזקות! בין אם בהעמדת פנים ובין אם מתוך כנות, המשיח מוכרז - וזה מה שחשוב לשאול השליח. ללא ספק, ברמה האידיאלית המניעים שלנו להכרזת המשיח ולהפצת הבשורה אמורים להיות האהבה והאמת - ולא שאיפות אנוכיות, קנאה, תחרות או סכסוכים.

אם כן, מהם חלק מהמניעים להכרזת המשיח וכיצד אנו יכולים להתכונן למלאכה חשובה זו? השבוע נלמד על כמה אירועים בקהילה הקדומה שינחו אותנו בהיבטים חיוניים אלו של עבודת הבישור.

*למדו את השיעור השבועי לקראת שבת ה-11 בנובמבר.