---
title: 'דימוי הקהילה הקדומה'
date: 09/11/2023

---

`קראו מעשי השליחים 2:41-47. איזה דימוי של הקהילה הקדומה עולה מקטע זה?`

מעשי השליחים ב' נחתם בתמונה יפה ומרגשת על אופייה של הקהילה הקדומה. במעשי השליחים 2:41 כתוב שאלה שנטבלו "נוֹסְפוּ" אליהם. אפשר לקרוא מילה זו כמעין חישוב מתמטי יבש של הוספת מספר מאמינים חדשים למספרם של סך כל המאמינים שכבר נמצאים בקהילה. אך זוהי הבנה שטחית בלבד של תמונת המצב. ניסוח זה טומן בחובו את הרעיון שמאמינים חדשים אלו שזה עתה נטבלו הפכו לחברים שווי ערך של קבוצת הקהילה.

בתוך כך, אחד התפקידים המהותיים של הקהילה הקדומה היה עשיית התלמידים. כאשר תלמידים חדשים הצטרפו לקהילה, הם קיבלו הדרכה בשלוש דרכים שונות. ראשית, הקהילה המשיכה ללמדם "עַל תּוֹרַת הַשְּׁלִיחִים" ו"עַל הַהִתְחַבְּרוּת" (מעשי השליחים 2:42). בהקשר זה, משמעותם המילולית של המונחים "תורת השליחים" ו"התחברות" היא "הוראה" ו"שותפות" בהתאמה.

לימוד השליחים חשף תורות שקר וסיפק הסברים חלופיים למה שאנשים ראו וחוו, אך הוא לא הבהיר להם כיצד ליישם אמיתות חדשות אלו בחייהם. במקום זאת, יישום האמת האלוהית בחייהם של המאמינים החדשים התרחש במסגרת הקבוצתית של הקהילה. ובכן, מאמינים חדשים אלו למדו להיות תלמידים אמיתיים של המשיח לא רק על ידי הלימוד שקיבלו, אלא גם בעצם השתתפותם בחיי היומיום של מאמינים אחרים, תחת השגחתם ומנהיגותם הרוחנית הבוגרת והמנוסה של השליחים.

רק דרשות חלשות אומרות לאנשים מה לעשות, מבלי להסביר להם כיצד לעשות זאת. ואולם, אפילו אם אנו קוראים ספרים על כיצד ליישם עקרונות מסוימים או מקשיבים לדרשות המסבירות כיצד ליישם עקרונות רוחניים בחיינו, אין באמת תחליף למצב שבו אנו רואים אחרים עושים את הדבר הנכון ומחקים אותם. שאול ידע זאת והורה לקוראיו ללכת בעקבותיו, שכן הוא עצמו הלך בעקבותיו של המשיח (קורינתים א' 11:1). אחרים רואים אתכם ואת האותנטיות של חווייתכם עם המשיח, ועובדה זו תטביע עליהם את חותמה.

`משימה: חשבו על אדם בחייכם שהייתם רוצים שיהפוך לאדם מאמין. התפללו מדי יום עבורו שתהיה לו חוויה אישית עם המשיח.`

`משימה מאתגרת: מי התלמיד/ה שלכם? את מי אתם מובילים ליחסים עם המשיח? חפשו דרכים להביא אותו/ה בקרב המאמינים.`