---
title: 'נקודות למחשבה'
date: 10/11/2023

---

עבודת הבישור שלנו חייבת לנבוע מאהבתנו העמוקה ומאסירות התודה שלנו על מה שהמשיח עשה וממשיך לעשות עבורנו. כל מוטיבציה אחרת שגויה בעליל. אם ברצוננו להצליח במלאכת הבישור, עלינו להישאר שקועים בדבר אלוהים ובהרמוניה אתו.

"עלינו לקשור את חיינו לחיי המשיח, לשאוב ממנו, להיות שותפים לו - הלחם האמיתי שירד מן השמים - ולדלות מבאר שופעת זו של מי חיים צוננים ורעננים. אם נשמור את אדוננו מול עינינו תמיד ונתיר לליבותינו לפרוץ בהלל ובהודיה אליו, חיינו הרוחניים ישמרו על רעננות מתמדת. תפילותינו יהיו דומות לשיחה עם חבר והוא יגלה לנו דברים נסתרים. לעיתים הוא יתגלה לנו באמצעות תחושה מלאת שמחה ומתיקות של נוכחותו של המשיח. לעיתים לבותינו יבערו בקרבנו בשעה שייגש אלינו וישוחח עמנו כפי שעשה עם חנוך. כאשר זוהי חווייתו של המאמין, נגלים בחייו פשטות, ענווה, טוב לב וצניעות שיוכיחו לכל הסובבים אותו שהיה עם ישוע ולמד ממנו" - Ellen G. White, Christ’s Object Lessons, pp. 129, 130.

"בחיים האנוכיים אין כל גדילה או פוריות רוחנית. אם קיבלת את המשיח כמושיעך האישי, עליך לשכוח את עצמך ולנסות לסייע לאחרים. שוחחו עמם על אהבת המשיח [ועל מותו למענם, מתוך הקרבה עצמית]. כאשר תקבלו את רוחו של המשיח - רוח של אהבה נטולת אנוכיות ושל שירות למען הזולת - תגדלו רוחנית ותניבו פירות [...]. אמונתכם תגדל, הבנתכם תתעמק ואהבתכם תגיע לידי שלמות" - Christ’s Object Lessons, pp. 67, 68.

**שאלות לדיון**:

`כיצד אתם מבינים את מילותיו של שאול בפיליפים על כך שהמשיח מוכרז מתוך קנאה, תחרות או שאיפות אנוכיות? כיצד עלינו לוודא שאיננו אשמים באותה גישה?`

`כיצד חוויתם בחייכם את ממשות האל ואת אהבתו? דהיינו, על סמך ניסיונותיכם הקודמים, האם תוכלו לבשר לאחרים בכנות על טובו ועל אהבתו של אלוהים? מה תהיה עדותכם?`

`מתי נדרשתם להמתין לאלוהים ומה לימדה אתכם חוויה זו על האמון בו בפרט ועל נושא האמונה בכלל?`