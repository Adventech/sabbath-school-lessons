---
title: 'הבישור למשכילים: נקדימון'
date: 28/11/2023

---

נקדימון היה איש משכיל. הכתובים מתארים אותו כאחד "מִמַּנְהִיגֵי הַיְּהוּדִים" (יוחנן 3:1). ישוע התייחס אליו כאל "מוֹרֶה בְּיִשְׂרָאֵל" (יוחנן 3:10). הבנת הכתובים שלו הייתה עמוקה והוא הרגיש צמא רוחני לה'. מבחינה אנושית, ייתכן והוא היה נראה כחסיד ה' המושלם. הוא שמר את עשרת הדיברות, היה מנהיג מכובד בקרב היהודים והוא היה בעל הון וכוח רב - ורבים ראו בכך סימן שאלוהים בירך אותו. ועם זאת, מסתבר שאותו מראה חיצוני היה מטעה.

`קראו יוחנן 3:1-12. מה מגלה לנו סיפור זה על צרכיו הרוחניים של נקדימון ועל האופן שבו ישוע טיפל בהם מיד?`

בשעה שהגיע לישוע, נקדימון ניסה לשמור על פאסון - אך אלוהים ידע את לבו. בדומה לכך, אלוהים ידוע את לבם ואת צרכיהם של כל בעלי ההון והכוח בעולם. נקדימון הגיע לישוע משום שתורתו הכניעה את לבו. גאוותו מנעה ממנו להכריז בפרהסיה על אמונתו בישוע, אך אותו לילה הרה גורל שינה אותו לתמיד. ואולם, אפילו לאחר שהשתכנע שישוע נשלח על ידי אלוהים, הוא עדיין לא הכריז פומבית שהוא חסיד של ישוע המשיח.

`קראו יוחנן 7:43-52 ויוחנן 19:39. מה מלמדים אותנו פסוקים אלו על נקדימון ועל ישוע?`

אנו מגלים בפסוקים אלו שישוע השפיע רבות על נקדימון. הוא השתדל לשמור על ישוע בחייו ושמר על כבודו לאחר מותו. ללא ספק, ישוע הצליח לשבות את לבו של נקדימון, שלמרות חכמתו והידע המרשים שלו, עדיין היה זקוק למושיע, כמו כל אחד מאיתנו.

`מדוע עלינו להישמר מהמלכודת אשר במחשבה שהעובדה ש"יש לנו את האמת" (עובדה נכונה) מספקת על מנת שניוושע? כמה נפשות שידעו מעל ומעבר על מנת להיוושע - אפילו את בשורת שלושת המלאכים - בכל זאת ילכו לאבדון?`