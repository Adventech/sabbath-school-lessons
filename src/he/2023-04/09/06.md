---
title: 'הבישור לבעלי הכוח'
date: 30/11/2023

---

ישוע ידע כיצד להתיידד עם בעלי כוח ושררה. למעשה, רבים מהם כיבדו והעריצו אותו, בעוד שאחרים תיעבו אותו. בעלי הכוח שניגשו לישוע לעזרה הרגישו את דאגתו האמיתית אליהם. ואולם, רבים מבעלי ההון והכוח לא ניגשו מיד לישוע בצורה פומבית, אלא חיכו עד שהיו בטוחים שהוא אכן בן האלוהים. כך לדוגמא קרה במקרה של נקדימון ויוסף איש רמתיים.

`קראו מתי 27:57-60 (ראו גם מרקוס 15:43-47; לוקס 23:50-53 ויוחנן 19:38-42). מה מלמד אותנו סיפור זה על האופן שבו אלוהים השתמש באדם עשיר שללא ספק הושפע מישוע?`

עד לנקודה זו בסיפור הבשורה לא שמענו דבר על יוסף איש רמתיים. איש עשיר זה מופיע פתאום, כמעט משום מקום, ואלוהים משתמש בו להגשמת נבואה. ה' תמיד השתמש וימשיך להשתמש בבעלי הון וכוח על מנת תהגשים את תכניותיו. על כן, עלינו לגשת גם אליהם עם הבשורה.

מאיפה להתחיל? זאת השאלה הקשה ביותר בניסיון ליצור קשר עם בעלי כוח. לרוב, מוטב לא לרדוף אחריהם - תנו להם לבוא אליכם. כך בדיוק פעל ישוע, והם התרשמו מתורתו, מהריפויים שחולל ומכוחו של אלוהים הפועל באמצעותו. הם השתכנעו מאחורי הקלעים שהוא אכן בן האלוהים.

בעלי הכוח וההשפעה בחברה בוחרים להשתתף בפרויקט בישור אותנטי מכמה סיבות. הם רוצים להיות חלק מפרויקט טוב שמשנה את חייהם של האנשים - שהרי כך הם יודעים שייתכן וישנה גם את חייהם. מצב זה מאפשר לבעלי הכוח וההון לקבל בצורה דיסקרטית את העזרה שהם זקוקים לה מבלי לחשוף את צרכיהם. אם כן, כדאי ליזום פרויקט בישור שימשוך את בעלי ההון והכוח לקחת חלק בעבודה של אלוהים. השקיעו זמן בחייהם של העשירים והחזקים בחברה שלכם.

`משימה: הוסיפו לרשימת התפילה היומית שלכם אדם לא מאמין הנמצא בעמדת כוח ושיש לכם אפשרות לפגוש אותו מעת לעת.`

`משימה מאתגרת: כתבו מכתב או מייל לאדם הנמצא בעמדת כוח - אפילו אם מעולם לא הכרתם אותו פנים מול פנים - ואמרו לו שאתם מתפללים עבורו/ה.`