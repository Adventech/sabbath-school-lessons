---
title: נעמן
date: 27/11/2023

---

המשיח מת עבור כל בני האדם - מכל רקע, לאום ומעמד כלכלי או חברי. אלוהים פונה ללבם של לא-מאמינים בעלי כוח והשפעה בעולם ומצפה מהם לחיות על פי האור שהוא מגלה להם (ראו אלן ווייט, מעשי השליחים, 263).

`קראו מלכים ב' 5:1-19. מה אנו למדים מסיפור זה על האופן שבו עלינו לקרב את לבם של האנשים לה'?`

במלכים ב' 5:17-19, לנעמן היו שתי בקשות משונות לאחר שאלוהים ריפא אותו מצרעת. ראשית, הוא ביקש לקחת מישראל לארם כמות של אדמה ששני פרדים יוכלו לשאת על מנת שיוכל לעבוד שם את האל החי. הוא ציין: "כִּי לוֹא יַעֲשֶׂה עוֹד עַבְדְּךָ עֹלָה וָזֶבַח לֵאלֹהִים אֲחֵרִים כִּי אִם לַיהוָה" (מלכים ב' 5:17). שנית, נעמן ביקש רשות וסליחה מראש על כך שישתחווה בעל כורחו יחד עם מלך ארם (שיישען עליו בעת הביקור בבית [האל] רִמּוֹן), על אף שהוא עצמו יפסיק להשתחוות יותר לאלוהי מלך ארם.

נעמן האמין עכשיו באל האחד והיחיד. עם זאת, הוא עדיין החזיק באמונות פגאניות. העובדה שביקש לקחת אדמה מארץ ישראל הצביעה על כך שהוא לא הבין עד הסוף את האל הבורא. ייתכן והוא שיער שעליו לקחת משם אדמה מאחר ועל פי השקפת עולמו, ה' היה מעין אל אזורי, כמו האלים הקודמים שלו; או שמא הוא ביקש לבנות מזבח בעזרת אותה כמות של אדמה מישראל. בין כך או כך, אמונתו באלוהים הייתה מהולה באמונות אליליות ישנות. סיפורו של נעמן מעניק לנו מסגרת להבנת חזרתם בתשובה של לא-מאמינים בימינו, ואחד הלקחים שעלינו להפיק מסיפורו של נעמן הוא ששינוי השקפות העולם לוקח זמן רב.

בקשתו השנייה הייתה יותר מדאיגה. מדוע שנעמן יבקש רשות להשתחוות יחד עם המלך ולאחר מכן לבקש סליחה מה'? תשובתו של הנביא מגלה לנו רמז לאופן שעלינו להתייחס לכך: "לֵךְ לְשָׁלוֹם" (מלכים ב' 5:19). כבעל משרה גבוהה בארם, נעמן התבקש למלא תפקידים שהיוו אתגר לאור אמונתו החדשה. חשוב שהמאמינים החדשים, בייחוד אלה הבאים מדתות אחרות, יקבלו תמיכה והדרכה להתמודד עם הדרישות התרבותיות והחברתיות מן העבר, לפני חזרתם בתשובה.

זכרו - נעמן עזב את ארצו הפגנית כמצורע וחזר כאדם בריא וכתלמיד של האל הבורא. הוא רק התחיל את מסעו - והוא היה זקוק לזמן רב כדי לגדול רוחנית.

`אלו לקחים עלינו להפיק מסיפור זה על כך שאסור לנו למהר ולגרום לאנשים ללחצים מיותרים, במיוחד על אלה הבאים מרקע תרבותי או דתי שונה בתכלית משלנו?`