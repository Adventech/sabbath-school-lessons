---
title: 'נקודות למחשבה'
date: 01/12/2023

---

קראו: אלן ווייט, אני ה' רופאך, פרק י"ד - "שירות לעשירים"; Ellen G. White, “Captive Maid Shows Concern for Naaman,” Reflecting Christ, p. 337.

אהבתו של ישוע לעניים היא אותה האהבה שיש לו גם לבעלי ההון והכוח בעולם. הוא מת עבור בני המלך ועבור העניים גם יחד. ישוע ידע כיצד לגשת ללבם של כל בני האדם. הוא הזהיר אותנו ש"קַל יוֹתֵר לְגָמָל לַעֲבֺר דֶּרֶךְ נֶקֶב מַחַט מֵאֲשֶׁר לְעָשִׁיר לְהִכָּנֵס אֶל מַלְכוּת הָאֱלֹהִים" (מרקוס 10:25). האתגר שאנו מקבלים השבוע הוא דווקא לגשת עם בשורת המשיח לשועי הארץ - לבעלי ההון והכוח של החברה. הם זקוקים לישועה לא פחות מכל אדם אחר, ולמרבה הצער הם אפילו אינם מודעים לכך בשל "הביטחון" שהם חושבים שנכסיהם מעניקים להם.

"רבות נאמר על חובתנו כלפי העניים המוזנחים. אך האם איננו אמורים להקדיש תשומת לב לעשירים המוזנחים? אנשים רבים רואים בבני מעמד זה אנשים חסרי תקנה, ולכן הם עושים מעט מאוד כדי לפקוח את עיניהם של אלה שהסתנוורו והתעוורו מן הזוהר של התהילה הארצית, וחדלו לייחל לחיי הנצח בעולם הבא. רבבות עשירים נטמנו בקברם בלי שקיבלו אזהרה. אך על אף שהעשירים נראים לנו אדישים, רבים מהם הם נשמות טרודות ועמוסות דאגות" - אלן ווייט, אני ה' רופאך, 129.

**שאלות לדיון**:

`ישוע שבר את מחסומי הקסטות והמעמדות בכך שהוא שירת הן את העשירים והן את העניים במהלך שירותו הארצי. כיצד אנו כאדוונטיסטים שומרי שבת ניגשים לסוגיית הפער בין המעמדות, שהוא כל כך טבוע בחברתנו?`

`ישוע אמר את הדברים הבאים: " הַנִּזְרָע בֵּין הַקּוֹצִים הוּא הַשּׁוֹמֵעַ אֶת הַדָּבָר, אֶלָּא שֶׁדַּאֲגוֹת הָעוֹלָם הַזֶּה וּמַדּוּחֵי הָעֺשֶׁר מַחֲנִיקִים אֶת הַדָּבָר וְלֹא יַעֲשֶׂה פְּרִי" (מתי 13:22). למה התכוון ישוע לדעתכם כשהוא דיבר על "מדוחי העושר"? מדוע אפילו מבלי שנהיה עשירים, עלינו לזכור שבכוחו של העושר להוליך אותנו שולל?`

`עברו בכיתת שיעור השבת על השאלה ביום חמישי על כך שידיעת האמת אינה בהכרח מבטיחה את ישועתנו באמצעותה. מדוע הבחנה זו כה חיונית? אם ידיעת האמת אינה מושיעה אותנו, מה כן מושיע אותנו?`

`אילו סיבות נוספות מלבד מאלה שהוזכרו בשיעור ייתכן והיו לשר הצעיר והעשיר לדחות את ישוע, בניגוד לזכי שקיבל אותו?`