---
title: 'הבישור לשועי הארץ'
date: 25/11/2023

---

### קראו את הפסוקים הבאים לקראת שיעור השבת השבועי
דניאל ד'; מלכים ב' 5:1-19; יוחנן 3:1-12; יוחנן 7:43-52; מתי 19:16-22; יוחנן 19:38-42.

> <p>פסוק לשינון</p>
> "מָה תּוֹעֶלֶת תִּצְמַח לְאָדָם אִם יַרְוִיחַ אֶת כָּל הָעוֹלָם וְיַפְסִיד אֶת נַפְשׁוֹ, אוֹ מָה יִּתֵּן אָדָם כִּתְמוּרָה בְּעַד נַפְשׁוֹ?" (מתי 16:26).

למרות שנכתבו לפני זמן רב, כתבי הקודש - דבר אלוהים - הם התגלות האמת האלוהית לעולמנו. בין האמיתות החשובות שהכתובים מגלים לנו נמצאת גם האמת על הטבע האנושי, שלפיה בני האדם - בין אם בארץ יהודה של המאה השביעית לפנה"ס או בברזיל של המאה העשרים ואחת לספירה - הם למעשה זהים: אנשים חוטאים הזקוקים לחסד האלוהי.

עובדה זו כוללת גם כן את שועי הארץ - אנשים עשירים מאוד ובעלי השפעה חברתית רבה. בעלי ההון והכוח של ימי התנ"ך לא היו שונים מאלה שבעידן המודרני, במיוחד במה שקשור למרדף שלהם אחר עושר, תהילה וכוח - לעיתים קרובות (אך לא תמיד) על חשבון החלשים והפגיעים. ואולם, אלוהים דואג לישועתם של העשירים והחזקים באותה מידה שהוא דואג לישועתם של החלשים והנזקקים. הכתובים מספקים לנו דוגמאות חיוביות רבות של דמויות מקראיות חזקות ו/או עשירות, אשר אלוהים השתמש בהן על מנת לברך את כלל אומות העולם: אברהם, יצחק, איוב, שלמה ויוסף, כדי לציין רק כמה מהם.

השבוע נלמד על הבישור של אלוהים למען שועי הארץ. צאו אתנו למסע זה וגלו כיצד אלוהים פנה לאנשים אלו וכיצד הוא קורא לנו ומכין גם אותנו כאדוונטיסטים שומרי שבת להפיץ את הבשורה בקרב העשירים והחזקים של החברה גם כיום.

*למדו את השיעור השבועי לקראת שבת ה-2 בדצמבר.