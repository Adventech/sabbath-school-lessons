---
title: 'הבישור לעשירים'
date: 29/11/2023

---

`קראו מתי 19:16-22. אלו לקחים אנו מפיקים מסיפור זה שבו מדובר באדם אשר בניגוד לנקדימון לא קיבל את ישוע?`

שיחתו של ישוע עם הצעיר העשיר מגלה לנו כמה מסוכנת עשויה להיות מלכודת העושר. שימו לב למילים הבאות: "וְעוֹד אֲנִי אוֹמֵר לָכֶם, קַל יוֹתֵר לַגָּמָל לַעֲבֺר דֶּרֶךְ נֶקֶב מַחַט מֵאֲשֶׁר לְעָשִׁיר לְהִכָּנֵס אֶל מַלְכוּת הָאֱלֹהִים" (מתי 19:24). משפט זה אינו אומר שנבצר מהעשירים להיוושע, אלא שאם אנשים אלו לא ינקטו משנה זהירות, עושרם עלול להוות מכשול לישועתם.

בסופו של יום, העשיר והעני חולקים את אותו גורל: הקבר. דהיינו, העשירים זקוקים נואשות לישועה, בדיוק באותה מידה כמו כל אדם אחר. הכסף יכול לקנות דברים רבים - אך הוא אינו יכול לקנות פטור ממוות. פטור זה מגיע רק כמתנה חופשית מישוע המשיח לכל אדם הדורש אותה באמונה. "אֲנִי הַתְּחִיָּה וְהַחַיִּים. הַמַּאֲמִין בִּי יִחְיֶה גַּם אִם יָמוּת" (יוחנן 11:25).

`קראו לוקס 19:1-10. מה היה שונה בסיפור זה, בניגוד לסיפור על השר הצעיר והעשיר?`

זכי השיב לישוע בדרך שלמרבה הצער הצעיר העשיר לא השיב. שימו לב, ישוע לא ביקש מזכי שימכור את כל נכסיו וייתן מחצית מהם לעניים, כפי שהוא ביקש מהשר הצעיר והעשיר. ישוע בטח ידע כמה קשור היה הצעיר לנכסיו, ולכן הוא פנה אליו כך. בניגוד אליו, למרות שאיננו יודעים בדיוק מה נאמר בשיחתו עם ישוע בביתו, זכי חש חרטה אמיתית וידע שעליו לעשות שינויים דרסטיים בחייו, במיוחד בכל הקשור לנכסיו.

`" מָה תּוֹעֶלֶת תִּצְמַח לְאָדָם אִם יַרְוִיחַ אֶת כָּל הָעוֹלָם וְיַפְסִיד אֶת נַפְשׁוֹ, אוֹ מָה יִּתֵּן אָדָם כִּתְמוּרָה בְּעַד נַפְשׁוֹ?" (מתי 16:26). מהו המסר בפסוק זה עבור כל אחד מאיתנו?`