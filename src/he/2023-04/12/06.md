---
title: 'הנס של חג פורים'
date: 21/12/2023

---

מאז ומתמיד, פרשני הכתובים שמו לב לעובדה ששמו של אלוהים אינו מופיע במגילת אסתר. למעשה, זהו הספר היחידי בכתבי הקודש שתופעה זו מופיעה בו. עם זאת, היהודים זיהו את יד אלוהים בהצלתם הניסית ומגילה זו נבחרה על ידי עמו של אלוהים שתיכלל בקאנון המקרא.

האם אנו מזהים את נוכחותו של אלוהים מתחת לפני השטח, בחיי היומיום שלנו? פעולותיו של אלוהים נגלות לעיתים באמצעות אירועים רגילים וטבעיים, ואם לא נלמד לזהות את יד השגחה בם, לא נשים לב לנוכחותו של אלוהים בחיינו.

`קראו אסתר 9:1-12. איזה פרי נשאו מאמציה של אסתר?`

הנס של פורים בלתי רגיל בעליל, שכן נס זה סמוי, מוסווה מאחורי אירועים טבעיים לכאורה. החוק להשמדת היהודים לא בוטל, אלא נכתב בנוסף אליו חוק חדש, שאִפשר ליהודים להגן על עצמם. יתרה מכך - שימו לב על שאר האירועים שקרו ועל האופן בו אלוהים השתמש בהם לטובת עמו. הפרסים ראו בוודאות שיד אלוהים פעלה למען היהודים. ומה קרה כתוצאה מכך? "וְרַבִּים מֵעַמֵּי הָאָרֶץ מִתְיַהֲדִים" (אסתר 8:17). זוהי דוגמא נפלאה לאופן שבו נשמות אובדות הכירו את אלוהי האמת.

מנהיגי העם זיהו את יד ההשגחה הפועלת בקרבם, וכשהיהודים אכן הצליחו להתגונן, הם הכריזו על חג (פורים) לזכר ניצחון מדהים זה. גם כיום, ימי פורים הם ימי הודאה לאלוהים לזכר הצלתו הניסית של עמו של אלוהים.

`משימה: בקשו בתפילה מאלוהים שייתן לכם את האומץ לחלוק עם אדם הנמצא ברשימת התפילה שלכם את מה שה' עשה עבורכם השבוע.`

`משימה מאתגרת: התחילו לכתוב יומן שבו תרשמו דברים קטנים (או גדולים) שאלוהים עושה למענכם. עברו עליו מדי פעם והתפללו שאלוהים יזכיר לכם דברים אלו בעת הנכונה, על מנת שתוכלו לחלוק אותם עם אחרים.`