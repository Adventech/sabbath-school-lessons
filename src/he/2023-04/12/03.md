---
title: 'בבית דין זר'
date: 18/12/2023

---

לאחר נפילתה של בבל ועלייתה של מדי-פרס, יהודים רבים חזרו לארץ אבותם. אך לא כולם חזרו - חלק נשארו בגולה למשך דור נוסף או אפילו יותר. עובדה זו מקנה לנו רקע ברור יותר לסיפורה של אסתר - "בַּיָּמִים הָהֵם כְּשֶׁבֶת הַמֶּלֶךְ אֲחַשְׁוֵרוֹשׁ עַל כִּסֵּא מַלְכוּתוֹ אֲשֶׁר בְּשׁוּשַׁן הַבִּירָה" (אסתר 1:2). זהו למעשה ההקשר ההיסטורי להשתלשלות האירועים בסיפור זה - האימפריה הפרסית תחת מלך אחשוורוש.

בפרק א', המלכה ושתי מאבדת את חינה בעיני המלך, דבר המוביל אותו לחפש מלכה אחרת שתחליף את ושתי אשר סר חינה. זהו ההקשר שבו מופיעים לראשונה בסיפור מרדכי ובת דודו אסתר.

`קראו אסתר 2:1-9. מה מלמדים אותנו פסוקים אלו על מצבם של מרדכי ואסתר?`

מרדכי - שחי עם בת דודו היתומה אשר אימץ ושימש כאפוטרופוס שלה - נשא בתפקיד רשמי בחצר המלוכה וישב בשער בית המלך. בשל מעמדם ומקום מגוריהם, הם נטמעו בתרבות הפרסית. זאת ללא ספק אחת הסיבות שבחרו להציג את אסתר למלך: "וַתִּלָּקַח אֶסְתֵּר אֶל-בֵּית הַמֶּלֶךְ אֶל-יַד הֵגַי שֹׁמֵר הַנָּשִׁים" (אסתר 2:8).

`קראו אסתר 2:10,20. מה קרה כאן ומדוע מרדכי ציווה על אסתר דבר זה?`

למרות שהכתוב אינו מבהיר את הסיבה לכך, לא קשה לנחש אותה. כזרים בתרבות ובדת עם פוטנציאל עוין - כפי שנראה בהמשך הסיפור - הם פעלו בחכמה כאשר בחרו לשתוק לגבי משפחתם ובני עמם.

`באילו נסיבות מוטב לנקוט משנה זהירות ולא להיות גלויים לגבי אמונתנו? או שמא אסור שנעשה זאת? מדוע כן או לא?`