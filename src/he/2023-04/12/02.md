---
title: 'שבויים בתרבות זרה'
date: 17/12/2023

---

לא קל להיות גולֶה בארץ זרה, ואפילו קשה לנו להעלות על דעתנו את שלל האתגרים שהיהודים התמודדו אתם בגולה - קודם תחת השלטון הבבלי ולאחר מכן תחת השלטון הפרסי. איש מאיתנו אינו חי במדינה אדוונטיסטית שבה עקרונות אמונתו כלולים במידה רבה בספר החוקים, אך לפני גלותם, היהודים חיו בארצם ועקרונות אמונתם אכן עוגנו בחוק.

מחד, חִשבו כמה קל להיות נאמן לאלוהים בנסיבות אלו. לדוגמה, כמה קל לשמור את השבת כשעיקרון זה מעוגן בחוקי המדינה, הלא כן? מאידך, ההיסטוריה הקדושה מוכיחה לנו שאפילו אם חוקי המדינה עולים בקנה אחד עם עקרונות הכתובים ומאפשרים חיי אמונה נוחים, נאמנותנו לאלוהים חייבת לנבוע מהלב, מבפנים, שכן אחרת החטא, הכפירה והחורבן לא יהססו לבוא. על כן, אלוהים אמר: "יַעַן כִּי נִגַּשׁ הָעָם הַזֶּה בְּפִיו וּבִשְׂפָתָיו כִּבְּדוּנִי וְלִבּוֹ רִחַק מִמֶּנִּי וַתְּהִי יִרְאָתָם אֹתִי מִצְוַת אֲנָשִׁים מְלֻמָּדָה" (ישעיהו 29:13). בניגוד לכך, עבור אלה הנחושים בדעתם להישאר נאמנים לאלוהים, אפילו הסביבה והנסיבות הקשות ביותר לא יעצרו אותם מלציית לאלוהים.

`קראו דניאל 1:1-12, 3:1-12 ו-6:1-9. על אף ייחודיותו של כל אחד מהמצבים המתוארים בקטעים אלו, מהם מגלים לנו על האתגרים שאיתם התמודד עמו של אלוהים בתרבות הזרה של בבל?`

כל אחד מאיתנו, ללא קשר לזהותנו או למדינה בה אנו חיים, שקועים בסביבה המאתגרת במידת רבה את אמונתנו ואת יכולתנו לבשר - על ידי החוקים, התרבות או שניהם גם יחד. סיפורים אלו בספר דניאל מגלים לנו - למרות הסוף הטוב של כולם - שבני האדם יכולים להישאר נאמנים לאלוהים אפילו בנסיבות הקשות ביותר. אפילו אם אף אחד מסיפורים אלו לא היה נגמר בטוב, אין ספק שדניאל וחבריו היו בכל זאת עושים את הדבר הנכון.

`מהם חלק מהאתגרים שהתרבות שבה אתם חיים מעמידה בפניכם בחיי האמונה שלכם? כיצד אתם מתמודדים איתם?`