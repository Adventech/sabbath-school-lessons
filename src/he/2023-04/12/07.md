---
title: 'נקודות למחשבה'
date: 22/12/2023

---

"כל בית אב וכל בית ספר, כל הורה, מורה ותלמיד שאור הבשורה נגה עליהם, ניצבים בעת המשבר הנוכחי מול השאלה שבפניה ניצבה אסתר המלכה בעת המשבר הגורלי שפקד את ישראל בהיסטוריה שלה, "מִי יוֹדֵעַ אִם־לְעֵת כָּזאֹת הִגַּעַתְּ לַמַּלְכוּת" (אסתר 4:15) - אלן ווייט, השכלה, 187,188.

אסתר הייתה נערה יהודייה יפת תואר, בת דודו של מרדכי, שאסף אותה אליו לאחר מות הוריה ואהב אותה כבתו. אלוהים השתמש בה על מנת להציל את העם היהודי בפרס.

"בימי קדם, הקדוש ברוך הוא פעל בצורה מדהימה באמצעות נשים יראות שמים, אשר שילבו את מאמציהן בעבודת האדון יחד עם גברים אשר הוא בחר שיעמדו כנציגיו. הוא השתמש בנשים כדי לנחול ניצחונות כבירים. פעמים רבות, בעתות משבר, ה' הביא אותן לחזית ופעל דרכן להצלת רבים. באמצעות אסתר המלכה, ה' הנחיל ניצחון אדיר למען גאולת עמו. בשעה שנדמה היה שאף כוח לא יצליח להצילם, אסתר ונערותיה צמו, התפללו, פעלו ללא חת, גילו תושייה והצילו את העם."

"לימוד מעמיק של תפקיד הנשים בעבודתו של אלוהים בתקופת המקרא מלמד אותנו לקחים שיאפשרו לנו להתמודד עם מצבי החירום בעבודתנו כיום. ייתכן ולא נגיע למצבים כה קריטיים כמו במקרה של עם ה' בזמנה של אסתר, אך נשים חסודות בעלות מעמד צנוע יותר ימלאו תפקידים חשובים. רבות כבר עשו וימשיכו לעשות זאת למען אלוהים" - Ellen G. 18 White, Daughters of God, pp. 45, 46.

**שאלות לדיון**:

`מגילת אסתר משאירה אותנו עם מספר שאלות לא פתורות, במיוחד בכל הקשור לתפקודה של אסתר בחצר המלוכה, למרות שקודמה לתפקיד המלכה. כיצד ניתן ליישב זאת עם אמונתה - או האם אפשר בכלל לעשות זאת?`

`המילים המפורסמות, "וְכַאֲשֶׁר אָבַדְתִּי, אָבָדְתִּי!" (אסתר 4:16) הדהדו במהלך אלפי השנים כמופת של אמונה איתנה בתנאים של סכנת חיים. כיצד משקפות מילותיה של אסתר את המצב אשר עמו של אלוהים יתמודד איתו באחרית הימים, כשהאירועים המתוארים בספר התגלות יהפכו למציאות?`

`עברו שוב יחד עם הכיתה לשיעור שבת על השאלה בסוף השיעור של יום שני, לגבי העובדה שלעיתים מוטב אולי לא לגלות את אמונתנו. האם עובדה זו תקפה בקשר אלינו?`