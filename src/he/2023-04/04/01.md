---
title: 'הפצת בשורתו של אלוהים'
date: 21/10/2023

---

### קראו את הפסוקים הבאים לקראת שיעור השבת השבועי
בראשית י"ח; יעקב 5:16; רומים 8:34; עברים 7:25; בראשית 19:1-29; 12:1-9.

> <p>פסוק לשינון</p>
> "מִצְוָה חֲדָשָׁה אֲנִי נוֹתֵן לָכֶם: אֶהֱבוּ זֶה אֶת זֶה; כְּמוֹ שֶׁאָהַבְתִּי אֶתְכֶם, כָּךְ גַּם אַתֶּם אֶהֱבוּ זֶה אֶת זֶה. בָּזֺאת יֵדְעוּ הַכֺּל שֶׁתַּלְמִידַי אַתֶּם - אִם תִּהְיֶה אַהֲבָה בֵּינֵיכֶם" (יוחנן 13:34,35).

כבר מלכתחילה, אברהם הסכים ואף השתוקק שאלוהים ישתמש בו במלאכת הבישור. אמת זו עולה לדוגמה מהסיפור בבראשית י"ח, כשאלוהים הזהיר אותו לגבי מה שעמד לקרות לסדום ועמורה. "כִּי לֹא יַעֲשֶׂה אֲדֹנָי יְהוִה דָּבָר, כִּי אִם גָּלָה סוֹדוֹ אֶל עֲבָדָיו הַנְּבִיאִים" (עמוס 3:7) - ובמקרה של סיפור סדום ועמורה, "עבדו הנביא" היה אברהם עצמו!

כחום היום, אברהם ישב בפתח אוהלו ונח כשראה לפתע את שלושת המטיילים. "אברהם ראה באורחיו שלושה עוברי אורח עייפים, ולא שיער לעצמו שאחד מהם הוא ה' בכבודו ובעצמו, וכי יוכל לסגוד לו מבלי לחטוא" - אלן ווייט, אבות האומה ונביאי ישראל, 104.

זמן קצר לאחר מכן, אברהם נהיה מעורב אישית במלאכת הבישור של אלוהים. מעורבותו, כפי שעולה מפרק זה, הייתה בכך שהתפלל והפגיע בעד אנשי סדום ועמורה. בעצם, ניתן לומר שהוא ביקש לדעת האם אנשים אלו יוכלו להינצל למרות עצמם?! במובן מסוים, אם זה לא בישור - אזי מהו?

בפרק זה אנו מגלים שלוש מעלות רוחניות גדולות של אברהם: הכנסת אורחים, אהבה ותפילה - מעלות שהן למעשה נכס יקר ערך למלאכת הבישור.

*למדו את השיעור השבועי לקראת שבת ה-28 באוקטובר.