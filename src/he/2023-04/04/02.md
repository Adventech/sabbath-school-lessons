---
title: 'הכנסת האורחים של אברהם'
date: 22/10/2023

---

`קראו בראשית 18:1-15. אלו אלמנטים של הכנסת אורחים מפגין כאן אברהם בתגובה לאורחיו?`

אברהם ישב כחום היום בפתח אוהלו - התנהגות לא שגרתית בעליל. במהלך ימי הקיץ הלוהטים, כאשר השמש היא בשיא כוחה, כולם מחפשים צל ובריזה מרעננת. האם ייתכן שאברהם סבל את חום היום על מנת לסייע לעוברי האורח שיזדמנו לעבור משם?

בעודו יושב בפתח אוהלו, הוא ראה לפתע שלושה מטיילים. סביר להניח שהכנסת האורחים הייתה מנהג רגיל אצל אברהם - ולכן גם כעת הוא לוקח יוזמה, ולפי הכתוב הוא אף רץ לקראתם! אם כן, נקודה זו שווה הדגשה: אברהם יזם את מפגשו אתם, אפילו בטרם הגעתם אליו.

"יֻקַּח-נָא מְעַט-מַיִם וְרַחֲצוּ רַגְלֵיכֶם וְהִשָּׁעֲנוּ תַּחַת הָעֵץ. וְאֶקְחָה פַת לֶחֶם וְסַעֲדוּ לִבְּכֶם. אַחַר תַּעֲבֹרוּ, כִּי עַל כֵּן עֲבַרְתֶּם עַל-עַבְדְּכֶם" (בראשית 18:4,5). אברהם היה מודע למשימתו - לחלוק עם כל אדם את הידע על ה' בעולם שקוע בפגניות, עבודה זרה ופוליתאיזם. כפי העולה ממקרה זה, הדרך הפשוטה ביותר שבה הוא יכול היה להגשים את משימתו הייתה באמצעות הכנסת אורחים למען עוברי אורח זרים אלו, שנדמה היה שפשוט הופיעו מאף מקום על קו האופק.

באותם ימים, "משק הבית המפואר שלו [של אברהם] מנה מעל אלף נפשות, רבים מהם היו ראשי משפחות, ואחרים שהמירו לאחרונה את אמונתם מעבודת אלילים. משק בית שכזה דרש יד יציבה על ההגה; לא היה מקום להתנהלות הססנית וחסרת ביטחון [...]. השפעתו של אברהם התרחבה אל מעבר לגבולות משק הבית שלו. בכל מקום בו הוא הקים את אוהלו הוא הקים גם בצידו מזבח למטרת הקרבת קורבנות וסגידה. כאשר העתיק את אוהלו ונדד למקום אחר, המזבח נותר במקומו ורבים מהכנענים העוברים ושבים, אשר הגיעו לאמונה באלוהים דרך חייו של עבדו אברהם, עצרו לצד המזבח ההוא כדי להקריב מנחות לה'" - אלן ווייט, השכלה, 134,135.

כבר מלכתחילה, איש אלוהים זה הבין שה' קרא לו למשימה חשובה, ושלכתו לארץ המובטחת לא יהיה לצורך נופש, אלא כדי להיות ברכה לסובבים אותו - ובאמצעות זרעו, לעולם כולו.

`אלו עקרונות הקשורים להכנסת אורחים שאתם לומדים מדוגמתו של אברהם אתם מוכנים ליישם בחייכם?`