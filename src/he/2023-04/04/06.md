---
title: 'כניעה לרצונו של אלוהים'
date: 26/10/2023

---

`קראו בראשית 12:1-9. מה מלמדים אותנו פסוקים אלו על הכניעה לרצונו של אלוהים, אפילו כאשר הדרך לא נראית לנו ברורה?`

אחת המעלות העיקריות של אברהם הייתה כניעתו לרצון של אלוהים. למעשה, כל ניסיונותיו של אברהם עם אלוהים מאופיינים בכניעה.

הקריאה לאברהם: "לֶךְ לְךָ מֵאַרְצְךָ וּמִמּוֹלַדְתְּךָ וּמִבֵּית אָבִיךָ אֶל הָאָרֶץ אֲשֶׁר אַרְאֶךָּ" (בראשית 12:1). בשומעו בת קול זו מן השמיים, תגובתו הראשונה הייתה יכולה להיות להתעלם ממנה ולשער שמדובר בהזיה ותו לא. או הוא יכול היה להתנגד למסר זה, באומרו: אינני רוצה ללכת, טוב לי כאן! הביטוי "הָאָרֶץ אֲשֶׁר אַרְאֶךָּ" יכול היה להישמע באוזניו כיעד משונה! אך הוא קיבל את הקריאה. הוא הכניע את רצונו לרצון של אלוהים ועזב את בית אביו ואת מולדתו: "וַיֵּלֶךְ אַבְרָם כַּאֲשֶׁר דִּבֶּר אֵלָיו יְהוָה" (בראשית 12:4).

בחירת חלקת הארץ: כאשר התגלע ריב בין רועי אברהם לרועי לוט, אברהם בחר לא להילחם בקרוב משפחתו. הוא נכנע לרצונו של אלוהים, אשר בירך אותו פעם נוספת: "וַיהוָה אָמַר אֶל אַבְרָם אַחֲרֵי הִפָּרֶד-לוֹט מֵעִמּוֹ: 'שָׂא נָא עֵינֶיךָ וּרְאֵה מִן הַמָּקוֹם אֲשֶׁר אַתָּה שָׁם צָפֹנָה וָנֶגְבָּה וָקֵדְמָה וָיָמָּה. כִּי אֶת כָּל הָאָרֶץ אֲשֶׁר אַתָּה רֹאֶה לְךָ אֶתְּנֶנָּה וּלְזַרְעֲךָ עַד עוֹלָם'" (בראשית 13:14,15).

הפיכת סדום ועמורה: בשעה שאלוהים גילה לאברהם את גורלן של שתי ערים אלה, אברהם, שהיה בעל לב רך ואוהב, ניסה להציל את הערים. אך מאחר ולא נמצאו בהן אפילו עשרה צדיקים, הערים הושמדו. אברהם נכנע לרצונו של אלוהים וקיבל את גזר דינו לגבי ערים אלה.

ובכן, אלוהים יכול היה להשתמש באברהם בשל כניעתו בכל הנסיבות - וגם עלינו לפעול כך היום.

`משימה: אנו נתקלים באתגרים ומחסומים רבים בהפצת הבשורה בערים בצורה הולמת ויעילה. עלינו להפציר באלוהים להתערב.`

`משימה מאתגרת: צרו קשר עם אדם המושפע ישירות ממצב קשה דומה לשלכם. אמרו לאותו אדם שאתם מתפללים עבורו ובקשו מאלוהים להראות לכם כיצד לעזור לו.`