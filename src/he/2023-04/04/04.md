---
title: 'רוח התפילה של אברהם'
date: 24/10/2023

---

`קראו בראשית 18:23-32 ויעקב 5:16. מה מלמדים אותנו קטעים אלו על כוחה של תפילת התיווך?`

שיחה זו בין אברהם לאלוהים היא מודל לחיקוי ואב טיפוס של תפילת התיווך. אברהם מוצג בפרק זה כמליץ יושר של אנשי סדום ועמורה בפני אלוהים. הוא מפגיע בעדם ובכך פועל כסמל של ישוע - מליץ היושר שלנו בפני האב. הצלחתנו במשימת הבישור כיום תלויה בצורה ישירה בתפילות התיווך שלנו.

אברהם למד לאהוב את תושבי סדום, עמורה ושאר הערים הסמוכות, ולכן תפילתו הייתה תמימה וכנה. בעבר, אברהם נלחם נגד ארבעה מלכים שכבשו את מלכי סדום ועמורה, ולאחר ניצחונו, בֶּרַע מלך סדום נועד עם אברהם ומלכיצדק. ברע ביקש שאנשיו ישוחררו ויוחזרו הביתה: "תֶּן לִי הַנֶּפֶשׁ, וְהָרְכֻשׁ קַח לָךְ" (בראשית 14:21). בקשה זו מגלה את אהבתו הגדולה של המלך לאנשיו. מאחר ואחת התכונות העיקריות של אברהם הייתה האהבה, הוא הפגין תכונה זו גם כלפי מלכי סדום ועמורה ואף התפלל למענם ולמען אנשיהם. "תפילתו של אברהם נבעה מתוך אהבה עזה בעבור נפשות האובדים" - אלן ווייט, אבות האומה ונביאי ישראל, 105.

אברהם גילה ענווה והתמדה בתפילותיו. ברגע שאלוהים קיבל את בקשתו הראשונה - להציל את העיר אילו יימצאו בה 50 צדיקים - הוא המשיך ביתר שאת בתפילת ההפגעה שלו עבורם. מלאכת הבישור אינה יכולה להצליח ללא תפילה - תפילת הפגעה. לאחר שאנו פוגשים אדם ומעבירים לו דרשה או שיעור תנ"ך, עלינו גם להתפלל עבורו. אלוהים שומע תפילות אלו ועונה עליהם בכך שהוא נוגע בליבם של אותם אנשים שאתם היינו במגע. לא המילים או הרהיטות שלנו יחזירו בתשובה את חברינו או את מכרינו, אלא רוח הקודש. לכן, חשוב שנזכור שיחד עם הפצת הבשורה, עלינו להתפלל עבור כל אחד ואחד מאלה שאנו מבשרים להם.

`קראו רומים 8:34 ועברים 7:25. מה אנו למדים מפסוקים אלו על מה שהמשיח עושה עבורנו, וכיצד עשויה אמת זו לסייע לנו להבין טוב יותר את תפקידנו כמתווכים למען הזולת?`