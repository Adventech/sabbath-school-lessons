### אחרית הימים האלה: בשורת האיגרת אל העברים

הקדמה

הפעם הראשונה שהוא פגש בה הייתה בקהילה. הוא היה באמצע סידורים, שקוע בענייניו, כאשר לפתע פתאום, נחו עליה עיניו. הציור שגובהו היה קצת פחות משני מטרים ורוחבו שלושה, אולם הילדה המופיעה בו הפעילה מעין כוח שובה ובלתי רגיל על הנער. מדוע לא יכול היה להפסיק להביט בה, מה גרם לכך? לאחר הרהור קל, קלט הוא שהיו אלה עיניה. הדיוקן כלל רק את פני הילדה, וניראה היה כי מבטה מרוכז במשהו, אבל במה, ומדוע היא הייתה שקועה בו? במשך זמן רב הוא לא יכול היה להפסיק לחשוב על אותו ציור. 

כמה שנים לאחר מכן, הצייר, ארנולד ג'ימנז, חשף בפניו כמה מסודותיו. הציור נועד למשוך את הצופים לעיניה, אך הסוד הגדול היה נטוע באישוניה. במבט מקרוב, תווכחו לדעת כי עיניה משקפות את מה שהיא רואה. הן היו מרוכזות בישוע על הצלב.

תיאורו של ישוע באיגרת אל העברים יכולה להפעיל עלינו כוח שובה דומה. ישוע מתואר קודם כל כשליט היקום, יושב לימין כס ה'. אין ספור מלאכים מזמרים, מהללים ומשרתים אותו (עברים א': 5-14, עברים י"ב: 22-24). לו הזכות לשלוט שכן על ידי מותו שלו, הוא קבע את השמדתו של השטן (עברים ב': 14-16). ישוע הוא גם הכוהן הגדול והעליון. ללא חטא, קדוש ומושלם, הוא חי לעולמים ומשרת בעדנו במשכן השמיימי (עברים ז': 26- ח':5). לו הזכות לעשות את כל אלה מכיוון שהציע את עצמו כקורבן המושלם האחד ולתמיד, ותקף לכולם (עברים י': 1-14). ישוע גם שימש כמתווך ואיפשר את הברית החדשה בין ה' לעמו, העומדת לעולמי עד (עברים ח': 6-13).

אך הדבר אשר שובה את לב הקוראים בדמותו של ישוע אינם מעשיו, אלא מי שהוא. הוא נולד מאישה, כמונו, ועמד בפני פיתויים ולגלוגים, בדיוק כמונו. ועדיין, הוא יושב בכס השלטון של היקום. בעוד שאנו מביטים בבמה השמיימית, על כל יצוריה העליונים, הנפלאים והמגוונים, נמשכות עינינו אל עבר מרכז הכל, הוא אשר באופן מדהים ניראה כמונו, שכן הוא הפך לאחד מאיתנו. ישוע, אחינו, נמצא שם, בשמיים, ומייצג אותנו למרות בושת חטאינו ומפלותינו.

בדמות ישוע נפגשים שלושה מימדים של סיפור הגאולה. הראשון הוא מקומי, המימד האישי. עבור קוראים אשר עייפו בחרפות ובקשיי החיים הרוחניים (עברים י': 32-34), ישוע הוא מכונן האמונה ומשלימה. עליהם להביט בו, זה אשר סבל גם הוא מחוטאים (עברים י"ב: 1-4). המימד השני הוא ארגוני, מימד לאומי. ישוע הוא כמו יהושע החדש עבור אנשי ה' הנודדים לעבר הארץ המובטחת של ה'. עליהם ללכת בעקבותיו (עברים ג', ד', י"א, י"ב). המימד השלישי הוא המימד האוניברסלי. ישוע הוא כמו אדם הראשון החדש, בן האדם אשר דרכו מתגשמות כוונותיו של ה' עבור האנושות (עברים ב': 5-10, עברים י"ב: 22-28).

דמותו של ישוע, אשר מייצגת את רוחבה, אורכה וגובהה של אהבת האל כלפינו, תהווה את הנושא המרכזי של הרבעון הקרוב. ובאותה מידה שדמות ישוע בעיני הציור שבתה את מבטו של הנער הצעיר, ייתן ה' ודמותו של ישוע, כפי שהיא מתוארת באיגרת אל העברים, תשבה לא רק את מבטנו, כי אם את אהבתנו והערכתנו לישוע, אחינו השמיימי.

_פליקס ה. קורטז הוא פרופסור ספרות הברית החדשה בסמינר התיאולוגי של אדוונטיסטים שומרי-שבת באוניברסיטת אנדר'וס. הוא נשוי לעלמה גלוריה אלברז ולהם שני ילדים, חדיד, פסטור בניו ג'רזי ועלמה, סטונדטית לארכאולוגיה באוניברסיטת אנדר'וס._