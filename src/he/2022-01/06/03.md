---
title: ' עַל־דִּבְרָתִי מַלְכִּי־צֶדֶק '
date: 31/01/2022

---

`קרא בראשית 14:18-20 ואל העברים 7:1-3. מי היה מלכי-צדק, וכיצד הוא הקדים את ישוע?`

מלכי-צדק היה מלך וכוהן. הוא היה עליון לאברהם, שכן אברהם חלק לו מעשר. באותו האופן, ישוע הוא מלך וכוהן (עברים 1:3); אך לעומת מלכי-צדק, ישוע היה חסר כל חטא (עברים 7:26-28).

אל העברים 7:15 מסביר כי ישוע היה כוהן " בְּדוֹמֶה לְמַלְכִּי־צֶדֶק ” וזו בעצם משמעות הביטוי אשר מופיע לפני כן באיגרת: “ עַל־דִּבְרָתִי מַלְכִּי־צֶדֶק “ (עברים 5:6). ישוע לא היה יורשו של מלכי-צדק, אולם כהונתו הייתה דומה לכהונתו של מלכי-צדק.

למשל, שאול השליח כותב כי מלכי-צדק היה בלא אב, אם, יוחסין, לידה ומוות. יש הסבורים כי מלכי-צדק היה התגלמות של ישוע בזמנו של אברהם, אולם מחשבה זו אינה תואמת את הטיעון של האיגרת. מלכי-צדק "דומה" לישוע, מה שמרמז שהוא היה שונה מישוע (עברים 7:3).

טענה נוספת היא שמלכי-צדק הוא מעין ישות שמיימית, אך הדבר הורס את הטיעון של האיגרת. אם מלכי-צדק בלא אב, אם, יוחסין, לידה ומוות, עליו להיות ה' עצמו. הדבר יוצר בעיה. כהונתו השמיימית והעליונה של מלכי-צדק הקדימה את שירותו של ישוע. אם הדבר היה אמת, אז, כפי שכתוב באיגרת אל העברים, “ מַה צֹּרֶךְ עוֹד שֶׁיָּקוּם כֹּהֵן אַחֵר ”? (עברים 7:11)

במקום זאת, האיגרת אל העברים משתמשת בדממה האופפת את לידתו, מותו ומקורו של מלכי-צדק בכתובים על מנת לבנות טיפולוגיה, סמל, לשירות הכהונה של ישוע (בראשית 14:18-20) ולנצחיותו הבלעדית. בקצרה, מלכי-צדק היה מלך וכוהן כנעני אשר שירת בצורה דומה למשיח.

“ היה זה המשיח שדיבר דרך מלכי-צדק, כוהן לאל עליון. מלכי-צדק לא היה המשיח, אך הוא היה קול ה' בעולם, נציג האב. ובמהלך כל דורות העבר, המשיח דיבר; המשיח הוביל את עמו והיווה אור העולם. ” -אלן ג'. ווייט, Selected Messages, book 1, p. 409.

`מה מלמדת אותנו ההתגלות אודות מלכי-צדק לגבי הדרך בה ה' עובד בקרב עמים אשר מעולם לא שמעו את החדשות הטובות מפי מבשרים אנושיים?`