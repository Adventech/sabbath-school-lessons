---
title: 'ישוע, הכוהן הנאמן'
date: 29/01/2022

---

### קראו את הפסוקים הבאים לקראת שיעור השבת השבועי
עברים 5:1-10; בראשית 14:18-20; 1 לפטרוס 2:9; עברים 7:1-3; עברים 7:11-16,22,26.

> <p>פסוק לשינון</p>
> "אָכֵן כֹּהֵן גָּדוֹל כָּזֶה יָאֶה לָנוּ - קָדוֹשׁ, תָּמִים, טָהוֹר, נִבְדָּל מֵחוֹטְאִים וְנִשָֹא מֵעַל הַשָּׁמַיִם “ (עברים 7:26).

הפער הקיים בינינו לבין ה' נוצר בשל החטא. הבעיה נעשתה מורכבת שכן החטא משמעו גם השחתת טבענו.  ה' הוא קדוש, והחטא אינו יכול להתקיים בנוכחותו; לכן, טבענו המושחת מפריד אותנו מה', כפי ששני מגנטים בעלי קטבים שונים דוחים זה את זה. בנוסף לכך, טבענו המושחת הפך את הציות לתורת ה' לבלתי אפשרי עבורנו בני האדם. החטא כולל בתוכו גם חוסר הבנה. בני האדם איבדו את היכולת לראות את האהבה והרחמים של ה' ובמקום זאת רואים בו ישות זועמת ודורשת.

השבוע, נלמד על המעשים האדירים שהאב וישוע ביצעו על מנת לגשר על הפער הזה. אל העברים ה'-ז' מספקים סקירה מדוקדקת על כהונתו של ישוע. המחבר סוקר את מקורו ומטרתו (עברים 5:1-10) ומאיץ בקוראים שלא לזלזל בהם (עברים 5:11-ו':8) אלא להחזיק חזק בביטחון התקווה שהם מספקים (עברים 6:9-20). הוא גם מפרט את מאפייני כהונתו (עברים 7:1-10) והשלכותיהם על מערכת היחסים של ה' עם מאמיניו (עברים 7:11-28). השבוע נתמקד במיוחד באל העברים 5:1-10 ואל העברים 7:1-28.

_*לימדו את השיעור השבועי לקראת שבת ה-5 בפברואר_