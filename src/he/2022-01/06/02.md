---
title: 'כוהן מטעם בני אנוש'
date: 30/01/2022

---

`קרא אל העברים 5:1-10. מהי תכלית הכהונה וכיצד ישוע מגשים אותה על פי הקטע הנתון?`

תכליתו הבסיסית של הכוהן היא לתווך בין בני אדם חוטאים לבין ה'. כוהנים מונו בידי ה' במטרה לשרת בשם בני האדם; לכן, הם נדרשו להיות מלאי רחמים והבנה לחולשות האנושיות.

באל העברים 5:5-10, שאול השליח מציג כיצד ישוע מגשים מטרות אלו באופן מושלם: ה' מינה אותו( עברים 5:5,6) וישוע מבין אותנו מכיוון שגם הוא עבר דרך סבל (עברים 5:7,8).

עם זאת, קיימים הבדלים חשובים. ישוע לא נבחר " מִקֶּרֶב בְּנֵי אָדָם ” (עברים 5:1), אלא אימץ טבע אנושי על מנת, בין השאר, לשרת ככוהן בעדנו. ישוע לא הציע קורבנות לחטאיו שלו (עברים 5:3) אלא רק עבור חטאינו, מכיוון שהוא היה חסר כל חטא (עברים 4:15, עברים 7:26-28).

באיגרת נכתב כי ישוע התפלל "אֶל הַיָּכוֹל לְהוֹשִׁיעוֹ מִמָּוֶת, וְאָמְנָם נִשְׁמַע ” (עברים 5:7). האיגרת התייחסה למוות השני, ממנו ה' הציל את ישוע כאשר הקימו מן המתים (עברים 13:20). האיגרת אל העברים מוסיפה כי ישוע " מִסִּבְלוֹתָיו לָמַד לְצַיֵּת ” (עברים 5:8). ציות היה דבר חדש לישוע, לא בגלל שלא היה מוכן לציית, אלא בגלל שהוא ה'. כריבון היקום, ישוע לא ציית לאף אחד; להפך, כולם צייתו לו.

סבלותיו של ישוע ומותו על הצלב מהווים חלק הכרחי בשירותו ככהן. הסבל לא הביא לשלמותו של ישוע בכוונה שהוא שיפר את המוסר והערכים שלו. הסבל לא הפך אותו למלא רחמים. להפך, ישוע בא לארץ מכיוון שתמיד היה מלא רחמים, ועל כן נמצאה בו חמלה כלפינו (עברים 2:17). מה שהאיגרת כיוונה אליו, היא שדרך סבלותיו התבטאו ונחשפו מציאות אהבת האחים של ישוע, אמינות טבעו האנושי ועומק כניעתו לרצון האב כנציג האנושות. הוא הובא לידי שלמות בכוונה שסבלותיו הסמיכו אותו להיות כוהננו העליון. היו אלה חיי הציות המושלמים, המוות על הצלב, שהיוו את הקורבן אשר ישוע הציג בפני האב ככהן שלנו.

`בראשונה לפטרוס 2:9 נכתב כי אנחנו " מַמְלֶכֶת כֹּהֲנִים ". לאור חייו של ישוע, כיצד אמורים להיראות יחסיך עם בני אדם אחרים בשל התפקיד הקדוש שכולנו ממלאים?`