---
title: 'כוהן יעיל'
date: 01/02/2022

---

“ לָכֵן אִלּוּ הֻשְֹגָה שְׁלֵמוּת עַל־יְדֵי כְּהֻנַּת לֵוִי, שֶׁבִּזְמַנָּהּ קִבֵּל הָעָם אֶת הַתּוֹרָה, מַה צֹּרֶךְ עוֹד שֶׁיָּקוּם כֹּהֵן אַחֵר עַל־דִּבְרָתִי מַלְכִּי־צֶדֶק וְלֹא יִקָּרֵא עַל־דִּבְרָתִי אַהֲרֹן? ” (עברים 7:11).

הכוהנים תיווכו בין ה' לבני האדם. עם זאת, האיגרת אומרת כי כוהני שבט לוי לא יכלו לספק גישה מלאה ובטוחה לה', שכן הם לא יכלו לספק שלמות (עברים 7:11,18,19). אחרי הכל, הם לא היו מושלמים בעצמם; לכן, כיצד יכלו להקנות שלמות לאנשים אחרים בכל דרך שהיא?

כך גם קורבנות בעלי החיים לא יכלו לטהר את מצפון החוטא. מטרתם הייתה להצביע על שירותו העתידי של ישוע ועל הקרבתו, אשר היא לבדה תעניק טהרה אמיתית מחטא (עברים 9:14; עברים 10:1-3,10-14). תפקידם של כוהני לוי וקורבנותיהם היה זמני ולמטרת המחשה. דרך שירותם, חפץ ה' להוביל את עמו לאמונה בשירותו העתידי של ישוע, “ שֵׂה הָאֱלֹהִים הַנּוֹשֵׂא חַטַּאת הָעוֹלָם ” (יוחנן 1:29).

`קרא עברים 7:11-16, מדוע עלה צורך לשנות את התורה?`

עברים 7:12 מסביר כי שינוי הכהונה הופך את שינוי התורה להכרחי. מדוע? מכיוון שהיה קיים חוק מפורש שאסר על אדם שאינו משבט לוי וצאצא אהרון לשרת ככוהן (במדבר 3:10; במדבר 16:39,40). עברים 7:13,14 מסביר כי ישוע היה צאצא לשבט יהודה, ולכן חוק זה אסר עליו מלהיות כוהן. לכן, שאול טוען כי מינויו של ישוע לכוהן משמעה שה' שינה את חוק הכהונה.

ביאתו של ישוע רמזה גם על שינוי בתורת הקורבנות. חוטאים נדרשו להביא קורבנות שונים על מנת לקבל כפרה (ויקרא א'-ז'), אבל כעת שישוע בא והציע קורבן מושלם, תורת קורבנות בעלי החיים הונחה בצד (עברים 10:17,18) כתוצאה מהברית החדשה וההתגלות השלמה של תוכנית הישועה.

`חשוב על המסבר הבלתי נתפס של קורבנות בעלי החיים שהוצעו בימי קדם, כולם מצביעים על ישוע, אולם אף לא אחד מהם- או כולם ביחד- מסוגלים לשלם על חטאינו. מדוע רק מותו של ישוע יכול לשלם עליהם?`