---
title:  לברית החדשה מתווך מעולה יותר
date:  15/02/2022
---

`קרא אל העברים ח’: 1-6. מדוע ישוך מתווך מעולה יותר של הברית?`

המושג היווני mesitēs (מתווך) מקורו במילה mesos (מרכז) והוא מציין אחד אשר הולך או עומד במרכז. היה זה מושג טכני שהתייחס לאדם אשר הגשים אחד או יותר מהתפקידים הבאים: 1- פוסק בין שני צדדים, 2- מנהל משא ומתן או מתווך עסקי, 3- עד חוקי, 4- בעל ערבות המוודא את ההוצאה לפועל של הסכם.

המילה "מתווך" כיום לא מספקת את הפירוש הנחוץ עבור mesitēs שכן היא מתמקדת רק בשניים או בשלושה השימושים של המושג היווני. עם זאת, האיגרת אל העברים מדגישה דווקא את השימוש הרביעי. ישוע לא נתפס כ"מתווך" בכוונה שהוא פוסק במחלוקת בין האב לבני האדם או כמגשר שלום בין שני צדדים השרויים בריב או כעד המבטיח קיום של חוזה, אלא כפי שמסבירה זאת האיגרת, ישוע הוא העירבון של הברית החדשה (עברים ז’: 22). באיגרת אל העברים, המושג "מתווך" שווה ל"ערב". הוא עורב לכך שהבטחות הברית יוגשמו.

מותו של ישוע מאפשר את היווסדות הברית החדשה שכן היא מספקת את הדרישות של הברית הראשונה עם ישראל, אשר הופרו (עברים ט’: 15-22). וכך מצד אחד, ישוע הוא בעל הערבות אשר לוקח על עצמו את כל החובות החוקיות שהופרו ומצד שני, רוממותו בשמיים מבטיחה כי הבטחות ה’ לבני האדם יוגשמו (עברים ו’: 19,20). ישוע ערב לברית מכיוון שהוא הראה כי הבטחות ה’ אמיתיות. על ידי הקמת ישוע מן המתים והושבתו לימין כיסו, הציג האב כי הוא יקים לתחייה ויביא אותנו אליו.

ישוע הוא מתווך מעולה יותר ממשה שכן הוא משרת במשכן שמיימי והציע את עצמו כקורבן מושלם עבורנו (עברים ח’: 1-5, עברים י’: 5-10). פניו של משה שיקפו את תהילת ה’ (שמות ל"ד: 29-35), אבל ישוע הוא בעצמו תהילת ה’ (עברים א’: 3, יוחנן א’: 14). משה דיבר עם ה’ פנים אל פנים (שמות ל"ג: 11), אך ישוע הוא דבר ה’ (עברים ד’: 12,13; יוחנן א’: 1-3,14).

`נכון, ישוע המשיח מילא את דרישות הברית לציות. לאור זאת, מהו תפקיד הציות בחיינו, ומדוע הוא עדיין חשוב ביותר?`