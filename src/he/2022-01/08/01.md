---
title: 'ישוע, מתווך הברית החדשה'
date: 12/02/2022

---

### קראו את הפסוקים הבאים לקראת שיעור השבת השבועי
עברים 7:11-19; עברים 8:10-12; ירמיה 31:31-34; עברים 8:1-6; שמות 24:1-8; יחזקאל 36:26,27.

> <p>פסוק לשינון</p>
> "וְהִנֵּה יֵשׁוּעַ הִשִֹיג כְּהֻנָּה נַעֲלָה יוֹתֵר, בְּאוֹתָהּ מִדָּה שֶׁהוּא מְתַוֵּךְ שֶׁל בְּרִית מְעֻלָּה יוֹתֵר אֲשֶׁר נוֹסְדָה עַל הַבְטָחוֹת טוֹבוֹת יוֹתֵר. “ (עברים 8:6).

ישוע תיווך ברית חדשה ונעלה יותר בינינו לבין ה' על ידי חייו המושלמים ומותו בעדנו. דרך מותו, ישוע ביטל את עונש המוות על עבירותינו ואיפשר את הברית החדשה.

אמיתה זו מוסברת באל העברים 10:5-10, המזהה את ישוע כאחד שהדגים את הציות המושלם שדורשת הברית. הפסוקים מפנים אותנו לתהלים מ', לדוד החפץ להשתנות אלי ציות מוחלט לאלוהיו: " אָז אָמַרְתִּי הִנֵּה־בָאתִי; בִּמְגִלַּת־סֵפֶר, כָּתוּב עָלָי. לַעֲשׂוֹת־רְצוֹנְךָ אֱלֹהַי חָפָצְתִּי; וְתוֹרָתְךָ, בְּתוֹךְ מֵעָי " (תהלים 40:8,9). מזמור זה מבטא את תנאי ברית ה' עם ישראל: ציות הנעשה בחפץ לב ותורה הכתובה על הלב (דברים 6:4-6). אולם מה שדוד יכל רק לחפוץ לעשות, ישוע הצליח לעשות.

עבור שאול, מזמור זה בעל משמעות מיוחדת להתגלמותו של ישוע. ציות הברית החדשה מגולם בישוע. הוא דוגמתנו. אנו נושענו לא רק בשל מותו, אלא גם בשל ציותו המושלם.

_*לימדו את השיעור השבועי לקראת שבת ה-19 בפברואר_