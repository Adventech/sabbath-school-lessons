---
title: 'הצורך בברית חדשה'
date: 13/02/2022

---

`קרא אל העברים 7:11-19. מדור עלה צורך בברית חדשה?`

לפי האיגרת, העובדה כי ישועה מונה ככוהן על דברתי מלכי צדק מרמזת על חנוכת ברית חדשה. הברית הישנה ניתנה על בסיס הכהונה של שבט לוי (עברים 7:11). הכוהנים הלווים נהגו כמתווכים בין ה' לעם ישראל, והתורה מנעה מאחרים לקחת חלק בכהונה. לכן המחבר מסיק כי שינוי הכונה מרמז על שינוי תורת הכהונה, יחד עם שינוי הברית (עברים 7:12,18,19).

הבעיה בברית הישנה הייתה שאין בכוחה להביא לידי שלמות (עברים 7:11). שאול מדבר על הכהונה הלוויית ועל שירותה (קורבנות, זבחים וכדו'). קורבנות בעלי החיים אשר הוגשו דרכם לא יכלו לספק טיהור אמיתי ומוחלט מחטא, וגם לא גישה לה' (עברים 10:1-4; עברים 9:13,14; עברים 10:19-23).

העובדה כי עלה צורך בברית חדשה לא אומרת שה' פעל בחוסר צדק מול עם ישראל כאשר העניק להם את הברית הישנה. השירות של בני לוי ושירות המשכן עוצבו על מנת להגן עליהם מפני אלילות ולכוון אותם אל שירותו העתידי של ישוע. האיגרת מדגישה כי הקורבנות היו " צֵל הַטּוֹבוֹת הָעֲתִידוֹת ” (עברים 10:1).

תכלית הקורבנות הייתה לסייע לאנשים לשים את תקוותם ואמונתם ב" שֵׂה הָאֱלֹהִים הַנּוֹשֵׂא חַטַּאת הָעוֹלָם ” (יוחנן 1:29; השווה עם ישעיה נ"ג), על ידי הפניית מבטם כלפי ישוע. הדבר משקף את דבריו של שאול כאשר הוא אומר כי התורה הייתה " אוֹמֶנֶת הַמַּדְרִיכָה אוֹתָנוּ אֶל הַמָּשִׁיחַ, לְמַעַן נֻצְדַּק עַל־יְדֵי אֱמוּנָה ” (גלטים 3:24) או ש" הַמָּשִׁיחַ הוּא תַּכְלִית הַתּוֹרָה, כְּדֵי שֶׁיֻּצְדַּק כָּל מִי שֶׁמַּאֲמִין. ” (רומים 10:4).

במילים אחרות, אפילו עשרת הדיברות, על כמה שהן טובות ומושלמות, לא מסוגלות לספק ישועה (רומים 3:20-28, רומים 7:12-14). הן מספקות סטנדרט מושלם של צדקה, אך הן אינן מספקות צדקה יותר מהסתכלות במראה שאין בכוחה שלה למחוק את קמטי הזיקנה. עבור צדקה מושלמת, אנו זקוקים לישוע כתחליף שלנו.

`מדוע לא יכולה התורה להושיע אותנו? אחרי הכל, אם נשמור את כל המצוות בצורה טובה, ללא כל רבב- מדוע לא יוכל הדבר להושיע אותנו?`