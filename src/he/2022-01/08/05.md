---
title: 'לברית החדשה הבטחות טובות יותר'
date: 16/02/2022

---

אנו נוטים להתפתות למחשבה כי לברית החדשה " הבטחות טובות יותר ” בכוונה ששכרה טוב יותר משל הברית הישנה (מולדת שמיימית, חיי נצח וכדו'). האמת היא שה' הציע את אותו השכר למאמיני הברית הישנה ולנו (עברים 11:10,13-16). באל העברים 8:6, הכוונה ב“ הַבְטָחוֹת טוֹבוֹת יוֹתֵר ” היא פשוט סוגים שונים של הבטחות.

הברית בין ה' לישראל הייתה חילוף רשמי של הבטחות בין ה' לישראל. ה' לקח את היוזמה וגאל את ישראל ממצרים והבטיח להוביל אותם אל הארץ המובטחת.

`השווה שמות 24:1-8 ואל העברים 10:5-10. מהן נקודות הדמיון והשוני בין שתי ההבטחות הללו?`

הברית בין ה' לישראל נחתמה בדם. הדם הוזה על המזבח, אשר ייצג את ה' וגם על שניים עשר העמודים, אשר ייצגו את העם. בני ישראל הבטיחו לציית לכל אשר ה' דיבר. זו הייתה ההבטחה הנעלה והיא נדרשית מאיתנו כאשר אנו באים בברית עם ה'.

“ התנאי להשגת חיי נצח אינו שונה בימינו מזה שהיה מאז ומתמיד, כשם שהיה בגן עדן לפני חטאם של אבותינו הראשונים: ציות מוחלט לתורת ה', צדקה כלילת שלמות. אילו התלווה להבטחה לחיי נצח כל תנאי אחר הנופל ממנו, אזי אושרו של היקום כולו היה נתון בסכנה. הדרך להנצחת החטא הייתה סלולה, עם כל הצרות, הסבל והאומללות הבאים בעקבותיו. ” אלן ג'. ווייט, הדרך אל המשיח, ע40:51,52.

ה' מרצה את הדרישות המוחלטות של הברית החדשה עבורנו שכן הוא נתן את בנו יחידו לבוא ולחיות חיים מושלמים כך שהבטחות הברית יוגשמו בו, ויוצעו לנו באמונה בישוע. ציותו של ישוע מבטיח את הבטחות הברית (עברים 7:22). נדרש כי ה' יעניק לישוע את הבטחות הברית, שלאחר מכן יינתנו גם לנו. אכן, אלו אשר "במשיח" ייהנו מהבטחות אלו יחד עימו. שנית, ה' העניק לנו את רוח קודשו על מנת לעודד אותנו להגשים את תורתו.

`ישוע המשיח ריצה את דרישות הברית; לכן, הגשמת הבטחותיו של ה' אלינו חסרת כל ספק. כיצד הדבר מסייע לך להבין את משמעות הכתוב בשנייה לקורינתים 1:20-22? איזו תקווה נפלאה מוצעת כאן עבורנו?`