---
title: 'חדש ומחודש'
date: 14/02/2022

---

`השווה את אל העברים 8:10-12 עם דברים 6:4-6, דברים 30:11-14 וירמיה 31:31-34. מה הדבר מלמד אותנו אודות טבע הברית החדשה?`

ההבטחה לברית חדשה באל העברים מפנה לספר ירמיה. לפי ירמיה, הבטחת ה' לברית חדשה הייתה, למעשה, חידוש הברית אשר הוא כרת בראשונה עם העם דרך משה (ירמיה 31:31-34). אז ניתן להסכים, כי ירמיה ל"א לא דיבר ישירות על ברית "חדשה" אלא על "חידוש" הברית המקורית עם ישראל.  בעצם, המילה "חדש" יכולה להתפרש גם כ"חדש" וגם כ"מחודש".

הבעיה עם הברית הישנה הייתה שהעם הפר אותה (עברים 8:8,9). הברית לא הייתה לקויה; האנשים היו. אם עם ישראל היה רואה מעבר לסמלים את המשיח העתידי ומניחים בו את אמונתם, הברית לא הייתה מופרת מלכתחילה. אך למען ההוגנות, היו מאמינים רבים בתולדות עם ישראל אשר דרכם התגשמו מטרות הברית ותורת ה' הייתה כתובה על ליבם (תהלים 37:31; תהלים 40:8; תהלים 119:11; ישעיה 51:7).

למרות שהברית החדשה מהווה חידוש לברית הישנה, עדיין יש בה מן החדש. הבטחתו של ירמיה ל"ברית חדשה" לא צפתה בחידוש פשוט של תנאים זהים לאלה שהיו לפני הגלות, אשר הופרו וחודשו מספר פעמים מכיוון שהאומה נפלה פעם אחר פעם לכפירה. והסיבה לכך היא שהאנשים לקו ברצון לעשות את חלקם בברית עם ה' (ירמיה 13:23).

לכן, ה' הבטיח לעשות דבר חדש (ירמיה 31:22). ברית שתהיה " לֹא כַבְּרִית, אֲשֶׁר כָּרַתִּי אֶת־אֲבוֹתָם ” (ירמיה 31:32). בעקבות חוסר אמונתם של העם, ההבטחות שה' נתן תחת ברית משה לעולם לא התגשמו. כעת, בזכות העירבון שניתן לנו בבן (עברים 7:22), ה' יגשים את מטרות בריתו. ה' לא שינה את תורתו או הוריד את הסטנדרטים שלו; במקום זאת, הוא שלח את בנו כעירבון להבטחות הברית (עברים 7:22, עברים 6:18-20). זו הסיבה מדוע ברית זו לא כוללת קללות. יש בה רק ברכות, שכן ישוע הגשים אותה בצורה מושלמת.

`קרא השנייה לטימותיאוס 2:13. מה נוכל ללמוד מנאמנותו של ה' לעמו ולתוכניותיו בעודנו מביטים על מערכת היחסים שלנו עם אנשים אחרים, והתוכניות שלנו?`