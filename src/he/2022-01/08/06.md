---
title: 'הברית חדשה פתרה את בעיית הלב'
date: 17/02/2022

---

`השווה את הבטחות הברית החדשה של ירמיה 31:33 ליחזקאל 36:26,27. מה הקשר ביניהן?`

התיעוד הראשון של הברית הראשונה נכתב בידי ה' על לוחות האבן ונשמרו בארון הברית כעדות חשובה לברית ה' עם עמו (שמות 31:18, דברים 10:1-4). עם זאת, מסמכים הנכתבים על אבן יכולים להישבר; ומגילות, כפי שירמיה חווה, יכולות להיגנז ולהישרף (ירמיה 36:23).

אך כעת ה' יכתוב את תורתו על ליבם של האנשים. הלב מתייחס לשכל, איבר הזיכרון וההבנה (ירמיה 3:15, דברים 29:4), בו נעשות החלטות במודע (ירמיה 3:10, ירמיה 29:13).

הבטחה זו רק לא הבטיחה גישה והבנה של התורה לכל אדם. חשוב יותר, היא הביאה לשינוי בלב האומה. בעייתו של עם ישראל הייתה שחטאם נחרט " בְּעֵט בַּרְזֶל " ו" בְּצִפֹּרֶן שָׁמִיר... עַל־לוּחַ לִבָּם ” (ירמיה 17:1). היה להם לב עקשן (ירמיה 13:10, ירמיה 23:17); לכן, היה זה בלתי אפשרי עבורם לעשות את הדבר הנכון (ירמיה 13:23).

ירמיה לא הכריז שינוי בתורה, בגלל שבעיית העם לא הייתה התורה אלא ליבם. ה' חפץ את נאמנותם של ישראל כתגובה מקירת תודה למה שעשה בעבורם; לשם כך הוא העניק להם את עשרת הדיברות יחד עם הקדמה היסטורית המבטאת את אהבתו ודאגתו כלפיהם (שמות 20:1,2). ה רצה שישראל יצייתו לתורתו כהכרה בכך שהוא חפץ בטובתם, אמת שנחשפה בגאולתם האדירה ממצרים. על ציותם היה להיות ביטוי  הכרת תודה, גילוי של טיב היחסים ביניהם.

אותו הרעיון תקף עבורנו כיום. אהבתו ודאגתו של ישוע במותו בעדנו הם ההקדמה לברית החדשה (לוקס 22:20). ציות אמיתי מגיע מהלב כביטוי של אהבה (מתי 22:34-40). אהבה זו היא סימן הזיהוי של נוכחות רוח הקודש בחייו של מאמין. ה' שופך את אהבתו עלינו דרך רוחו (רומים 5:5), המתבטאת באהבה (גלטים 5:22).

`אם על עם ישראל היה לאהוב את ה', גם ללא הבנת מותו של המשיח, על כמה וכמה עלינו לאהוב את ה' יותר כיום? כיצד ציות מביא לידי ביטוי את מציאות אהבה זו?`