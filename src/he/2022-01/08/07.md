---
title:  נקודות למחשבה
date:  18/02/2022
---

“ אם לבנו חודש ועוצב מחדש בצלמו של אלוהים, אם אהבה אלוהית נטועה בנשמתנו, האם לא נקיים את תורת ה’? כשחוק האהבה נטוע עמוק בלב, כשהאדם חודש בצלם דמותו של בוראו, או אז מתגשמת הבטחת הברית החדשה: “ נָתַתִּי אֶת־תּוֹרָתִי בְּקִרְבָּם

וְעַל־לִבָּם אֶכְתֳּבֶנָּה ” (אל העברים י’ 16). אם התורה חקוקה על לוח לבנו, האם היא לא תעצב את חיינו? ציות – היינו, שירות ונאמנות מתוך אהבה – הוא הסימן האמיתי של תלמידות. בכתבי הקודש נאמר: “ הֵן זֹאת הִיא אַהֲבַת אֱלֹהִים, שֶׁנִּשְׁמֹר אֶת מִצְווֹתָיו.” “ הָאוֹמֵר "אֲנִי מַכִּיר אוֹתוֹ" וְאֵינוֹ שׁוֹמֵר אֶת מִצְווֹתָיו, דּוֹבֵר שֶׁקֶר הוּא וְהָאֱמֶת אֵינֶנָּה בּוֹ“ (איגרת יוחנן הראשונה ה’ 3; ב’ 4). במקום לפטור את האדם מציות, האמונה מנחילה לנו את חסד המשיח, אשר מאפשר לנו לציית…

ככל שתתקרבו לישוע, כך יתגלו לעיניכם פגמים רבים יותר בעצמכם, שכן הראייה שלכם תהיה טובה וחדה יותר, והפגמים שלכם ייראו שונים תכלית שינוי מאופיו כליל השלמות. זוהי הראיה לכך שהתעיות השטן איבדו את כוחן עלינו; שהשפעתה המחייה של רוח הקודש מעוררת אותנו.

אהבה עמוקה למשיח, לא תוכלל להתעורר בלב שאינו מכיר בטומאתו. נשמה שחסד המשיח חולל בה שינוי תעריץ את אופיו האלוהי; אך אם איננו רואים את המום המוסרי שלנו, זוהי ראיה ניצחת לכך שמעולם לא חזינו ביופיו ובמצוינותו של המשיח.  ” -אלן ג’. ווייט, הדרך אל המשיח, עמ’ 50,51,54.

**שאלות לדיון**:

`חשוב על ההצהרות של אלן ג’. ווייט למעלה. מה אומרת לנו העובדה כי ככל שאנו מתקרבים למשיח, מתגלים לעינינו חטאינו יותר ויותר, על הדרך בה נצליח לא להיכנע ולא להתייאש לאור הכרת פגמינו הרבים?`

`חשוב עמוקות על הרעיון שהתורה נכתבת על ליבנו. מה כוונת הדבר לחיי המאמין? כיצד הבנת וחווית האמת מסייעת לנו להימנע מ"ציות" שהוא לא יותר מלגאליזם, ציות המכונה " מַּעֲשֵׂי מָוֶת ” (עברים ט’: 14)?`