---
title: '“ וְטָעֲמוּ אֶת דְּבַר אֱלֹהִים הַטּוֹב ”'
date: 06/02/2022

---

`קרא אל העברים 6:4,5. מה ניתן למאמינים במשיח כל עוד היו נאמנים אליו?`

אלה אשר “  הוּאֲרוּ עֵינֵיהֶם” חוו חזרה בתשובה (עברים 10:32). הכוונה לאלה אשר פנו מ"חשכת" כוחות השטן ל"אור" הה' (מעשי השליחים 26:17,18). הכוונה לגאולה מן החטא (אפסים 5:11) ולחוסר התעלמות (1 לתסלוניקים 5:4,5). צורת הפועל מצביעה על כך שהארה זו היא פעולת ה' המושגת דרך ישוע, “ זֹהַר כְּבוֹדוֹ ” (עברים 1:3).

לטעום " מִמַּתְּנַת הַשָּׁמַיִם " ולהינתן חלק  " בְּרוּחַ הַקֹּדֶשׁ ” הם ביטויים נרדפים. “מתנת ה'" יכולה להתייחס גם לחסדו (רומים 5:15) או לרוח הקודש, דרכה ה' מעניק את חסדו (מעשי השליחים 2:38). אלו אשר "טעמו" מרוח הקודש (יוחנן 7:37-39, 1 לקורינתים 12:13) חוו את "חסד" ה', בו נמצא כוח להגשים את רצון ה' (גלטים 5:22,23).

הכוונה בלטעום את " דְּבַר אֱלֹהִים הַטּוֹב ” (עברים 6:5) היא לחוות באופן אישי את אמת הבשורה (1 לפטרוס 2:2,3). “ כֹחוֹת הָעוֹלָם הַבָּא ” מתייחס לנסים אשר ה' יחולל עבור מאמיניו בעתיד: תחייה (יוחנן 5:28,29), התחדשות גופנו וחיי עולמים. יחד עם זאת, מאמינים מתחילים "לטעום" את כל אלה כבר בהווה. הם מרגישים תחייה רוחנית (קולוסים 2:12,13), התחדשות הדעת (רומים 12:2) וחיי עולמים בישוע המשיח (יוחנן 5:24).

שאול כנראה מתאר במחשבתו את דור המדבר, אשר חוו את חסדו וישועתו של ה'. דור המדבר "הואר" על ידי עמוד האש (נחמיה 9:12,19; תהלים 105:39), נהנה מהמתנה השמיימית של המן (שמות 16:15), חווה את רוח הקודש (נחמיה 9:20), טעם את  " דְּבַר אֱלֹהִים הַטּוֹב ” (יהושע 21:45) ואת “ כֹחוֹת הָעוֹלָם הַבָּא ” באותות ובפלאים אשר הוצגו בפניהם בגאולתם ממצרים (מעשי השליחים 7:36). אולם שאול מצביע על כך שבדיוק כפי שדור המדבר כפר בה', למרות כל ראיות אלו (במדבר 14:1-35), קהל קוראי האיגרת אל העברים נמצאו באותה הסכנה, למרות כל הראיות לטובתו של ה' כלפיהם.

`מהי חוויתך האישית בנוגע לנושא בו עוסקים פסוקים אלו? למשל, כיצד חווית את ההארה עליה הם מדברים?`