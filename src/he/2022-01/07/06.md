---
title:  ישוע, עוגן לנפשנו
date:  10/02/2022
---

אזהרתו של שאול כנגד כפירה ועידודו לאהבה ולאמונה מגיעה לשיאה בתמונה יפה וגבוהה של ביטחון במשיח.

`קרא אל העברים ו’: 17-20. כיצד ה’ נוטע בנו ביטחון להתגשמות הבטחותיו?`

ה’ נטע בנו ביטחון להתגשמות הבטחותיו במספר דרכים.

ראשית כל, הוא עשה זאת דרך שבועה (עברים ו’: 17). לפי הכתובים, שבועותיו של ה’ לאברהם ולדוד מהווים את הבסיס הטוב ביותר לביטחון בטובת ה’ הנצחית כלפי ישראל. כאשר משה חפץ להבטיח כי ה’ סלח לעם ישראל לאחר הכפירה עם עגל הזהב, הוא התייחס לשבועת ה’ לאברהם (ראה גם: שמות ל"ב: 11-14, בראשית כ"ב: 16-18). חוזקת עתירתו הייתה ששבועת ה’ לא ניתנת להפרה (רומים ט’: 4, י"א: 28,29).

בצורה דומה, כאשר מחבר המזמורים התפלל עבור ישראל, הוא השתמש בשבועתו של ה’ לדוד. ה’ אמר: “ לֹא־אֲחַלֵּל בְּרִיתִי; וּמוֹצָא שְׂפָתַי, לֹא אֲשַׁנֶּה׃ אַחַת נִשְׁבַּעְתִּי בְקָדְשִׁי; אִם־לְדָוִד אֲכַזֵּב׃  זַרְעוֹ לְעוֹלָם יִהְיֶה; וְכִסְאוֹ כַשֶּׁמֶשׁ נֶגְדִּי׃ כְּיָרֵחַ יִכּוֹן עוֹלָם; וְעֵד בַּשַּׁחַק, נֶאֱמָן סֶלָה ” (תהלים פ"ט: 35-38). לפי הברית החדשה, שתי השבועות התגשמו בישוע, זרע אברהם, אשר עלה השמיימה והושב בכס דוד (גלטים ג’: 13-16; לוקס א’: 31-33,54,55).

שנית, ה’ נתן לנו ביטחון בהבטחותיו דרך מעשה הושבתו של ישוע לימין ה’. עלייתו השמיימה מאששת את ההבטחה אשר ניתנה למאמינים, שכן ישוע עלה השמיימה כ" חָלוּץ הָעוֹבֵר  לְפָנֵינוּ” (עברים ו’: 20). לכן, העלייה השמיימה נותנת לנו ביטחון בישועת ה’ עבורנו. ה’ הוביל את ישוע להדר דרך סבל " מָוֶת בְּעַד הַכֹּל ”, על מנת שיביא " בָּנִים רַבִּים לְכָבוֹד ” (עברים ב’: 9,10). נוכחות ישוע בפני האב היא " עוגן לנפשנו ” (עברים ו’: 19) אשר נקשר לכס ה’. כבוד שלטונו של ה’ נתלה בהתגשמות הבטחתו אלינו דרך ישוע. איזה ביטחון נוסף אנו צריכים?

`מה אתה מרגיש במחשבה שה’ נשבע עבורך? מדוע מחשבה זו לבדה מעניקה ביטחון בישועה, גם בתקופות שאיננו מרגישים ראויים?`