---
title: '“ אִי אֶפְשָׁר לְחַדֵּשׁ אוֹתָם ”'
date: 07/02/2022

---

`השווה את האיגרת אל העברים 6:4-6, מתי 16:24, רומים 6:6, גלטים 2:20, גלטים 5:24 וגלטים 6:14. מהי המשמעות של לצלוב את המשיח, מתוך השוואה זו?`

הטקסט המקורי ביוונית מדגיש את הביטוי " אִי אֶפְשָׁר ".  בלתי אפשרי לה' לחדש את אלה אשר "נסוגו" מכיוון שהם " צוֹלְבִים לָהֶם מֵחָדָשׁ אֶת בֶּן־הָאֱלֹהִים ” (עברים 6:6). שאול מעוניין להדגיש כי לא קיימת דרך אחרת לישועה מלבד ישוע המשיח (מעשי השליחים 4:12). ישועה באמצעים אחרים בלתי אפשרית כפי שבלתי אפשרי " לֵאלֹהִים לְשַׁקֵּר ” (עברים 6:18) או לרצות את ה' " בְלִי אֱמוּנָה  ” (עברים 11:6).

לצלוב מחדש את בן האלוהים הוא ביטוי ציורי שתפקידו לתאר דבר מה המתרחש במערכת היחסים האישית בין ישוע למאמין.

כאשר המנהיגים הדתיים צלבו את ישוע, הם עשו זאת מכיוון שישוע היווה איום לעליונותם ולסמכותם. לכן, הם קיוו להסיר את ישוע כבן אדם ולהשמיד אויב חזק ומסוכן. בצורה דומה, הבשורה מאתגרת את ריבונותו והגדרתו העצמית של הפרט ברמה הבסיסית ביותר. מהות חיי המאמין היא לקחת על עצמו את הצלב ולהכחיש עצמו (מתי 16:24). הכוונה בכך היא לצלוב "את העולם" (גלטים 6:14), את "האדם הישן" (רומים 6:6), את “ בְּשָׂרָם עִם תְּשׁוּקוֹתָיו וְתַאֲווֹתָיו. ”(גלטים 5:24). תכלית חיי המאמין היא שנעבור סוג של מוות. לולא נחווה מוות זה לעצמנו, לא נוכל לקבל את החיים החדשים שה' חפץ להעניק לנו (רומים 6:1-11).

המאבק בין ישוע לעצמנו הינו מאבק עד המוות (רומים 8:7,8; גלטים 5:17). זהו קרב קשה אשר לא מנוצח בפעם אחת. קטע זה אינו מתייחס לאדם אשר נכשל לפעמים בקרב נגד "האדם הישן" ו"הבשר". החטא מתייחס לאדם אשר, לאחר שכבר חווה ישועה אמיתית וכל הניתן ממנה (עברים 6:4,5), מחליטכי ישוע מהווה איום לאורח החיים שהוא או היא רוצים ליישם ומסיימים את מערכת היחסים שלהם עימו. כלומר, עד הנקודה בה אדם לא בחר להפנות גב לישוע בצורה מלאה, קיימת תקווה לישועה.

`מה הכוונה בלמות לעצמנו, לקחת את צלבנו? מה מתוך חייך קשה עבורך למסור בידי המשיח?`