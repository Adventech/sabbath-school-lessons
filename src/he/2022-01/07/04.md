---
title: '“ לֹא יִשָּׁאֵר עוֹד קָרְבָּן לְכַפֵּר עַל חֲטָאִים ”'
date: 08/02/2022

---

האזהרה באל העברים 6:4-6 דומה מאוד לאזהרה בפרק 10:26-29. שאול מסביר כי דחיית קורבנו של ישוע תותיר את הקוראים ללא כל אמצעים לסליחה על חטא, שכן לא קיימים אמצעים נוספים לסליחה מלבדי ישוע (עברים 10:1-14).

`קרא אל העברים 10:26-29. באילו שלוש דרכים מתאר המחבר את החטא עליו אין סליחה?`

המחבר לא אומר כי לא קיימת אף כפרה על אף חטא אשר נעשה לאחר קבלת ידיעת האמת. ה' מינה את ישוע למליץ עבורינו (1 ליוחנן 2:1). דרכו אנו מקבלים סליחה על חטאים (1 ליוחנן 1:9). החטא עליו אין כל סליחה או כפרה מתואר כרמיסת בן האלוהים, זלזול בדם הברית וחירוף רוח הקודש (עברים 10:29). הבא נביט במשמעות הביטויים הללו.

הביטוי " רוֹמֵס  בְּרַגְלוֹ אֶת בֶּן־הָאֱלֹהִים ” (עברים 10:29) מתאר את דחיית שלטונו של ישוע. התואר "בן האלוהים" מזכיר לקהל הקוראים כי ה' העמיד את ישוע ליד ימינו והבטיח להשית את אויביו כ" הֲדֹם לְרַגְלֶיךָ ” (עברים 1:13; ראה גם עברים 1:5-12,14). רמיסת ישוע מרמזת כי הכופר מתייחס לישוע כאויב. בהקשר בו נכתב טיעון האיגרת (עברים 1:13), ניתן להבין כי בעבור הכופר, ישוע הוסר מן כס השלטון (וכעת יושב עליו הכופר בעצמו) והושת כהדום לרגליים. זה מה שהלל בן שחר חפץ לעשות בשמיים (ישעיה 14:12-14) ומה ש" אִישׁ הָרֶשַׁע ” ינסה לעשות בעתיד (2 לתסלוניקים 2:3,4).

הביטוי " מְזַלְזֵל בְּדַם הַבְּרִית ” מתייחס לדחיית קורבנו של ישוע (עברים 9:15-22). הוא מרמז כי דמו של ישוע נטול יכולת טיהור.

הביטוי " מְחָרֵף אֶת רוּחַ הַחֶסֶד ” רב עוצמה. המושג היווני enybrisas (לפגוע, לחרף) כולל ביטוי של היבריס, היא "יהירות" או "עזות מצח". המושג נכתב בניגוד חד לתיאור רוח הקודש כ"רוח החסד". הדבר מרמז כי הכופר הגיב להצעת החסד של ה' בזלזול.

הכופר נמצא בעמדה בלתי נסבלת. הוא דוחה את ישוע, את קורבנו ואת רוח הקודש.