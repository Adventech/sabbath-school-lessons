---
title: ' אַתֶּם בָּאתֶם אֶל… אֱלֹהִים שׁוֹפֵט הַכֹּל '
date: 14/03/2022

---

`קרא אל העברים 12:23. אם זו חגיגה, מדוע ה' מתואר כשופט? כיצד שופט יכול להיות חלק מחגיגה, או אפילו הסיבה לחגיגה? קרא גם דניאל 7:9,10,13-22.`

העצרת המתוארת באל העברים 12:22-24 מרמזת על חגיגה עתידית. ה', השופט, יושב בראש האסיפה וספרים נפתחים, ותוצאת המשפט עתידי זה מהספרים היא שאנשי ה' מקבלים את המלכות (עברים 12:28).

הסצינה מזכירה את משפט אחרית הימים המתואר בדניאל ז', בו מוצגת סצינת משפט בה ה', “ עַתִּיק יוֹמִין ” (דניאל 7:9), יושב על כס העשוי מאש, מוקף ב" אֶלֶף אֲלָפִים… וְרִבּוֹ רְבָבוֹת ” מלאכים (דניאל 7:10). ספרים נפתחים (דניאל 7:10), והמשפט נחרץ לטובת " קְדוֹשֵׁי עֶלְיוֹנִים " היורשים " אֶת הַמַּלְכוּת ” (דניאל 7:22).

באופן דומה, אל העברים 12:22-29 מתאר את סצינת המשפט בהר ציון, ירושלים השמיימית, בה ה', “ שׁוֹפֵט הַכֹּל ”, מוקף " רִבְבוֹת הַמַּלְאָכִים ”. גם כאן מוזכרת אש (עברים 12:29). היא כוללת ספרים מכיוון שבהם "כתובים" הקדושים (עברים 12:23), דבר הרומז על משפט לטובת הקדושים.

ישוע הוא מרכז הסצינה (עברים 12:24). הוא תואר כבן האדם באל העברים ב', אשר "מְעֻטָּר בְּכָבוֹד וְהָדָר " לאחר שטעם " מָוֶת " בעדנו (עברים 2:9). לפי אל העברים 2:10, “ בֶן־אָדָם ” (ראה גם עברים 2:6) סבל על מנת שיוכל להביא " בָּנִים רַבִּים לְכָבוֹד ”; כלומר, על מנת שמאמינים יוכלו להתעטר "  בְּכָבוֹד וְהָדָר ” גם הם. כעת הביא הבן מאמינים לציון, לירושלים השמיימית, דרך טובה של הברית החדשה (עברים 12:22-24), שם מובטחת להם מלכות (עברים 12:28).

אם כך, משפט זה הוא חדשות טובות מאוד עבור מאמינים מכיוון שזהו משפט הנוטה לטובתם. הוא מזכה אותם. זהו משפט המביס את אויבם, הדרקון, הוא אשר עומד מאחורי החיות הנוראיות שרדפו את המאמינים בעבר (דניאל ז') ויעשו כן בעתיד (התגלות י"ג).

`כיצד מה שלמדנו היום מסייע לנו להבין כי משפט ה' בבשורת שלושת המלאכים היא חדשות טובות עבור תקופה זו? (התגלות 14:6,7; השווה עם דברים 32:36; דברי הימים א' 16:33-35)`