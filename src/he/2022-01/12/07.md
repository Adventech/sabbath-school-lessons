---
title:  נקודות למחשבה
date:  18/03/2022
---

“ במהלך אלף השנים שיחלפו מן התחייה הראשונה עד לתחייה השנייה, ייערך משפטם של הרשעים. שאול השליח מצביע על משפט זה כעל אירוע שיבוא אחרי ביאת המשיח השנייה. הוא אומר: “ לָכֵן אַל תִּשְׁפְּטוּ דָּבָר בְּטֶרֶם עֵת, עַד כִּי יָבוֹא הָאָדוֹן אֲשֶׁר גַּם יוֹצִיא לָאוֹר אֶת תַּעֲלוּמוֹת הַחֹשֶׁךְ וְגַם יְגַלֶּה אֶת מַחְשְׁבוֹת הַלֵּב.  ” (קור"א, ד' 5). דניאל מכריז כי כאשר " בָּא עַתִּיק הַיָּמִים ” הוא " דִין נִתַּן לִקְדוֹשֵׁי עֶלְיוֹנִים ” (דניאל, ז' 22). לאחר מכן ישפטו הקדושים את העולם. בעת ההיא, הצדיקים ימלכו כמלכים וכוהנים לה'. יוחנן אומר בספר ההתגלות: “ רָאִיתִי כִּסְאוֹת; הִתְיַשְּׁבוּ עֲלֵיהֶם וּמִשְׁפָּט נִתַּן בְּיָדָם.” “ כִּי יִהְיוּ כֹּהֲנִים לֵאלֹהִים וְלַמָּשִׁיחַ וְיִמְלְכוּ אִתּוֹ אֶלֶף שָׁנִים. ” (התגלות, כ' 4,6). בעת ההיא, כפי שניבא שאול השליח, “ הַקְּדוֹשִׁים יִשְׁפְּטוּ אֶת הָעוֹלָם ” (קור"א, ו' 2,3). הם ישפטו את הרשעים יחד עם המשיח, ישוו בין מעשיהם למצוות תורת ה', וישפטו כל מקרה לגופו בהתאם למעשים שעשה האדם עלי אדמות. אז ייגזר דינם של הרשעים וייקצב עונשם בהתאם למעשיהם, ויירשם בספר המוות ליד שמותיהם.

גם השטן ומלאכיו הרעים יישפטו בידי המשיח וחסידיו. שאול השליח אומר: “ הַאִם אֵינְכֶם יוֹדְעִים שֶׁהַקְּדוֹשִׁים יִשְׁפְּטוּ אֶת הָעוֹלָם? ” (ההתגלות, כ' 4,6; קור"א, ו' 2,3). יהודה מכריז: “ וְאֶת הַמַּלְאָכִים, אֲשֶׁר לֹא שָׁמְרוּ אֶת מַעֲמָדָם הָרָם כִּי אִם עָזְבוּ אֶת מְעוֹנָם, שָׁמַר בְּכַבְלֵי עוֹלָם וּבַאֲפֵלָה לְמִשְׁפַּט הַיּוֹם הַגָּדוֹל ” (איגרת יהודה, פס' 6). ” -אלן ג'. ווייט, העימות הגדול, עמ' 501.

**שאלות לדיון**:

`מה אומרת השתתפותם של הקדושים במשפט הרשעים (1 לקורינתים ו': 3, יהודה 6) על ה' ועל השקיפות שתהיה בינו לבינינו, בכך שהוא יציג לנו את טובו וצדקו בהתייחסותו אל חטא ורשע?`

`קרא שמות ל"ב: 32, תהלים נ"ו: 8, תהלים ס"ט: 28, תהלים קל"ט: 16, ישעיה ד': 3, דניאל י"ב: 1, מלאכי ג': 16, לוקס י': 20, התגלות י"ג: 8 והתגלות י"ז: 8. אלו התייחסות לספרי ה' בשמיים. אילו דברים כתובים בספרים אלו? מדוע חשוב שה' שומר, למשל, על תיעוד דמעותינו (תהלים נ"ו: 8)? אם ה' יודע הכל, מהי מטרת ספרי תיעוד אלו?`

`מדוע לדעתך חשוב שהאיגרת מסיימת את טיעונה עם קישור להבטחות בדניאל ז'? מדוע קישורים אלו חשובים בהקשר לשירותו של ישוע בשמיים? מה הכתוב בדניאל ז' מלמד אותנו אודות סוף כל הדברים הארציים?`