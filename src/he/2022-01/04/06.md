---
title: 'אח לדוגמה'
date: 20/01/2022

---

סיבה נוספת מדוע ישוע אימץ את טבענו האנושי וחי בקירבנו היא במטרה להוות עבורנו דוגמה, כיחיד שמסוגל להדגים לנו את הדרך הנכונה לחיות בפני ה'.

`קרא אל העברים 12:1-4. כיצד עלינו לרוץ את מירוץ חיינו הרוחניים על פי דבר השליח?`

בקטע זה ישוע הוא שיאה של רשימה ארוכה של דמויות שהשליח מספק כדוגמאות לחיי אמונה. קטע זה קורא לישוע " מְכוֹנֵן הָאֱמוּנָה וּמַשְׁלִימָהּ ”. המילה היוונית archegos (מכונן) יכולה להתפרש גם כחלוץ. ישוע הוא חלוץ המירוץ, בכוונה שהוא רץ לפני המאמינים. למעשה, אל העברים 6:20 קורא לישוע ה"חלוץ" שלנו. המילה " וּמַשְׁלִימָהּ " נותן לנו להבין כי ישוע הציג אמונה בה' באופן הטהור ביותר שאפשר. קטע זה מלמד גם שישוע הוא הראשון שרץ את מירוצנו בהצלחה וגם שהוא האחד אשר הביא לידי שלמות את אמנות החיים על פי אמונה.

באל העברים 2:13 נכתב: “ וְעוֹד, "וְקִוֵּתִי־לוֹ", וְעוֹד, "הִנֵּה אָנֹכִי וְהַיְלָדִים אֲשֶׁר נָתַן לִי יהוה." ”. אנו קוראים כאן שישוע שם את ביטחונו ותקוותו בה'. התייחסות זו מהווה אזכור לכתוב בישעיה 8:17,18.

ישעיה ביטא את המילים הללו בעת שעמד בפני איום נוראי של פלישה מצפון ישראל וסוריה (ישעיה 7:1,2). אמונתו נגדה את חוסר אמונתו של אחז המלך (מלכים ב 16:5-18). ה' האיץ באחז לבטוח בו ולבקש אות לכך שיגאל אותו (ישעיה 7:1-11). ה' כבר הבטיח לו שכבן דוד הוא יגן עליו כבנו שלו. כעת, ה' הציע ברוב טובו להוכיח את הבטחתו לאחז בעזרת אות. אולם, אחז סירב לבקש אות ובמקום זאת שלח שליחים לתגלת פלאסר, מלך אשור, לו אמר: “ עַבְדְּךָ וּבִנְךָ אָנִי ”(מלכים ב' 16:7). כמה עצוב! אחז העדיף להיות "בנו" של תגלת פלאסר מאשר בנו של ה'.

ישוע, לעומת זאת, שם את מבטחיו בה' ובהבטחה כי ישית אויביו תחת רגליו (עברים 1:13; עברים 10:12,13). ה' הבטיח זאת גם לנו, ועלינו להאמין לו, בדיוק כפי שישוע עשה (רומים 16:20).

`כיצד נוכל ללמוד לשים את מבטחינו בה' דרך בחירותינו היומיומיות? מהי הבחירה החשובה הבאה שעליך לעשות, וכיצד תוכל להיות בטוח שהיא משקפת את ביטחונך בה'?`