---
title: '“ לְהַשְׁלִים עַל־יְדֵי סֵבֶל  ”'
date: 19/01/2022

---

`קרא אל העברים 2:10,17,18 ואל העברים 5:8,9. מה הייתה מטרת הסבל בחייו של ישוע?`

השליח אומר כי ה' הפך את ישוע למושלם על ידי סבל. ביטוי זה מפתיע. המחבר כתב כי ישוע הוא  “ זֹהַר  כְּבוֹדוֹ וְצֶלֶם  עַצְמוּתוֹ” (עברים 1:3)  של ה' ושהוא חסר חטא, קדוש, תמים וטהור (עברים 4:15, עברים 7:26-28, עברים 9:14, עברים 10:5-10). משמעות הדבר היא שישוע לא נאלץ להתגבר על חוסר שלמות מוסרי או ערכי.

אבל באיגרת נכתב כי ישוע עבר תהליך של "השלמה" שסיפק לו את הדרוש להושיע אותנו. ישוע הפך למושלם בכוונה שהוא קיבל את האמצעים הדרושים לו להיות מושיענו.

1. ישוע "הושלם" על ידי סבל במטרה להפוך למכונן ישועתנו (עברים 2:10). ישוע נאלץ למות על הצלב כקורבן כדי שלאב יהיו האמצעים החוקיים להושיע אותנו. ישוע היה הקורבן המושלם, היחיד. כאל, ישוע יכל לשפוט אותנו; אולם, בשל קורבנו, ישוע יכול גם להושיע אותנו.

2. ישוע למד ציות על ידי סבל (עברים 5:8). הציות היה נחוץ בעבור שני דברים. ראשית, הציות הפך את קורבנו לראוי (עברים 9:14, עברים 10:5-10). שנית, סבלו איפשר לו להפוך לדוגמה עבורנו (עברים 5:9). ישוע "למד" לציית בגלל שהוא לא חווה זאת מלפני כן. כה', למי הוא ציית? כבן הנצחי, וכאחד עם ה', צייתו לו כשליט היקום. לכן, ישוע לא עבר מחוסר ציות לציות, אלא מריבונות ושלטון לכניעה וציות. הבן העליון של ה' נעשה בן האדם הצייתן.

3.  הסבל חשף את ישוע ככוהן גדול מלא רחמים ונאמן (עברים 2:17,18). הסבל לא הפך את ישוע לרחום יותר. להפך, היה זה בשל רחמיו שהוא התנדב למות על הצלב על מנת להושיע אותנו מלכתחילה (עברים 10:5-10; השווה עם רומים 5:7,8). ועדיין, היה זה דרך סבל שמציאות אהבתו של ישוע כלפי אחיו באה לידי ביטוי והתגלתה באופן אמיתי.

`אם ישוע חסר החטאים סבל, אנחנו כחוטאים נסבול ללא ספק גם כן. כיצד נוכל ללמוד לסבול את רגעי הצער בחיינו ובאותו הזמן לקבל תקווה וביטחון מהאדון, אשר גילה לנו את אהבתו בדרכים לא מעטות וכה רבות עוצמה?`