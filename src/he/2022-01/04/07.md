---
title: 'נקודות למחשבה'
date: 21/01/2022

---

אל העברים 2:13 מכיל את דברו של ישוע לאביו אודות אחיו: “ הִנֵּה אָנֹכִי וְהַיְלָדִים אֲשֶׁר נָתַן לִי יהוה ” (עברים 2:13). פטריק גריי מציע כי ישוע מתואר כאן כשומר אחיו. החוקה הרומית tutela impuberum קבעה כי בעת מות האב " משגיח, לעתים קרובות האח הבכור, הפך אחראי לטיפול בקטינים ובירושתם עד הגעתם לגיל בגרות, ולפיכך הגדלת חובתו הטבעית של האח הבכור לטפל באחיו הצעירים. ” Godly Fear: The Epistle to the Hebrews and GrecoRoman Critiques of Superstition [Atlanta: Society of Biblical Literature,2003], p. 126. הדבר מסביר מדוע האיגרת פונה אלינו גם כאחיו של ישוע וגם כילדיו. כאחינו הבכור ישוע הוא המשגיח, האפוטרופוס והמגן שלנו.

“ ישוע הגיע לעולם, לקח על עצמו אנושיות ועמד כנציג בני האדם על מנת להראות בעימות עם השטן כי האדם, כפי שה' ברא אותו, בעודו מחובר לאב ולבן, מסוגל לציית לכל דרישה עליונה ”. -Ellen G. White, Selected Messages, book 1, p. 253.

“ בחייו ובלקחים שלימד נתן המשיח מופת מופתי של שירות מסור אשר מקורו באלוהים. אלוהים אינו קיים למען עצמו. בכך שהוא ברא את העולם ומקיים את הכול, הוא משרת ללא הרף את יצירי כפיו. הוא "מזריח שמשו של רעים ועל טובים וממטיר גשם על צדיקים ועל רשעים" (מתי 5:45). אלוהים הטיל על בנו את המשימה להוות מופת של שירות מסור. ישוע ניתן לאנושות כדי לעמוד בראשה; וכך, באמצעות הדוגמה המופתית שלו, הוא ילמדנו את משמעות השירות. ” אלן ג'. ווייט, חמדת הדורות, ע40:524-525.

**שאלות לדיון**:

`האיגרת מספרת לנו שישוע הפך לאחינו במטרה להושיע אותנו. חשוב על משמעות הדבר בהתייחס למה ה' עשה על מנת להושיע אותנו. על כן, מדוע דחייתנו את המציאות המדהימה הזו תהיה טעות מרה?`

`מדוע חשוב לנו לדעת שישוע לא נולד " מָכוּר לַחֵטְא ” כמונו (רומים 7:14)? חשוב על משה, ומדוע היה חשוב לבני ישראל שהוא אינו עבד כמוהם. כיצד סיפור משה מסייע לנו להבין ולו במעט את אשר ישוע עשה בעדנו?`

`חשוב עמוקות על תפקיד הסבל בחיינו. מדוע אל לנו לחשוב שסבל, על כל צורותיו, הוא טוב, גם כאשר תוצאותיו יכולות להיות טובות בסופו של דבר?`