---
title: 'מגוון של קורבנות'
date: 21/02/2022

---

מותו של ישוע סיפק סליחה, או ביטול חוב, עבור חטאינו. עם זאת, ביטול החוב עבור חטאינו כולל הרבה יותר מביטול העונש על כפירתנו בברית. הוא כולל אלמנטים נוספים החשובים באותה המידה. זו הסיבה מדוע מערכת הקורבנות של עם ישראל תמכה בחמישה סוגים שונים של קורבנות. כל אחד היה נחוץ לביטוי המשמעות הנרחבת של צלב המשיח.

`קרא אפסים 3:14-19. מה הייתה בקשת התפילה של שאול השליח בעבור המאמינים?`

קורבן העולה דרש שהחיה תובא אל המזבח בשלמותה (ויקרא א'). הוא ייצג את ישוע, אשר חייו הובאו עבורנו. הכפרה דרשה מישוע מחוייבות מוחלטת אלינו. למרות שהיה שווה לה', ישוע " הֵרִיק אֶת עַצְמוֹ, נָטַל דְּמוּת עֶבֶד " (פיליפים 2:5-8).

קורבן המנחה היווה מתנת הודיה עבור סיפוק מחיה ומזון לעמו (ויקרא ב'). הוא גם ייצג את ישוע, “ לחם החיים ” (יוחנן 6:35, 48), דרכו יש לנו חיי עולמים.

זבח השלמים רמז על ארוחה משותפת עם חברים ומשפחה על מנת לחגוג את טוב החיים המסופקים בידי ה' (ויקרא ג'). הוא ייצג את ישוע, אשר קורבנו סיפק לנו שלום (ישעיה 53:5, רומים 5:1, אפסים 2:14). הוא גם מדגיש כי אנו צריכים לקחת חלק בקורבנו של ישוע על ידי אכילת בשרו ושתיית דמו (יוחנן 6:51-56).

קורבן חטאת הציע כפרה על חטאים (ויקרא 4:1- 5:13). קורבן זה הדגיש את תפקיד הדם של בעל החיים- אשר ייצג את חייו- בהענקת גאולה מחטאים (ויקרא 17:11) והצביע קדימה על דמו של ישוע הגואל אותנו מחטאינו (מתי 26:28, רומים 3:25, עברים 9:14).

קורבן האשם (ויקרא 5:14- 6:7) סיפק סליחה במקרים בהם פיצוי או החזר היו אפשריים. הדבר מלמד אותנו כי סליחתו של ה' אינה משחררת אותנו מהאחריות לספק פיצוי או החזר למי שפגענו בו, כאשר זה אפשרי.

קורבנות המשכן מלמדים אותנו כי יש בחוויית הישועה יותר מקבלת ישוע כמחליפנו. אנחנו צריכים גם "להאכילו", לשתף את טובותיו עם אחרים, ולספק פיצוי למי שפגענו בו.