---
title: 'הצלב ומחיר הסליחה'
date: 23/02/2022

---

`קרא אל העברים 9:22-28. מה נכתב בקטע אודות שירותו של המשיח במשכן השמיימי?`

הרעיון כי המשכן השמיימי זקוק לטיהור מוסבר בהקשר של המשכן התנ"כי. המשכן הוא סמל לשלטונו של ה' (שמואל א' 4:4, שמואל ב' 6:2) והדרך בה ה' מתמודד עם חטאי עמו משפיעה על הראייה הציבורית של צדקת שלטונו (תהלים 97:2). כשליט, ה' הוא שופט עמו, ומצופה ממנו לנהוג בצדק, לזכות את החפים מפשע ולהרשיע את האשמים. לכן, כאשר ה' סולח לחוטא, יש בידיו אחריות שיפוטית. המשכן, המסמל את אופיו ואופן התנהלותו של ה', טמא. הדבר מסביר מדוע ה' נושא את חטאינו כאשר הוא סולח (שמות 34:7, במדבר 14:17-19, במשמעות של "לסחוב, לשאת").

מערכת הקורבנות במשכן של עם ישראל הדגים את רעיון זה. כאשר אדם שאף לקבל סליחה, הוא הביא בעל חיים כקורבן בעדו, הודה על חטאיו ושחט אותו. דם החיה נמרח על קרנות המזבח או הותז לפני הפרוכת במשכן. לכן, החטא הועבר בצורה סמלית למשכן. ה' לקח את חטאי האנשים ונשא אותם בעצמו.

במערכת של עם ישראל, טיהור מחטא או כפרה על חטא בוצעו בשני שלבים. במהלך השנה, חוטאים חוזרים בתשובה הביאו קורבנות אל המשכן, אשר טיהר אותם מחטאיהם אך העביר את החטא אל המשכן, לה' עצמו. בסוף השנה, ביום הכיפורים, יום המשפט, ה' טיהר את המשכן וניקה את אחריותו המשפטית על ידי העברת החטאים מהמשכן אל השעיר לעזאזל, אשר ייצג את השטן (ויקרא 16:15-22).

מערכת שני השלבים, אשר יוצגה על ידי שני איזורים במשכן הארצי, הם תבנית המשכן השמיימי (שמות 25:9, עברים 8:5), איפשרו לה' להציג את מלוא רחמיו וצדקו בו זמנית. אלו אשר חזרו בתשובה מחטאיהם במהלך השנה הציגו נאמנות לה' על ידי שמירה על מנוחה טקסית וסיגוף הנפש ביום הכיפורים (ויקרא 16:29-31). אלו אשר לא הציגו נאמנות סופם היה "להיכרת" (ויקרא 23:27-32).

`חשוב עם מה היה עליך להתמודד, אילו היית מקבל את העונש הראוי לחטאיך. כיצד אמת זו מסייעת לך להבין את מה שהמשיח עשה בעבורך?`