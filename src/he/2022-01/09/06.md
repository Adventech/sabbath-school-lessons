---
title: 'משפט ואופי ה'''
date: 24/02/2022

---

`קרא אל הרומים 3:21-26; רומים 1:16,17 ורומים 5:8. מה חושפת בפנינו גאולת הצלב עבור סליחת חטאינו, לגבי אופי הה'?`

סליחת חטאינו מרמזת על שני שלבים בפועלו של ישוע בשני האיזורים של המשכן השמיימי. ראשית, ישוע הסיר את חטאינו ונשא אותם על גבי עצמו על הצלב במטרה לספק סליחה לכל אדם אשר יאמין בו (מעשי השליחים 2:38, מעשי השליחים 5:31). על הצלב, זכה ישוע בזכות לסלוח לכל אחד אשר מאמין בו מכיוון שהוא נשא את חטאיו. הוא גם חנך ברית חדשה, המאפשרת לו לכתוב את תורת ה' על לב מאמיניו דרך רוח הקודש (עברים 8:10-12, יחזקאל 36:25-27).

השלב השני בשירותו של ישוע כולל משפט, המשפט המקדים את הביאה השנייה, אשר מנקודת הראות של האיגרת אל העברים עודנה בעתיד (עברים 2:1-4; עברים 6:2; עברים 9:27,28; עברים 10:25). משפט זה מתחיל עם עמו של ה' ומתואר בדניאל 7:9-27, מתי 22:1-14 והתגלות 14:7. תכליתו להציג את צדקת ה' דרך סליחתו לעמו. במשפט זה תיעוד חייהם ייפתח לעיני היקום כולו. ה' יציג את אשר התרחש בלבבותיהם של המאמינים וכיצד הם קיבלו את ישוע כמושיעם ואת רוח קודשו בחייהם.

בהקשר למשפט, אלן ג'. ווייט כתבה: “ אדם אינו מסוגל להתמודד עם ההאשמות הללו בעצמו. לבוש בבגדים מוכתמים מחטא, מודה באשמתו, כך הוא עומד בפני ה'. אולם ישוע, המליץ שלנו, מציג עתירה יעילה בעד כל מי שהקדיש לו את שמירת נפשו, זאת דרך חזרה בתשובה ואמונה. הוא עותר למענם ומביס את מאשימם על ידי קרבן המשיח המושלם. ציותו המושלם לחוק האלוהי, עד המוות בצלב, העניק לו את כל הכוח בשמיים ובארץ, והוא תובע מאביו רחמים והתפייסות עבור האדם האשם… בזמן שאנו מודעים למצבנו החוטא, עלינו להישען על המשיח כצדקתנו, כהתקדשותנו, כגאולתנו. איננו יכולים להשיב להאשמות השטן נגדנו. המשיח לבדו מסוגל להעלות עתירה יעילה בעדנו. ביכולתו להשקיט את מאשימנו בעזרת טיעונים המבוססים לא על מעלותינו, כי אם על מעלותיו שלו.  ” - Testimonies for the Church, vol. 5, pp. 471, 472.

`מדוע קרבן המשיח והפגעתו של ישוע בעדנו מאפשרים לנו להביט במשפט בביטחון, אך גם בענוה ובחרטה?`