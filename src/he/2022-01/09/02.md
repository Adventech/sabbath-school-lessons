---
title:  מדוע עלה צורך בקורבנות?
date:  20/02/2022
---

באל העברים ט’: 15 מוסבר כי ישוע מת כקורבן על מנת ” לִפְדוֹת מִן הַפְּשָׁעִים אֲשֶׁר נַעֲשׂוּ בִּימֵי הַבְּרִית הָרִאשׁוֹנָה ” כך ש" יְקַבְּלוּ הַמְקֹרָאִים אֶת נַחֲלַת עוֹלָם הַמֻּבְטַחַת ”.

במזרח הקרוב העתיק, ברית בין שני אנשים או שתי אומות היוותה עניין רציני. היא כללה חילוף הבטחות תחת שבועה. היא רימזה על ההנחה כי האלים יענישו את מפר השבועה. לעתים קרובות, נחתמו הבריתות על ידי קורבן בעל חיים.

למשל, כאשר ה’ כרת את הברית עם אברהם, הטקס כלל ביתור בעלי חיים לשניים (בראשית ט"ו: 6-21). שני הצדדים הלכו בין הבתרים בהכרה שחיות אלו ייצגו את גורל הצד שישבור את הברית. בצורה רבת משמעות, רק ה’ התהלך בין הבתרים, במטרה לתת לאברהם את הידיעה כי הוא לא יפר את בריתו.

`השווה את בראשית ט"ו: 6-21 עם ירמיה ל"ד: 8-22. מה שני הקטעים מלמדים אותנו אודות הברית?`

הברית עם ה’ העניקה לישראל גישה לארץ המובטחת כירושתם. אולם, היא כללה גם סידרת מצוות והתזת הדם על המזבח. ההתזה רמזה על גורל הצד שיפר את הברית. זוהי הסיבה מדוע באל העברים נכתב: “ וּבְלֹא שְׁפִיכַת דָּם אֵין מְחִילָה [על חטאים] ” (עברים ט’: 22, תרגום מילולי).

כאשר עם ישראל הפר את הברית, ה’ ניצב בפני דילמה כואבת. הברית דרשה את מות הכופרים, אך ה’ אהב את עמו. אם ה’ יחליט  להביט הצידה או לסרב להעניש את הכופרים, מצוותיו לא יהיו ניתנות לאכיפה, והעולם ייפול לכאוס.

אף על פי כן, בן האלוהים הציע עצמו כחלופה. הוא מת במקומנו כך שנוכל לקבל " אֶת נַחֲלַת עוֹלָם הַמֻּבְטַחַת ” (עברים ט’: 15,26; רומים ג’: 21-26). כלומר, הוא עמד על שמירת קדושת תורתו ובאותו זמן, חפץ להושיע את מי שהפר את התורה. והוא יכל לעשות זאת רק דרך הצלב.

`כיצד נוכל להבין מכך את מרכזיות התורה למסר הבשורה?`