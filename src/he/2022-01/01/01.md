---
title: 'האיגרת אל העברים ואלינו'
date: 25/12/2021

---

### קראו את הפסוקים הבאים לקראת שיעור השבת השבועי
עברים 2:3,4; 1 לפטרוס 4:14,16; עברים 13:1-9,13; מלכים א' 19:1-18; עברים 3:12-14; במדבר י"ג.

> <p>פסוק לשינון</p>
> " שֶׁהֲרֵי צְרִיכִים אַתֶּם לְסַבְלָנוּת כְּדֵי לְקַבֵּל אֶת הַמֻּבְטָח לְאַחַר שֶׁתַּעֲשׂוּ אֶת רְצוֹן אֱלֹהִים " (עברים 10:36).

האם אי פעם העלת בדעתך מה תהיה ההרגשה לשמוע את ישוע, או את אחד מהתלמידים, נושאים דרשה? ברשותנו קטעים וסיכומים כתובים של חלק מדרשותיהם, אולם הם מספקים רק מושג חלקי להרגשה לשמוע אותם במציאות. עם זאת, ה' השאיר בעבורנו בכתובים דרשה שלמה אחת לפחות: איגרתו של שאול אל העברים.

שאול, מחבר האיגרת אל העברים, מתייחס בעצמו אל דברו כ" דְּבַר הַהַטָּפָה ” (עברים 13:22). ביטוי זה היה משומש על מנת לזהות דרשה גם בבתי הכנסת (מעשי השליחים 13:15) וגם אצל המאמינים בישוע (1 לטימותיאוס 4:13). על כן, יש הטוענים כי האיגרת אל העברים היא "דרשת המאמינים השלמה" המוקדמת ביותר שנמצאת ברשותנו. האיגרת נכתבה עבור מאמינים שקיבלו את ישוע אבל חוו קשיים. חלקם סבלו חרפות ונרדפו בפומבי (עברים 10:32-34). אחרים התמודדו עם קשיים כלכליים (עברים 13:5,6). רבים עייפו והחלו להעמיד את אמונתם בסימן שאלה (עברים 3:12,13). אולי חלקנו אף מזדהים עימם?

השליח מאתגר אותם (ובעצם, גם אותנו) דרך דרשה מסעירה להמשיך ולשמר את אמונתם בישוע, ולמקד את מבטם בישוע, אשר נמצא כעת במשכן השמיימי.

_*לימדו את השיעור השבועי לקראת שבת ה-1 בינואר_