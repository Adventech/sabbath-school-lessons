---
title:  התחלה מפוארת
date:  26/12/2021
---

על מנת להבין את הדרשה וליישם את מסריה בחיינו, עלינו להבין את תולדות הקהילה והמצב בו היא הייתה בעת שהם קיבלו את האיגרת מהשליח.

`קרא אל העברים ב': 3,4. מה הייתה החוויה של העברים כאשר הם חזרו בתשובה לראשונה?`

קטע זה רומז כי קהילת העברים לא שמעה את ישוע עצמו מבשר, אלא קיבלו את הבשורה משליח אחר אשר הכריז בפניהם את חדשות "הישועה".

שאול גם אומר כי אותם המבשרים "אימתו" את הבשורה בפניהם ושה’ בעצמו " הֵעִיד עָלֶיהָ בְּאוֹתוֹת וּבְמוֹפְתִים ”. הדבר אומר שה’ אימת את הבשורה בדרך של חוויה, על ידי אותות ומעשים רבי-כוח אחרים- ביניהם חלוקת " מַתְּנוֹת רוּחַ הַקֹּדֶשׁ ”. הברית החדשה מייחסת אותות, כגון ריפויים פלאיים, גירוש שדים ושפיכת המתנות הרוחניות כמעשים אשר ליוו את בישור דבר ה’ במקומות חדשים.

בימיה הראשונים של קהילת המאמינים, ה’ שפך את רוחו על השליחים בירושלים על מנת שיוכלו להצהיר את הבשורה בשפות שטרם היו ידועות להם, ועל מנת לבצע ניסים (מעשי השליחים ב’,ג’). פיליפוס ביצע פלאים דומים בשומרון (מעשי השליחים ח’), פטרוס ביפו (מעשי השליחים ט’,י’) ושאול במהלך שירותו באסיה הקטנה ובאירופה (מעשי השליחים י"ג-כ"ח). מעשים רבי עוצמה אלה אימתו בדרך של חוויה מציאותית את מסר ה"ישועה"- היווסדות מלכות ה’, ישועה מההרשעה וחירות מכוחות הרוע (עברים י"ב: 25-29).

הרוח העניקה למאמינים הראשונים הוכחה שחטאיהם נסלחו; לכן, הם לא חיו בפחד מהמשפט ותפילותיהם נישאו בעוז ובביטחון, וחוויתם הרוחנית הייתה מלאה בשמחה (מעשי השליחים ב’: 37-47). הרוח גם גאלה את מי שהשתעבד לכוחות רעים, מה שהוכיח את עליונותו של כוח ה’ על כוחות הרוע וחשף כי מלכות ה’ הוקמה בחייהם.

`מהו סיפור חזרתך בתשובה? באילו דרכים אומתה אמונתך בישוע המשיח כמושיעך ואדונך?  מדוע טוב להיזכר לפעמים כיצד ה’ עבד בחייך בראשונה, על מנת להוביל אותך אליו?`