---
title: 'דבקו יחדיו'
date: 29/12/2021

---

מה המליץ השליח לקוראי האיגרת לעשות לאור מצבם? מה נוכל ללמוד מן האיגרת עבור עצמנו? הבא נסקור את הדרך בה ה' עזר לאליהו להתגבר על דיכאונו.

`קרא מלכים א' 19:5-18. כיצד ה' פעל על מנת לחדש את אמונתו של אליהו משרתו?`

סיפור יחסיו של ה' עם אליהו לאחר המאורע בכרמל מרתק במיוחד, שכן הוא מציג בפנינו את הטיפול החם והנבון שה' מעניק למי שנתון תחת לחץ ומתקשה להחזיק באמונתו. ה' עשה מספר דברים בעבור אליהו. ראשית כל, הוא דאג לצרכיו הפיזיים. הוא נתן לו מזון וזמן לנוח. לאחר מכן, במערה, הוא גער בו בעדינות- “ מַה־לְּךָ פֹה אֵלִיָּהו ”- וסייע לו לקבל הבנה עמוקה יותר לגבי הדרך בה הוא פועל ומגשים את מטרותיו. ה' לא היה ברוח, ברעידת האדמה או באש, אלא בקול דממה דקה. ואז נתן לו ה' משימה לעשות ונטע בו ביטחון.

`קרא אל העברים 2:1; 3:12-14; 5:11- 6:3; 10:19-25. מה שאול השליח הציע למאמינים לעשות?`

במהלך האיגרת אל העברים אנו מוצאים מספר הוראות שהשליח נתן לקוראים שמסייעות להם לשקם את כוחם ואמונתם המקוריים. היבט אחד שהמחבר מדגיש הוא לדאוג לצרכים הפיזיים של אחיהם לאמונה. הוא מציע שיתרגלו הכנסת אורחים ויבקרו את הכלואים בבית הסוהר וידאגו גם לצורכיהם. השליח מטיף לקוראים להיות נדיבים ולזכור כי ה' לא יטוש אותם (עברים 13:1-6). שאול גם גער ועודד אותם. הוא הזהיר אותם " פֶּן נָסוּר מִן הַדֶּרֶךְ ” בהדרגה (עברים 2:1), ושלא יהיה בקירבם " לֵב מְרֻשָּׁע וַחֲסַר אֱמוּנָה ” (עברים 3:12), ועודד אותם לגדול בהבנתם את האמונה (עברים 5:11- 6:3). הוא גם העיר על חשיבות הנוכחות המתמדת באסיפות הקהילה (עברים 10:25). בסיכום, הוא הציע כי ידבקו יחדיו, יעודדו אחד את השני ויעוררו בקירבם אהבה ומעשים טובים, וגם העלה את שמו של ישוע ואת שירותו במשכן השמיימי בעבורם (עברים 8:1,2; עברים 12:1-4).