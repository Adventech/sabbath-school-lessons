---
title:  נקודות למחשבה
date:  07/01/2022
---

למרות כל האמיתות הטובות ומלאות התקווה באיגרת אל העברים, הוא מכיל גם כן סידרת אזהרות אשר מגיעה לשיאה בפרקים י’-י"ב. לקטעים אלו לפחות שני מאפיינים משותפים. ראשית, כולם משווים את דור המדבר עם קוראי האיגרת אל העברים. שנית, הם מאיצים בנו להחזיק באמונה.

דור המדבר חזה בהתגלות כוחו האדיר של ה’ דרך אותות ופלאים בעת גאולתם ממצרים. בנוסף, הם שמעו את קול ה’ מהר סיני, כאשר קיבלו את עשרת הדיברות. הם ראו בעיניהם את עמוד האש בלילה והענן המגן במהלך היום. הם אכלו מן, לחם מן השמיים. הם גם שתו מים שיצאו מן סלעים בכל מקום בו חנו. אבל כאשר הגיעו לגבולות הארץ המובטחת, הם לא השכילו לבטוח באלוהים. אמונתם, שהיא הדרישה הבסיסית של ה’, לקתה בחסר. “ וּבְלִי אֱמוּנָה אִי אֶפְשָׁר לִהְיוֹת רָצוּי לֵאלֹהִים ” (עברים י"א: 6).

שאול כתב כי גם אנחנו, בדומה לדור המדבר, נמצאים בגבול ארץ מובטחת (עברים י’: 37-39). עם זאת, זכויותינו ותחומי אחריותנו גדולים יותר. לא שמענו את ה’ מדבר מהר סיני, אולם חזינו בהתגלות ה’ על הר ציון דרך הכתובים: אלוהים בבשר, ישוע המשיח (עברים י"ב: 18-24). השאלה הנותרת היא: האם תהא בנו אמונה מספקת? מחבר האיגרת מעודד אותנו ללכת על פי הדוגמה של רשימה שלמה של דמויות, ושיאה הוא ישוע בעצמו.

**שאלות לדיון**:

`למדנו כי ישוע הוא גיבורנו ההולך לפנינו בקרב נגד השטן. כיצד נוכל להילחם יחדיו, מאוחדים, כקהילה לגב גיבורנו? אילו דברים מונעים מאיחוד זה להתממש? באילו דרכים השטן מסוגל להחליש אותנו כקהילה? כיצד השטן החליש את עם ישראל בעבר?`

`כמאמינים, אנחנו קהילה של כוהנים הנתונה תחת הדרכתו של אלוהים. באילו דרכים קהילתך יכולה להציע זבחי הלל ושירות רצוי לאלוהים, בצורה טובה עוד יותר? השתדל להתייחס לפרטים ולהיות מעשי בתשובתך.`

`באילו דרכים מצבנו כעת דומה למצבו של דור המדבר, רגע לפני שחצו אל עבר הארץ המובטחת? אילו לקחים נוכל ללמוד מדימיון זה?`