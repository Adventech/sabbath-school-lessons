---
title:  ישוע הוא מתווכנו
date:  03/01/2022
---

רעיון מעניין בחקר המקרא הוא שהשליט מבית דוד ייצג את האומה בפני ה’.

`השווה בין שמות ד’: 22,23 ושמואל ב’ ז’: 12-14; דברים י"ב: 8-10 ושמואל ב’ ז’: 9-11; דברים י"ב: 13,14 ותהלים קל"ב: 1-5, 11-14. אילו הבטחות אשר ניתנו לעם ישראל יתגשמו דרך השליט מבית דוד?`

עם ישראל היו ילדיו של ה’, וה’ יעניק להם מקום בו יוכלו לנוח לבטח מאויביהם. ה’ גם יבחר מקום בתוכם בו ישכון שמו. הבטחות אלו לעם ישראל הועברו למלך המובטח מבית דוד. הוא יאומץ כבן ה’, ה’ יעניק לו מקום מנוחה מאויביו, והוא יבנה מקדש לה’ בציון, משכן לשמו. משמעות הדבר היא שה’ יגשים את ההבטחות לעם ישראל דרך המלך המובטח מבית דוד. מלך זה ייצג את עם ישראל בפני ה’.

הוספת נציג למערכת היחסים בין ה’ לעם ישראל איפשרה את שמירת יחסי הברית. הברית של משה  דרשה את נאמנותם של כל העם על מנת לקבל את הגנתו וברכתו של ה’ (ראה גם יהושע ז’: 1-13). הברית של דוד, לעומת זאת, שימרה את ברכות הברית של ה’ לעם דרך נאמנותו של אדם אחד, הנציג מבית דוד.

לצערנו, רוב המלכים מבית דוד לא היו נאמנים, ולכן ה’ לא יכל לברך את עם ישראל כפי שהיה רוצה.  ספרי התנ"ך גדושים בעדויות אודות חוסר הנאמנות העצום של אותם מלכים.

החדשות הטובות הן שה’ שלח את בנו להיוולד כצאצא דוד, והוא היה נאמן בצורה מוחלטת. לכן, ה’ מסוגל להגשים דרכו את כל ההבטחות שנתן לעמו. כאשר ה’ מברך את המלך, כל עמו חולקים בברכה. זוהי הסיבה לכך שישוע הוא המתווך של ברכות ה’ עלינו, בכך שהוא מהווה הערוץ דרכו זורמות ברכות ה’. תקוותנו הבלעדית לישועה מצויה בישוע ובמעשיו עבורנו בלבד.

`חשוב על התדירות בה אינך נאמן לצד שלך בברית. מה הדבר מלמד אותנו לגבי המידה בה עלינו להישען על ישוע, ועליו בלבד, למען ישועתנו?`