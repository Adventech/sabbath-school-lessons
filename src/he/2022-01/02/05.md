---
title: 'ישוע הוא כוהננו הגדול'
date: 05/01/2022

---

אל העברים ה'-ז'- מציג בפנינו תפקיד נוסף של ישוע. הוא כוהננו הגדול. מחבר האיגרת מסביר כי הדבר מגשים את הבטחת ה' למלך המובטח מבית דוד, שהוא יהיה " כֹהֵן לְעוֹלָם; עַל־דִּבְרָתִי, מַלְכִּי־צֶדֶק ” (תהלים 110:4).

`קרא ויקרא 1:1-9, ויקרא 10:8-11, מלאכי 2:7, במדבר 6:22-26, עברים 5:1-4. אילו תפקידים ישנם לכוהן?`

הכוהנים מונו לנציגים ומתווכים במערכת היחסים בין בני האדם לה' ובכל שאר הדברים הנוגעים לה'. הכוהן היה מתווך. הדבר היה נכון לכל מערכת כהונה, תהא זו יהודית, יוונית, רומית וכל אחת אחרת. הכוהן מאפשר את הקשר לה', וכל דבר שהכוהן עושה הוא לפעול במטרה לסייע ליחסים בינינו לבין ה'.

הכוהן מקריב קורבנות בעד בני האדם. אנשים לא יכולים להציע קורבנות לה' בעצמם. הכוהן יודע כיצד להציע קורבנות ראויים כך שה' יקבל את מנחותינו ובתמורה יוענקו לנו טיהור וכפרה.

כוהנים גם לימדו את דבר ה'. הם היו מומחים במצוות ה' ועליהם הונח התפקיד להסביר וליישם אותן.

יתר על כן, לכוהנים ניתנה גם האחריות לברך בשם יהוה. דרכם ה' תיווך את רצונו הטוב ואת מטרותיו המיטיבות בעבור אנשים.

עם זאת, בראשונה לפטרוס 2:9, אנו רואים משהו שונה. אנו- המאמינים בישוע- נקראים " מַמְלֶכֶת כֹּהֲנִים ”. תפקיד זה מרמז לנו על זכויות אדירות. לכוהנים ניתן לגשת לה' במשכן. כיום, אנו יכולים לגשת לה' בביטחון מלא בתפילה (עברים 4:14-16; עברים 10:19-23). קיימת גם כן אחריות חשובה. עלינו לקחת חלק בעבודת האל, כלומר בהושעת העולם. הוא רוצה שנלמד ונסביר את חוקיו ומצוותיו לאחרים. הוא גם חפץ שנציע קורבנות של שבח ומעשים טובים, אשר הם ראויים בעבורו. איזו זכות ואיזו אחריות!

`כיצד העובדה שאנו נקראים " מַמְלֶכֶת כֹּהֲנִים " משנה את חיינו? כיצד אמת זו אמורה להשפיע על הדרך בה אנו חיים?`