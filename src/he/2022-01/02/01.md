---
title:  מסר האיגרת אל העברים
date:  01/01/2022
---

### קראו את הפסוקים הבאים לקראת שיעור השבת השבועי
עברים א': 5-14, לוקס א': 30-33, תהלים קל"ב: 1-5, עברים ב': 14-16, עברים ה': 1-4, 1 לפטרוס ב': 9, עברים ח': 8-12.

> <p>פסוק לשינון</p>
> " עִקַּר הַדְּבָרִים שֶׁנֶּאֶמְרוּ הוּא: יֵשׁ לָנוּ כֹּהֵן גָּדוֹל הַיּוֹשֵׁב לִימִין כִּסֵּא הַגְּדֻלָּה בַּשָּׁמַיִם " (עברים ח’: 1).

בכתב עברי אשר נכתב כמה עשורים לאחר כתיבת האיגרת אל העברים, בסביבות השנה 100 לספירה, נכתבה התפילה הבאה: “ כל זאת דיברתי לפניך, אלוהיי, שכן אמרת כי בראת את העולם עבורנו... וכעת, אלוהיי, הבט וראה באומות אלו, אשר נחשבות ככלום, והנה הן שולטות בנו וטורפות אותנו. אך אנו, אנשיך, בכוריך היחידים, אשר קנאים לך ויקרים לך, ניתנו בידיהן. ” - James H. Charlesworth, ed., The Old Testament Pseudepigrapha, vol. 1, [New York: Hendrickson Publishers,1983], p. 536.

כנראה שקוראי האיגרת אל העברים הרגישו דבר דומה.  אם הם היו ילדי ה', מדוע חוו סבל כה רב?

לכן, שאול כתב את האיגרת אל העברים על מנת לחזק את אמונתם של המאמינים בזמן ניסיונותיהם. הוא הזכיר להם (ולנו) שהבטחות ה' יתגשמו באמצעות ישוע, היושב לימין האב, ושבקרוב ייקח אותנו הביתה. בינתיים, ישוע מתווך עבורנו את ברכות האב. משום כך, עלינו לעמוד באיתנות באמונתנו עד בוא הקץ.

_*לימדו את השיעור השבועי לקראת שבת ה-8 בינואר_