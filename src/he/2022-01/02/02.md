---
title: 'ישוע הוא מלכנו'
date: 02/01/2022

---

הרעיון המרכזי של האיגרת אל העברים היא שישוע הוא השליט, היושב לימין כס האב (עברים 8:1). כאלוהים, ישוע תמיד היה שליט היקום. אך כאשר אדם וחווה חטאו, הפך השטן לשליט העולם הזה (יוחנן 12:31, 14:30, 16:11). למרות זאת, ישוע הגיע והביס את השטן על הצלב, וקיבל בחזרה את זכותו לשלוט על אלו אשר יקבלו אותו כמושיעם (קולוסים 2:13-15).

שני הפרקים הראשונים של האיגרת אל העברים מתרכזים בכינון תפקידו של ישוע כמלך.

`קרא אל העברים 1:5-14. מה מתרחש כאן?`

פסוקים אלו מסודרים בשלוש פסקאות. כל פסקה מציגה היבט בטקס ההמלכה של הבן. ראשית, ה' מאמץ את ישוע כבנו המלכותי (עברים 1:5). שנית, ה' מציג את הבן לקהל השמיים, משרתיו (עברים 1:6,8). שלישית, ה' ממליך את הבן- הקניית כוח אמיתית (עברים 1:13,14).

אחת האמונות החשובות ביותר בברית החדשה היא שדרך ישוע ה' הגשים את הבטחותיו לדוד (ראה גם שמואל ב' 7:8-16 ולוקס 1:30-33). ישוע נולד כצאצא דוד בעיר דוד (מתי 1:1-16; לוקס 2:10,11). במהלך שירותו של ישוע אנשים קראו לו לעתים קרובות "בן דוד". הוא הוצא להורג בטענה שקרא לעצמו "מלך היהודים" (מתי 27:37). כיפא ושאול בישרו שישוע הגשים את ההבטחות אשר ניתנו לדוד בקומו מן המתים (מעשי השליחים 2:22-36, 13:22-37) יוחנן זיהה את ישוע כ" הָאַרְיֵה מִשֵּׁבֶט יְהוּדָה ” (התגלות 5:5).

האיגרת אל העברים, כמובן, מסכימה. ה' הגשים את הבטחותיו לדוד דרך ישוע: הוא העניק לישוע " שֵּׁם ” נעלה (עברים 1:4), אימץ אותו לבן (עברים 1:5), כונן את כס שלטונו לעד (עברים 1:8-12) והושיב אותו לימינו (עברים 1:13,14). יתר על כן, על פי אל העברים ד', ישוע מוביל את האנשים למנוחת האל ומזכיר לנו שהוא בונה בית ה' (עברים 3:3,4).

לכן, ישוע הוא השליט החוקי אשר נתון במלחמה עם השטן, גוזל השלטון, עבורנו.

`כיצד נוכל להתנחם, במיוחד בעת ניסיונות, מהידיעה כי ישוע הוא שליט היקום?`