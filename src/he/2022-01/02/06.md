---
title:  ישוע מתווך לברית טובה יותר
date:  06/01/2022
---

אל העברים ח’-י’ מתרכז בעבודה של ישוע כמתווך של ברית חדשה. הבעיה עם הברית הראשונית שכתובה בתנ"ך הייתה, בפשטות, שהיא היוותה רק צל הדברים הטובים שעתידים לבוא. תקנותיה עוצבו לדמות, להמחיש, את העבודה שישוע יעשה בעתיד. על כן, הכוהנים דימו את ישוע, אולם הם היו רק בני תמותה וחוטאים. הם לא יכלו לספק את השלמות שישוע סיפק, והם שירתו במשכן שהיה " לְפִי תַּבְנִית וְצֵל ” (עברים ח’: 5) של המשכן השמיימי.

ישוע משרת במשכן האמיתי ומספק לנו גישה לאלוהים. זבחי בעלי החיים ייצגו את מותו של ישוע כקורבן הניתן בעדנו, אולם דמם לא יכל לטהר את המצפון. לעומת זאת, מותו של ישוע מטהר את מצפוננו כך שנוכל לגשת לאלוהים בביטחון (עברים י’: 19-22).

`קרא אל העברים ח’: 8-12. מה ה’ הבטיח לנו בברית החדשה?`

אלוהים הקים ברית חדשה אשר תשיג את מה שהברית הישנה יכלה רק לצפות לו, על ידי מינויו של ישוע ככוהן הגדול שלנו. הברית החדשה משיגה מה שרק כוהן שמיימי מושלם, נצחי ואנושי מסוגל להשיג. כוהן זה לא רק מסביר את החוק האלוהי אלא זורע אותו בלבבותינו. כוהן זה מציע קורבן המעניק סליחה. כוהן זה מטהר ומשנה אותנו. הוא הופך את לבבנו מאבן לבשר (יחזקאל כ"ו: 26). הוא באמת בורא אותנו מחדש (2 לקורינתים ה’: 17). כוהן זה מברך אותנו בדרך הנפלאה ביותר, על ידי כך שהוא מאפשר לנו לגשת לנוכחות האב עצמו.

ה’ עיצב את הברית הישנה כך שתצביע על העתיד לבוא, על עבודתו של ישוע. מטרתה ועיצובה היו יפים למדי. ועדיין, יש שמבינים את מטרתה באופן שגוי. חסרי רצון לנטוש את הסמלים, הצללים ולקבל את האמיתות שעליהן הצביעו כל אלה, הם פיספסו את הטובות הנפלאות ששירותו של ישוע מציע להם.

“ המשיח היה אבן הפינה והרוח החיה של בית המקדש. עבודת הקודש במקדש סימלה את קורבן התמורה של בן האלוהים. הכהונה יוסדה כדי לייצג את הגואל שמתווך ומפייס בין השמיים לאנושות, ואת פועל הכפרה שלו כקורבן תמורה. התוכנית כולה של עבודת ה’ דרך העלאת קורבנות בישרה את מות המושיע לשם גאולת העולם. קורבנות אלה יהיו חסרי תועלת כאשר האירוע הכביר שעליו הצביעו לאורך הדורות, יבוא על סיומו. ” -אלן ג’. ווייט, חמדת הדורות, עמ’ 117,118.