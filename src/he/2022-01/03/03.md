---
title: 'ה'' דיבר אלינו ביד הבן'
date: 10/01/2022

---

`קרא אל העברים 1:1-4. מהו המסר המרכזי בפסוקים אלו?`

בתרגום המקורי ביוונית, אל העברים 1:1-4 הוא רק משפט אחד, והוא נחשב כמשפט היפה ביותר בברית החדשה מבחינת אומנות רטורית. טענתו המרכזית היא שה' דיבר אלינו ביד בנו, ישוע.

בעבור היהודים במאה הראשונה לספירה, ה' לא דיבר לעם תקופה ארוכה. ההתגלות האחרונה אשר ניתנה בדבר ה' בוטאה בידי הנביא מלאכי ושירותם של עזרא ונחמיה ארבע מאות שנים לפני כן. אבל עכשיו, דרך ישוע, ה' דיבר אליהם בשנית.

עם זאת, התגלות ה' דרך ישוע גדולה בחשיבותה להתגלות ה' לנביאים, שכן ישוע מהווה התגלות טובה יותר. הוא ה' בעצמו, אשר ברא את השמיים ואת הארץ, את החוקים ואת היקום. עבור שאול, אלוהותו של ישוע המשיח לא ניתנת לספק. היא מובנת מאליו.

בנוסף לכך, התנ"ך היה בעבור שאול דבר ה'. אותו ה' אשר דיבר מאות שנים לפני כן ממשיך לדבר גם בהווה. התנ"ך ביטא את מלוא ידיעת האמת של רצון ה'.

אך היה ניתן להבין את מלוא משמעותו רק בבואו של הבן לעולם. במחשבתו של המחבר, התגלות ה' בבן סיפקה את הנדרש להבנת רוחב אמיתות התנ"ך, באותה מידה שתמונה על קופסת פאזל מספקת את הנדרש למציאת מקומו הנכון של כל חלק. ישוע חשף והאיר חלקים כה רבים בתנ"ך.

ובאותו הזמן, ישוע הגיע על מנת להיות נציגנו ומושיענו. הוא ייקח את מקומנו במלחמה וינצח את הנחש. באותו האופן, באיגרת אל העברים, ישוע הוא "החלוץ" או "ראש" ו"מבשר" המאמינים (עברים ב':10, עברים ו':20). הוא נאבק עבורנו ומייצג אותנו. בנוסף לכך, משמעות הדבר היא שכל מה שה' עשה עבור ישוע, נציגנו, האב רוצה לעשות גם עבורנו. הוא אשר העלה את ישוע לימין כיסו חפץ גם שאנחנו נשב עם ישוע על כיסו (התגלות 3:21). המסר שה' העניק לנו בישוע כולל לא רק את מה שישוע אמר, אלא גם מה שהאב עשה דרכו ולמענו, הכל למען רווחתנו הזמנית והנצחית.

`חשוב עמוקות על משמעות העובדה שישוע- ה'- ירד לעולם. מדוע אמת זו מעניקה לנו תקווה כה גדולה?`