---
title: 'נקודות למחשבה'
date: 11/03/2022

---

“ באמונה הפכתם שייכים למשיח; באמונה עליכם לגדול במשיח באמצעות נתינה וקבלה. עליכם לתת לו הכול – את לבכם, את רצונכם, את השרות שלכם. עליכם להתמסר לאלוהים ולתת לו את כל כולכם כדי שתוכלו לציית לכל מצוותיו; עליכם לקחת הכול – את המשיח, את מלוא ברכותיו, וזאת כדי שישכון בלבם, יהווה את גבורתכם וצדקתכם וישמש עוזרכם הנצחי, וכך יעניק לכם את הכוח לציית. ” - אלן ג'. ווייט, הדרך אל המשיח, ע40:57.

“ אלוהים לעולם אינו מבקש מאיתנו להאמין בלי לתת לנו שפע של ראיות שנוכל לבסס עליהן את אמונתנו. קיומו של אלוהים, אופיו ואמיתות דברו, כל אלה מאוששים על ידי שפע של הוכחות ועדויות הפונות אל ההיגיון שלנו. אבל אלוהים לא ביטל מעולם את האפשרות להטיל ספק. אמונתנו חייבת להסתמך על ראיות. אנישם המבקשים להטיל ספק תמיד יקבלו הזדמנות לעשות זאת, אך אנשים החפצים באמת ובתמים לדעת את האמת, ימצאו שפע של ראיות שיאששו את אמונתם.

אופיו של הבורא האינסופי או מעשיו נבצרים מהבנתו המוגבלת של האדם. מבחינתם של בעלי המוחות החדים ביותר או המשכילים ביותר, ישות קדושה זו תמיד תישאר אפופת מסתורין. “ הַחֵקֶר אֱלוֹהַ תִּמְצָא? אִם עַד־תַּכְלִית שַׁדַּי תִּמְצָא׃? גָּבְהֵי שָׁמַיִם מַה־תִּפְעָל; עֲמֻקָּה מִשְּׁאוֹל, מַה־תֵּדָע ?” (איוב 11:7,8). ”

**שאלות לדיון**:

`חוקר מקראי כתב פעם: “ Credo ut intelligam ”, או בתרגום מלטינית: “ אני מאמין על מנת להבין ”. עברים 11:3 אומר כי " בֶּאֱמוּנָה נָבִין ”. מהו טיב היחסים בין אמונה להבנה? כלומר, מדוע לפעמים עלינו קודם כל לפנות באמונה למה שאיננו מבינים, ולאחר מכן נקבל הבנה מעמיקה יותר על הדבר?`

`המילה היוונית " pistis ” משמעה גם "אמונה" וגם "נאמנות".מדוע שתי המשמעויות חשובות בחיפוש ההבנה אודות חיים על פי אמונה? כיצד הדמויות בפרק י"א  מציגות דרך נאמנותם, את מציאות אמונתם? כיצד נוכל לנהוג בצורה דומה?`

`למרות שאנחנו מבינים כי אמונה היא מתנה מה' (רומים 12:3), מהו תפקידנו בקבלה ובשמירה על מתנה זו?`