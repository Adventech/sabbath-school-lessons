---
title: 'בזכות אמונה.. רחב והשאר'
date: 09/03/2022

---

`קרא אל העברים 11:31 ויהושע 2:9-11. מדוע רחב, אשר הייתה זונה פגאנית, מוזכרת בקטע זה יחד עם דמויות תנ"כיות מקודשות?`

רחב היא כנראה הדמות הבלתי צפויה ביותר בפרק י"א. רחב היא אחת משתי נשים המוזכרות בשמן. היא העשירית ברשימה, כאשר הראשון הם אבות האומה שעל כל אחד מהם נאמר שהוא צדיק. כאשר אנחנו מגיעים אליה, אנחנו מוצאים שהיא לא רק אישה אלה גם זונה גויה.

ההיבט המפתיע ביותר הוא היותה המרכז והשיא של כל הפרק. הרשימה מאורגנת בצורה ייחודית. כל קטע מתחיל בביטוי חוזר ונשנה: “ מִתּוֹךְ אֱמוּנָה ”. התבנית הבסיסית היא " מתוך אמונה [מישהו]... עשה [ככה וככה]…” או " מתוך אמונה קרה [ככה וככה]... ל[מישהו]... ”. תבנית חוזרת זו מגדילה את הציפייה אצל הקורא לשמוע את ההצהרה החזקה לפיה " מתוך אמונה הוביל יהושע את העם לארץ המובטחת ”.

אך אין זה נכתב. במקום זאת, מדלגים על יהושע ואת מקומו לוקחת רחב הזונה. לאחר איזכורה של רחב, התבנית החוזרת מסתיימת בפתאומיות בביטוי " וּמָה עוֹד אֹמַר? ” (עברים 11:32). ואז, שאול מזכיר בחיפזון כמה שמות ואירועים שאין הוא מרחיב עליהם.

מעשה האמונה של רחב היה שהיא שמעה, האמינה וצייתה, למרות שלא ראתה. היא לא צפתה במכות מצרים, בגאולה בים בסוף, במים שהוצאו מן הסלע או בלחם שירד מן השמיים; ועדיין, היא האמינה. היא הייתה דוגמה טובה לקהל העברים, אשר לא שמעו את ישוע דורש או ראו אותו מבצע נסים, וגם עבורנו, שגם לא צפינו בעצמנו בכל אלה.

“ רחב הייתה זונה שגרה בחומת יריחו. היא החביאה שני מרגלים ישראליים אשר נשלחו לסקור את הגנות העיר. בשל אדיבותה כלפיהם, והצהרת אמונתה בה', הבטיחו המרגלים כי רחב ומשפחתה יישארו בחיים בבוא המתקפה על יריחו. ”-Introduction to Rahab found in Daughters of God, p. 35.

שאול ממשיך (עברים 11:35-38) ומגולל רשימה של קשיים שהתקילו רבים. הביטוי " לֹא הִסְכִּימוּ לְהִנָּצֵל ” (עברים 11:35) רומז כי הייתה להם האפשרות לברוח אך הם בחרו שלא, מכיוון שמבטם התמקד בגמול של ה'.

`למרות שלא חזינו בכל האירועים הללו קורים (בריאת העולם, יציאת מצרים, צלב המשיח), מדוע קיימות סיבות טובות ורבות כל כך להאמין שהם קרו?`