---
title: 'ישוע,  " מְכוֹנֵן הָאֱמוּנָה וּמַשְׁלִימָהּ "'
date: 10/03/2022

---

`קרא אל העברים 12:1-3. מה הפסוקים הללו קוראים לנו לעשות?`

שיא ההקדמה על אמונה מגיע באזכור ישוע בפרק י"ב. שאול מתחיל את האיגרת עם ישוע, הוא " הַבָּא יָבוֹא, וְלֹא יְאַחֵר ” (עברים 10:37), ושאול גם מסכם אותה עם ישוע, “מכונן" אמונתנו (עברים 12:2). ישוע הוא " מְכוֹנֵן הָאֱמוּנָה וּמַשְׁלִימָהּ ”. משמע שישוע הוא האחד שהופך את האמונה לאפשרית, הוא הדוגמה וההתגלמות המושלמת למשמעות האמיתית של חיים באמונה. עם ישוע, האמונה מבוטאת במלוא השלמות.

ישוע הוא "מכונן" (“מחבר",”חלוץ") אמונתנו בשלושה מובנים.

ראשית, הוא היחיד אשר סיים את המירוץ במלוא מובן המילה. האחרים שהוזכרו בפרק הקודם עדיין לא השיגו את מטרתם (עברים 11:39,40). לעומת זאת, ישוע נכנס למנוחת ה' בשמיים ויושב לימין כס האב. אנחנו, יחד עם האחרים, נמלוך עם ישוע בעתיד (התגלות 20:4).

שנית, היו אלה חייו המושלמים של ישוע שאיפשרו לאחרים לרוץ את המירוץ (עברים 10:5-14). אם ישוע לא היה מגיע, מירוץ כל אדם אחר היה לשווא.

ולבסוף, ישוע הוא הסיבה שיש לנו אמונה. כאחד עם ה', הוא ביטא את נאמנותו של ה' כלפינו. ה' לעולם לא הפסיק את מאמציו להושיענו, ולכן אם לא נוותר בסוף נשיג את הגמול. ישוע רץ בסבלנות ונשאר נאמן, גם כאשר חסרנו אמונה (2 לטימותיאוס 2:13). אמונתנו היא רק תגובה לנאמנותו.

בסופו של יום, ישוע הוא "משלים" אמונתנו מכיוון שהוא מדגים בצורה מושלמת כיצד לרוץ את מירוץ האמונה. כיצד הוא רץ? הוא הניח בצד הכל וויתר על הכל בעדנו (פיליפים 2:5-8). הוא לעולם לא חטא. ישוע נשא את מבטו בהתמדה לעבר הגמול, לעבר השמחה העומדת בפניו, היא גאולת המין האנושי בחסדו. לכן, הוא סבל חוסר הבנה וביזוי; הוא סבל את חרפת הצלב (עברים 12:2,3).

עכשיו זה תורנו לרוץ. למרות שלעולם לא נוכל להשיג את מה שישוע עשה בכוחנו שלנו, עומד לפנינו המופת המושלם שהשאיר, וכך על ידי אמונה בו, ונשיאת מבטינו אליו (כפי שעשו אחרים לפנינו), אנו רצים קדימה באמונה ומסתמכים על הבטחותיו לגמול אדיר.