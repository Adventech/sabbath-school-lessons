---
title:  ישוע, חונך הדרך מבעד לפרוכת
date:  26/02/2022
---

### קראו את הפסוקים הבאים לקראת שיעור השבת השבועי
עברים ט’: 24; שמות י"ט: 3,4; עברים י"ב: 18-21; ויקרא ט"ז: 1,2; עברים י’: 19-22; קולוסים ג’: 1.

> <p>פסוק לשינון</p>
> “ הֲרֵי הַמָּשִׁיחַ לֹא נִכְנַס אֶל מִקְדָּשׁ אֲשֶׁר נַעֲשָׂה בִּידֵי אָדָם וַאֲשֶׁר הוּא בָּבוּאָה שֶׁל הָאֲמִתִּי, כִּי אִם בָּא אֶל עֶצֶם הַשָּׁמַיִם לְהֵרָאוֹת עַתָּה בַּעֲדֵנוּ לִפְנֵי הָאֱלֹהִים ” (עברים ט’: 24).

כאשר התלמידים חזרו מהר הזיתים לאחר שישוע עלה השמיימה, הייתה בליבם תחושת שמחה וניצחון. אדונם וחברם עלה למשרת כוח על העולם והזמין אותם לגשת לה' בשמו בביטחון מוחלט שה' יענה בחיוב לתפילותיהם (יוחנן י"ד: 13,14). למרות שהמשיכו בעולם זה והותקפו בידי כוחות הרשע, תקוותם הייתה איתנה. הם ידעו כי ישוע עלה השמיימה על מנת להכין מקום עבורם (יוחנן י"ד: 1-3). הם הבינו כי ישוע היה שר ישועתם, וכי הוא חנך את הדרך אל המולדת השמיימית דרך דמו.

עלייתו השמיימה מרכזית לתיאולוגיה של האיגרת אל העברים. היא מסמנת את תחילת שלטונו של ישוע ותחילת שירותו ככוהן הגדול בעדנו. לבסוף, והחשוב עוד יותר, העלייה לשמיימה מסמנת את הרגע בו הברית החדשה, המספקת את האמצעים דרכם אנו יכולים לגשת לאלוהים בביטחון דרך אמונה, נחנכה. זוהי זכות עבורנו כעת לגשת לה' בביטחון דרך ישוע ודרך מעלות צדקתו.

_*לימדו את השיעור השבועי לקראת שבת ה-5 במרץ_