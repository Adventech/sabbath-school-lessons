---
title:  “ הֵם יִרְאוּ אֶת פָּנָיו ”
date:  03/03/2022
---

`קרא אל העברים י"ב: 22-24. באיזה מובן הגענו לירושלים השמיימית ולנוכחות ה’?`

נטען כי מאמינים "באו" להר ציון, לירושלים השמיימית, דרך אמונה. במובן זה, חווייתם צופה מראש את העתיד. אזי, ירושלים השמיימית שייכת לדברים " הַמְקֻוִּים " ו" שֶׁאֵינָם נִרְאִים ” ועם זאת מובטחים לנו דרך אמונה (עברים י"א: 1).

למרות שזה נכון, אין זאת כל משמעות הקטע. הגענו גם כן להר ציון, לנוכחות ה’, דרך נציגנו ישוע (אפסים ב’: 5,6; קולוסים ג’: 1). עלייתו של ישוע לשמיים היא לא רק עניין של אמונה, אלא עובדה. המימד ההיסטורי הזה של עלייתו לשמיים, היא אשר מספקת מעין כוח מושך להאצה של האיגרת להחזיק בהכרזת אמונתו (עברים ד’: 14, י’: 23). שאול כותב: “ וְכֵיוָן שֶׁיֵּשׁ לָנוּ כֹּהֵן גָּדוֹל עֶלְיוֹן אֲשֶׁר עָבַר דֶּרֶךְ הַשָּׁמַיִם… נִקְרְבָה בְּבִטָּחוֹן ” (עברים ד’: 14,16).

כלומר, כבר הגענו דרך נציגנו ולכן עלינו לנהוג בהתאם. דרכו, המאמינים “ טָעֲמוּ מִמַּתְּנַת הַשָּׁמַיִם... וְטָעֲמוּ אֶת דְּבַר אֱלֹהִים הַטּוֹב וְכֹחוֹת הָעוֹלָם הַבָּא ” (עברים ו’: 4,5). מציאות עלייתו לשמיים ושירותו של ישוע במשכן השמיימי היא " תִּקְוָה שֶׁהִיא כְּעֹגֶן בָּטוּחַ וְיַצִּיב לְנַפְשֵׁנוּ ” (עברים ו’: 19), ערבון כי ההבטחות בעלות תוכן וראויות לביטחון (עברים ז’: 22). עבורנו, לאמונה יש עוגן היסטורי.

אולם תכליתו של ה’ תוגשם לא רק בישוע, אלא גם בנו. אמרנו כי עלייתו של ישוע השמיימה הגשימה את טיפולוגיית שני חגי הרגלים הראשונים של עם ישראל, פסח ושבועות. על פי האיגרת אל העברים וספר התגלות, המועד האחרון, סוכות (חג האסיף), עדיין לא התגשם. אנו נחגוג אותו יחד עם ישוע, כאשר נהיה ב" עִיר… שֶׁאַדְרִיכָלָהּ וּמְקִימָהּ הוּא הָאֱלֹהִים ”. בארץ המושב השמיימית (עברים י"א: 10, 13-16). לא נבנה עוד סוכות, אלא סוכת ה’, או אוהל, ירד מן השמיים, ונחיה עימו לעולמים (התגלות ז’: 15-17; התגלות כ"א: 1-4; התגלות כ"ב: 1-5; במדבר ו’: 24-26).

`כיצד נוכל להפוך את ההבטחה לחיי עולמים למציאותית בעינינו כעת, במרכזו של עולם המלא בכאב ובסבל? איזו תשובה תוכל לתת לטוענים כי זאת לא יותר מפנטזיה שמטרתה לגרום לנו להרגיש טוב יותר לגבי חיינו כיום?`