---
title: 'ישוע לפני האב'
date: 27/02/2022

---

`קרא אל העברים 9:24. על פי קטע זה, מה הייתה תכליתה של עליית ישוע השמיימה?`

ה' הורה לישראל כי על הזכרים לעלות שלוש פעמים בשנה לירושלים " יֵרָאֶה כָּל־זְכוּרְךָ, אֶל־פְּנֵי הָאָדֹן יְהוָה ” יחד עם מנחה. המועדים שנבחרו הינם פסח (חג המצות), שבועות (חג הקציר) וסוכות (חג האסיף) (שמות 23:14-17, דברים 16:16). חג הפסח חגג את גאולתם של בני ישראל ממצרים. חג השבועות חגג את שעורת הקציר ובזמן שנכתבה הברית החדשה הוא זוהה גם עם מתן התורה בסיני. חג הסוכות חגג את דאגתו של ה' לעם ישראל במהלך נדודיהם במדבר.

באל העברים 9:24 מתוארת עליית ישוע השמיימה לנוכחות האב. הוא עלה אל המשכן השמיימי, “ הָאֲמִתִּי ”, במטרה " לְהֵרָאוֹת ” לפני ה' עם קורבן טוב יותר (עברים 9:23,24)- דמו שלו.

ישוע הגשים את מועדי שלושת הרגלים בדיוק מדהים. הוא מת ביום ההכנה לחג הפסח בשעה התשיעית, הרגע בו הוקרבו קורבנות הפסח (יוחנן 19:14, מתי 27:45-50). ישוע קם לתחייה ביום השלישי ועלה לשמיים כדי לקבל ביטחון כי קורבנו היה רצוי בפני ה' (יוחנן 20:17, 1 לקורינתים 15:20), בזמן שהכוהן הניף את אלומת השעורה הבשלה כפירות הקציר הראשונים (ויקרא 23:10-12). 40 יום לאחר מכן, הוא עלה השמיימה וישב לימין כס ה' וחנך את הברית החדשה ביום השבועות (מעשי השליחים א',ב').

מטרת שלושת הרגלים בזמן התנ"ך היה להיראות בפני " פְּנֵי אֱלֹהִים ” (תהלים 42:2). כלומר לחוות את טובת ה' (תהלים 17:15). באופן דומה, אותו הביטוי משומש גם כבקשת עזרה מה' (דברי הימים ב' 7:14, תהלים 27:8, תהלים 105:4). זוהי משמעות עלייתו של ישוע לשמים באיגרת אל העברים. ישוע עלה לה' עם קורבן מושלם. ישוע עלה לשמיים גם כמקדים אותנו בכניסה לנוכחות האל (עברים 6:19,20). הוא הגשים את ההבטחה אשר ניתנה למאמינים ה" מְבַקְשִׁים לָהֶם אֶרֶץ מוֹשָׁב ”, הנכספים לארץ טובה יותר, ל" עִיר… שֶׁאַדְרִיכָלָהּ וּמְקִימָהּ הוּא הָאֱלֹהִים ” (עברים 11:10,13-16).

`מדוע מציאות פועלו של המשיח, פועלו לא רק על הצלב אלא גם כן פועלו עכשיו בשמיים, מעניקה לנו ביטחון בישועה?`