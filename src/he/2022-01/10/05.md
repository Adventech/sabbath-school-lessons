---
title: 'דרך חדשה וחיה דרך הפרוכת'
date: 02/03/2022

---

`קרא אל העברים 10:19-22. איזו הזמנה ניתנת לנו בקטע זה?`

האיגרת אל העברים טוענת כי ישוע נכנס לתוך המשכן השמיימי ומזמין אותנו ללכת אחר הובלתו. רעיון זה תואם להבנה שנגענו בה קודם לכן, לפיה ישוע היא אדון ו"חלוץ" המאמינים (עברים 2:10; עברים 6:19,20; עברים 12:2). “ דֶרֶךְ חֲדָשָׁה וְחַיָּה ” היא הברית החדשה שישוע חנך בקורבנו ועלייתו השמיימה. הביטוי "חדשה וחיה" באה בניגוד לתיאור הברית הישנה כדבר " נוֹשָׁן וּמַזְקִין ” (עברים 8:13). הברית החדשה, אשר מספקת סליחת חטאים וכותבת את תורת ה' בליבנו, מאפשרת לנו לגשת לה' בביטחון, לא בגלל עצמנו או דבר מה שאנו מסוגלים לעשות, אלא רק בגלל מה שישוע עשה בעבורנו בהגשמת כל דרישות הברית.

האיגרת מעירה כי חנוכת הברית הישנה כללה את חנוכת המשכן והקדשת הכוהנים (עברים 9:18-21; השווה עם שמות מ'; ויקרא ח',ט'). מטרת הברית הייתה ליצור מערכת יחסים קרובה בין ה' לבין עמו (שמות 19:4-6). כאשר עם ישראל הסכים למערכת יחסים זו, ה' ציווה מיד על בניית המשכן כך שהוא יוכל לחיות בקירבם. חנוכת המשכן ונוכחות ה' בקרב עמו היוו את הרגע בו הברית בין ה' לישראל הושלמה.

הרעיון נכון גם עבור הברית החדשה. הברית החדשה מרמזת גם כן על חנוכת שירות הכהונה של ישוע בעדנו (עברים 5:1-10, 7:1-ח': 13).

עלייתו של ישוע לשמיים לפני ה' חנכה תקופה חדשה לאנשי ה'. זכריה ג' מזכיר כי השטן היה בנוכחות ה' על מנת להאשים את אנשי ה', אשר יוצגו בידי הכוהן הגדול יהושע. מאשים זה הינו האחד אשר העלה שאלות על נאמנותו של איוב לה' (איוב א',ב'). עם זאת, דרך קורבנו של ישוע, השטן הושלך מן השמיים (התגלות 12:7-12, השווה עם יוחנן 12:31, יוחנן ט”ז: 11). עכשיו זהו ישוע המתפלל בעדנו ודרך קורבנו ונאמנותו מספק לנו ישועה!

`אילו האשמות יכול היה השטן להעלות כנגדך לפני ה', אם היתה עומדת לו אפשרות כזו? למרות שהוא שקרן, כמה באמת הוא היה צריך לשקר אודותייך למען הרשעתך? מהי תקוותך היחידה?`