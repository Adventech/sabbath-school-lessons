---
title:  נקודות למחשבה
date:  04/03/2022
---

“ עלייתו של המשיח השמיימה הייתה האות שציין כי חסידיו יקבלו את הברכה שהובטחה להם. עליהם להמתין לקבלת הברכה לפני שיתחילו במלאכתם. כאשר נכנס המשיח בשערי שמיים אפפוהו מלאכי השמיים, הושיבוהו על כס מלכות וסגדו לו. בתום הטקס צלחה רוח הקודש על התלמידים במלואה, והמשיח רומם ונאדר בכבוד, לא פחות מן הכבוד שבו שרה עם האב בשמיים מקדמת דנה. שפיכת רוח הקודש בחג השבועות הייתה מסר מן השמיים, אשר הודיע כי חניכתו של הגואל הושלמה. בהתאם להבטחתו שלח המושיע את רוח קודשו אל חסידיו, כאות לכך שקיבל כל סמכות בשמיים ובארץ מתוקף תפקידו ככוהן, כמלך וכמשיח ה’, המושל על חסידיו…

הם הכריזו את שמו של ישוע בביטחון גמור, שכן הוא היה אחיהם, רעם ורבם. כאשר הם התייחדו עם המשיח, הם הסבו עימו במחוזות שמימיים. איזו שפה עזה ונלהבת לבשו רעיונותיהם בזמן שהם העידו עליו! ” -אלן ג’. ווייט, מעשי השליחים, עמ’ 27, 31.

**שאלות לדיון**:

`מחבר תהילים כתב: “ צָמְאָה נַפְשִׁי לֵאלֹהִים לְאֵל חָי מָתַי אָבוֹא; וְאֵרָאֶה, פְּנֵי אֱלֹהִים ” (תהלים מ"ב: 3). כיצד נוכל לחוות את אותו צמא לנוכחות ה’? אם איננו שמחים כעת בנוכחות ה’ בעת שאנחנו משרתים אותו ונכנסים לנוכחותו באמונה, האם נשמח בעתיד? מה מוביל לשמחה מלפני ה’?`

`בספר המבזה אמונה, מישהו יצר רובוט שכביכול "מאמין" עבורנו. למרות שהיה זה זיוף, כיצד נוכל להיות זהירים שלא לעשות מה שעם ישראל עשה במדבר, כלומר לבקש מתווכים בינינו לבין ה’? אנו נוטים לאפשר לאנשים אחרים ללמוד את כתבי הקודש בשבילנו ולמצוא בהם פניני אמת. אנשים מסויימים מפותים במחשבה כי תפילות של אחרים בעדם בעלות משקל רב יותר לפני ה’ מתפילותיהם. מדוע עלינו להימנע ממלכודות רוחניות כאלו? מדוע, בזכות ישוע, אנו יכולים לגשת לה’ ללא צורך באף אחד אחר?`

`האיגרת אל העברים עוסקת בביטחון הישועה. כיצד נוכל להיזהר שלא לבלבל השערה עם ביטחון?`