---
title: 'נקודות למחשבה'
date: 25/03/2022

---

“ לאחר שפיכת רוח הקודש בחג השבועות… הם ששו על החברותא הנעימה עם הקדושים. הם נהגו בזולת בעדינות, בהתחשבות ומתוך התכחשות עצמית, והיו מוכנים לעשות כל ויתור ולהעלות כל קורבן למען האמת. בהתחברותם היומיומית הם הפגינו את האהבה שציווה עליהם המשיח להפגין. במילים ובמעשים חפים מאנוכיות, הם התאמצו לעורר את האהבה הזו בלב הזולת…

אך אט-אט התחולל שינוי. המאמינים החלו לתור אחר פגמים בקרב זולתם. הם התמקדו בטעויות הזולת, ומתחו ביקורת אכזרית ושכחו את מושיעם ואת אהבתו. הם החלו להקפיד על טקסים חיצוניים ולדקדק בהלכות, במקום לבטא את אמונתם הלכה למעשה. ברוב להטם להרשיע את הזולת, הם התעלמו מחטאיהם. הם איבדו את האהבה והאחווה שהורה להם המשיח להפגין זה כלפי זה, והדבר המצער ביותר: הם אפילו לא היו מודעים לאובדן זה. הם לא קלטו שאושר ושמחה נעלמו מחייהם, ולא הבינו שאחרי שהם מאסו באהבת ה' וגרשוה מליבם, במהרה הם יתהלכו באפלה.

יוחנן, שראה כי אהבת האחים בקהילה הלכה ודעכה, האיץ במאמינים לשוב לאהבה הזו שהם כה נזדקקו לה.

איגרותיו אל הקהילה רוויות בהלך מחשבה זה. הוא כותב: “ אֲהוּבַי, נֹאהַב נָא אִישׁ אֶת רֵעֵהוּ, כִּי הָאַהֲבָה מֵאֱלֹהִים הִיא; וְכָל מִי שֶׁאוֹהֵב נוֹלַד מֵאֱלֹהִים וְיוֹדֵעַ אֶת אֱלֹהִים. מִי שֶׁאֵינוֹ אוֹהֵב אֵינוֹ יוֹדֵעַ אֶת אֱלֹהִים, שֶׁכֵּן הָאֱלֹהִים הוּא אַהֲבָה. בָּזֹאת נִגְלְתָה אַהֲבַת הָאֱלֹהִים בָּנוּ, בָּעֻבְדָּה שֶׁאֱלֹהִים שָׁלַח אֶת בְּנוֹ יְחִידוֹ לָעוֹלָם לְמַעַן נִחְיֶה בִּזְכוּתוֹ. בָּזֹאת הִיא הָאַהֲבָה, לֹא שֶׁאֲנַחְנוּ אָהַבְנוּ אֶת אֱלֹהִים, אֶלָּא שֶׁהוּא אָהַב אוֹתָנוּ וְשָׁלַח אֶת בְּנוֹ לִהְיוֹת כַּפָּרָה עַל חֲטָאֵינוּ. אֲהוּבַי, אִם כָּכָה אָהַב אוֹתָנוּ הָאֱלֹהִים, גַּם אֲנַחְנוּ חַיָּבִים לֶאֱהֹב אִישׁ אֶת רֵעֵהוּ. ”” -אלן ג'. ווייט, מעשי השליחים, ע40:346.

**שאלות לדיון**:

`חיי המאמין נחשב פעמים רבות למערכת יחסים אישית בין ישוע והמאמין. עם זאת, זהו רק היבט אחד של חיים באמונה. מדוע חשוב לזכור כי ה' מוביל אותנו כקבוצה? מהי אחריותי כלפי הקבוצה? מה עלי לצפות מן הקבוצה?`

`מהם הסממנים הטובים ביותר לאהבת אחים חזקה בקהילה? הכן רשימה.`

`מהי אהבת אחים אמיתית? מה מאפייניה, גורמיה ותוצאותיה? כיצד תבדיל אותה מאהבת אחים שקרית?`