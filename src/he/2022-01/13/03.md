---
title: 'בצע וחוסר מוסריות מינית'
date: 21/03/2022

---

`קרא אל העברים 13:4,5; לוקס 16:10-18; 1 לקורינתים 5:1; אפסים 5:3-5; קולוסים 3:5. אילו שתי רעות מוזכרות בקטעים אלה?`

שאול מזהיר את הקוראים כנגד חוסר מוסריות מינית וחמדנות מכיוון שהשניים מהווים איומים עצומים לאהבת אחים. למעשה, מחברי הברית החדשה ומטיפי מוסר בעת העתיקה הזכירו קשר בין השניים.

קריאתו של שאול לכבד חיי נישואין מרמזת על הימנעות מכל דבר שעשוי לזלזל בערכם. הדבר כלל הימנעות מהפרת ברית הנישואין וגירושין אינם מוצדקים (השווה עם מתי 19:9). הקריאה להימנע מחילול יצועי הנישואין מתייחסת להימנעות מחילול  הנישואין דרך יחסי מין מחוץ לקשר הנישואין. הביטוי " הַנּוֹאֲפִים ” מתייחס בברית החדשה לכל סוג של חוסר מוסריות מינית (1 לקורינתים 5:9-11; 1 לקורינתים 6:9,10; אפסים 5:5; 1 לטימותיאוס 1:9,10; התגלות 21:8; התגלות 22:15). בנוסף לכך, החברה היוונית-רומית הייתה מתירנית בנושא המוסר המיני. סטנדרט כפול היה עניין נפוץ; הדבר איפשר לגברים לפרוק את עולם ביחסים מיניים כל עוד עשו זאת בזהירות. עם זאת, שאול מזהיר כי ה' ישפוט נואפים. אסור למאמינים לתת למוסכמות חברתיות לבסס את הסטנדרטים המוסריים שלהם עצמם.

“ אַהֲבַת כֶּסֶף ”  הייתה אחת המידות הרעות העיקריות בעולם היווני-רומי. יתרה מזאת, באיגרת אחרת שאול התייחס ל" אַהֲבַת כֶּסֶף ” כמקור כל הרוע (1 לטימותיאוס 6:10).

ההגנה מרוע זה היא גישה ששאול מעודד בכמה וכמה איגרות. קודם כל, עליהם לשמוח בדברים שיש להם (ראה גם 2 לקורינתים 9:8; פיליפים 4:11,12). זאת ועוד, על מאמינים להחזיק בהבטחת ה' " לֹא אַרְפְּךָ וְלֹא אֶעֶזְבֲֶָ ” (עברים 13:5). הבטחה זו ניתנה במספר מקומות ורגעים לעם ה' וזמינה גם לנו כיום (בראשית 28:15; דברים 31:6,8; יהושע 1:5; 1 לקורינתים 28:20). לכן, מאמינים מוזמנים להגיב להבטחת ה' במילות מזמור 118:6: “ יְהוָה לִי לֹא אִירָא; מַה־יַּעֲשֶׂה לִי אָדָם׃? ”. התייחסות זו למזמור קי"ח מתאימה שכן מחבר תהלים מבטא את ביטחונו בה', למרות הסבל שנגרם לו בידי לא מאמינים.

`באילו דרכים החברה העכשווית ממעיטה בערכו של טוהר מיני ובאותו הזמן, מזינה את אהבת האדם לכסף? באילו דרכים מעשיות נוכל לחזק את הגנותינו כנגד שתי רעות מסוכנות אלה?`