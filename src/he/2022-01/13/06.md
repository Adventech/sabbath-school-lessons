---
title: 'צאו אל ישוע אל מחוץ למחנה'
date: 24/03/2022

---

`השווה בין עברים 13:10-14, מרקוס 8:34, מתי 10:38, לוקס 14:27 וגלטים 2:20. מה הכוונה בלצאת אל ישוע מחוץ למחנה?`

המקום מחוץ לשער היה המקום הטמא ביותר בכל המחנה. גופותיהן של הבהמות שהוקרבו נשרפו שם (ויקרא 4:12). המצורעים גורשו גם מן המחנה (ויקרא 13:46) וכך גם מחללי השם ופושעים אחרים גורשו לשם (ויקרא 24:10-16,23; מלכים א' 21:13; מעשי השליחים 7:58). תקנות אלו הניחו כי נוכחות ה' שכנה במחנה. כל דבר טמא גורש החוצה מכיוון שה' אינו חפץ לראות כל דבר טמא או אינו ראוי בו (במדבר 5:3, דברים 23:14).

ישוע סבל על הצלב מחוץ לירושלים (יוחנן 19:17-20). הוא הורשע בצורה רשמית כמי שחילל את שם ה' ולכן נדחה על ידי עם ישראל והוצא להורג מחוץ לשער (מרקוס 14:63,64; ראה גם במדבר 24:11,16). ישוע גורש מן המחנה כדבר הראוי לבושה, טמא ואינו ראוי (עברים 12:2). עם זאת, שאול קורא למאמינים ללכת אחר ישוע אל מחוץ לשער ולסבול את הבושה שהוא סבל (עברים י"ב; ראה גם עברים 13:13). זו הייתה גם הדרך בה הלך משה, אשר בחר לשאת את " חֶרְפַּת הַמָּשִׁיחַ ” במקום אוצרות מצרים (עברים 11:26).

באופן פרדוקסלי, האיגרת אל העברים מציעה כי נוכחות ה' היא כעת מחוץ למחנה. פעולת ההליכה אחר ישוע אל מחוץ למחנה משמעה לא רק נשיאת חרפתו או בושתו, אלא גם לצאת " נָא אֵלָיו ” (עברים 13:13) בדיוק כפי שבני ישראל אשר חיפשו את ה' יצאו מחוץ למחנה במדבר כאשר משה הסיר את אוהל מועד מהמחנה לאחר עימות עגל הזהב (שמות 33:7). תיעוד זה מציע כי דחיית ישוע על ידי לא מאמינים רמזה גם על דחיית ה', כפי שעם ישראל עשה בכפירת עגל הזהב (שמות ל"ב, ל"ג). לכן, דרך הייסורים והבושה מהווה גם הדרך לה'.

שאול מזמין את הקוראים ללכת אחר ישוע " מְכוֹנֵן הָאֱמוּנָה וּמַשְׁלִימָהּ ” (עברים 12:2), ומזמין אותם ברמיזה גם כן להחשיב את סבלותיהם הנוכחים ככלי חינוך זמני אשר " יִתֵּן פְּרִי שָׁלוֹם וּצְדָקָה ” (עברים 12:11). הם עוזבים מאחור עיר או מחנה מושחתים בחיפוש אחר " אֶת זוֹ שֶׁלֶּעָתִיד לָבוֹא ” שאדריכלה הוא ה' (עברים 13:14; עברים 11:10,16).

`מה הכוונה בשבילך ללכת אחרי ישוע מחוץ למחנה? אילו היבטים מחיי האמונה בישוע אשר עלולים להביא בושה וחרפה נמצאים סביבך?`