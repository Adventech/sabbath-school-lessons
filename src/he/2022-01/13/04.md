---
title:  " זִכְרוּ אֶת מַנְהִיגֵיכֶם "
date:  22/03/2022
---

`קרא אל העברים י"ג: 7-17. כיצד אמורה להיות מערכת היחסים שלנו עם מנהיגינו?`

אל העברים י"ג: 7-17 מטיף לכבד ולציית למנהיגי הקהילה. הקטע מתחיל בהזמנה לזכור את אותם מנהיגי עבר אשר דיברו את דבר ה’ אליהם, וסוגר בקריאה לציית למנהיגי ההווה (עברים י"ג: 17). מנהיגי העבר הם ככל הנראה המבשרים הראשונים של דבר ה’ ומייסדי הקהילה. הקריאה לזכור אותם לא מתייחסת רק לאימון מנטלי של זיכרון או כמחוות כבוד חיצונית כלפיהם. שאול מסביר כי עליהם לזכור אותם דרך התחשבות בתוצאות התנהגותם וחיקוי אמונתם.

מעשה הזיכרון והשבח הגדול ביותר עבור שאול הוא התחקות. בדרך זו, שאול הוסיף את המנהיגים המייסדים של הקהילה לרשימת הגיבורים הנאמנים בהם כדאי למאמינים להביט בתשומת לב. רשימה זו כוללת את גיבורי האמונה באל העברים י"א ואת ישוע, הדוגמה המושלמת לאמונה, באל העברים י"ב. המחבר מוסיף מאוחר יותר כי ישוע " הוּא - אֶתְמוֹל, הַיּוֹם וּלְעוֹלָמִים. ” (עברים י"ג: 8). הוא עומד בניגוד מוחלט למורי השקר המשתנים עם הזמן ואשר תורתם נעשית שונה ומוזרה (עברים י"ג: 9).

הקריאה לזכור את המנהיגים באל העברים י"ג: 7 חוזרת בתנאים עוצמתיים יותר בסוף הקטע. המאמינים נקראים לציית למנהיגים, שכן הם משגיחים על נפשותיהם. המנהיגים מתוארים כאן כרועי צאן האחראים על רוחניות הקהילה, צאנם, כעתידים לתת דין וחשבון לה’ על מצבם הרוחני (ראה גם 1 לפטרוס ה’: 1-4, 1 לקורינתים ג’: 10-15). כמובן שעל הרעיון להתיישם לכל מנהיגי הקהילה שלנו ולכל רמות הקהילה כיום.

ההקשר גם מציע כי מנהיגים אלו הם רועי-משנה המשרתים תחת ישוע, “ רוֹעֵה הַצֹּאן הַגָּדוֹל ” (עברים י"ג: 20). שילוב הדאגה והנאמנות של המנהיגים עם ציות וביטחון מחברי הקהילה יצמיח פרי של שמחה. משמעות הדבר כי המנהיגים יוכלו לשרת את הקהילה בשמחה, או שהם ייתנו דין וחשבון על הקהילה בפני ה’ בשמחה ולא בצער.

`מה תוכל לעשות על מנת לחזק או לשפר את מערכת היחסים עם המנהיגים בקהילה שלך, ובקהילות אחרות בעולם?`