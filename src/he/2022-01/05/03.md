---
title: 'מִשּׁוּם שֶׁלֹּא הֶאֱמִינוּ'
date: 24/01/2022

---

`קרא עברים 3:12-19. מדוע עם ישראל לא יכל להיכנס אל הארץ המובטחת?`

החלק העצוב בסיפור הוא שהאנשים אשר נגאלו ממצרים לא יכלו להיכנס למנוחה שה' הבטיח להם. כאשר עם ישראל הגיע לקדש ברנע, לגבול הארץ המובטחת, חסרה להם אמונה. במדבר י"ג-י"ד מסבירים כי מרגלים מהעם " וַיּוֹצִיאוּ דִּבַּת הָאָרֶץ אֲשֶׁר תָּרוּ אֹתָהּ, אֶל־בְּנֵי יִשְׂרָאֵל ” (במדבר 13:32). הם הודו כי הארץ טובה, אך הזהירו כי תושביה היו חזקים והערים מבוצרות, ולכן לא יוכלו לכבוש אותה.

יהושע וכלב הסכימו כי הארץ הייתה טובה ולא הכחישו כי תושביה חזקים ועריה מבוצרות, אבל הם הוסיפו כי ה' איתם וכי הוא יביא אותם אל הארץ (במדבר 14:7-9). למרות זאת, העם אשר חזה בה' מטיל על מצרים מגפות (שמות ז'-י"ב), משמיד את צבא פרעה בים האדום (שמות י"ד), מספק לחם מן השמיים (שמות ט"ז) ומים מסלעים (שמות י"ז), וכמובן מבטא את נוכחותו והדרכתו המתמשכת דרך הענן (שמות 40:36-38)- נכשל לבטוח בה' כעת. זוהי אירוניה טרגית שהדור אשר חזה במראות כה אדירים של כוחו של ה' הפך לסמל חוסר אמונה (נחמיה 9:15-17, תהלים 106:24-26, 1 לקורינתים 10:5-10).

ה' מבטיח לילדיו מתנות מעבר להישג יד אנוש. על כן הן מבוססות על חסד וזמינות רק דרך אמונה. אל העברים 4:2 מסביר כי ההבטחה שעם ישראל קיבל " אַךְ הַדָּבָר שֶׁנִּשְׁמַע לֹא הוֹעִיל לָהֶם מִשּׁוּם שֶׁלֹּא הִתְמַזֵּג עִם אֱמוּנָה בְּקֶרֶב הַשּׁוֹמְעִים. ” (עברים 4:2).

עם ישראל נדד לגבולות הארץ המובטחת כעם. כאשר עמדו בפניהם דוחות סותרים, הם זיהו עצמם עם אלה אשר חסרו אמונה. אמונה, או מחסור באמונה, מידבקים. זוהי הסיבה מדוע האיגרת אל העברים מוכיחה את קוראיה: " עוֹדְדוּ אִישׁ אֶת רֵעֵהוּ ” (עברים 3:13), “ לְעוֹרֵר זֶה אֶת זֶה לְאַהֲבָה וּלְמַעֲשִׂים טוֹבִים ” (עברים 10:24) וגם " הִשָּׁמְרוּ פֶּן יִגָּרַע אִישׁ מֵחֶסֶד אֱלֹהִים ” (עברים 12:15).

כיום, אנו ממשיכים בנדודינו לארץ המובטחת כעם, ומוטלת עלינו אחריות על הנודדים עימנו.

`באילו דרכים תוכל לסייע לחבריך המאמינים לבנות את אמונתם? כיצד תוכל לוודא שלא תאמר או תעשה דבר העלול להחליש את אמונתו של אדם אחר?`