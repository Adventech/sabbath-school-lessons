---
title: '“ הַיּוֹם אִם־בְּקֹלוֹ תִשְׁמָעוּ ”'
date: 25/01/2022

---

`קרא אל העברים 4:6-11. למה ה' קורא לנו בקטע הנתון?`

כישלון דור המדבר להיכנס למנוחה לא הרתיעה את ה' מלעבוד עם עמו. ה' נשאר נאמן למרות חוסר אמונתם (2 לטימותיאוס 2:13). לכן, שאול חוזר מספר פעמים על כך שהבטחת ה' " עומדת ” (עברים 4:1,6,9). הוא משתמש בפעלים היוונים kataleipō ו-apoleipō, המרמזים כי ההבטחה "הושארה מאחור" או נשכחה. העובדה כי ההזמנה להיכנס למנוחה חזרה מספר פעמים בתקופת דוד (עברים 4:6,7,, בהתייחס לתהלים צ"ה) מרמזת כי ההבטחה לא ניתנה לאדם אחר ועודה זמינה. למעשה, הוא מציע כי המנוחה הייתה זמינה משחר הבריאה (עברים 4:3,4).

בינתיים, ה' מזמין אותנו כבר היום להיכנס למנוחתו. “היום" הוא רעיון בעל משמעות. כאשר משה חידש את ברית ישראל עם ה' על גבול הארץ המובטחת, הוא הדגיש את חשיבות המילה "היום" (דברים 5:3, השווה עם דברים 4:8, דברים 6:6, דברים 11:2 וכן האלה). “היום" היווה רגע של השקפה בה הוא הזמין את העם לזהות את נאמנותו של ה' כלפיהם (דברים 11:2-7). “היום" היה גם הרגע לבחור להיות נאמן לה' (דברים 5:1-3). לא ניתן לדחות החלטה זו.

באותו האופן, “היום" הוא זמן ההחלטה שלנו, זמן של הזדמנות וסכנה, כפי שתמיד היה עבור אנשי ה'.

באיגרת אל העברים, הרעיון של "היום" מציין את תקופת התגשמות הבטחות ה'. ה' חנך את התקופה בהצהרה: “ אֲנִי הַיּוֹם יְלִדְתִּיךָ ”(עברים 1:5) אשר מבססת את ישוע כשליט ומגשים הבטחות ה' (שמואל ב' 7:8-16). לכן, הכתרתו של ישוע חונכת עידן חדש של ברכות והזדמנויות עבורנו. ישוע הביס את אויביו (עברים 2:14-16) וחנך ברית חדשה (עברים ח'-י'). בעקבות זאת אנו יכולים להתקרב " בְּבִטָּחוֹן ” אל נוכחות ה' (עברים 4:14-16, עברים 10:19-23) ולשמוח לפניו בזבחים רוחניים של תודה והלל (עברים 12:28, עברים 13:10-16). הקריאה "היום" מזמינה אותנו להכיר בנאמנותו של ה' כלפינו ובכך שהוא סיפק עבורנו את כל הסיבות לקבל את הזמנתו ברגע זה, ולא לעכב זאת.

`אילו החלטות רוחניות עליך לקבל "היום" ולא לדחות לפעם אחרת? מהו ניסיונך בעבר בעת שדחית את מה שידעת שה' היה רוצה שתעשה באותו הרגע?`