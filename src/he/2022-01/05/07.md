---
title:  נקודות למחשבה
date:  28/01/2022
---

קיימת משמעות רבה לעובדה ששאול השליח משתמש באיגרת אל העברים במנוחת השבת ולא ביום ראשון, כסמל לישועה בחסד אשר ה’ מציע לנו. השימוש במנוחת השבת בדרך זו מרמזת כי המאמינים הוקירו ושמרו את השבת. החל מהמאה השנייה לספירה, אנו מוצאים ראייה לשינוי אדיר בקהילה. שמירת השבת הפסיקה להיחשב סמל לישועה ובמקום זאת נחשבה סמל שותפות ליהדות ולתנ"ך אשר יש להימנע ממנו. לשמור שבת נהפך למקבילה של "להתגייר". למשל, איגנטיוס מאנטיוכיה (סביבות 110 אחרי הספירה) הדגיש: “ אלו שחיו תחת המשטר הישן מצאו תקווה חדשה. הם לא מוסיפים לשמור את השבת אלא את יום האדון- היום בו חיינו התחדשו יחד עם המשיח ועל ידי מותו. ” Jacques B. Doukhan, Israel and the Church: Two Voices for the Same God (Peabody, MA: Hendrickson Publishers, 2001), p. 42. באופן דומה, מרקיון ציווה את תלמידיו לצום בשבת כסמל לדחייתם את היהודים ואת אלוהיהם, וויקטורינוס לא רצה שימצאו אותו "שומר את שבת היהודים" (ראה Israel and the Church, pp. 41-45). הייתה זו ההבנה הלקויה של שמירת השבת כסמל לישועה בחסד אשר הובילה לדחייתה בקרב הקהילה הנוצרית.

“ חיים במשיח הם חיי מנוחה. ייתכן שהם לא יהיו גדושי התלהבות יתרה, אך הם אמורים לזרום על מי מנוחות מתוך ביטחון במשיח. תקוותכם אינה טמונה בעצמכם, אלא במשיח. חולשתכם תתמזג עם כוחו, בורותכם עם חוכמתו, שבירותכם עם חוסנו וגבורתו הנצחית. לכן, אל תסתמכו על עצמכם, אל תתמקדו בעצמכם, אלא במשיח. הביטו במשיח. הניחו לעיני רוחכם להתמקד באהבתו, באופיו כליל השלמות והיופי. הביטו בו כשהוא מתכחש לעצמו, הביטו בו בשעת השפלתו הגדולה. הביטו בו בטוהרתו, בקדושתו, שאהבתו שאין ערוך לה- בכך אמורה הנשמה להגות. ” - אלן ג’. ווייט, “הדרך אל המשיח", עמ’ 58.

**שאלות לדיון**:

`מהו היחס בין שמירת השבת והצדקה על ידי אמונה?`

2.מהו ההבדל בין שמירת שבת אמיתית לבין שמירת שבת הלכתית? כיצד נוכל לא רק לדעת את ההבדלים אלא גם לחוות את ההבדל בעת שאנו שומרים את השבת?