---
title: 'הארץ כמקום מנוחה'
date: 23/01/2022

---

`קרא בראשית 15:13-21. מה ה' הבטיח לאברהם?`

כאשר ה' הושיע את עם ישראל מעבדות מצרים, מטרתו הייתה להביא את העם לארץ כנען, שם יוכלו לנוח (שמות 33:14, יהושע 1:13). ארץ כנען הייתה הירושה שה' הבטיח לאביהם אברהם בשל ציותו לקול ה' ועזיבתו את ארצו בעבור הארץ המובטחת (בראשית 11:31-12:4).

כוונתו של ה' בהענקת האדמה לעם ישראל הייתה יותר מהענקת נחלה, ה' הביא אותם אליו (שמות 19:4). ה' חפץ כי יחיו בארץ בה יוכלו ליהנות ממערכת יחסים אינטימית עימו, ללא כל מכשולים, וגם לשמש עדות לעולם על האל האמיתי ועל מה שהוא מציע לעמו. בדומה לשבת של שבוע הבריאה, ארץ כנען היוותה מסגרת אשר איפשרה מערכת יחסים קרובה עם גואלם והזדמנות ליהנות מרוב טובו.

בספר דברים 12:1-14, ה' אמר לעם שהם ייכנסו למנוחה לא בעת שייכנסו לארץ המובטחת, אלא לאחר שיטהרו אותה מאלילות. לאחר מכן, ה' יציג בפניהם את המקום בו ישכון בתוכם.

`קרא שמות 20:8-11 ודברים 5:12-15. מהם שני הדברים שמנוחת השבת מזכירה לנו, ומה הקשר ביניהם?`

ה' קישר את השבת של שבוע הבריאה לגאולה ממצרים. הוא הנחה את עם ישראל לשמור את השבת כסמל זיכרון לבריאה ולגאולתם ממצרים. בריאה וגאולה באות שתיהן לידי ביטוי בדיבר השבת. באותה מידה שלא בראנו את עצמנו, לא נוכל לגאול את עצמנו. זוהי עבודה שרק ה' מסוגל לבצע, ודרך המנוחה אנו מכירים בתלות שלנו בו, לא רק בעבור קיום, אלא גם בעבור ישועתנו. שמירת השבת היא ביטוי רב עוצמה לישועה על ידי אמונה בלבד.

`כיצד על שמירת השבת לסייע לנו להבין את התלות המוחלטת שלנו בה', לא רק בעבור קיום אלא גם בעבור ישועתנו?`