---
title: 'נצר ושורש באחד (ישעיה י"א)'
date: 27/01/2021

---

`מיהו ה" חֹטֶר " היוצא "מִגֵּזַע יִשָׁי" בישעיה 11:1? קרא גם זכריה 3:8; זכריה 6:12.`

ישעיה 11:1 ממשיך בדימוי הגזע הקטוע המופיע בישעיה 10:33,34. הביטוי "גֵּזַע יִשָׁי" ממחיש את הרעיון כי שושלת דוד (בן ישי) תאבד מכוחה (דניאל 4:10-17, 20-26). אולם יבוא יום ויפרח "נֵצֶר" מתוך ה" גֵּזַע " הכביכול מקולל; ובמילים אחרות, יורש מבית דוד.

`מדוע היורש מבית דוד מכונה גם "שֹׁרֶשׁ יִשָׁי"? (ישעיה 11:10) כיצד אפשר להבין זאת? התגלות 22:16.`

התיאור יכול להתאים רק לישוע המשיח, אשר הוא גם " שֹׁרֶשׁ דָּוִד" וגם  "צֶאֱצָאו" (התגלות 22:16).  ישוע הוא צאצא של דוד (לוקס 3:23-31), ודוד צאצא של אדם- "בֶּן אֱלֹהִים" (לוקס 3:38) במובן שהמשיח ברא אותו (קרא גם: יוחנן 1:1-3,14). כך, המשיח  הוא גם אביו הקדמון של דוד, וגם הצאצא שלו!

`באילו דרכים היורש החדש מבית דוד מבטל את ההשפעות המרות של החטא והכפירה? ישעיה י"א.`

הוא חושב ומתנהג בצורה הרמונית עם האל, שופט בצדק, מעניש את הרשעים ועושה שלום. כאשר הוא יעלה לשלטון, ה' יחזיר חזרה, ישקם ויאחד את השארית הנאמנה של ישראל ויהודה (השווה עם ישעיה י': 20-22). תקום ממלכה חזקה ומאוחדת, כבימי דוד המלך אשר הביס את הפלישתים ועמים רבים אחרים. אך השליט החדש יהיה אף אדיר יותר מדוד בכך שיחזיר את השלום גם למהות עצמה של הבריאה: חיות הטרף יפסיקו ליזון מבשר, ויחיו בדו-קיום ובשלווה עם מה שפעם היה הטרף שלהם. (ישעיה 11:6-9).

האם ישעיה י"א מדבר רק על הביאה הראשונה של המשיח, הביאה השנייה, ואולי על שתיהן? קרא שוב את הנבואה וסמן אילו פסוקים מתארים איזו ביאה.

בישעיה י"א, שתי הביאות של ישוע מוצגות בתמונה אחת. הן קשורות אחת בשנייה, שכן הן מהוות שני חלקים מתוך שלם, כמו שני צדדים של אותו המשטח. שתי ביאות נדרשות על מנת שתוכנית הישועה תושלם במלואה: הביאה הראשונה, אשר כבר קרתה; והביאה השנייה, לה אנו מחכים כהתגשמות כל תקוותינו כאנשים מאמינים.

`מה הצליח להשיג ישוע המשיח בביאתו הראשונה, שנותן לנו ביטחון כה מוחלט לגבי הביאה השנייה? מהי מטרת הביאה הראשונה אם היא לא מביאה לכדי תוצאה את הביאה השנייה?`