---
title:  נקודות למחשבה
date:  19/02/2021
---

קרא את פרק 26 בספר "מלכי ונביאי ישראל" של אלן ג’. ווייט- “ הִנֵּה אֱלֹהֵיכֶם! ”.

“ בימי ישעיהו, התובנה הרוחנית של האנושות הואפלה וחשכה עקב תפיסה שגויה של האלוהים. מזה זמן רב ניסה השטן לגרום לבני האדם לראות בבוראם את יוצר החטא, הסבל והמוות. האנשים שהלכו שולל אחריו ראו בעיני רוחם את ה’ כאל נוקשה, מחמיר ותובעני, שרק ממתין להוקיע ולהרשיע את החוטא וממאן למחול לו, לקבלו ולסייע לו משום שחילל את התורה- דבר המעניק לה’ היתר חוקי לנהוג כך. תורת האהבה השולטת בשמיים הוצגה שלא כהלכה בידי אבי השקר בתור מגבלה לאושרו של האדם- עול כבד מנשוא שהכל ישמחו להיפטר ממנו. השטן הכריז כי לא ניתן לציית לחוקיה של תורת ה’, וכי העונשים על חילולה הומטו על החוטאים באופן שרירותי. “ -אלן ג’. ווייט, מלכי ונביאי ישראל, עמ’ 311.

**שאלות לדיון**:

`סכם במילים שלך את המסר של ישעיה מ 12-31. המחש בכתיבתך תמונות מודרניות, למשל תגליות מדעיות חדשות המציגות בצורה חיה עוד יותר את כוחו של האל שלנו. שתף את סיכומך עם הכיתה.`

`כיצד תיאורו של ישעיה לגבי הקביעות של דבר ה’ בהשוואה לארעיות השברירית של החיים האנושיים (ישעיה מ 6-8) עוזר להתמודד עם הפחד מן המוות? כיצד הוא מתקשר לתקווה שבתחייה? (איוב י"ט 25-27, דניאל י"ב 2, 1 לקורינתים ט"ו 51-57, 1 לתסלוניקים ד 13-18)`

`כיצד יישום הכתוב בישעיה מ 12-31 בלב של אדם יכול לרפא אותו מכל גאווה ויהירות?`

**סיכום**: דרך ישעיה העביר ה’ מסר של נחמה לסובלים. תקופת צרתם הגיעה לסיומה, וה’ חזר אליהם. במקום להיות מיואשים ומבולבלים, הם יכלו לסמוך על ה’ שישתמש בכוחו רב-היצירתיות לטובתם.