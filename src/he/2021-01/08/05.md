---
title:  בורא רחום (ישעיה מ 12-31)
date:  17/02/2021
---

`כיצד הכתוב בישעיה מ מפתח את הרעיון לגבי רחמיו וכוחו של ה’?`

לאורך הפרק הנוכחי, הרחמים והכוח של האל שזורים ואף מעורבבים אחד בשני מהסיבה ששניהם דרושים על מנת שה’ יציל את עמו. הוא רוצה להצילם, מכיוון שהוא מלא רחמים; יש לו היכולת להצילם, מכיוון שהוא מלא כוח ועוצמה.

- רחמים (ישעיה מ 1-5): נחמה, ביאתו הגואלת של האדון.
- כוח (ישעיה מ 3-8): תהילה, קביעות לעומת החולשה האנושית.
- רחמים (ישעיה מ 9-11): החדשות הטובות בדבר הגאולה, רועה עמו.
- כוח (ישעיה מ 12-26): הבורא שאין שווה לו.
- רחמים (ישעיה מ 27-31): כבורא, הוא מעניק כוח לעייפים והיגעים.

לאחר שהציג את עוצמתו של ה’ ודיבר על תהילתו וקביעותו (ישעיה מ 3-8), מרחיב ישעיה לגבי כוחו וחוכמתו הנעלית אשר גורמים לארץ וליושביה להיראות כחלשים ביותר (ישעיה מ 12-17). בקטע זה מזכיר סגנון הכתיבה של ישעיה, עם השאלות הרטוריות והאנלוגיות החדות בנוגע לארץ וחלקיה את תשובתו של ה’ לאיוב (איוב ל"ח-מ"א).

`מה היא התשובה לשאלה הרטורית ששואל ישעיה: “ אֶל־מִי תְּדַמְּיוּן אֵל ” ? (ישעיה מ 18)`

עבור ישעיה, כמו גם עבור איוב, התשובה מובנית מאליה: אף אחד. אין שווה לה’. אולם ישעיה משתמש בשאלה זו כדי להתייחס לתשובה שנתנו אנשים רבים מהעת העתיקה, על פי מעשיהם, והיא שה’ הוא כמו אליל (ישעיה מ 19,20).

לרעיון זה מגיב ישעיה. הרעיון להשתמש באליל כדימוי לה’ נראה טיפשי כבר מההתחלה, אבל רק כדי לוודא שהאנשים הבינו את הנקודה, הוא מוסיף תיאורים רבים לגבי ייחודו של האל ומציג את הטיעון כי הוא לבדו הבורא הקדוש (ישעיה מ 21-26).

`כיצד פסוק 27 חושף את יחס האנשים אליהם כיוון ישעיה את דבריו? באילו דרכים אנחנו אשמים בעצמנו באותו היחס?`

מטרת בשורתו של ה’ היא לנחם את האנשים הזקוקים לכך! כמו איוב, הסבל אותו הם עברו הפך אותם למבולבלים ומיואשים לגבי אופיו האמיתי של ה’.

`עבור שוב על הפסוקים של היום. הם עוסקים לא רק ברחמיו וכוחו של ה’, אלא גם בעובדה שהוא הבורא. מדוע אמת זו כה חשובה להבנה? כיצד השבת מחזקת ומזכירה את הנקודה הקריטית הזאת בכל שבוע?`