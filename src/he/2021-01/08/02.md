---
title: 'נחמה לעתיד (ישעיה מ 1,2)'
date: 14/02/2021

---

`בישעיה 40:1,2 ה’ מנחם את עמו. תקופת העונש שלהם סוף סוף הסתיימה. מה היה אותו העונש?`

קיימות תשובות רבות לשאלה זו. ישנו העונש שהוצא לפועל בידי אשור, שבט זעמו של ה’ (ישעיה י) וממנו הושיע ה’ את יהודה על ידי השמדת צבאו של סנחריב בשנת 701 לפנה"ס (ישעיה ל"ז). ישנו גם העונש שהוצא לפועל על ידי בבל וגרם להעברת חפצים יקרי ערך ואנשים הרחק מיהודה, זאת בעקבות ההצגה הגאוותנית של עושרו של חזקיהו לפני שליחיו של מרודך בלאדן (ישעיה ל"ט). נוסף על אלה, היה עונש שהוצא לפועל על ידי אחת האומות האחרות שישעיה כתב דברים כנגדה  (ישעיה י"ד-כ"ג).

למרות שהמילה "אשור" (ומילים היוצאות ממנה) מוזכרת 43 פעמים במהלך ישעיה 7:17 עד ישעיה 38:6, אומה זו מופיעה רק עוד פעם אחת בשאר הספר כאשר ישעיה 52:4 מזכיר את הדיכויים שהתרחשו בעבר בידי מצרים ואשור. בהמשך הספר ניתן לקרוא על הגאולה מהגלות הבבלית, (ישעיה 44:14; ישעיה 47:1; ישעיה 48:14,20) וכורש הפרסי, אשר כבש את בבל בשנת 539 לפנה"ס, יהיה האחד שישחרר את גולי בבל ויחזירם ליהודה (ישעיה 44:28; ישעיה 45:1, ישעיה 45:13).

ישעיה א-ל"ט מדגיש את האירועים אשר הובילו לגאולה הגדולה מאשור בשנת 701 לפנה"ס, אך בתחילת פרק מ, הספר קופץ מאה וחצי קדימה לקץ שלטונה של בבל בשנת 539 לפנה"ס וחזרתם של היהודים לארצם.

`האם נושא השיבה מבבל מתקשר באיזו דרך למה שמסופר בחלק הראשון של ספר ישעיה? אם כן, למה?`

ישעיה ל"ט משמש כמעבר לפרקים הבאים וחוזה את הכיבוש הבבלי, לפחות עבור חלק מצאצאיו של חזקיהו (ישעיה 39:6,7). יתר על כן, הנבואות המתוארות בפרקים י"ג, י"ד וכ"א חוזות את נפילתה של בבל ואת החירות שתוחזר לאנשי ה’: “ כִּי יְרַחֵם יְהוָה אֶת־יַעֲקֹב, וּבָחַר עוֹד בְּיִשְׂרָאֵל, וְהִנִּיחָם עַל־אַדְמָתָם... וְהָיָה, בְּיוֹם הָנִיחַ יְהוָה לְךָ, מֵעָצְבְּךָ וּמֵרָגְזֶךָ; וּמִן־הָעֲבֹדָה הַקָּשָׁה אֲשֶׁר עֻבַּד־בָּךְ׃  וְנָשָׂאתָ הַמָּשָׁל הַזֶּה עַל־מֶלֶךְ בָּבֶל ” (ישעיה 14:1-4). שים לב לקשר ההדוק עם הכתוב בישעיה 40:1,2, שם ה’ מבטיח לעמו כי יגיע קץ לסבלם.

`מהי משמעותן של הבטחות התנ"ך לגבי קץ הסבל עבורך, במיוחד כשיש בחייך שלך סבל לפעמים? מהי טיבה של אמונתנו ללא הבטחות אלה? אם כך, למה כה חשוב לאחוז בהן, לא משנה מה?`