---
title: 'חשכתם של כפויי הטובה, החיים-מתים  (ישעיה ח 16-22)'
date: 21/01/2021

---

`קרא את הקטע המצוין. על מה הוא מדבר? כיצד הוא קשור למלך אחז? סכם את הרעיונות המופיעים בו.`

אחז היה שקוע עמוק בדת פגאנית (מלכים ב 16:3,4,10-15; דברי הימים ב 28:2-4, 23-25) אשר עסקה רבות בנסתר (השווה עם דברים 32:17; “לְשֵׁדִים הֵם מַקְרִיבִים", 1 לקורינתים 10:20).  היבטים רבים של הכשפות המודרנית מקבילים לטקסי פולחן מהמזרח הקרוב, כפי שהם מתוארים בכתבים עתיקים מחוץ לכתבי הקודש. יתרה מכך, רבים מהעיסוקים המודרניים הם בסך הכל ביטוי עכשווי לאותם עיסוקים עתיקים בנסתר.

התיאור שמספק ישעיה לגבי הייאוש שיווצר בעקבות ההסתמכות על שדים במקום על ה' (ישעיה 8:21,22) מתאים מאוד לאחז (השווה עם: דברי הימים ב 28:22,23). ישעיה מתאר את העם זועם ומקלל את מלכו (ישעיה 8:21). הדבר מזהיר את אחז כי הולכת העם אל עיסוקי הנסתר, תסתיים בכך שהם יקללו אותו. ואכן, כאשר מת אחז,  נעשתה חריגה בקבורתו מתוך חוסר הכבוד של העם כלפיו: "כִּי לֹא  הֱבִיאֻהוּ, לְקִבְרֵי מַלְכֵי יִשְׂרָאֵל" (דברי הימים ב 28:27).

`מה פסוקים אלו אומרים על העיסוק בנסתר? ויקרא 20:27, דברים 18:9-14.`

התנתקות מעיסוק בנסתר היא עניין של נאמנות לה'. דברי הימים א 10:13,14 מיישם עיקרון זה בנוגע למקרה של שאול המלך: " וַיָּמָת שָׁאוּל, בְּמַעֲלוֹ אֲשֶׁר מָעַל בַּיהוָה, עַל־דְּבַר יְהוָה אֲשֶׁר לֹא־שָׁמָר; וְגַם־לִשְׁאוֹל בָּאוֹב לִדְרוֹשׁ׃ וְלֹא־דָרַשׁ בַּיהוָה וַיְמִיתֵהוּ; וַיַּסֵּב אֶת־הַמְּלוּכָה, לְדָוִיד בֶּן־יִשָׁי ".

`הבט בחייך ובכל ההשפעות סביבך. באילו דרכים מתוחכמות הינך חשוף לעקרונות הקשורים לעיסוק בנסתר ולביטויים שונים של רוחניות (ספִּירִיטוּאָלִיזם)? אפילו אם אין לך דרך להתעלם מכל אלה בצורה מלאה, מה תוכל לעשות בכדי לצמצם את השפעתם עליך, או על משפחתך?`