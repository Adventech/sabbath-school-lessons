---
title:  השלכות צפויות (ישעיה ז 17-25)
date:  18/01/2021
---

`קרא את הקטע המצוין מעלה. מה ה' אומר שיקרה לארץ? מדוע איננו מופתעים לשמע השלכות אלה?`

“ ישראל הסוררת שבה וקיבלה הזמנה אחר הזמנה לשוב לברית עם ה'. הפצרותיהם של הנביאים נאמרו ברוך ובחמלה. ובעודם ניצבים לפני העם ומאיצים בהם לשוב בתשובה ולערוך תיקון רוחני, נשאו מילותיהם פרי לתהילת אלוהים. “ -אלן ג'. ווייט, מלכי ונביאי ישראל, עמ' 168.

ובכן, החדשות הטובות מאת ה' עבור אחז, אדם האוחז יותר בפחד מאשר באמונה, היו כי ישראל וסוריה יושמדו כליל. החדשות הרעות היו שאשור, כביכול בעלת הברית וה"חבר" המסייע שאחז בחר לעצמו, תתגלה כאויבת מסוכנת הרבה יותר מסוריה וישראל יחד. על ידי דחיית הגאולה שהציע לו האל בחופשיות, הוא קבע את מפלתו העתידית. אם אחז הרגיש עד כה שעולמו נקרע לגזרים, הוא לא תפס את חומרת הדברים שעתידים עוד לקרות!

“ טוֹב, לַחֲסוֹת בַּיהוָה; מִבְּטֹחַ, בִּנְדִיבִים " (תהלים קי"ח 9 ). כיצד יכל אחז להיות בטוח בכך שתגלת פלאסר השלישי יהיה מרוצה מכיבוש ארצות הצפון ויכבד את יהודה? כתבים אשוריים, למשל קורות מלכי אשור עצמם, מעידים על כך שמאוותם לכוח אינה ידעה שובע.

`קרא מלכים ב ט"ז 10-18 ודברי הימים ב כ"ח 20-25. מה קרה לאחז? איזה עיקרון רוחני מתגלה לפנינו כאן? מדוע איננו מופתעים מהדרך בה בחר לפעול?`

דברי הימים ב כ"ח 20-23 מסכם בעוצמה את ההשלכות שנוצרו מתוך בחירתו של אחז להסתייע באשורים, במקום לשים מבטחו בה'.

`הנטייה הטבעית של כל אחד מאיתנו היא לסמוך על אשר אנחנו יכולים לראות, להרגיש, לטעום ולגעת- דברים חומריים שמציע לנו העולם. עם זאת, כפי שאנחנו יודעים היטב, דברים אלו מתנדפים. הבט בשנייה לקורינתים ד 18. מה אומר לנו הפסוק? כיצד נוכל ליישם את מסר זה בחיינו, ומה ישתנה אצלנו אם אכן נעשה זאת?`