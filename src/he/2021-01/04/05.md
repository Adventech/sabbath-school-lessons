---
title:  אין ממה לירוא כל עוד אנחנו יראים מה' (ישעיה ח 11-15)
date:  20/01/2021
---

בנאומו הפותח, פנה הנשיא האמריקאי פרנקלין ד. רוזוולט לאומה החיוורת ורפת-הידיים של תקופת "השפל הגדול" במילים: “הדבר היחידי ממנו עלינו לפחד הינו הפחד עצמו.” -בירת ארה"ב, וושינגטון D.C. (4 במרץ 1933). המסר של ישעיה למדוכאים הוא: “אין ממה לירוא, כל עוד אנחנו יראים מה'”.

ה' הזהיר את ישעיה שלא לפחד ממה שהעם פחד, אלא קודם כל לירוא ממנו (ישעיה ח 12,13). זהו נושא חשוב בכתבי הקודש. לדוגמה, בספר התגלות י"ד 6-12, שלושה מלאכים מכריזים על בשורת עולם: יראו את ה' ותנו לו כבוד, במקום לירוא ולתת כבוד לכוחה של החיה העולה מן הארץ המתוארת בפרק י"ג.

`כיצד אתה מבין את הרעיון של לירוא מה'? מהי המשמעות שלו, במיוחד לאור הציווי לאהוב את ה' גם כן? (מתי כ"ב 37)`

יראה אמיתית מפני קדושתו של ה' היא קבלת ההבנה שהוא הינו הכוח העצום ביותר ביקום. יראה כזו מתעלה על כל פחד, אם אתה אוהב את ה' וגם אם לא. אם הוא נמצא בשבילך, אף אחד אחר לא מסוגל לגעת בך ללא אישורו. אם הוא נגדך בגלל שמרדת בו תוכל לנסות לברוח, אך לעולם לא תמצא מסתור!

`האם אין הרעיון כי עלינו לירוא מה' נוגד את הכתוב בראשונה ליוחנן ד 18? “אֵין פַּחַד בָּאַהֲבָה. אַדְּרַבָּא, הָאַהֲבָה הַשְּׁלֵמָה מְגָרֶשֶׁת אֶת הַפַּחַד. הֵן הַפַּחַד כָּרוּךְ בְּעֹנֶשׁ, וְהַמְפַחֵד אֵינֶנּוּ שָׁלֵם בָּאַהֲבָה”.`

ישנם סוגים שונים של יראה. אם מישהו בעל כוח עצום מימדים הוא חברך, ושניכם שותפים באהבה הדדית, אינך ירא מאותו אדם במובן שאתה מפחד כי הוא או היא יפגעו בך. אך יש בך סוג של פחד במובן שאתה מבין ומכבד את הכוח בידיו של האדם האחר ואת גבולות מערכת היחסים שלכם.

`כמאמינים, עלינו להמנע מלאהוב את מה שבעולם, ואת מה שאנשי העולם בעצמם אוהבים (1 ליוחנן ב 15). באותו קו מחשבה, האם יש דברים שאנשי העולם יראים מפניהם שאנחנו, כמאמינים, לא צריכים לירוא מפניהם? אם כן, מה הם ומדוע עלינו לא לירוא? ובאותו הנשימה, האם יש דברים שהעולם אינו ירא מפניהם אך עלינו, כמאמינים, כן לירוא מפניהם? קרא, לדוגמה, את מתי י 28; ירמיה י 2,3.`