---
title:  '" קָדוֹשׁ קָדוֹשׁ קָדוֹשׁ " (ישעיה ו 1-4)'
date:  04/01/2021
---

שימו לב למתרחש בארבעת הפסוקים הראשונים של ישעיה ו'. המלך מת במרכז קלחת פוליטית (צבאות האשורים בדרכם למלחמה). עבור ישעיה, יכלו אלו להיות זמנים מעוררי פחד, בהם לא מובן מי נמצא בשליטה.

ואז- מה קורה? בזמן החזון, ישעיה רואה לפניו את התפארת של כס ה' בוער ורם, שומע את זמרות ההלל של השרפים הזוהרים הקוראים "קדוש, קדוש, קדוש", מרגיש את האדמה נעה מתחת לרגליו ומציץ מבעד לעשן המסתחרר הממלא את בית ה'. זוהי ודאי הייתה חוויה מדהימה עבור הנביא. ניתן לומר בודאות, כי כעת הנביא ידע בביטחון מי נמצא בשליטה למרות כל האירועים שהתרחשו בחוץ.

`איפה נמצא ה' בחזון? (קרא ישעיה ו 1) מדוע ה' התגלה לישעיה כאן, ולא בכל מקום אחר? (שמות כ"ה 8, שמות מ 34-38)`

יחזקאל, דניאל ויוחנן נמצאו בגלות כאשר קיבלו את החזונות שלהם ביחזקאל א, דניאל ז 9,10 והתגלות ד,ה. כמו ישעיה, הם הזדקקו לתמיכה ועידוד יוצאי דופן על מנת לדעת בביטחה כי ה' עדיין נמצא בשליטה למרות שעולמם חרב עליהם ממש לנגד עיניהם (דניאל ויחזקאל היו שבויים בממלכה נוכריה שהרסה את ממלכתם שלהם, ויוחנן גורש לגלות באי מבודד על ידי גורמים פוליטיים עוינים). אין ספק כי החזונות שקיבלו עזרו להם להישאר נאמנים גם בזמני משבר.

“כשחזה ישעיהו בהתגלות כבודו, תפארתו והודו של ה', הציפה אותו תחושה עזה של טהרתו וקדושתו של האל. כמה חד היה ההבדל בין זכותו ושלמותו כלילי השלמות של בוראו, לבין הדרך הרעה, דרך החטא שבה צעדו הוא ובני עמו, עמו הנבחר של ה'- בני ישראל ובני יהודה!” (אלן ג'. ווייט, מלכי ונביאי ישראל עמ' 160).

הקדושה הנעלה מכל של האל המודגשת בחזונו של ישעיה, היא בעצם מוסר דבריו של הנביא. ה' הוא אל קדוש והוא דורש קדושה מאנשיו, קדושה אשר הוא בעצמו יעניק להם אם יחזרו בתשובה, יסורו מדרכיהם הרעות ויכנעו לפניו באמונה ובצייתנות.

`כולנו עברנו דרך רגעי משבר, כאלה אשר נראים כמבוי סתום. גם אם לא חזיתם באותם הרגעים ב"התגלות כבודו" של ה' כמו ישעיה בחזונו, חשוב על כל הדרכים בהן ה' עזר לך לתמוך בעצמך ובאמונה שלך בזמן המשבר. מה מתוך אותן חוויות תוכל לשתף עם אחרים?`