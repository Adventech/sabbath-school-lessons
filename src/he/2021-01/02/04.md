---
title: 'אישיות חדשה (ישעיה ו 5-7)'
date: 05/01/2021

---

במשכן/ בית המקדש, רק לכוהן הגדול ניתנה הסמכות לעמוד ביום הכיפורים אל מול השכינה בקודש הקודשים, וזאת רק בעזרת מסך ההגנה של עשן הקטורת שאם לא כן היה מת בו במקום ( ויקרא 16:2,12,13). ישעיה ראה את האדון למרות שלא היה הכוהן הגדול ולא הקטיר קטורת! ההיכל נמלא בעשן (ישעיה 6:4), מה שמזכיר לנו את ענן העשן בו מופיעה תפארת ה' ביום הכיפורים (ויקרא 16:2). מוכה יראה ובטוח כי הגיע סופו (השווה: שמות 33:20, שופטים 6:22,23), ישעיה זעק בהודאה על חטאיו ועל חטאי עמו (ישעיה 6:5), דבר המזכיר את וידויו של הכוהן הגדול ביום הכיפורים (ויקרא 16:21).

“כשניצב כך באורה המלא של השכינה שהאירה את קודש הקודשים, נוכח ישעיהו לדעת שלא יצליח למלא את השליחות שהוטלה עליו בשל אוזלת ידו וחוסר שלמותו.” (אלן ג'. וויט, מלכי ונביאי ישראל עמ' 160).

`מדוע השרף השתמש בגחלת (“רצפה") בוערת מהמזבח כדי לטהר את שפתיו של ישעיה? (ישעיה 6:6,7)`

השרף הסביר כי דרך הנגיעה בשפתיו של הנביא, אשמתו וחטאיו הוסרו (ישעיה 6:7). לא מצויין חטא מסוים, אך אין להגביל אותו רק לדיבור נגוע, מכיוון ששפתיים מסמלות לא רק דיבור אלא גם את האדם השלם המדבר דרכן. לאחר שזוכה כליל מבחינה מוסרית, כעת יכל ישעיה להציע זמרות הלל ושבח טהורים בפני ה'.

אש היא כלי לזיכוך, שכן היא שורפת כל טומאה ( קרא גם: במדבר 31:23). אך השרף השתמש בגחלת מהאש הנדירה והקדושה של המזבח שה' הדליק בעצמו ואשר דולק לעולמים. ( ויקרא ו      12). כך, שבנוסף לטיהורו, השרף גם הקדיש את ישעיה. ויש עוד בנושא. בשירות במשכן או במקדש, הסיבה העיקרית ללקיחת גחלת מהמזבח הייתה להקטרת קטורת. השווה בין ויקרא 16:12,13 שם הכוהן הגודל אמור לקחת מחתת מלאה גחלים מהמזבח ולהשתמש בה לקטורת. אך בישעיה ו, השרף משתמש בגחלת עבור ישעיה, במקום להשתמש בה עבור הקטורת. בעוד שעוזיהו רצה להקטיר קטורת, ישעיה מדומה בחזון כקטורת עצמה! כשם שאש קדושה מקטירה קטורת הממלאת את היכל ה' בנינוח נשגב, כך היא מאירה את הנביא בכוח להפיץ את הבשורה הקדושה. אין זו יד המקרה שבפסוקים הבאים בישעיה ו ( ישעיה 6:8 והלאה ) ה' שולח את ישעיה אל קרב עמו.

`קרא במלוא תפילה את מענה ישעיה ( ישעיה 6:5) לחזון בו חזה בה'. באיזה אופן אנו רואים בדבריו את הבעיה, שבעולם אותו יצר אל "קדוש, קדוש, קדוש" קיימים אנשים עמוסי חטא? ( ישעיה 6:3 ). מדוע המשיח הצלוב הוא הפיתרון היחידי לבעיה? מה קרה על הצלב, שהיווה את הפיתרון לבעיה?`