---
title:  נקודות למחשבה
date:  08/01/2021
---

“ מעשי רשע ומנהגים מתועבים הפכו מקובלים ורווחים כל כך בקרב כל המעמדות, עד שמתי המעט שדבקו בה' התפתו לעיתים קרובות לשקוע בייאוש ודיכאון. דומה היה שתכליתו של ה' לישראל תסוכל, ושגורל זהה לזה של סדום ועמורה יפקוד את האומה הסוררת.

לנוכח מצבה הביש של ממלכת יהודה, אין זה פלא שכאשר נקרא ישעיהו למסור ליהודה את אזהרותיו ותוכחותיו של ה' (בשנת מלכותו האחרונה של עוזיה), הוא נרתע מן האחריות הכבדה שהוטלה עליו. היטב ידע כי יפגוש בהתנגדות ובסרבנות מצד העם. בזמן שנוכח באוזלת ידו להתמודד עם המצב וחשב על עיקשותו וכפירתו של העם שאותו נקרא לשרת, נראתה לו משימתו חסרת תוחלת. האם עליו לעזוב ברוב ייאושו את משימתו ולהניח ליהודה להתבוסס בעבודת האלילים שלה? האם אלוהי נינווה ימשלו בארץ חרף ריבונותו של אלוהי השמיים? “ (אלן ג'. ווייט, מלכי ונביאי ישראל עמ' 159, 160 ).

**שאלות לדיון**:

`אם אדם ספקן או אתאיסט היה מאתגר אותך בשאלה "כיצד אתה יכול להראות שאלוהיך הוא זה שנמצא בשליטה?”  מה היית עונה?`

`אם ה' נמצא בשליטה, מדוע חפים מפשע סובלים? האם ישעיה א': 19, 20 מתכוון שבזמן הנוכחי דברים טובים קורים רק לאנשיו הנאמנים של ה', ודברים רעים קורים רק לאנשים המורדים בו? השווה עם איוב א,ב; תהלים ל"ז; תהלים ע"ג. האם אפשרי ליישב את הבנתנו את האופי האלוהי יחד עם הרע שקורה לאנשים סביבנו? האם יש צורך לעשות זאת?`

`מדוע ישעיה ו כה מקושר ליום הכיפורים? התחשבו בעובדה כי ביום משפט שנתי זה, ה' טיהר את אנשיו על ידי הסרת החטא מאלה אשר היו נאמנים לו ( ויקרא ט"ז 30 ) וכריתה מהעם את כל אלה אשר לא היו נאמנים לו ( ויקרא כ"ג 29,30 )`

**סיכום**: בתקופה של חוסר ביטחון, כאשר נגלתה בבירור חולשתה של ההנגה האנושית, ניתן לישעיה חזון אדיר של מנהיגו הרם של היקום. מבוהל עד מוות מחוסר כשירותו, אך מטוהר ומחוזק על ידי רחמים גדולים, ישעיה הכין עצמו להיות שגריר ה' בעולם עוין.