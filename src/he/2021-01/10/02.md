---
title: 'האמת הבוחנת של ישעיה (ישעיה נ 4-10)'
date: 28/02/2021

---

אם כוונתו של ישעיה הייתה מסתכמת בהעברה של עובדות יבשות, הוא היה פורס את כל הפרטים בנוגע למשיח בבת אחת. אבל כדי ללמד, לשכנע ולהפגיש את הקהל עם עבד ה’, היה עליו לרקום מארג עשיר של רעיונות חוזרים ונשנים באופן הרמוני. הוא הכריז את מסר ה’ בשלבים, כך שכל היבט נבחן בצורה מעמיקה ביחס לתמונה הכוללת. ישעיה הוא אומן ובד הציור שלו הוא נפש שומעיו.

`קרא את ישעיה נ': 4-10. סכם את הנאמר בפסוקים אלה. כיצד נגלית דמותו של ישוע דרך פסוקים אלו?`

קראנו בישעיה 49:7 כי עבד ה’ הוא בזוי, מתועב ו" עֶבֶד מֹשְׁלִים ", אבל גם ש " מְלָכִים יִרְאוּ וָקָמוּ, שָׂרִים וְיִשְׁתַּחֲוּוּ ”. כאן בישעיה נ אנחנו לומדים שהקושי עמוק יותר עבור המורה העדין, שמילותיו מזינות את את העייפים (ישעיה 50:4). התעללות גופנית עומדת בדרכו להצדקה (ישעיה 50:6).

התעללות זו נשמעת נוראית עבור מי שחי בתרבות המערבית המודרנית. אולם בתרבות העתיקה של המזרח הקרוב, כבוד היה עניין של חיים ומוות עבור אדם והקבוצה אותה ייצג. אם זלזלת או העלבת אדם בצורה כזו, כדאי מאוד שתהיה לך הגנה טובה- שכן הקורבן והשבט אליו שייך ינצלו את ההזדמנות הראשונה לנקמה.

המלך דוד תקף וכבש את עמון (שמואל ב 10:1-12) רק בגלל מלך עמון: " וַיִּקַּח חָנוּן אֶת־עַבְדֵי דָוִד, וַיְגַלַּח אֶת־חֲצִי זְקָנָם, וַיִּכְרֹת אֶת־מַדְוֵיהֶם בַּחֵצִי עַד שְׁתוֹתֵיהֶם; וַיְשַׁלְּחֵם ” (שמואל ב 10:4). לעומת זאת, בישעיה נ' אנשים מכים בעבד, מורטים את שערות זקנו ויורקים עליו. הדבר שהופך את הפעולות האלו לאירוע בינלאומי, או יותר נכון- אירוע "קוסמי" הוא העובדה שהקורבן הוא שליחו של מלך המלכים השמיימי. למעשה, השוואת הכתוב בישעיה 9:5,6 וישעיה 11:1-16 עם קטעים נוספים בכתבי הקודש העוסקים באותו "עבד" מביאים להבנה כי העבד הוא המלך, המושיע האדיר! אך מסיבה אינה מובנת הוא אינו מציל את עצמו למרות הכוח והכבוד שברשותו!

העניין מוזר מאוד, ולכן אנשים לא האמינו בו. בעת שישוע היה על הצלב, מנהיגים לעגו לו: “ אֲחֵרִים הוּא הוֹשִׁיעַ; שֶׁיּוֹשִׁיעַ אֶת עַצְמוֹ אִם הוּא הַמָּשִׁיחַ בְּחִיר הָאֱלֹהִים! ” (לוקס 23:35); “ שֶׁיֵּרֵד עַכְשָׁו מִן הַצְּלָב וְנַאֲמִין בּוֹ!  ” (מתי 27:42).

`קרא שוב את ישעיה 50:4-10. כתוב לעצמך את העקרונות הרוחניים הנגלים מתוך הכתוב שחשוב שניישם בחיינו האישיים. הבט בעצמך לאור הרשימה שכתבת. במה תוכל להשתפר? אם הנושא הוריד מרוחך, המשך לקרוא את שאר השיעורים לשבוע הנוכחי.`