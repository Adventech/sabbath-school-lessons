---
title: 'הבלתי ניתנים להשגה- אלה אנחנו! (ישעיה נ"ג 3-9)'
date: 03/03/2021

---

שורש של צמח פגיע, בלי כל ערך מיוחד ואפילו נבזה (ישעיה 53:2,3)- זהו התיאור הניתן לנו על העבד הסובל.  ישעיה הוביל אותנו בזריזות מהילדות התמימה עד לסף התהום. על אף הרקע שסופק לנו מראש, אנחנו הקוראים לא מוכנים להיכנע לגורלו של העבד. להפך! ישעיה חינך אותנו להוקיר את הילד שנולד לנו, שר השלום הנאדר. אחרים מבזים אותו, אבל אנחנו יודעים מי הוא באמת.

מישהו פעם אמר: " פגשנו את האויב והוא אנחנו ". העבד אינו הראשון שאי פעם חווה בזיון, דחייה או סבל. המלך דוד חווה את כל אלה כאשר ברח מאבשלום בנו (שמואל ב 15:30).  אולם, הסבל שנושא העבד אינו סבלו שלו, והוא אינו תוצאה של חטאיו. גם אין הוא נושא זאת עבור אדם מסוים; " וַיהוָה הִפְגִּיעַ בּוֹ, אֵת עֲוֹן  כֻּלָּנוּ " (ישעיה 53:6).

התשובה לשאלה "למה?" היא האמת הבוחנת של ישעיה: בגלל אהבת ה', בוחר משיחו לסבול. אבל למה?  ישעיה נוקב ב"מסמר הזהב" האחרון על מנת להשלים את הבנת האמת הבלתי-תאמן: הוא יבחר לסבול כדי להשיג את הבלתי ניתן להשגה, והבלתי ניתנים להשגה- אלה אנחנו!

אנשים אשר לא הגיעו לאותה ההבנה מחשיבים את העבד כ"  מֻכֵּה אֱלֹהִים " (ישעיה 53:4). באותו אופן בו חבריו של איוב חשבו שחטאיו הם שגרמו לסבלו, ותלמידיו של ישוע שאלו " רַבִּי, מִי חָטָא שֶׁהוּא נוֹלַד עִוֵּר? הוּא אוֹ הוֹרָיו? " (יוחנן 9:2) גם אלו שצפו בישוע הצלוב הניחו את הנורא מכל. האם לא היה זה משה שאמר " לֹא־תָלִין נִבְלָתוֹ עַל־הָעֵץ... כִּי־קִלְלַת אֱלֹהִים תָּלוּי " (דברים 21:23; השווה עם ויקרא 25:4)?

עם זאת, הכל נעשה לפי רצון ה' (ישעיה 53:10). למה? בגלל ש" הַמָּשִׁיחַ פָּדָה  אוֹתָנוּ מִקִּלְלַת הַתּוֹרָה בְּכָךְ שֶׁהָיָה לִקְלָלָה  בַּעֲדֵנוּ  " (אל הגלטים 3:13). בגלל שה' " אֶת זֶה אֲשֶׁר לֹא יָדַע חַטָּאת עָשָׂה לְחַטָּאת  בַּעֲדֵנוּ, כְּדֵי  שֶׁאָנוּ נִלְבַּשׁ אֶת הַצְּדָקָה שֶׁל אֱלֹהִים בּוֹ. " (השנייה אל הקורינתים 5:21).

" איזה מחיר שולם בעדנו! הביטו במזבח הצלב, והקורבן הנישא עליו. הביטו בידיו, המנוקבות במסמרים האכזריים. הביטו ברגליו, הצמודות בקוצים לעץ. ישוע המשיח נשא את חטאינו בגופו. הסבל, היגון, הם כולם מחיר ישועתנו."- אלן ג' ווייט, God’s Amazing Grace, p. 172.

`המשקל, האשמה והעונש עבור חטאי העולם כולו- כל חטא, הנעשה בידי כל חוטא- נפלו בבת אחת על כתפיו של ישוע המשיח על הצלב, כאמצעי היחיד להצלתנו! מה הדבר מלמד אותנו לגבי מידת הרוע של החטא, כאשר זהו המחיר שיש לשלם להושעתנו ממנו? מה זה אומר לנו לגבי אהבתו של ה', אשר מוכן לעשות זאת עבורנו גם בעד מחיר כה יקר?`