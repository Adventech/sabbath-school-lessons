---
title:  שירת העבד הסובל (ישעיה נ"ב 13-נ"ג 12)
date:  01/03/2021
---

ישעיה נ"ב 13-נ"ג 12, הידוע גם בכינויו "שיר על העבד הסובל", הינו קטע המאשר את המוניטין של ישעיה כ"נביא הבשורה". בהרמוניה שלמה עם מצויינות הבשורה, יצירה זו מתעלה על יצירות ספרותיות אחרות. למרות אורכה הקצר ועוצר הנשימה, כל משפט מכיל משמעות מעמיקת- מחשבה החושפת את יסוד המירוץ הבלתי-ייאמן של ה’ להצלת גזע אשר שקע ואבד בתוככי החטא.

אין זה "מסר חלבי" של ישעיה. עד כה, ישעיה הכין את הקהל והחל לפתח את נושא המשיח עוד בפרקים המוקדמים של הספר. הנביא גולל את מהלך חייו של המשיח על פני האדמה. הוא התחיל בהתעברות ובלידה (ישעיה ז 14), הציג את זהותו כמלך שמיימי מבית דוד (ישעיה ט 5,6) והרחיב לגבי מלאכת השיקום של עם ישראל (ישעיה י"א 1-16) ושירותו השקט שישיב צדק וישים סוף לסבל (ישעיה מ"ב 1-7). לאחר מכן חושף ישעיה כי סיפורו של המשיח בשיאו יסתכם בניגודה של טרגדיה המובילה להתרוממות רוח (ישעיה מ"ט 1-12, ישעיה נ 6-10). "שירת העבד הסובל" עוסקת בעיקרה בעומק הטרגדיה.

חזור וקרא שוב את הקטעים שצויינו בפסקה האחרונה. היזכר בעובדות שהם מספקים לנו לגבי ישוע המשיח. כיצד הם מכינים אותנו לכתוב בישעיה נ"ב- נ"ג? ואולי הם פשוט מדגישים ביתר- חומרה את הכתוב בישעיה נ"ב-נ"ג?

`בישעיה נ"ב 13-נ"ג 1 מוצגת לפנינו הקדמה לשיר, בעלת ניגוד מעניין: העבד ישגשג ויתפאר, אבל מראהו יושחת מעבר לכל הכרה. מי יכול להאמין?`

בישעיה נ"ג 2,3 מתחילה הירידה הכואבת ממוצאו של העבד ומראהו הרגיל ועד לסבלו ודחייתו. ישעיה נ"ג 4-6 עוצר להסביר כי סבלו הוא בעצם העונש שלנו, והוא נושא אותו על מנת לרפא אותנו. ישעיה נ"ג 7-9 ממשיך בשקיעת חייו של העבד התמים, עד לקבר.

בישעיה נ"ג 10-12, העבד מועלה אל עבר הגמול שתואר בתחילת השיר, בישעיה נ"ב 13, ומתווספת התובנה כי הקרבתו להצלת אחרים מקיימת את רצון ה’.

השווה את יצירה ספרותית זו לצורת ה"עמק" בו נכתב הקטע הבא: אל הפיליפים ב 5-11, שם ישוע מתחיל בדמות ה’ אבל יורד ומריק את עצמו כדי ליטול דמות אדם, הצניע עצמו עד המוות המשפיל ביותר: מוות על הצלב. ועל כן הגביהו ה’ למען יודו כולם כי ישוע המשיח הוא האדון (השווה עם ישעיה מ"ט 7).

`קרא את ישעיה נ"ב 13- נ"ג 12. כתוב לעצמך את כל מה שישוע עשה בעבורנו. הרהר על משמעות המעשים שהוא עשה בשמנו.`