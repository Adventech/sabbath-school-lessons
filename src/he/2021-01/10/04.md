---
title:  מי האמין? (ישעיה נ"ב 13-נ"ג 12)
date:  02/03/2021
---

בישעיה נ"ב 13 עבד ה' נישא גבוה מאוד, אולם ללא כל אזהרה מתחיל הפסוק הבא אחריו בתיאור אותו העבד כמושחת מראה, עד כדי כך שלא ניתן לזהותו כאחד מבני האדם. הברית החדשה מזכירה כמה מהגורמים למראהו המושחת של ישוע, בכללם מלקות, כתר קוצים, צליבה ומעל לכל- נשיאת חטאי המין האנושי. החטא לא יועד להיות דבר טבעי עבור בני האדם;  נשיאתו הפכה את "בן האדם" להיראות כלא אנושי.

השווה את הקטע עם סיפורו של איוב, שצנח בפתאומיות מעמדה של עושר, כבוד וכוח לעמדה של אדם אומלל, היושב על עפר האדמה ומגרד את פצעיו הכואבים עם שבר חרס (איוב א,ב). הניגוד היה כה עצום שגם חבריו לא זיהו אותו בתחילה (איוב ב 12). השאלה הנותרת היא: מדוע סבל איוב? מדוע צריך משיחו של ה' לסבול? הרי שניהם אינם ראויים לכך. שניהם חפים מפשע. אם כך, למה הסבל?

`קרא את הפסוקים של השיעור הנוכחי וסמן את המקומות בהם מוזכר סבל של אדם חף מפשע בעבור בני אדם אשמים. איזה מסר חיוני ניתן ללמוד מכך לגבינו?`

הבט בשאלות המופיעות בישעיה נ"ג 1. הן מדגישות את האתגר שבאמונה בבלתי-ייאמן (השווה עם יוחנן י"ב 37-41) ומזהירות אותנו שנתיישב בכיסא לקראת המשך הסיפור. בנוסף לכך, הן מהוות קריאת תוכחה. ההקשר בו הן כתובות והדמיון בין שתי השאלות מרמזים שזרועו\ כוח הישועה של ה' (השווה עם ישעיה נ"ב 10) נגלה לזה אשר מאמין בשמועה. האם אתה רוצה לחוות את כוחו המושיע של ה'? האמן בשמועה.

`הבט בקפידה בכתוב בישעיה נ"ג 6. מהו המסר שניתן ללמוד, מסר שנותן לך תקווה למרות חטאי וכשלונות העבר שלך?`