---
title: 'שערי שמיים (ישעיה י"ג, י"ד)'
date: 03/02/2021

---

בישעיה י"ד ניתן להבחין בהתמזגות הלגלוג כלפי השטן, “הֵילֵל (“לוציפר”) בֶּן־שָׁחַר" (ישעיה 14:12) לבין הלגלוג כלפי מלך בבל. מדוע? השווה עם התגלות 12:1-9, שם הדרקון המזוהה כשטן (התגלות 12:9) מנסה להשמיד ילד ברגע שיוולד. בהתגלות 12:5 מבינים כי הילד הוא ישוע המשיח. אך היה זה המלך הורדוס אשר ניסה להרוג את ישוע בעוללותו (מתי ב). הדרקון מייצג גם את השטן וגם את הזרוע הרומאית שסוכנה הוא הורדוס, שכן השטן פועל דרך סוכנים אנושיים. באופן דומה, השטן היה הכוח מאחורי מלך בבל ומלך צור.

`מדוע מוזכרת העיר "בבל" מאוחר יותר כהפנייה לרומא (1 לפטרוס 5:13) ולכוח הרשע בספר התגלות? (התגלות 14:8; 16:19; 17:5; 18:2,10,21)`

בדיוק כמו בבל האמיתית, רומא ו"בבל" של ספר התגלות שתיהן מעצמות גאות וחסרות רחמים המדכאות את אנשי ה'. קרא במיוחד את הכתוב בהתגלות 17:6, שם היא "שִׁכּוֹרָה מִדַּם הַקְּדוֹשִׁים". שתיהן מורדות נגד ה', והרעיון גם מרומז בשם "בבל" עצמו. בשפה הבבלית, השם "בבל" הוא באב-אילי שמשמעו: “ שער האל(ים)” ומתייחס למקום הכניסה למלכות השמיימית. השווה זאת עם הכתוב בבראשית י"א, שם ניסו בני האדם לבנות את מגדל בבל כך שיצליחו לעלות בכוחות עצמם לדרגה שמיימית בה לא יצטרכו לתת דין וחשבון לה'.

כאשר יעקב התעורר מחלום בו ראה סולם המחבר את השמיים והארץ, הוא הכריז: " אֵין זֶה, כִּי אִם־בֵּית אֱלֹהִים, וְזֶה שַׁעַר הַשָּׁמָיִם " (בראשית 28:17). שים לב כי " בֵּית אֱלֹהִים " הוא " שַׁעַר הַשָּׁמָיִם "; במילים אחרות, זוהי הדרך להיכנס למלכות השמיימית. ואכן יעקב קרא למקום " בית אל ".

" שׁעַר הַשָּׁמָיִם " בבית אל ו"שער האל(ים)” בבבל הן שתי דרכים מנוגדות להגיע למלכות השמיימית. סולם יעקב החל בשמיים ונחשף מלמעלה בידי ה'. אבל בבל, על מגדליה ומקדשי הזיגוראטים שבנתה, נבנתה על ידי בני אדם, מהארץ וכלפי מעלה. דרכים מנוגדות אלו מייצגות נתיבים שונים לישועה:  חסד הניתן מלמעלה לעומת עבודות אנוש. כל דת אמת מבוססת על הדגם הצנוע של בית אל: "הֵן בַּחֶסֶד נוֹשַׁעְתֶּם עַל־יְדֵי הָאֱמוּנָה" (אל האפסים 2:8,9). כל "דת" שקר, ובכללה לגאליזם (Legalism) והומניזם "חילוני" (“secular” humanism) מבוססת על המודל הגאה של בבל. להמחשת הניגוד בין שתי גישות אלו, קרא את המשל שסיפר ישוע על הפרוש והמוכס (לוקס 18:9-14).

`אף שהתגורר מספר שנים במנזר זן, אמר המלחין הקנדי לאונרד כהן אל מראיין: "אינני נושע". בהקשר לנלמד בשיעור היום, מה לדעתכם הייתה הבעיה שלו? מה היה עליו לדעת בנוגע לישועה?`