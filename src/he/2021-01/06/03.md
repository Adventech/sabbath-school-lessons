---
title:  העיר האדירה (והמנוחה) של בבל (ישעיה י"ג 2-22)
date:  01/02/2021
---

בשנת 626 לפנה"ס נבופלאסר הכשדי שיקם את התהילה הבבלית כאשר עלה לשלטון הבבלי,הקים את השושלת הנאו-הבבלית וחבר עם מדי להבסת הממלכה האשורית. בנו, נבוכדנצר השני, הוא המלך אשר כבש והגלה את יהודה.

`מה היה סופה של בבל? קרא את דניאל ה'.`

בשנת 539 לפנה"ס, כורש הפרסי כבש את בבל עבור האימפריה המדי-פרסית (קרא גם: דניאל ה') והעיר איבדה את עצמאותה לעולמים. בשנת 482 לפנה"ס, הכניע חשיארש הראשון התקוממות בבלית נגד השלטון הפרסי. הוא הסיר את פסלו של מרדוך, האל העליון, וכנראה גם הרס כמה מבצרים ומקדשים.

אלכסנדר הגדול הכניע את בבל מיד הפרסים בשנת 331 לפנה"ס ללא קרב. למרות חלומו קצר-הטווח להפוך את בבל לבירתו במזרח, מצב העיר התדרדר תוך מאות שנים ספורות. בשנת 198 לספירה מצא ספטימיוס סוורוס הרומאי את העיר בבל נטושה לגמרי. מכך מבינים, כי קיצה של העיר נבע מנטישה. כיום יש מספר חקלאים עיראקיים הגרים בשטחי האתר העתיק, אך הם לא בנו מחדש את העיר בשלמותה.

חורבן העיר בבל המתואר בישעיה י"ג משחרר לחופשי את צאצאי יעקב משלטון הדיכוי של הבבלים (ישעיה י"ד 1-3). האירוע אשר השיג זאת היה כיבוש בבל בידי כורש בשנת 539 לפנה"ס. למרות שהוא לא החריב את העיר, זו הייתה תחילת הסוף עבור בבל, ומכאן לא היה ביכולתה לאיים שנית על אנשי ה’.

ישעיה י"ג ממחיז את נפילת בבל כמשפט הנקבע מלמעלה. הלוחמים אשר כובשים את העיר הם סוכניו של ה’ (ישעיה י"ג 2-5). זמן המשפט נקרא " יוֹם יְהוָה " (ישעיה י"ג 6,9), וזעמו כה עוצמתי עד כי בכוחו להשפיע על הכוכבים, השמש, הירח, השמיים והארץ (ישעיה י"ג 10,13).

השווה עם שירת דבורה וברק בשופטים פרק ה, שם מתואר ה’ כצועד קדימה תוך הרעדת הארץ והורדת גשמים עזים מהשמיים (שופטים ה 4). בשופטים ה 20, 21 מומחשים יסודות הטבע, כולל הכוכבים, נלחמים כנגד האויב הזר.

`דמיין כי אדם המתגורר בבבל בשיא תפארתה קרא את מילותיו של ישעיה בפרק י"ג, במיוחד ישעיה י"ג 19-22. כמה טיפשיות ובלתי אפשריות הן בטח היו נדמות לו! אילו נבואות, אשר טרם התגשמו, נשמעות טיפשיות ובלתי אפשריות עבורנו היום? עם זאת, מדוע יהיה זה מטופש מצידנו לדחות אותן כבלתי-אפשריות?`