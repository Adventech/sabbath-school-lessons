---
title:  אבדון עבור האומות (ישעיה י"ג)
date:  31/01/2021
---

ישעיה י"ג 1 מכיל הקדמה לפיה המחבר הוא ישעיה (השווה עם ישעיה א 1, ישעיה ב 1); על כן, נראה שמתחיל כאן חלק חדש בספר. פרקים י"ג-כ"ג מכילים נבואות משפט נגד מספר אומות. בואו נסתכל.

`מדוע הנבואות נגד האומות מתחילות דווקא עם בבל?`

בישעיה י 5-34 כבר הוכרז על המשפט נגד האומה האשורית, אשר הציגה את הסכנה הגדולה ביותר בימיו של ישעיה. בעוד שישעיה י"ד 24-27 חוזר בקצרה על תוכנית האדון להרוס את אשור, פרקים י"ג-כ"ג עוסקים בעיקר באיומים אחרים, ובבל העיקרית מביניהן.

כאומה שניחנה במורשת עשירה ועתיקה מבחינה תרבותית, דתית וגם פוליטית, בבל הייתה עתידה להגיח למשחק כמעצמה שכבשה והגלתה את יהודה. אולם מנקודת המבט האנושית בתקופתו של ישעיה, לא היה ניתן לראות בבירור שבבל תהיה זו שתאיים על אנשי ה'. במהלך מרבית שנות שירותו של ישעיה, אשור שלטה על בבל. מאז שנת 728 לפנה"ס, בה כבש תגלת פלאסר השלישי את בבל והוכרז כמלך בבל תחת השם פולו (או פול; קרא גם: מלכים ב ט"ו 19), מלכי אשור התיישבו על כס המלכות הבבלי מספר פעמים (710 לפנה"ס, 702 לפנה"ס, 689 לפנה"ס, 648 לפנה"ס). עם זאת, בבל תהיה בסופו של דבר הכוח העצום באזור, הכוח שיהרוס כליל את ממלכת יהודה.

`קרא את ישעיה י"ג. שים לב לעוצמת המילים. מדוע ה' אוהב יעשה דברים כאלה, או אפילו ירשה להם לקרות? חפים מפשע יסבלו גם הם מכל העניין, לא כך? (ישעיה י"ג 16) כיצד עלינו להבין את דרך פעולתו של ה' כאן? מה פסוקים אלה, וכל שאר הפסוקים בתנ"ך העוסקים בזעמו וחמת אפו של ה' כנגד כל חטא ורוע, אומרים לנו לגבי הטבע החמור של החטא והרוע? האם אין העובדה שהאל האוהב מגיב בצורה כזו, מספיקה כדי להוכיח לנו כמה נורא הוא החטא? עלינו לזכור כי ישוע הוא זה אשר העביר לנו את כל אזהרות אלו דרך ישעיה, וזהו אותו ישוע אשר סלח, ריפא, הפציר והוכיח חוטאים במטרה שיחזרו בתשובה. כיצד אתה מבין אישית את אופיו של האל האוהב? שאל את עצמך גם את השאלה הבאה: האם יכול להיות שהזעם המוצג לנו בפסוקים אלה, נובע בעצם מתוך אהבתו? אם כן, איך? הבט על העניין מנקודת מבט נוספת, בה ישוע הצלוב נשא את חטאי כל העולם כולו, וסבל יותר מכל אדם אחר, אפילו יותר מאותם "חפים מפשע" שסבלו בעקבות חטאי האומה. כיצד סבלו של ישוע על הצלב עוזר לענות על השאלות הקשות האלו?`