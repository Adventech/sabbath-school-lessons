---
title: 'נקודות למחשבה'
date: 05/02/2021

---

“ השאלה שעתידה לעלות היא ‘כיצד?’ האם הישועה ניתנת לנו על ידי עמידה בתנאים? - אין אנחנו מגיעים להכרת המשיח על ידי תנאים. וכשהגענו אל הכרת המשיח, מהו התנאי כעת? התנאי הוא שדרך אמונה חיה נאחז בכל אשר לנו בסגולותיו של דם המשיח הצלוב אשר קם לתחייה. כאשר אנחנו עושים זאת, אנחנו עמלים את מלאכת הצדיקים. אולם בעת שה’ קורא לאדם חוטא בעולמנו, ומזמין אותו אליו, אין הוא מציב שום תנאי; הוא מציג בפניו את הזמנתו של ישוע המשיח, ואין היא בסגנון ‘כעת חובה עלייך להגיב על מנת להגיע להכרת האל’. החוטא מגיע, ובעת שהוא מגיע וחוזה בתמונת המשיח, הנישא גבוה על הצלב בגולגותא, התמונה מוטבעת בתודעתו בידי ה’ והוא מגיע לידי הכרת אהבה המתעלה על כל מה שהיה ביכולתו לדמיין.” -אלן ג’. ווייט, Manuscript Releases, vol. 6, p. 32.

**שאלות לדיון**:

`קרא את הציטוט למעלה מתוך כתביה של אלן ג’. ווייט; קרא אותו בהקשר לשיעור של יוםרביעי. מה המסר שהיא מעבירה?  שים לב שהיא מציינת שני אלמנטים של הליכה רוחנית: אמונה ומעשים. כיצד היא מבדילה בין שניהם?`

`מדוע גאווה ויהירות נחשבים חטאים מסוכנים? מדוע כל כך קשה להיפטר מהם? יכול להיות, כי הסיבה לכך היא שמטבעם הם מעוורים אנשים לצורך להיפטר מהם? אחרי הכל, אם אתה אדם גאה אתה מרגיש שאתה בסדר, ואם אתה בסדר- למה לטרוח לשנות משהו? כיצד מחשבה מעמיקה על הצלב ועל מה שהוא מסמל (האמצעי היחיד לישועת כל אדם) יכולה לשמש מרפא לגאווה וליהירות בכל אדם?`

`האם ישעיה מוצא תקווה בגורלם של אנשים מאומות אחרות? קרא, לדוגמה, את ישעיה 25:3,6; ישעיה 26:9 (השווה עם: התגלות 19:9).`

**סיכום**: ישעיה חזה כי בבל תהיה האומה העוקבת אשר תכבוש את יהודה לאחר אשור. בנוסף,הנביא חזה שעל אף מושלי חשכת העולם הזה (אפסים 6:12), שפועלים דרך אויביו האנושיים של ה’ ומנסים לשחק אלים בעצמם, ה’ יגבור עליהם ביד חזקה ויביא שלום לעולמנו הטרוד.