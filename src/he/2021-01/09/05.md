---
title:  תקווה ידועה מראש
date:  24/02/2021
---

העובדה כי ישעיה חזה בדיוק מופלא את פעולותיו של כורש, ובמיוחד העניין שהוא מזכיר את שם המלך במפורש, מפריעה לאנשים אשר לא מאמינים כי ה’ מעניק חזיונות אמת לנביאיו. על מנת להתמודד עם זה, רבים מקבלים את התיאוריה כי נביא אחר, “ישעיה שני", שחי בזמן שלטונו של כורש כתב את ישעיה מ-ס"ו. אם כך, יוצא כי ספר ישעיה "מנוסר" לשני חלקים, בהתאם לגורל הנביא עצמו על פי המסורת (קרא גם: אל העברים י"א 37).

עם זאת, לא קיימת אף עדות היסטורית להימצאותו של "ישעיה שני". אם הוא היה קיים, התנ"ך היה בוודאי מזכיר אותו בשלב מסוים, שכן משמעות הספר עמוקה וחשובה והוא נכתב כיצירה ספרותית היוצאת מגדר הרגיל. גם במגילת ישעיה ממערות קומראן, אשר היא הכתב התנ"כי העתיק ביותר, אין שום הפסקה בין ישעיה ל"ט וישעיה מ שתבציע על מעבר לכתביו של מחבר חדש.

המסר של ישעיה ניצב קבוע במהלך כל הספר: סימכו על האל האמיתי ועל מושיעו במקום על כוחות אחרים. מלומדים מדגישים את המעבר מהמיקוד באשור בישעיה א-ל"ט לבבל בישעיה מ והלאה. עם זאת מצאנו כי השבי הבבלי מתואר כבר בישעיה י"ג, י"ד ול"ט . נכון לומר כי ישעיה א'-ל"ט שם דגש על שיפוט וישעיה מ'-ס"ו שם דגש על נחמה, אך גם בפרקים קודמים ישנו דיבור על נחמה שמיימית וביטחון שופע וגם בפרקים מאוחרים ניתן למצוא דיבור על משפטו של ה’ לגבי יהודה בעקבות הזנחתה את אלוהי האמת (למשל ישעיה מ”ב 18-25, ישעיה מ”ג 22-28, ישעיה מ”ח 1-11). למעשה, נבואותיו של ישעיה לגבי נחמה עתידית מרמזות על סבל בהווה.

`למרות שהאומה התמודדה עם אסון נוראי בעקבות חטאי אנשיה, היו שלא איבדו תקווה. הם נאחזו בהבטחות ה’, למשל אלה המוזכרות בויקרא כ"ו 40-45. קרא פסוקים אלה בעיון. שים את עצמך במקום אחד מהעברים אשר נותרו חיים לאחר התבוסה כנגד בבל. איזו נחמה היית יכול למצוא בכתוב?`

`איזה עיקרון רוחני בא לידי ביטוי בפסוקים אלה בספר ויקרא? מה ה’ אומר לעם ישראל? כיצד אותו עיקרון פועל בחיינו האישיים?`