---
title:  עבד מעונה ומבין (ישעיה מ"ט 1-12)
date:  25/02/2021
---

`מיהו עבד ה’ בישעיה מ"ט 1-12?`

ה’ קורא לו ומזכיר את שמו אף לפני שנולד, שם פיו כחרב חדה ודרכו הוא עתיד להתפאר. ה’ משתמש בעבדו כדי להשיב אליו את עם ישראל, להיות אור הישועה לכל האומות, להוות ברית בין ה’ לאנשיו ולשחרר אסירים מכבליהם. ישנן חפיפות רבות בין תיאור זה לתיאור בישעיה מ"ב, בו זיהינו כי העבד המוזכר הוא בעצם המשיח. הברית החדשה מוצאת את כל התכונות המוזכרות בדמותו של ישוע המשיח, בשתי ביאותיו: מתי א 21, יוחנן ח 12, יוחנן ט 5, יוחנן י"ז 1-5, התגלות א 16, התגלות ב 16, התגלות י"ט 15.

`אם העבד המוזכר הוא המשיח, מדוע ה’ קורא לו "ישראל" ? (ישעיה מ"ט 3)`

מוקדם יותר מצאנו כי בחלק זה של ספר ישעיה, עבד ה’ המכונה "ישראל/יעקב" מתייחס לאומה השלמה. עם זאת, בקטע הנתון השם "ישראל" (ללא התייחסות מקבילה לשם "יעקב") מצביע בבירור לעבד יחיד אשר משיב את כל האומה לה’ (ישעיה מ"ט 5).  העבד היחיד הפך להתגלמות המושלמת, או לנציג, של האומה שכישלונה פגע בבעלותה על השימוש בשם "ישראל" (ישעיה מ"ח 1).

`מהו הדבר החדש אשר ניתן ללמוד מהקטע? ישעיה מ"ט 4,7.`

לפנינו מוצג הרמז הראשון לגבי הקושי המעורב במשימתו של עבד ה’. הוא זועק: “ לְרִיק יָגַעְתִּי, לְתֹהוּ וְהֶבֶל כֹּחִי כִלֵּיתִי ” (ישעיה מ"ט 4), והרעיון מופיע גם בדניאל ט 26: “ יִכָּרֵת מָשִׁיחַ וְאֵין לוֹ ”. אולם, הוא ייאחז בחוזקה באמונתו: “ אָכֵן מִשְׁפָּטִי אֶת־יְהוָה, וּפְעֻלָּתִי אֶת־אֱלֹהָי ” (ישעיה מ"ט 4).  ג’יי אלק מוטייר כתב בנושא: “ אנו למדים כי ישעיה חזה בעבד בעל טבע אנושי אמיתי, אשר עובר דרך ניסיונות בדיוק כמונו ומנסה להוכיח את עצמו להיות מתקן דרך האמונה- האמונה האמיתית, האישית, אשר גורמת לאדם לזעוק ‘אלי!’ גם כאשר דבר לא נראה בר-שיפור מסביבו. ”-The Prophecy of Isaiah:  An Introduction and Commentary (Downers Grove, Illinois : InterVarsity Press, 1993), p. 387:

ישעיה מ"ט 7 מרתיע במעט. על העבד נכתב: " לבְזֹה־נֶפֶשׁ לִמְתָעֵב גּוֹי לְעֶבֶד מֹשְׁלִים ”, אבל ה’ גם מבטיח כי: “ מְלָכִים יִרְאוּ וָקָמוּ, שָׂרִים וְיִשְׁתַּחֲוּוּ; לְמַעַן יְהוָה אֲשֶׁר נֶאֱמָן, קְדֹשׁ יִשְׂרָאֵל וַיִּבְחָרֶךָּ׃  ”.

`הרהרו בתקופת שירותו של ישוע. האם לא היו לו מספיק סיבות להיכנע תחת ייאוש וריפיון ידיים עד תום חייו על פני האדמה? ולמרות הכל, הוא נשאר נאמן חרף כל אשר התחולל סביבו. מהו הלקח עבורנו, כיצד עלינו לנהוג בצורה דומה למרות כל המתחולל סביבנו?`