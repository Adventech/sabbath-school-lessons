---
title: 'נקודות למחשבה'
date: 26/02/2021

---

קרא את כתביה של אלן ג’. ווייט בנושא שירות הלימוד והריפוי של ישוע בפרק "בכפר נחום" של "חמדת הדורות", עמ’ 187.

“ במלאכת השגת הניצחון של הנפש נדרשת מנה גדושה של תבונה ונימוס. המושיע לעולם לא עצר מלומר את האמת, אך תמיד הקפיד לבטא אותה באהבה. במגעיו עם אחרים הוא הדגים נימוס עצום, ונהג בהם באדיבות ובהתחשבות רבה. הוא לעולם לא היה גס רוח, לעולם לא ביטא מילת תוכחה מיותרת ולעולם לא הכאיב לנפש רגישה מעבר לנדרש. אין הוא גינה את החולשה האנושית. הוא הוקיע ללא פחד צביעות, חוסר אמונה ורשע, אך דמעות נשמעו בקולו בעוד ביטא את תוכחותיו הנוקבות. אין הוא הפך את האמת לאכזרית, כי אם הפגין עדינות עמוקה כלפי המין האנושי. כל נפש הייתה יקרה מפז בעיניו. אף שנשא בכפיו כבוד שמיימי, הוא כרע ברוב חמלה, רכות והבנה בעבור כל חבר ממשפחתו של ה’. הוא ראה בכל נפשות שעליו להצילן.” -אלן ג’. ווייט, Gospel Workers, p.117.

**שאלות לדיון**:

`קראו בכיתה את הציטוט מאלן ג’. ווייט לגבי שירותו של ישוע בעבור אחרים. העלנו דיון לגבי העקרונות הנגלים מתוך שירותו, והאם קהילתכם משקפת אותם באופן דומה.`

`האם אתה מכיר “ קָנֶה רָצוּץ ” או " פִשְׁתָּה כֵהָה ”? (ישעיה 42:3) כיצד אתה יכול לסייע לאדם זה בלי "לשבור" או "לכבות" אותו/אותה? באילו דרכים אתה יכולה לכוון אנשים אלו לה’? באופן מעשי, מה היית אומר להם לעשות כדי לקבל ריפוי וסיוע?`

`מקור הויכוח בנושא המחברים השונים של ספר ישעיה הוא הנחת היסוד כי בני אדם אינם יכולים לחזות את העתיד כפי שעשה זאת ישעיה. מהי הבעיה הבסיסית בטענה זו ומדוע עלינו, כמאמינים, לדחות כליל את הנחת יסוד זו?`

**סיכום**: ישועה דורשת מושיע. אומת עבדי ה’ תושע בידי שני מושיעים: כורש, אשר ישחרר את האסורים בגלות הבבלית, ועבד חסר שם נוסף אשר זהותו כמשיח נחשפת בצורה הדרגתית לאורך הספר. עבד זה ישיב את הצדק על כנו ואת שארית הפליטה אל ה’.