---
title: '” יוֹם נָקָם לֵאלֹהֵינוּ ” (ישעיה ס"א 2)'
date: 18/03/2021

---

`בישעיה ס"א, במרכז החדשות הטובות, מכריז המשיח על נקמתו של ה’. מדוע הוא עושה זאת? מתי מתגשמת אותה הנבואה?`

בהיותו בנצרת, ישוע המשיח קרא את הפרק רק עד ” לִקְרֹא שְׁנַת רָצוֹן לַיהוה ” (ישעיה 61:2; לוקס 4:19). אז הוא עצר ואמר: “ הַיּוֹם נִתְמַלֵּא הַכָּתוּב הַזֶּה בְּאָזְנֵיכֶם. ” (לוקס 4:21). על כן, הוא בחר לא לקרוא את הקטע: “  יוֹם נָקָם לֵאלֹהֵינוּ ” בצורה מכוונת (ישעיה 61:2). בעת שבשורתו על החדשות הטובות וקריאת הדרור והנחמה כבר החלו לשחרר אסורים מכבלי שלטונו של השטן, יום הנקמה עדיין לא הגיע. במתי כ"ד (השווה עם מרקוס י"ג, לוקס כ"א) הוא חזה לפני תלמידיו שהמשפט עוד עתיד להגיע.

יום נקמתו של ה’ בישעיה ס"א הוא ” יוֹם יְהוָה, הַגָּדוֹל וְהַנּוֹרָא ” (יואל 3:4, מלאכי 4:5) והוא יתגשם ביום בו המשיח יגיע בשנית וישחרר לחופשי את כדור הארץ מחוסר הצדק על ידי כך שייגבר על אויביו ויביא חירות לשארית המיואשת של עמו (התגלות י"ט; השווה עם דניאל ב44,45). לכן, למרות שהמשיח הכריז על תחילתה של  ” שְׁנַת־רָצוֹן לַיהוָה ”, היא תגיע לשיאה בביאתו השנייה.

`כיצד אפשר ליישב את רעיון האל האוהב עם האל שגם מבטיח נקמה? האם הרעיונות סותרים אחד את השני? או האם אתה תופס את הנקמה כביטוי לאותה אהבה? אם כן, איך? הסבר את תשובתך.`

למרות שישוע אמר לנו להפנות גם את הלחי השנייה (מתי 5:39) הוא הצהיר בשפה ברורה מאוד במקרים אחרים כי הצדק והעונש יוקצבו לכל אדם בהתאם (מתי 8:12). למרות ששאול כותב לנו ” שֶׁלֹּא יִגְמֹל אִישׁ לְאִישׁ רָעָה תַּחַת רָעָה ” (הראשונה לתסלוניקים 5:15), הוא גם כתב כי ה’ נגלה בשמיים באש להבה, ” לְהָשִׁיב נָקָם לְאֵלֶּה שֶׁאֵינָם יוֹדְעִים אֶת הָאֱלֹהִים ” (השנייה לתסלוניקים 1:8).

ההבדל הוא כמובן, שה’ הוא היחיד בעל החוכמה והרחמים הנצחיים אשר יכול להביא צדק ונקמה בצורה הוגנת לחלוטין. צדק אנושי ונקמה אנושית לקויים בכל הפגמים, החולשות והסתירות של המין האנושי. הצדק של ה’ לא מוגבל בכל אלה.

`איזה מהאירועים הבאים יגרום לך לרצות לראות נקמה במידה רבה יותר? (1) אדם שפגע במישהו שאתה לא אוהב (2) אדם שפגע במישהו שאתה אוהב ? כיצד הדבר עוזר לנו להבין טוב יותר את הקשר בין אהבתו של ה’ אלינו ואזהרת הנקמה?`