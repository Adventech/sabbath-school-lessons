---
title: 'השלכות החטא (ישעיה נ"ט)'
date: 14/03/2021

---

בישעיה 58:3 העם שאל את ה’: “ לָמָּה צַּמְנוּ וְלֹא רָאִיתָ, עִנִּינוּ נַפְשֵׁנוּ וְלֹא תֵדָע ”.

בניגוד לכך, ישעיה 59:1 מרמז על שאלה אחרת, בסגנון “ מדוע אנו מבקשים ישועה מידיו של ה’, אבל הוא לא מושיע? מדוע אנו זועקים אליו, אבל הוא לא שומע? ” ישעיה עונה כי לה’ היכולת להושיע ולשמוע (ישעיה 59:1). אולם כשלונו לבצע את שניהם, הוא נושא אחר לגמרי.

`קרא את ישעיה 59:2. מהו המסר הניתן כאן, שגם עונה על השאלה שנרמזה בישעיה 49:1?`

ה’ בוחר "להתעלם" מעמו לא בגלל שזהו רצונו, “ כִּי אִם־עֲוֹנֹתֵיכֶם  הָיוּ מַבְדִּלִים, בֵּינֵכֶם לְבֵין אֱלֹהֵיכֶם ” (ישעיה 59:2). כאן אנחנו קוראים את אחת ההצהרות הברורות ביותר בכתבי הקודש בנושא השלכות החטא על מערכת היחסים של בני האדם עם ה’. ישעיה ממשיך להרחיב בנקודה זו עד סוף פרק נ"ט. ניתן לראות אותה מתממשת במהלך כל ההיסטוריה האנושית: החטא יכול להרוס את מערכת היחסים שלנו עם האל וכך להובילנו אל אבדון נצחי- לא בגלל שהחטא מושך את ה’ הרחק מאיתנו, אלא הוא מושך אותנו הרחק מה’.

`קרא את בראשית 3:8. כיצד דוגמה זו חושפת את העיקרון המבוטא בפסקה מעלה?`

החטא הוא בראש ובראשונה דחיית האל, הפניית הגב אל ה’. מעשה החטא מזין את עצמו בכך שלא רק שהמעשה לבדו הוא הפניית גב לה’, כי אם תוצאת המעשה גורמת לחוטא להפנות את גבו עוד יותר. החטא מפריד אותנו מה’, לא בגלל שה’ לא ינסה להושיט יד לחוטא ( ואכן, בכתבי הקודש אין כמעט דבר מלבד ניסיון השגת ישועה עבור החוטאים מצד ה’ ) אלא בגלל שהחטא גורם לנו לדחות את פניותיו השמיימיות. לכן כה חשוב שלא נגלה סבלנות לחטא בחיינו.

`באילו דרכים חווית את המציאות בה החטא גורם להפרדה מה’? מתוך ניסיונך האישי, מהו הפיתרון היחיד לבעיה?`