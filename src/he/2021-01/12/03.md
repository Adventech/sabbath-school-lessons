---
title: 'מי נסלח לו? (ישעיה נ"ט 15-21)'
date: 15/03/2021

---

ישעיה נ"ט מציג תמונה מרתיעה של בעיית החטא. למרבה המזל, כתבי הקודש מציגים גם את תקוות הגאולה.

`לפני הכל, יש להתחיל בשאלה: כמה מאיתנו חטאו?`

הכתובים לא משאירים מקום לספק: כולנו.

הגאולה, אם כן, לא יכולה להתבסס על מחסור בחטא; היא צריכה להתבסס על סליחה (ירמיה 31:34). שאול מסכים. כולם חטאו (אל הרומים 3:9-20,23); לכן גם לא קיימת שום הבחנה על בסיס טענה זו (אל הרומים 3:22). הנצדקים יכולים להישפט כצדיקים רק בגלל שקיבלו באמונה שלמה את מתנת הצדקה של ה’ דרך קורבן ישוע המשיח.

`קרא את אל הרומים 3:21-24. מה אומרים לנו הפסוקים לגבי הדרך בה אנו נושעים? איזו תקווה הם נותנים לנו לגבי המשפט?`

רוב האנשים חושבים ששאלת המשפט היא: מי חטא? אולם זאת לא השאלה שצריכה להישאל, שכן כולם חטאו. במקום זאת, השאלה היא בעצם: מי נסלח לו? ה’ נוהג ביושר בעודו מצדיק את  “ בֶּן אֱמוּנַת יֵשׁוּעַ ” (אל הרומים 3:26). ההיבט המכריע במשפט הוא, מי קיבל וממשיך לקבל סליחה על ידי האמונה בישוע?

ובכן, נכון לומר שאנחנו נשפטים לפי מעשים, אבל לא במובן שהמעשים הם שמושיעים אותנו. אם כך היה הדבר, אזי האמונה הינה לשווא (אל הרומים 4:14). עם זאת, המעשים שלנו חושפים אם נושענו באמת (יעקב 2:18).

`מדוע מעשים לא יכולים להושיע אותנו, לא עכשיו ולא בעת המשפט? קרא גם אל הרומים 3:20,23.`

כבר מאוחר מדי למעשים טובים או לציות לחוק להושיע מישהו. מטרת החוק בעולם חוטא היא לא להושיע, אלא דווקא להצביע על החטא. לעומת זאת, “ אֱמוּנָה הַפּוֹעֶלֶת בְּדֶרֶךְ אַהֲבָה ” (אל הגלטים 5:6), אהבה אשר נוצקת לתוך ליבנו על ידי רוח הקודש (אל הרומים 5:5), מציגה אמונה חיה במשיח בנפש האדם (קרא גם יעקב 2:26).

מעשים הם ביטויים חיצוניים, הפגנה אנושית של ישועה באמונה. על כן, חווית האדם המאמין באמת תכלול אמונה שבאה לידי ביטוי במסירות יומיומית לה’ ותתגלה על ידי ציות לחוק. בעת המשפט, ה’ משתמש במעשים כהוכחות עבור ברואיו, שכן אין הם יכולים לקרוא מחשבות אמונה כמוהו. אולם, עבור המומר לאמונה החיה, ייחשבו במשפט רק המעשים העוקבים לחזרה בתשובה, בתקופה בה הועצמו חייו על ידי המשיח ורוח הקודש. חייו הקודמים ומלאי החטא נשטפו ואבדו מזמן בדמו של השה (קרא גם: אל הרומים ו').