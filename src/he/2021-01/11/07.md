---
title: 'נקודות למחשבה'
date: 12/03/2021

---

“ אדם אינו יכול לגמול חסד אמיתי ללא התכחשות עצמית. רק דרך חיי פשטות, הכחשה עצמית ועצמאות כלכלית ניתן יהיה להשיג את אשר ייעד לנו המשיח לעשות כנציגיו בעולם. על הגאווה והשאפתנות הארצית לסור מליבנו. בכל מעשינו חייב להיראות עיקרון חוסר האנוכיות הנגלה לנו בחייו של המשיח. על גבי קירות ביתנו, התמונות, הרהיטים עלינו לקרוא: “ וַעֲנִיִּים מְרוּדִים תָּבִיא בָיִת “. על ארונות הבגדים עלינו לראות כתוב, כבאצבע ה’: “ כִּי־תִרְאֶה עָרֹם וְכִסִּיתוֹ ”. בחדר האוכל, על השולחן העמוס לעייפה בשפע של מזון עלינו לראות את הרישום: “ הֲלוֹא פָרֹס לָרָעֵב לַחְמֶךָ ” (ישעיה 58:7) ”- אלן ג’. ווייט, The Ministry of Healing, p. 206.

**שאלות לדיון**:

`הבט בשאלה אותה הציג ישעיה לאנשי תקופתו: “ לָמָּה תִשְׁקְלוּ־כֶסֶף בְּלוֹא־לֶחֶם, וִיגִיעֲכֶם בְּלוֹא לְשָׂבְעָה ” (ישעיה 55:2). שאל את עצמך, באיזה אופן (אם בכלל) אנחנו עושים את אותו הדבר, עובדים בעבור מה שלעולם לא ישביע? מדוע כל כך קל לנו ליפול באותה המלכודת?`

`אם הכחשה עצמית, חסד חברתי והשבת היו כה חשובים ביום הכיפורים בזמנו של ישעיה, האם הם חשובים באותה מידה ביום הכיפורים של סוף הזמנים (דניאל 8:14), בו שופר היובל של ה’ יכריז על החירות המלאה המחכה בפתחה של הביאה השנייה? (הראשונה לקורינתים 15:52; השווה עם ויקרא 25:9,10) הסבר את תשובתך.`

`העלו דיון בכיתה את שאלת שמירת השבת. מה לדעתכם הייתה כוונתו של ישעיה כאשר אמר שעלינו להשיב את רגלינו מעשות חפצינו ביום השבת, ובאותה נשימה גם לקרוא לה "עונג"? (ישעיה 58:13) כיצד אפשר לעשות את שניהם? התחשב בתשובתך בהקשר הכולל של ישעיה נ"ח.`

**סיכום**: בישעיה נ"ה ונ"ח פונה הנביא אל אנשיו בתחינה שיעזבו את דרכיהם ומחשבותיהם וישובו לה’, הוא אשר דרכו תינתן להם שמחה שאין ביכולתם לדמיין. הוא סולח במלוא חסד ודורש מהנסלחים כי ינהגו גם הם במלוא חסד, בהתאם לאווירת יום הכיפורים והשבת, שכן מתנת הסליחה של ה’, אם מתקבלת בתום, משנה את נבכי הלב.