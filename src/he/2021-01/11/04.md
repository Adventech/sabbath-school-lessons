---
title:  חברים לצום (ישעיה נ"ח 1-8)
date:  09/03/2021
---

`מה הכוונה ב"צום" עליו מדובר בישעיה נ"ח 3?`

זה חייב להיות צום יום כיפור, הצום היחיד עליו ציווה ה’ (ויקרא ט"ז 29,31; ויקרא כ"ג 27-32). ההשערה מקבלת אישור בישעיה נ"ח 3 על ידי הביטוי ” עִנִּינוּ נַפְשֵׁנוּ ” המקביל לתרמינולוגיה של ספר ויקרא. “עינוי הנפש" מתייחס לצורות שונות של הכחשה עצמית כגון צום (השווה עם תהלים ל"ה 13; דניאל י 2,3,12).

אווירת יום הכיפורים מסבירה את הוראתו של ה’ “ כַּשּׁוֹפָר הָרֵם קוֹלֶךָ ! ” (ישעיה נ"ח 1). היה נהוג לתקוע בשופר,כלי נשיפה העשוי מקרן אייל, כאות זיכרון או תזכורת עשרה ימים לפני יום הכיפורים (ויקרא כ"ג 24). יתר על כן, תקיעת השופר ביום הכיפורים פעם בחמישים שנה הכריזה רשמית על פתיחתה של שנת היובל והחירות (ויקרא כ"ה 9,10; השווה עם ישעיה כ"ז 13).

`קרא את ישעיה נ"ח 3-7. על מה מתלונן ה’? מה הייתה הבעיה עם ה"צום" של העם?`

נדמה שהעם ציפה כי ה’ יברך אותם עבור "חסידותם" הרבה. כרגיל, הם הבינו הכל הפוך. ההכחשה העצמית הבאה לידי ביטוי ביום הכיפורים תכליתה להביע תודה ונאמנות לה’ ביום בו הכוהן הגדול ניצב לפני האל ומטהר את המשכן, ובזאת מטהר את כל העם מחטאיו, שכבר נסלחו לו (ויקרא ט"ז; השווה עם פרק ד). מעשיהם היו אמורים להתבצע בהכרת תודה שלמה לה’ אשר הצילם ביום המשפט, ולא בכדי לקבל אישור ל"חסידותם" ול"מסירותם". אחרי הכל, היו אלה חטאי העם אשר טימאו את משכן ה’. היה עליו להיטהר על ידי שפיכת דם בגלל המעשים שהם עשו.

`אחד מהלקחים החשובים שניתן ללמוד מפסוקים אלה מצביע על ההבדל בין להיות פשוט אדם דתי ובין ללכת באמת ובתמים אחר המשיח. כיצד אנחנו מבדילים בין השניים? איך אנחנו נתקלים בעצמנו באותה הסכנה המוצגת כאן, הסכנה שנאמין כי מנהגים דתיים הם שיעידו על כך שאנחנו הולכים אחרי ה’ כפי שהוא רוצה שנלך אחריו?`