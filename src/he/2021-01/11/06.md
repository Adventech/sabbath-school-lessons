---
title:  זמן בשבילנו (ישעיה נ"ח 13,14)
date:  11/03/2021
---

`מדוע עוסק ישעיה בנושא השבת בישעיה נ"ח 13,14? מהו הקשר לאווירת יום הכיפורים בהם עוסקים הפסוקים שלפניהם?`

יום הכיפורים נערך פעם בשנה כיום שבת טקסי ומיוחד, וכדומה ליום השבת השבועי הרגיל נאסרה כל מלאכה באותו היום (ויקרא כ"ג 27-32). על כן, כפי שזיהו החלוצים האדוונטיסטים שומרי-שבת, הכלל כי יום הכיפורים נמשך מערב עד ערב (ויקרא כ"ג 32) מצביע כי אותו הדבר נכון גם לגבי יום השבת השבועי. נוסף על כך, למרות שההקשר בו נכתב ישעיה נ"ח 13,14 הוא יום השבת הטקסי של יום הכיפורים, המסר שהוא מעביר מתאים גם עבור יום השבת השבועי.

קרא את ישעיה נ"ח 13. כיצד אמור להיראות יום השבת? איך נוכל להפוך את חוויית השבת שלנו להיות כמו השבת המתוארת כאן? ובנוסף, למה היא אמורה להיראות באופן בו היא מתוארת בפסוקים אלו? חשוב על מה שהשבת מייצגת.

ישעיה נ"ח עוסק בשלושה נושאים עיקריים: התכחשות עצמית, חסד חברתי והשבת.

`מהו הקשר ביניהם?`

ראשית, שלושתם כאחד עוסקים בהתמקדות בה’, בהעדפותיו ובהכרה בתלות שלנו בו. שנית,  יישום שלושת ההיבטים מקנה לאדם קדושה, בכך שהוא בוחר ללכת בעקבות הדוגמה שהציג לנו ה’ (קרא גם: ויקרא י"ט 2), הוא אשר הצניע עצמו בדמות המשיח (אל הפיליפים ב 8), אשר פעל באדיבות מלאה ובהקרבה-עצמית כלפי סובביו ואשר הפסיק את עבודתו ביום השבת בסוף שבוע הבריאה (בראשית ב 2,3; שמות כ 11).

`הבט בקשרים נוספים הקיימים בין נושא התכחשות העצמית, החסד החברתי והשבת כפי שהם מתוארים בישעיה נ"ח: השבת מעניקה חירות מהעמל השבועי ומעניקה חסד לבני האדם, שכן היא נותנת להם זמן לנוח ולהתרענן (שמות כ"ג 12, מרקוס ב 27); ישוע הדגים כי מעשים טובים מותרים בשבת (מרקוס ג 1-5, יוחנן ה 1-17); שמירת שבת אמיתית מביאה שמחה (ישעיה נ"ח 14) כפי שגם מביאה עזרה לאחרים (ישעיה נ"ח 10,11). מה צריך להשתנות בחייך האישיים על מנת שתוכל לחוות את הברכות הללו?`