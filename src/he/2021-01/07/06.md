---
title: 'בעושר ובחולי (ישעיה ל"ח, ל"ט)'
date: 11/02/2021

---

המאורעות בפרקים ל"ח ול"ט (מלכים ב כ) מתרחשים קרוב לזמן בו הושיע ה’ את חזקיהו מיד סנחריב,  אף שאנחנו מבינים מהקריאה של ישעיה 38:5,6 ומלכים ב 20:6  כי הישועה המתוארת בפרק ל"ז (ראה גם: מלכים ב י"ט) עדיין לא התרחשה והאיום האשורי עודו קיים.

“ השטן היה נחוש בדעתו להביא גם לידי מותו של חזקיהו וגם לידי נפילתה של ירושלים. לא היה בו ספק כי אם יוציא את חזקיהו מהתמונה, מאמציו ליצירת מהפך יושבתו וגורלה של ירושלים יוחתם כאבוד. “ -The SDA Bible Commentary, vol. 4, p. 240.

`מה אומר לנו הציטוט לעיל לגבי החשיבות של מנהיגות טובה עבור אנשי ה’?`

`איזה אות נתן ה’ לחזקיהו על מנת לאשר את אמונתו הכנה? מלכים ב 20:8-10; ישעיה 38:6-8.`

הצרות עם האשורים החלו בעקבות דחייתו של אחז את האותות שהציע לו ה’ (ישעיה ז). אולם כעת חזקיהו מבקש בעצמו אות (מלכים ב 20:8); לכן, ה’ חיזק אותו לקראת עמידה במשבר שהביא אביו על ממלכת יהודה. ואכן, השבת צל המעלות בשעון השמש של אחז מתאפשר רק דרך נס.

הבבלים למדו על תנועת גרמי השמיים ותיעדו אותם באופן מדויק. לכן, ניתן להסיק שהם היו שמים לב להתנהגות המוזרה של השמש ותוהים מה פשר הדבר. העובדה שהמלך מרודך בלאדן שלח משלחת באותו זמן לא הייתה צירוף מקרים. הבבלים למדו אודות הקשר בין החלמתו של חזקיהו והאות המופלא.

כעת אנחנו יודעים מדוע ה’ בחר באות המסוים הזה. באותו אופן שהוא השתמש בכוכב מעל בית לחם כדי להביא את חכמי המזרח, הוא השתמש בתזוזה סולארית כדי להביא את השליחים מבבל. זו הייתה הזדמנות ייחודית עבורם ללמוד על האל האמיתי. מרודך בלאדן השקיע את רוב הקריירה שלו בניסיון לזכות בעצמאות ממושכת מאשור. הוא נזקק לבני ברית חזקים, מה שמסביר את המוטיבציה שלו ליצור קשר עם חזקיהו. אם השמש בעצמה זזה לבקשתו, מה בכוחו לעשות לאשור?

`כיצד פיספס חזקיהו הזדמנות יוצאת דופן לרומם את ה’ ולכוון את הבבלים לכיוון אלוהי האמת? מה הייתה התוצאה? ישעיה ל"ט. חזקיהו, אשר היה אמור לשמש כעד המצביע על גדולתו של האל, בחר להצביע על "גדולתו" שלו במקום זאת. מהו המסר כאן עבורנו?`