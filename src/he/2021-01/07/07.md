---
title: 'נקודות למחשבה'
date: 12/02/2021

---

“ רק דרך התערבות אלוהית ישירה יוכל הצל בשעון השמש לשוב אחורנית עשר מעלות; זה יהיה האות שיוכיח לחזקיהו כי ה’ שמע את תפילתו ונעתר לתחינתו. לפיכך, “וְזֶה־לְּךָ הָאוֹת מֵאֵת יְהוָה; אֲשֶׁר יַעֲשֶׂה יְהוָה, אֶת־הַדָּבָר הַזֶּה אֲשֶׁר דִּבֵּר. הִנְנִי מֵשִׁיב אֶת־צֵל הַמַּעֲלוֹת אֲשֶׁר יָרְדָה בְמַעֲלוֹת אָחָז בַּשֶּׁמֶשׁ אֲחֹרַנִּית עֶשֶׂר מַעֲלוֹת ” (פס’ 7-8). ” -אלן ג’. ווייט, מלכי ונביאי ישראל, עמ’ 178.

“ ביקורם של שליחים אלה מטעמו של מלך מארץ רחוקה, העניק לחזקיהו הזדמנות לפאר את אלוהים חיים. באיזו קלות יכול היה לספר להם על אלוהים, בורא הבריאה, שבזכות חסדו ורחמיו ניצלו חייו לאחר שאפסו כל תקוותיו! ...

ואולם, גאווה ויהירות אחזו בליבו של חזקיהו. מתוך רצון להתפאר בכבוד עושרו ולרומם את עצמו, הוא חשף בפני עיניים חמדניות את האוצרות שה’ העשיר בהם את עמו. הוא הראה להם " אֶת־בֵּית נְכֹתָה (נְכֹתוֹ) אֶת־הַכֶּסֶף וְאֶת־הַזָּהָב וְאֶת־הַבְּשָׂמִים וְאֵת הַשֶּׁמֶן הַטּוֹב, וְאֵת כָּל־בֵּית כֵּלָיו, וְאֵת כָּל־אֲשֶׁר נִמְצָא בְּאֹצְרֹתָיו; לֹא־הָיָה דָבָר, אֲשֶׁר לֹא־הֶרְאָם חִזְקִיָּהוּ בְּבֵיתוֹ וּבְכָל־מֶמְשַׁלְתּוֹ׃ " (ישעיה 39:2). חזקיהו עשה זאת לא כדי להלל את ה’, אלא כדי לרומם את עצמו בעיני השרים הזרים. “ -עמ’ 179.

**שאלות לדיון**:

`כיצד השטן דומה בפועלו לרבשקה האשורי? האם הוא אומר אמת באומרו שחטאת? (זכריה 3:1) כיצד ה’ מגיב? קרא את זכריה 3:2-5. מה היא תקוותנו היחידה כנגד האשמות מעין אלה? אל הרומים 8:1.`

`האם השטן חודל מהאשמותיו ברגע שנסלח לנו? קרא את התגלות 12:10. לאחר שנמחל לנו, כאשר השטן ממשיך לומר שאנחנו שייכים אליו בעקבות חטאינו, מהו טבע ההאשמות שלו? קרא את דברים 19:16-21 (חוק עד השקר הרשע).`

**סיכום**:  בתגובה לזעקתו של מלך נאמן, ה’ הושיע את עמו והציג את עצמו כמלך הכל-יכול של ישראל השולט בגורל כל הארץ; לא רק שהוא משמיד את אלה המנסים להזיק לעמו, הוא גם נותן הזדמנויות לאחרים, לא משנה כמה "בבלים" הם, להפוך לחלק מאנשי ה’.