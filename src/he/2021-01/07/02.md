---
title: 'הסכם מותנה (ישעיה ל"ו 1)'
date: 07/02/2021

---

`מה קרה ליהודה? מלכים ב 18:13, דברי הימים ב 32:1, ישעיה 36:1.`

בעת שאחז חסר-האמונה מת, ירש בנו הנאמן חזקיה ממלכה שאיבדה את כל עצמאותה. רכישת הסיוע האשורי נגד הברית של סוריה וצפון ישראל לא הותירה ליהודה ברירה אלא להמשיך לשלם  "דמי הגנה", או מס, לאשור (קרא גם: דברי הימים ב 28:16-21). בשעה שהמלך האשורי סרגון השני נהרג בשדה-קרב מרוחק ואת מקומו ירש סנחריב בשנת 705 לפנה"ס, הייתה אשור במצב פגיע. הוכחות מכתבים אשוריים ותנ"כיים חושפים כי חזקיה ניצל את ההזדמנות כדי למרוד (קרא גם: מלכים ב 18:7), ולקח על עצמו באגרסיביות את תפקיד מנהיג המרד האנטי-אשורי של מספר אומות קטנות באזור.

לצערו הרב, חזקיה המעיט ביכולתה של אשור להתאושש ולשקם את עוצמתה, וכך בשנת 701 לפנה"ס, לאחר שסנחריב הכניע מחדש חלקים אחרים באימפריה, הוא השתלח כנגד סוריה-כנען עם כוחות הרסניים ונקם ביהודה.

`כיצד התכונן חזקיה לעימות עם אשור? דברי הימים ב 32:1-8.`

כאשר הבין חזקיה כי סנחריב מתכוון לכבוש את ירושלים, עיר הבירה, הוא החל בהכנות נרחבות לקראת העימות עם אשור. הוא חיזק את מבצריו, צייד ואירגן את צבאו וחיזק את האבטחה על מקורות המים של ירושלים (קרא גם: מלכים ב 20:20, דברי הימים ב 32:20). נקבת השילוח המרשימה מאוזכרת בכתובת עתיקה שמתארת את אופן חציבת המנהרה, והיא מתוארכת באופן כמעט וודאי לתקופה בה התכונן חזקיהו לאפשרות של מצור.

חזקיהו ראה לחשוב לחזק לא רק את המנהיגות הצבאית והארגונית, אלא גם את המנהיגות הרוחנית. ברצונו היה להעלות את רמת המוסר של אנשיו בתקופה כה מאיימת.  “ ואולם, מלך יהודה היה נחוש בדעתו לעשות כמיטב יכולתו בהכנת ההתנגדות לאויב; לאחר שהשלים את כל ההכנות הדרושות, על פי הבנתו, כוחו ומשאביו, הוא קיבץ את כוחותיו ועודדם להתחזק ולאזור אומץ. ”-אלן ג'. ווייט, מלכי ונביאי ישראל, עמ' 183.

`אם חזקיה סמך על ה', מדוע הוא השקיע מאמצים כה רבים בעצמו? האם מעשיו שוללים את אמונתו? קרא את אל הפיליפים 2:12,13 בנושא שיתוף פעולה עם ה', המספק את הכוח הפועל בצורה אמיתית.`