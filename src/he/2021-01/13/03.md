---
title: '“אבן שואבת" שמיימית (ישעיה ס"ו 1-19)'
date: 22/03/2021

---

`קרא את ישעיה 66:1-19. בהתייחס לתקופה בה חי ישעיה, מהו המסר הבסיסי כאן?`

ה’ חוזר ופונה אל העם באמצעות נביאו לגבי התחינה והאזהרה העולות מתוך דפי הספר: ה’ יציל וישקם את הענווים היראים מדבר ה’ (ישעיה 66:2,5). כשם שנכתב בישעיה 40:1, הוא ינחם אותם (ישעיה 66:13). עם זאת עתיד הוא להשמיד את המורדים בו: את הצבועים ופולחנם, הקורבנות שאינם ריח ניחוח לה' (ישעיה 66:3,4; השווה עם ישעיה 1:10-15), השונאים ומנדים את אנשי ה’ (ישעיה 66:5) והעוסקים בתועבות ובשיקוצים (ישעיה 66:17) כדוגמת אלה אשר התרחשו במקדש בירושלים (יחזקאל 8:7-12).

`הבט בישעיה 66:3. מה אומר לנו הפסוק? אילו עקרונות רוחניים נגלים לנו מתוכו? כיצד אותו הרעיון בא לידי ביטוי באמונה ובשירות של ימינו?`

`כיצד ה’ פועל כאבן שואבת ומושך אליו את כל האומות? ישעיה 66:18,19.`

לאחר השמדת אויביו (ישעיה 66:14-17), חושף ה’ את תפארתו והופך לאבן שואבת המושכת רבים לירושלים (השווה עם ישעיה 2:2-4). הוא נותן להם "אות", אם כי לא מוזכרת כאן מהותו. הוא כנראה מתייחס לאות האחרון שציין ישעיה: שמחה, שלום ושיקום אדמתם של אנשי ה’ (ישעיה 55:12,13). בעודו מציג את הדרו הרב על ידי שיקום עמו לאחר החורבן, ה’ נותן אות המסמל טובה מחודשת, כדומה לאות הקשת שנתן ה’ לנוח לאחר המבול (בראשית 9:13-17).

`קרא את ישעיה 66:5. מהי הכוונה בלהיות “ חֲרֵדִים אֶל־דְּבָרוֹ ” ? מדוע ה’ רוצה שנחרוד אל דברו? אם אינך חרד, על מה יכול הדבר להצביע בנוגע למצב ליבך?`