---
title:  מבשרים ונושאי תפקידים בעבודת הקודש  (ישעיה ס"ו 19-21)
date:  23/03/2021
---

`מהי הכוונה בפליטים המביאים אנשים מאומות שונות כמנחה לה’? ישעיה ס"ו 19,20.`

ה’ שולח את פליטי השמד לקצות הארץ, אל אנשים אשר לא מכירים את ה’, “ וְהִגִּידוּ אֶת־כְּבוֹדִי בַּגּוֹיִם ” (ישעיה ס"ו 19). זוהי אחת מההצהרות הברורות ביותר בברית הישנה בנושא שליחות בישורית. במילים אחרות, לא רק שאומות יימשכו אל האומה העברית, אלא חלק מהעברים ילכו  בעצמם לאומות וילמדו אותם על אלוהי האמת- תבנית עבודה מוכרת מתוך הברית החדשה. למרות ששליחות בישורית יהודית התקיימה בין זמן השיבה מהגלות וזמנו של ישוע המשיח (מתי כ"ג 15), המאמינים הראשונים לאחר תחיית המשיח הפיצו את הבשורה בקצב מהיר ובסדר גודל עצום שאין כמותו (אל הקולוסים א 23).

כשם שבני ישראל הביאו מנחות סולת (תבואה) לה’ במקדש, כך גם יביאו לו המבשרים מנחה משל עצמם. אבל המנחה שלהם תהיה ” וְהֵבִיאוּ אֶת־כָּל־אֲחֵיכֶם מִכָּל־הַגּוֹיִם ” (ישעיה ס"ו 20).כשם שמנחת הסולת היוותה שי לא טבוח לה’ , כך גם החוזרים בתשובה יובאו לפניו כ"קורבנות חיים" (השווה עם אל הרומים י"ב 1). הרעיון כי בני אדם מובאים כסוג של מנחה או קורבן לה’ מופיע הרבה לפני, בהקדשת בני לוי: “ וְהֵנִיף אַהֲרֹן אֶת־הַלְוִיִּם תְּנוּפָה לִפְנֵי יְהוָה, מֵאֵת בְּנֵי יִשְׂרָאֵל; וְהָיוּ לַעֲבֹד אֶת־עֲבֹדַת יְהוָה׃  ” (במדבר ח 11)

`מהי חשיבות ההבטחה של ה’ ” וְגַם־מֵהֶם אֶקַּח לַכֹּהֲנִים לַלְוִיִּם ”? (ישעיה ס"ו 21)`

המילה "מהם" בפסוק 21 מתייחסת ל” כָּל־אֲחֵיכֶם מִכָּל־הַגּוֹיִם ” המוזכרים בפסוק הקודם. אלו הם גויים אשר מהם יבחר ה’ מנהיגי פולחן יחד עם הכוהנים והלויים. זהו שינוי מהפכני. לפני כן, ה’ הסכים רק לצאצאי אהרון לשרת ככוהנים ולשאר חברי שבט לוי אישר לסייע בעבודתם. הגויים לא יכלו באמת להפוך לצאצאי אהרון או לוי, אבל ה’ עתיד לאשר לחלקם לשרת בתפקיד זה למרות שהוא נאסר בעבר גם לרוב העם היהודי.

`קרא את הראשונה לכיפא ב': 9,10. למי כיפא כותב? מה הוא אומר? מהו המסר שיש בפיו לכל אחד מאיתנו, כחברי "גוי קדוש"  (שמות י"ט 6) בימינו? האם אנחנו מוצלחים יותר מהגוי המקורי?`