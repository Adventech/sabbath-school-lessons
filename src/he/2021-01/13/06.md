---
title: '" כֵּן יַעֲמֹד זַרְעֲכֶם וְשִׁמְכֶם " (ישעיה ס"ו 22-24)'
date: 25/03/2021

---

`קרא את ישעיה 66:22. מה הפסוק אומר? מהי התקווה שאנו מוצאים בו?`

אחת מההבטחות הנפלאות ביותר בספר ישעיה מופיעה בישעיה 66:22. קרא אותה בקפידה. בשמיים החדשים ובארץ החדשה, זרעינו ושמנו עתידים לעמוד- לנצח. אין עוד סבל, בכי, ניתוק, שחיתות ועקירה חסרת רחמים. מוצגת לפנינו הבטחה לחיי נצח בעולם הנוצר מחדש- עולם ללא כל חטא, ללא מוות, ללא סבל, שמיים חדשים וארץ חדשה, ההתגשמות הסופית והשלמה של אמונתנו, התגשמות הישגו הרם של המשיח בעבורנו על הצלב.

`מדוע ישנם ראשי חודש ושבתות בתיאור השמיים החדשים והארץ החדשה המוצג בישעיה 66:23?`

למרות שיש יותר מדרך אחת להסתכל על פסוקים מסובכים אלו, גישה אחת אומרת: ה’ ברא את השבת לפני היווצרות מערכת הקורבנות (בראשית 2:2,3). לכן, למרות שהשבתות כובדו במערכת הפולחנית, הן אינן תלויות בה ועל כן, הן ממשיכות להתקיים בלא מפריע במהלך תקופת ההתחדשות ובארץ החדשה. אין כל תיעוד בתנ"ך כי ראשי החודש היוו ימי פולחן מוצדקים מחוץ למערכת הקורבנות. יכול להיות שהם ייחשבו ימי פולחן בארץ החדשה (אבל לא בהכרח ימי מנוחה כמו השבת השבועית), בהקשר למחזור החודשי של עץ החיים (התגלות 22:2).

תהיה משמעות הכתוב בישעיה 66:23 אשר תהיה, הנקודה הגורלית בסיפור היא שאנשי ה’ ישרתוהו במהלך כל תקופת הנצח.

`מדוע ישעיה מסיים בתמונה שלילית של הנושעים המביטים בפגרי הפושעים שהושמדו בידי ה’? (ישעיה 66:24)`

כאזהרה מומחשת לאנשי תקופתו, ישעיה מתאר ניגוד בין השורדים הנאמנים של החורבן הבבלי והמורדים אשר עתידים להישמד. אין אלה עינויים נצחיים- המורדים מתים, נהרגו בידי "אש" אוכלה אשר לא תכבה עד כי תשלים את פעולתה, כך ששיקומה של ירושלים יוכל להתחיל.

אזהרתו של ישעיה מצביעה על התגשמות סופית של הנבואה בספר התגלות: השמדת החוטאים, השטן והמוות בנהר האש (התגלות כ') שלאחריהם יגיעו “ שָׁמַיִם חֲדָשִׁים וָאָרֶץ חֲדָשָׁה ”, “ירושלים חדשה" וקדושה, לא עוד בכי או כאב, “ כִּי הָרִאשׁוֹנוֹת עָבְרוּ. “ (התגלות 21:1-4; השווה עם ישעיה 65:17-19), קיום חדש וחיים נצחיים עבור כלל נושעי הארץ.