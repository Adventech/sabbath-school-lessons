---
title: '“ שָׁמַיִם חֲדָשִׁים וָאָרֶץ חֲדָשָׁה ” (ישעיה ס"ה 17-25)'
date: 21/03/2021

---

`קרא את ישעיה 65:17-25. איזו עבודת שיקום ה' מבטיח כאן?`

ה' מבטיח בריאה חדשה באומרו: “ כִּי־הִנְנִי בוֹרֵא שָׁמַיִם חֲדָשִׁים וָאָרֶץ חֲדָשָׁה; וְלֹא תִזָּכַרְנָה הָרִאשֹׁנוֹת, וְלֹא תַעֲלֶינָה עַל־לֵב׃  ” (ישעיה 65:17). בנבואה מופלאה זו, ה' מבטיח לברוא ” אֶת־יְרוּשָׁלִַם גִּילָה וְעַמָּהּ מָשׂוֹשׂ ” (ישעיה 65:18). לא יישמעו בה יותר קולות בכי וזעקה (ישעיה 65:19). בני אדם יחיו, באופן רגיל,  הרבה יותר ממאה שנים לפני מותם (ישעיה 65:20). הם ייהנו ממעשי ידיהם ומילדיהם (ישעיה 65:21-23). ה' יענה להם עוד בטרם יקראו לו (ישעיה 65:24).

`עד כמה שהתמונה נראית נחמדה, מדוע אין היא מתארת את "עבודת השיקום" הסופית שלנו, תקוותנו הסופית?`

עד כה מוצגת בפנינו תמונה של חיים ארוכים ושלווים בארץ המובטחת. אבל למרות שבני האדם חיים יותר שנים, הם עדיין מתים. היכן המהפך הקיצוני של הטבע שאנחנו מצפים לו בבריאת ” שָׁמַיִם חֲדָשִׁים וָאָרֶץ חֲדָשָׁה ” ? בפסוק הבא נכתב: “ זְאֵב וְטָלֶה יִרְעוּ כְאֶחָד, וְאַרְיֵה כַּבָּקָר יֹאכַל־תֶּבֶן, וְנָחָשׁ עָפָר לַחְמוֹ; לֹא־יָרֵעוּ וְלֹא־יַשְׁחִיתוּ בְּכָל־הַר קָדְשִׁי אָמַר יְהוָה׃  ” (ישעיה 65:25).

עבור טורפים כמו האריות הניזונים מבשר, דרושים הרבה יותר משיעורי בישול צמחוני על מנת להפוך לצמחונים. נדרשת בריאה מחדש בכדי לשקם את העולם למצב האידיאלי שלו, בו היה לפני שהחטא בגן עדן הפגיש אותנו עם המוות לראשונה.

בישעיה ס"ה, ה’ מציג את הבריאה של ה"שמיים החדשים" וה"ארץ החדשה" כתהליך, סדרת שלבים המתחילה בשיקומה של ירושלים. השווה זאת עם ישעיה י"א, שם המשיח מביא צדק לעולם (ישעיה 11:1-5). בסופו של דבר, עתיד ליבוא שלום על "הר קודשו" העולמי של ה’; הלשון הציורית בישעיה ס"ה דומה לתיאורים של ישעיה י”א: “ וְגָר זְאֵב עִם־כֶּבֶשׂ… וְאַרְיֵה כַּבָּקָר יֹאכַל־תֶּבֶן ” (ישעיה 11:6,7). למרות שראשיתו של "הר קודשו" של ה’ היא בהר ציון בירושלים, הוא רק המבשר, או הסמל, למה שה’ מבטיח לעשות בתום הזמנים- בעולם החדש יחד עם אנשיו הגאולים.

`דמיין כי במקום לחיות 60,70,90 או אפיל6:100 שנה, תוחלת חיי האדם הייתה מיליון שנה ואף יותר. מדוע הבעיה העיקרית של האנושות לא הייתה עדיין נפתרת? מדוע חיי נצח היא התשובה היחידה לצרכינו העמוקים?`