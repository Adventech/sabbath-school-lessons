---
title: 'אות הבן (ישעיה ז 14)'
date: 13/01/2021

---

ההצעה לקבל אות שיהיה  " הַעְמֵק שְׁאָלָה, אוֹ הַגְבֵּהַּ לְמָעְלָה " (ישעיה 7:11) לא ריגשה את אחז.  כאשר ה' אומר כי הוא בעצמו יבחר את האות (ישעיה 7:14), אנחנו מצפים למחזה עצום מימדים, עוצר נשימה, העולה על כל מה שביכולתנו לדמיין (השווה עם: ישעיה 55:9, 1 לקורינתים 2:9).

הפתעה! האות הוא בן. אך כיצד עלמה הנושאת ברחמה בן וקוראת לו "עמנו אל" מהווה אות בסדר גודל תנ"כי?

`מי זו האישה, ומיהו הבן?`

לעומת אותות אחרים שניתנו לדמויות בספרי המקרא, אין אזכור בתנ"ך להתגשמות האות החשוב עליו מדובר כאן (קרא לדוגמה את סיפור גדעון בשופטים 6:36-40). לכן, בהסתמך על התנ”ך לבדה, לפנינו האפשרויות הבאות להתגשמות האות:

1. המילה "עלמה" מתייחסת לאישה בגיל המתאים לנישואים, ולכן ניתן להניח כי היא אישה נשואה המתגוררת בירושלים, אולי אף אשתו של ישעיה. ישעיה 8:8 אכן מתעד נבואה להולדת בן לישעיה על ידי נביאה (ההתייחסות כאן לאשתו, שמסריה הנבואיים כללו, לפחות, את ילדיה; השווה עם ישעיה 7:3, ישעיה 8:18). עם זאת, בן זה נקרא "מַהֵר שָׁלָל חָשׁ בַּז" (ישעיה 8:1-4) ולא עמנואל. עם זאת, האותות המיוצגים על ידי שני הבנים זהים בכך שסוריה וצפון ישראל יובסו לפני ששניהם יגיעו לגיל בו הם יכולים לבחור בטוב או ברע באופן מודע (ישעיה 7:16, ישעיה 8:4).
2. יש הסוברים כי עמנואל הוא חזקיה, בנו של אחז, המלך הבא. אך השם עמנואל לא מתייחס אליו בשום צורה.
3. בעקבות הפן המסתורי שנושא עימו הבן העתידי עמנואל ומשמעות שמו “ה' עימנו" המצביעה על נוכחות ה', הוא יכול להיות אותו הבן עליו ניבא ישעיה בפרקים ט ו-י. אם אכן כך, תיאורו כשמיימי ונעלה (ישעיה ט': 5 ) וגם שייך ל " שֹׁרֶשׁ יִשַׁי " ( ישעיה 11:10 ) עולה על כל ניסיון לשייך את הנאמר למלך חזקיה, טוב ככל שהיה.
4. לידה טבעית של בן מאישה שאינה נשואה אך הינה בגיל הנישואים דינה להחשיב את הילד כממזר הנולד בעקבות הפקרות בלתי חוקית (קרא גם: דברים 22:20,21 ). מדוע ה' יתייחס לבן זה כאות המשרה אמונה?

לעומת זאת, הברית החדשה מזהה את ישוע כעמנואל (מתי 1:21-23), הנולד באורח פלא ובטוהר לבתולה שאינה עוד נשואה, אם כי מאורסת. ישוע הוא הבן האלוהי (ישעיה 9:5, מתי 3:17 ), הוא  " חֹטֶר " וגם " שֹׁרֶשׁ " ישי ( ישעיה 11:1, 10 ; התגלות 22:16 ) . יתכן כי היה קיים "עמנואל" קודם שהתפתחותו הוכיחה לאחז את העיתוי הנכון של ההתגשמויות הנבואיות, והוא הדגים את בשורתו של המשיח העתיד לבוא. אין ביכולתנו לדעת. אולם אנחנו יודעים מספיק: “ אֲבָל כַּאֲשֶׁר מָלְאָה הָעֵת שָׁלַח אֱלֹהִים אֶת  בְּנוֹ, יְלוּד אִשָּׁה " (אל הגלטים 4:4 ), כדי לתת לנו את נוכחות ה' בקירבנו.

`חשוב על המציאות בה ישוע המשיח מגיע לקחת חלק באנושות. איזו נחמה אנחנו מקבלים ממציאות זו בקרב עולם הנראה לנו קר, מאיים וחסר אכפתיות?`