---
title: 'סיכוי נוסף (ישעיה ז 10-13)'
date: 12/01/2021

---

אחז לא נענה לקריאתו של ישעיה להאמין. לכן, ה' ברחמיו הרבים נתן למלך סיכוי נוסף ואמר לו לבקש אות שיהיה " הַעְמֵק שְׁאָלָה, אוֹ הַגְבֵּהַּ לְמָעְלָה " (ישעיה 7:11). הנה לפנינו אחת מהצעות האמונה הגדולות ביותר שניתנו לאדם. לעומת הגרלות ומשחקים דומים, אין בהצעה זו אותיות קטנות או הגבלות מודפסות בצד. ה' אפילו לא הגביל את הצעתו לחצי המלכות, כמו שעשו שליטים אנושיים רבים כאשר הגיעו לגבול העליון של נדיבותם ( קרא גם: אסתר 5:6 , אסתר 7:2, מרקוס 6:23 ) הוא היה מוכן ומזומן להפוך שמיים וארץ עבור המלך הרשע, אם רק יאמין! אחז היה יכול לבקש כאות הר של זהב, או חיילים כמספר גרגירי החול בחוף הים התיכון.

`מדוע הגיב אחז בצורה זו בפסו100:12?`

במבט ראשון, תגובתו של אחז נשמעת מלאת יראת שמיים וכבוד כלפי האל. הוא לא יבחן את ה' כפי שעשו הישראלים כמה מאות שנים לפני כן במסעותיהם המדבריים (שמות 17:2, דברים 6:16). אבל ההבדל הוא, שבסיפור הנוכחי ה' הזמין את המלך לבחון אותו (השווה עם: מלאכי 3:10). קבלת הצעתו הנדיבה בצורה בלתי ייאמנת רק תרצה אותו,  ולא תהיה בבחינת שימת סבלנותו לכדי ניסיון. אולם אחז לא רצה להרשות לה' לעזור לו להאמין. הוא נעל ומיסמר את דלת ליבו כדי להשאיר את האמונה בחוץ.

`קרא ישעיה 7:13. מה ישעיה אומר כאן?`

ישעיה מסביר את הנקודה, כי על ידי כך שסירב לשים את ה' לידי ניסיון, לכאורה על מנת שלא לייגע את ה', אחז אכן ייגע את ה' בסופו של דבר. אך ההיבט המטריד ביותר בפסוק זה הוא העובדה שישעיה מציין כאן את " אֱלֹהָי ", בניגוד בולט לישעיה 7:11, שם הנביא דורש מהמלך לבקש אות מה'- “ יְהוָה אֱלֹהֶיךָ ". כאשר אחז דחה סופית את ההצעה השמיימית, הוא דחה את ה' וכעת אין הוא עוד אלוהיו. ה' היה אלוהי ישעיה, לא אלוהי אחז.

`מה השיעור שקראנו היום מלמד אותנו לגבי סבלנותו של ה' ורצונו להביא את כולנו לכדי ישועה? מה עוד הוא מלמד אותנו לגבי העיוורון והקשיחות של לב אדם אשר לא מסר את עצמו בצורה מלאה לה'? האם אתם חושבים שאם ה' אכן היה מציג לאחז אות בסוף הסיפור, אחז היה מאמין? הסבר את תשובתך.`