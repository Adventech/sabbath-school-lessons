---
title: 'סכנה מהצפון (ישעיה ז 1-9)'
date: 10/01/2021

---

`עם איזה משבר מחריד נאלץ המלך אחז להתמודד בתחילת שלטונו? מלכים ב 15:37, מלכים ב 16:5,6, ישעיה 7:1,2.`

ממלכת צפון ישראל (אפרים) וסוריה (ארם) חברו יחד כנגד הממלכה הדרומית הקטנה יהודה. הדבר התרחש בזמן שיהודה הלכה ונחלשה ממתקפות האדומים והפלישתים. בעבר, נלחמה יהודה עם ישראל, אך כריתת הברית בין ישראל לסוריה הציגה סכנה קיומית עצומת מימדים ליהודה. ישראל וסוריה תיכננו להכריח את יהודה לקחת חלק עימם במזימה נגד כוחו העצום של תגלת פלאסר השלישי, מלך אשור (המכונה "פול" במלכים ב 15:19) שהמשיך לאיים על קיומם בעודו מרחיב את גבולות האימפריה שלו. עקב האיום הגדול, הניחו ישראל וסוריה את מאבקם רב הימים וחברו למטרה המשותפת. אם יצליחו להשתלט על יהודה ולשתול שם "שליט בובה" מטעמם (ישעיה 7:5,6), יוכלו להשתמש במשאבים ובכוח האדם שבשליטתה.

`מה היה הפיתרון של אחז בזמן שהעולם סביבו נקרע לגזרים? מלכים ב 16:7-9, דברי הימים ב 28:16.`

במקום לקבל את העובדה כי ה' הוא החבר היחיד שיוכל לחלץ אותו ואת ארצו מהצרה שנפלה עליהם, אחז ניסה להפוך את תגלת פלאסר השלישי לחברו, שכן היה האויב של אויביו. המלך האשורי נענה בשמחה להצעה לסייע לאחז במלחמה נגד ישראל וסוריה. תגלת פלאסר לא רק שקיבל שוחד מרשים מאחז, אלא גם קיבל הזדמנות להשתלט על סוריה, והוא סיים את מלאכה זו במהירות ( מלכים ב 16:9 ). כוח הברית של ישראל עם סוריה דעך, ובהסתכלות על העתיד הקרוב נדמה כי אחז הציל את יהודה מאבדון.

בחירה זו מצד אחז אינה מפתיעה. הוא היה אחד מהמלכים הנוראים ביותר ששלטו ביהודה עד כה (קרא גם: מלכים ב 16:3,4, דברי הימים ב 28:2-4 ).

`מתוך הקריאה ניתן להבין את טבע אופיו של אחז, ולכן די ברור מדוע הוא הגיב לסכנה בדרך שהגיב. בהתייחס לזה, מהו המסר האישי שאנחנו יכולים לקחת לעצמנו? אם אנחנו לא מצייתים לה' עכשיו, מה גורם לנו לחשוב שתהיה לנו האמונה לסמוך עליו כשיבואו עלינו ניסיונות אמיתיים בחיים? ( קרא גם: אגרת יעקב 2:22, ירמיה 12:5 ).`