---
title: '"שִׁמְעוּ שָׁמַיִם" (ישעיה א 1-9)'
date: 27/12/2020

---

ספר ישעיה פותח במבוא קצר המזהה את המחבר ("בֶן־אָמוֹץ"), מקור המסר הכתוב ("חֲזוֹן") ונושא הספר (יהודה ועיר בירתה ירושלים במהלך שנות מלכותם של ארבעה מלכים). הנושא מזהה גם כן את קהל היעד העיקרי של ישעיה כאנשי ארצו בתקופה שבה הוא חי. הנביא דיבר אליהם בנוגע למצבם המוסרי וגורלם העתידי.

אזכור המלכים ששלטו במהלך תקופת פועלו של ישעיה מחדד עבורנו את אופיו של הקהל אליו דיבר הנביא וקושר את הספר לאירועים היסטוריים ופוליטיים של תקופה מסוימת. מסגרת זמן זו מפנה אותנו אל הכתוב במלכים 2:15-20 ובדברי הימים ב כ"ו-ל"ב.

`קרא את ישעיה 1:2. מהי מהות המסר? מה ה' מנסה להעביר לנו דרכו? כיצד אנחנו יכולים להבחין באותו רעיון מתממש במהלך היסטוריית האנושות? האם ניתן לומר אותם דברים גם על הקהילה המשיחית כיום? הסבר את תשובתך.`

שימו לב באילו מילים הנביא ישעיה נעזר בתחילת דבריו: "שִׁמְעוּ שָׁמַיִם וְהַאֲזִינִי אֶרֶץ" (פסוקים לקריאה נוספת בנושא: דברים 30:19, 31:28). ה' לא מנסה לרמוז שהשמיים והארץ עצמם יכולים באמת לשמוע ולהבין אותו, כי אם מילים אלו נועדו להשמת דגש על הרעיון המרכזי.

בתקופה העתיקה, כאשר מלך במזרח הקרוב, למשל שליט באימפריה החתית, כרת ברית פוליטית עם שליט חלש ממנו הוא היה משתמש באלים כעדים לברית במטרה להדגיש כי כל הפרה תובחן ותוענש באופן ודאי. לעומת זאת, כאשר מלך המלכים הנעלה מכל כרת ברית עם בני ישראל בימי משה, הוא לא השתמש באלים אחרים כעדיו. כאל האחד והיחיד הוא קרא במקום זאת לשמים ולארץ כדי למלא את תפקיד העדים. ( עיין גם בדברים 4:26)

`קרא בקפידה את ישעיה 1:1-9. סכם בשורות למטה את חטאי יהודה. ציין מה הן ההשלכות הנוצרות בעקבות חטאים אלו. על מה הואשמה יהודה, ומה קרה עקב אשמתה? ועם כל זאת, מהי התקווה המוצגת לנו בפסו100:9?`