---
title: 'טיעון הסליחה (ישעיה א 18)'
date: 29/12/2020

---

`קרא ישעיה 1:18. לאחר קריאה חוזרת, כתוב מה אתה מאמין שה' מנסה לומר בפסוק (קרא גם כמה מהפסוקים הקודמים כדי להבין את ההקשר).`

ה' הציג הוכחה חותכת לכך שאנשי יהודה, הנאשמים, אכן נמצאים אשמים בהפרת חוזה (ישעיה 1:2-15), והוא פנה אליהם בדרישה לתיקון (ישעיה 1:16, 17). פנייה זו משמעה כי ישנה עודנה תקווה. אחרי הכל, למה לטרוח לזרז פושע בעל גזר דין מוות לשנות את דרכיו? כיצד יכול אסיר שגורלו נחרץ לחשוב על מעשים כמו " אַשְּׁרוּ חָמוֹץ; שִׁפְטוּ יָתוֹם, רִיבוּ אַלְמָנָה "? אך כאשר ה' אומר  " לְכוּ־נָא וְנִוָּכְחָה יֹאמַר יְהוָה " (ישעיה 1:18), אנחנו מבינים שהוא עדיין מעוניין להגיע להבנה עם העם שלו, עדיין מעוניין לגרום להם לחזור בתשובה ולסור מדרכיהם הרעות, ואין זה משנה כמה עמוק היו שקועים במעשיהם אלה.

ה' אומר להם שחטאיהם האדומים צריכים להפוך ללבנים. מדוע החטאים מוצגים כאדומים? מכיוון שאדום הוא צבע הדם (אשמת הדם) שבו מלאות ידי האשמים (ישעיה 1:15). בניגוד לאדום, לבן הוא צבע הטוהר, היעדר האשמה. בפסוק זה ה' מציע לשנות אותם. זהו הסגנון הלשוני בו השתמש המלך דוד בזעקתו לה' לקבל סליחה על חטאו בלקיחת בת שבע והריגת בעלה (קרא תהלים 51:9,16). בישעיה 1:18, טיעונו של ה' הוא הצעה לקבל את סליחתם של אנשיו!

`כיצד הצעתו של ה' לקבל את סליחת אנשיו משמשת כטיעון עבורם לשנות את דרכיהם? השווה בין ישעיה 1:18 וישעיה 44:22.`

כעת אנו מבינים את מטרת מילות התוכחה החדות של ה' כלפי אנשיו. הן לא נמסרו במטרה לדחות אותם, כי אם להחזיר אותם חזרה אליו. הצעתו לקבלת סליחה הוא הטיעון האדיר התומך בפנייתו המתמדת לאנשיו לטהר עצמם מבחינה מוסרית (ישעיה 1:16, 17). סליחתו מאפשרת את מהפכם  בעזרת כוחו הגדול. כאן אנו רואים את זרעי "הברית החדשה" המתוארת בנבואה בירמיה 31:31-34, בה הסליחה מהווה את יסוד מערכת היחסים מחדשת הלב עם ה’. אנחנו מתחילים את דרכנו בצבע האדום, כבעלי חוב שלעולם לא נוכל לפדות. מתוך המקום הענו בו אנו מקבלים על עצמנו את ההבנה כי אנחנו זקוקים לסליחה, אנחנו מוכנים לקבל כל דבר שיש לה' לתת לנו.