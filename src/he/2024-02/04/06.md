---
title: 'מעודדים על ידי תקווה'
date: 25/04/2024

---

`קראו באגרת אל העברים 2:14-15. כיצד חוו מאמינים בימי הביניים את העימות הגדול?`

מה עודד את הוולדנסים הנאמנים בזמן הרדיפות הנוראיות שהם עברו? מה נתן להס וג'רום, טינדייל, לאטימר וחללי ימי הביניים את האומץ להתמודד עם הלהבות והחרב? האמונה בהבטחותיו של אלוהים! הם האמינו בהבטחתו של המשיח, "כי חי אני וגם-אתם חיה תחיו" (יוחנן י"ד:19). הם גילו כי כוחו מספיק לניסיונות הכי גדולים של החיים. הם אפילו הצליחו לשמוח דרך התחברות עם המשיח בסבלותיו. ונאמנותם הייתה עדות חזקה לעולם. הם הביטו מעבר למה שהיה לעבר מה שיהיה. הם ידעו, באמצעות תחייתו של המשיח, שהמוות הוא אויב שהובס. עבור הגברים והנשים האמיצים הללו אחיזת החנק של המוות נשברה. הם נאחזו בהבטחות של דבר אלוהים ויצאו מנצחים.

`קראו יוחנן 24:5, יוחנן 25:11, והראשונה ליוחנן 5: 13-11. איזה ביטחון הבטחות אלו נותנות לכם באופן אישי? איך הם עוזרים לנו בנסיונות החיים?`

ג'ון הס לא השתנה לנוכח המאסר, העוול והמוות עצמו. הוא נרקב בכלא במשך חודשים. תנאי המאסר הקשים של ימים בתאו הקר האפל והעבש, גרמו לו לחלות בקדחת שכמעט שמה קץ לחייו. יחד עם זאת, "חסד ה' לא עזבו. בשבועות הקשים שעברו עליו עד למשפטו האחרון הרווה שלום השמיים את נשמתו. הוא כתב לחבר: "אני כותב את המכתב הזה בכלא, בידיים אזוקות, בעודי מצפה לגזר דין מוות מחר... כאשר נשוב וניפגש, בחסד ישוע המשיח, בשלום הנפלא של חיי הנצח, תיווכח לדעת עד כמה רחום וחנון היה אלוהים כלפיי – כיצד תמך בי וחיזק אותי בכל הפיתויים והמבחנים שבאו עליי." בקדרות צינוקו, הוא חזה מראש בניצחון אמונתו האמיתית." (אלן ג' וייט, העימות הגדול, פרק ו', הס וג'רום- ע40:83 בגרסא העברית).

התוכחה של שאול השליח מדברת אלינו עם רלוונטיות הולכת וגוברת כיום. "נחזיקה בהודאת התקוה בל-נמוט כי-נאמן המבטיח" (אל העברים 23:10). כפי שהבטחותיו של אלוהים שמרו את עמו בזמנים עברו, כך הן שומרות עלינו כיום.

`מה יכולה להיות המשמעות של לאבד את הכל למען המשיח? מה, בסופו של דבר, אתם באמת מאבדים? (ראו מרק 36:8). אילו לקחים אנו יכולים ללמוד מהוולדנסים והרפורמים שיכולים לשמור עלינו בעימות הסופי של העולם?`