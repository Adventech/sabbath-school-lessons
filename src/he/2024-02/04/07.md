---
title: 'מחשבה נוספת'
date: 26/04/2024

---

"אלוהים הניח לאור גדול לזרוח על רוחם של אנשים נבחרים אלה, ולחשוף בפניהם רבות מטעויותיה וחטאיה של הכנסייה ברומא; אך עם זאת, הם לא קיבלו את כל האור האמור להישפך על העולם. באמצעות משרתיו אלה חילץ ה' את חסידיו מחשכת הדת הקתולית; ואולם, מכשולים רבים וגדולים עמדו בדרכם וה' הנחה אותם, צעד אחרי צעד, ככל שיכלו לשאתם. הם לא היו מוכנים לקבל את כל האור בפעם אחת. כשם שמלוא זוהרה של השמש בצוהרי היום מסנוור את מי ששרו בחשכה זמן רב, כך, אם יזרח עליהם האור במלוא עוצמתו, הם יפנו לו עורף. לכן חשף ה' את האור בפני מנהיגי העם בכל פעם במשורה, כדי שהעם יוכל לקבלו. במאות הבאות יקומו אחרי הס עובדים מסורים אחרים, וינחו את ציבור המאמינים לחולל תיקון דת רחב יותר." (אלן ג' וייט, העימות הגדול, פרק ו', הס וג'רום, ע40:80).

"במכתב אחר שכתב לכומר שהפך לתלמיד הבשורה, הס מדבר בענווה על טעויותיו ומאשים את עצמו על שנהנה ללבוש את בגדי הכהונה ההדורים ובזבז שעות רבות על עיסוק סרק בזוטות. אז, הוא הוסיף את התוכחות והמשאלות הנוגעות ללב הבאות: "הלוואי שליבי יהגה יומם וליל בתהילת האל ובגאולת הנפשות, ולא בפרנסה ובצבירת רכוש. הישמרו מקישוט ביתכם במידה רבה יותר מקישוט נשמתכם; מעל הכול, דאגו לרועים הרוחניים. היו יראי שמיים ונהגו בענווה עם העניים; אל תכלו את משאביכם בחגיגות. ואם חלילה לא תתקנו את דרככם ולא תימנעו מחיי שפע, חוששתני כי תיוסרו קשות, בדיוק כמוני." (אלן ג' וייט, העימות הגדול, פרק ו', הס וג'רום, ע40:82).

**שאלות לדיון**:

`מהו "אור מתקדם"? מדוע אלוהים מגלה את האמת בהדרגה? כיצד עקרונות אלה מתייחסים לקהילת אלוהים היום?`

`איך תגליות אמת חדשות מתקשרות לאמיתות קודמות שאנשי אלוהים הבינו? למה אור חדש לא אמור לעולם לנגוד אמת ישנה?`

`לא משנה היכן אתם גרים, תרבותכם תקדם ערכים, רעיונות, וקוד מוסרי שבאופן כלשהו נוגד  את מה שמלמד המקרא. לאחר זיהוי הניגודים האלה, כיצד הינכם רואים את עצמכם ואותנו, כקהילה, מתמודדים עם הקשיים האלה? איך אנו נשארים אזרחים טובים ובמקביל לא נכנעים לערכים המעוותים שהתרבות שלנו דוגלת בהם?`

`כיצד משפיע מכתבו של ג'ון הס על חשיבתכם היום? מה מרשים אתכם במכתבו?`