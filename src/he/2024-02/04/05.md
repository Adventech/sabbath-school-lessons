---
title: 'כוכב הבוקר של הרפורמציה'
date: 24/04/2024

---

`קראו תהילים 19: 11-7, תהילים 140:119, תהילים 162:119, וירמיהו 16:15. אילו גישות דומות היו לדוד ולירמיהו כלפי דבר אלוהים, שהיו למעשה אבן פינה של הרפורמציה?`

כל אחד מהרפורמים "שמח" בדבר אלוהים. הם "שמחו" לעשות את רצון האל. הם "אהבו" את חוקיו. אחת האמיתות הבסיסיות המשמעותיות ביותר של הרפורמציה הייתה השמחה שהביא לימוד כתבי הקודש. לימוד המקרא לא היה משימה קשה. זה לא היה אימון ליגליסטי. זו לא הייתה דרישה נוקשה, אלא תענוג.

כשהם למדו את הכתובים, הם עברו שינוי בעזרת כוחו של רוח הקודש. "אופיו של ויקליף מהווה עדות לעוצמתם של כתבי הקודש, שבכוחם לחנך ולחולל שינוי. כתבי הקודש עשו אותו לאדם שהוא היה. המאמץ להבין את האמיתות הנשגבות של ההתגלות האלוהית מרענן וממריץ את כל כוחות הנפש, מרחיב את התודעה, מחדד את התפיסה ומעצים את שיקול הדעת. לימוד כתבי הקודש יעדן כל מחשבה, כל רגש וכל שאיפה, יותר מכל לימוד אחר. הוא מעניק תכלית קבועה, אורך רוח, אומץ וכוח; הוא מעדן את האופי ומקדש את הנשמה. לימוד רציני וחדור יראת כבוד של כתבי הקודש, אשר מביא את שכלו ורוחו של התלמיד למגע ישיר עם שכלו ורוחו של האל הנצחי, יעניק לעולם אנשים חזקים יותר, פעילים יותר מבחינה שכלית ורוחנית, ובעלי עקרונות נאצלים יותר מאלה שהפיקה ההכשרה הטובה ביותר בפילוסופיה האנושית מאז ומעולם." (העימות הגדול, פרק ה'-ויקליף, עמוד 74 בגרסא העברית).

`קראו השנייה לתימוטאוס 2: 3-1. איזו עצה נתן השליח שאול לתימוטאוס בהקשר לשיתוף דבר אלוהים?`

האמת של דבר אלוהים ושמחת הישועה במשיח כה מילאה את לבבותיהם של הרפורמים שהם היו מוכרחים לחלוק אותו. ג'ון ויקליף בילה את חייו בתרגום דבר אלוהים לאנגלית משתי סיבות בלבד, המשיח החי שינה אותו באמצעות דבר האלוהים, ואהבת המשיח הניעה אותו לחלוק את מה שלמד עם אחרים. לפני ויקליף מעט מאוד מהמקרא היה קיים באנגלית. למרות שהוא מת לפני שרומא הגיעה אליו, ללא היסוס, האפיפיור העלה את שרידיו מקברו, שרף אותם והשליך את אפרו לנהר. אבל בדיוק כמו שהאפר הזה התפזר במים, כך דבר אלוהים, המים החיים, התפשט למרחקים בזכות עבודתו. כך השתמש בו אלוהים - "כוכב הבוקר של הרפורמציה".