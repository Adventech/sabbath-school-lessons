---
title: 'לעמוד למען האמת'
date: 20/04/2024

---

### קראו לקראת הלימוד השבועי
דניאל 7:25-23, התגלות י"ב:6, 14, יהודה 3, 4, התגלות ב':10, מעשי השליחים 5:32-28, תהילים 19:11-7, הראשונה ליוחנן 5:13-11.

> <p>פסוק לשינון</p>
> "וכאשר הגביה משה את-הנחש במדבר כן צריך בן-האדם להנשא: למען אשר לא יאבד כל-המאמין בו כי אם-יחיה חיי עולם" (יוחנן 14:3, 15).

עיר חוף-הים הטורקית המודרנית איזמיר הייתה פעם העיר המקראית סמירנה המוזכרת בספר ההתגלות. העיר העתיקה הזאת ואוכלוסיותה שמנתה כ- 100,000 תושבים פרחה במאות הראשונה והשנייה. זו הייתה עיר משגשגת ונאמנה לחלוטין לרומא.

פעם בשנה נצטוו כל אזרחי סמירנה להעלות קטורת לאלים הרומיים. ברור שבמאה השנייה הייתה לסמירנה גם קהילה משיחית משגשגת, ורבים לא התכוונו לציית לכך. פוליקרפ, מנהיג כנסייה קדום, נרצח בכיכר הציבורית של סמירנה, נשרף על המוקד מכיוון שסירב לבגוד באדונו על ידי הבערת קטורת לאלים הרומיים. כשנתבקש בפעם האחרונה להתכחש למשיח, השיב הזקן, "שמונים ושש שנים שירתתי אותו, והוא לא עשה לי עוול. איך אוכל לדבר רע על מלכי שהציל אותי?"

לאורך מאות השנים גברים ונשים היו מוכנים לחוות מות קדושים במקום לוותר על אמונתם במשיח. ההקרבה שלהם מעוררת מחדש את האומץ שלנו. סיפור מחויבותם למשיח מחדש את המחויבות שלנו.

בשבוע הזה אנו נבחן מספר עקרונות מקראיים שהניעו את הוולדנסים ומאוחר יותר את הרפורמים, כגון האס וג'רום, להישאר נאמנים לאדון ויהי מה - אפילו בזמן איום מוות מאותו כוח שהרג את פוליקרפ: רומא, אך כעת בדמות האפיפיור.

לימדו את השיעור של השבוע הזה כהכנה לשבת, 27 באפריל, אשר מבוסס על העימות הגדול, פרקים 6-4.