---
title: 'האומץ לעמוד'
date: 23/04/2024

---

`השווה מעשי השליחים 5: 32-28, אפסים 6: 12-10, והתגלות 11:3. איזה עיקרון בסיסי נמצא בקטעים האלה?`

אחד המאפיינים המובהקים של הוולדסים, ושל כל אחד מהרפורמים, היה נאמנותם המוחלטת לאלוהים, ציותם לסמכות הכתובים ומחויבותם לעליונותו של המשיח, לא האפיפיור. מוחם היה רווי בסיפורי הברית החדשה על אמונה ואומץ. עם פטרוס והשליחים הם יכלו לומר, "הלא עלינו להקשיב בקול אלוהים מהקשיב בקול בני אדם" (מעשי השליחים ה':29). הם קבלו בחזקה את אזהרתו של שאול, "חזקו באדנינו ובעז גבורתו" (אפסים ו':10). הם לקחו ברצינות את עצתו של ישוע, אֲנִי בָּא מַהֵר. הַחֲזֵק בְּמַה שֶּׁיֵּשׁ לְךָ, כְּדֵי שֶׁאִישׁ לֹא יִקַּח אֶת הָעֲטֶרֶת שֶׁלְּךָ" (התגלות ג':11). במקום להיכנע למנהגים של הכנסייה הרומית, אנשי ונשות האמונה האלה היו בעלי האומץ לעמוד על האמיתות של דבר אלוהים.

הוולדסים היו אחת הקבוצות הראשונות שהשיגו את המקרא בשפתם. תיאור מרגש של העתקה ידנית של המקרא שנכתב על ידי ז'אן לגר, מעתיק מקרא וולדנסי, מכיל מידע ממקור ראשון על עבודתם כולל ציורים. הוולדסים העתיקו בחשאי את כתבי הקודש בקהילות ההרים שלהם בצפון איטליה ובדרום צרפת. בני נוער הודרכו מגיל מוקדם בידי הוריהם לשנן חלקים גדולים של הכתובים. צוותים של מעתיקי מקרא עבדו ביחד כדי להעתיק בעמל רב את המקרא. רבים מצעירי הוולדסים הללו טיילו ברחבי אירופה כסוחרים שחלקו בשקט את אמיתות הכתובים. חלקם נרשמו לאוניברסיטאות, וכאשר נוצרה ההזדמנות, חלקו חלקים מכתבי הקודש עם חבריהם הסטודנטים. בהדרכת רוח הקודש, ברגע הנכון שבו חשו שיתוף פעולה ממחפש כנה, הם חלקו חלקים נבחרים מקטעי הכתובים היקרים שלהם. רבים שילמו בחייהם על נאמנותם ומסירותם. למרות שהוולדסים לא הבינו את כלל לימודי המקרא בבירור, הם שמרו על האמת של דבר אלוהים במשך מאות שנים על ידי שיתופו עם אחרים. "וְאֹרַח צַדִּיקִים כְּאוֹר נֹגַהּ; הוֹלֵךְ וָאוֹר, עַד־נְכוֹן הַיּוֹם" (משלי 18:4). שלמה משווה את הדרך בה אלוהים מוביל את ילדיו לשמש שזורחת יותר ויותר גבוה. אם אלוהים היה פשוט זורק מתג קוסמי והשמש הייתה זורחת מיד בכל זוהרה, היא הייתה מעוורת אותנו. אחרי שחושך עטף את העולם למשך מאות שנים, אלוהים הקים גברים ונשים, הנאמנים לדברו, שהמשיכו לחפש עוד.

`כיצד יכולים אנו, המשקפים את אור המשיח, להאיר את אורו בקהילה שלנו?`