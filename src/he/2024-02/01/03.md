---
title: 'לוציפר זומם, המשיח מנצח'
date: 01/04/2024

---

אין הסבר הגיוני לסיבה שהמלאך המושלם הזה אפשר לגאווה וקנאה להתבסס בליבו ולגדול עד לכדי מרידה כנגד הבורא. הגאווה של השטן הבשילה לכדי מרד. הוא האשים את אלוהים בכך שהוא לא צודק. הוא הדביק את המלאכים בספקותיו ובהאשמותיו.

`קראו בהתגלות י"ב:4. מה חושף הקטע הזה אודות יכולתו של השטן להונות? כמה מהמלאכים האמינו לשקריו אודות אלוהים?`

כאשר פרצה המלחמה בגן עדן, המלאכים היו צריכים להחליט, האם הם ילכו אחר ישוע או אחר לוציפר? מה היה טבע המלחמה הזאת בשמים? האם הייתה זאת מלחמה מוחשית או מלחמה רוחנית, או שתיהן? אנו לא יודעים את הפרטים, אך העימות היה מוחשי מספיק בשביל השטן ומלאכיו להיות “מסולקים”, ו “מקומם לא נמצא עוד בשמים” (התגלות 12: 9-8).

מלחמה זאת מן הסתם כוללת אלמנט מוחשי כלשהו. דבר אחד בטוח לגבי המלחמה בשמים. על כל מלאך היה להחליט האם הוא בעד או נגד המשיח. אחרי מי הם ילכו? לקולו של מי הם יישמעו? המלאכים הנאמנים בחרו לציית לסמכותו האוהבת של ישוע, בעוד ששליש מהמלאכים הקשיבו לקולו של לוציפר, לא צייתו לאלוהים, ואיבדו את מקומם בשמיים. גם אנו, בזמן הקריטי הזה בהיסטוריה של העולם נקראים להחליט לבחור בעד או נגד המשיח. עלינו אף להכריז לצידו של מי אנחנו עומדים - זה של המשיח או זה של השטן.

`קראו בבראשית ב':15-17, שמות ל"ב:26, יהושע כ"ד:15, מלכים א' י"ח:20-21, והתגלות כ"ב:17. מה מלמדים אותנו פסוקים אלה לגבי העיקרון הבסיסי של עימות הגדול?`

כאשר אלוהים ברא את האנושות, הוא הנחיל עמוק במוחנו את היכולת לחשוב, לנמק ולבחור. במהות האנושיות שלנו היא יכולתנו לעשות החלטות מוסריות. אנחנו לא רובוטים פשוטים. נבראנו בצלמו של אלוהים, נבדלים מבריאת החיות ביכולתנו לעשות החלטות מוסריות ולחיות על פי עקרונות רוחניים נצחיים. מתקופת המרד של לוציפר בגן עדן, אלוהים קרא לעמו להגיב לאהבתו ולציית למצוותיו בכך שיבחרו לשרת אותו.

`אילו לקחים אנו יכולים ללמוד מהקרב בשמים שמתייחסים לקרב האישי שלנו עם הרוע? אם שטן היה מסוגל להוליך שולל את כל היצורים הצדיקים והקדושים בשמים, מה זה אומר לגבי המאמצים הרשעים להוליך אותנו שולל?`