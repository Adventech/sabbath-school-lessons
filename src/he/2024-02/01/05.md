---
title: 'אהבה מוצאת דרך'
date: 03/04/2024

---

אדם וחווה חטאו, ואלוהים ציווה עליהם לעזוב את ביתם בגן. מעתה והילך, עמל וסבל יהיו מנת חלקם. האם יהיה עליהם לסבול ולבסוף למות ללא תקווה? האם מוות הוא סופו של כל דבר? זה היה בנקודה זו שאלוהים הבטיח להם את ההבטחה המתועדת בבראשית 3:15: מתבונן ישירות בשטן, הנחש, הוא פנה ואמר: “וְאֵיבָה אָשִׁית, בֵּינְךָ וּבֵין הָאִשָּׁה, וּבֵין זַרְעֲךָ וּבֵין זַרְעָהּ; הוּא יְשׁוּפְךָ רֹאשׁ, וְאַתָּה תְּשׁוּפֶנּוּ עָקֵב”. ייתכן והם לא הבינו לחלוטין את המשמעות של זה, אך הם ידעו שהם יכולים לקוות שוב. באופן כלשהו, דרך ה”זרע של האישה,” תבוא הישועה שלהם.

ה”זרע של האישה”, כמובן, הינו ישוע המשיח (גלאטים 3:16). על הצלב, השטן פגע בו בעקבו. אך הניצחון של ישוע הוא ההבטחה שלנו שיום יגיע וראשו של הנחש ינופץ, ודלת הסבל והמוות שאדם וחווה פתחו תיסגר.

`קראו אל העברים 2:9, גלאטים 3:13 , 2 קורינתים 5:21. מה פסוקים אלה מספרים על גודל קורבנו של המשיח על הצלב?`

האם אי פעם תהיתם אם אלוהים אוהב אתכם? הביטו בצלב, הביטו בכתר הקוצים, הביטו במסמרים בידיו וברגליו. עם כל טיפת דם שישוע שפך בגולגותא, אלוהים אומר, אני אוהב אותך. אני לא רוצה להיות בגן עדן בלעדיך. כן, חטאת, מכרת את עצמך לידי האויב, כן, מעצמך אינך ראוי לחיי נצח. אבל שילמתי את הכופר לקבלך חזרה. אתה לעולם לא צריך לתהות שוב אם אתה נאהב כשאתה מביט בצלב.

המקרא מדבר על ישוע שהגיע לעולם הזה, חווה כאב לב, אכזבה וכאב בדומה לכל האנושות. זה חושף משיח אשר ניצב בפני אותם פיתויים כמונו - משיח אשר ניצח את הרשויות והשררות של גיהינום הן בחייו והן במותו על הצלב - הכל למען כל אחד מאיתנו באופן אישי.

חשבו על זה: ישוע, האחד שברא את היקום (ראו יוחנן 1:3), ירד מהשמיים ולא זו בלבד שהגיע לעולם החוטא הזה אלא גם סבל בו בדרכים שאיש מאיתנו לעולם לא יסבול (ישעיה 53:5-1). והוא עשה זאת כי אהב אותנו, כל אחד מאיתנו. איזו סיבה עוצמתית לתקווה.

`כיצד ענה המשיח על הצלב להאשמות השטן? לאור העימות הגדול בין הטוב לרע, מה הוא השיג במותו?`