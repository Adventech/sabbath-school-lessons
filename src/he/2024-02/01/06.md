---
title: 'הכהן הגדול שלנו'
date: 04/04/2024

---

מה שישוע עשה עבורנו על הצלב מאפשר לו גם להפגיע בעבורנו בשמים. אדוננו שקם לתחייה הוא גם הכהן הגדול שלנו, מספק כל מה שאנחנו צריכים כדי להיוושע ולחיות במלכותו של אלוהים לנצח.

`קראו באגרת אל העברים 5:15, 16 , 7:25.  כיצד פסוקים אלה נותנים לנו ביטחון בעולם של פיתויים, סבל, מחלות ומוות?`

הקטע אומר שהוא “מתנסה בכל כמונו ובלי-חטא” (העברים 4: 15). והוא מוסיף, “על-כן נקרבה בבטחון” - והכוונה בביטחון - “לפני כסא החסד לשאת רחמים ולמצא חסד לעזרה בעתה” (האגרת אל העברים 4:16).

לומר זאת בפשטות, ישוע מציג אותנו בפני היקום כעטופים בצדקתו, נושעים באמצעות מותו, ונפדים בדמו. כל מה שהיינו אמורים להיות, הוא היה. במשיח אין הוקעה על חטאי העבר שלנו. במשיח האשמה שלנו נעלמת. ובאמצעות ההתערבות העצומה שלו, אחיזת החטא על חיינו נשברת. השלשלאות שכובלות אותנו מתנתקות ואנו חופשיים.

`קראו יוחנן 17:26-24. מה רצונו הגדול של ישוע בעימות הגדול בין הטוב לרוע?`

“כשקורבן התמורה הנשגב אוכל עד כלות, עלה המשיח לשמיים ומיאן לקבל את סגידת המלאכים עד ששטח את בקשתו: "אָבִי, אֵלֶּה שֶׁנְּתַתָּם לִי, רְצוֹנִי שֶׁיִּהְיוּ גַּם הֵם אִתִּי בַּאֲשֶׁר אֲנִי" (יוחנן, 17:24). או אז יצא הצו מכס המלכות של האב, שבוטא באהבה ובגבורה שאין להביען במילים: "הִשְׁתַּחֲווּ לוֹ כָּל מַלְאֲכֵי אלוהים!" (האיגרת אל העברים, 1:6). אף כתם לא דבק בישוע; הוא היה ללא רבב. השפלתו הגיעה לקיצה, קורבנו הושלם. עתה ניתן לו שם שהוא נעלה על כל שם אחר.” – (אלן ג’ ווייט, העימות הגדול, פרק כ"ט, ע40:380).

ישוע רוצה יותר מכל דבר אחר שנהיה אתו בשמים. רצונו העז, הסיבה למותו והתערבותו, הם להושיע אותנו. האם יש לך צורך מיוחד בחייך? אמור זאת לישוע. איפה שיש צער, הוא מביא נחמה. איפה שיש פחד, הוא מביא שלום. איפה שיש אשמה, הוא מביא מחילה. איפה שיש חולשה, הוא מביא כוח.

מדוע אתם חושבים שישוע הקריב את עצמו למעננו?

`מה הופך אותנו לבעלי ערך גבוה כל כך עבורו?`