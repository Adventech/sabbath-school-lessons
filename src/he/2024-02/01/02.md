---
title: 'מלחמה בגן עדן'
date: 31/03/2024

---

`קראו התגלות 12: 9-7. מה חושף פרק זה אודות החופש הקיים בגן עדן ומקור הרוע? כאשר לוציפר מרד, באילו דרכים יכול היה אלוהים להגיב?`

פרקים אלה מתארים עימות קוסמי בין טוב לרוע. השטן ומלאכיו נלחמו נגד המשיח ובסופו של דבר סולקו מהשמיים. זה נראה מוזר למדי שמלחמה פורצת במקום כל כך מושלם כמו השמיים. מדוע זה קרה? האם האלוהים האוהב ברא מלאך שטני שהתחיל את המלחמה הזאת? האם היה פגם חמור במלאך זה שהוביל אותו למרוד? המקרא מסביר באופן ברור את מקור הרוע. הווילון מוסט בעימות הזה בין טוב לרוע.

`השווה בין יחזקאל 28: 15-12 וישעיה: 14: 14-12. מה עבר במוחו של היצור המלאכי הזה המכונה לוציפר שהוביל אותו למרוד באלוהים?`

אלוהים לא ברא את השטן. הוא ברא יצור זוהר שנקרא הילל בן שחר. היצור המלאכי הזה נברא מושלם. בבריאתו המושלמת נכלל חופש הבחירה- עיקרון בסיסי בשלטונו של אלוהים המונע על ידי אהבה ולא בכפייה. החטא התחיל בלוציפר בגן עדן עצמו. אין הסבר הגיוני לסיבה שהמלאך המושלם הזה אפשר לגאווה וקנאה להשתרש בליבו ולצמוח עד לכדי מרידה בבוראו.

לוציפר, יציר נברא, חשק בסגידה השייכת בלעדית אך ורק לבורא. הוא ניסה לתפוס בכוח את כס מלכותו של אלוהים באמצעות הטלת ספק בסמכותו ובכך מריו הוביל למלחמה כוללת בשמים. על אף שאלוהים סבל את לוציפר לאורך זמן, הוא לא היה יכול להרשות לו לקלקל את גן עדן עם המרד שלו.

“מועצות השמיים הפצירו בשטן לתקן את דרכו. בן האלוהים הציג לפניו את הגדולה, החסד והצדק של הבורא, ואת תורתו הקדושה, הנצחית. אלוהים בכבודו ובעצמו כונן את החוק והסדר ביקום; אילו השטן יפרע את החוק והסדר, הוא ימיט קלון על בוראו, ואבדון על עצמו. אך האזהרה שניתנה באהבה ובחסד אינסופיים, רק עוררה בשטן רוח מרי." (אלן ג. ווייט, העימות הגדול, פרק כ"ט, עמ’ 375).

`אילו לקחים ניתן להפיק מאופיו של אלוהים בהתמודדות עם רוע?`