---
title: 'רוחניות נחשפת'
date: 01/06/2024

---

### קראו לקראת הלימוד השבועי
מתי 28:10, קהלת 5:9, ישעיה 19:8, 20, יוחנן 11: 14-11, 25-21, הראשונה לתסלוניקים 16:4, 17, התגלות 13:16, 14, מתי 24: 27-23, השניה לתסלוניקים 2: 12-9.

> <p>פסוק לשינון</p>
> "כי האדון הוא ירד מן-השמים בתרועה בקול שר המלאכים ובשופר אלוהים ואז יקומו ראשונה המתים במשיח: 17 אחרי-כן אנחנו החיים הנותרים נלקח אתם יחדו בעננים לקראת האדון באוויר ובכן נהיה תמיד עם-האדון" (הראשונה לתסלוניקים 16:4, 17).

לפני עשרות שנים הופיעו סיפורים על חוויות- סמוך- למוות (NDEs), שבהן אנשים שמתו, ולאחר מכן קמו לתחייה, סיפרו תיאורים מדהימים על מה שראו ושמעו בזמן שהיו "מתים". אלפים מסיפורים אלה תועדו ונחקרו. בכל העולם, כולל בעולם המשיחי, מיליונים מאמינים שהדיווחים האלה הם עדות לכך שהמתים לא באמת מתים. אמונה בסיסית זו של רוחניות היא אחת ההטעיות הנפוצות והיעילות ביותר של השטן.

למעשה, הרוחניות מתחילה בגן עדן עם הנחש ששיקר לאדם וחווה, "לֹא־מוֹת תְּמֻתוּן" (בראשית 4:3). לאורך ההיסטוריה הרוחניות לבשה צורות שונות אבל תמיד עם הנחת היסוד שהחיים נמשכים גם לאחר המוות. רעיון זה עמד גם בבסיסה של אחת התנועות הדתיות המזויפות הגדולות של המאה ה-19, עם טענתן של האחיות פוקס, שהודו מאוחר יותר בהונאה, כי הן יכולות לקבל תשובות לשאלותיהן מרוחות המתים.

בעימות האחרון של העולם, השטן יטעה מיליונים באמצעות תופעות רוחניות. ספר ההתגלות מציין שזו אחת הדרכים שבהן הוא ינסה להביא את העולם לשליטתו.

מטרתו של השיעור הזה היא להראות שהשומר הבלעדי שלנו כנגד הטעיות אחרית הימים של השטן הוא מערכת יחסים אישית עם המשיח ובסיס איתן בלימודי המקרא.  זה כולל את ההוראה שלו על המוות, ללא קשר למה שהעיניים והאוזניים והלב שלנו ינסו לומר לנו.

_*לימדו את השיעור של השבוע הנוכחי בהתבסס על פרקים 34-31 של העימות הגדול, כהכנה לשבת, 8 ביוני_