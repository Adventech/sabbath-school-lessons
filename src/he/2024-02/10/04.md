---
title: 'מוות בברית החדשה'
date: 04/06/2024

---

`קראו יוחנן 11: 14-11, 25-21, השניה לתימוטאוס 10:1, הראשונה לקורינתים 15: 54-51, הראשונה לתסלוניקים 4: 17-15. איך תיאור המוות של מחברי הברית החדשה משתווה לזה של התנ"ך?`

הן התנ"ך והן הברית החדשה משתמשים בסמליות המוות כשינה. לפחות 53 פעמים במקרא המילה "שינה" משתווה למוות. כותבי המקרא מסכימים שאין קיום מודע בנשמה נצחית שעוזבת את הגוף מיד לאחר המוות.

הברית החדשה מוסיפה מימד נוסף, כזה שכבר נרמז לו בתנ"ך: תחיית המתים המפוארת בשובו של המשיח.

הבשורות מדגישות שחיי נצח הם במשיח בלבד. כל השדים בגיהנום אינם יכולים לגזול מהמאמינים את ביטחונם בחיי נצח. המשיח במותו על הצלב ניצח את המוות. הקבר כבר לא יכול להחזיק את קורבנותיו. תחייתו של המשיח היא הערובה לכך שכל המאמינים יקומו יום אחד מהקבר בשובו. הסתכלו במילותיו אלה של שאול: "כי אם-המתים לא יקומו גם-המשיח לא קם. ואם-המשיח לא קם הבל אמונתכם ועודכם בחטאתיכם, אם-כן גם-הישנים במשיח אבדו" (הראשונה לקורינתים 15: 18-16). כיצד ניתן להבין את הפסוקים האלה אם המתים, במותם, כבר נמצאים באושר השמים? מה כוונתו של שאול באומרו שהם "אבדו" אם, למעשה, הם כבר בגן עדן?

במקום זאת, נקודתו של שאול היא שתחיית המשיח היא הבסיס לתחיית המתים שלנו, ושבלי תחיית המתים, "הבל אמונתכם ועודכם בחטאתיכם", והמתים נשארים באדמה, אבודים.

פסוקים אלה משתלבים מצויין על קטעים מקראיים אחרים אודות התקווה שיש לנו בתחייה בשובו של ישוע, כשכולנו נקבל את ה"נחלה אשר לא תשחת ולא תגאל ולא תבל הצפונה לכם בשמים" (הראשונה לפטרוס 4:1). אולם אם המתים כבר בשמיים, מדוע פטרוס מדבר על נחלה "הצפונה לכם בשמים"? ברור, כי מאמיני הברית החדשה ציפו בלהיטות לשובו של המשיח ולתחיית המתים, ותקווה זו עוררה בהם השראה לנאמנות בניסיונות החיים.

`מדוע תחיית המתים היא תקווה כה חזקה באמונה האדוונטיסטית? מה אם היה לנו את הצלב אך לא את התחייה? איזו תקווה הייתה לנו? מדוע, אם כך, התחייה היא חלק כה חשוב באמונה?`