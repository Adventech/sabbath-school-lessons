---
title: 'רוחניות באחרית הימים: חלק ב'
date: 06/06/2024

---

תקוותנו לישועה מושרשת במשיח. ידיו המוכתמות בדם קוראות לנו לקבל את הקורבן שהוענק בכזו חופשיות במחיר אינסופי. בקרוב ישוב לתבוע את שלו. טיטוס ב':13 קורא לביאתו השנייה של המשיח, " הַתִּקְוָה הַמְבֹרָכָה".

מטרתו של השטן היא להרוס את התקווה הזו. הוא יעשה ניסים, אותות ומופתים, כל דבר שיכול להרחיק אנשים מהאמת המקראית והישועה במשיח. "בזאת סבלנותם של-הקדשים השומרים את-מצוות האלוהים ואת-אמונת ישוע" (התגלות י"ד:12). במאבק האחרון, השטן עומד לעשות כל שביכולתו כדי למנוע מאנשים לקיים את "מצוות אלוהים" או לקבל את "אמונתו של ישוע", או שניהם. מכאן, הצורך להיזהר מכל הוראה שגם אם תהיה מלווה באותות, נפלאות וניסים, תרחיק אותנו מכל אחד משני המאפיינים הללו של שארית הפליטה.

`קראו מתי 24: 27-23, השניה לקורינתים 13:11, 14, השניה לתסלוניקים 2: 12-9. מה אומרים לנו קטעים אלה על כוחו המטעה ואופן פעולתו של השטן?`

ברגעי העולם האחרונים, השטן יבצע את ההונאה האחרונה שלו: " ... אוֹי לָאָרֶץ וְלַיָּם כִּי יָרַד אֲלֵיכֶם הַשָֹטָן בְּחֵמָה גְּדוֹלָה, בְּיָדְעוֹ כִּי קְצָרָה עִתּוֹ." התגלות י"ב:12. נוראים ומחרידים יהיו המחזות שיעוררו את ההכרזה הזו. זעמו של השטן הולך וגובר ככל שזמנו מתקצר ואוזל, ומלאכת ההטעיה וההרס שלו תגיע לשיאה בימי הצרה הגדולה. אותות על-טבעיים מבהילים יתגלו במהרה בשמיים, ויעידו על כוחם של השדים לחולל מופתים וניסים. רוחות השדים יבואו אל מלכי הארץ והעולם כולו כדי להוליכם שולל ולהאיץ בהם לעשות יד אחת עם השטן במלחמתו האחרונה בממשלת השמיים. מלכים ונתינים כאחד ילכו שולל אחר נציגים שטניים אלה. אנשים יקומו ויטענו שהם-הם המשיח בכבודו ובעצמו, ויתבעו לעצמם את התואר, הכבוד והסגידה המגיעים אך ורק לגואל האנושות. הם יחוללו ניסים ומופתים וניסי ריפוי נפלאים, ויטענו כי קיבלו מן השמיים התגלויות הסותרות את עדות כתבי הקודש. כגולת הכותרת במעשה ההונאה הזה, השטן עצמו יתחזה למשיח. קהילת המשיח טענה מאז ומעולם שהיא מייחלת לביאת המושיע כהתגשמות כל תקוותיה. עתה, הרמאי הכביר יגרום לכך שייראה כאילו המשיח בא. הוא יתגלה לעיני בני האדם באזורים שונים בעולם כישות רבת הוד בעלת זוהר מסנוור, הדומה לתיאורו של בן האלוהים בספר ההתגלות על פי יוחנן (פרק א', פסוקים 15-13)." (אלן ג' וייט, העימות הגדול, פרק ל"ט, ע40:474-475).

`מדוע הבנת האמת אודות אופן חזרתו של המשיח, כמו גם מצב המתים, כה חשובה כדי לא להיות מוטעים?`