---
title: 'למחשבה נוספת'
date: 03/05/2024

---

"משרתי ה' המסורים לא עמלו בגפם. בזמן ש"רָשֻׁיּוֹת וּשְׂרָרוֹת, מוֹשְׁלֵי חֶשְׁכַת הָעוֹלָם הַזֶּה וכֹּחוֹת רוּחָנִיִּים רָעִים בַּשָּׁמַיִם" נערכו נגדם, ה' לא נטש את חסידיו. אילו נפקחו עיניהם, הם היו רואים את ההוכחה הניצחת לשכינת ה' ולגבורתו השורים בקרבם, כפי שהובטח לנביא ה' בימי קדם. כאשר נערו של אלישע הצביע על צבאות האויב המכתרים אותם וחוסמים כל נתיב בריחה אפשרי, הנביא התפלל: "יְהוָה, פְּקַח נָא אֶת עֵינָיו וְיִרְאֶה" (מלכים ב', 6:17). לאחר שה' פקח את עיניו, הוא הסתכל, "וְהִנֵּה הָהָר מָלֵא סוּסִים וְרֶכֶב אֵשׁ סְבִיבֹת אֱלִישָׁע" (שם). צבאות ה' חנו סביב איש האלוהים והגנו עליו. כך הגנו המלאכים על אלה שעמלו במלאכת תיקון הדת." (אלן ג' וייט, העימות הגדול, פרק י"א, ע40:158).

"כאשר אויבים עוצמתיים התאחדו כדי להדיח את האמונה המתוקנת, ורבבות חרבות הוצאו מנדנדן והונפו נגדה, כתב לותר: "השטן רותח מזעם; כמרים כופרים נועצים יחדיו ומאיימים להילחם בנו. הפצירו במאמינים לשטוח את תחינותינו לפני כס האלוהים בלהט, באמונה ובתפילה, ולהודיעו כי ייתכן שאויבינו שנכנעו לרוח קודשו יאולצו לעשות שלום. הצורך הדחוף ביותר שלנו – הדבר הראשון שעלינו לעשות – הוא להתפלל; שהמאמינים יידעו שבדיוק בשעה הזו, הם חשופים ללהט החרב ולחמת זעמו של השטן. לכן, שיתפללו." D'Aubigné, ספר 10, פרק 14, מצוטט באלן ג' וייט, העימות הגדול, פרק י"א, ע40:159).

הצדקה באמצעות אמונה, האמת הגדולה שלותר גילה מחדש, הינה יסוד הבשורה, האמת שעליה מונחת תקוותנו לישועה. המזמור שלו, "מבצר אדיר", מנסח בעוצמה את הבשורה: "אם בכוחנו בטחנו, ההשתדלות שלנו הייתה לחינם, לא היה האיש הנכון בצד שלנו, האיש שאלוהים עצמו יבחר. התשאל מי זה יכול להיות? המשיח ישוע, זה הוא, אדון צבאות שמו, משנה לשנה לא משתנה,  והוא חייב לנצח בקרב." – ספר שירי ההלל האדוונטיסטי (Hagerstown, MD: Review and Herald Publishing, 1985), מ60:506.

**שאלות לדיון**:

`איך ניתן להסביר את האיזון בין חסד למצוות, בין חסד למעשים טובים?`

`למה לדעתכם זה כל כך פשוט להניח לחשיבה שלנו לגלוש לתורת מצוות? כיצד תגדירו ליגליזם? מדוע זה כה חשוב לחייכם המשיחיים?`

`האם יש סכנות אם המושג "ישוע בחסד" לא מובן נכון? לאן עלולה להוביל אי הבנה זו?`

`למה מתכוונים אנשים מסוימים כאשר הם משתמשים במושג "חסד זול"? האם ייתכן חסד זול?`