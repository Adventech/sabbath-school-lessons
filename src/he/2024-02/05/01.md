---
title: 'אמונה כנגד כל הסיכויים'
date: 27/04/2024

---

### קראו לקראת הלימוד השבועי
תהילים קי"ט:162, יוחנן ט"ז:13-15, השניה לפטרוס א':20-21, אפסיים: ב':8-9, רומים: ג':23-24, רומים ו':15-18.

> <p>פסוק לשינון</p>
> "בְּלִבִּי צָפַנְתִּי אִמְרָתֶךָ; לְמַעַן, לֹא אֶחֱטָא־לָךְ" (תהילים 11:119).

לרפורמים הפרוטסטנטים היה משהו שהמאה ה- 21 זקוקה לו נואשות- מטרה לחייהם. בספרו, האני הריק, הפסיכולוג האמריקני הנודע פיליפ קושמן דן באנשים שחיים חיים חסרי תכלית. האמונות שלהם רדודות. מעט מאוד חשוב להם, ואין להם שום דבר ששווה למות עבורו, לכן יש מעט ששווה לחיות למענו.

אך הגברים, הנשים והילדים של הרפורמציה הפרוטסטנטית היו שונים משמעותית. הייתה להם מטרה נצחית ששווה לחיות למענה. במה שהם האמינו היה חשוב, והם סירבו להתפשר על כבודם. אמונות הליבה שלהם היו חלק בלתי נפרד מהם. להכחיש את האמונות הללו היה להכחיש את עצם זהותם. הייתה להם שלווה פנימית אפילו מול המוות עצמו.

בלימוד של השבוע הנוכחי, עם דוגמאות מהרפורמציה, אנו נחקור כיצד הלימוד משנה החיים של הכתובים מספק את הבסיס למטרה אמיתית בחיים. הבנת האמיתות הנצחית הזו תכין אותנו למשבר הסופי בעימות הגדול בין טוב לרע. הקרב שלחמו הרפורמים טרם נגמר, ואנו נקראנו להמשיך מאותו מקום שהם עזבו. גם אנו יכולים לגלות אלוהים מספיק גדול לכל אתגר בפניו אנו ניצבים, אלוהים שנותן לחיינו משמעות ומטרה כפי ששום דבר ארצי אי פעם יצליח לעשות.

לימדו את השיעור השבועי בהתבסס על פרקים 11-7 של הספר העימות הגדול, כהכנה ליום שבת, 4 במאי.