---
title: 'ציות: פרי האמונה'
date: 02/05/2024

---

`קראו ברומים 3: 31-27, רומים 6: 18-15, רומים 1:8, 2. מה מלמדים אותנו פסוקים אלה על ישועה דרך צדקתו של המשיח בלבד?`

רוח חדשה נשבה בקהילה המשיחית בימים של לותר. עשרות אלפי אנשים למדו להסיר את מבטם מהאני החוטא שלהם ולהתמקד בישוע במקום. אין ספק כי אנשים אלה, בהסתכלות על עצמם ומה שהיה כהם עצמם, ראו רק דברים שדיכאו אותם. לאיזה מאמין היום אין את אותו ניסיון? זו הסיבה שעלינו להביט בישוע במקום.

חסדו של אלוהים משנה אותנו. יום אחד, ג'ון ווסלי השתתף בפגישה של מורביה בלונדון. ווסלי נדהם כששמע את ההקדמה של לותר לאיגרת אל הרומים. בפעם הראשונה בחייו הוא החל להבין את הבשורה. משהו התעורר בו בפנים, והוא הרגיש נמשך בצורה מוזרה למשיח הזה שמסר את חייו עבורו. הוא קרא, "הרגשתי שאני בוטח במשיח, במשיח לבדו, לישועה: וניתנה לי הבטחה שהוא לקח את חטאיי, אפילו את שלי, והציל אותי ממשפט החטא והמוות." ג'ון ווייטהד, The Life of the Rev. John Wesley, M.A. (לונדון: Stephen Couchman, 1793), עמ'. 331.

`קראו בראשונה לפטרוס 2:2, השניה לפטרוס 18:3, קולוסים 10:1, ואפסים 4: 24-18. אילו אמיתות חשובות אודות החיים המשיחיים קטעים אלה מגלים?`

הרפורמים למדו באופן שיטתי את דבר אלוהים כדי לגלות עוד אמת. הם לא הסתפקו בשימור המצב הקיים, ולא בחוויה דתית נוקשה עם צמיחה מועטה או ללא צמיחה, הם כל הזמן השתוקקו להכיר את המשיח טוב יותר. רבים מן המאמינים ביסודות דבר ה' בימי הביניים שילמו מחיר גבוה מאוד על מחויבותם. הם עונו, נכלאו, הוגלו והוצאו להורג. רכושם הוחרם, בתיהם נשרפו, אדמותיהם הושחתו ומשפחותיהם נרדפו. כשהם גורשו מבתיהם, הם חיפשו עיר אשר "בונה ומכוננה האלוהים" (אל העברים 10:11). כשהם עונו, הם בירכו את מעניהם, וכשהם נרקבו בצינוקים האפלים והעבשים, הם אחזו בהבטחותיו של אלוהים למחר של עתיד בהיר יותר. למרות שגופם נכלא, הם היו חופשיים - חופשיים במשיח, חופשיים באמיתות דברו, חופשיים בתקווה לשובו במהרה.

`בהתבוננות על עצמכם, איזו תקווה לישועה יש לכם?`