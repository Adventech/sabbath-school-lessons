---
title: 'המילניום על פני כדור הארץ'
date: 25/06/2024

---

התגלות י"ט מסתיימת בתיאור דרמטי של שובו של ישוע והשמדת הרשעים. אבל הסיפור לא נגמר. התגלות כ' מציגה בפנינו תקופה הנמשכת 1,000 שנים, הידועה כ"מילניום".

`קראו התגלות 20: 3-1. מה יהיה גורלו של השטן כשישוע יחזור?`

הדימויים בהתגלות 20:3-1 הם סמליים. השטן אינו כבול ממש בשרשרת ונעול בבור. במשך 1,000 שנים, הוא מרותק לכדור הארץ השומם והריק מאוכלוסיה הזה, כבול בנסיבות שהוא עצמו יצר.

בשניה לפטרוס 4:2, אנו קוראים שהשטן ומלאכיו נשמרו לעונש על ידי "כבלי אפל". השטן יהיה כבול לכדור הארץ בשרשרת של נסיבות, בלי אף אחד לפתותו. במשך 1,000 שנים, הוא יראה את החורבן, ההרס והאסון שהמרד שלו יצר.

המילה היוונית שתורגמה ל"בור ללא תחתית" היא אותה מילה שממנה אנו מקבלים את המילה האנגלית שלנו, תהום. זוהי גם אותה מילה המשמשת בתרגום השבעים, התרגום היווני של התנ"ך, כדי לתאר את כדור הארץ בעת הבריאה. " וְהָאָרֶץ, הייתה תֹהוּ וָבֹהוּ, וְחֹשֶׁךְ עַל־פְּנֵי תְהוֹם" (בראשית 2:1). בתרגום השבעים, המילה "עמוק" כאן היא המילה היוונית abyssos, "תהום". היא מתארת אדמה שוממה. "הבור חסר התחתית" אינו איזו מערה תת קרקעית או איזו תהום פעורה אי שם ביקום. עבודת החטא וההרס של השטן, יחד עם הכאוס האדיר שקדם לביאתו השנייה, החזירו את כדור הארץ למצבור חשוך ולא מאורגן כמו שהיה מצבו בתחילת הבריאה.

`קראו ירמיה 4: 26-23, ירמיה 33:25, וישעיה 1:24, 3, 5. כיצד מתארים הנביאים המקראיים את הסצנה הזאת?`

הנביאים כאן מדגישים את ההרס הקטסטרופלי בביאתו השניה של המשיח ושלא נשאר אף אדם חי על כדור הארץ במהלך תקופת אלף השנים הזאת. השטן והמלאכים המרושעים שלו נותרים להרהר בהרס שנגרם על ידי המרד שלו. היקום כולו מכיר מחדש בכך ששכר החטא הוא מוות. אלוהים מתמודד עם בעיית החטא כך שלא יקום שוב (נחמיה 9:1). ישנן שלוש דרכים עיקריות שאלוהים עושה זאת. ראשית, הוא חושף את אהבתו חסרת הגבולות, תשוקתו הנלהבת ומאמציו הבלתי פוסקים להציל את האנושות כולה. שנית, הוא מגלה את צדקתו, הגינותו ויושרו. שלישית, הוא מאפשר ליקום לראות את התוצאות הסופיות של חטא ומרד.