---
title: 'משפט במילניום'
date: 26/06/2024

---

`קראו התגלות 20: 6-4. מה עושים הצדיקים במהלך ה 1,000 שנים, ומדוע זה חשוב?`

במהלך המילניום לצדיקים תהיה הזדמנות להתבונן בצדק ובאהבתו של אלוהים על פי האופן שבו התמודד עם בעיית החטא. למי אין שאלות שהוא היה רוצה לשאול את אלוהים על דברים רבים? כעת, במהלך המילניום בגן עדן, הנושעים זוכים לשאול את השאלות הללו. אם אדם אהוב או חבר קרוב נעדרים מגן עדן, לנושעים יש הזדמנות להבין את החלטותיו של אלוהים בצורה טובה יותר. בדרך חדשה, בעוצמה רבה יותר מאי פעם, הנושעים יבינו את ניסיונותיו החזקים של אלוהים להציל כל אדם שחי אי פעם. הם יבינו מחדש שכל מי שלא נושע החמיץ את גן העדן בגלל דחייתו האישית את המשיח. רק אז אלוהים מביא את הדין הסופי - המוות השני, שהוא הרס נצחי - של האבודים.

`קראו התגלות 20: 9-7. איך מסתיימות 1,000 השנים? מה גורלו של השטן וחסידיו?`

במשך 1,000 שנה לשטן לא היה אף אחד לפתות או להונות. הוא ומלאכיו יהיו לבד כדי להרהר בהשלכות האובדניות של החטא. בתום תקופת אלף השנים, המתים הרשעים קמים לתחייה כדי לעמוד למשפט ולקבל את גמולם הסופי (התגלות 5:20). כעת לשטן יש צבא גדול של חסידים. למרות שהשטן נחל תבוסה אחר תבוסה בעימות הגדול, הוא מתעודד כשהוא רואה את ההמון העצום של האבודים. בעודו שרוי במריו, הוא יוצא להונות את ה"עמים" הללו. השטן נותן להם השראה לעשות מאמץ גדול אחרון כדי להפיל את אלוהים ולהקים ממלכה משלהם. המונח "גוג ומגוג" מסמל את השטן והאבודים של כל הזמנים. השטן וחסידיו מקיפים את "מחנה הקדשים ואת-העיר האהובה" (התגלות 9:20). בסוף המילניום לא רק הרשעים קמים לחיים, גם העיר הקדושה, ירושלים החדשה, יורדת לעולם מהשמיים (התגלות 2:21). הקדושים חיים ושולטים עם המשיח בירושלים החדשה במשך מילניום. כעת, בסוף 1,000 השנים, עיר האלוהים יורדת לארץ עם ישוע, המלאכים, וכל הנושעים. כולם נוכחים לקראת הקרב הסופי של העימות הגדול. החטא עומד להיעקר אחת ולתמיד!

`מה אומר התזמון של המשפט הסופי על אופיו של אלוהים?`