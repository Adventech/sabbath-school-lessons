---
title: 'למחשבה נוספת'
date: 28/06/2024

---

"כאן, המישורים המתרווחים מתמלאים ותופחים לכדי הרים יפהפיים, והרי ה' נושאים בגאון את פסגותיהם הנישאות. בערבות שלוות אלה, בסמוך לנחלי מים חיים, ימצאו הצליינים והנוודים הנעים בדרכים מזה זמן רב, בית…

"מוחם האלמותי יתענג תמיד על הגות בפלאיו של כוח היצירה של ה', וברזיה של האהבה הגואלת. אין כאן אף אויב שקרן שינסה לפתותם לשכוח את אלוהים. כל יכולת שכלית תתפתח, כל כישרון יתעצם. רכישת דעת לא תעייף את המוח, ולא תתיש את כוחות הנפש. היוזמות השאפתניות ביותר יצאו לפועל, השאיפות הנעלות ביותר יתגשמו; התוכניות הנשגבות ביותר יתממשו; ועדיין יהיו גבהים חדשים לנסוק אליהם, פלאים חדשים להתפעם מהם, אמיתות חדשות לרדת לעומקן, ומטרות חדשות המאמצות את כל היכולות השכליות, כל תעצומות הנפש וכל כוחות הגוף." (אלן ג' וייט, העימות הגדול, ע40:512-513).

"בשמחה ועונג עילאיים שאין להביעם במילים נוחלים יושבי התבל את השמחה והחוכמה של המלאכים שלא חטאו מעולם. הללו חולקים איתם את אוצרות הדעת והתבונה שנרכשו במשך דורות על גבי דורות מתוך הגות בבריאת ה'. הגאולים חוזים בבהירות ביופייה, הדרה ופארה של הבריאה – השמש, הכוכבים, מערכות הכוכבים ויתר גרמי השמיים, אשר סובבים את כס האלוהים לפי הסדר שנקבע בעבורם. כולם, מן הקטן ועד הגדול ביותר, נושאים את שמו של הבורא, ומציגים את עושר כבודו וגבורתו." (אלן ג' וייט, העימות הגדול, ע40:512-513).

"העימות הגדול הסתיים. החטא והחוטאים הוצמתו לעד. היקום כולו זך וטהור הוא. הבריאה העצומה כולה פועמת בהלמות לב אחידה של שמחה, שלווה והרמוניה. מן הבורא, שהכול נברא בידו, נובעים חיים, אור ושמחה לכל רחבי החלל האינסופי. מן האטום הזעיר ביותר ועד לעולם הכביר ביותר, הכול, היצורים מלאי החיים והדברים הדוממים, מכריזים פה אחד באמצעות יופיים כליל השלמות ושמחתם הצרופה כי אלוהים הוא אהבה." (אלן ג' וייט, העימות הגדול, פרק מ"ב, ע40:514).

**שאלות לדיון**:

`מדוע לדעתכם אלוהים איפשר לחטא להימשך זמן כה רב? יחד עם זאת, אף בן אדם לא סובל בעולם הזה יותר מקיומו כאן. כלומר, אף אחד לא סובל יותר מאורך החיים שלו. כמה קצרים חיי אדם בהשוואה לאלפי שנות החטא? איך פרספקטיבה זו עשויה לעזור לנו להתמודד עם השאלה הקשה של הרוע?`

`כיצד משתלבת תקופת אלף השנים המכונה המילניום בתוכנית הישועה? חשבו על מה זה אומר על דמותו של אלוהים, שרק עד שלכל הנושעים תהיה הזדמנות לראות את הצדק, את יושרו ואת אהבתו של אלוהים, יובא הדין הסופי, העונש הסופי, על האבודים.`