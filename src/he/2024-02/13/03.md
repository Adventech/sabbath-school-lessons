---
title: 'תקווה לחזרתו הקרובה של ישוע'
date: 24/06/2024

---

`קראו יוחנן 14: 3-1, וטיטוס 2: 14-11. לאור האתגרים של העתיד וביאתו של זמן צרה, מדוע פסוקים אלה כה מעודדים?`

מילותיו של ישוע, "אל יבהל לבבכם" הן הבטחתו שהוא לעולם לא יעזוב אותנו ושהוא יגיע שוב לקחתנו הביתה. העולם הזה הוא לא ביתנו. יום יותר טוב מגיע. פסוק אחד מכל 25 פסוקים בברית החדשה מדבר על שיבתו של אדוננו. כשהימים אפלים והחקיקה המדכאת של כוח כנסייה-מדינה מאיימת על חיינו, ההבטחה לביאת המשיח ממלאת את ליבנו בתקווה. זוהי "התקווה המבורכת" שהעניקה השראה לאנשי האלוהים הנאמנים בכל דור ודור.

`קראו התגלות 6: 1-15 וישעיה 8:25, 9. השוו בין הגישות של הנושעים והאבודים הנגלים בפסוקים אלה. מה מסביר את ההבדל בין שתי הגישות האלה?`

הרשעים מבינים את ההשלכות הנוראיות של החטא בעוד שהישרים מקבלים את המתנות הנפלאות של החסד. מרד באלוהים מוביל לפחד, אשמה, גינוי ובסופו של דבר לאובדן נצחי. תגובתנו לחסד המושיע שלו מובילה לסליחה, שלום ואושר לנצח בשובו המפואר.

`קראו התגלות 3:15, 4 והתגלות 7:19. כיצד יגיבו הנושעים לישועה המפוארת הניתנת כה בחופשיות דרך המשיח?`

"צלב המשיח יהיה הדעת והשירה של הגאולים לנצח נצחים. בעודם מביטים במשיח המפואר בכבוד, הם יחזו במשיח הצלוב…העובדה שבורא העולמות ושופט הגורלות ויתר על כבודו ותהילתו, והשפיל עצמו מתוך אהבתו לאדם, תפליא ותרגש לעד את היקום כולו, שלא יחדל לסגוד לו." (אלן ג' וייט, העימות הגדול, פרק מ', ע40:495).

`קראו התגלות 17:12, התגלות 13:17, 14 והתגלות 19: 16-11. בחנו בקפדנות את התקדמות הפסוקים האלה. מה אומרת ההתקדמות בפסוקים אלה על המלחמה האחרונה של כדור הארץ וניצחונו הסופי של המשיח?`