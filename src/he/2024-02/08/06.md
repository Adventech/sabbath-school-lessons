---
title: 'ישוע, הסנגור שלנו במשפט'
date: 23/05/2024

---

`קראו אל-העברים 10: 14-9. איזה הבדל קטע זה חושף בין שירותו של הכהן במקדש הארצי לבין שירותו של ישוע במקדש השמיימי?`

אחת ולתמיד, ישוע מת על הצלב כקורבן מושלם עבור החטא. שירותו ככוהן במקדש השמיימי מקדש אותנו. כעת, משנכנס לקודש הקודשים, הוא עומד כסנגור שלנו במשפט (ראו הראשונה ליוחנן 1:2). "כן-הקרב המשיח פעם אחת לשאת חטא רבים ופעם שנית יראה בלי-חטא לישועה למחכים לו." (עברים 28:9). דרך הקרבתו ותיווכו, החטא טופל. כעת הוא מגיע שוב עבור "כל-אהבי הופעתו" (השניה לטימותאוס 8:4).

`קראו עברים 19:6, 20. מדוע הוא מזמין אותנו ללכת אחריו, ומה אנו מגלים כשאנו הולכים אחריו?`

"פועלו של המשיח בלימוד זכות על האדם במקדש השמיימי הוא חיוני לתוכנית הגאולה, בדיוק כמו מותו על הצלב. המושיע החל במלאכת הגאולה באמצעות מותו, ולאחר תחייתו עלה לשמיים כדי להשלימה. עלינו להיכנס באמונה מבעד לפרוכת "אֶל הַמָּקוֹם אֲשֶׁר יֵשׁוּעַ, הֶחָלוּץ הָעוֹבֵר לְפָנֵינוּ, נִכְנַס בַּעֲדֵנוּ וְהָיָה לְכֹהֵן גָּדוֹל" (האיגרת אל העברים, 6:20). שם משתקף האור הזורח מן הצלב בגולגולתא. שם נוכל להשיג תובנה ברורה יותר על רזי הגאולה. גאולת האדם נקנית במחיר נצחי שהשמיים משלמים; קורבן התמורה מספק את דרישותיה העצומות של תורת ה' שחוללה. ישוע סלל את הדרך לכס המלכות של האב בשמיים. ובזכות תיווכו, תשוקתם הכנה של כל מי שבאים לפניו באמונה, תוצג בפני אלוהים." (אלן ג' וייט, העימות הגדול, פרק כ"ח, ע40:370).

תוכנית הישועה היא תוכנית מושלמת לפתור את העימות הגדול ולהציל את כדור הארץ מאחיזתו של השטן. חייו של ישוע חשפו את אהבתו של אלוהים לעולם נזקק. מותו חשף את הזוועות של החטא וסיפק ישועה לכל האנושות. תיווכו במקדש השמיימי מספק את תועלת הכפרה לכל אחד שחפץ לקבלה באמונה.

`כיצד מותו של המשיח על הצלב מתייחס לתיווכו במקדש השמיימי, ומדוע המשפט כה חשוב לתוכנית הישועה?`