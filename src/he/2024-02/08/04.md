---
title: 'יום הדין הגיע'
date: 21/05/2024

---

`השוו דניאל 9:7 עם התגלות 6:14, 7. מה הדמיון בין שני הקטעים האלה?`

הדין הוא נושא מרכזי לאורך כל המקרא. "כִּי אֶת־כָּל־מַעֲשֶׂה, הָאלוהים יָבִא בְמִשְׁפָּט עַל כָּל־נֶעְלָם; אִם־טוֹב וְאִם־רָע" (קהלת 14:12). ישוע הפנה את שומעיו לזמן עתידי של משפט, שבו "כל-מלה בטלה אשר ידברו בני האדם יתנו עליה חשבון ביום הדין" (מתי 36:12). שאול השליח מוסיף, אלוהים "יוציא לאור את-תעלמות החשך ויגלה את-מזמות הלבבות" (הראשונה לקורינתים 5:4). השליח המלאכי אמר ליוחנן, "באה עת משפטו" (התגלות 7:14).

`קראו התגלות 22: 12-10. כאשר ישוע ישוב, מה גורלה של כל האנושות? מהי ההצהרה הברורה שניתנה ליוחנן?`

מאחר והמשיח מגיע לתת לחסידיו את גמולם, חייב להיות משפט לפני כן, כדי להראות מי יקבל איזה גמול כשהוא יבוא. כאשר המשיח יחזור, לא תהיה הזדמנות שנייה. לכל בן אנוש היה מספיק מידע כדי לקבל את החלטתו הסופית, שאינה ניתנת לשינוי, בעד או נגד המשיח.

`קראו מתי 25: 3-1. מדוע ישוע מתייחס כה שונה לשתי קבוצות המאמינים האלה?`

"בתום עריכת הבדיקה במשפט, כשייבחנו ה"תיקים" של חסידי המשיח בכל הדורות וייגזר דינם, אז, ורק אז, תסתיים תקופת המבחן ודלת החסד תיסגר. וכך, במשפט אחד בלבד, "הָעֲלָמוֹת הַמּוּכָנוֹת נִכְנְסוּ אִתּוֹ לַחֲתֻנָּה וְהַדֶּלֶת נִסְגְּרָה," אנו מגיעים אל השירות בקודש הסופי של המושיע, אל התקופה שבה מלאכת הגאולה הכבירה בעבור האנושות תושלם ותסתיים." אלן ג' וייט, העימות הגדול, פרק כ"ד, עמוד 324).

אל לנו לחשוש מהמשפט. דרך המשיח, הכפרה היא שלנו, החופש מאשמה הוא שלנו, הכוח לחיות חיי אלוהים הוא שלנו, והניצחון הסופי הוא שלנו.