---
title: 'מחשבה נוספת'
date: 24/05/2024

---

שימו לב איך עבודתו של ישוע למעננו במשפט והתפקיד שלנו מתוארים: "ישוע אינו מתרץ את חטאיהם, אלא מציג את חרטתם ואמונתם, ודורש מחילה בעבורם בעודו נושא את ידיו הפצועות לפני האב ומלאכיו הקדושים, ואומר: "יודע אני את שמותיהם, חרתי אותם על כפות ידי. 'זִבְחֵי אלוהים רוּחַ נִשְׁבָּרָה; לֵב נִשְׁבָּר וְנִדְכֶּה, אלוהים, לֹא תִבְזֶה'" (תהילים, 19:51). הוא פונה לשטן המקטרג על חסידיו, ואומר לו: "יִגְעַר יְהוָה בְּךָ הַשָּׂטָן, וְיִגְעַר יְהוָה בְּךָ, הַבֹּחֵר בִּירוּשָׁלִָם; הֲלוֹא זֶה אוּד מֻצָּל מֵאֵשׁ" (זכריה 2:3)." אלן ג' וייט, העימות הגדול, פרק כ"ח, ע40:366).

"העובדה שעם האלוהים המוכר מיוצג כעומד לפני האדון בבגדים מטונפים צריכה להוביל לענווה ולחקירת לב מעמיקה אצל כל מי שמצהיר את שמו. אלה שאכן מטהרים את נשמותיהם על ידי ציות לאמת, יהיו בעלי דעה צנועה ביותר על עצמם. ככל שהם בוחנים את דמותו של המשיח מקרוב יותר, כך רצונם להידמות לדמותו יהיה חזק יותר, וכך הם יראו פחות טוהר וקדושה בעצמם. אך בעוד שאנו צריכים להבין את מצבנו החוטא, עלינו לסמוך על המשיח כצדקנו, מטהרנו וגואלנו. איננו יכולים להשיב על האשמות השטן נגדנו. המשיח לבדו יכול להגיש תחינה יעילה בשמנו. הוא מסוגל להשתיק את המאשים בטיעונים המבוססים לא על יתרונותינו שלנו, אלא על שלו." - אלן ג'י ווייט, Testimonies for the Church, כרך 5, ע40:471, 472.

"אנו חיים כעת ביום הכיפורים הגדול. בשירות בקודש במקדש עלי אדמות, כשהכוהן הגדול כיפר בעד ישראל, הכול נדרשו לייסר את נשמותיהם באמצעות הכאה על חטא וכניעה לה', אחרת – ייכרתו מעמם. בדומה, כל אלה ששמותיהם נרשמו בספר החיים חייבים כעת, בימים המעטים שנותרו עד תום תקופת המבחן שלהם, לייסר את נפשותיהם לפני ה' באמצעות הכאה על חטא וחזרה בתשובה אמיתית בכל ליבם ומאודם." (אלן ג' וייט, העימות הגדול, פרק כ"ח, ע40:370-71).

**שאלות לדיון**:

`אילו רגשות מתעוררים למחשבה שישוע מרים את ידיו הפצועות למעננו בפני האב? מדוע זו תקוותנו היחידה במשפט?`

`אנו חיים ביום הכיפורים. כיפור הוא עבודת אלוהים להושעת חוטאים אבודים. מדוע, אם כך, כל יום המוקדש לעבודת אלוהים להושעת חוטאים אמור להיות חדשות טובות?`

`שימו לב כי אלן ג' וייט כתבה: "המשיח לבדו יכול להגיש תחינה יעילה בשמנו. הוא מסוגל להשתיק את המאשים בטיעונים המבוססים לא על יתרונותינו שלנו, אלא על שלו." Advent Review and Sabbath Herald, January 2, 1908. כיצד תוכלו להפוך תקווה זו לשלכם?`