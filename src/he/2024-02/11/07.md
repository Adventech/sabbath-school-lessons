---
title: 'למחשבה נוספת'
date: 14/06/2024

---

עבודת החיה ודמותה מרמזת על דניאל ג', שם שַׁדְרַךְ מֵישַׁךְ וַעֲבֵד נְגוֹ נצטוו בידי מלך בבל להשתחוות לפסל זהב או שיושלכו לתוך כבשן אש. בבל העתיקה, בבל המודרנית - העניין הוא פולחן. סגידה אמיתית  נובעת מתוך מחשבה המבוססת על דבר אלוהים, נשמה שהשתנתה על ידי אהבתו, ומלב מלא ברוחו. אז לא "נדמה לעולם הזה" אלא נחיה על פי רצון אלוהים, המצוי בדברו. זה הביטחון היחיד שלנו!

"אלוהים לעולם אינו כופה את רצונו על הרצון או המצפון; אך האמצעי הקבוע של השטן לשם השגת שליטה על אנשים שנבצר ממנו לפתותם, הוא כפייה באמצעות אלימות ואכזריות. באמצעות זריעת פחד או שימוש בכוח, הוא מנסה למשול במצפון ולגרום לקורבנו לחלוק לו כבוד. כדי להשיג זאת, הוא פועל הן באמצעות רשויות הדת והן באמצעות הרשויות החילוניות, וגורם להם לאכוף את חוקי האדם בניגוד לחוקי ה'." (אלן ג' וייט, העימות הגדול, פרק ל"ו, ע40:450).

"כדי שיוכלו לעמוד במבחן שייבחנו בו, עליהם להבין את רצון ה' כפי שהוא נחשף בכתבי הקודש. הם יוכלו לכבדו אך ורק אילו יבינו את אופיו, את טיב שלטונו ואת מטרותיו, ויפעלו בהתאם לכך. רק אלה שחיזקו את מוחם ונפשם בעזרת האמיתות מכתבי הקודש, יחזיקו מעמד בעימות הגדול האחרון." (אלן ג' וייט, העימות הגדול, עמוד 452).

"אך לאלוהים יהיו חסידים עלי אדמות שימשיכו לנצור את כתבי הקודש כמופת היחיד שעל פיו ייבחנו כל הדוקטרינות ויתבססו כל תיקוני הדת. דעותיהם של המלומדים, מסקנות המדע, עיקרי האמונה וההחלטות שנקבעו בידי מועצות הדת, (שהם כה רבים ומנוגדים כמו הכנסיות שהם מייצגים), קולו של הרוב – אף אחד מאלה וכל אלה יחדיו אינם אמורים לשמש כהוכחה בעד או נגד סוגיה כלשהי באמונה. לפני שנקבל דוקטרינה כלשהיא או עיקר אמונה כלשהו, עלינו לדרוש לקבל אישוש מפורש מדבר ה' בנוסח, "כה אמר ה'." (אלן ג' וייט, העימות הגדול, ע40:453).

**שאלות לדיון**:

`איך אנחנו יכולים לחיות בציפייה לבואו של המשיח ולחלוק את התקווה הזו מבלי להפוך לזורעי בהלה?`

`הרהרו עוד על שאלת הפולחן. מה אומרים לנו חיי היומיום והשגרה היומית שלנו על את מי או את מה אנו עובדים?`

`כיצד אנו יכולים לעזור לעצמנו ולאחרים להתמודד עם העתיד בביטחון ולא בפחד?`

`איזה שינוי מעשי עושה הבנת אירועי אחרית הימים?`