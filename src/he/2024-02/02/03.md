---
title: 'מאמינים נשמרים בהשגחה עליונה'
date: 08/04/2024

---

הרחמים, החסד, ההשגחה והידע מקדם של אלוהים מתגלים בבירור באירועים המובילים להרס ירושלים. ססטיוס גאלוס והצבאות הרומיים הקיפו את העיר. במהלך בלתי צפוי, כשהתקפתם נראתה כממשמשת ובאה, הם נסוגו. הצבא היהודי רדף אותם וניצח ניצחון גדול.

בעוד הרומים נמלטים והיהודים רודפים, המאמינים בירושלים ברחו לפלה שבפרייה, מעבר לנהר הירדן. “האות המובטח ניתן למשיחיים הממתינים, ועתה נתנה ההזדמנות לכל מי שצייתו לאזהרת המושיע לצאת מן העיר” – (אלן ג’ וייט, העימות הגדול, פרק א', עמ’ 24).

`קראו תהילים 46: 1 וישעיה 41: 10. מה אומרים קטעים אלה אודות השגחתו העליונה של אלוהים?`

אלוהים הוא ריבון ושולט באירועי העולם להשגת מטרותיו השמיימיות הסופיות. למרות שלעיתים אלוהים משנה את תוכניותיו המקוריות על פי בחירותינו האנושיות, תוכניתו הסופית לעולמו תמולא. תהיינה פעמים שבהן עמו של אלוהים יחווה קשיים, רדיפות, מאסר ואף מוות למען המשיח. אך אפילו בזמנים הקשים ביותר תחת התקפותיו המרושעות של השטן, אלוהים משגיח, תומך ושומר על קהילתו.

`קראו באל העברים 11:38-35 ובהתגלות 2:10. איזו מציאות חושפים קטעים אלה על המאבק שלנו עם כוחות הרשע? כיצד קטעים אלה מתאימים לרעיון של הגנת אלוהים שבשאלה הקודמת? האם ישנה סתירה בין הגנתו של אלוהים לבין זה שהוא מאפשר לחלקנו לחוות סבל כואב ולעתים אף מוות קדושים למען המשיח?`

“מאמצי השטן להשמיד את קהילת המשיח באמצעות חמס, עלו בתוהו. העימות הגדול שתלמידי המשיח מסרו את חייהם בגינו, לא חדל כאשר נושאי הדגל הנאמנים נפלו על משמרתם. בתבוסתם, הם נחלו ניצחון. משרתי ה' נטבחו, אך מלאכתו המשיכה להתבצע.” (אלן ג’ וייט, העימות הגדול, פרק ב', עמוד 32-33).

`מה המשמעות של זה עבורנו, שמחברי המקרא, שבוודאות ידעו כאב וסבל, יכלו למרות זאת, שוב ושוב, לכתוב אודות מציאות אהבתו של אלוהים? כיצד אנו יכולים לחוות את האהבה הזאת עבורנו?`