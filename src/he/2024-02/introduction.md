### הקדמה

אם תשאל “מהו המוטיב המרכזי העובר כחוט השני לכל אורכו של ספר המקרא?” כיצד תענה? ישוע, תוכנית הישועה, קרבן המשיח? כמובן שכל התשובות הללו נכונות!  אולם שלושת הנושאים החשובים הללו חושפים אפילו נושא מקיף יותר: “העימות הגדול”. הנושא הזה שולט בספרי הכתובים, מספר בראשית ועד ספר ההתגלות.

העימות הגדול החל בגן עדן במריו של הילל בן שחר כנגד אלוהים. בליבו של העימות הקוסמי עומד הנושא של אהבת אלוהים. האם אהבת אלוהים היא מוחלטת? האם הוא רוצה בטובת היצורים שברא? או האם הוא רודן סמכותי החושק רק באינטרסים אנוכיים של עצמו?

בשיעור של הרבעון הנוכחי עוקבים אחר היסטוריית העולם מנקודת מבטו של אלוהים, כפי שהנבואה חושפת, מזמנו של המשיח, דרך כל המאות עד לימינו והלאה. טבעו של אלוהים הוא אהבה, ולפיכך כל מעשיו הם אהבה, על אף שעובדה זו אינה תמיד ברורה לבני אדם בני התמותה או אפילו למלאכים. אבל אהבתו של אלוהים מתגלה בהדרגתיות ככל שהעימות הגדול נחשף. אנחנו רואים את גובהו ועומקו בבהירות רבה על מזבח הצלב. בגולגולתא, אהבת אלוהים מוצגת בפני כל היקום, כשהמשיח שפך את דמו לגאולת האנושות, ותבוסתו הסופית של השטן נחרצה. אולם, הקרב ממשיך. השטן ניסה לחסל את ישוע על הצלב, ובמשך המאות שעברו, אנחנו רואים שהוא מנסה להשמיד את עמו של אלוהים. למרות שהשטן רדף בחורמה את קהילת המשיח ושחט מיליונים, אלוהים תמיד שכן וימשיך לשכון עם עמו ולעולם לא יזנחם.

הרבעון הזה יבחן את ההתפתחויות החשובות בעימות הגדול, מתחילת המרד בגן עדן. אנו נחקור את הנושאים העיקריים בעימות בין המשיח לשטן. אנו נראה את אומץ לבם המדהים של הוולדנסים על אף הרדיפה החמורה שסבלו, ואת נחרצותם של הרפורמים ללכת בעקבות אמת הכתובים כשהם סובלים עינויים, כליאה  ומוות קדושים.

בתגובה לאמונתם של הענקים הרוחניים האלה, אלן ג’. וייט מציינת, “כתבי הקודש היו הסמכות היחידה שהם סרו למרותה, והן בחנו לאורם את כל הדוקטרינות והרעיונות. אמונה באלוהים ובדברו אזרה את הקדושים הללו באומץ בשעה שהקריבו את חייהם על המוקד.” (העימות הגדול, עמוד 249)

הרפורמה הציתה לפיד של אמת שעדיין מאיר. סלע יסוד אמונתם של הרפורמים הוא בכתובים וביטחונם החזק בישועה בחסד על ידי אמונה סלל את הדרך לתנועת שיבתו השנייה בהנהגתו של וויליאם מילר וכמה אחרים מסביב לעולם.

קהילת האדוונטיסטים שומרי השבת הוקמה על ידי אלוהים ונבנתה על היסוד שהונח בידי הרפורמים במטרה לשחזר אמת מקראית שהלכה לאיבוד במרוצת השנים.

עיקר שליחותה של הקהילה היא להכריז את מסר שלושת המלאכים שבהתגלות 14: 6 - 12, אזהרתו האחרונה של אלוהים לעולם שעומד להגיע בקרוב מאוד לקיצו. הכרזה זו מעלה את זעמו של השטן, המתואר כתנין על ידי השליח יוחנן: “קצף התנין על האישה והלך לעשות מלחמה עם שאר זרעה השומרים את מצוות אלוהים ולהם עדות ישוע” (התגלות 12:17). אנו גם נלמד על האירועים האחרונים בעימות הגדול, כולל ניצחון אהבתו של אלוהים על רשויות ושררות של הגיהינום, אשר מסייע בבריאת העולם החדש.

על אף שבסיס שיעורי הריבעון הנוכחי הוא המקרא, אנו נשתמש בספר העימות הגדול מאת אלן ג’ וייט בתור המנחה לנושא הלימוד הרחב הזה. הפרקים עליהם נשען כל שיעור מצוינים על מנת לייעל את שימושו של הספר כספר מנחה ללימוד מעמיק יותר ושיתוף, כך שכולנו נוכל יותר “ לדעת את אהבת המשיח הנשגבה מדעת” (אפסים 3:19).
 
_יליד קונטיקט, ארה”ב, מארק פינלי, מבשר בינלאומי, היה סגן הנשיא של האסיפה הכללית בשנים 2005 - 2010. לאחר פרישתו ממשרה מלאה, הוא הפך לעוזרו של נשיא הקהילה העולמית. לפסטור פינלי ולאשתו, ארנסטין, יש שלושה ילדים וחמישה נכדים._