---
title: 'שני העדים'
date: 04/05/2024

---

### קראו לקראת הלימוד השבועי
התגלות 11:6-3, זכריה 14:4, התגלות 5:12, 6, 14, 15. דניאל 25:7, ישעיה 17:54, תהילים 89:119, התגלות 11: 18-15.

> <p>פסוק לשינון</p>
> "יָבֵשׁ חָצִיר נָבֵל צִיץ; וּדְבַר־אֱלֹהֵינוּ יָקוּם לְעוֹלָם" (ישעיה 8:40).

במשך מאות שנים, דבר אלוהים נחתך, הוטל בספק והושלך. הוא נכבל במנזרים, נשרף בכיכרות ציבוריות ונקרע לגזרים. מאמיניו זכו ללעג וגיחוך, נכלאו ואפילו נרצחו. למרות כל זה, דבר אלוהים ניצח.  הכנסייה בימי הביניים רדפה משיחיים נאמנים המאמינים בתנ"ך. עם זאת, דבר אלוהים האיר את החושך. הדיכוי והרדיפה לא עצרו את הכרזת דבר האלוהים. כאשר מתרגם התנ"ך לאנגלית ויליאם טינדייל נשפט בשל אמונתו, הוא נשאל מי עזר לו יותר מכל בהפצת דבר אלוהים. הוא הרהר בשאלה ואז ענה, "הבישוף של דרהם". השופטים היו בהלם.

טינדייל הסביר שבמקרה אחד, הבישוף רכש אספקה של ספרי מקרא בתרגום לאנגלית ושרף אותם בפומבי. מה שהבישוף לא היה מודע לו אז היה שהוא סייע למטרת האמת. הוא רכש את ספרי המקרא במחיר גבוה יותר מהרגיל. ברכישה כזאת גדולה טינדייל היה מסוגל להדפיס הרבה יותר ספרים משנשרפו. האמת שהתרסקה באבק התרוממה שוב ושוב לזרוח במלוא הזוהר שלה. השבוע, אנו חוקרים את אחת ההתקפות המרושעות ביותר על כתבי הקודש והאמונה המשיחית. במהלך המהפכה הצרפתית, דם זרם ברחובות צרפת. הגיליוטינה הוקמה בכיכר הציבורית של פריז ואלפים נטבחו. האתאיזם הפך לדת המדינה. למרות זאת, לא ניתן היה להשתיק את העדות של דבר אלוהים.

למדו את השיעור השבועי בהתבסס על פרקים 17-12 של העימות הגדול, כהכנה לשבת, 11 במאי.