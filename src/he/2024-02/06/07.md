---
title: 'למחשבה נוספת'
date: 10/05/2024

---

"כשרשויות הדת והמדינה אסרו על העם לקרוא את כתבי הקודש; כשעדות הכתובים סולפה, ואנשים ושדים עשו כל מאמץ והשתמשו בכל אמצעי שיכלו להמציא כדי להסב את ליבם של בני האדם מן העדות הזו; כשמי שהעז להכריז את האמיתות הקדושות של כתבי הקודש נרדף, נבגד, ניצוד, עונה, ישב בצינוק ומת על קידוש אמונתו או נאלץ להימלט למעוזים בהרים ולמאורות ומערות בלב האדמה – או אז ניבאו העדים הנאמנים, בעודם עוטים שק על גופם. עם זאת, הם המשיכו למסור את עדותם לכל אורכם של אלף מאתיים ושישים השנים. בשעות האפלות ביותר קמו אנשים מסורים ונאמנים שאהבו את דבר ה' וקינאו לכבודו. משרתים נאמנים אלה קיבלו חוכמה, גבורה וסמכות להכריז את האמת במהלך כל התקופה הזו." – (אלן ג' וייט, העימות הגדול, פרק ט"ו, ע40:204-205).

" כשצרפת הכריזה קבל עם ועולם על איסור הלימוד וההפצה של כתבי הקודש, אנשים רעים ורוחות אפלות שמחו על השגת המטרה שאליה נכספו זמן רב: ממלכה המשוחררת מכבלי תורת ה'.... רוח ה' המרסנת, הבולמת את כוחו האכזר של השטן, הוסרה במידה רבה, והשטן, שהתענוג היחיד שלו הוא לחזות באומללותם של בני האדם, הורשה לבצע את רצונו. מי שבחר לפעול בשירות המהפכה נותר לקצור את פירותיה הבאושים, עד שהארץ מלאה פשעים מחרידים  כל כך, שלא ניתן להעלותם על הנייר. מאזורי הכפר ההרוסים ומן הערים החרבות עלתה זעקה נוראה – זעקה של ייסורים מרים ביותר. צרפת הזדעזעה כאילו הוכתה ברעידת אדמה. האמונה, החוק, הסדר החברתי, המשפחה, המדינה והכנסייה – כולם הוכו עד עפר בידי היד הכופרת שהונפה נגד תורת ה'." אלן ג' וייט,העימות הגדול, פרק ט"ו, ע40:218-219).

"אם הקהילה המשיחית לא תלך בעקבות הנחיית יד ההשגחה, לא תקבל כל קרן אור הנשלחת אליה, ולא תבצע כל חובה שתוטל עליה, האמונה תידרדר באופן בלתי נמנע לקיום דקדקני של טקסים וכללים, והרוח החיונית של חסידות ויראת שמיים, תיעלם." (אלן ג' וייט, העימות הגדול, פרק י"ז, ע40:241).

**שאלות לדיון**:

`כיצד העקרונות של העימות הגדול מתבטאים במהפכה הצרפתית?`

`כשאיש אחד טען שאין אלוהים, הוא כתב: "אנו חופשיים לקבוע את המטרות של עצמנו ולחצות כל גבולות אינטלקטואליים אפשריים מבלי לחפש סימנים של אי הסגת גבול". מדוע הביטוי הזה "בלי לחפש סימנים של אי הסגת גבול" כל כך מעיד על המניעים שיש לרבים לדחות את אלוהים? כיצד רעיונות כאלה עשויים לעזור להסביר חלק ממה שקרה במהפכה הצרפתית?`

`מה חשיבותו של חזון יוחנן על המקדש בהקשרו לאירועים הסופיים?`