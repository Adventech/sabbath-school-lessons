---
title: 'שני עדים'
date: 05/05/2024

---

`קראו בהתגלות 11: 6-3. מנו חמישה מאפיינים של שני העדים שאתם רואים בקטע הזה.`

בזכריה ד, הנביא ראה שני עצי זית בכל צד של מנורה - אותו תיאור שאנו מוצאים כאן בהתגלות יא. נאמר לזכריה שזה מייצג את "שְׁנֵי בְנֵי־הַיִּצְהָר; הָעֹמְדִים עַל־אֲדוֹן כָּל־הָאָרֶץ" (זכריה 14:4). עצי הזית מספקים שמן למנורות כדי שהן ימשיכו להאיר. מזכירים לנו את מה שכתב מחבר המזמור בתהילים: "נֵר־לְרַגְלִי דְבָרֶךָ; וְאוֹר, לִנְתִיבָתִי" (תהילים קי"ט:105). שמן מייצג את רוח הקודש (זכריה 2:4). חזון יוחנן בהתגלות יא מתאר את דבר אלוהים המוכרז בעזרת כוחו של רוח הקודש כדי להאיר את העולם.

שני העדים האלה יכולים לנבא ולמנוע מהגשם לרדת כל עוד הם מנבאים. הם יכולים להפוך מים לדם ולהכות את העולם במגפות. בעזרת דבר אלוהים, אליהו אמר שלא יירד גשם על ישראל, וכתשובה לתפילתו לא היה גשם במשך שלוש שנים וחצי (ראה יעקב 17:5). אחר כך הוא התפלל לאלוהים והגשם חזר אחרי שנביאי השקר של בעל נכשלו בהבאת הבצורת לסיומה (מלאכים א 17, 18). משה, בזכות דבר אלוהים, הביא סוגים שונים של מכות על המצרים, ביניהן הפיכת מים לדם, כיוון שפרעה סרב לשחרר את עמו של אלוהים לחופשי (שמות 7).

אלה המבקשים לפגוע בכתובים יאכלו באש שתצא מפיהם. אלוהים אומר, "לָכֵן, כֹּה־אָמַר יְהוָה אֱלֹהֵי צְבָאוֹת, יַעַן דַּבֶּרְכֶם, אֶת־הַדָּבָר הַזֶּה; הִנְנִי נֹתֵן דְּבָרַי בְּפִיךָ לְאֵשׁ, וְהָעָם הַזֶּה עֵצִים וַאֲכָלָתַם" (ירמיהו 14:5). דבר אלוהים מכריז משפט על כל מי שדוחה אותו. דברו הוא כאש בפה.

ביוחנן 39:5, ישוע מכריז שהפסוקים בתנ"ך מעידים עליו. הוא גם אומר שהבשורה תוכרז "כעדות" לכל העולם (מתי 14:24), והברית החדשה, יחד עם התנ"ך, היא הבסיס לאותה עדות. מילה מאותו שורש (martys) כמו המילים ל"עד" כפי שמשתמשים בהן בשני הפסוקים הללו מופיעה בהתגלות 3:11.

מי הם שני העדים האלה? לאור הנקודות המקראיות הללו והמאפיינים שניתנו בהתגלות יא, אנו יכולים להסיק (אך לא באופן דוגמטי) ששני העדים הם כתבי הקודש של הברית החדשה והתנ"ך, המעבירים את אורו והאמת של אלוהים לעולם.

`משיחיים רבים היום נוטים היום להמעיט מערכו של התנ"ך, לתייג אותו כלא רלוונטי ולא נחוץ כי יש לנו את הברית החדשה. מה כל כך שגוי בגישה הזו?`