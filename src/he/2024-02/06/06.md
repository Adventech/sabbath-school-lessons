---
title: 'האמת מנצחת'
date: 09/05/2024

---

על אף התקפות האויב, עבודתו של אלוהים בעולם תגיע לשיא אדיר. הבשורה תוכרז בפני כל "ישבי הארץ ואת-כל-גוי ומשפחה ולשון ועם" (התגלות 6:14). העימות הגדול בין המשיח לשטן יגיע לתומו כשהמשיח יביס לחלוטין את כוחות האופל. מלכות אלוהים תנצח את הרשע, והחטא ימוגר מהעולם לעד. התגלות י"א מתחיל עם ניסיון השטן, דרך המהפכה הצרפתית, להשמיד את האמונה בישוע המשיח ולחסל את האמונה באלוהים, אך הפרק נגמר בניצחון מלכות אלוהים על השרים והשליטים של הרשע. זה מעודד כל מי שנמצא בניסיון קשה למטרת המשיח ולדבר האמת שלו.

`קראו התגלות י"א:15-18. לפי פסוקים אלה, אילו אירועים מתרחשים באחרית הימים כשנשמע השופר השביעי?`

ממלכות העולם הזה הפכו לממלכות אדוננו. המשיח מנצח. הרוע מובס. ישוע מנצח והשטן מפסיד. הצדק מנצח. האמת שולטת. נעשה טוב אם נשמע להוראה הבאה: "כל דבר שנבנה בסמכות אנוש, יימוט. אך הדבר שיתבסס על הסלע האיתן של דבר ה' הנצחי, יעמוד לעד." - אלן ג' וייט, העימות הגדול, עמוד 288.

`קראו התגלות 19:11. מה יוחנן ראה שנפתח בשמיים? ומה הוא ראה כשהתבונן למעלה לשמיים?`

מקדשו של אלוהים בשמיים נפתח למבטו של יוחנן. כשהוא הביט לעבר המקום הכי קדוש, הוא ראה את ארון הברית. במשכן שבתנ"ך, שהיה דמוי המקור האדיר בשמים, נוכחותו המפוארת של אלוהים התגלתה בין שתי דמויות המלאכים שעוצבו על הכיסוי של ארון הברית. בתוך התיבה הונחה תורת אלוהים. על אף שאנו נושעים בחסד בלבד באמצעות אמונה, ציות לחוק אלוהים מגלה אם אמונתנו היא אמיתית. חוק אלוהים הוא הבסיס או הקנה המידה של השיפוט (יעקב 12:2). עובדה זו הופכת חשובה ורלוונטית במיוחד באחרית הימים (ראו התגלות 17:12, התגלות 12:14).

`כיצד הניגוד המדהים בין היעדר אלוהים במהפכה הצרפתית לבין נקודת השיא המפוארת המתוארת בהתגלות יא מדבר אלינו היום?`