---
title: 'הזעקה הגדולה'
date: 20/06/2024

---

`קראו התגלות 18: 4-1, חבקוק 14:2, מתי 14:24. על פי פסוקים אלה איך תסתיים עבודתו של אלוהים בכדור הארץ?`

למלאך שהכריז על נפילת בבל הייתה "סמכות גדולה". כמו המלאכים בהתגלות יד, מלאך זה מייצג שליחים אנושיים. המלאך הזה חושף את כבודו של אלוהים באופן כה מלא עד כדי כך שהוא מאיר את כל כדור הארץ. המילה היוונית לסמכות או כוח בברית החדשה היא exousia. היא לרוב מתייחסת לניצחונו של המשיח על השרים והשליטים של גיהנום. ישוע משתמש במילה זו בבשורה של מתי יחד עם שליחת תלמידיו. במתי 1:10 ישוע נותן לתלמידיו סמכות על השרים והשליטים של הגיהנום. הוא שולח אותם עם הכוח האלוהי לנצח בקרב בין טוב לרע. במתי כח, הוא שולח אותם שוב עם "שלטן בשמים ובארץ" ואומר "לכו אל-כל-הגוים ועשו אותם לתלמידים" (מתי 18:28, 19).

מלאה בכוחה של רוח הקודש, מתקדמת בעזרת סמכותו של המשיח החי שבחייו ובמותו גבר על השרים והשליטים של הגיהנום, הקהילה של הברית החדשה האירה את העולם בתהילת אלוהים. תוך מספר מועט של שנים, התלמידים הכריזו את הבשורה לעולם הידוע דאז (קולוסים 23:1).

באחרית הימים, רוח הקודש תישפך בעוצמה חסרת תקדים, והבשורה תופץ במהירות עד קצות תבל. אלפים יחזרו בתשובה, וחסדו של אלוהים והאמת ישפיעו על העולם כולו. בצורה זו, העולם יוזהר והבשורה והתקווה שהיא מציעה יופצו ברחבי העולם.

"פועלה הכביר של הבשורה לא יסתיים בלוויית התגלויות מעטות יותר של גבורת ה' מאלה שסימנו את ראשיתו. הנבואות שהתגשמו בירידת "היורה" בראשית פועלה של הבשורה, יתגשמו שוב לכשירד "המלקוש" בעת סיום פועלה.

"משרתי ה' שפניהם קורנים בזיו קדושתו יעברו במהירות ממקום למקום ויבשרו את מסר השמיים. רבבות קולות ישמיעו את מסר האזהרה לעולם כולו. ניסים יתחוללו, חולים יירפאו ואותות ומופתים יתחוללו וילוו את המאמינים." (אלן ג' וייט, העימות הגדול, פרק ל"ח, ע40:466).

`מה מחזיק את השפיכה האדירה של רוח הקודש, המלקוש והזעקה הגדולה? גם אם תפקידנו כיחידים קטן, איזה תפקיד נוכל למלא בלהיות פתוחים לקליטת רוח הקודש?`