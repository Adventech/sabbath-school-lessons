---
title: 'נאמנות לאלוהים ולדברו'
date: 16/06/2024

---

`קראו משלי 23:23, יוחנן 32:8 ויוחנן 17:17. מהו החוט המקשר העובר בפסוקים אלה?`

במהלך הדורות, העימות הגדול היה קרב בין אמת לשקר. השטן הוא שקרן ואבי השקר (יוחנן 44:8). ישוע הוא מקור כל האמת. הוא הכריז, "אנוכי הדרך והאמת והחיים" (יוחנן 6:14). האמת שמשחררת אותנו מהונאתו של השטן נמצאת בדבר אלוהים. המקרא חושף את האסטרטגיה של השטן ומגלה את תוכניות האלוהים. הכתובים הם נר לרגלנו (תהילים 105:119). מחבר המזמור מכריז, "פֵּתַח דְּבָרֶיךָ יָאִיר, מֵבִין פְּתָיִים" (תהילים 130:119). ואז מוסיף, "רֹאשׁ־דְּבָרְךָ אֱמֶת; וּלְעוֹלָם, כָּל־מִשְׁפַּט צִדְקֶךָ" (תהילים 160:119).

קראו השניה לפטרוס 1: 21-16. איזו ערובה נותן לנו השליח בנוגע לנבואה? באיזה תיאור הוא משתמש כדי להראות את חשיבות דברי הנבואה של אלוהים?

לא הלכנו בעקבות "אגדות מחוכמות". הנבואות של דבר אלוהים מאירות את הדרך שלפנינו. הן עוזרות לנו להבחין בין אמת לטעות. ללא המקרא, היינו נתונים בידי שיגיונות דעת אנוש ומרומים בקלות. "חסידי ה' נקראים להשתמש בכתבי הקודש כמעוז שיגן עליהם מהשפעתם של מורי השקר, ומכוחן המוליך שולל של רוחות האופל. השטן משתמש בכל תחבולה אפשרית כדי למנוע מבני האדם לרכוש ידע על כתבי הקודש, שכן הדברים המפורשים שנאמרו בהם חושפים את שקריו…הולכת השולל הכבירה האחרונה תיחשף לפנינו במהרה. צר המשיח יחולל את נפלאותיו לנגד עינינו. כה דומה יהיה הזיוף לאמת, שלא ניתן יהיה להבדיל בין האמת לשקר, זולת בעזרת כתבי הקודש…רק אלה שחיזקו את מוחם ונפשם בעזרת האמיתות מכתבי הקודש, יחזיקו מעמד בעימות הגדול האחרון. כל נשמה תיבחן במבחן הקשה והנוקב: האם תציית לאלוהים או לאדם? השעה המכרעת, שעת השין, ממשמשת ובאה. האם אומנם נטועות רגלינו בסלע של דבר ה' שאינו ניתן לשינוי? האם מוכנים אנו להגן בעוז על חוקי ה' ואמונת ישוע?" (אלן ג' וייט, העימות הגדול, פרק ל"ז, ע40:452).

`חישבו על השאלות בציטוט למעלה. מה יאפשר לנו לעמוד במשבר הסופי? מה מסיח אותנו מלימוד דבר אלוהים? כיצד אנו עלולים להתפשר על האמת תמורת הנאתנו האישית?`