---
title: 'מסר שלושת המלאכים'
date: 30/05/2024

---

בהתגלות 7:14, המלאך הראשון קורא בקול גדול, "יראו את-האלוהים והבו-לו כבוד כי באה עת משפטו והשתחוו לעשה שמים וארץ את-הים ומעינות המים." תחינת השמיים לנו היא לתת את נאמנותנו העליונה ועבודתנו הלבבית לבורא לאור המשפט הממשמש ובא.

המלאך השני מכריז, "נפלה נפלה בבל העיר הגדולה כי השקתה כל-הגוים מיין חמת תזנותה" (התגלות 8:14). בבל מייצגת מערכת דת כופרת שנפלה שדחתה את המסר של המלאך הראשון לטובת מערכת פולחן כוזבת. זו הסיבה שהתגלות 14: 11-9 מזהיר מפני עבודת "החיה וצלמה." שתי בחירות מנוגדות מוצגות כאן - עבודת הבורא או עבודת החיה. כל אדם בעולם יעשה את החלטתו הסופית והבלתי ניתנת לשינוי אודות מי מחזיק בנאמנותו המוחלטת - ישוע או השטן.

`קראו התגלות 12:14. מהם שני המאפיינים המזוהים עם אלה שמסרבים לעבוד את החיה? מדוע שניהם חשובים מאוד?`

לאלוהים יהיה עם אחרית הימים שנאמן לו נוכח ההתנגדות הגדולה ביותר והרדיפה החמורה ביותר בתולדות העולם. באמצעות מתנת צדקת המשיח, הם יחיו חיים מלאי חסד וציות. עבודת הבורא עומדת בניגוד ישיר לעבודת החיה ומתבטאת בשמירת מצוות אלוהים. הסכסוך האחרון הזה על נאמנות למשיח או נאמנות לכוח החיה מתרכז בפולחן, ובלב העימות הגדול הזה בין טוב לרע הוא השבת.

לחסידיו הנאמנים האלה של המושיע תהיה לא רק אמונה  "בישוע", אלא תהיה להם גם אמונה "של" ישוע. אמונתו של ישוע היא אמונה כה עמוקה, כה בוטחת, כה מחויבת, עד שכל כוחות האופל וכל הניסיונות עלי אדמות אינם יכולים לזעזע אותה. זו אמונה שבוטחת כשהיא לא יכולה לראות, מאמינה כשהיא לא יכולה להסביר מדוע, ומקווה כשהיא לא יכולה להבין. "אמונתו של ישוע" היא מתנה שאנו מקבלים באמונה. היא תיקח אותנו דרך המשבר שלפנינו. כאשר המשבר האחרון יפרוץ ואנו עומדים בפני חרם כלכלי, רדיפה, מאסר ומוות עצמו, אמונתו של ישוע תוביל אותנו בשעות האחרונות של העולם עד לשיבתו של ישוע.

`כיצד אלוהים מכין את אמונתכם היום למה שיגיע בעתיד?`