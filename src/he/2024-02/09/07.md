---
title: 'למחשבה נוספת'
date: 31/05/2024

---

"האנשים שלא יכלו להסתמך על עדות דבר ה' כדי להצדיק את טיעוניהם, התעקשו לטעון – תוך שהם שוכחים שאותו הלך חשיבה שימש כנגד המשיח ושליחיו – "כיצד ייתכן שאנשינו ומורינו הדגולים אינם מבינים את סוגיית השבת? רק קומץ אנשים מאמינים כמוכם. לא ייתכן שאתם צודקים, ואילו כל המלומדים והמשכילים שבעולם טועים." כל מה שנדרש כדי להפריך טיעונים כאלה היה לצטט את כתבי הקודש ואת תולדות מגעיו של ה' עם עמו לאורך הדורות.

"אולם המשיחיים בדורות הקודמים שמרו את יום א' מתוך הנחה שבכך הם שמרו את השבת המקראית. בימינו, ישנם משיחיים אמיתיים בכל הכנסיות, שאינם מוכנים לקבל את לחם ויין הקודש בטקס הקתולי, אך מאמינים בכנות שיום א' הוא השבת שכונן ה'. אלוהים רואה את טוהר מניעיהם ואת יושרתם. אך כאשר השלטונות יאכפו את שמירת יום א', והעולם ילמד על חובת שמירת השבת האמיתית, כל אדם שיחלל את צו ה' כדי לציית לצו שכוננה רומא, יחלוק כבוד לשלטון האפיפיורות, ולא לאלוהים. כל מי ששומר את השבת ביום ראשון חולק כבוד לכס הקדוש ברומא, ולכוח הכופה את הנוהג הזה, שכונן בידי רומא. למעשה, הוא סוגד לחיה ולצלמה. כשבני האדם ימאסו בשבת שהוכרזה בידי אלוהים כאות לסמכותו, ויכבדו במקומה את היום שכוננה רומא כאות לעליונותה, הם יקבלו את האות המעיד על נאמנות לרומא: "תו החיה". רק אחרי שסוגיה זו תובהר לבני האדם, והם יוכלו לבחור בין צו ה' ל"מצוות אנשים מלומדה", אלה שימשיכו בחטא זה יקבלו את "תו החיה". אלן ג' וייט, העימות הגדול, פרק כ"ה, עמוד 339).

**שאלות לדיון**:

`העולם משתנה במהירות רבה ובדרמטיות. מדוע אנו תמיד צריכים להיות על המשמר שאירועי אחרית הימים לא יתפסו אותנו לא מוכנים?`

`כיצד הבנת המשפט ותורת ה' מתאזנים עם העובדה שאנו נושעים בחסד בלבד?`

`באילו דרכים אתם יכולים להעיד לאלה שאינם מבינים את חשיבותה של השבת האמיתית ושומרים באמת את יום ראשון, היום הראשון בשבוע?`

`אילו סכנות טמונות באיחוד כוחות הקהילה והמדינה?`