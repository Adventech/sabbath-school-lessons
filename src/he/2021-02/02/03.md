---
title:  הברית עם נח
date:  05/04/2021
---

**"וַהֲקִמֹתִי אֶת בְּרִיתִי, אִתָּךְ; וּבָאתָ, אֶל-הַתֵּבָה אַתָּה, וּבָנֶיךָ וְאִשְׁתְּךָ וּנְשֵׁי-בָנֶיךָ אִתָּךְ (בראשית ו',18).**

בפסוק לעיל המילה ברית מופיעה בפעם הראשונה בתנ"ך, ובהקשר הזה, אלוהים סיפר לנח על החלטתו להשמיד את העולם שברא בשל התפשטות החטא המסיבית והמתמשכת. בעוד שההשמדה תתרחש באמצעות במבול בקטסטרופה כלל-עולמית, אלוהים אינו נוטש את העולם אשר ברא. הוא ממשיך להציע את יחסי הברית שכרת ממש לאחר החטא. ה"אני" האלוהי שמציע את הברית הינו הקרקע הבטוחה של נח. כאל שומר הברית שהוא, האל הבטיח לשמור על בני המשפחה שירצו לחיות במערכת יחסים מחייבת איתו, מערכת יחסים שתביא לצייתנות.

`האם הברית עם נח הייתה חד-צדדית? זכרו שרעיון הברית מורה על יותר מצד אחד. האם היה על נח לקיים את חלקו בעסקה? איזה לקח יש אפוא בשבילנו בתשובות לשאלות אלו?`

אלוהים אומר לנח שיבוא מבול והעולם יהרס. אך אלוהים עושה איתו עסקה שבה הוא מבטיח להציל אותו ואת משפחתו. מאידך ההימור היה גבוה, מכיוון שאם אלוהים לא יקיים את הבטחתו, אזי לא משנה מה יעשה נח, הוא היה נסחף עם שאר העולם.

אלוהים אמר שהוא יכרות "ברית" עם נח. המילה עצמה רומזת על הכוונה לכבד את מה שאתה אומר שתעשה. זוהי לא טענה גחמנית כלשהי. המילה עצמה טעונה במחויבות. הניחו שה' היה אומר לנח, "הסתכל, העולם הולך להיהרס במבול נוראי, ויתכן ואציל אותך, יתכן ולא. בינתיים, עשה את זה ואת זה, ואז נראה מה קורה. אבל אני לא מבטיח שום דבר." טיעונים כאלו אינם באים עם סוג הביטחון והבטחה הנמצאים במילה ברית עצמה.

ישנם אנשים שטוענים שהמבול לא היה עולמי אלא מבול מקומי בלבד. אם כך, אזי בהקשר למה שה' מבטיח בבראשית ט',5 (ראו גם ישעיה נד', 9), כל פעם שמבול מקומי מתרחש לו (ונדמה שהם

`מתרחשים כל הזמן), הבטחת הברית של אלוהים נשברת. בניגוד לכך, העובדה שעדיין לא התרחש לו מבול עולמי מוכיחים את תוקף הבטחת ברית ה'. בקצרה, מה זה אומר לנו על כיצד נוכל לבטוח בהבטחותיו?`