---
title: 'נקודות למחשבה'
date: 09/04/2021

---

קראו אלן וויט, "אברהם בכנען," עמ' 99-109, באבות האומה ונביאי ישראל; "נביאי ישראל עוזרים להם." עמ' 290-297 בספר מלכי ונביאי ישראל.

"העול שקושר אותנו לשירות ה' הוא תורת ה'. תורת האהבה הכבירה שנחשפה בגן עדן, הוכרזה בהר סיני ונחקקה בליבנו בזכות הברית החדשה, היא זו שקושרת את משרת ה' לרצון ה'. אם ניוותר לנפשנו ונעשה ככל העולה על רוחנו, ואף נלך לכל מקום שנחפוץ ללכת אליו, אנו ניפול לשורות האויב וננחל את תכונות השטן.

לכן קושר אותנו ה' לרצונו הרם, הנאצל והמרומם. הוא חפץ שנבצע את מטלות השירות באורך רוח ובחוכמה. המשיח בכבודו ובעצמו נשא את עול השירות לאחר שלבש בשר ודם. הוא אמר: «לַעֲשׂוֹת רְצוֹנְךָ אֱלֹהַי חָפָצְתִּי; וְתוֹרָתְךָ, בְּתוֹךְ מֵעָי. » (תהילים מ' ). «9 כִּי יָרַדְתִּי מִן הַשָּׁמַיִם לֹא לַעֲשׂוֹת אֶת רְצוֹנִי שֶׁלִּי אֶלָּא אֶת רְצוֹן שׁוֹלְחִי. » (בשורת יוחנן ו' 38). אהבה לה', קנאה לכבודו ואהבה לאנושות החוטאת הביאו את ישוע לעולם הזה כדי לסבול ולמות בעבורנו. זה היה הכוח שהניע את חייו. וזה העיקרון שהוא מורה לנו לאמץ." - אלן וויט, חמדת הדורות, עמ' 256-257.

**שאלות לדיון**

`האם ברית ה' עם נח, אברם, משה, ואיתנו הינה ברית המשך לבריתו עם אדם, או האם ברית זו היא ברית חדשה? השוו בראשית 3:15; 22:18; ואל הגלטים 3:8,16.`

`מדוע ההיבט האישי ויחסי של הברית כה חשוב? במילים אחרות, יכולה להיות לכם עסקה מחייבת משפטית, "ברית" עם מישהו, ללא יחסי גומלין קרובים ואישיים. הסכם זה אינו מה שהאדון מחפש בברית היחסים שלו עם עמו. מדוע? דונו.`

`באילו דרכים נישואין הינה אנלוגיה טובה לברית? באילו דרכים אנלוגיית הנישואין אינה עומדת בציפיות כאשר מתארים את הברית?`

**לסיכום**: כניסתו של החטא גרמה לקרע בין היחסים המקוריים שהבורא יסד עם משפחת האנושות דרך אבותינו הקדמונים. כעת אלוהים חפץ לייסד מחדש את אותה מערכת יחסים מלאת אהבה דרך ברית. ברית זו משמעותה מערכת יחסים מחייבת בין אלוהים ובינינו (כגון קשר הנישואין) והסדר לישועתנו ולהביא אותנו להרמוניה עם בורא עולם. אלוהים בעצמו, מונע על ידי אהבתו הגדולה כלפינו, הינו יוזם מערכת הברית. דרך הבטחות אדיבות ומעשים אדיבים, הוא מחזר אחרינו כדי שנכנס לאחדות איתו.