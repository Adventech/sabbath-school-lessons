---
title: 'הברית עם משה רבנו'
date: 07/04/2021

---

**קראו שמות 6:1-8 ולאחר מכן ענו על השאלות הבאות**:

`1.	על איזו ברית אלוהים מדבר כאן? ראו בראשית 12:1-3.`

`2.	כיצד יציאת מצרים היתה הגשמת הבטחות הברית מצידו של אלוהים?`

`3.	אילו הקבלות תוכלו למצוא בין מה שאלוהים הבטיח לעם  ומה שהבטיח לנח לפני המבול?`

לאחר יציאת מצרים, בני ישראל קבלו את הברית בסיני, בהקשר לגאולה מעבדות (שמות 20:2) וקיבלו את אמצעי הקרבנות לכפרת וסליחת החטא. לכן ברית זו היתה, כמו כל האחרות, ברית חסד, חסד ה' הניתן לעמו.

ברית זו חזרה על הדגשים הגדולים בברית עם אברהם בדרכים רבות:

1.	מערכת יחסים מיוחדת בין אלוהים ועמו (השוו בראשית 17:7,8 עם שמות 19:5,6).
2.	הם יהיו לעם רב (השוו בראשית 12:2 עם שמות 19:6).
3.	נדרש ציות (השוו בראשית 17:9-14; בראשית 22:16-18 עם שמות 19:5).

"שימו לב לסדר: ראשית, ה' מושיע את עם ישראל, ולאחר מכן נותן להם את תורתו לשמרה. אותו הסדר מופיע בבשורות, גם כן. תחילה המשיח מושיע אותנו מהחטא (ראו יוחנן 1:29; ראשונה לקורינתים 15:3; אל הגלטים 1:4), ולאחר מכן חי את תורתו בנו (אל הגלטים 2:20; אל הרומים 4:25; 8:1-3; ראשונה לכיפא 2:24)." –The SDA Bible Commentary, vol. 1, p. 602.

`קראו שמות 6:7. מהו הדבר היחיד שבולט בחלק הראשון, בחלק שה' אומר שהם יהיו לו לעם והוא יהיה להם לאלוהים? שימו לב להדינמיקה. הם יהיו משהו עבור אלוהים, ואלוהים יהיה משהו עבורם. לא רק שאלוהים רוצה להתייחס אליהם בדרך מיוחדת; הוא רוצה שהם יתייחסו אליו בדרך מיוחדת, גם כן. האם ה' אינו מחפש את אותו סוג יחסים איתנו כיום? האם החלק הראשון של שמות 6:7 משקף את היחסים שלכם עם האדון, או האם רק שמותיכם בספר הקהילה ובזה זה נגמר? אם תשובתכם לשאלה הראשונה היא "כן", הסבירו מדוע.`