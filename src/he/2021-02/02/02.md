---
title:  יסודות הברית
date:  04/04/2021
---

**"וְאֶתְּנָה בְרִיתִי, בֵּינִי וּבֵינֶךָ; וְאַרְבֶּה אוֹתְךָ, בִּמְאֹד מְאֹד" (בראשית יז',2).**

"המילה העברית 'ברית' (מופיעה בערך 287 פעמים בתנ"ך), יכולה להיות מתורגמת כ'עדות' או 'צוואה.' מקור המילה אינו ברור, אך משמעותה היא "לקשור שני צדדים יחד." משתמשים במילה זו לסוגים שונים ורבים של 'קשר,' בין אנשים ובין אנשים לאלוהים. השימוש רווח כאשר שני הצדדים היו אנשים, וישנו שימוש דתי ייחודי כאשר הברית נכרתת בין אלוהים לאדם. השימוש הדתי הינה למען האמת מטאפורה שהתבססה בשימוש הרווח אך עם משמעות נלווית עמוקה יותר." —J. Arthur Thompson, “Covenant (OT),” The International Standard Bible Encyclopedia, revised edition (Grand Rapids, MI: William B. Eerdmans Publishing Company, 1979), vol. 1, p. 790.

כמו ברית הנישואים, הברית המקראית מגדירה הן את היחסים ואת ההסדר. כהסדר, הברית המקראית כוללת את האלמנטים הבסיסיים הבאים:

1.	אלוהים אישר את הבטחות הברית בשבועה (אל הגלטים ג', 16; אל העברים ו', 13,17).
2.	חובת הברית הינה ציות לרצון ה' כפי המתבטא בעשרת הדברות (דברים ד', 13)
3.	האמצעי דרכו חובת הברית של אלוהים בסופו של דבר תתממש הוא המשיח ותכנית הישועה (ישעיה 42:1,6).

`הביטו על שלושת האלמנטים הכתובים לעיל (הבטחות ה', ציותנו, ותכנית הישועה). כיצד תוכלו לראות את הגורמים הללו בהליכתכם עם האדון? כתבו פסקה שתתאר כיצד הם באים לידי ביטוי בחייכם כיום.`

בתנ"ך, מערכת הקרבנות לימדה את העם לגבי תכנית הישועה כולה. דרך הסמלים של מערכת זו, אבות האומה ועם ישראל למדו לממש את האמונה בגואל שיבוא. דרך הפולחנים, אדם המתחרט יכול היה למצוא מחילה לחטאו ולהשתחרר מהאשמה. בדרך זו, הבטחות הברית יכלו להישמר, וצמיחה רוחנית - זו שתשקם את דמות ה' בחיי האדם - תוכל להמשיך, אפילו כאשר האנושות כשלה בקיום חלקה בעסקה.

`למרות שישנם בריתות בין אנשים, השימוש העיקרי של המילה ברית במקרא עוסקים ביחסים בין אלוהים לאנושות. בהתחשב מי אלוהים ומי אנחנו בהשוואה אליו, איזה סוג של מערכת יחסים ברית זו מתארת?`