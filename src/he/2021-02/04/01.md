---
title: 'ברית עולם'
date: 17/04/2021

---

### קראו את הפסוקים הבאים לקראת שיעור שבת השבועי
שמות 3:14; בראשית 17:1-6; בראשית 41:45; דניאל 1:7; בראשית 15:7-18; בראשית 17:1-14; התגלות 14:6, 7.

> <p>פסוק לשינון</p>
> "וַהֲקִמֹתִי אֶת בְּרִיתִי בֵּינִי וּבֵינֶךָ, וּבֵין זַרְעֲךָ אַחֲרֶיךָ לְדֹרֹתָם לִבְרִית עוֹלָם לִהְיוֹת לְךָ לֵאלֹהִים, וּלְזַרְעֲךָ אַחֲרֶיךָ" בראשית 17:7

כמה מאיתנו זוכרים בבירור מחלת ילדות או דלקת ריאות שגרמה לנו להיות חולים במיוחד, והפוטנציאל שזה יהפוך למשהו גרוע יותר? בלילות עם חום היינו מתעוררים הלומי שינה לנוכח אמנו או אבינו שישבו ליד מיטתנו באורו העמום של הלילה.

וכך, באופן מוחשי ואנושי, אלוהים ישב ליד המיטה של עולם חולה בחטא כאשר האפלה המוסרית התחילה להשתרש בדורות שלאחר המבול. בשל סיבה זו, הוא קרא לאברם ותכנן לבסס על ידי עבדו הנאמן עם אשר יוכל להפקיד בידיו את הידע על עצמו ולתת ישועה.

לכן, אלוהים כרת עם אברם וצאצאיו ברית אשר הדגישה בפירוט את התכנית האלוהית כדי להושיע את האנושות מתוצאות החטא. האדון לא עזב את עולמו ללא השגחה, במיוחד לא במצב כה נואש. השבוע נראה עוד התגלות של הבטחות ברית נוספות.

הצצה לשיעור השבוע: מהו שם ה'? מה זאת אומרת? מה המשמעות של השמות שה' הזדהה איתם מול אברם? באילו שמות הוא השתמש כדי להזדהות? מדוע אלוהים שינה את שם אברם לאברהם? איזו חשיבות יש לשמות? אילו תנאים, או מחוייבויות, היו קשורים לברית?

למדו את השיעור השבועי לקראת שבת ה-24 באפריל.