---
title: 'אות התקדשות'
date: 26/05/2021

---

**"כִּי אוֹת הִוא בֵּינִי וּבֵינֵיכֶם, לְדֹרֹתֵיכֶם--לָדַעַת, כִּי אֲנִי יְהוָה מְקַדִּשְׁכֶם" (שמות 31:13).**

שמות 31:12-17 הינם פסוקים עשירים במיוחד המדברים על השבת, והם עוקבים להוראות ה' בבנית המשכן וכִּינוּן שירותיו (שמות 25:1 - 31:11).

**רעיון השבת כ"אות" - סמל גלוי, חיצוני, וניצחי בין אלוהים לעמו - מבוטא אפוא בצורה זו בפעם הראשונה. הפסוקים עצמם מכילים כמה רעיונות מרתקים ראויים למחקרנו. ישנם שני רעיונות מחוברים יחד בפסוקים אלו**:

`1.	השבת כאות ידע`

`2.	השבת כאות התקדשות`

קחו בחשבון את ההיבט שהאות היא אות של ידע. ההבנה העברית של ידע כוללת ידע אינטלקטואלי, יחסי, ורגשי. "לדעת" אינו משמעו לדעת עובדה כלשהי, במיוחד כאשר מדברים על בן אדם. המשמעות היא גם שיש מערכת יחסים משמעותית עם האדם הידוע. לכן לדעת את האדון משמעו להיות במערכת יחסים נכונה איתו - "לעבוד" אותו (דברי הימים א 28:9), "לרוא" אותו (ישעיה 11:2), "להאמין" בו (שעיה 43:10), "לבטוח" ו"לדרוש" אותו (תהילים 9:11), ו"לקרוא" בשמו (ירמיה 10:25).

`חיפשו את כל אחד מהפסוקים המופיעים בפסקה לעיל. באילו דרכים פסוקים אלו עוזרים לנו להבין מה הכוונה "לדעת" את ה'?`

בנוסף, לשבת יש משמעות של סמל של התקדשות. המשמעות היא שה' "מקדש" את עמו (השוו עם ויקרא 20:8) בכך שהוא עושה אותם "קדושים" (דברים 7:6).

תהליך ההתקדשות הינה עבודה של האהבה הגואלת של אלוהים כמלאכת הישועה והגאולה שלו. הצדקה והתקדשות שתיהן פעולות של אלוהים: "אֲנִי יְהוָה, מְקַדִּשְׁכֶם." (ויקרא 20:8). לכן, השבת הינה אות המקנה את הידע של אלוהים כמקדש. "השבת ניתנה לעולם כאות לאלוהים כבורא וגם כאות לאלוהים כמקדש."  —Ellen G. White, Testimonies for the Church, vol. 6, p. 350.

`חשבו על השבת ועל תהליך ההתקדשות, תהליך ההופך אותנו לקדושים. איזה תפקיד יש לשמירת השבת בתהליך זה? כיצד יכול האל להשתמש בניסיון שלנו בשמירת השבת כדי לקדש אותנו?`