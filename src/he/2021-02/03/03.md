---
title: 'האדם נח (בראשית ו'',9)'
date: 12/04/2021

---

**בין כל הפסוקים על רשעות העולם לפני המבול, נח יוצא דופן מכל האנשים סביבו. קראו את הפסוק לעיל, על שלושת הנקודות הייחודיות שהמקרא מספר עליו. כמיטב יכולתכם, כתבו מה המשמעות של כל אחת מהנקודות הבאות:**

`1.	הוא היה "איש צדיק"`

`2.	הוא היה "איש תמים"`

`3.	הוא "התהלך עם אלוהים"`

אין ספק, לנח הייתה מערכת יחסים מושיעה עם האל. הוא היה אדם אשר אלוהים יכל לעבוד איתו, מישהו שהקשיב לו, ציית לו, ובטח בו. זו הסיבה שה' יכל להשתמש בנח כדי להשיג את מטרותיו וזו הסיבה שכיפא, בברית החדשה, קרא לו "מַטִּיף הַצֶּדֶק" (2 כיפא 2:5).

`קראו בראשית 6:8. כיצד פסוק זה יכול לעזור לנו להבין את מערכת היחסים בין נוח לה'?`

המילה חן מופיעה כאן בפעם הראשונה בכתובים, ויש לה את אותה משמעות שבאזכורים בברית החדשה, המתארות את חמלתו וחסדו של אלוהים כלפי חוטאים בלתי-ראויים. לכן, עלינו להבין שלמרות שנח היה "תמים" ו"צדיק", הוא עדיין היה חוטא שהיה זקוק לחסדו של אלוהיו. במובן הזה, נח אינו שונה מאף אחד מאיתנו אשר מחפשים ללכת אחרי ה' בנחישות.

`בהבנה שנח היה זקוק לחסד ה', כפי שגם אנחנו זקוקים לו, הביטו על חייכם ושאלו את עצמכם את השאלה הבאה: האם ניתן להגיד עליי שאני, כנח, "צדיק," "תמים," ו"הולך עם אלוהים"? כתבו את הסיבות לעמדתכם וחלקו אותה עם הכיתה ביום שבת (אם הינכם מרגישים נוח עם זה).`