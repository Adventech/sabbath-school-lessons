---
title:  נקודות למחשבה
date:  16/04/2021
---

קראו אלן וויא, "המבול," עמ' 65-76 ו"לאחר המבול" עמ' 77-81, באבות האומה ונביאי ישראל.

"הקשת בענן, תופעה פיזיקלית, הייתה סמל מתאים להבטחת אלוהים לעולם לא להרוס את הארץ שוב במבול. למרות שתנאי מזג האוויר בכדור הארץ יהיו שונים לחלוטין לאחר המבול, וגשמים יקחו את מקומו של הטל כדי לתת לאדמה לחות ברוב חלקי העולם, משהו צריך היה להשקיט את פחדי האדם בכל פעם שהגשם התחיל לרדת. השכל הרוחני יכול לראות בתופעת הטבע את התגלות אלוהים בעצמו (ראו אל הרומים א', 20). לכן הקשת הינה עדות למאמין שהגשם יביא ברכה ולא הרס עולמי. " —The SDA Bible Commentary, vol. 1, p. 265.

**שאלות לדיון**

`"בימים ההם העולם שרץ, האנשים פרו, העולם געה כשור פראי, והאל הגדול נעור מההמולה. ַאנְּךלִל שמע את הרעש ואמר לאלים במועצה, 'מהומת האנושות בלתי נסבלת ואין שינה בגלל בבל.' אז האלים החליטו להשמיד את האדם." - "סיפור המבול" בעלילות גילגמש. השוו את הסיבה למבול לפי עלילת גילגמש לסיבה המתוארת במקרא.`

`נח עשה יותר מלהזהיר את דורו על משפט אלוהים. מטרת אזהרתו היתה לעזור לאנשים להרגיש את צרכם להיוושע. מדוע אמיתות הישועה בדרך כלל לא פופולריות? הכינו רשימה ודונו על דברים שונים המונעים מאנשים רבים לקבל את תוכנית אלוהים לישועתם. ראו יוחנן ג', 19; יוחנן ז', 47, 48; יוחנן יב', 42, 43; יעקב ד', 4.`

**סיכום**: בשבוע הזה שמנו לב שהבריתות שאלוהים כרת עם נח הינן הראשונות הנידונות במפורש בכתובים. הן מראות את האינטרס מלא החסד של אלוהים במשפחת האנושות ואת רצונו להיכנס למערכת יחסים שתושיע אותם. אלוהים אישר את בריתו עם נח, ומחויבות נח לאלוהים היא זו שהגנה עליו מהכפירה הרווחת ושלאחר מכן הושיעה אותו ואת משפחתו מהמשפט ההרסני של המבול.

"האות הזו [הקשת] בעננים מאשרת את אמונת הכלל, ומבססת את ביטחונם באלוהים, מאחר והיא מתנת רחמים וטוב אלוהי כלפי האדם; ולמרות שאלוהים התגרה להשמיד את הארץ על ידי מבול, חמלתו עודנה סובבת את העולם."  —Ellen G. White,The Story of Redemption, p. 71.