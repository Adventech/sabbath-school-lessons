---
title: 'בדמות היוצר'
date: 29/03/2021

---

**המקרא מציין שאלוהים ברא את האנושות - זכר ונקבה - "בְּצַלְמוֹ" (בראשית 1:27). בבסיס הרעיון הזה, ענו על השאלות הבאות:**

`1.	מה המשמעות שאלוהים ברא אותנו בצלמו? באילו דרכים נבראנו "בדמותו"?`

`2.	לפי סיפור הבריאה בבראשית, האם ה' ברא את כל שאר הדברים "בדמותו" חוץ מהאנושות? אם לאו, מה זה אומר לנו על מעמדנו הייחודי, בניגוד לשאר הבריאה? אילו לקחים נוכל ללמוד מניגוד הזה?`

`3.	מה עוד יכול להימצא בסיפור בריאת האדם שהבדיל אותו לחלוטין משאר בריאתו של ה'? (ראו בראשית 2:7, 18-25).`

בעוד שאנו מדברים על ה' בטרמינולוגיה אנושית, בל נשכח שהוא ישות רוחנית (יוחנן 4:24), בעלת מאפיינים אלוהיים. כל מה שאנו יכולים להגיד זה שבטבענו הפיזי, מנטאלי ורוחני, אנו משקפים בדרך כזו או אחרת את בוראנו האלוהי, למרות שמידע רב עליו עדיין, אפוף מסתורין, לפחות בעיניינו. אך כתבי הקודש מדגישים את ההיבטים הרוחניים והמנטליים של שכלנו. יש ביכולתנו לפתח ולשפר היבטים אלו. הייחודיות של המוח האנושי מאפשרת מערכת יחסים מכילה עם אלוהים, דבר אשר שאר הבריאה בכדור הארץ, נראה שאינה יכולה לעשות.

שימו לב, בנוסף, על העלילה הייחודית של בריאת האישה. הן גברים והן נשים שותפים לזכות המדהימה של להיות ברואים בדמותו של אלוהים. בבריאתם, אין שום רמז לנחיתות של אחד כלפי השני. אלוהים בעצמו עשה אותם מאותו החומר. אלוהים עשה את שניהם שווים מן ההתחלה ונכנס למערכת יחסים מיוחדת איתם. לשניהם היו את אותן ההזדמנויות כדי לפתח את האופי שאלוהים נתן להם בדרך שתביא לו תפארת.

"אלוהים בכבודו ובעצמו העניק לאדם הראשון בת לוויה, כאשר סיפק לו ״עֵזֶר כְּנֶגְדּוֹ״ – ברייה האמורה לשמש לו חברה, שעימה יהיה מאוחד בקשרי אהבה, רעות ואהדה. חווה נוצרה מאחת הצלעות של אדם הראשון (העצמות שבצידו),דבר שסימל כי היא אינה אמורה למשול בו או להנהיג אותו בתור הראש, או

להירמס תחת רגליו בתור ברייה נחותה, אלא לעמוד לצידו בתור ברייה שוות מעמד ולזכות באהבתו ובהגנתו." - אלן וויט, אבות האומה ונביאי ישראל, עמ' 28.