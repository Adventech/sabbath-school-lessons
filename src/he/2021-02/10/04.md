---
title: 'הברית הישנה והברית החדשה'
date: 01/06/2021

---

**"וּבְנֵי הַנֵּכָר, הַנִּלְוִים עַל-יְהוָה לְשָׁרְתוֹ, וּלְאַהֲבָה אֶת-שֵׁם יְהוָה, לִהְיוֹת לוֹ לַעֲבָדִים כָּל-שֹׁמֵר שַׁבָּת מֵחַלְּלוֹ, וּמַחֲזִיקִים בִּבְרִיתִי.  ז וַהֲבִיאוֹתִים אֶל-הַר קָדְשִׁי, וְשִׂמַּחְתִּים בְּבֵית תְּפִלָּתִי עוֹלֹתֵיהֶם וְזִבְחֵיהֶם לְרָצוֹן, עַל-מִזְבְּחִי:  כִּי בֵיתִי, בֵּית-תְּפִלָּה יִקָּרֵא לְכָל-הָעַמִּים" (ישעיהו 56:6, 7).**

`ירמיהו אומר שהברית החדשה תכרת עם "בית ישראל" (ירמיהו 31:33). האם המשמעות היא שרק הזרע הלִיטֶרָלִי של אברהם, יהודים בדם ולידה, יקבלו את הבטחות הברית?`

לא! למעשה, זה לא היה נכון אפילו בתקופת התנ"ך. זה נכון שהעם העברי קיבל, כאומה, את הבטחות הברית. אך, זה לא נעשה בכדי להדיר אף אדם. אדרבא, כולם, יהודים או גויים, היו מוזמנים לקחת חלק בהבטחות, אך היה עליהם להסכים לכרות את הברית. המצב בהחלט לא שונה כיום.

`קראו את הפסוקים לעיל בספר ישעיהו. אילו תנאים תקפים לאנשים הרוצים לעבוד את ה'? האם יש באמת הבדל כלשהו ממה שאלוהים ביקש מהם ומה שהוא מבקש מאיתנו כיום? הסבירו את תשובתכם.`

למרות שהברית החדשה נקראה "נעלה" (ראו את השיעור של יום ר ביעי), אין למעשה הבדל בין היסודות הבסיסיים של המרכיבים של הברית הישנה והברית החדשה. האלוהים הוא אותו אלוהים, הוא מציע ישועה באותה הדרך, על ידי חסד (שמות 34:6, אל הרומים 3:24); אותו אלוהים מחפש לו עם אשר ידרוש את הבטחותיו לסליחה באמונה (ירמיהו 31:34, אל העברים 8:12); אותו אלוהים הוא המחפש לכתוב את התורה על ליבם של חסידיו שילכו אחריו ביחסי אמונה (ירמיהו 31:33, אל העברים 8:10), יהודי או גוי.

בברית החדשה, היהודים, בהגיבם לבחירת החסד, קיבלו את ישוע המשיח ואת בשורתו. למשך תקופה מסויימת הם היו לב הקהילה, ה"שְׁאֵרִית עַל־פִּי בְּחִירָה שֶׁל חֶסֶד" (אל הרומים 11:5) בניגוד לאלו אשר "היקשו לבבם" (פסוק 7). בו זמנית, הגויים, אשר קודם לכן לא האמינו, קיבלו את הבשורה והורכבו לעם אלוהים האמיתי, המורכב ממאמינים, ללא חשיבות לעמם או מוצאם האתני (אל העברים 11:13-24). אז הגויים "בְּאוֹתָהּ עֵת [היו] בְּלִי מָשִׁיחַ, זָרִים לַעֲדַת יִשְׂרָאֵל וְנָכְרִים לִבְרִיתוֹת הַהַבְטָחָה" (אל האפסים 2:12) התקרבו בדם המשיח. המשיח הוא המתווך של הברית החדשה (אל העברים 9:15) עבור כל המאמינים, ללא תלות בלאומם ומוצאם.