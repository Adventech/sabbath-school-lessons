---
title:  אלוהים ועם ישראל
date:  12/05/2021
---

**"וְעַתָּה, אִם-שָׁמוֹעַ תִּשְׁמְעוּ בְּקֹלִי, וּשְׁמַרְתֶּם, אֶת בְּרִיתִי וִהְיִיתֶם לִי סְגֻלָּה מִכָּל-הָעַמִּים, כִּי-לִי כָּל-הָאָרֶץ. וְאַתֶּם תִּהְיוּ-לִי מַמְלֶכֶת כֹּהֲנִים, וְגוֹי קָדוֹשׁ: אֵלֶּה, הַדְּבָרִים, אֲשֶׁר תְּדַבֵּר, אֶל-בְּנֵי יִשְׂרָאֵל." (שמות יט', 5, 6).**

בפסוקים אלו ה' מציע את בריתו לבני ישראל. למרות שבמובן אחד ה' קרא להם, קריאה זו אינה מוענקת להם באופן אוטומטי ללא אפשרות בחירה. היה עליהם לשתף פעולה. אפילו גאולתם ממצרים הצריכה את שיתוף פעולתם: אם הם לא עשו את מה שה' אמר (כגון: למשוך את הדם על משקופי דלתותיהם), הם לא ינצלו. ככה פשוט.

גם כאן אלוהים לא אומר להם, "בין אם תאהבו זאת או לא - אתם תהיו לי לעם סגולה וממלכת כהנים." זה לא עובד כך, וזה לא מה שהפסוק אומר.

`קראו את שמות יט', המצוטט לעיל. כיצד מבינים אתם את מה שה' אומר בהקשר לישועה על ידי אמונה? האם המצווה לציית לה' מבטלת בצורה כלשהי את הרעיון של ישועה על סמך חסד? כיצד הפסוקים הבאים עוזרים לכם להבין את התשובה? אל הרומים ג', 19-24; אל הרומים ו', 1, 2; אל הרומים ז', 7; התגלות יד', 12.`

"איננו מרוויחים את גאולתנו באמצעות ציות; שכן הגאולה היא מתת חינם מאת האלוהים, וניתן לקבלה באמצעות אמונה. אבל ציות איננו פרי האמונה." - אלן וויט, הדרך אל המשיח, עמ' 51.

חישבו על מה שה' היה מוכן לעשות עבור עם ישראל: לא רק שהוא גאל אותם בנס מעבדות מצרים, הוא רצה לעשות אותם לעם סגולה שלו, ממלכת כוהנים. בביסוס יחסי עם ישראל איתו על ישועתו (באופן גשמי, כגון מעבדות מצרים, וניצחי), ה' רצה לרומם אותם לרמה רוחנית, אינטלקטואלית, ומוסרית שתגרום להם להיות הפלא של העולם העתיק. כל זאת כדי להשתמש בהם לבשר את הבשורה לכל האומות. כל שעליהם היה לעשות, כתגובה, היה לציית.

`באילו דרכים חוויותנו האישיות עם האדון משקפות את אותו העיקרון שאנו רואים בשיעור של היום?`