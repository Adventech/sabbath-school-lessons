---
title: 'הבטחות, הבטחות… (שמות יט'', 8)'
date: 13/05/2021

---

במבט ראשון, הכל נראה תקין. ה' מציל את עמו, מציע להם את הבטחות הברית, והם מסכימים: הם יעשו את כל מה שהאל יגיד להם לעשות. זהו הסכם "משמיים", לא כן?

**קראו את הפסוקים הבאים. איזה היבט הם נותנים לנו לגבי תגובת עם ישראל לברית?**

`אל הרומים 9:31, 32`

`אל הרומים 10:3`

`אל העברים 4:1, 2`

יהיה אשר יהיה מה שאלוהים יבקש מאיתנו לעשות, היחסים שלנו איתו חייבים להתבסס על אמונה. האמונה מספקת את הבסיס שעליו פועלים המעשים. מעשים, כשלעצמם, אינם יכולים לרצות אותנו בעיניי אל קדוש - ולא משנה עד כמה מניעיהם טהורים, וכמה כנים וכמה רבים הם. הם לא יכלו לעשות זאת בתקופת בני ישראל, ואינם יכולים לעשות זאת בזמננו, גם כן.

`אך אם הכתובים פעם אחר פעם מדגישים את חשיבותם של המעשים, מדוע אם כן, מעשים אינם קבילים בעיניי אלוהים לישועה? (ראו ישעיה 53:6; ישעיה 64:6; אל הרומים 3:23.)`

למרבה הצער, בני ישראל האמינו שציותם היה אמצעי ישועתם, ולא תוצר ישועתם. הם רדפו צדק בציותם לתורה, לא את צדקת אלוהים, הנובעת מאמונה. ברית סיני - למרות שהגיעה עם סידרה מפורטת יותר של הוראות וחוקות - תוכננה להיות ברית של חסד כמו כל הבריתות שקדמו לה. חסד זה, המוענק באופן חופשי, מוביל לשינוי בלב המוביל לציות. הבעיה, כמובן, לא היתה ניסיונם לציית (הברית דרשה שיצייתו); הבעיה היתה סוג ה"ציות" שלהם, אשר כלל לא היה ציות, כפי שההיסטוריה מאוחר יותר הראתה.

`קראו בזהירות אל הרומים 10:3, במיוחד את החלק האחרון. איזו נקודה שאול השליח מגלה כאן? מה קורה לאנשים המחפשים לבסס בעצמם את צדקתם? מדוע ניסיון זה מוביל באופן בלתי נמנע לחטא, אי-צדק, ומרד? הביטו על חיינו. האם איננו בסכנה לעשות את אותו הדבר?`