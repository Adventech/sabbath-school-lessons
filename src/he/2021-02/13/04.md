---
title: 'ברית חדשה ולב חדש'
date: 22/06/2021

---

**"כְּדֵי שֶׁיִּשְׁכֹּן הַמָּשִׁיחַ בִּלְבַבְכֶם עַל־יְדֵי הָאֱמוּנָה וְתִהְיוּ מֻשְׁרָשִׁים וּמְיֻסָּדִים בְּאַהֲבָה; כָּךְ תּוּכְלוּ לְהָבִין יַחַד עִם כָּל הַקְּדוֹשִׁים מָה הָרֹחַב וְהָאֹרֶךְ וְהַגֹּבַה וְהָעֹמֶק, וְלָדַעַת אֶת אַהֲבַת הַמָּשִׁיחַ הַנִּשְׂגָּבָה מִדַּעַת, לְמַעַן תִּמָּלְאוּ בְּכָל מְלוֹא הָאֱלֹהִים" (אל האפסים 3:17-19).**

כפי ששיעור מוקדם יותר ברבעון הזה הראה, הברית החדשה הינה ברית אשר ה' חרט את תורתו בליבנו (ירמיה 31:31-33). לא רק שתורה זו חרוטה בליבנו, אלא לפי הפסוקים להיום, המשיח גם כן, אשר, כמובן, הגיוני, מאחר ולמשיח ותורתו קשר אדוק. לכן, עם תורת המשיח בליבנו, ועם המשיח החי בנו (המילה היוונית המתורגמת בפסוקים לעיל כשוכן משמעותם "להשתרש," המבטאים את רעיון הקביעות), אנו מגיעים ליתרון ברית גדול נוסף - לב חדש.

`מדוע אנו זקוקים ללב חדש? אילו שינויים יפגינו האנשים אשר להם לב חדש?`

קראו מחדש את הפסוק להיום. שימו לב ששאול השליח מדגיש את אלמנט האהבה, ואמר שעלינו להיות "משורשים ומיוסדים" בה. מילים אלו רומזים יציבות, נחישות, וקביעות המבוססים על האהבה. אמונתנו לא שווה דבר אם היא אינה משורשת באהבה כלפי אלוהים, ואהבה כלפי רעינו (מתי 22:37-39, ראשונה לקורינתים יג'). אהבה זו אינה קיימת בוָקוּם. אדרבא, היא באה מכיוון שאנו מקבלים הצצה של אהבת האל כלפינו (אהבה אשר "נשגבה מדעת") כפי שהתגלתה בישוע. כתוצאה מכך, חיינו משתנים, ליבותנו משתנים, ואנו הופכים לאנשים חדשים עם מחשבות חדשות, חשקים חדשים, ומטרות חדשות. תגובתנו לאהבת אלוהים אותנו היא מה שמשנה את ליבנו ומחדירה בנו אהבה לזולת. אולי לזה שאול השליח התכוון, לפחות חלקית, כאשר דיבר על היותנו מלאים ב"מלוא האלוהים".

`קראו את הראשונה ליוחנן 4:16. כיצד פסוק זה קשור למה ששאול כתב באל האפסים 3:17-19?`

`הסתכלו על הפסוקים שקראנו היום. כיצד יכולים אתם לאפשר להבטחות הנמצאות בפסוקים הללו להתגשם בכם? מהם הדברים שאתם צריכים לשנות, דברים אשר יתכן ומפריעים לכם לחוות את "מלוא האלוהים" (אל האפסים 3:19)? עשו רשימה של אילו דברים עליכם לשנות בחייכם. עשו רשימה אחת לעצמכם, ואם אתם מרגישים בנוח, הכינו רשימה כדי לשתף עם כיתת שיעורי שבת. כיצד תוכלו לעזור אחד לשני לעשות את השינויים הנחוצים?`