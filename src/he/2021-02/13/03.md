---
title: 'נטולי אשמה'
date: 21/06/2021

---

**"לָכֵן אֵין עַכְשָׁו שׁוּם הַרְשָׁעָה עַל אֵלֶּה שֶׁנִּמְצָאִים בַּמָּשִׁיחַ יֵשׁוּעַ" (אל הרומים 8:1).**

אישה צעירה נרצחה באכזריות, ועקבות הרוצח לא נתגלו. המשטרה הכינה מלכודת והניחה מיקרופון חבוי בקברה. ערב אחד, חודשים רבים לאחר מותה, בחור צעיר התקרב לקבר, כרע על ברכיו בבכי, וביקש סליחה מן האישה. המשטרה, כמובן, ניטרה את מילותיו, ועצרה אותו בגין חשד לרצח.

`מה הוביל את האיש הזה לקבר? הרי היתה זו אשמה, מה עוד יכול היה להיות?`

כמובן, למרות שאף אחד מאיתנו (זוהי תקוותנו) לא עשה דבר נוראי כדבר שהבחור הצעיר הזה עשה, כולנו אשמים, כולנו עשינו מעשים אשר היננו מתביישים בהם, דברים אשר היינו רוצים למחוק, אך איננו יכולים לעשות זאת.

הודות לישוע ולדם הברית החדשה, אף אחד מאיתנו לא צריך לחיות תחת הסטיגמה של אשמה. לפי הפסוק להיום, איננו מורשעים. השופט הגדול מזכה אותנו, כאילו לא עשינו את הדברים אשר אנו מרגישים אשמה עבורם.

`כיצד פסוקים אלו עוזרים לנו להבין את אל הרומים 8:1? יוחנן 5:24; אל הרומים 3:24, 25; השניה לקורינתים 5:21.`

אחת ההבטחות הגדולות של חיים במערכת יחסים של ברית עם האדון היא שאיננו צריכים לחיות תחת עול האשמה. בזכות דם הברית, אנו - אשר נכנסנו למערכת יחסים של ברית עם אלוהים, אשר בחרנו לחיות בתנאים של אמונה, חרטה, ציות - יכולים לחוות את נטל האשמה מוסר מעלינו. כאשר השטן מחפש ללחוש באוזנינו שאנו רשעים, שאנו רעים, שאנו יותר מידי חוטאים מכדי להתקבל על ידי אלוהים, אנו יכולים לעשות מה שישוע עשה כאשר הוא פיתה אותו במדבר: אנו יכולים לצטט פסוקים, ופסוק אחד מהטובים ביותר כדי לצטט הינו  אל הרומים 8:1. זה לא אומר להכחיש את מציאות החטא בחיינו; זאת אומרת, במקום זאת, בזכות יחסי הברית שיש לנו עם האדון, איננו חיים תחת הרשעת החטא. ישוע שילם את העונש עבורנו, וכעת הוא עומד מול האב בדמו שנשפך בעדינו, ומציג את צדקתו במקום חטאינו.

`איזה הבדל מחוללת בחייכם מחילת ה' עבור חטאיכם? כיצד מציאות זו עוזרת לכם בהתנהגותכם עם אנשים אחרים אשר חטאו נגדכם? כיצד זה אמור להשפיע על הדרך בה הינכם מתנהגים עם אנשים אלו?`