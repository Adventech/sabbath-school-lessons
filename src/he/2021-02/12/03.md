---
title: 'הברית והקורבן'
date: 14/06/2021

---

**"שֶׁהֲרֵי יוֹדְעִים אַתֶּם כִּי לֹא בְּדָבָר נִשְׁחָת, לֹא בְּכֶסֶף וְלֹא בְּזָהָב, נִפְדֵּיתֶם מִדַּרְכְּכֶם הַתְּפֵלָה שֶׁנְּחַלְתֶּם מֵאֲבוֹתֵיכֶם, כִּי אִם בְּדָם יָקָר שֶׁל שֶׂה תָּמִים שֶׁאֵין בּוֹ מוּם, בְּדָמוֹ שֶׁל הַמָּשִׁיחַ" (ראשונה לכיפא 1:18, 19).**

`למה כיפא מתכוון אפוא כאשר הוא אומר שניפדנו?`

כאשר כיפא מדבר על המוות המכפר של המשיח על הצלב, ה"פדות" או רעיון המחיר אשר הוא מתכוון אליו מזכיר את המנהג העתיק של שחרור עבד מהשיעבוד שלו לאחר שהמחיר שולם (בדרך כלל על ידי קרוב משפחה). בניגוד לכך, המשיח פדה אותנו מעבודת החטא ושכרו הסופי, המוות, אך עשה זאת עם "דמו היקר," מותו החליפי בגולגותא. שוב, זהו הבסיס לכל הבריתות. ללא מוות זה, הברית מתבטלת, מכיוון שאלוהים לא יכול היה למלא את חלקו בעסקה, אשר הוא מתנת חיי עולם הניתנת לכל מאמין.

`חפשו את הפסוקים הבאים: אל הרומים 6:23, הראשונה ליוחנן 5:11, 13. איזה מסר משותף יש בפסוקים אלו?`

יש לנו את הבטחת חיי עולם, מכיוון שישוע לבדו יכל לתקן את הפִּרְצָה שגרמה לנו לאבד אותם. כיצד? מכיוון שהצדקה והערך הנצחי של בוראנו בלבד יכול לבטל את החוב שהיה לנו על הפרת התורה - ככה רחבה הפירצה שנגרמה על ידי החטא. אחרי הכל, מה זה היה אומר על רצינות תורת ה' המוסרית אם ברייה מוגבלת וחומרית יכלה לשלם את הקנס עבור הפרת תורה זו? רק מישהו השווה לאלוהים עצמו, אשר הוא מקור חיי הנצח, יכול היה לשלם את הפדות הנחוצה כדי לשחרר אותנו מהחוב שהיינו חייבים לתורה. כך כל הבטחות הברית מתגשמות; זו הסיבה שיש לנו את הבטחת חיי עולם, אפילו כעת; כך נפדנו מן החטא והמוות.

`תארו לעצמכם ילד המבקר עם הוריו במוזיאון אומנות, זורק בלון מלא בדיו על ציור רמברנדט והורס אותו לחלוטין. הציור שווה מיליונים; ההורים, אפילו אם היו מוכרים את כל רכושם, לא יכולים היו לשלם אפילו מעט משווי החוב. באיזה מובן תסריט זה עוזר לנו להבין עד כמה רצינית הפירצה שהחטא גרם לה, עד כמה חסרי ישע אנחנו בניסיוננו לתקן אותה, ומדוע אלוהים עצמו יכול לשלם את החוב?`