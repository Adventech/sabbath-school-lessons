---
title: 'ילדי ההבטחה'
date: 24/04/2021

---

### קראו את הפסוקים הבאים לקראת שיעור שבת השבועי
בראשית 15:1-3, ישעיה 25:8, ראשונה לקורינתים 2:9, התגלות 22:1-5, ראשונה לכיפא 2:9, בראשית 11:4, בראשית 12:2.

> <p>פסוק לשינון</p>
> "הִנֵּה אִתְּכֶם אֲנִי כָּל הַיָּמִים עַד קֵץ הָעוֹלָם." מתי 28:20

אב ובתו בת העשר בילו את החופשה בחוף הים. באחד מן הימים, הם נכנסו לים לשחות, ולמרות ששניהם היו שחיינים טובים, במרחק מה מן היבשה הם נפרדו. האב, כאשר הבחין שהם נסחפים עמוק יותר לתוך הים על ידי גאות המים, קרא לביתו: "מרים, אני אחזור לחוף כדי לחפש עזרה. אם את מתעייפת, התהפכי על גבך. תוכלי לצוף כל היום בתנוחה הזו. אני אחזור אלייך."

זמן לא רב לאחר מכן, מחלצים וסירות רבות מיהרו לסרוק את הים וחיפשו את הילדה הקטנה. מאות אנשים על החוף שמעו על החדשות וחיכו בחרדה. רק לאחר ארבע שעות מצאו אותה, הרחק מן היבשה, כאשר היא צפה ברוגע על גבה, לא מפוחדת כלל. קולות תרועה ודמעות אושר ורווחה קיבלו את פני המחלצים כאשר הגיעו ליבשה עם כבודתם היקרה, אך הילדה לקחה זאת ברוגע רב. נראה היה כי היא חושבת שאנשים אלו מגיבים באופן מוזר. היא אמרה, "אבא אמר לי שאני אוכל לצוף כל היום על גבי ושהוא יחזור לקחת אותי, אז אני פשוט שחיתי וצפתי, כי ידעתי שהוא יחזור."  —H. M. S. Richards, “When JesusComes Back,” Voice of Prophecy News, March 1949, p. 5.

הצצה לשיעור השבוע: מדוע ה' קרא לעצמו מגן אברם? כיצד "כל משפחות האדמה" יתברכו דרך אברהם אבינו? מהי ההבטחה הגדולה ביותר מכל הבטחות הברית?

למדו את השיעור השבועי לקראת שבת ה-1 במאי.