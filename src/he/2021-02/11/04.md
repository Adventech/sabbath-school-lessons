---
title:  התחליף
date:  08/06/2021
---

**"שֶׁנָּתַן אֶת עַצְמוֹ עַל חֲטָאֵינוּ כְּדֵי לְחַלְּצֵנוּ מִן הָעוֹלָם הָרָע הַזֶּה, כִּרְצוֹן אֱלֹהִים אָבִינוּ" (אל הגלטים א', 4).**

אין ספק: אחד מנושאי המפתח (אם לא נושא המפתח) של הברית החדשה היא שישוע המשיח מת כקורבן עבור חטאי העולם. האמת הזו הינה הבסיס לתכנית הישועה כולה. כל תיאולוגיה אשר מכחישה את כפרת דם המשיח מכחישה את לב ליבה של הדת המשיחית. קורבן ללא דם אינו יכול להושיע אף אחד.

`הגו בפסוק להיום ולאחר מכן ענו על השאלות הבאות: האם ישוע הקריב את חייו בהתנדבות? עבור מי הוא מת? מה השיג מותו ?`

המוות החליפי היה המפתח לכל תכנית הישועה. בעטיו של החטא, מגיע לנו למות. המשיח, באהבתו אותנו, "נָּתַן אֶת עַצְמוֹ עַל חֲטָאֵינוּ" (אל הגלטים א', 4). הוא מת את המוות שהגיע לנו. מות המשיח כתחליף לחוטאים היא האמת הגדולה שממנה זורמות כל האמיתות האחרות. תקוותנו לשיקום, חירות, מחילה, חיי עולם בגן עדן, נשענים על המלאכה שישוע עשה עבורנו כאשר נתן את עצמו עבור חטאינו. ללא זאת, לא הייתה משמעות לתקוותנו. היה עדיף מכבר שנשים את תקוותנו ומבטחנו בפסל דג. הישועה מגיעה אך ורק על ידי דם, דם המשיח.

`חפשו את הפסוקים הבאים: מתי כו', 28, אל האפסים ב', 13, אל העברים ט', 14, ראשונה לכיפא א', 19. מה הם אומרים לנו על הדם? איזה תפקיד משחק הדם בתכנית הישועה?`

"אין זה רצון האלוהים שתהיו חשדנים ותענו את נפשכם באימה שמה האל לא מקבל אתכם מאחר והינכם חוטאים ולא ראויים…. אתם יכולים להגיד: "אני יודע שאני חוטא, וזוהי הסיבה לכך שאני זקוק למושיע…. אין בי כל זכות או טוב לפיו יכול לטעון אני לישועה, אך הינני מציג בפני אלוהים את הדם המכפר של שה אלוהים המושלם, אשר לקח את חטא העולם. זוהי תחינתי היחידה.' " - אלן וויט, The Faith I Live By, p. 100.

`הגו בציטוט של אלן וויט לעיל. כתבו אותו במילותיכם. עשו זאת באופן אישי. כתבו את הפחדים ואת המכאובים שלכם ולאחר מכן כתבו מה נותנים לכם ההבטחות של הציטוט. איזו תקווה יש לכם בגלל דם הברית החדשה?`