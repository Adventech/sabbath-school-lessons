---
title: 'שירות שמיימי (אל העברים ט'', 24)'
date: 10/06/2021

---

קראו את אל העברים 9:24, במיוחד בהקשר שבו הוא נכתב, הבהרת שירות המשיח בשמים למעננו לאחר מותו כקורבן למעננו. למרות שניתן להגיד דברים רבים, אנו רוצים להתמקד בנקודה אחת, החלק הסופי של המשפט, שאומר שהמשיח כעת מתייצב בפני אלוהים למעננו.

חישבו על המשמעות של זה. אנו אנושות חוטאת; אנו, אשר היינו מתכלים מבהירות כבוד האל אם היינו רואים אותו; לנו, ולא משנה עד כמה רעים היינו או כמה בוטים היינו כאשר היפרנו את תורת אלוהים הקדושה, לנו יש מישהו שעומד מול אלוהים למעננו. יש לנו מייצג העומד מול האב עבורנו. חישבו על כמה אוהב, סלחני, ומקבל היה המשיח כאשר הסתובב עלי אדמות. אותו אדם כעת מליץ בעדנו בשמיים?

זהו החלק השני של הבשורות הטובות. לא רק שישוע שילם את עונשנו על חטאינו, ולקח אותם על עצמו על הצלב (ראשונה לכיפא 2:24), כעת הוא עומד בנוכחות אלוהים, מתווך בין שמיים וארץ, בין האנושות לאלוהות.

זה הגיוני לחלוטין. ישוע, אשר גם אלוהים הוא וגם בן אדם (אדם ללא חטא) הינו היחיד אשר יכול לגשר בין הפער הקיים בין האנושות לאלוהים, פער אשר הינו התוצר החטא. הנקודה החיונית שכדאי שנזכור (למרות שיש נקודות רבות שכדאי לזכור) היא שכעת אדם, בן אנוש, יכול להזדהות עם כל ניסיונותינו, עם כל כאבנו, ועם כל הפיתויים שלנו (אל העברים 4:14, 15), והוא מייצג אותנו מול האב.

`"הֵן אֶחָד הָאֱלֹהִים, וְאֶחָד הַמְתַוֵּךְ בֵּין אֱלֹהִים לִבְנֵי אָדָם - הָאָדָם הַמָּשִׁיחַ יֵשׁוּעַ, אֲשֶׁר נָתַן אֶת עַצְמוֹ כֹּפֶר בְּעַד הַכֹּל. זֹאת הָעֵדוּת בְּעִתּוֹתֶיהָ" (ראשונה לתימוטיאוס 2:5, 6). אילו שני תפקידים ממלא ישוע בפסוקים אלו, וכיצד שני התפקידים הללו תוארו מראש בשירות המשכן הארצי?`

החדשות הטובות של הברית החדשה היא שכעת, בזכות ישוע, לחוטאים שמתחרטים על מעשיהם יש מישהו שמייצג אותם בשמיים בפני האב, מישהו אשר זיכה אותם במשהו שלעולם לא היו יכולים לזכות בו בכוחות עצמם, והדבר הזה היא צדקה מושלמת, הצדקה היחידה שיכולה לעמוד בנוכחות אלוהים. ישוע, בצדקה המושלמת הזו, אשר יצק אותה בחייו על ידי סבל (אל העברים 2:10), עומד לפני אלוהים, ודורש מחילה על החטא וכח להביס את החטא, מכיוון שללא הדברים הללו אין לנו תקווה, לא כעת ובטח שלא במשפט.

`התפללו וחישבו על הרעיון הזה שבן אדם, מישהו אשר התנסה בפיתוי לחטוא, עומד מול אלוהים בשמיים. מה זה אומר לכם באופן אישי? איזו תקווה ועידוד זה מביא לנו?`