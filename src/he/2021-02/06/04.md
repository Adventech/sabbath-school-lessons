---
title:  עם ישראל והברית
date:  04/05/2021
---

**"וְלֹא שָׁמְעוּ, וְלֹא הִטּוּ אֶת אָזְנָם, וַיֵּלְכוּ, אִישׁ בִּשְׁרִירוּת לִבָּם הָרָע; וָאָבִיא עֲלֵיהֶם אֶת כָּל דִּבְרֵי הַבְּרִית הַזֹּאת, אֲשֶׁר-צִוִּיתִי לַעֲשׂוֹת וְלֹא עָשׂוּ" (ירמיה יא',8)**

קראו את הפסוק לעיל. ה' אומר שהוא יביא עליהם "אֶת כָּל דִּבְרֵי הַבְּרִית הַזֹּאת." ובכל זאת, הוא מדבר על משהו רע! למרות שאנו נוטים לחשוב על הברית כמציעה לנו משהו טוב, יש את הצד השני. עקרון זה נראה עם נח. אלוהים הציע לנח משהו נפלא - שימור מהשמדה, אך נח היה צריך לציית כדי לקבל את ברכת חסד אלוהים. אם הוא לא ציית, הצד השני לא יתגשם.

`השוו את הפסוק לעיל עם בראשית ו',5 על העולם טרום המבול. מה ההקבלה שאנו מוצאים כאן? מה פסוקים אלו אומרים לגבי החשיבות של שליטה על מחשבותינו?`

למרבה הצער, היסטורית עם ישראל, לרוב, היתה היסטוריה עם דפוס חוזר ונשנה של כפירה, שקדם למשפט אלוהי, חרטה, ותקופת צייתנות. לזמן קצר בלבד, תחת דוד ושלמה, הם שלטו על ההיקף המלא של הארץ המובטחת.

קראו את הפסוקים הללו מספר ירמיה בנוגע לכפירת עם ישראל. "לֵאמֹר הֵן יְשַׁלַּח אִישׁ אֶת אִשְׁתּוֹ וְהָלְכָה מֵאִתּוֹ וְהָיְתָה לְאִישׁ-אַחֵר, הֲיָשׁוּב אֵלֶיהָ עוֹד הֲלוֹא חָנוֹף תֶּחֱנַף, הָאָרֶץ הַהִיא; וְאַתְּ, זָנִית רֵעִים רַבִּים וְשׁוֹב אֵלַי, נְאֻם-יְהוָה... אָכֵן בָּגְדָה אִשָּׁה, מֵרֵעָהּ; כֵּן בְּגַדְתֶּם בִּי בֵּית יִשְׂרָאֵל, נְאֻם-יְהוָה" (ירמיה ג', 1, 20).

זה מזכיר לנו משהו שעלה מוקדם יותר: הברית שאלוהים כרת איתנו אינו הסכם חוקי קר עם אנשי עסקים המעוניינים להרוויח כמה שיותר בשביל עצמם. יחסי הברית הינם מחויבות, מחויבות רצינית וקדושה כברית הנישואין, וזו הסיבה לכך שה' משתמש בדימוי זה.

הנקודה היא שבסיס הכפירה של עם ישראל לא היה משורש בכפירה אלא קרע ביחסים האישיים עם ה', שבירת מערכת יחסים זו היא שהובילה לכפירה שהביא עליהם בסופו של דבר את עונשם.

`מדוע ההיבט האישי והיחסי כה מכריעים בחיים המשיחיים? מדוע, אם היחסים שלנו עם אלוהים אינם תקינים, אנו נוטים ליפול בחטא וכפירה? בנוסף, מה הייתם אומרים למישהו שהיה שואל אתכם את השאלה הבאה: "כיצד אוכל לפתח יחסים עמוקים ואוהבים עם אלוהים?"`