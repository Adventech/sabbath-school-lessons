---
title:  נקודות למחשבה
date:  07/05/2021
---

קראו אלן וויט, "תקוה לגויים," עמ' 190-197; ו"בית ישראל," עמ' 363-371 במלכי ונביאי ישראל.

"אלוהים אינו מבדיל בין לאום, גזע או מעמד. הוא בורא האנושות כולה. כל בני האדם שייכים למשפחה אחת בזכות מעשה הבריאה, וכולם זהים בזכות הגאולה. המשיח בא כדי למוטט את כל מחיצות האיבה שחצצו בין אלוהים לאדם, וכדי לפתוח לרווחה את כל לשכות המקדש כדי שלכל נשמה ונשמה תהיה גישה חופשית לאלוהים. אהבתו רחבה ועמוקה כל כך, שופעת ועזה כל כך, שהיא חודרת לכל מקום. היא מבטלת את השפעתו של השטן על אנשים שהלכו שולל אחר תחבולותיו והטעיותיו, וממקמת אותם בקרבת כס המלכות של ה', שקשת ההבטחה [הקשת בענן המשמשת כאות לברית בין ה' ובין האדם] מקיפה אותו. במשיח "אֵין יְהוּדִי אַף לֹא גּוֹי, אֵין עֶבֶד אַף לֹא בֶּן חוֹרִין..." (אל הגלטים ג' 28)." אלן וויט, מלכי ונביאי ישראל, עמ' 191.

קראו את הראשונה לכיפא ב', 9, 10 כדי לגלות את ארבעת התארים שכיפא מניק לקהילה. רוב התארים הללו משתקפים בפסוקי התנ"ך הבאים המיוחסים לעם ישראל: שמות יט', 6 וישעיה מג', 20. מה התארים הללו מדגישים לגבי היחסים בין הקהילה לאלוהים? (למשל, התואר "עם נבחר" מדגיש את העובדה שאלוהים בוחר את הקהילה ויש לו ייעוד מסויים לה.)

**שאלות לדיון**

`בקרב בני ישאראל של העת הקדומה, הכהנים הקריבו קרבנות חיות אשר הצביעו על המשיח. כחבר מהכהונה המלכותית, אילו סוגי "קרבנות" עלינו כקהילה לעשות? (ראשונה לכיפא ב', 5).`

`אלוהים הבדיל את עם ישראל משאר העולם כדי שהם יוכלו להיות לעם קדוש. בנוסף היה עליהם לשתף את אמיתות הישועה עם העולם. המקרה תקף לקהילה כיום. כיצד זה אפשרי להיבדל מהעולם ובו זמנית להיות במעמד מסוים שירשה לשתף את הבשורה לעולם? כיצד החוויות של עם ישראל עוזרת לנו לענות על שאלה זו?`

`אלוהים תמיד החזיק בשארית מבני ישראל בעת הקדומה. חישבו על אליהו והשארית שהיתה בזמנו (מלכים א יט'; ראו במיוחד פסוק 18). מדוע לעיתים קרובות קל יותר להיות נאמנים לאלוהים בקרב אנשים מהעולם מאשר בקרב חברי קהילה הנסוגים מאמונתם בקהילתנו שלנו?`

**סיכום**: עם ישראל האמיתי של אלוהים (לפני ואחרי הצלב) הוא עם ישראל המאמין, השארית, אנשים החיים ביחסי ברית רוחניים עימו. אלו מייצגיו, המציעים לעולם את בשורת חסדו המושיע.