---
title:  כיצד מפתחים גישה של מנצחים?
date:  22/08/2020
---

### קיראו את הפסוקים הבאים לקראת שיעור השבת השבועי
יוחנן ד' 27-30, 39-42; מתי ט"ו 21-28; 2 תסלוניקים א' 1-4; רומים ט"ו 7; אפסים ד' 32; 1 כיפא ג' 15.

> <p>פסוק לשינון</p>
> אֶת הָאָדוֹן הַמָּשִׁיחַ הַקְדִּישׁוּ בִּלְבַבְכֶם, וְתָמִיד הֱיוּ מוּכָנִים לְהָשִׁיב בַּעֲנָוָה וְיִרְאָה לְכָל מִישֶׁמְּבַקֵּשׁ מִכֶּם דִּין וְחֶשְׁבּוֹן בִּדְבַר הַתִּקְוָה שֶׁבְּלִבְּכֶם (1 כיפא ג' 15).

ככל שאנו לומדים יותר על חייו של ישוע, אנו מתפעלים מיכולתו המדהימה לקבל ולהעצים כל אדם. למרות שיצא בביקורת חריפה כנגד מנהיגי הדת של זמנו, הוא קיבל בשמחה כל אדם שהתקשה בהתמודדות עם החטא והרגיש אשם ואבוד. חסדו נועד בדיוק להם. חמלתו הגיעה עד לפושע המרושע ביותר. סליחתו הייתה עמוקה יותר מעומק חטאיהם. אהבתו כלפיהם הייתה אינסופית.

ישוע לא הפגין מעולם אפילו שמץ של גאווה או יהירות כלפי אנשים אחרים. הוא ראה בכל אדם את דמותו ואת צלמו של אלוהים, על אף היותם נגועים בחטא. הוא לא בא להרשיע, אלא להושיע אותם. איש לא היה מעבר ליכולתו לאהוב אותו. איש לא צנח כה נמוך שחסדו לא הגיע אליו. הוא הוקיר כל אחד שהוא בא איתו במגע ונהג כלפי כל בני האדם בכבוד הראוי להם. הוא עודד את האנשים לחפש את מלכות האלוהים כי הוא האמין בהם. חייהם השתנו בנוכחותו כי דאגתו אליהם הייתה אמיתית. הוא האמין בהם והם קמו ומימשו את הפוטנציאל שהוא ראה בהם.

השבוע נחקור לעומק את גישתו של ישוע כלפי בני האדם ונגלה יחד כיצד ליישם עקרונות אלו בחיינו.

_*לימדו את השיעור השבועי לקראת שבת ה-29 באוגוסט_