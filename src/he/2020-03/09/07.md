---
title: 'נקודות למחשבה'
date: 28/08/2020

---

"המשיח הוא התגלמות העדינות של הרועה הטוב, התגלמות האהבה של ההורה הטוב; הוא המושיע הרחמן, המרעיף את חסדו הכביר אשר אין לו אח ורע. הוא מציג את ברכותיו במילים שובות לב. הוא אינו מסתפק בהכרזת ברכותיו, אלא מציגן בדרך המושכת ביותר כדי לעורר בנו את התשוקה לנחול אותן. לכן אמורים משרתיו להציג את אוצרות התהילה של מתנתו העצומה אשר אין מילים לתארה. אהבת המשיח המופלאה תמיס ותכניע לבבות במקום שבו תורות ודוקטרינות לא השיגו דבר. «נַחֲמוּ נַחֲמוּ, עַמִּי — יאֹמַר אֱלֹהֵיכֶם.» «עַל הַר גָּבהַֹּ עֲלִי לָךְ, מְבַשֶּׂרֶת צִיּוֹן, הָרִימִי בַכּחַֹ קוֹלֵךְ, מְבַשֶּׂרֶת יְרוּשָׁלִָם; הָרִימִי, אַל תִּירָאִי, אִמְרִי לְעָרֵי יְהוּדָה, הִנֵּה אֱלֹהֵיכֶם!.. .» «כְּרעֶֹה, עֶדְרוֹ יִרְעֶה, בִּזְרעֹוֹ יְקַבֵּץ טְלָאִים, וּבְחֵיקוֹ יִשָּׂא; עָלוֹת, יְנַהֵל.» (ישעיה 40:1, 9-11) (אלן ווייט, חמדת הדורות ע40:669).

**שאלות לדיון**:

`למרבה הצער, ישנם בעולם לא מעט אנשים שמרגישים טוב יותר כשהם מצביעים על טעויותיהם של אחרים. כיצד ניתן לוודא שאיננו נופלים לאותה מלכודת מחשבתית?`

`חשבו על התסריט הבא - חבר שלכם חוזר מהלוויה ואומר: "אני כל כך שמח שדודתי עלתה לשמיים והיא מביטה אליי מלמעלה. זה נותן לי הרגשה כל כך טובה"! על סמך העקרונות שלמדנו השבוע, מה הייתם עונים לו? במילים אחרים, על אף חשיבותה של התורה על מצב המתים, מדוע סביר להניח שרגע זה איננו המתאים ביותר ללמד את אותו חבר שיעור מקרא על נושא זה?`

`דנו בקבוצת שיעור השבת על האמירה הבאה, לאור חשיבות הפצת הבשורה: "עצם החיפוש בנקודות החושך באחרים מגביר את החושך שבחיי המתבונן. העיסוק במרגעותיהם של האחרים משנה אותנו לצלמו של אותו אדם. ברם, כשאנו מביטים במשיח ומשוחחים על אהבתו ועל שלמות אופיו, אנו משתנים בדמותו ובצלמו. כשאנו מהרהרים על האידאל הנשגב שהוא הציב לפנינו, אנו מתעלים לאווירה הקדושה שבנוכחותו של אלוהים. וכשאנו שוכנים במקום כה נעלה, אור קדוש יזרח מאיתנו על כל אדם שבחיינו" - Ellen G. White, Gospel Workers, p. 479.`