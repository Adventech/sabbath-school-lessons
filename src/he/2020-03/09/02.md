---
title:  הפתיחות לבשורה
date:  23/08/2020
---

`קראו יוחנן ד' 27-30, 39-42. כיצד מוכיחה האינטראקציה בין ישוע לבין האישה השומרונית שכל אדם יכול להיות פתוח לבשורה, אפילו במקומות הכי לא צפויים בעולם?`

המקום האחרון בעולם שבו התלמידים היו מצפים למצוא לבבות רגישים לבשורה היה שומרון. השומרונים היו בסכסוך מתמיד עם היהודים לגבי התורה ומקום הפולחן. איבה זו נמשכה כבר זמן רב מאוד. השומרונים הציעו ליהודים עזרה בבניית בית המקדש השני בירושלים, אך נדחו בשל נישואי התערובת שלהם עם העמים הפגאניים שמסביבם ובשל ההבדלים בין השקפותיהם הדתיות. כתוצאה מכך, השומרונים בנו את מקדשם על הר גריזים. התלמידים היו מדלגים ללא היסוס על שומרון, מאחר והם ראו באזור זה קרקע שאינה פורייה להפצת הבשורה.

אך ישוע ראה את מה שנבצר מהתלמידים לראות: את מוכנות הלבבות. סיפורו של יוחנן על האישה השומרונית פותח במילים: [ישוע] "עָזַב אֶת יְהוּדָה וְיָצָא לָשׁוּב לַגָּלִיל כֵּיוָן שֶׁהָיָה צָרִיךְ לַעֲבֹר דֶּרֶךְ שׁוֹמְרוֹן" (יוחנן ד' 3,4). ישוע "היה צריך" לעבור דרך שומרון כי רוח הקודש שכנע אותו שימצא במקום לא צפוי זה לבבות פתוחים לבשורה. אם רוח הקודש ימשח את עינינו, אנו נראה הזדמנויות במקומות שאחרים יראו רק מכשולים. נראה בעיני רוחנו קציר גדול של נפשות למלכות אלוהים במקומות שבהם שאחרים יראו רק שדות שוממים.

`קראו מעשי השליחים ח' 4,5,14. מה הייתה התוצאה הסופית של שירותו של ישוע בשומרון?`

התלמידים היו עוברים בנקל ליד שומרון מבלי להעניק לאנשים שם את ההזדמנות לשמוע את האמת של אלוהים. ישוע ראה בעיני רוחו את מה שנבצר מהם לראות. הוא הבין מיד שרוח הקודש כבר פעל בליבה של האישה השומרונית והכין אותו לבשל את הבשורה. לחזרתה בתשובה הדרמטית הייתה השפעה אדירה על גורלם של בני אדם רבים מאותה עיר. לא תמיד נראה תוצאות מיידיות למאמצי הבישור שלנו, אבל הזרעים שאנו זורעים בלבבות פתוחים ינבטו בזמן הנכון ויעשה פרי לכבוד אלוהים.

`איננו יכולים לדעת אף פעם מה תהיה השפעת המילים או המעשים שלנו על אחרים - לטובה או לרעה. אם כן, מדוע עלינו להיזהר תמיד לגבי הדברים שאנו אומרים ועושים בנוכחותם של אחרים?`