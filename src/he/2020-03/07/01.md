---
title:  הפצת הבשורה
date:  08/08/2020
---

### קיראו את הפסוקים הבאים לקראת שיעור השבת השבועי
תהלים קי״ט 105; ירמיהו כ״ג 29; עברים א׳ 1-3; 2 טימותיאוס ג׳ 14-17; 1 יוחנן א׳ 7-9; קהלת ג׳ 1; 2 טימותיאוס ד׳ 2.

> <p>פסוק לשינון</p>
> ״כֵּן יִהְיֶה דְבָרִי אֲשֶׁר יֵצֵא מִפִּי לֹא-יָשׁוּב אֵלַי רֵיקָם, כִּי אִם-עָשָׂה אֶת-אֲשֶׁר חָפַצְתִּי וְהִצְלִיחַ אֲשֶׁר שְׁלַחְתִּיו״ (ישעיהו נ״ה 11).

כעדיו של אלוהים, אנו מדברים על המשיח, אך מה היינו יודעים על העימות הגדול, על אהבתו של אלוהים, או על לידתו, חייו, שירותו, מותו, תחייתו וחזרתו של המשיח אלמלא היו לנו הכתובים? למרות שהטבע מגלה לנו את תפארתו ואת כוחו של אלוהים, הוא אינו מגלה לנו את תכנית הישועה. ישוע המשיח, באמצעות רוח הקודש, הינו "הָאוֹר הָאֲמִתִּי, הַמֵּאִיר לְכָל אָדָם" (יוחנן א' 9). ואולם, התגלותו של רוח הקודש בלבנו מאוד מוגבלת בהיעדר דבר אלוהים המסביר לנו את האמת האלוהית. דבר אלוהים הכתוב הינו ההתגלות הברורה והשלמה ביותר של המשיח, דבר אלוהים החי.

על אף שמנהיגי הדת חקרו את הכתובים, הם החמיצו את לב העניין. ישוע אמר להם: "אַתֶּם חוֹקְרִים אֶת הַכְּתוּבִים, כִּי חוֹשְׁבִים אַתֶּם שֶׁיֵּשׁ לָכֶם חַיֵּי עוֹלָם בָּהֶם; וְהֵם הַמְּעִידִים עָלַי" (יוחנן ה' 39). כשאנו קוראים נכון את הכתובים, נגלה שכל הכתוב בהם מצביע על יופיו של המשיח. כשאנו חולקים עם אחרים את דבר אלוהים, תכליתנו העיקרית אינה להוכיח שאנו צודקים והאדם שמולנו טועה, אלא לגלות בפניו את אופיו של המשיח.

_*לימדו את השיעור השבועי לקראת שבת ה-15 באוגוסט_