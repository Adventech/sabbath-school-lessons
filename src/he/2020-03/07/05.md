---
title:  כיצד מיישמים את דבר אלוהים?
date:  12/08/2020
---

הכתובים מכילים למעלה משלושת אלפי הבטחות. כל אותן הבטחות מקורן בלבו האוהב של אלוהים, "אֲשֶׁר יָכוֹל לַעֲשׂוֹת יוֹתֵר מִכָּל מַה שֶּׁאָנוּ מְבַקְשִׁים אוֹ מִמַּה שֶּׁעוֹלֶה עַל דַּעְתֵּנוּ, כְּפִי כֹּחוֹ הַפּוֹעֵל בָּנוּ" (אפסים ג' 20). אלוהים מתחייב לממש את כל הבטחותיו אלינו. כשאנו נאחזים בהבטחותיו של אלוהים באמונה מלאה ומלמדים גם אחרים להיאחז בהן, ברכות השמים יורעפו עלינו בשפע.

שאול השליח מדגיש אמת אלוהית זו באיגרת אל הרומים: "הוּא אֲשֶׁר לֹא חָשַׂךְ אֶת בְּנוֹ שֶׁלּוֹ, אֶלָּא מָסַר אוֹתוֹ בְּעַד כֻּלָּנוּ, הַאִם לֹא יַעֲנִיק לָנוּ אִתּוֹ אֶת הַכֹּל?" (רומים ח' 32). כיפא מבהיר הבטחה זו ואומר ש"גְּבוּרָתוֹ הָאֱלֹהִית נָתְנָה לָנוּ אֶת כָּל צְרָכֵינוּ לְחַיִּים וְלַחֲסִידוּת" (2 כיפא א' 3). על סמך הקרבתו על הצלב ונצחונו על השטן ועל כוחות האופן, המשיח יכול להעניק לנו את כל מה אנו זקוקים כדי לחיות חיים רוחניים משגשגים, וגם לטפל בצרכינו הפיזיים הבסיסיים.

`השוו 1 יוחנן א' 7-9 ופיליפים ד' 13,19. למרות השוני בין שתי הבטחות אלו, מה שתיהן מלמדות אותנו על אופיו של אלוהים? כיצד השפיעו הבטחות אלו על חייכם?`

שתי ההבטחות שבפסוקים לעיל מדברות על דברים שונים לגמרי, אך הן מצביעות על אותה תכונה אלוהית. שתיהן מגלות לנו אל אוהב, רחמן וסולח, שאינו מפסיק לטפל בצרכינו. שתי הבטחות אלו מזכירות לנו את אהבתו של אלוהים אלינו ואת דאגתו האינסופית כלפינו.

`קראו עברים ג' 19, ד' 1-3 ומתי י"ג 58. מה מלמדים אותנו פסוקים אלו על חשיבות האמונה?`

הכתובים מלאים בהבטחות נפלאות של אלוהים, וכאשר אנו נאחזים בהן באמונה, הברכות הללו הופכות להיות שלנו. רק חוסר האמונה ביכולתו של אלוהים לממש את ההבטחות שהוא השאיר לנו בדברו יכול להגביל את התממשותן בחיינו. התפללו שאלוהים יוביל אתכם השבוע לאדם שזקוק לתקווה שבהבטחותיו של אלוהים, הנמצאות בדברו.