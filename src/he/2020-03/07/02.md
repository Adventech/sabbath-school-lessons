---
title:  סמלים של דבר אלוהים
date:  09/08/2020
---

`קראו תהליך קי"ט 105, ירמיהו כ"ג 29, לוקס ח' 11 ומתי ד' 4. מהם חמשת הסמלים המסמלים את דבר אלוהים בקטעים אלו? מדוע לדעתכם נבחרו חמשת סמלים אלו כדי להציג את דבר אלוהים?`

הסמלים השונים בקטעים לעיל מתארים כמה מתפקידיו העיקריים של דבר אלוהים. כשאנו חולקים את דבר אלוהים עם אחרים, דבר זה דומה לאור שאנו מדליקים בחושך, שמאיר את חייו של המקבל. ישוע, "אור העולם", מגרש את החושך של ההבנות המוטעות על אופיו של אלוהים. השכל השרוי בחושך מקבל את האור האלוהי באמצעות רוח הקודש.

על פי ירמיהו, דבר אלוהים דומה לאש ולפטיש. אש בוערת זו שורפת את פסולת החטא שבחיינו והפטיש מנפץ את ליבנו הקשה. כשאנו חולקים עם אחרים את דבר אלוהים, אותו פטיש ינפץ גם את ליבותיהם הקשים, בעוד שהאש תשרוף גם בחייהם את פסולת האנוכיות, החמדנות והתאווה.

הכתובים משווים את דבר אלוהים גם לזרע. התכונה העיקרית של הזרע היא שהוא מצמיח חיים. תהליך זה לוקח זמן, ולא כל הזרעים נובטים באותו פרק זמן, לא כל הצמחים גדלים באותו קצב. אך כשהזרע מקבל את התנאים המתאימים, החיים שבו נישאים מעל פני הקרקע ומצמיחים חיים חדשים. כשאנו זורעים את הזרע של דבר אלוהים בלבם של אנשים אחרים, לא תמיד נראה תוצאות מיידיות, אך הזרע יצמח לאיטו, ובעיתוי הנכון שאלוהים יקבע, יצמיח יבול רב בליבם, אם רק ישמעו בקולו של רוח הקודש המנחה אותם.

ישוע משווה את דבר אלוהים ללחם. כפי שרובנו נסכים, אין הרבה דברים שמשביעים יותר מכיכר לחם. דבר אלוהים משביע את רעבה של הנשמה ומזין את כל כמיהותינו הרוחניות. כשאנו חולקים את ההבטחות בדבר אלוהים עם אחרים ומסייעים להם לגלות שישוע עצמו הוא דבר אלוהים, הם ישתנו לנוכח טובו, יוקסמו מאהבתו, ישתוממו מגודל חסדו וירגישו מוגנים בנוכחותו.

`חשבו על האמיתות שאנו מכירים מהכתובים בלבד, ולא משום מקור אחר. מה זה אומר לנו על כמה עלינו להוקיר את דבר אלוהים?`