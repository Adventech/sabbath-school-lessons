---
title:  נקודות למחשבה
date:  14/08/2020
---

קראו אלן ווייט, הדרך אל המשיח, פרק י' - "דעת ה'" (71-78).

אלוהים פועל בלבו של כל אדם. כשנלמד לזהות את אופן פעולתו של אלוהים, יהיו אז לנו הזדמנויות רבות לחלוק את דברו עם אחרים. ברגע שאלוהים מכשיר את הקרקע בלבו של אדם כלשהו, יש לנו הזדמנות פז לזרוע בו את זרע בשורת המשיח. אלוהים הכין את לבם של נקדימון, של האישה ליד הבאר, של האישה זבת הדם, של השודד על הצלב, של שר המאה הרומאי ושל רבים אחרים זמן רב לפני שישוע פגש אותם לראשונה. אלוהים פעל בלבם באמצעות נסיבות חייהם ובקולו של רוח הקודש, ולכן ברגע שפגשו את ישוע הם כבר היו מוכנים לקבל את בשורת הישועה ממנו.

בדרך כלל, אנו מרגישים חוסר נוחות לבקש רשות מאנשים אחרים להתפלל איתם, לחלוק עימם הבטחה מן הכתובים או לתת להם ספר עם תוכן רוחני. עם זאת, ברוב המקרים שבהם אנו מגישים דחף מיוחד לחלוק את אמונתנו עם אחרים, עובדה זו נובעת מכך שהרוח המעודדת אותנו לעשות זאת כבר הכינה את לבו של האדם שאנו עומדים לבשר לו את הבשורה.

**שאלות לדיון**:

`אם אדם היה ניגש אליכם בלב מלא חרטה ורגשות אשם והיה מביע צורך עז לקבלת סליחה מאלוהים, איזו עצה הייתם נותנים לו ואילו פסוקים מדבר אלוהים הייתם חולקים עמו? מה הייתה חוויתכם באשר לאשמה ולכח סליחתו של אלוהים בחייכם?`

`לפעמים אלוהים מביא אנשים מסוימים לחיינו כי הוא רוצה שיכירו את האמת עליו דרכנו. כיצד עלינו להיות תמיד רגישים להדרכתו של אלוהים בנושא חשוב זה?`

`חשבו על כוחו של דבר אלוהים כפי שהוא מתגלה בסיפור הבריאה. אם אנו מתרשמים מגדולתו של היקום עצום המימדים, על אחת כמה וכמה עלינו להשתומם מגדולתו של אלוהים שברא אותו? כיצד אנו מתנחמים מהעובדה שהאלוהים שאנו עובדים אותו הוא בעל כוח כה מדהים? יתרה מזו - לא רק שיש לו כוח עצום, אלא הוא גם אוהב אותנו. איזו תקווה מפיחה בנו עובדה זו על אלוהים? וכיצד היא מסייעת לנו לבשר את הבשורה לאחרים בצורה טובה יותר?`