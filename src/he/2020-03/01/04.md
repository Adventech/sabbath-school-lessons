---
title:  גדילה רוחנית על ידי נתינה
date:  30/06/2020
---

חופי ים המלח הם המקום היבשתי הנמוך ביותר בעולם (433 מטרים מתחת לפני הים). נהר הירדן זורם מתוך הכינרת ומפלס את דרכו בעמק הירדן אל ים המלח. האקלים החם והיבש, השמש הקופחת ותנאי המדבר גורמים להתאדות מהירה של המים.

ריכוז המלחים בים המלח עומד על 33.7% (גבוה פי עשרה מריכוז המלחים בים התיכון), מאחר והאגם הוא טרמינלי (למי האגם אין שפך לשום מקום), ולכן הים כמעט חסר חיים. אין בו דגים או צמחים - רק מיקרובים וחיידקים בקרקעיתו. גם בחיינו הרוחניים, אם חסדו של האל, הזורם אל תוך חיינו אינו ממשיך לזורם הלאה לאחרים, נגיע לאותו מצב של קיפאון ומוות כים המלח. כאנשים מאמינים, זהו בהחלט לא ייעוד חיינו.

`קיראו יוחנן ז׳ 37,38 ולוקס ו׳ 38. בניגוד לחוויית ים המלח, כאשר המאמינים מקבלים את הזרמים המרעננים של מי החיים מהמשיח, מהי התוצאה הטבעית?`

״אלוהים מסוגל להגשים את תכליתו ולהושיע את האובדים ללא עזרתנו; אך כדי שנפתח אופי הדומה לאופיו של המשיח, עלינו לחלוק עימו את מלאכתו״ (אלן ווייט, חמדת הדורות, 100). ״כל אלו אשר יוכרזו כמנצחים בעימות הגדול יהיו אנשים שישימו את טובת האחר מעל טובתם האישי, על ידי התעניינות כנה ועזה בישעות הזולת״  Ellen G. White, Fundamentals of Christian Education, p. 207

אנו גדלים רוחנית תוך כדי שאנו חולקים עם אחרים את מה שהמשיח עשה בחיינו. בהתחשב בכל מה שקיבלנו ממנו, מה מלבד האנוכיות השפלה ביותר תמנע מאיתנו לחלוק עם אחרים את מה שאנחנו קיבלנו ממנו? אם ניכשל בהפצת אמונתנו, חיינו הרוחניים ילכו ויהפכו לחסרי חיים כמימיו של ים המלח.

`אלו חוויות היו לך כאשר חלקת את הבשורה עם אחרים, התפללת אתם או סייעת לנזקקים? כיצד השפיעו חוויות אלו על חייך הרוחניים?`