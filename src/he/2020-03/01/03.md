---
title:  שמחת המשיח
date:  29/06/2020
---

האם קרה לך פעם שמישהו שאל אותך ״מה שלומך?״ או ״איך היה היום שלך?״ מה אם היית שואל את אלוהים את אותן השאלות? איזו תשובה אתם מניחים שהייתם מקבלים? אולי תשובה מעין זו: ״היום שלי היה קשה במיוחד. עיניי התמלאו דמעות למראה אלפי מחנות פליטים מלאי ילדים רועדים מקור, רעבים ובוכים. התהלכתי ברחובות הסואנים של הערים הגדולות ובכיתי למראה האנשים העניים, חסרי הכל. לבי נשבר על כל הנשים שעוברות התעללות ועל הילדים המפוחדים אשר נמכרים לעבדות מינית. הייתי עד לחורבן שזרעו המלחמות, לתוצאות ההרסניות של אסונות הטבע ולייסורים הקשים הנגרמים בשל מחלות קטלניות רבות.״ ״אבל, האם מצאת גם דברים ששימחו אותך? האם משהו ממלא את לבך באושר?״

`קיראו לוקס ט״ו 6,7,9,10,22,24 ו-32. כיצד מסתיימים סיפורים אלו ומה מלמדים אותנו סופם של סיפורים אלו על אלוהים?`

השמיים שמחים כאשר האובדים נמצאים. בעולם מלא מחלות, אסונות ומוות, ניתן לשמח את אלוהים בהפצת בשורת הישועה. אחד התמריצים הגדולים ביותר להפצת אהבתו של המשיח לעולם היא הידיעה שהבישור ממלא את לבו של אלוהים בשמחה. בכל פעם שאנו מגלים את אהבתו לעולם, השמיים שרים.

קיראו צפניה ג׳ 17. מהי תגובתו של אלוהים כאשר אנו מקבלים את חסדו המושיע?

`תתארו לעצמכם את התמונה הבאה. כתוצאה מעדותך, גבר, אישר, ילד או ילדה מקבל(ת) את ישוע כמשיח. כל השמיים פוצחים בשירה אדירה והמושיע עצמו מביע את שמחתו באמצעות שירה. מה יכול להיות מתגמל יותר, מספק יותר, מאשר לדעת שעדותך מביאה נחת לליבו של אלוהים בעולם מלא צער כמו שלנו?`