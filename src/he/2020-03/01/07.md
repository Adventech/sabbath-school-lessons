---
title: 'נקודות למחשבה'
date: 03/07/2020

---

קיראו אלן ווייט, פרק א' (״תכליתו של אלוהים לקהילתו״) ב-מעשי השליחים, ופרק פ״ו (״לכו ועשו את כל הגויים לתלמידים״) ב-חמדת הדורות.

קהילת הברית החדשה עמדה מול הסכנה של אי-הבנת מטרת קיומה. אלן ווייט מתארת סכנה זו במילים הבאות: ״רדיפת הקהילה בירושלים הביאה לתנופה גדולה במלאכת הבישור, אשר קצרה הצלחה בעיר הקודש; לפיכך, הייתה סכנה שהתלמידים יישארו בירושלים לאורך זמן וישכחו את השליחות שהוטלה עליהם בידי המושיע, דהיינו, לבשר את הבשורה בכל קצווי התבל. דומה שהם שכחו כי הדרך הטובה ביותר להיאזר בכוח כדי להתנגד לרוע, היא באמצעות שירות תקיף ונחוש; הם חשבו שאין מלאכה חשובה יותר מאשר להגן על הקהילה בירושלים מפני מתקפות האויב. הם לא לימדו את המאמינים החדשים שעליהם לבשר את הבשורה לאלה שלא שמעוה. הם היו עלולים להסתפק בהישגיהם ולנוח על זרי דפנה, תחת שימשיכו לבשר בכל מרצם״ – (אלן ווייט, מעשי השליחים, ע40:70).

**שאלות לדיון**

`הגו בקטע לעיל, בייחוד במשפט האחרון. מדוע צריך להיזהר מאותה סכנה פוטנציאלית גם בימינו אנו? בהתחשב באתגרים העומדים לפנינו במלאכת הבישור, מדוע גישה כזו עלולה להיות שגויה מיסודה, אלא אף טרגית?`

`מדוע לדעתכם כל הבשורות מסתיימות בציווי דומה? קיראו מתי כ״ח 18-20, מרקוס ט״ז 15,16, לוקס כ״ד 46-49 ויוחנן 20:21. מה הייתה משמעותו של ציווי זה עבור המאמינים של המאה הראשונה לספירה ומה אמורה להיות משמעותו גם כיום?`

`האם העדות והשירות יכולות להחליף את הרוחניות? ואם לא, כיצד עלינו להישמר ממלכודת זו?`

`דונו בכיתה על תשובות לשאלה אשר בסוף השיעור של יום חמישי, לגבי אופן שבו העדות והשירות משפיעות על גדילתנו הרוחנית. אלו דברים אשר למדתם אותם יכולים לסייע גם לאחרים? מאלו שגיאות שעשיתם הייתם ממליצים לאחרים שיימנעו?`

`הגו בעובדה המדהימה שאלוהים אוהב כל אחד ואחד מאיתנו, באופן אישי. מהי המשמעות של עובדה זו? כיצד אמורה אמת חשובה זו - אולי האמת החשובה ביותר ביקום - להשפיע על חייך?`