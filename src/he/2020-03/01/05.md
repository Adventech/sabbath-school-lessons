---
title:  נאמנותנו למשיח
date:  01/07/2020
---

נאמנותנו למשיח כרוכה במחויבותנו אליו. אנו נאמנים לו רק במידה ואנו שומרים את מצוותיו. בנוסף, אותה נאמנות אליו באה לידי ביטוי בחיינו בסדר עדיפויות חדש ומעמידה בראש מעייננו את ישועת הזולת.

`קיראו 1 טימותיאוס ב׳ 3,4 ו-2 כיפא ג׳ 9. מה מלמדים אותנו קטעים אלו על לבו של אלוהים? מה נמצא בראש מעייניו?`

אין דבר חשוב יותר לאלוהים מאשר ישועת בני האדם. הוא חפץ ״שֶׁכָּל בְּנֵי אָדָם יִוָּשְׁעוּ וְיַגִּיעוּ לְהַכָּרַת הָאֱמֶת״ (1 טימותיאוס ב׳ 4). הוא אוהב את כל בני האדם, ועל כן ״אֵין הוּא רוֹצֶה שֶׁיֹּאבַד אִישׁ, אֶלָּא שֶׁהַכֹּל יָבוֹאוּ לִידֵי תְּשׁוּבָה״ (2 כיפא ג׳ 9). לפי הביאור של The SDA Bible Commentary, המונח היווני מאחורי המילה ״רוצה״ הוא boulomai, מונח המביע ״נטייה של הלב, כגון ׳תשוקה׳ או ׳חפץ׳״. בנוסף, ביאור זה נותן פירוש משמעותי גם למילה ״אלא״. המונח היווני המקביל למילה ״אלא״ הוא alla, ומונח זה ״מדגישה כאן את הניגוד המוחלט בין ההשערה המוטעית לפיה אלוהים היה רוצה שבני האדם יאבדו והאמת המוחלטת שהוא חפץ שכל בני האדם יוושעו - The SDA Bible Commentary, vol. 7, p. 615. הציווי של המשיח עבור כל אחד מאיתנו הוא שנשתף אתו פעולה במשימתו ולהעיד על כך שאהבתו וחסדו הם הוכחה חותכת לרצונו של האל שכל בני האדם יוושעו.

`קיראו מעשי השליחים י״ג 47 והשוו לישעיהו מ״ט 6. למי הצביע הקטע במקור? כיצד מפרש שאול השליח את אותו פסוק?`

ישנם מקרים שבהם לנבואה תנ״כית מסויימת יש יותר מהתגשמות אחת. במקרה הנוכחי, שאול השליח לוקח נבואה אשר הצביעה באופן מיידי על ישראל ובאופן נבואי על המשיח (ראו ישעיהו מ״א 8; מ״ט 6 ולוקס ב׳ 32) וסבור שהיא מצביעה על קהילת המאמינים בישוע. אם הקהילה מזניחה או ממעיטה בחשיבותו של ציווי זה, הרי היא מחטיאה את מטרת קיומה ומחמיצה את הגשמת תפקידה הנבואי בעולם.

`אילו סכנות אורבות לקהילה אשר מסתגרת בתוך עצמה ושוכחת את מטרת קיומה?`