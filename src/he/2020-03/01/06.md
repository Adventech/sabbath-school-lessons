---
title:  מונעים על ידי אהבה
date:  02/07/2020
---

במהלך השבוע הנוכחי התמקדנו בשאלה ״מדוע להיות עדיו של אלוהים?״. ובכן, גילינו שכאשר אנו חולקים את אמונתנו עם אחרים, אנו זוכים בשמחה הנובעת משיתוף הפעולה עם אלוהים בתכנית הישועה שלו. כאשר אנו מעידים מול אחרים על אהבתו של האל, דבר זה מעניק להם הזדמנויות רבות יותר להיוושע, מאחר ויש להם אפשרות טובה יותר להבין את טובו ואת חסדו של אלוהים. בד בבד, בישור היא אחת הדרכים שבהן אנו גדלים רוחנית. ההחלטה להימנע מלחלוק עם אחרים את מה שהמשיח עשה עבורנו חונקת את חיינו הרוחניים. העדות שמה אותנו במגע עם לבו של מי שכמהה לישועת האנושות כולה. בנוסף, העדות גם מביאה לידי ביטוי את ציותנו לציווי המשיח. בשיעור הנוכחי נלמד על המניעים העיקריים למתן העדות על אלוהים.

`קיראו 2 קורינתים ה׳ 14, 15, 18-20. מה הניע את שאול השליח לעבור את כל הייסורים, התלאות והקשיים למען הבשורה? כיצד יכול מניע זה להניע במרץ את שירותנו עבור המשיח?`

שאול השליח מונע על ידי אהבה. ישנם דברים אשר אדם מוכן לעשותם רק בשל האהבה, ולא בשל אף סיבה אחרת שבעולם. כאשר השליח הכריז ש״אַהֲבַת הַמָּשִׁיחַ דּוֹחֶקֶת בָּנוּ״, הרי הוא הצביע על אמת נצחית. משמעות המילה ״לדחוק״ היא ״לדרבן, לעודד, להמריץ, להפציר, להניע״. אהבתו של המשיח עמדה בבסיס פעולותיו של שאול השליח והניעה אותו להפיץ את תכנית הישועה של אלוהים בכל העולם הים-תיכוני דאז, בנחישות וללא מורא. ״כאשר אהבתו של האל תשכון בלבו של המאמין, היא תניע את כל פעולותיו. משורשי חיבתו למשיח תצמחנה אהבה ודאגה אמיתית לזולת״ - Ellen G. White, The Adventist Home, p. 425.

`כאשר אנו מבינים את גודל הקורבן שהקריב המושיע עבורנו, אנו נפעמים מאהבתו העצומה ומרגישים מחויבים לחלוק עם אחרים את מה שהוא עשה עבורנו. בורא היקום היה מוכן להקריב את חייו כקורבן תמורה עבורנו. אמת מדהימה זו מעוררת בנו אהבה לאלוהים ורצון לחלוק אותה עם אחרים!`