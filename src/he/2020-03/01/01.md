---
title:  מדוע להיות עדיו של אלוהים?
date:  27/06/2020
---

### קיראו את הפסוקים הבאים לקראת שיעור השבת השבועי
יעקב ה' 19,20; לוקס ט"ו 6; צפניה ג' 17; יוחנן ז' 37,38; 1 טימותיאוס ב' 3,4; 2 קורינתים ה' 14,15.

> <p>פסוק לשינון</p>
> טוֹב הַדָּבָר הַזֶּה וְרָצוּי בְּעֵינֵי אֱלֹהִים מוֹשִׁיעֵנוּ, הֶחָפֵץ שֶׁכָּל בְּנֵי אָדָם יִוָּשְׁעוּ וְיַגִּיעוּ לְהַכָּרַת הָאֱמֶת (1 טימותיאוס ב' 3,4).

כמיהתו הגדולה של אלוהים עבור כל בני האדם כולם היא שהם ישיבו לאהבתו, יקבלו את חסדו, ישתנו בהשפעת רוח קודשו ויוושעו במלכותו. לבו אינו עורג לדבר נעלה יותר עבורנו מאשר ישועתנו. אהבתו חסרת גבולות. חסדו לאין שיעור. רחמיו אינסופיים. מחילתו בלתי נדלת. כוחו נצחי. בניגוד מוחלט לאלילים הפגניים, אשר ביקשו קורבנות מבני האדם, אלוהנו הקריב בעצמו את הקורבן העליון. לא חשוב עד כמה אנו נכספים להיוושע, אלוהים חפץ בישועתנו במידה גדולה יותר מאיתנו. "טוֹב הַדָּבָר הַזֶּה וְרָצוּי בְּעֵינֵי אֱלֹהִים מוֹשִׁיעֵנוּ, הֶחָפֵץ שֶׁכָּל בְּנֵי אָדָם יִוָּשְׁעוּ וְיַגִּיעוּ לְהַכָּרַת הָאֱמֶת" (1 טימותיאוס ב' 3,4).

לבו של אלוהים כמה בישועתך ובישועתי. כולנו מעידים על המשיח. אנו מעידים על מסכת הייסורים שהוא עבר למען ישועתנו, על האופן שבו הוא שינה את חיינו, על האמיתות המדהימות שבדברו ועל אופיו כליל היופי והשלמות. מדוע להיות עדיו של אלוהים? כאשר אנו מבינים מיהו אלוהנו וחווים את חסדו האינסופי ואת אהבתו העזה, לא נוכל להישאר שקטים ואדישים. מדוע להיות עדיו? כי כאשר אנו משתפים אתו פעולה, אנו באים אל שמחתו בעובדה שאנו רואים בני אדם שנפדו בחסדו והשתנו על ידי אהבתו!

_*לימדו את השיעור השבועי לקראת שבת ה-4 ביולי_