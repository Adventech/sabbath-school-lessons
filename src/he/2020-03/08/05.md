---
title:  שליחותו הרפואית של המשיח (חלק ב')
date:  19/08/2020
---

`קראו מתי ד' 23-25 ו-ט' 35. מהם שלושת האלמנטים העיקריים שעמדו בבסיס שיטת הבישור של המשיח? כיצד הוא ענה לצרכיהם של האנשים ואיזו השפעה הייתה לגישה זו על חייהם?`

שיטת הבישור של המשיח הייתה מורכבת משלושה מרכיבים עיקריים: לימוד, הטפה וריפוי. הוא שיתף את האנשים בעקרונותיו הנצחיים של אלוהים, כדי שכל אדם יוכל לחיות חיים בעלי מטרה ומשמעות. הוא אמר: "אֲנִי בָּאתִי כְּדֵי שֶׁיִּהְיוּ לָהֶם חַיִּים וּבְשֶׁפַע שֶׁיִּהְיוּ לָהֶם" (יוחנן י' 10). שירותו של המשיח שיקף את חסדו האינסופי של אלוהים. ישוע בא אלינו כדי שיהיו לנו חיים בשפע - לא רק כאן ועכשיו, אלא לעולם.

`קראו מרקוס א' 32-39. ישוע בילה את כל אותו יום בריפוי חולים ובגירוש שדים. למחרת, השכם בבוקר, הוא יצא אל מקום שומם והתפלל שם. לאחר מכן, הוא עזב את אותה עיר, למרות שאנשים רבים חיפשו אותו כדי שירפא אותם. מדוע הוא לא נשאר לרפאם? שימו לב לסיבה בפסוקים 38 ו-39.`

סיפור זה מלא תובנות. לאחר שהוא ריפא המון רב ביום שלפני, ישוע עוזב את אותה העיר למחרת, על אף שלא מעט אנשים עדיין חיפשוהו כדי שירפא אותם. כשתלמידיו שואלים אותו לגבי עניין זה, הוא מסביר להם שתכליתו בעולם הזה הינה הפצת הבשורה. הוא לא בא כדי להרשים אחרים בעשיית ניסים. הוא היה בן האלוהים ומטרתו הייתה גאולת האדם. הוא לא הסתפק בריפוי הפיזי של האנשים. לבו כמה שהם יקבלו את מתנת החיים שהוא ביקש להעניק להם. הוא הבהיר את תכליתו בעולם הזה במילים הבאות: "הֵן בֶּן־הָאָדָם בָּא לְבַקֵּשׁ אֶת הָאוֹבֵד וּלְהוֹשִׁיעוֹ" (לוקס י"ט 10). כל מעשה ריפוי היה הזדמנות מיוחדת לגלות את אופיו של אלוהים, להקל על סבלם של האנשים ולהציע להם חיי עולם.

`האם ניתן לחיות חיים בשפע כפי שישוע בא להציע לנו אם אנחנו קשיי יום או חולים? מה ישוע הציע מעבר לריפוי הפיזי? באילו דרכים ניתן להוביל את האנשים לאמיתות רוחניות עמוקות על ידי כך שאנו עונים לצרכיהם הפיזיים והרגשיים?`