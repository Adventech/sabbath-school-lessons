---
title:  התנהגותו של המשיח לבני אדם
date:  17/08/2020
---

תכליתו של ישוע היה להוציא את המיטב מכל אדם. אפילו בנסיבות המאתגרות ביותר, הוא תמיד השיב בדברי חן ואהבה. בבשורת לוקס כתוב ש"כֻּלָּם דִּבְּרוּ טוֹבוֹת עָלָיו וְהִתְפַּלְּאוּ עַל דִּבְרֵי הַחֵן שֶׁיָּצְאוּ מִפִּיו" (לוקס ד' 22), ובשורת יוחנן מוסיפה ש"הַחֶסֶד וְהָאֱמֶת בָּאוּ דֶּרֶךְ יֵשׁוּעַ הַמָּשִׁיחַ" (יוחנן א' 17). שירותו של המשיח היה שובה לב ומילותיו החינניות נגעו בנימי נפשם.

`קראו מתי ח' 5-10 ומרקוס י"ב 34. אילו מילים מלאות תקווה ועידוד אמר ישוע לשני אנשים כה שונים זה מזה - לשר המאה הרומי ולסופר היהודי? `

אמירה זו של ישוע כלפי החייל הרומי הייתה מהפכנית בעליל. דמיינו לרגע כיצד הרגיש אותו קצין כשישוע טען שמעולם לא מצא אמונה כה גדולה אפילו בישראל! דמיינו גם כן את מחשבותיו של הסופר היהודי כשישוע אמר לו "אֵינְךָ רָחוֹק מִמַּלְכוּת הָאֱלֹהִים". ישוע ידע כיצד להוציא מכל אדם את המיטב. מעט מאוד דברים יסללו את הדרך להפצת הבשורה כמו מחמאה כנה. חיפשו את נקודת האור בכל אדם שמסביבכם ואל תהססו לשתף אותם במה שאתם מעריכים אצלם.

`השוו ישעיהו מ"ב 3, קולוסים ד' 5,6 ואפסים ד' 15. אלו עקרונות חיוניים מלמדים אותנו פסוקים אלו על שיתוף אמונתנו עם אחרים ועל יחסינו אתם?`

אם מילותינו יהיו מלאות חן ועידוד, תהיה להן השפעה חיוביות גדולה על חייהם של אחרים. ישעיהו ניבא על המשיח ש"קָנֶה רָצוּץ לֹא יִשְׁבּוֹר וּפִשְׁתָּה כֵהָה לֹא יְכַבֶּנָּה" (ישעיהו מ"ב 3). במילים אחרות, לבו של המשיח יהיה כה רך ורגיש, שהוא ייזהר תמיד לא לפגוע ללא צורך באף אדם העושה את צעדיו הראשונים לקראת אלוהים ולא לכבות אפילו את גחלת האמונה הזעירה ביותר שבלבו.

`מדוע הדרך שבה אנו אומרים דבר מסוים לא פחות חשובה - ולעיתים אף יותר חשובה - מאשר תוכן דברינו? כיצד אתם מתייחסים לאמירה: "זאת האמת. מי שלא רוצה לקבל אותה, לא צריך!" מה בעייתי באמירה זו?`