---
title:  שליחותו הרפואית של המשיח (חלק א')
date:  18/08/2020
---

ישוע לא נאם נאומים ארוכים ויבשים מול קהלים גדולים. שיטת הבישור שלו הייתה דינמית כמו החיים עצמם. כל יום אנו נתקלים באנשים עם צרכים שונים - פיזיים, שכליים, רגשיים ורוחניים. המשיח כמה גם היום לענות על כל אותם צרכים באמצעותנו, על ידי כך שאנו דואגים לבודדים ולכואבים, ומגלים עניין בשמחתם, בתקוותיהם ובחלומותיהם.

ישוע טיפל בצרכים המורגשים של האנשים כדי לרכוש את אמונם ולנסות לענות בסופו של דבר לצרכיהם העמוקים. הצורך המורגש הינו אזור בחיינו שכבר ברור לנו שאיננו מצליחים לטפל בו לבד. אחדים יצטרכו עזרה להפסיק לעשן, לרדת במשקל, להתחיל דיאטה או להפחית בלחץ. עבור אחרים, הצורך יהיה שונה - אולי מזון, מקום מגורים, טיפול רפואי או עצה בקשר לבעיה משפחתית.

ואולם, הצורך העמוק ביותר של כל אדם בעולם הינו הצורך ביחסים אישיים עם אלוהים. כל אדם זקוק לפיוס עם אלוהים ולידיעה שלחייו יש משמעות וערך נצחיים.

`קראו את סיפורו של האיש המשותק במתי ט' 1-7 ושל האישה זבת הדם במרקוס ה' 25-34. אילו רמזים מוצאים אנו בשני הסיפורים המקשרים בין החשיבות לענות לצרכים פיזיים לבין הצורך האמיתי של אותם אנשים - הפיוס עם אלוהים?`

שליחותו הרפואית של המשיח כללה יותר מריפויים פיזיים ורגשיים. ישוע כמה להעניק לבני האדם את השלמות שנגזלה מהם בעטיו של החטא. מבחינתו של ישוע, הריפוי הפיזי לא היה שלם בהיעדר הריפוי הרוחני. אם אהבתו של אלוהים מניעה אותנו לרצות בטובתו הפיזי והרגשי של אדם כלשהו, היא תניע אותנו אפילו ביתר שאת לרצות בטובתו הרוחני, שיבטיח לו חיים מלאי משמעות לא רק כאן ועכשיו, אלא לעולמי עולמים. הרי האנשים שישוע ריפא אותם מתו בסופו של דבר. אם כן, מסתבר שהצורך האמיתי שלהם היה הרוחני, הלא כן?

`באיזו יוזמה יכולה קהילתכם לצאת לטובת אנשים אחרים, שתוכיח את דאגתכם הכנה אליהם? חשבו על האנשים הגרים בקרבת הקהילה. מה אתם יכולים לעשות למענם כדי לשנות את חייהם לטובה?`