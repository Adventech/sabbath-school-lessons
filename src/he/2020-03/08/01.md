---
title:  כיצד לבשר כמו המשיח?
date:  15/08/2020
---

### קיראו את הפסוקים הבאים לקראת שיעור השבת השבועי
מתי ה' 13,14; פיליפים ב' 15; מרקוס י"ב 34; אפסים ד' 15; מתי ד' 23-25; כ"ה 31-46.

> <p>פסוק לשינון</p>
> ״כִּרְאוֹתוֹ אֶת הַהֲמוֹנִים נִתְמַלֵּא רַחֲמִים עֲלֵיהֶם, שֶׁכֵּן הָיוּ יְגֵעִים וְנִדָּחִים כַּצֹּאן אֲשֶׁר אֵין לָהֶם רוֹעֶה" (מתי ט' 36).

ישוע דאג לאנשים באמת ובתמים. למעשה, הוא דאג לצרכיהם יותר ממה שהוא דאג לצרכיו עצמו. חייו הוקדשו למענם בשירות מלא אהבה וחמלה. ישוע טיפל בצרכיהם הפיזיים, השכליים והרגשיים של האנשים סביבו, ודבר זה פתח את ליבם והכין אותם לאמיתות הרוחניות שהוא לימד אותם. המשיח ריפא מצורעים, פקח את עיני העיוורים, פתח את אוזני החרשים, שחרר אחוזי שדים, האכיל את הרעבים ודאג לנזקקים - ושירות מסור זה נגע בליבם של האנשים ושינה את חייהם. ככל שהם נוכחו לדעת שדאגתו של המשיח אליהם כנה, ליבותיהם נפתחו לאמיתות הרוחניות שהוא לימד.

רק באמצעות תורת המשיח נוכל לנחול הצלחה אמיתית בקירוב לבבות לאמונה.

המושיע התרועע עם בני האדם, ותמיד חפץ בטובתם. הוא הביע כלפיהם אהדה וחמלה, מילא את צורכיהם וזכה באמונם. לאחר מכן, הוא הורה להם: "לכו אחרי." (אלן ווייט, אני ה' רופאך, 143).

ישוע ידע שהעולם זקוק להדגמת הבשורה לא פחות ממה שהוא זקוקים להכרזתה. אם העדות העוצמתית של חיי שירות הדומים לשירותו של המשיח תלווה את מילותינו, דבר זה בהחלט יחזק את אמינות הבשורה שאנו מבקשים להכריזה.

_*לימדו את השיעור השבועי לקראת שבת ה-22 באוגוסט_