---
title:  'המשיח: הבסיס לעדותנו'
date:  06/09/2020
---

לכל אחד מאיתנו כאדם מאמין ישנו סיפור לספר - הסיפור על האופן שבו המשיח שינה את חיינו ועל מה שהוא עשה עבורנו.

**קראו אפסים ב' 1-10. איך היינו לפני להכיר את המשיח? מה השתנה מאז שקיבלנו את המשיח?**

`לפני שהכרנו את המשיח (אפסים ב' 1-3):`

`לאחר שהכרנו את המשיח (אפסים ב' 4-10):`

איזה שינוי מדהים! לפני שהכרנו את המשיח, היינו "מתים בפשעים ובחטאים" ש"התהלכנו בהם לפי עידן העולם הזה", "מִלֵּאנוּ אֶת תְּשׁוּקוֹת הַגּוּף [...] וְהָיִינוּ מִטִּבְעֵנוּ בְּנֵי זַעַם" (אפסים ב' 1-3). במילים פשוטות, לפני שהכרנו את המשיח שוטטנו בחיים ללא מטרה והיינו אבודים.

אולי חווינו לפעמים אושר לכאורה, אך תמיד המשכנו להרגיש חרדה בלב ולחוות תחושה של חוסר הגשמת תכלית חיינו. ואולם, העובדה שקיבלנו את המשיח וחווינו את אהבתו עשה את כל ההבדל שבעולם. במשיח אנו באמת "חיים". באהבתו הרבה וברחמיו הגדולים, אלוהים הושיע אותנו בחסדו. הוא "הֵקִים אוֹתָנוּ עִמּוֹ וְהוֹשִׁיבָנוּ עִמּוֹ בַּשָּׁמַיִם, בַּמָּשִׁיחַ יֵשׁוּעַ כְּדֵי לְהַרְאוֹת בָּעוֹלָמִים הַבָּאִים אֶת שֶׁפַע עֹשֶׁר חַסְדּוֹ בַּטּוֹבָה שֶׁגָּמַל עָלֵינוּ בַּמָּשִׁיחַ יֵשׁוּעַ" (אפסים ב' 6,7). במשיח, חיינו קיבלו משמעות עמוקה ותכלית חדשה. כפי שיוחנן כותב, "בּוֹ הָיוּ חַיִּים וְהַחַיִּים הָיוּ הָאוֹר לִבְנֵי הָאָדָם" (יוחנן א' 4).

קראו אפסים ב' 10. מה אומר לנו פסוק זה על תפקידם המרכזי של המעשים הטובים באמונתנו? כיצד אנו מבינים רעיון זה בהקשר הישועה על ידי האמונה, "לְלֹא תְּלוּת בְּמַעֲשֵׂי הַתּוֹרָה" (רומים ג' 28)?

`כיצד השתנו חייך בזכות המשיח, שינוי שיכול אולי לסייע גם לאחרים להכיר טוב יותר את המשיח?`