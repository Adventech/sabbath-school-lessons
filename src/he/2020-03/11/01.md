---
title:  שיתוף סיפורו של המשיח
date:  05/09/2020
---

### קיראו את הפסוקים הבאים לקראת שיעור השבת השבועי
אפסים ב' 1-10; 1 יוחנן ד' 7-11; מרקוס ה' 1-20; עברים י' 19-22; גלטים ב' 20; 1 קורינתים א' 30.

> <p>פסוק לשינון</p>
> זֹאת כָּתַבְתִּי אֲלֵיכֶם, הַמַּאֲמִינִים בְּשֵׁם בֶּן־הָאֱלֹהִים, לְמַעַן תֵּדְעוּ שֶׁיֵּשׁ לָכֶם חַיֵּי עוֹלָם (1 יוחנן ה' 13).

כפי שנאמר בשיעור קודם, אין הוכחה חותכת יותר לכוח הבשורה מאשר חיים שהשתנו. אנשים יכולים לצאת נגד התיאולוגיה שלכם, להתווכח על דוקטרינות מסוימות או לשים בספק את האופן שבו אתם מבינים את הכתובים, אבל לרוב הם לא ישימו בספק את עדותכם האישית על מיהו המשיח עבורכם ומה הוא עשה בחייכם.

להעיד משמעו לחלוק עם אחרים את מה שאנו יודעים על המשיח, ולספר להם מיהו המשיח עבורנו ואיזה שינוי הוא חולל בחיינו. אם העדות שלנו תתמקד בניסיון להוכיח שמה שאנו מאמינים נכון ומה שאחרים מאמינים שגוי, אנו ניתקל בהתנגדות עזה.

לעומת זאת, אם עדותנו תצא מלב שהשתנה על ידי חסדו של אלוהים, הוקסם מאהבתו ונפעם מאמיתו, אחרים יתרשמו עד מאוד מהאופן שבו האמת שקיבלנו השפיעה על חיינו ושינתה אותם מקצה לקצה. כאשר האמת מוצגת בהקשרם של חיים שהשתנו, לאותה אמת תהיה השפעה רבה מאוד שתעשה את כל ההבדל.

כשהמשיח הינו המרכז של כל אחת מהדוקטרינות שלנו ונשקף בתורתנו ובחיינו את אופיו של המשיח, אלה שאנו חולקים איתם את הבשורה יהיו הרבה יותר מוכנים לקבל את דבר אלוהים.

_*לימדו את השיעור השבועי לקראת שבת ה-12 ספטמבר_