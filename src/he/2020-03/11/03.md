---
title:  כוח השינוי של העדות האישית
date:  07/09/2020
---

יוחנן ויעקב, בני זבדי, היו ידועים גם בכינוי "בְּנֵי רֶגֶשׁ" (מרקוס ג' 17). למעשה, ישוע עצמו נתן להם כינוי זה. אנו מקבלים המחשה של מזגו הנלהב של יוחנן במסעו של ישוע ותלמידיו לירושלים דרך שומרון. כשניסו למצוא מקום לינה לאותו לילה בכפר שומרוני, הם נתקלו בהתנגדות בשל דעותיהם הקדומות של השומרונים כנגד היהודים. הם סירבו לאפשר לישוע ולתלמידים ללון באותו כפר, אפילו בתנאים הצנועים ביותר.

יעקב ויוחנן חשבו שיש בידיהם את הפתרון לבעיה. "כְּשֶׁרָאוּ זֹאת יַעֲקֹב וְיוֹחָנָן תַּלְמִידָיו, אָמְרוּ: "אֲדוֹנֵנוּ, רְצוֹנְךָ כִּי נְצַוֶּה שֶׁתֵּרֵד אֵשׁ מִן הַשָּׁמַיִם וְתֹאכַל אוֹתָם?" (לוקס ט' 54). ישוע גער בשני האחים וכולם עזבו בשקט את הכפר. ישוע אינו מכריח אף אדם לקבלו. זוהי איננה דרכו של המשיח! ישוע פועל בלבו של האדם באהבה - ובדיוק לנוכח אותה אהבה נפלאה של המשיח, פזיזותו וכעסו של יוחנן הפכו לטוב לב, חמלה ועדינות. באיגרתו הראשונה של יוחנן, המילה "אהבה" מופיעה כמעט ארבעים פעם, ובצורותיה השונות היא מופיעה אפילו חמישים פעם.

`קראו 1 יוחנן א' 1-4, ג' 1, ד' 7-11 ו-ה' 1-5. מה מלמדים אותנו קטנים אלו על עדותו האישית של יוחנן ועל השינויים שהתחוללו בחייו בשל קרבתו אל המשיח?`

זהו עיקרון נצחי ואחת התורות שעליה מבוסס היקום כולו. אלן ווייט מסכמת עיקרון זה באופן מופלא, במילים הבאות: "הפעלת כוח מנוגדת לעיקרון העומד ביסודו של שלטון האל. ה' חפץ אך ורק בשירות מלא אהבה, וכידוע, על אהבה לא ניתן לצוות; לא ניתן להשיגה בכוח או תוך הפעלת סמכות. רק אהבה מפיחה אהבה; אהבה מתעוררת באמצעות אהבה בלבד" (אלן ווייט, חמדת הדורות, 10).

כשאנו מקדישים את חיינו למשיח, אהבתו תזרח דרכנו אל אחרים. חיים שהשתנו הינם העדות המשכנעת ביותר לבשורת המשיח. זה לא אומר שלעולם לא נעשה טעויות. אבל זה כן אומר שאהבתו של המשיח תזרח מתוך חיינו ותהיה ברכה לכל הסובבים אותנו.

`באיזו מידה אתם משקפים את אהבתו של המשיח לאחרים? חשבו על השלכות תשובתכם.`