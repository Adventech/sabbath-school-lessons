---
title:  נקודות למחשבה
date:  25/09/2020
---

"על מנהיגי הקהילה מוטלת האחריות למצוא דרכים מגוונות שבהן לשלב כל חבר קהילה ולתת לו ההזדמנות לקחת חלק במלאכת הבישור. למרבה הצער, דבר זה לא נעשה בצורה מספקת בעבר. לא נעשו מספיק תוכניות שיביאו לידי ביטוי את כשרונותיהם הרבים של חברי הקהילה בשירות למען אחרים, ורק מתי מעט מבינים את גודל ההפסד שנגרם כתוצאה מכך. מנהיגי הקהילה של אלוהים צריכים להיות דומים לגנרלים מלאי חכמה וניסיון, שייצרו תוכניות פעולה מחושבות ומפורטות שיובילו להתקדמות ולהשגת היעד. ביצירת התוכניות, עליהם להתחשב באופן מיוחד במלאכה שחברי הקהילה יכולים לעשותה למען חבריהם ושכניהם. עבודת האלוהים עלי אדמות לא תוכל להסתיים עד שחברי הקהילה - גברים ונשים כאחד - יאחדו כוחות עם מנהיגי הקהילה.

גאולת האדם הינה מלאכה הדורשת מאמצים אישיים רבים ורציניים. עלינו להביא לאנשים את דברי אלוהים ולא לחכות עד שהם יבואו אלינו. הלוואי ויכולתי לעורר באנשי אלוהים - גברים ונשים כאחד - את הרצון לפעולה! בידינו רק רגעים ספורים. אנו עומדים בפתחם של חיי עולם! אין לנו זמן לבזבז! לכל רגע ורגע ישנו ערך נצחי, שלא יסולא בפז, ואל לנו לבזבזו על מטרות אנוכיות. מי יקום ויבקש בלב כנוע את כוחו ואת חסדו של אלוהים, כדי לשרתו בנאמנות במלאכת הבשורה? בכל קהילה ישנם כשרונות, שאם נטפח אותם בצורה הנכונה, יתבררו כסיוע חיוני למלאכה זו. מה שנחוץ לבנייתן של הקהילות היום הינם מנהיגים חדי הבחנה שיזהו ויטפחו את הכשרונות המגוונים של חברי הקהילה כדי שישמשו כלים בידי האדון" - Ellen G. White, Testimonies for the Church, vol. 9, pp. 116, 117.

**שאלות לדיון**:

`מהו הרעיון המרכזי בציטוט זה של אלן ווייט? איזו השפעה יכולה להיות לרעיון זה על מאמצי הפצת הבשורה - הן ברמה האישית והן כקהילה?`

`כיצד באה לידי ביטוי אהבה אמיתית? אילו צורות של אהבה מזויפת יכולות להיות?`

`שוחחו בכיתה על דברים שונים שאנשים הקריבו למען אלוהים, כולל החיים עצמם. מה ניתן ללמוד מסיפורים אלו?`

`חשבו על תשובתכם לשאלה שבסוף השיעור של יום ראשון, על מה שהקרבתם למען אלוהים. מה באמת הקרבתם? מדוע עשיתם זאת? האם זה היה שווה? כיצד הייתם יכולים להסביר לאדם לא מאמין מה עשיתם ומדוע?`
