---
title: 'קפיצת האמונה'
date: 19/09/2020

---

### קיראו את הפסוקים הבאים לקראת שיעור השבת השבועי
פיליפים 2:5-11; מתי 4:18-20; מעשי השליחים 9:3-6, 10-20; יוחנן 21:15-19; 1 יוחנן 3:16-18.

> <p>פסוק לשינון</p>
> יְהֵא בָּכֶם הֲלָךְ רוּחַ זֶה אֲשֶׁר הָיָה בַּמָּשִׁיחַ יֵשׁוּעַ: הוּא אֲשֶׁר הָיָה קַיָּם בִּדְמוּת אֱלֹהִים לֹא חָשַׁב לְשָׁלָל הֱיוֹת שָׁוֶה לֵאלֹהִים, אֶלָּא הֵרִיק אֶת עַצְמוֹ, נָטַל דְּמוּת עֶבֶד וְנִהְיָה כִּבְנֵי אָדָם (פיליפים 2:5-7).

עזיבתו את תפארת השמים, את סגידת המלאכים ואת קרבתו לאביו הייתה צעד של הקרבה בל יתואר מצידו של המשיח. ועם זאת, ישוע הסכים להגיע לעולמנו הרווי סבל ומוות כדי לגלות את אופיו האוהב של אלוהים, לרכוש מחדש את חיבתו של המין האנושי ולפדות את האדם.

"לעולם לא יצליחו הנושעים להבין את המחיר הכבד של גאולתם, עד שיעמדו בנוכחות הגואל לפני כס האלוהים. או אז, כשהתהילה, ההדר והתפארת של ההיכל הנצחי יתגלו לנגד עינינו, וחושינו המוקסמים יתענגו על אושר עילאי, נזכור כי ישוע עזב את כל אלה למעננו, שהוא לא רק הפך לגולה מחצרות השמיים, אלא אף הסתכן למעננו בכישלון ובאובדן נצחי. או אז נשליך לרגליו את כתרינו ונשיר בקול רם: «רָאוּי הַשֶּׂה שֶׁנִּשְׁחַט לְקַבֵּל גְּבוּרָה, עשֶֹׁר וְחָכְמָה וְכחַֹ וִיקָר וְכָבוֹד וּבְרָכָה! » (התגלות 5:12) - אלן ווייט, חמדת הדורות, 90.

הקרבתו של המשיח למען גאולתנו איננה ניתנת לשיעור. כשאנו נכנעים להדרכתו, מצייתים למצוותיו ומסכימים להיות שותפיו במאמצים להגיע לבני אדם אובדים ולקרוא להם למלכות אלוהים - דבר זה דורש הקרבה. ולמרות שלעולם לא נוכל להשוות בין הקרבותינו לבין הקרבתו של המשיח, מלאכת הבישור הינה עבורנו קפיצת אמונה. קפיצה זו מוציאה אותנו מאזור הנוחות שלנו ומשליכה אותנו למים סוערים ולא נודעים. אלוהים קורא לנו לפעמים להקריב למענו, אך האושר שהוא מעניק עולה על כל מעשה הקרבה שנתבקש לעשות אי פעם.

_*לימדו את השיעור השבועי לקראת שבת ה-26 ספטמבר_