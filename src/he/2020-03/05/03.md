---
title:  קהילה מועצמת
date:  27/07/2020
---

הספר מעשי השליחים מכונה לעיתים, ובצדק, ״מעשי רוח הקודש״. זהו ספר מרתק על עדות, בישור וגדילת הקהילה. מעשי השליחים הוא סיפורם המדהים של מאמינים אדוקים, מלאי רוח הקודש, ושל ההשפעתה האדירה של אמונתם על העולם כולו. אותם מאמינים היו תלויים באופן מוחלט ברוח הקודש בהשגת תוצאות מופלאות אלו. סיפורם הוא דוגמה מאלפת על מה שניתן להשיג באמצעות בני האדם המקדישים עצמם לאלוהים באופן מוחלט.

`קיראו מעשי השליחים ב׳ 41,42; ד׳ 4,31; ה׳ 4,42; ו׳ 7. מה מרשים אתכם במיוחד בקטעים אלו? מהו המסר אשר לוקס, מחבר הספר, מבקש להעביר בציון הקצב המהיר של גדילת הקהילה?`

בכתיבת הספר מעשי השליחים, לוקס מבקש לחלוק עם קוראיו את מלאכתו של רוח הקודש בקהילה הקדומה. שימו לב גם על העובדה שהוא אינו מהסס לנקוב במספרים מדויקים בכימות השפעתו של רוח הקודש במאה הראשונה לספירה. ובכן, הוא מונה את מספר הטבילות. במעשי השליחים ב׳ 41, הוא מדגיש את העובדה שביום ובמקום אחד בלבד נטבלו 3.000 איש. בפרק ד׳ 4, הוא מדבר על 5.000 איש אשר נטבלו. בפרק ה׳ 14, המונים מקבלים את המשיח ונטבלים.

ואולם, גם כאשר מדובר באנשים פרטיים - כמו מוכרת הארגמן לידיה, הסוהר מפיליפי, הנערה אחוזת השדים או הסריס האתיופי - לוקס מבחין בכל פעולה של רוח הקודש בליבותיהם של אנשים אלו ומציין אותה. בכך, הוא רוצה להדגיש את העובדה שמאחורי המספרים הגדולים נמצאים בני אדם פרטיים, ושכל אחד מהם הוא בנו/בתו של אלוהים, שהמשיח הוקרב למענו. כן, אנו אוהבים מספרים גדולים, אך העדות היא לרוב חוייה של אחד לאחד.

על מנת להאיץ את קצב גדילת הקהילה הקדומה, נשתלו קהילות חדשות. למעשה, אחת הסיבות לעובדה שהקהילה הקדומה גדלה באופן מהיר כל כך היא שהיא התחדשה באופן קבוע על ידי שתילת קהילות מקומיות חדשות. איזה מסר חשוב עבורנו כיום!

`הבישור עמד במוקד  הקהילה הקדומה. כיצד ניתן לוודא שגם בקהילות המקומיות שלנו הבישור נשאר תמיד במוקד?`