---
title:  ישוע והבטחת ביאתו של רוח הקודש
date:  26/07/2020
---

כאשר הוא הבטיח לתלמידים שרוח הקודש יישלח אליהם, ישוע הסיר דאגה מליבותיהם באשר לעזיבתו לחזרתו לשמיים: ״מוּטָב לָכֶם שֶׁאֵלֵךְ. אִם לֹא אֵלֵךְ, הַמְנַחֵם לֹא יָבוֹא אֲלֵיכֶם; וְאִם אֵלֵךְ, אֶשְׁלַח אוֹתוֹ אֲלֵיכֶם״ (יוחנן ט״ז 7). המונח היווני ל״מנחם״ הוא parakletos. כוונתו של המונח היא לאחד אשר ״מתלווה״ במטרה לסייע.

אחד התפקידים המשמעותיים ביותר של רוח הקודש הוא להעצים את המאמינים ולהנחות אותם במלאכת הבישור. כאשר אנו מעידים על המשיח, אנחנו לא לבד. רוח הקודש נמצא לידנו כדי להוביל אותנו אל אנשים אשר מחפשים את אלוהים באמת ובתמים. הוא מכין את לבבותיהם עוד בטרם שאנו פוגשים אותם. הוא מנחה את מילותינו, מסייע למחפשים לקבל החלטות בלב שלם ומחשל אותם לענות בחיוב להזמנותיו.

`קיראו יוחנן ט״ו 26,27 ו-ט״ז 8. מה מלמדים אותנו פסוקים אלו על תפקידו של רוח הקודש במלאכת העדות?`

רוח הקודש מעיד על המשיח. משימתו היא לשבח אותו ומטרתו הסופית היא להוביל כמה שיותר בני אדם אליו. כחלק מתפקידו, רוח הקודש משכנע את המאמינים באחריותם להעיד על המשיח. הוא פוקח את עינינו לראות את הפוטנציאל של כל האנשים שמסביבנו ופועל מאחורי הקלעים על מנת ליצור נכונות לקבלת הבשורה. בספר יוחנן כתוב בבירור ש״יוֹכִיחַ אֶת הָעוֹלָם עַל חֵטְא״ (ט״ז 8). במילים אחרות, הוא מרחף מעל לבבות במטרה להעמיק את תחושת הניכור מאלוהים ואת הצורך בחזרה בתשובה.

רוח הקודש גם מוכיח את העולם ״עַל צֶדֶק״. הוא אינו מגלה לבני האדם רק את חטאם, אלא הוא גם מנחה אותם אל הצדק. הוא מעמיד בפנינו את תפארת צידקתו של המשיח בניגוד לזיהומנו המוסרית. תפקידו של רוח הקודש הוא לא להצביע על כמה אנו רעים ולא ראויים; הוא גם מגלה לנו עד כמה ישוע טוב, אוהב ורחמן, ועד כמה הוא משתוקק לעצב אותנו לפי צלמו. משמעות העדות היא בסופו של דבר שיתוף פעולה עם רוח הקודש במטרה לשבח את המשיח. בכוחו ותחת הדרכתו, אנו מעידים על מושיענו המופלא אשר שינה את חיינו לעולם.

`על אף תשוקתנו העזה לעמול במלאכת הבישור, עד כמה חשוב לזכור תמיד שאיננו יכולים להחזיר איש בתשובה, אלא רק רוח הקודש יכול?`