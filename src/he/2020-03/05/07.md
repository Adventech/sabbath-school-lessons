---
title:  נקודות למחשבה
date:  31/07/2020
---

קיראו אלן ווייט, פרק ה׳ (״מתנת רוח הקודש״) ב-מעשי השליחים, ופרק ע״ג (״אל יבהל לבבכם״), בחמדת הדורות.

רוח הקודש משתף פעולה עם האב ועם הבן בתכנית הגאולה. בכל הזדמנות שבה אנו מעידים על המשיח, אנו מצטרפים אליו במלאכת הישועה. הוא משכנע. הוא פותח חלונות הזדמנות. באמצעות דברו, הוא מאיר לבבות ומגלה אמיתות. הוא שובר את כל חבלי הדעות הקדומות המשעבדים אותנו, מנצח העדפות תרבותיות המערפלות את ראיית האמת שלנו ומשחרר אותנו משלשלאות ההרגלים הרעים הכובלים אותנו.

כעדיו של המשיח, חשוב לזכור שאנו משתפים פעולה עם רוח הקודש. לא רק שהוא נמצא תמיד לידינו, אלא הוא אף מכין את לבבותיהם של בני האדם לפני שאנו חולקים אתם את הבשורה. הוא פועל בשכלם של האנשים כל פעם שאנו עושים מעשה טוב, מספרים את סיפור חזרתנו בתשובה, מעבירים שיעור על הכתובים, מחלקים ספרות תנ״כית או משתתפים בקמפיין בישור. הוא ימשיך לפעול בלבבותיהם של אותם אנשים שאנו מבשרים להם זמן רק לאחר שאנו מפסיקים את מאמצינו להנחות אותם אל הישועה.

**שאלות לדיון**:

`חילקו עם חברי הכיתת שיעור השבת שלכם הזדמנות אחת שבה הרגשתם שרוח הקודש פועל בצורה עוצמתית באמצעות עדותכם.`

`האם חששתם פעם לחלוק את אמונתכם עם אחרים? כיצד מפחית המידע על שירותו של רוח הקודש את החשש הזה ומעניק לכם ביטחון כעדים?`

`בשיעור הנוכחי, דיברנו על פעולתו של רוח הקודש, המלווה את שירותנו כעדים. דנו בצורות השונות שבהן רוח הקודש משתף אתנו פעולה במאמצינו להיות עדיו של אלוהים. כיצד מצייד אותנו רוח הקודש על מנת לעמול בשירות העדות לטובת אחרים?`

`שיעור זה נגע גם במרכזיות כתבי הקודש במתן העדות. מדוע כתבי הקודש הם מרכיב כה חיוני של אמונתנו ועדותנו? כיצד ניתן להישמר ממלכודותיהם של אלה הטוענים להאמין בכתובים, אבל הממעיטים באופן מתוחכם את סמכותם ואת עדותם?`
