---
title: 'רוח הקודש, דבר ה'' והעדות'
date: 29/07/2020

---

דבר אלוהים היה במרכז עדותה של הקהילה הקדומה. הדרשה של כיפא בחג השבועות הסתמכה לרוב על קטעים תנ״כיים, בניסיונו להוכיח את משיחיותו של ישוע. עדותו של סטפנוס לפני סקילתו סקרה את ההיסטוריה התנ״כית. כיפא דיבר על ״הַדָּבָר שֶׁשָּׁלַח [אלוהים] לִבְנֵי יִשְׂרָאֵל״ (מעשי השליחים 10:36) ומיד לאחר מכן חלק עם קורנליוס את סיפור תחייתו מן המתים של ישוע. שאול השליח חזר והזכיר ללא הרף את הנבואות על ביאתו של המשיח, ופיליפוס הסביר בדייקנות לשר האתיופי את אחת מאותן נבואות, בישעיהו נ״ג. בכל אחד ממקרים אלו, התלמידים הכריזו את דבר אלוהים, ולא את דברם וענייניהם האישיים. דבר ה', הנכתב בהשראת רוח הקודש, עמד בבסיס סמכותם.

`קיראו מעשי השליחים 4:4,31; 8:4; י״ג 48,49; י״ז 2; י״ח 24,25. מה מלמדים אותנו קטעים אלו על היחס בין רוח הקודש, דבר אלוהים ועדותה של הקהילה הקדומה?`

רוח הקודש שבהשראתו נכתב דבר אלוהים הוא אותו אחד אשר פועל באמצעותו על מנת לשנות חיים. בכתובים ישנו כוח מחייה, שהרי דבר אלוהים הוא המשיח עצמו.

`קיראו 2 כיפא 1:21 ועברים 4:12. מדוע יש לדבר אלוהים כוח לשנות חיים?`

״האנרגיה היוצרת אשר הביאה את העולמות לכדי קיום מצויה בדבר אלוהים. דבר זה מעניק כוח; הוא מפיק חיים. כל פקודה היא הבטחה. כאשר היא מתקבלת על־ידי הרצון ונכנסת אל תוך הנשמה היא מביאה עימה חיים מאת ה'. היא משנה את הטבע ובונה מחדש את הנשמה בדמותו של אלוהים״ - Ellen White, Education, p. 126.

הסיבה לכוח הכתובים לשנות חיים היא העובדה שרוח הקודש - אשר בהשראתו הם נכתבו - הוא גם מי שמעודד ומשנה אותנו תוך כדי קריאתם. כאשר אנו חולקים את דבר ה' עם אחרים, רוח הקודש פועל בליבם ומשנה את חייהם באמצעות דברו שנכתב בהשראתו. אלוהים הבטיח לברך את דברו, לא את דברינו. כוח השינוי נמצא בדבר אלוהים, לא בספקולציות אנושיות.
