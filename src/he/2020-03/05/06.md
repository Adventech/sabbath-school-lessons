---
title:  כוחו משנה החיים של רוח הקודש
date:  30/07/2020
---

לימוד מעמיק של ספר מעשי השליחים מגלה לנו את אלוהים כמחולל ניסים בחיי בני האדם באמצעות רוח הקודש. ספר זה הוא מעין חקר מקרה על נושאים מגוונים, כמו ניצחון הבשורה על הדעות הקדומות של תרבות מסוימת, שינויים משמעותיים לאורך כל החיים, המאבק נגד הרגלים מושרשים או הכרזת הבשורה על חסדו של המשיח. רוח הקודש פוגש אנשים במקום בו הם נמצאים, אך הוא אינו משאיר אותם שם. בנוכחותו, חייהם משתנים.

`קיראו מעשי השליחים ט״ז 11-15, 23-34; י״ז 33,34; י״ח 8. אלו הם רק חלק מסיפורי הכתובים על חזרתם בתשובה של אנשים מסוימים. מה מלמדים אותנו סיפורים אלו על כוחו של אלוהים לשנות חיים של אנשים מרקעים כה מגוונים?`

איזה מגוון מדהים של בני אדם! לידיה הייתה אשת עסקים יהודייה די מצליחה, בעוד שהסוהר מפיליפי היה עובד מדינה רומאי ממעמד הביניים. רוח הקודש יכול לפעול בליבם של אנשים מכל מעמד חברתי, וכוחו משנה את חייהם של גברים ונשים, של עשירים ועניים, של מלומדים ובורים כאחד.

שתי הדמויות האחרונות שברשימה לעיל יוצאות מן הכלל במידה שווה. מעשי השליחים י״ז 34 מדבר על חזרתו בתשובה של דִּיוֹנִיסְיוֹס, מן השופטים של האריופגוס. ובכן, דיוניסיוס היה חלק מהרכב השופטים של האריופגוס, ועל כן היה לו מעמד מכובד מאוד בחברה היוונית.

בנוסף, בכוחו של רוח הקודש, שירותו של שאול השליח הגיע עד למעמד הגבוה של החברה. קְרִיסְפּוֹס (מעשי השליחים י״ח 8) היה ראש בית כנסת. הוא היה מנהיג דתי אשר הכיר היטב את כתבי הקודש היהודיים, ורוח הקודש נגע בליבו ושינה את חייו. דוגמאות אלו באות ללמד אותנו שכאשר אנו מעידים על המשיח וחולקים את דבר ה׳ עם אחרים, רוח הקודש יחולל שינויים מדהימים בחייהם של אנשים בעלי רקע, תרבות, חינוך ורעיונות מגוונים ביותר. אל לנו לשער למי אפשר לבשר ולמי לא. תפקידנו להעיד בפני כל אדם אשר אלוהים מביא אל מפתן חיינו, לכל השאר הוא כבר ידאג.

הקרבתו של המשיח תקפה עבור כל בני האדם כולם. מה אמורה ללמד אותנו אמת חיונית זו על כך שאסור לנו להעלות שום השערה על אף אדם כנטול תקוות הישועה.