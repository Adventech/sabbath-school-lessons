---
title:  עדות בכוח רוח הקודש
date:  25/07/2020
---

### קיראו את הפסוקים הבאים לקראת שיעור השבת השבועי
יוחנן ט״ו 26,27; מעשי השליחים ב׳ 41,42; ח׳ 4; י״ז 33,34; י״ח 8.

> <p>פסוק לשינון</p>
> ״כְּשֶׁסִּיְּמוּ אֶת תְּפִלָּתָם הִזְדַּעְזַע הַמָּקוֹם שֶׁהִתְאַסְּפוּ בּוֹ וְכֻלָּם נִתְמַלְּאוּ רוּחַ הַקֹּדֶשׁ וְדִבְּרוּ אֶת דְּבַר אֱלֹהִים בְּאֹמֶץ לֵב״ (מעשי השליחים ד׳ 31).

כאשר המאמינים הראשונים קיבלו מישוע את הציווי ״לְכוּ אֶל כָּל הָעוֹלָם וְהַכְרִיזוּ אֶת הַבְּשׂוֹרָה לְכָל הַבְּרִיאָה״, משימה זו הייתה נראית בעיניהם בלתי אפשרית בעליל. כיצד עליהם להשלים אתגר כה עצום? הרי הם כה מעטים. משאביהם מוגבלים. ולאמיתו של דבר, הם היו בסך הכל קומץ קטן של מאמינים לא מלומדים. אך האלוהים שלהם היה גדול, והם סמכו עליו שיאזור אותם בגבורה כבירה להשלמת משימתם היוצאת מן הכלל.

ישוע הבטיח להם: ״אֲבָל בְּבוֹא עֲלֵיכֶם רוּחַ הַקֹּדֶשׁ תְּקַבְּלוּ כֹּחַ וְתִהְיוּ עֵדַי הֵן בִּירוּשָׁלַיִם וְהֵן בְּכָל יְהוּדָה וְשׁוֹמְרוֹן, עַד קְצֵה הָאָרֶץ״ (מעשי השליחים א׳ 8).

ישוע הבטיח להם שכוחו של רוח הקודש יעצים אותם ויאפשר להם ההפיץ את הבשורה בגבורה שתשנה חיים ואת העולם כולו. ורוח הקודש אכן העצים את עדותם. תוך עשורים ספורים בלבד, הבשורה השפיעה על העולם כולו. על פי ספר מעשי השליחים, המאמינים הראשונים ״הָפְכוּ אֶת כָּל הָעוֹלָם״ (מעשי השליחים י״ז 6). כיפא אף מוסיף ש״הַבְּשׂוֹרָה הֻכְרְזָה לְכָל הַבְּרִיאָה מִתַּחַת לַשָּׁמַיִם״ (קולוסים א׳ 23). בשיעור הנוכחי נתמקד במיוחד בתפקידו של רוח הקודש בהעצמת עדותנו על המשיח.

_*לימדו את השיעור השבועי לקראת שבת ה-1 באוגוסט_