---
title:  'קבוצות קטנות: רעיונו של אלוהים'
date:  30/08/2020
---

`קראו בראשית א' 1,2,26; עברים א' 1,2 ואפסים ג' 8,9. כיצד מגלים פסוקים אלו את אחדות האלוהות?`

האב, הבן ורוח הקודש השתתפו יחד במעשה הבריאה. לכל אחד מהם היה תפקיד שונה, אך הם פעלו יחד באיחוד מוחלט. האב היה האדריכל הראשי. הוא הוציא את תכניותיו לפועל באמצעותו של המשיח כגורם פעיל במלאכת הבריאה, ובאמצעות כוחו של רוח הקודש. מעשה על-טבעי זה נשגב מבינתנו. אבל אנו יכולים בהחלט להבין שני דברים משמעותיים: גם את העולם הממשי, וגם את העובדה שאלוהים הוא בוראו (רומים א' 18-22).

מושג "הקבוצות הקטנות" היה הרעיון של אלוהים מלכתחילה. למרות שעלינו להיזהר תמיד בשימוש שלנו באנלוגיות הקשורות לדמותו של אלוהים, ניתן לומר שבמובן מסוים האלוהות הייתה "הקבוצה הקטנה" הראשונה בהיסטורייה. הם שיתפו פעולה לא רק במלאכת הבריאה, אלא גם במלאכת הגאולה של המין האנושי לאחר החטא הקדמון.

`השוו בין יוחנן י' 17,18 לבין רומים ח' 11 ו-1 קורינתים ט"ו 15. כיצד מוכיחה תחייתו של המשיח מן המתים את אחדותם של האב, הבן ורוח הקודש בתכנית הישועה?`

האב, הבן ורוח הקודש מאוחדים "בקבוצה קטנה" ותכליתם לגאול את המין האנושי. "עוד לפני בריאת העולם והאדם, תכנית הישועה נקבעה בעצה אחת על ידי האלוהות" - Ellen G. White, Fundamentals of Christian Education, p. 186.

ישועתם של בני האדם נמצאת בראש מעייניו של אלוהים (1 טימותיאוס ב' 4; 2 כיפא ג' 9). לקבוצות הקטנות יכולות להיות מטרות שונות, שנלמד עליהן השבוע, אך תכליתן הסופי צריך להיות משיכת בני אדם אבודים למשיח. כלומר, כשאנו עובדים בקבוצות קטנות, דבר זה יכול לעזור לא רק לנו, אלא גם לאנשים אחרים. ובכן, תכליתן הסופי של הקבוצות הקטנות אמורה להיות רכישת נפשות למשיח.

`הגו בתורת הנסתר של אחדות האלוהות. קשה לרדת לעומקה, נכון? מצד שני, אפשר להאמין ולסמוך על אלוהים לגבי כל דבר שאיננו מבינים. מדוע זהו עיקרון רוחני כה חיוני?`