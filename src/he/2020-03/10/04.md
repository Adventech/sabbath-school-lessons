---
title:  התארגנות למטרת שירות
date:  01/09/2020
---

`קראו 1 קורינתים 12:12-25. באילו מובנים הגוף האנושי הינו המחשה מצויינת לאופן שבו ניתן לעבוד בשיתוף פעולה?`

שאול השליח לא רק מדגיש את חשיבות מתנות הרוח בחיי הקהילה, אלא הוא גם מציע מודל פרקטי שלפיו ניתן לארגן אותן. הוא מקשר בין מתנות הרוח לבין גוף המשיח וגם מסביר את אותו קשר סמלי. מחקרים באנטומיה ובפיזיולוגיה מגלים שאיברי הגוף מאורגנים במערכות הקשורות זו לזו. לדוגמה - מערכת העיכול, מערכת הדם, מערכת הנשימה ומערכת השלד הינם רק חלק מהמערכות המורכבות של הגוף.

המתנות הרוחניות דומות לחלקים השונים של הגוף. הם פועלים בצורה הטובה ביותר כאשר הם מאורגנים במערכות או בקבוצות. למעשה, ברוב המקרים הם אינם יכולים לתפקד לבד. הגוף שלנו אינו אוסף של איברים נפרדים הפועלים באופן עצמאי. האיברים מאורגנים במערכות משוכללות ופועלים יחד למטרה משותפת.

מציאות זו מלמדת אותנו דבר חשוב על האופן שבו ניתן להשתמש במתנות הרוחניות שלנו בצורה הטובה ביותר. קל מאוד להתייאש כשאנו פועלים לבד, אבל כשאנו חלק מקבוצה קטנה בעלת אינטרסים דומים ומטרה משותפת, אנו מגלים שמאמצינו יהיו ממוקדים יותר ותוצאותיהם משמעותיות יותר. קבוצות קטנות יכולות להיות מסגרת מצוינת להוצאה לפועל של המתנות הרוחניות והן יכולות גם כן להפוך ללב הפועם של הקהילות המקומיות במאמצי הבישור שלהן.

אלן ווייט מדגישה את עכרן הגדול של הקבוצות הקטנות במילים הבאות: "הקדוש ברוך הוא - שאינו יכול לטעות - גילה לי שהקבוצות הקטנות הינן צורת התארגנות מתאימה ביותר למאמינים, המבקשים להפיץ את הבשורה. במקרה של קהילות גדולות, מוטב שהמאמינים יתארגנו בקבוצות קטנות, כדי שיוכלו לפעול לא רק לטובת חברי הקהילה, אלא גם לטובת אנשים לא מאמינים. במקומות שבהם יש רק שניים או שלושה מאמינים, חשוב שישתפו פעולה ויפעלו יחד כקבוצה. אנשי אלוהים צריכים תמיד לשמור על קשר הדוק, לשתף פעולה באהבה ובאחדות, לדאוג זה לזה ולהתעודד מהתמיכה של חבריהם" - Testimonies for the Church, vol. 7, pp. 21, 22.

ההתארגנות בקבוצות קטנות נועדה על פי תכניתו של אלוהים לאפשר לחברי הקהילה לגדול רוחנית, לחוות יחסים קרובים וחמים, ולהוציא לפועל את המתנות הרוחניות שלהם בשירות למען אחרים.

`חשבו על אמירתה של אלן ווייט, המופיעה לעיל. קראו בעיון רב כל משפט ומשפט. כיצד ניתן ליישם עצה אלוהית זו בקהילתכם המקומית?`
