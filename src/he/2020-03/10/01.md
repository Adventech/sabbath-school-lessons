---
title:  דרך מרתקת להיות מעורבים
date:  29/08/2020
---

### קיראו את הפסוקים הבאים לקראת שיעור השבת השבועי
בראשית א' 1,2,26; שמות י"ח 21-25; 1 קורינתים י"ב 12-25; מעשי השליחים ט"ז 11-15, 40; ד' 31; י"ב 12.

> <p>פסוק לשינון</p>
> אָמַר אֶל תַּלְמִידָיו: "הַקָּצִיר רַב, אֲבָל הַפּוֹעֲלִים מְעַטִּים. לָכֵן הִתְפַּלְּלוּ אֶל אֲדוֹן הַקָּצִיר שֶׁיִּשְׁלַח פּוֹעֲלִים לִקְצִירוֹ".

מישהו אמר פעם: "יש כוח במספרים"! וזה באמת נכון במובן מסוים. שמתם לב שהמוטיבציה שלכם להתאמן גבוהה יותר כשאתם חלק מקבוצה מאשר כשאתם מנסים להתאמן לבד? לא מעט אנשים מצטרפים למועדונים ועושים מנוי לחדרי כושר כי הם בטוחים שיעבדו קשה יותר וגם ייהנו הרבה יותר מחוויית האימון כשהם מתאמנים בחברתם של אנשים אחרים.

אלוהים ברא אותנו להתחברות. אנו ישויות חברתיות, והדוגמה לעיל על ההתאמנות תקפה בכל תחומי החיים: אנו מתפקדים טוב יותר כשיש לנו רשת חברתית תומכת. עובדה זו תקפה גם כן בתחום הרוחני. אלוהים מדגיש לאורך הכתובים את חשיבותן של הקבוצות הקטנות כאמצעי לחיזוק האמונה, להגברת הידע שלנו בדברו, להעמקת חיי התפילה שלנו או להכנתנו להיות עדיו. ניתן לחשוב על האלוהות כקבוצה קטנה. משה היה מנהיג של קבוצה קטנה. ישוע ייסד קבוצה קטנה של תלמידים ושאול השליח יצא למסעות הבישור שלו בעולם הרומי כאשר הוא מלווה בקבוצה קטנה של שותפים.

השבוע נתמקד בבסיס המקראי לקבוצות הקטנות ונגלה יחד דרכים מרתקות להיות מעורבים במלאכת הבישור.

_*לימדו את השיעור השבועי לקראת שבת ה-5 בספטמבר_