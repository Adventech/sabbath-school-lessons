---
title:  כיצד להתמודד עם אנשים קשים
date:  15/07/2020
---

ישוע ידע לעבוד עם אנשים קשים. הן במילותיו והן במעשיו, הוא הוכיח להם שהוא מוכן לקבל אותם כפי שהם. הוא הקשיב לדאגותיהם בקשב רב, שאל אותם שאלות וגילה להם בהדרגתיות את האמיתות האלוהיות. הוא זיהה את הכמיהה הפנימית שבלבבות הקשים ביותר וראה את הפוטנציאל שבחוטאים הנאלחים ביותר. עבור ישוע, אף אדם לא היה מעבר להישג ידה של הבשורה. הוא באמת האמין ש״כל אדם, חוטא ככל שיהיה, שפל ככל שיהיה, יכול למצוא תשועה במשיח״ - אלן ווייט, חמדת הדורות, 193.

ישוע הביט בבני האדם בסט עדשות שונה משלנו. הוא ראה בכל אדם ואדם את השתקפותו של הצלם האלוהי שהוענק לו בעת הבריאה. הוא עורר בהם מחשבות נשגבות ותקווה לעתיד טוב יותר, ובליבותיהם של לא מעטים מהם גמלה החלטה לעמוד בציפיותיו לגבי חייהם.

`קיראו מתי ד׳ 18,19; מרקוס י״ב 28-34 ולוקס כ״ג 39. מהם קווי הדמיון בין פנייותיו של ישוע לכיפא ויוחנן, לאחד הסופרים ולשודד על הצלב? הגו בגישתו של המשיח כלפי כל אחד מדמויות אלו. מה בולט בכל אחד מן המקרים?`

בכל מקום שהוא הלך, ישוע ראה בבני האדם שהוא פגש - אפילו בנסיבות הבלתי סבירות ביותר - מועמדים ראויים למלכות השמיים. כיום קוראים ליכולת זו ״ראיית הפוטנציאל לגדילת הקהילה״. ראייה מיוחדת זו כרוכה בטיפוח היכולת לראות את בני האדם כפי שישוע ראה אותם, כמועמדים ראויים למלכות אלוהים. יכולת זו מלווה גם ביכולת דומה לה, המכונה ״שמיעת הפוטנציאל לגדילת הקהילה״, הקשורה לשמיעת הצרכים אשר אינם נאמרים בקול של האנשים שמסביבנו. יכולת זו גם קשורה להקשבת כמיהתם של אותם בני אדם לדברים אשר לא היו להם מעולם, על אף שהם לא מביעים את אותן מחשבות בקול רם.

בקשו מאלוהים שיחנון אתכם ברגישות כדי שתוכלו להיות ברכה בחייהם של אחרים. בקשו ממנו שיעניק לכם את המגע השני ושיפקח את עיניכם להזדמנויות הרוחניות אשר הוא יביא לפניכם מדי יום ביומו על מנת שתחלקו את אמונתכם עם אחרים. השתדלו לקבל מאלוהים עיניים פקוחות, לב רגיש ושומע, וגם רצון לחלוק את המשיח אשר אתם מכירים ואוהבים אותו עם אחרים - זאת תהיה התחלתו של מסע רוחני מרתק. חייכם יקבלו משמעות חדשה. יהיו לכם שמחה וסיפוק אשר טרם חוויתם, ואשר רק אלה העובדים עם נפשות בני אדם מכירים אותם.