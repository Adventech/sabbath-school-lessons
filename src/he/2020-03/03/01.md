---
title: 'לראות את העולם דרך עיניו של המשיח'
date: 11/07/2020

---

### קיראו את הפסוקים הבאים לקראת שיעור השבת השבועי
מרקוס 8:22-26; יוחנן 4:3-34; יוחנן 1:40,41; מרקוס י״ב 28-34; לוקס כ״ג 39-43; מעשי השליחים 8:26-38.

> <p>פסוק לשינון</p>
> אָמַר לָהֶם: "בּוֹאוּ אַחֲרַי וְאֶעֱשֶׂה אֶתְכֶם דַּיָּגֵי אָדָם."

במהלך שירותו עלי אדמות, ישוע השאיר לנו דוגמה מאלפת על האופן שבו ניתן לקרב את בני האדם לאלוהים. כאשר אנו מביטים מקרוב על האופן שבו הוא עבד עם בני האדם, אנו לומדים כיצד להוביל אחרים לישועה במשיח. כאשר אנו מתהלכים עמו ברחובות הצפופים והסואנים של ירושלים, בשבילים המאובקים של יהודה ובגבעות המוריקות שבגליל, אנו מגלים כיצד הוא הציג את עקרונותיה של מלכות השמיים לנפשות הצמאות לידע על אלוהים חיים.

ישוע ראה בכל גבר ואישה שהוא פגש אותם אזרח פוטנציאל של מלכות האלוהים. הוא הביט בכל אדם דרך עיניים של חמלה אלוהית. הוא ראה בכיפא לא את הדייג הקולני והמחוספס, אלא את המטיף העוצמתי של הבשורה שהוא היה יכול להיות. הוא ראה ביעקב וביוחנן לא קיצוניים פנטיים ורעי מזג, אלא מכריזים נלהבים של חסדו. הוא ראה את הכמיהה לאהבה אמיתית ולקבלה בלבבותיהן של מרים המגדלית, האישה השומרונית והאישה שהייתה זבת דם. הוא ראה בתאמא לא ספקן ציני, אלא אדם בעל שאלות כנות. בין אם היה מדובר ביהודי או גוי, בגבר או אישה, בשודד על הצלב, בשר-מאה רומאי או באדם אחוז שדים, ישוע ראה בעיני רוחו בכל אחד מהם את הפוטנציאל האמיתי שלהם כאזרחים של מלכות השמיים.

_*לימדו את השיעור השבועי לקראת שבת ה-18 ביולי_
