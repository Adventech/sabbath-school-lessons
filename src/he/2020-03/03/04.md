---
title:  החל מהמקום בו אתה נמצא
date:  14/07/2020
---

מישהו אמר פעם בצדק: ״בחיים, המקום היחיד אשר צריך להתחיל ממנו הוא המקום שבו אתה נמצא, ואין מקום מתאים יותר להתחיל ממנו״. ישוע הדגיש עיקרון זה במעשי השליחים א׳ 8, כאשר הוא הכריז: ״אֲבָל בְּבוֹא עֲלֵיכֶם רוּחַ הַקֹּדֶשׁ תְּקַבְּלוּ כֹּחַ וְתִהְיוּ עֵדַי הֵן בִּירוּשָׁלַיִם וְהֵן בְּכָל יְהוּדָה וְשׁוֹמְרוֹן, עַד קְצֵה הָאָרֶץ".

המסר של ישוע לתלמידיו היה חד וברור: תתחילו מהמקום שבו אתם נמצאים. תהיו עדים במקום שבו אלוהים שם אתכם. במקום לחלום על הזדמנויות טובות יותר לבשר, תתחיל עם אלה שמסביבכם. תראו את האפשרויות הקרובות אליכם בעיניו של אלוהים!

על מנת להיות עדו של אלוהים עבור הסביבה הקרובה אליך, אינך צריך להיות האדם המלומד, הרהוט או המחונן ביותר בעולם. על אף התועלת שתכונות אלו יכולות להביא אם משתמשים בהן נכון, כל מה שבאמת נדרש כדי להיות עד טוב הן אהבה לאלוהים ואהבה לבני אדם. בגרע שתהיה מוכן לשמש כעדו, אלוהים עצמו יפתח לך את הדרך לעשות זאת.

`קיראו יוחנן א׳ 40,41; ו׳ 5-11 ו-י״ב 20-26. מה מלמדים אותנו קטעים אלו על ראיתו הרוחנית של אנדרי ועל גישתו לגבי העדות?`

חוויתו של אנדרי רלוונטית מאוד עבורנו. הוא התחיל במשפחתו. קודם, הוא חלק את אמונתו בישוע עם אחיו כיפא. לאחר מכן, הוא נהג בידידות כלפי ילד אשר סיפק לישוע את החומרים שבאמצעותם הוא חולל נס. יתרה מזו, כאשר קבוצת יוונים שאלה על ישוע, הוא ידע בדיוק מה לעשות - במקום להתווכח אתם בעניינים תיאולוגיים, הוא זיהה את הצורך שלהם והכיר להם את ישוע.

על מנת להיות עד טוב עבור אלוהים, חשוב לטפח יחסים טובים עם האנשים שמסביבנו. חישבו על האנשים הקרובים ביותר אליכם אשר אינם מכירים את המשיח. האם הם חשים בך כאדם רחמן ודואג? האם הם רואים בך את השלווה והתכלית שהם משתוקקים להם? האם חייך הם פרסומת טובה לבשורה?

`מדוע כה קשה לפעמים להוביל את קרובי משפחתנו לישוע? האם הצלחת לחלוק את אמונתך עם קרובי משפחה או חברים טובים? שתפו את הכיתה במידע אשר עשוי להיות רלוונטי עבורם.`