---
title:  שיעור על קבלת האחר
date:  13/07/2020
---

ישוע הדגים לתלמידים כיצד ניתן לראות כל אדם מנקודת מבט שונה, דרך עיני השמיים. הסתכלותו של ישוע על בני האדם הייתה הייתה שונה בתכליתה מזו של בני אדם אחרים. הוא ראה את האנשים לא כפי שהם היו, אלא כפי הם היו עשויים להיות. הוא נהג בבני האדם בכבוד ובעדינות. הוא הפתיע את תלמידיו לא פעם באופן שבו התייחס לאנשים, כמו לדוגמה במקרה של האישה השומרונית.

The Archaeological Study Bible מציין את העובדה המעניינת הבאה לגבי היחסים בין היהודים לשומרונים: ״השסע בין שני עמים אלו היה קיים מתקופה קדומה. על פי מלכים ב׳ י״ז, השומרונים היו צאצאיהם של עמים מסופוטמיים אשר יושבו בעל כורחם באזורים הצפון-ישראליים על ידי מלך אשור בעקבות הגלות ב-722 לפנה״ס. השומרונים שילבו בין הסגידה לאלוהי ישראל לבין מנהגים פגאניים״ - The Archaeological Study Bible (Zondervan Publishing, 2005), p. 1727.

בנוסף למנהגים פגאניים אלו, השומרונים ייסדו גם כהונה מתחרה וגם מקדש מתחרה על הר גריזים. בהתחשב בהבדלים תיאולוגיים משמעותיים אלו, התלמידים הרגישו ככל הנראה נבוכים מול החלטתו של ישוע לעבור דרך כפר שומרוני בדרכם לגליל. הם הופתעו גם כן מכך שישוע סירב להיגרר לוויכוח תיאולוגי, אלא בחר להתמקד בכמיהתה של האישה השומרונית לקבלה של אהבה ומחילה.

`קיראו יוחנן ד׳ 3-34. כיצד ניגש ישוע אל אישה השומרונית? מה הייתה תגובתה של האישה? מה הייתה תגובתם של התלמידים לחוויה לא שגרתית זו וכיצד הרחיב להם ישוע את האופקים בנושא זה?`

הלקח הנצחי אשר ישוע השתוקק ללמד את תלמידיו וגם אותנו הוא ש״אלה אשר יש להם את רוח המשיח יראו את כל בני האדם דרך עיני החמלה האלוהית״ - Ellen G. White, The Signs of the Times, June 20, 1892.

`מיהם האנשים אשר התרבות או החברה אליהן אתה שייך גורמות לך להביט בהם ביהירות או חוסר כבוד? מדוע אתה חייב לשנות את גישתך כלפיהם, וכיצד יכול שינוי זה להתחולל?`