---
title:  נקודות למחשבה
date:  17/07/2020
---

קיראו אלן ווייט, פרק י״א (״הבשורה מתבשרת בשומרון״) ב-מעשי השליחים.

ישנם מסביבנו אנשים רבים המחפשים את מלכות אלוהים. כפי שישוע אמר בצדק: ״הַקָּצִיר רַב, אֲבָל הַפּוֹעֲלִים מְעַטִּים״ (מתי ט׳ 37). הבעיה היא לא בקציר. בעיני רוחו, ישוע ראה קציר רב במקום שבו התלמידים ראו התנגדות בלבד. מה היה הפתרון לפי ישוע? ״הִתְפַּלְּלוּ אֶל אֲדוֹן הַקָּצִיר שֶׁיִּשְׁלַח פּוֹעֲלִים לִקְצִירוֹ״ (מתי ט׳ 38).

הפתרון הוא שתתפלל/י שאלוהים ישלח אותך לקצירו, בתפילה מעין זו: ״אלוהים, אני מוכן שתשתמש בי לקידום מלכותך. פקח את עיניי כדי שאראה את ההזדמנויות אשר אתה פותח לפניי בכל יום ויום. למד אותי להיות רגיש כלפי האנשים שמסביבי. עזור לי להפיח בהם תקווה ולחלוק אתם את אהבתך ואת אמיתותיך״. אם תתפללו תפילה זו, אלוהים יעשה דברים מדהימים בחייכם.

**שאלות לדיון**

`אם ניסיתם אי פעם לקרב אדם כלשהו למשיח, אתם יודעים דבר אחד בוודאות: זה לא פשוט. כמובן שרק לאלוהים יש את היכולת להחזיר אדם בתשובה, אך הוא בחר בנו בחסדו שנהיה חלק מתהליך זה. העבודה למען אחרים מצריכה זמן, מאמץ, סבלנות ואהבה אלוהית. אלו החלטות יעזרו לכם להיות עדים טובים יותר של המשיח?`

`אלו אנשים שאתם נמצאים אתם במגע אינם מכירים את אלוהים? מה עשית, עושה או צריך/צריכה לעשות על מנת להכיר להם את אלוהים?`

`חישבו על שאול השליח. הוא נראה כאדם אשר לא יעלה על הדעת שיום יבוא ויחזור בתשובה. ואולם, אנו מכירים את המשך סיפורו. מה מלמד אותנו סיפור זה על הסכנה שבשיפוט לפי המראה החיצוני?`

`בהתחשב בסיפור חזרתו בתשובה של שאול השליח, כיצד מבינים אנו את הפסוק ״אַל תִּתְּנוּ אֶת הַקֹּדֶשׁ לַכְּלָבִים וְאַל תַּשְׁלִיכוּ פְּנִינֵיכֶם לִפְנֵי הַחֲזִירִים, פֶּן יִרְמְסוּ אוֹתָם בְּרַגְלֵיהֶם וְיִפְנוּ וְיִטְרְפוּ אֶתְכֶם״ (מתי ז׳ 6)?`