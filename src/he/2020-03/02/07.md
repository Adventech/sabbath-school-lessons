---
title:  נקודות למחשבה
date:  10/07/2020
---

קיראו את פרק מ"א בספר מעשי השליחים, ״עוד מעט ואתה משכנע אותי להיות משיחי".

מהות החיים המשיחיים היא טיפוח יחסים כה קרובים עם המשיח שאנו כמהים לספר עליו לאחרים. נכונות ככל שאמונותנו יהיו, הן לא יוכלו להחליף חיים שהשתנו בחסדו ובאהבתו של האל. אלן ווייט מדגישה אמת זו באומרה: ״המשיח ידע שאף טיעון, הגיוני ככל שיהיה, לא ימס לבבות קשים ולא ישבור את שריון הגשמיות והאנוכיות. הוא ידע שתלמידיו חייבים לקבל את המתת השמימית; הוא ידע שהבשורה תגשים את תכליתה רק אם תבושר בידי לבבות שהתרככו, ורק אם תוכרז מפי שפתיים שהפכו רהוטות באמצעות התוודעות למושיע, אשר הוא הדרך, האמת והחיים״ (מעשי השליחים, ע40:22). בספרה חמדת הדורות, אלן ווייט מוסיפה גם את המחשבה הבאה: ״אהבת המשיח המופלאה תמס ותכניע לבבות במקום שבו תורות ודוקטרינות לא השיגו דבר״ (חמדת הדורות, 669).

ישנם אנשים החושבים שמתן עדות אישית משמעותה מעין ניסיון לשכנע אחרים על האמיתות אשר הם גילו מדבר אלוהים. ואולם, העדות האישית יותר קשורה לתשוקה האמיתית שלנו לחלוק עם אחרים את השמחה, השחרור מאשמה ואת התקווה לחיי עולם שמצאנו במשיח.

**שאלות לדיון**

`מדוע לדעתכם יש לעדות האישית השפעה כה גדולה על אחרים? כיצד השפיעו עליכם העדויות של אחרים או החוויות שאתם עצמכם עברתם?`

`דונו בכיתה בתשובות לשאלה הקודמת. מדוע החוויות היום-יומיות ביחסים שלנו עם אלוהים כה חשובות לא רק כעדות עבור אחרים, אלא גם עבור אמונתנו באופן אישי?`

`עדות מרשימה יכולה בהחלט לשמש כהוכחה לכוח הבשורה. בד בבד, מדוע חיים רוחניים הם חלק כה חשוב מעדותנו?`

`שתפו את עדותכם האישית עם הכיתה. תזכרו שאתם חולקים אתם את מה שהמשיח עשה למענכם בעבר ואת מה שהוא ממשיך לעשות גם כיום. מהו תפקידו של המשיח בחייכם?`
