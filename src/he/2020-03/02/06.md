---
title:  עוצמתה של העדות האישית
date:  09/07/2020
---

בואו נחזור לאותו רגע שבו שאול השליח עמד מול אגריפס השני, המלך היהודי האחרון מבית החשמונאים ומבית הורדוס. אגריפס טען שהוא יהודי, אך בלבו הוא היה רומאי (ראו The SDA Bible Commentary, vol. 6, p. 436). השליח הקשיש, מצולק מהקרבות הרוחניים בהם הוא נלחם ותשוש ממסעות הבישור הארוכים, עומד כאן, עם לב מלא באהבתו של האל ועם פנים הקורנות את טובו ואת חסדו. על אף הרדיפות, הייסורים והתלאות שהוא עבר בחייו, שאול מוכן להכריז שאלוהים הוא טוב.

אגריפס הוא ציני, סקפטי, קשוח ואדיש לכל מערכת ערכים. בניגוד אליו, שאול הוא חדור אמונה, נאמן לאמת ונחוש להגן על הצדק והיושר. הניגודיות ביניהם לא הייתה יכולה להיות בולטת יותר. במשפטו, שאול מבקש רשות דיבור והיא ניתנת לו על ידי המלך.

`קיראו מעשי השליחים כ״ו 1-32. כיצד העיד שאול מול אגריפס? מה למדים אנו מדבריו?`

טוב הלב ורכות פותחים את הלב, בעוד שקשיחות וחספוס סוגרים אותו. שאול יודע אמת זו, ולכן הוא מאוד נדיב כלפי אגריפס, אשר הוא מכנה אותו ״בָּקִי בְּכָל הַמִּנְהָגִים וְהַשְּׁאֵלוֹת שֶׁבְּקֶרֶב הַיְּהוּדִים״ (מעשי השליחים כ״ו 3) לפני שהוא פותח בנאום על סיפור חזרתו בתשובה.

`קיראו על סיפור חזרתו בתשובה של שאול במעשי השליחים כ״ו 12-18, ולאחר מכן שימו לב להשפעה אשר היה לו על אגריפס (בפסוקים 26-28). מדוע לדעתכם הגיב אגריפס כך? מה הרשים אותו במיוחד בעדותו של שאול?`

לעדותו של שאול על האופן שבו ישוע שינה את חייו הייתה השפעה חזקה על המלך חסר המצפון. אין עדות עוצמתית יותר מאשר חיים שהשתנו לטובה. לעדותו של אדם אשר חזר בתשובה באמת ובתמים ישנה השפעה אדירה על אחרים - אפילו על מלכים רשעים! אפילו אם אין לנו סיפור כה דרמטי כמו של שאול, אלוהים קורא לכולנו לספר על האופן שבו הכרנו את המשיח ונפדנו בדמו.