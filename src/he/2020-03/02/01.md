---
title: 'עדים שובי לב: כוחה של העדות האישית'
date: 04/07/2020

---

### קיראו את הפסוקים הבאים לקראת שיעור השבת השבועי
מרקוס 5:15-20; ט״ז 1-11; מעשי השליחים 4:1-20; 1 יוחנן 1:1-3; גלטים 2:20; מעשי השליחים כ״ו 1-32.

> <p>פסוק לשינון</p>
> הֲרֵי אֵינֶנּוּ יְכוֹלִים שֶׁלֹּא לְהַגִּיד אֶת אֲשֶׁר רָאִינוּ וְשָׁמַעְנוּ!

יש בעדות האישית כוח בלתי רגיל. כאשר המשיח נוגע בלבנו ומשנה אותנו בחסדו, יש לנו דברים משמעותיים לספר עליו. זה דבר אחד לספר על מה שישוע עשה עבור אדם כלשהו, ודבר אחר לחלוטין לספר על מה שהוא עשה עבורנו, אישית. קשה לצאת כנגד עדות אישית. האנשים יכולים לשים בסימן שאלה את התיאולוגיה שלך או את הפרשנות הדתית לטקסט מסוים, או ללעוג לרעיון הדת בכלל, אך כאשר אדם אומר ״הייתי מיואש, אך כעת יש לי תקווה; הרגשתי אשמה, אך כעת יש לי שלווה; הייתי חסר תכלית, אך כעת אני חדור מטרה״, אפילו הסקפטים יתרשמו מכוח הבשורה.

על אף שאנשים מסוימים יחזרו בתשובה באופן פתאומי ודרמטי - כמו לדוגמה שאול השליח בדרכו לדמשק - תהליך זה יהיה לרוב הדרגתי, ויקרה כתוצאה מהכרתו ההולכת וגדלה של אותו אדם בערכו של המשיח, ומהכרת התודה שלו על חסדו המדהים של האל ועל הישועה אשר מוענקת לו ללא תשלום. המשיח ממקד את חיינו מחדש באופן רדיקלי. וזוהי העדות אשר העולם כה זקוק לה וכמהה אליה.

_*לימדו את השיעור השבועי לקראת שבת ה-11 ביול_
