---
title:  חיים חדשים במשיח
date:  07/07/2020
---

״כְּשֶׁרָאוּ אֶת בִּטְחוֹנָם שֶׁל כֵּיפָא וְיוֹחָנָן וְהִבְחִינוּ שֶׁהֵם אֲנָשִׁים פְּשׁוּטִים וּבִלְתִּי מְלֻמָּדִים - תָּמְהוּ. הֵם זִהוּ אוֹתָם, שֶׁבֶּעָבָר הָיוּ יַחַד עִם יֵשׁוּעַ״ (מעשי השליחים ד׳ 13).

קהילת הברית החדשה צמחה בקצב מדהים. 3.000 בני אדם נטבלו רק בחג השבועות בלבד (מעשי השליחים ב׳ 41). אלפים נוספים הצטרפו לקהילה בעוד שבועות ספורים לאחר אותו חג שבועות (ד׳ 4). הרשויות התחילו להבחין בתופעה מפתיעה זו. כל אותם מאמינים היו עם ישוע. חייהם השתנו על ידי חסדו והם לא יכלו להישאר שקטים.

`קיראו מעשי השליחים ד׳ 1-20. על איזה אירוע מסופר כאן? מה קרה כאשר הרשויות ניסו להשתיק את כיפא ואת יוחנן? מה הייתה תגובתם?`

למאמינים אלו היו חיים חדשים במשיח והם הרגישו דחף מאוד חזק לספר את סיפורם. כיפא היה דייג קולני אשר חייו השתנו בחסדו של אלוהים. יעקב ויוחנן, המכונים בעבר ״בְּנֵי רַעַם״ בשל מזגם הקשה, השתנו גם כן בחסדו של האל. תומא הספקן השתנה אף הוא. לכל אחד מהתלמידים והחברי הקהילה הקדומה היה סיפור לספר והם לא יכלו להישאר שקטים. שימו לב לאמירה עוצמתית זו מתוך הספר הדרך אל המשיח של אלן ווייט: ״כשאדם מקבל את המשיח באמונה, במהרה תתעורר בליבו התשוקה להכיר לזולת את הידיד היקר שהוא מצא בישוע; הוא אינו מסוגל לשמור בליבו את האמת המושיעה והמקדשת שנחל״ - עמוד 64.

שימו לב גם כן לתגובתם של מנהיגי הדת בפסוק 16. הם מודים בריש גלי בממשות הנס שהתחולל - מאחר והאדם הפיסח שנרפא עמד מולם בריא ושלם! למרות כל זאת, הם סירבו לשנות את גישתם. ואם זאת, כיפא ויוחנן לא התכוונו לחזור בהם מעדותם.

`מהו היחס בין להכיר את המשיח ולחלוק אותו עם אחרים? מדוע כה חשוב להכיר את המשיח אישית על מנת שנהיה מסוגלים להעיד עליו?`