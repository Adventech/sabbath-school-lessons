---
title: 'שיתוף החוויות הרוחניות שלנו'
date: 08/07/2020

---

במעשי השליחים כ״ו, אנו פוגשים את שאול השליח כאסיר העומד לפני המלך אגריפס. הוא פונה אל המלך באופן ישיר וחולק עמו את סיפורו האישי, לא רק כרודף המאמינים בישוע, אלא גם את סיפור חייו שלאחר חזרתו בתשובה, כעדו של ישוע המטיף על הבטחת התחייה מן המתים (פסוק 8).

כאשר שאול חזר בתשובה בדרכו לדמשק, ישוע דיבר אליו ואמר לו: ״אֲבָל קוּם וַעֲמֹד עַל רַגְלֶיךָ, כִּי לְשֵׁם כָּךְ נִרְאֵיתִי אֵלֶיךָ - לְמַנּוֹת אוֹתְךָ לִמְשָׁרֵת וּלְעֵד עַל דְּבַר זֶה שֶׁרָאִיתָ אוֹתִי וְעַל הַדְּבָרִים שֶׁלִּשְׁמָם אֵרָאֶה אֵלֶיךָ״ (פסוק 16). כאשר אנו חולקים את אמונתנו על ידי מתן עדות אישית, זוהי תמיד חוויה עוצמתית ומשמעותית, שבה אנו מספרים את מה שהמשיח עשה עבורנו בעבר, את מה שהוא עושה בהווה ואת מה שהוא הכין עבורנו לעתיד לבוא.

העדות היא לא סיפור עלינו. במרכז העדות חייב לעמוד אלוהים עמצו. הוא סולח לעוונו, מרפא את חוליינו, מקיף אותנו בחסד וברחמים ומשביע בטוב אותנו, עדיו (תהלים ק״ג 3-5). העדות האישית היא פשוט חלוקת הסיפור על האופן המדהים שבו חסדו של אלוהים פעם בחיינו.

`קיראו 1 יוחנן 1:1-3 והשוו עם גלטים 2:20. אלו קווי דמיון רואים אתם בין שני קטעים אלו? באילו מובנים דומה חוויתו של יוחנן לזו של שאול השליח?`

על אף השוני בין חוויותיו של יוחנן ושאול, לשניהם הייתה היכרות אישית עם ישוע. לא מדובר במפגש חד-פעמי אשר היה ונגמר, אלא בחוויה מתמדת, יום-יומית, של גדילה רוחנית.

האם החזרה בתשובה היא חוויה השייכת באיזשהו שלב בחיינו לזמן העבר? הגו באמירה הבאה של אלן ווייט על אלו הטוענים כי החזרה בתשובה בעברנו היא הדבר המשמעותי ביותר לחיינו הרוחניים: ״הם סבורים שאם הם עברו פעם חוויה רוחנית, הם לא זקוקים לחזרה בתשובה יום-יומית; אך האמת היא שעל כל אחד מאיתנו לחזור בתשובה כל יום, כל שעה״ - Manuscript Releases, vol. 4, p. 46.

`למרות כל החוויות הרוחניות שבעבר - עוצמתיות ודרמטיות ככל שהיו - מדוע חשוב לפתח יחסים יום-יומיים עם אלוהים, לחוש את ממשותו, את טובו ואת כוחו יום אחר יום? הביאו את תשובתכם לכיתה בשבת.`