---
title:  תפילותיו של שאול השליח למען הזולת
date:  21/07/2020
---

הכתובים מעודדים אותנו להתפלל למען הזולת. לאורך שירותו, שאול התפלל עבור המאמינים החדשים בקהילות שהוא ייסד במהלך עבודתו כמבשר. שאול האמין שכאשר הוא החליט להתפלל קרו דברים שלא היו קורים אלמלא אותה החלטה. למרות שהוא היה רחוק מהאנשים הקרובים אליו, הוא ידע שהתפילה ההדדית תייצר ביניהם קירבה בלב.

`קיראו אפסים א׳ 15-21. רשמו את הבקשות השונות של שאול מאלוהים עבור האפסים. מה בדיוק הוא ביקש מאלוהים עבורם?`

תפילתו של שאול עבור האפסים יוצאת מן הכלל. הוא התפלל שאלוהים ייתן להם חכמה והבחנה רוחנית, שיאיר את לבבותיהם עם האמת האלוהית ושיפיח בהם את התקווה לחיי עולם. הוא גם התפלל שאלוהים יפעל בחייהם בעוצמה, כפי שהוא הקים את ישוע מן המתים בכוחו הרב. תפילתו מסתיימת באזכור ״גדולת גבורתו״ ונחלתו״ של המשיח. המאמינים מאפסוס התעודדו ללא ספק כאשר נודע להם ששאול מתפלל עבורם, בייחוד לנוכח תוכנה של תפילה מיוחדת זו.

`קיראו פיליפים א׳ 3-11 ושימו לב לנימת התפילה של שאול. אילו הייתם חברי קהילה בפיליפי והייתם מקבלים מכתב זה משאול השליח, שבו הוא מודיע לכם שהוא מתפלל עבורכם וגם מגלה לכם את תוכנה של אותה תפילה, כיצד הייתם מרגישים ומדוע? אלו הבטחות מוצאים אתם במילותיו? אלו אזהרות טמונות בהן גם כן?`

תפילתו של שאול למען הפיליפים היא אחד הקטעים המרגשים והמעודדים ביותר בכתובים. תפילה זו גדושה בהבטחות ובקריאות לחיים נעלים יותר, מלאי אהבה והבחנה, על מנת שנוכל להגשים את הפוטנציאל אשר אלוהים תכנן עבורנו במשיח.