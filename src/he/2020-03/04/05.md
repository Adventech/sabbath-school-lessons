---
title:  כוחות בלתי נראים בפעולה
date:  22/07/2020
---

התפילה למען זולת היא נשק עוצמתי במאבק בין הטוב לרע, המכונה ״העימות הגדול״. אחת החשיפות הברורות ביותר של מאבק זה מופיעה בדניאל פרק י׳. זוכרים אתם שהנביא ירמיהו ניבא שגלות היהודים בבבל תארוך 70 שנה. לקראת סוף חייו של דניאל, תקופה זו התקרבה לקיצה והוא היה היה דרוך. המציאות העניקה מעט מאוד סימוכין להתגשמות מילותיו הנבואיות של ירמיהו. בבל נכבשה על ידי מדי ופרס, אך העם נמצא עדיין בגלות. דניאל צם והתפלל משך שלושה שבועות. הוא הפגיע בלהט בעד עמו. בתום שלושת שבועות אלו, דמות מלאכית נשגבת התגלתה אליו.

`קיראו דניאל י׳ 10-14. מתי נשמעו תפילותיו של דניאל ומה עיכב זמנית את התשובה אליהן?`

זהו קטע תנ״כי מרתק. על מנת להבין אותו היטב, נתחיל בזיהוי הדמויות. מיהו מלך פרס? בטוח לא כורש, כי הוא היה מלך מדי. יותר מסביר להניח ש״שַׂר מַלְכוּת פָּרַס״ מצביע על השטן עצמו. ישוע קרא לו ״שַׂר הָעוֹלָם הַזֶּה״ (יוחנן י״ב 31; י״ד 30), ושאול כינה אותו ״הַשַֹר אֲשֶׁר לוֹ הַשִּׁלְטוֹן בִּסְפֵירַת הַבֵּינַיִם״ (אפסים ב׳ 2).

אם ״שר מלכות פרס״ מסמל את השטן, מיהו מיכאל? שם זה מופיע בכתובים חמש פעמים (דניאל י׳ 13,21; י״ב 1; יהודה 9; התגלות י״ב 7). לימוד קפדני של קטעים אלו מגלה לנו ש״מיכאל״ (בתרגום - ״מי כאל״) הינו מונח המיועד לתאר את המשיח כמפקד צבא השמיים בקרב ישיר עם השטן. המשיח הוא טרום-קיומי, נצחי ובן האלוהים רב-העוצמה. אחד התפקידים שלו המפקד צבא המלאכים הוא לנצח ולבסוף להשמיד את השטן.

דניאל י׳ מסית את הוילון ומגלה בפנינו עימות זה בין הטוב לרע. כאשר דניאל התפלל, מיכאל - ישוע עצמו - ירד מן השמיים להילחם בכוחות האופל. למרות שדבר זה נסתר מן העין, ישוע פועל גם כן כדי להשיב לתפילותנו למען אחרים. הוא מושיע נשגב וכל תפילה זוכה להתייחסות ממנו.

`כיצד אתם רואים את ממשות העימות הגדול המתנהל בחייכם? מה אומרת לכם עובדה זו על חשיבותה של כל החלטה שאתם מקבלים בחייכם?`