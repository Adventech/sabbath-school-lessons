---
title:  התמקדות בתפילה
date:  23/07/2020
---

הכתובים מעודדים אותנו להיות מאוד קונקרטיים בבקשות התפילה שלנו. התפילה איננה מעין השתוקקות מעורפלת של הנשמה. אנו באים לפני אלוהים עם בקשות ספציפיות. ישוע התפלל באופן ספציפי עבור תלמידיו. שאול השליח התפלל עבור המאמינים מאפסוס, פיליפי וקולוסאה, כפי שהוא גם התפלל עבור עמיתיו הצעירים טימותיאוס, טיטוס ויוחנן מרקוס.

`קיראו שמואל א׳ י״ב 22-24. מה מלמד אותנו קטע זה על התפילה למען הזולת?`

שמואל מדגיש את הצורך שלנו בתיווך אל אלוהים, והוא אף משתמש במילים חזקות בהקשר זה: ״גַּם אָנֹכִי, חָלִילָה לִּי מֵחֲטֹא לַיהוָה מֵחֲדֹל לְהִתְפַּלֵּל בַּעַדְכֶם״ (שמואל א׳ י״ב 23). התפילה למען הזולת היא חובתנו המוסרית.

`קיראו 1 יוחנן ה׳ 14-16. מה קורה כאשר אנו מתפללים עבור אחרים?`

כאשר אנו מתפללים עבור אנשים אחרים, אנו נעשים לערוץ ברכות אלוהיות למענם. הוא מוזג להם מים חיים מכס מלכותו דרכנו. צבא השטן רועד לקול תפילותנו למען הזולת. אלן ווייט מתארת את כוחה של תפילה זו במילים עוצמתיות אלו: ״בעיני השטן, פנייתנו לאויבו המר בלתי נסבלת בעליל, מאחר והוא חרד ורועד מפני כוחו והדרו. לקול תפילותנו הנלהבות, כל צבאו של השטן רועד״ - Testimonies for the Church, vol. 1, p. 346. התפילה מחברת אותנו למקור הכוח האלוהי בעימות הגדול למען הנפשות של כל בני האדם כולם.

`קיראו מתי י״ח 18,19. כיצד קשור קטע זה לנושא התפילה למען הזולת, ובאיזה אופן הוא מהווה עידוד עבורנו להתפלל למען ישועתם של אנשים אשר אינם מכירים את אלוהים?`