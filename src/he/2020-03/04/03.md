---
title: 'ישוע: המתווך הנשגב'
date: 20/07/2020

---

`קיראו לוקס 3:21; 5:16 ו-9:18. מה מלמדים אותנו פסוקים אלו על היחס בין חיי התפילה של ישוע לבין יעילות שירותו?`

חייו של ישוע היו חיי תקשורת מתמדת עם אביו שבשמיים. בעת טבילתו, כאשר החל את שירותו המשיחי, ישוע ביקש בתפילה כוח אלוהי על מנת להגשים את משימתו, ורוח הקודש הסמיך אותו לתפקידו. בין אם במקרה הזנתם של 5.000 האנשים, בריפוי המצורע או בשחרור אחוזי השדים, ישוע ידע שבעימות בין הטוב לרע, התפילה היא נשק עוצמתי לגירוש כוחות הרוע. התפילה היא מתנה אלוהית, המשלבת בין החולשה שלנו לבין כוחו האינסופי של האל העליון. היא אמצעי מופלא, המרים אותנו לשחקים, ליחיד אשר ביכולתו לגעת בליבם של אלה אשר למענם אנו מתפללים.

`קיראו לוקס כ״ב 31-34 ועברים 7:25. איזו הבטחה נותן ישוע לכיפא על מנת להכינו להתמודד עם הפיתויים אשר עמדו בפתח? כיצד מחזקת גם אותנו הבטחה זו מול הפיתויים שאנו מתמודדים אתם?`

האנשים אשר מקרבים בהצלחה בני אדם אחרים לאלוהים הם אנשי תפילה. ישוע התפלל עבור כיפא באופן נומינלי. הוא עודד אותו באומרו שבשעת מבחנו הגדול ביותר, הוא יתפלל עבורו. השטן הבין היטב את הפוטנציאל של כיפא לקידום מלכות אלוהים, ועל כן הוא עשה ככל שביכולתו כדי להשחית את השפעתו החיובית על הקהילה. אך בכל פיתויו, ישוע התפלל עבור כיפא, ותפילות אדונו נשמעו. איזו מציאות מדהימה היא לדעת שמושיענו מתפלל גם עבורנו כיום. והוא מזמין אותנו להצטרף אליו בעבודת קודש זו של התפילות למען הזולת, ולשאת את שמותיהם של אחרים מול כס מלכותו של אלוהים. התמדתנו בתפילה מוכיחה שאנו מכירים בתלותנו המוחלטת באלוהים, היחיד אשר יכול באמת לברך את האדם אשר למענו אנו מתפללים.

`עבור מי אתם מתפללים כעת? מדוע חשוב לא לוותר לעולם, לא משנה עד כמה המצב נקרא אבוד בעיניכם?`