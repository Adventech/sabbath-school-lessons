---
title: 'העימות הקוסמי'
date: 19/07/2020

---

`השוו התגלות י״ב 7-9, אפסים 6:12 ו-2 קורינתים 10:4. כיצד משפיעים קטעים אלו על תפיסתנו על התפילה למען הזולת?`

הכתובים מסירים את המסווה בין העולם הנראה לעולם הבלתי נראה ומאפשרים לנו לראות את העימות בין הטוב לרע, בין כוחות הצדק וכוחות האופן, בין המשיח לבין השטן. במסגרת עימות קוסמי זה, אלוהים מכבד את חופש הבחירה האנושי.

אלוהים לעולם לא יכניע את רצוננו ולא יכריח את מצפוננו. הוא שולח את רוח קודשו כדי להוכיח את בני האדם על האמת האלוהית (יוחנן ט״ז 7,8). המלאכים מעורבים גם כן בעימות זה ולהשפעתם ישנן השלכות נצחיות (עברים 1:14). בנוסף, אלוהים מנחה את האנשים אליו גם באמצעות השגחתו. אבל אלוהים לעולם לא יכריח את מצפוננו. השימוש בכוח מנוגד לעקרונותיה של מלכות אלוהים. הכפייה זרה לעיקרון האהבה, העומד בבסיס שלטונו.

אם כן, כאן טמונה חשיבותה של התפילה. אלוהים עושה את כל המאמצים האפשריים להגיע לליבם של בני האדם. ואולם, אם אדם מסוים דוחה אותו, תפילותינו יוכלו לשחרר את הכוח האלוהי למענו. אלוהים מכבד את חופש הבחירה שלנו להתפלל זה עבור זה, וכתוצאה מכך הוא יוכל לעשות הרבה יותר במסגרת העימות הגדול כשאנו נושאים תפילה עבור אחרים מאשר כשאיננו מתפללים.

הגו באמירה זו: ״מתן מענה לתפילות האמונה שלנו הוא חלק מתוכניתו של אלוהים, השש להעניק לנו את מבוקשנו״ – (אלן ווייט, העימות הגדול  399-400). בעימות הגדול בין הטוב לרע, לתפילה קיים תפקיד משמעותי. כאשר אנו מתפללים עבור אדם אשר אינו מכיר את המשיח, תפילה זו תפתח תפתח ערוצי ברכה אלוהית, אשר תזרום אל חייו. אלוהים יכבד את בחירתנו להתפלל עבור אנשים אלו ויפעל בלבם בצורה עוצמתית. לא תמיד ברור לנו כיצד פועלת התפילה למען הזולת, אך דבר זה אינו צריך לעצור בעדנו להשתמש בתפילה מיוחדת זו, המביאה ברכה הן לנו והן לאלה אשר אנו מתפללים עבורם.

`מדוע לדעתכם פועל אלוהים באופן עוצמתי יותר כאשר אנו מתפללים מאשר כשאנו מזניחים את התפילה? אפילו כאשר איננו מבינים עד הסוף כיצד תפילה זו פועלת, מדוע עלינו לענות בחיוב להזמנתם של הכתובים להתפלל אלה על אלה?`
