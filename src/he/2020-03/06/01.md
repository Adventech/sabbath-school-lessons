---
title:  אפשרויות בלתי מוגבלות
date:  01/08/2020
---

### קיראו את הפסוקים הבאים לקראת שיעור השבת השבועי
1 קורינתים י״ב 12; מתי ג׳ 16-18; 1 קורינתים י״ב 7; מתי כ״ה 14-30.

> <p>פסוק לשינון</p>
> ״וְאֶת כָּל הַדְּבָרִים הַלָּלוּ פּוֹעֶלֶת אוֹתָהּ רוּחַ אַחַת הַחוֹלֶקֶת כִּרְצוֹנָהּ לְכָל אִישׁ וָאִישׁ״ (1 קורינתים י״ב 11).

אלוהים קורא לנו להיות עדיו (מעשי השליחים א׳ 8; ישעיהו מ״ג 10). זוהי איננה מתנה נדירה שרק מתי מעט ניחנים בה. העדות הינה קריאה אלוהית לכל משיחי. הכתובים משתמשים בביטויים שונים על מנת לתאר את קריאתנו זו. אנו נקראים להיות ״אור העולם״, ״שגרירי המשיח״ ו״ממלכת כוהנים״ (מתי ה׳ 14; 2 קורינתים ה׳ 20 ו-1 כיפא ב׳ 9).

אותו אלוהים הקורא לנו להעיד ולשרת גם מצייד אותנו לשם כך. הוא מחלק מתנות רוחניות לכל אדם מאמין. אלוהים אינו קורא למוכשרים, אלא מכשיר את אלה להם הוא קורא. כפי שהוא מעניק את ישועתו חינם אין כסף לכל המאמין בו, כך הוא מחלק גם את מתנות הרוח.

כאשר אנו מקדישים את חיינו לאלוהים, אפשרויות השירות שלנו אינסופיות. ״אין גבול לתועלת שיביא לעולם אדם אשר מניח בצד את אנוכיותו, פותח את ליבו לפעולתו של רוח הקודש ומקדיש את חייו לאלוהים באופן מוחלט״ - Ellen G. White, The Ministry of Healing, p. 159. בשיעור של השבוע הנוכחי נלמד על האפשרויות הבלתי נדלות לשירות באמצעות מתנות הרוח.

_*לימדו את השיעור השבועי לקראת שבת ה-8 באוגוסט_