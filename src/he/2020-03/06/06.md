---
title:  טיפוח מתנות הרוח שלנו
date:  06/08/2020
---

`קיראו את המשל על כיכרי הכסף במתי כ״ה 14-30. איזה רעיון מתוך סיפור זה מושך את תשומת ליבכם במיוחד? מדוע קיבלו שני העבדים הראשונים שבחים מאלוהים, ואילו העבד השלישי גונה? מה מלמד אותנו משל זה על השימוש הראוי בכישרונותנו? שימו לב במיוחד למתי כ״ה 29.`

האדון נתן לכל אחד מן העבדים כיכרי כסף ״לְפִי כִּשְׁרוֹנוֹ״ (מתי כ״ה 15). כל אחד מהם קיבל סכום אחר. אחד קיבל חמש כיכרים, השני קיבל שתיים, בעוד השלישי קיבל כיכר כסף אחת. לכל אחד מן העבדים הייתה האפשרות לבחור באופן חופשי כיצד להשקיע את כיכרי הכסף שהופקדו בידיו. הנקודה המכריעה בסיפור היא שכיכרות הכסף לא באמת היו שייכות להם. הן היו שייכות למי שהעניק להם אותן וביקש שישמרו עליהן. בסוף הסיפור, שאלתו של האדון אינה למי יש יותר כיכרות כסף, אלא מה כל אחד עשה עם מה שקיבל ממנו.

שאול השליח מחדד נקודה זו במילים הבאות: ״שֶׁהֲרֵי אִם קַיֶּמֶת הַנְּכוֹנוּת, רְצוּיָה הִיא לְפִי מַה שֶּׁיֵּשׁ בְּיַד אִישׁ, לֹא לְפִי מַה שֶּׁאֵין בְּיָדוֹ״ (2 קורינתים 8:12). מה שחשוב לאלוהים הוא לא מה שיש לך, אלא מה אתה עושה עם מה שיש לך. אלוהים שיבח את שני העבדים הראשונים משום שהם היו נאמנים בשימוש בכיכרי הכסף שלהם, שהתרבו כתוצאה משימוש זה. העבד ה״רע״ לא השתמש בכיכר הכסף שקיבל מאדונו, ולכן וגם לא הרבה. ״חובת השירות הינה החולייה המחברת אותנו הן לאלוהים והן לזולת״ - Ellen G. White, Christ’s Object Lessons, p. 326. העבד הלא נאמן החמיץ בהחלטתו את ההזדמנות לשרת וכתוצאה מכך איבד בסופו של דבר לתמיד את עצם האפשרות לשרת את אדונו.

ככל שאנו משתמשים יותר במתנות שקיבלנו מאלוהים לתפארת שמו, כך הן מרבות וגדלות. כיצד ניתן לגלות את הכישרונות שאלוהים העניק לכם? בקשו ממנו בענווה שיגלה לכם את התחומים שבהם הוא היה רוצה שתשרתו אותו. ככל שתחום זה יילך ויתחוור לכם, השקיעו בו את כשרונותיכם ביתר שאת. ככל שהשימוש בהם יגדל יותר, כך גם יגדל סיפוקכם בשירותו של המשיח.

`הגו במשל זה וחישבו כיצד הוא משקף את המצב בחייכם. מה אתם למדים ממנו על מה שעליכם לעשות עם הכישרונות שקיבלתם מאלוהים?`
