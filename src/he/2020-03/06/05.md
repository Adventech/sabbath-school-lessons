---
title:  גילוי מתנות הרוח שלנו
date:  05/08/2020
---

`השוו בין 1 קורינתים א׳ 4-9 ו-2 קורינתים א׳ 20-22. מה מלמדים אותנו קטעים אלו על הבטחותיו של אלוהים, בייחוד במה שקשור למתנות הרוחניות שיקדימו את ביאתו השנייה של המשיח?`

אלוהים הבטיח שלקהילתו יהיו כל המתנות הרוחניות מיד לפני ביאתו של המשיח. הוא גם שלח לנו את רוח הקודש שינחה ויסייע לנו לזהות את המתנות שהוא מעניק לנו. אלוהים הוא מקור המתנות, אך הוא גם מגלה לנו אותן באמצעות רוח קודשו.

`קיראו לוקס י״א 13, יעקב א׳ 5 ומתי ז׳ 7. כאשר ברצונינו לגלות את המתנות הרוחניות שאלוהים העניק לנו, מה הוא מזמין אותנו לעשות?`

אנו מקבלים את מתנות הרוח כאשר אנו מקדישים את עצמנו לאלוהים ומבקשים ממנו שיגלה לנו את המתנות שהוא העניק לנו. כאשר הלבבות שלנו מתרוקנים מרדיפת כבוד ושירות המשיח עומד בראש מעייננו, רוח הקודש יגלה לנו את מתנות הרוח שייעד עבורנו.

״רק כאשר התלמידים התמסרו ללא הסתייגויות לשירותו של המשיח באמונה ובתפילה, הם קיבלו את שפיכת רוח הקודש. או אז מתנות השמיים הורעפו על תלמידי המשיח [...]. המתנות כבר שייכות לנו במשיח, אך הבעלות הממשית עליהן תלויה בקבלתו של רוח הקודש בליבנו״ - Ellen G. White, Christ’s Object Lessons, p. 327.

מתנות הרוח (ראו 1 קורינתים י״ב 4-6) הן תכונות אשר אלוהים מעניק לנו על מנת שנוכל לשרת אותו באופן יעיל. המחלקות השונות של הקהילה הן התחומים שבהם אנו יכולים להביא לידי ביטוי את מתנותינו, בעוד שהפעילויות השונות הן האירועים אשר מאפשרים לנו את השימוש הממשי בהן. המתנות הרוחניות אינן באות כבר מלוטשות ומפותחות באופן מלא. כאשר אתם מרגישים שרוח הקודש מושך אתכם אל תחום עניין מסוים, התפללו שהוא ינחה אתכם לשירות יחודי שבו תוכלו להביא לידי ביטוי את כשרונותיכם לטובת הבישור.

`מהם מתנות הרוח שלכם, ואפילו חשוב מכך, כיצד תוכלו לטפח וללטש אותן למען שירותו של המשיח?`