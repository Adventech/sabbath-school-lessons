---
title: 'אלוהים: מקור כל המתנות הטובות'
date: 03/08/2020

---

על פי 1 קורינתים י״ב 11,18, אפסים 4:7,8 ויעקב 1:17, ״כָּל מַתָּנָה שְׁלֵמָה״ מקורה באלוהים. ובכן, אנו יכולים להיות סמוכים ובטוחים שהוא יעניק לנו את מתנות הרוח המתאימות ביותר לאישיותנו וישתמש בכשרונותנו בצורה הטובה ביותר לתפארת שמו ולהגשמת תכליתו בתכנית הישועה.

`קיראו מרקוס י״ג 34 ו-1 קורינתים י״ב 11. למי מעניק אלוהים מתנות רוחניות?`

הכתובים ברורים. משימתו של אלוהים עבור כל אחד מאיתנו היא שנחלוק את הבשורה עם אחרים. במשלו של ישוע על האיש היוצא למסע, שמשאיר את ביתו בידי עבדיו ומצווה עליהם לשמור עליו, בעל הבית נותן משימות ספציפיות לכל אחד מהם (מרקוס י״ג 34). כל אדם מקבל משימה מסוימת, ואלוהים מעניק מתנות רוחניות לכל אדם המבצע את אותה משימה שהוא נקרא אליה. כאשר אנו מקדישים את חיינו למשיח, ונעשים לאיברי גופו - הקהילה - על ידי הטבילה, רוח הקודש נותן לנו מתנות רוחניות על מנת שנוכל לשרת את הגוף ולהיות עדיו של אלוהים בעולם.

ב-1903, אלן ווייט כתבה מכתב לאדם מסוים על מנת לעודד אותו להשתמש בכשרונותיו בשירותו של האל. ״כולנו בני משפחתו של אלוהים, וכולנו ניחנו על ידו בכשרונות במידה כזאת או אחרת, שאנו אחראים עליהם. בין אם כשרוננו קטן או גדול, עלינו להשתמש בו בשירותו של האל ולהכיר בזכותו של כל אדם אחר להשתמש בכשרונות שהוא עצמו קיבל. אל לנו להמעיט בערכה של כל מתנה, בין אם פיזית, שכלית או רוחנית״ - Letter 260, December 2, 1903.

`קיראו מעשי השליחים 10:36-38, מתי 3:16-18 ומעשי השליחים 2:38-42. מה מלמדים אותנו פסוקים אלו על הבטחתו של רוח הקודש בעת הטבילה?`

כפי שאלוהים משח את ישוע ברוח הקודש בעת טבילתו על מנת להכין ולצייד אותו לשירותו למען העולם, לכל אחד מאיתנו מובטחות מתנות רוח בעת טבילתנו. אלוהים מזמין אותנו להבטיח בו ולשתמש במתנות שאנו מקבלים ממנו על מנת להיות ברכה לקהילה בפרט ולעולם בכלל.
