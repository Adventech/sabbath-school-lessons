---
title: 'גיוון המתנות והאיחוד בשירות'
date: 02/08/2020

---

האם חשבתם פעם כמה שונים היו התלמידים זה מזה? הרקע שממנו הגיעו, אישיותם, מזגם ומתנותיהם היו מגוונים ביותר. אך עובדה זו לא היוותה חיסרון עבור הקהילה. אדרבה, זו הייתה דווקא נקודת חזקה עבורה. מתי המוכס היה דייקן. כיפא היה אדם פזיז, נלהב ואימפולסיבי, אך הוא גם היה מנהיג מלידה. יוחנן היה עדין ורך, אך גם ישיר. אנדרי היה הטיפוס הפופולרי, מודע לסביבה ורגיש כלפי אחרים. תאמא היה ספקן שנטה לשים מוסכמות בספק. כל אחד מתלמידים אלו, על אף השוני באישיותם ובכשרונותיהם, שימשו ככלי בידי אלוהים וכעדיו.

`קיראו 1 קורינתים י״ב 12,13,18-22. מה מגלים אנו בקטעים אלו על הצורך באנשים בעלי כשרונות שונים ומגוונים בגוף המשיח, הקהילה?`

אלוהים אוהב לקחת אנשים מרקעים וכשרונות שונים ולהעניק להם מתנות רוחניות למען שירות הבשורה. גוף המשיח אינו קבוצה הומוגנית, המורכבת מבני אדם הדומים זה לזה. הוא אינו מדינה או מועדון, המורכבים מאנשים מרקעים דומים ובעלי מנטליות דומה. לקהילה ישנו אופי דינמי מאוד, מאחר והיא מורכבת מאנשים בעלי כשרונות שונים, אך אשר מאוחדים באהבתם למשיח ולכתובים, ומחויבים להפצת אהבתו ואמיתותיו בעולם כולו (רומים י״ב 4; 1 קורינתים י״ב 12).

לכל איבר שבגוף המשיח ישנו כישרון ייחודי, אך כל אחד ואחד מהם יקר ערך ומיוחד במינו. יתרה מזו, כל איבר חיוני לתפקוד הבריא של גוף המשיח. כפי שלעיניים, לאזניים ולאף ישנם תפקידים שונים, אך כל אחד נחוץ לגוף האדם, גם כן לכל מתנת רוח ישנה את החיוניות שלה (1 קורינתים י״ב 21,22).

למעשה, אם נחשוב טוב על גוף האדם, אפילו לחלקים הקטנים ביותר שבו ישנו תפקיד חיוני. חישבו על הריסים לדוגמה. מה היה קורה אילו היה חסר לנו חלק קטן זה - וזניח לכאורה - מהגוף? גרגרי אבק היו מערפלים את ראיתנו, וכתוצאה מכך היה אולי נגרם לנו נזק בלתי הפיך. חבר הקהילה ה״זניח״ בעיני אחדים הינו איבר חיוני בגופו של המשיח וניחן במתנות רוח נחוצות לקהילה. כאשר אנו מקדישים מתנות אלו לאלוהים, כל אחד מאיתנו יכול לחולל שינוי נצחי לטובה.

`על אף כל הכשרונות שניחנת בהם, מהם הדברים אשר את/ה פחות טוב/ה בהם לעומת חברי קהילה אחרים? כיצד מסייעת לנו מציאות זו לשמור על פרופורציות לגבי חשיבותנו?`