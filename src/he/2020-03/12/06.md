---
title:  קריאתו האחרונה של אלוהים
date:  17/09/2020
---

`קראו התגלות י"ד 8, י"ז 3-6 ו-י"ח 1-4. מה לומדים אנו על בבל הרוחנית מפסוקים אלו?`

בספר התגלות, המונח "בבל" מצביע על מערכת סגידה כוזבת, המבוססת לא רק על תורות שקר, אלא גם על מסורות ומעשי בני אדם. מערכת זו מרוממת את בני האדם ואת צדקתם העצמית מעל המשיח וצדקתו. בנוסף, היא גם מציבה את תורות בני האדם מעל תורתו הכתובה של אלוהים. בבל הינה מרכז לעבודה זרה, סגידה לשמש (יום ראשון - Sunday) ותורות השקר על אלמותיות נפש האדם.

מערכת דתית כוזבת זו שילבה לפולחנה באופן מתוחכם לא מעט מנהגי דת בבל. המסר של אלוהים לאחרית הימים מצביע על צדקתו של המשיח. מסר זה מהדהד את קריאתו של אלוהים: "נָפְלָה נָפְלָה בָּבֶל הַגְּדוֹלָה [...] צְאוּ מִמֶּנָּה, עַמִּי" (התגלות י"ח 2,4). אלוהים הקים את הקהילה האדוונטיסטית כדי להאמיר את מסר המשיח במלוא עוצמתו. אנו מאדירים את המשיח ואת מה שהוא לימד, מכריזים עליו שהוא "הַדֶּרֶךְ וְהָאֱמֶת וְהַחַיִּים" (יוחנן י"ד 6) וחושפים את השקרים של בבל העומדים בניגוד מוחלט לאמיתותיו של המשיח.

`קראו התגלות י"ד 7, 9-11. אילו מושאי סגידה מנוגדים מופיעים בפסוקים אלו?`

התגלות י"ד מתאר שני מעשי סגידה שונים בתכלית - הסגידה לבורא לעומת הסגידה לחיה. שני מעשי סגידה אלו מתמקדים סביב יום הסגידה האמיתי של אלוהים - השבת - לעומת השבת המזויפת - יום ראשון. השבת מסמלת את המנוחה והבטחון שיש לנו במשיח כבורא, גואל ומלך העומד לחזור בקרוב. השבת המזויפת מהווה תחליף שקרי ליום הסגידה האמיתי של אלוהים, תחליף שמבוסס על חשיבה אנושית ועל תורות אנושיות.

`קראו התגלות י"ד 12. מה מלמד אותנו פסוק זה, בייחוד בהקשר של מה שנאמר קודם לכן? באיזה אופן מתגלה לנו בפסוק זה השילוב בין התורה והחסד וכיצד מוכיחה לנו עובדה זו שהם שני היבטים בלתי נפרדים של הבשורה?`