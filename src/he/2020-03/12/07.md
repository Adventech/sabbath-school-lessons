---
title:  נקודות למחשבה
date:  18/09/2020
---

"אלוהים קורא לקהילה היום - כפי שהוא קרא לעם ישראל בימי קדם - להיות אור לעולם. הוא מפריד את קהילתו מקהילות אחרות ומן העולם בחרב פיפיות - המסר של שלושת המלאכים - כדי להביא אותה לקרבה מיוחדת עימו. הוא בחר בחסידיו כשומרי אוצרות התורה ומסר להם את אמיתות הנבואות של אחרית הימים. בדומה לנבואות הקדושות שאלוהים מסר לעם ישראל של הזמן העתיק, הנבואות המצביעות על אחרית הימים הופקדו בידי הקהילה כדי למסור אותם לעולם כולם.

שלושת המלאכים בהתגלות י"ד מסמלים את עם אלוהים המקבל את האור שבדברו ושבאמצעותם נשמעת אזהרתו האחרונה של האל לעולם ברחבי תבל. המשיח אמר לתלמידיו: "אַתֶּם אוֹר הָעוֹלָם" (מתי ה' 14). קורבן המשיח מזמין כל אדם המקבל אותו להבין את ערכו העצמי: "הביטו וראו את ערך נפשכם, שלא יסולא בפז. 'לְכוּ אֶל כָּל הָעוֹלָם וְהַכְרִיזוּ אֶת הַבְּשׂוֹרָה לְכָל הַבְּרִיאָה'" (מרקוס ט"ז 15). אל לנו לתת לדברים אחרים לעמוד בדרכה של מלאכה קדושה זו. זוהי השליחות המשמעותית ביותר של זמננו, ולה השלכות נצחיות. אהבתו של המשיח שהקריב את חייו למען גאולתם של בני האדם תניע גם את חסידיו לפעולה.

המשיח מקבל בזרועות פתוחות כל אדם המתמסר אליו. הוא מקרב בין אלוהים לאדם ומוסר לעולם את גדולתה של אהבה זו שלבשה בשר. ספרו על אהבה מופלאה זו, שירו עליה, מלאו את העולם בידיעה עליה והגיעו איתה לכל קצווי תבל" - Ellen G. White, Counsels for the Church, pp. 58, 59.

**שאלות לדיון**:

`באיזה אופן מתמצת מסר שלושת המלאכים בהתגלות י"ד את מהותה של קהילת האדוונטיסטים שומרי שבת?`

`חשבו על חשיבותו של יום השבת בשל הדברים שהוא מצביע עליהם. כפי שראינו השבוע, מסר השבת כה חשוב לאלוהים שהוא ציווה עלינו להקדיש לו שביעית מחיינו על מנת להזכיר אותו כבורא האדם וכמושיעו. בנוסף, בשונה מהר קדוש או מעיר קדושה, איננו חייבים להגיע אל השבת כדי להשתחוות לאלוהים. כל שבוע, במהירות של כ-1.600 קמ"ש (לפחות באזור קו המשווה) השבת מגיעה אלינו. כיצד מסייעת לנו אמת זו להבין עוד יותר טוב את חשיבותו של יום זה ושל מה שהוא מצביע עליו?`

`כיצד אנו יכולים להסביר את נפילת בבל או את מושג "תו החיה" באופן הבהיר והרלוונטי ביותר? כלומר, כיצד ניתן להציג אמיתות אלו בצורה שתגרום להכי פחות אנשים להיפגע, למרות שאנו מבינים שעל אף כל מאמצינו, אחדים ייפגעו בכל מקרה?`