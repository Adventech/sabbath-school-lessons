---
title:  עלינו לחלוק בשורה יקרת ערך
date:  12/09/2020
---

### קיראו את הפסוקים הבאים לקראת שיעור השבת השבועי
2 כיפא א' 12, 16-21; התגלות י"ט 11-18; י"ד 14-20; קהלת י"ב 13,14; התגלות י"ד 6-12.

> <p>פסוק לשינון</p>
> רָאִיתִי מַלְאָךְ אַחֵר מְעוֹפֵף בְּאֶמְצַע הַשָּׁמַיִם, אֲשֶׁר לוֹ בְּשׂוֹרַת עוֹלָם לְבַשֵֹר לְיוֹשְׁבֵי הָאָרֶץ וּלְכָל אֻמָּה וְשֵׁבֶט וְלָשׁוֹן וְעַם, וְהוּא קוֹרֵא בְּקוֹל גָּדוֹל: "יִרְאוּ אֶת אֱלֹהִים וּתְנוּ לוֹ כָּבוֹד, כִּי בָּאָה עֵת מִשְׁפָּטוֹ. הִשְׁתַּחֲווּ לְעוֹשֵׂה הַשָּׁמַיִם וְהָאָרֶץ וְהַיָּם וּמַעַיְנוֹת הַמַּיִם" (התגלות י"ד 6,7).

למותו המכפר של המשיח הייתה משמעות אוניברסלית - כלומר מותו מיועד לכפר על כל אדם שחי על פני האדמה, בכל זמן ובכל מקום. הבשורה פונה לאנשים מכל אומה, שפה, תרבות או רקע. היא חוצה גבולות אתניים. החדשות הטובות של הבשורה הן שישוע ניצח את השררות ואת כוחות האופל של העולם הזה על ידי חייו, מותו ותחייתו מן המתים. לב לבה של הבשורה הינו המשיח. הוא הקריב את חייו עבורנו וכעת הוא חי למעננו. הוא בא אלינו פעם כדי לשחרר אותנו משכר החטא  ומכוחו והוא עומד לחזור בקרוב כדי לשחררנו מנוכחותו. הוא לקח על עצמו את המוות שהיה מגיע לנו כדי שנוכל לחיות את החיים המגיעים לו. אלוהים הצדיק והקדיש אותנו במשיח, והוא גם יפאר אותנו בכבודו.

הכתובים מתמקדים בשתי ביאותיו של המשיח. הוא הגיע פעם אחת כדי לגאול אותנו ויחזור פעם שנייה כדי לקחת הביתה את אלה שרכש במחיר שלא יסולא בפז. הספר האחרון של הכתובים - התגלות - נכתב במיוחד כדי להכין את העולם לביאתו השנייה של ישוע המשיח. זהו מסר נחוץ לדור הנוכחי. השבוע נלמד על הרלוונטיות הרבה של ספר התגלות עבור החברה בת זמננו במאה ה-21 ונגלה יחד מחדש את שליחותו של ישוע לקהילת אחרית הימים להפיץ את מסר המשיח לעת הקץ.

_*לימדו את השיעור השבועי לקראת שבת ה-19 ספטמבר_