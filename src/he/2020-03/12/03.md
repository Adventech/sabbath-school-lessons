---
title:  'מוקדו של ספר התגלות: אחרית הימים'
date:  14/09/2020
---

הבשורות מתמקדות בעיקר בביאתו הראשונה של המשיח. הן מספרות את סיפור לידתו, חייו, שירותו, מותו ותחייתו של המשיח. למרות שהן מזכירות את ביאתו השנייה של המשיח, מסר זה אינו עומד במרכזן. לעומת זאת, במוקדו של ספר התגלות עומדת נקודת השיא של העימות הגדול בן אלפי השנים, וכל נבואותיו של ספר זה מצביעות בסופו של דבר על חזרתו מלאת הוד והדר של אדוננו על ענני השמיים.

`קראו התגלות א' 7, י"א 15, י"ד 14-20 ו-י"ט 11-18. איזו מסקנה דומה מוצאים אתם בכל אחד מקטעים אלו?`

מהפרק הראשון ועד לאחרון בספר התגלות, נקודת השיא של כל נבואה הינה חזרתו של המשיח. "הַשֶֹה שֶׁנִּזְבַּח" (התגלות ה' 12) חוזר כ"מֶלֶךְ הַמְּלָכִים וַאֲדוֹן הָאֲדוֹנִים" (התגלות י"ט 16). הוא ינצח את כל האויבים שייסרו ורדפו את עמו הנבחר (התגלות י"ז 14). הוא ישחרר אותם מחלום הבלהות של החטא ויחזיר אותם הביתה בהדר כבוד. העימות הגדול בין הטוב לרע יגיע אז לקיצו. כדור הארץ יברא מחדש והנושעים יחיו עם אדונם לעדי עד (התגלות כ"א 1-4).

בהתגלות כ"ב 7 (ראו גם את הפסוקים 12, 17 ו-20), ישוע אומר: "הִנְנִי בָּא מַהֵר! אַשְׁרֵי הַשּׁוֹמֵר אֶת דִּבְרֵי הַנְּבוּאָה שֶׁל הַסֵּפֶר הַזֶּה". פנייתו האחרונה של ישוע לבני האדם היא שיקבלו את אהבתו ואת חסדו, ושילכו אחרי האמת שלו כדי שיהיו מוכנים לביאתו השנייה. הספר התגלות מסתיים עם הצהרתו האישית של ישוע לכל אדם: "הָרוּחַ וְהַכַּלָּה אוֹמְרִים: 'בּוֹא!', וְהַשּׁוֹמֵעַ יֹאמַר נָא 'בּוֹא!'" (התגלות כ"ב 17).

אדוננו מזמין כל אדם המחפש חיי עולם לבוא אליו. הוא גם מזמין את כל אלה שכבר קיבלו את מסר הישועה ומחכים בקוצר רוח לחזרתו שישתתפו אליו בהפצת מסר האהבה שלו לאחרים. הוא שולח אותנו לחלוק את מילותיו עם אחרים ולהכין את העולם לביאתו הקרובה. אין דבר מספק יותר מאשר לקחת חלק בתכנית הישועה של אלוהים בהפצת בשורת המשיח לעולם. אין דבר משמח יותר מאשר לשתף פעולה עם המשיח למען תכנית הישועה באחרית הימים.

`ישוע חוזר מהר? יוחנן כתב מילים אלו לפני 2.000 שנה לערך. עם זאת, בהתחשב באופן שבו אנו מבינים את מצב המתים, מדוע חזרתו של ישוע עבור כל אחד מאיתנו באופן אישי מתרחשת לא יותר משבריר שנייה לאחר מותנו? כיצד מסייעת לנו עובדה זו להבין שחזרתו של המשיח אכן קרובה?`