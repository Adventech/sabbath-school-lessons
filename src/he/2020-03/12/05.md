---
title:  הבנת המסר של אלוהים לימי הקץ
date:  16/09/2020
---

המסר של ספר התגלות קשור לאירועי אחרית הימים והוא מגלה את חסדו המושיע של המשיח במלוא יופיו והדרו (התגלות י"ד 6). זוהי פנייה ישירה לכל תושבי תבל לירוא את אלוהים ולכבד את חוקותיו, לאור משפטו הממשמש ובא (התגלות י"ד 7). "יראת אלוהים" קשורה לאופן שבו אנו חושבים. מסר זה קורא לנו לרצות את אלוהים ולשים אותו בראש מעיינינו. זוהי גישה של כניעה לרצונו של אלוהים, גישה המובילה אותנו לחיים אדוקים במשיח (משלי ג' 7; מעשי השליחים ט' 31; 1 כיפא ב' 17). מסר זה גם מזמין אותנו לתת כבוד לאלוהים, דבר הנוגע לכל פרט ולכל הביט בחיינו.

`קראו קהלת י"ב 13,14 ו-1 קורינתים ו' 19,20. כיצד מסייעים לנו פסוקים אלו להבין מה זה אומר בדיוק לירוא את אלוהים ולתת לו כבוד?`

בעידן של חוסר אחריות מוסרית, שבו מיליוני בני אדם מרגישים שהם אינם מחויבים לתת דין וחשבון בפני איש מלבד עצמם, מסר חיוני זה על משפטו של אלוהים הקרב ובא מזכיר לנו שאנו אחראים על מעשינו. בין הכבוד שלנו לאלוהים והציות שלנו לחוקותיו לבין משפטו של אלוהים ישנו קשר הדוק. הציות הינו פרי יחסינו האישיים עם המשיח. רק צדקתו תוכל לעמוד במבחן המשפט, ועל כן אנו מוגנים רק כשהצדקתו של המשיח מכסה אותנו. המשיח מצדיק אותנו כדי שנוכל לחיות את חיינו למען כבודו של אלוהים בכל מה שנעשה.

`קראו התגלות י"ד 7; ד' 11; בראשית ב' 1-3 ושמות כ' 8-11. מהו הבסיס להלל אמיתי לאלוהים וכיצד משקפת השבת עובדה זו?`

השטן תוקף את השבת ללא הרף כי הוא יודע שהיא עומדת בלב ליבו של ההלל. השבת מרוממת את המשיח כבורא וקורא לכל אדם: "הִשְׁתַּחֲווּ לְעוֹשֵׂה הַשָּׁמַיִם וְהָאָרֶץ וְהַיָּם וּמַעַיְנוֹת הַמַּיִם" (התגלות י"ד 7). קולה של השבת ממשיך להישמע רלוונטי בעידן של תורת האבולוציה. קול זה קורא לנו להשתחוות לבוראנו שגם מגלה לנו את ערכנו האמיתי בו.

חשבו על חשיבות השבת כתזכורת לכך שאלוהים הוא בוראנו, ועל כן, היחיד שראוי לסגידתנו. אחרי הכל, איזה לימוד אחר חשוב במידה רבה כל כך שאלוהים מצווה עלינו לקיים כמו הציווי להקדיש לו בכל שבוע שביעית  מחיינו, וזאת למען נזכור בכל שבוע שחולף שהוא בוראנו.

`After all, what other teaching is so important 14 that God commands, commands one-seventh of our lives every 15 week in order to help us remember Him as our Creator?`