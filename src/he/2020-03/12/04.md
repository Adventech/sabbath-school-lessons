---
title:  המסר של ספר התגלות לאחרית הימים
date:  15/09/2020
---

מוקד הרעש של ספר התגלות הינו פרק י"ד. לפרק זה ישנה חשיבות מכרעת לאנשי אלוהים החיים בימי הקץ של ההיסטוריה האנושית. הוא מגלה את המסר של אלוהים לעולם באחרית הימים - מסר חיוני לאנשי אלוהים בפרט ולאנושות בכלל.

`קראו התגלות י"ד 14-20. אילו סמלים בקטע זה מצביעים על חזרתו של המשיח?`

הקציר משמש לאורך המקרא כסמל לביאתו השנייה של המשיח (מתי י"ג 37-43; מרקוס ד' 29). בהתגלות י"ד, קציר החיטה מסמל את גאולת הצדיקים, בעוד שבצירת "אֶשְׁכְּלוֹת גֶּפֶן הָאָרֶץ" מתארת את השמדת הרשעים. התגלות י"ד 6-12 מכיל מסר חיוני ודחוף בהכנת בני האדם לקציר שבאחרית הימים.

`קראו התגלות י"ד 6,7. מהי מהות המסר בשני פסוקים אלו? כיצד מסייעים לנו פסוקים אלו להבין את זהותנו כאדוונטיסטים שומרי שבת?`

המסר של המלאך הראשון בהתגלות י"ד מרתק את דור המאה ה-21 הכמה למטרה בחיים. מסר זה מציג בתמצית את בשורת החסד של אלוהים. מסר זה משחרר אותנו מאשמת החטא ומעניק לנו את הכוח להתגבר על כל מכשול. מסר זה גם מהווה את הבסיס לכבוד עצמי על סמך העובדה שאלוהים ברא אותנו כדמותו וגאל אותנו במשיח. בנוסף, אנו גם למדים ממסר זה שלחוסר הצדק יהיה סוף במשפטו של אלוהים. אלו חדשות נפלאות, מאחר ומסר זה מגלה לנו שחוסר הצדק לא יימשך לעולם.

`"במובן מסוים, ניתן לומר שאלוהים נתן את האדוונטיסטים שומרי השבת כצופים ונושאי לפידים שבידם הופקדה האזהרה האחרונה לעולם אובד. אור נפלא זורח עליהם מדבר אלוהים. הם קיבלו תפקיד כבד משקל - הכרזת המסרים של שלושת המלאכים. אין מלאכה העולה בחשיבותה על עבודה זו. אל להם לתת לשום מלאכה אחרת להסיט את תשומת ליבם" - Ellen. G. White, Evangelism, pp. 119, 120. כיצד עלינו כקהילה לקחת מילים אלו ברצינות הראוייה?`