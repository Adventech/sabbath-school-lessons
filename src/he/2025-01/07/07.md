---
title:  למחשבה נוספת
date:  14/02/2025
---

קראו בספרה של אלן ג' וייט, אבות האומה ונביאי ישראל  "מדוע החטא הורשה?", עמ' 33-43.

בחוכמתו האינסופית, לא השמיד ה' את השטן, אפילו בשעת גירושו מן השמיים. מאחר ורק שירות של אהבה מתקבל ברצון על ידי אלוהים, נאמנותם של נתיניו חייבת לנבוע מאמונה בטובו ובנדיבותו של אלוהים. מלאכי השמיים ודרי כל העולמות שטרם נבצר מהם להבין לחלוטין את טבעו של החטא והשלכותיו, לא יכלו לראות אז את הצדק האלוהי שבהשמדת השטן. אילו הושמד השטן מייד, חלק מברואיו של האל היו עובדים את האלוהים מתוך פחד במקום מאהבה. השפעתו של אותו מדיח ומטעה לא הייתה נמחית לחלוטין, ורוח המרי לא הייתה מתחסלת לחלוטין. לתועלת היקום כולו, יצא ה' בהכרזה כי השטן חייב לממש את תוכניותיו במלואן במהלך הדורות כולם, כדי שהאשמותיו נגד שלטון האלוהים יתגלו באורם האמיתי לעיני כל ברואיו של האל, וכדי שהצדק והחסד האלוהיים וחוקיו הנצחיים יוצבו מעל לכל ספק לנצח נצחים.

מריו של השטן היה אמור לשמש בתור לקח ליקום כולו במשך כל הדורות כולם – עדות נצחית לטבעו של החטא ולהשלכותיו המחרידות. התנהלות שלטון השטן והשפעותיו על בני האדם והמלאכים, יראו את התוצאות של נטישת שלטונו של האל. הם יעידו על כך שבשלטון של האל טמונה טובת כל ברואיו. וכך, קורות ניסיון המרי הנורא הזה, אמורים לשמש בתור תזכורת מתמדת ואמצעי הגנה נצחי בעבור כל צבא השמיים הקדוש. תזכורת זו תמנע מן המלאכים הקדושים ללכת שולל אחר שקרים והטעיות הנוגעים לטבעו של החטא, ותציל אותם מליפול בחטא ולשאת את עונשו. - אלן ג. וייט, אבות האומה ונביאי ישראל, עמ' 24-25.

**שאלות לדיון**:

`"תאודיציה" הוא כינוי להצדקת האל מול הרוע. אבל זה לא הצדקה לרוע עצמו. תארו לעצמכם מישהו בגן עדן אומר, "הו, כן, ישוע, עכשיו אני מבין למה המשפחה שלי עונתה ונרצחה לנגד עיני. כן, הכל הגיוני מאוד עכשיו. תודה ישוע!" זה אבסורד. כיצד נוכל להבין שאלוהים, לא הרוע, זוכה בסופו של דבר לצדק בעימות הגדולה? (ראה שיעור תשע).`

`האם אי פעם הרגשתם קצת כמו איוב? האם אי פעם התפתתם לחשוב שלא יכול להיות שיש הסבר טוב לסבל שאתם או יקיריכם חוויתם? כיצד ההבנה הסופית של איוב שהוא "השמיע את מה" שהוא "לא הבין" (איוב ל"ב:3) שופכת אור על העמדה בה אנו נמצאים ביחס לשאלות שלנו?`