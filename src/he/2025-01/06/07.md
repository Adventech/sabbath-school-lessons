---
title: 'למחשבה נוספת'
date: 07/02/2025

---

קרא בספרה של אלן ג'י ווייט, הדרך אל המשיח- פרק א' "אהבת אלוהים", ע40:5-6,

דבר האלוהים חושף את אופיו של אלוהים. אלוהים עצמו העיד על אהבתו ורחמיו האינסופיים. כשמשה ביקש בתפילתו: "הַרְאֵנִי נָא, אֶת כְּבֹדֶךָ," ה' השיב לו: "אֲנִי אַעֲבִיר כָּל טוּבִי עַל פָּנֶיךָ, וְקָרָאתִי בְשֵׁם יְהוָה, לְפָנֶיךָ; וְחַנֹּתִי אֶת אֲשֶׁר אָחֹן, וְרִחַמְתִּי אֶת אֲשֶׁר אֲרַחֵם." (שמות 33:18, 19). זהו כבודו. ה' עבר לפני משה והכריז: "יְהוָה יְהוָה, אֵל רַחוּם וְחַנּוּן, אֶרֶךְ אַפַּיִם, וְרַב חֶסֶד וֶאֱמֶת. נֹצֵר חֶסֶד לָאֲלָפִים, נֹשֵׂא עָוֹן וָפֶשַׁע וְחַטָּאָה; וְנַקֵּה, לֹא יְנַקֶּה, פֹּקֵד עֲוֹן אָבוֹת עַל בָּנִים וְעַל בְּנֵי בָנִים, עַל שִׁלֵּשִׁים וְעַל רִבֵּעִים." (שמות 34:6, 7). אלוהים הוא "רַב חֶסֶד, וְנִחָם עַל הָרָעָה" (יונה 4:2), "כִּי חָפֵץ חֶסֶד הוּא." (מיכה 7:18).

אלוהים כבל את לבנו אליו באמצעות אינספור אותות בשמיים ובארץ. הוא ביקש לגלות את עצמו בפני בני האדם באמצעות עולם הטבע, וקשרי הידידות החמים והעמוקים שאנו קושרים עם הטבע. אולם אותות אלה אינם מייצגים את אהבת האל באופן מושלם. אויב החסד עיוור את עיני רוחם של בני האדם באמצעות שלל הראיות הללו, כדי שיישאו את עיניהם אל ה' ביראה ופחד, ויראו בו אל קפדן, מחמיר, נוטר ונוקם. השטן גרם לבני האדם לראות באלוהים ישות עליונה שתכונתה העיקרית היא צדק חסר פשרות; לראות בו שופט קשה ומחמיר או נושה קשוח וקפדן.

הוא צייר את הבורא כיצור הבוחן את בני האדם בעין קנאית כדי לגלות את המשגים והחטאים שלהם, וזאת כדי שיוכל להענישם. ישוע בא לחיות בקרב בני האדם כדי להסיר את הצל האפל הזה, בכך שגילה לעולם את אהבתו האינסופית של אלוהים"

אלן ג'י ווייט, הדרך אל המשיח, פרק א', ע40:5-6

**שאלות לדיון**:

`מדוע כל כך חשוב להכיר בכך שכבודו של אלוהים קשור בטובו? כיצד זה מתקן תיאולוגיה של תהילה המדגישה כוח צרוף מבלי להדגיש את אהבתו ואופיו של אלוהים?`

`האם אי פעם פקפקתם בטובו של אלוהים? האם אתם מכירים מישהו שהטיל ספק בטובו של אלוהים בגלל האופן שבו מי שמתיימר ללכת בעקבות אלוהים לפעמים, או פשוט בגלל כל הרוע שבעולם? איך עבדתם על השאלה הזו בעצמכם, וכיצד תוכלו לעזור למישהו שנאבק בשאלת טובו של אלוהים? ראה את השיעור של השבוע הבא.`

`בכיתה, השלימו את התשובה לשאלה של יום שני. כיצד מציאות העימות הגדול עוזרת לנו להבין את כל הרוע שקיים כעת?`