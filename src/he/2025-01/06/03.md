---
title:  אלוהים הוא לגמרי טוב וצדיק
date:  03/02/2025
---

אלוהים אינו מתיימר פשוט לאהוב צדק וקורא לאנשים לאהוב ולעשות צדק, אלא אלוהים עצמו מדגים את התכונות הללו בצורה מושלמת ובלתי מעורערת. הכתוב מלמד שאלוהים הוא קדוש לחלוטין, נאמן, צדיק ואוהב. אלוהים רק ותמיד עושה את הדבר האוהב, הישר והצודק. הוא אף פעם לא עושה שום עוול.

`קראו דברים ל"ב:4 ותהילים צ"ב:16. מה מלמדים קטעים אלו על הנאמנות והצדקה של אלוהים?`

קטעים אלה ורבים אחרים מכריזים שאלוהים צודק ואוהב - "ולא-עלתה (עולתה) בו" (תהלים צ"ב:16, השוו לתהלים כ"ה:8, תהלים קכ"ט:4). אלוהים "לא יעשה עולה; בבוקר בבוקר משפטו יתן לאור לא נעדר, ולא-יודע עול בשת" (צפניה ג':5). שימו לב לניגוד הישיר של אופיו של אלוהים מול זה של אלה שאוהבים עוול.

אלוהים יודע מה הטוב ביותר עבור כולם, רוצה את הטוב ביותר עבור כולם, ופועל ללא הרף כדי להביא לתוצאה הטובה ביותר עבור כל המעורבים.

`קראו תהילים ט':7, 8 ותהילים קמ"ה:9-17. מה מלמדים הפסוקים האלה על אלוהים?`

אלוהי התנ"ך הוא "שופט צדיק" (תהלים ז':12) ואין רע שוכן עמו (תהלים ה':4). כפי שמלמד יוח"א א':5: "שהאלהים אור הוא וכל חשך אין בו". אכן, אלוהים הוא לא רק טוב לחלוטין, אלא על פי יעקב א' 13 "אלהים לא ינסה ברע" (השוו לחבקוק א':13).

בכל זה, טובו ותפארתו של אלוהים קשורים קשר בל יינתק. בעוד שרבים מעריצים כוח, אלוהים הוא כל יכול, אבל הוא מפעיל את כוחו רק בדרכים צודקות ואוהבות. זה לא מקרי שכאשר משה שאל את אלוהים, "הראני נא את-כבודך", הגיב אלוהים באומרו, "'אני אעביר כל טובי לפניך'" (שמות ל"ג:18, 19).

`למה האלוהים הכל כך טוב מאפשר כל כך הרבה רוע בעולם הזה? דונו בתשובתכם בכיתה.`