---
title:  מתאבל על הרוע
date:  26/01/2025
---

אלוהי התנ"ך אוהב צדק ושונא רוע. החטא והרוע, אם כן, מעוררים אותו לתשוקה, תשוקה שהוא מביע לטובת המדוכאים והנרדפים, ואפילו במקרים שבהם הרוע של האדם משפיע בעיקר על עצמו. אלוהים שונא את הרוע כי הרוע תמיד פוגע ביצורים שלו, גם אם הוא פוגע בעצמו. בסיפורים המקראיים, אלוהים  שוב ושוב מובא לידי כעס, דבר הקרוי בפי חוקרי המקרא כמחזור המרד. מחזור זה הולך כדלקמן:

העם מורד באלוהים ועושה רע, לפעמים אפילו זוועות איומות, כמו הקרבת ילדים ותועבות אחרות בעיניו.  אלוהים נסוג בהתאם להחלטות העם.

העם מדוכא על ידי אומות זרות.

העם זועק לאלוהים לישועה.

אלוהים מציל את העם בחסד.

העם מורד באלוהים שוב, לעתים קרובות יותר גרוע יותר מבעבר.

על אף המעגל הזה של רוע ובגידה חמורים, אלוהים פוגש שוב ושוב את הבגידה האנושית, אך בנאמנות בלתי נגמרת, סובלנות ארוכת טווח, חסד מדהים וחמלה עמוקה.

`קראו תהילים ע"ח. איזה מסר מעביר קטע זה על תגובתו של אלוהים למרידות החוזרות ונשנות של עמו?`

לפי התנ"ך, אהבה וצדק שלובים זה בזה. הכעס האלוהי הוא התגובה הנכונה של אהבה נגד הרוע, כי הרוע תמיד פוגע במישהו שאלוהים אוהב. אין מקרה בכתבי הקודש שבו אלוהים רוגז או כועס באופן שרירותי או בלתי הוגן.

ובעוד שאנשי אלוהים נטשו אותו ובגדו בו שוב ושוב, במשך מאות השנים המשיך אלוהים בסבלנות להעניק חמלה מעבר לכל הציפיות הסבירות (נחמיה ט':7-33), ובכך הפגין את העומק הבלתי נתפס של חמלתו הארוכה ואהבתו הרחמנית. אכן, על פי תהילים ע"ח:38, אלוהים "רחום יכפר עון ולא-ישחית והרבה להשיב אפו; ולא-יעיר כל-חמתו".

`בוודאי, כעסתם על הרוע שנעשה לאחרים. אם כן, כיצד רגש זה עוזר לכם להבין טוב יותר, את זעמו של אלוהים כלפי הרוע?`