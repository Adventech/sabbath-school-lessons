---
title: 'אלוהים הוא ארך אפיים'
date: 27/01/2025

---

אלוהים כועס על הרוע כי אלוהים הוא אהבה. אלוהים כה רחום וחנון עד שנביא מקראי אחד אפילו התלונן בפני אלוהים על כך שהוא רחום מדי!

`הרהרו בסיפורו של יונה וחשבו על תגובתו למחילה הרחומה של אלוהים על אנשי נינווה, ביונה 4:1-4. מה זה אומר לנו על יונה ועל אלוהים? (ראה גם מתי 10:8).`

תגובתו של יונה לחסדי אלוהים מלמדת בשתי דרכים עיקריות. ראשית, היא מציגה את קשיחותו של יונה עצמו. הוא כל כך שנא את האשורים על מה שהם עשו לישראל, עד שהוא לא רצה שאלוהים ירחם עליהם.

איזה שיעור עבורנו! עלינו להקפיד להישמר מגישה זו, מובנת ככל שתהיה. מכל האנשים, אלה שקיבלו את חסד אלוהים צריכים להכיר עד כמה לא מגיע לנו חסד ובכך להיות מוכנים להושיט חסד לאחרים. שנית, תגובתו של יונה מחזקת עד כמה החמלה והחסד של אלוהים מרכזיים באופיו. יונה כל כך הכיר  את רחמיו של אלוהים, עד שדווקא משום שאלוהים הוא "חנון ורחום" ו"ארך אפיים ורב חסד" (יונה 4:2) – יונה ידע שה' יתחרט מהבאת משפט נגד נינוה. אלוהים עוסק בצדק וברחמים עם כל העמים והאומות. ניתן לתרגם את הביטוי העברי שתורגם "איטי לכעוס" או "אורך רוח" פשוטו כמשמעו "ארך אפיים". בשפה העברית, כעס היה קשור באופן מטפורי לאף, ואורך האף מדמה באופן מטפורי כמה זמן לוקח לאדם לכעוס.

ההתייחסות לאלוהים כ"ארך אפיים", אם כן, מעידה על כך שאלוהים איטי לכעוס וסובלני. אומנם לבני האדם לא לוקח הרבה זמן לפתח כעס, אבל אלוהים הוא מאוד סבלני, ומעניק חסד בחופשיות ובשפע, אך מבלי להצדיק חטא או להעלים עין מעוול. במקום זאת, אלוהים בעצמו מכפר על החטא והרוע באמצעות קרבן המשיח על הצלב, כך שהוא יכול להיות גם צודק וגם מצדיק של המאמינים בו (רומים 3:25, 26).

`האם אי פעם נכשלתם בהפגנת רחמים או חסד למישהו שעשה לכם עוול? כיצד תוכלו לזכור בצורה הטובה ביותר מה אלוהים עשה למענכם כך שתראו יותר חסד כלפי אחרים בתגובה לחסד הרב שאלוהים הראה לכם? ואיך אנחנו עושים זאת, מראים רחמים וחסד, אבל בלי לתת רישיון לחטוא או לאפשר התעללות או דיכוי?`