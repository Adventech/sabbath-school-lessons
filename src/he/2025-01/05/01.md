---
title:  זעמה של אהבה אלוהית
date:  25/01/2025
---

### קראו לקראת הלימוד השבועי

תהילים ע"ח, יונה ד':1-4, מתי י':8, מתי כ"א:12, ירמיה נ"א:24, 25, רומים י"ב:17-21.

> <p>פסוק לשינון</p>
> "והוא רחום יכפר עון ולא-ישחית והרבה להשיב אפו; ולא-יעיר כל-חמתו" (תהילים ע"ח:38).

אף על פי שרבים שמחים בחמלתו של אלוהים לעתים קרובות, יש הרואים ברעיון של זעמו ענין מטריד. אם אלוהים הוא אהבה, הם חושבים שהוא לעולם לא צריך להביע זעם. אולם התפיסה הזו שקרית. זעמו נובע ישירות מאהבתו. יש הטוענים כי אלוהי התנ"ך הוא אלוהים של זעם וכי אלוהים של הברית החדשה הוא אלוהים של אהבה. אבל יש רק אלוהים אחד, והוא זהה בשתי הבריתות. האל שהוא אהבה אכן כועס על הרוע - אבל דווקא מכיוון שהוא אהבה. ישוע עצמו הביע כעס עמוק על הרוע, והברית החדשה מלמדת פעמים רבות על זעמו הצדקני והנכון של אלוהים.

כעסו של אלוהים הוא תמיד תגובתו הצודקת והאוהבת נגד הרוע והעוול. הכעס האלוהי הוא זעם צדקני המונע על ידי טוב ואהבה מושלמים, והוא מחפש את פריחת הבריאה כולה. זעמו של אלוהים הוא פשוט התגובה המתאימה של אהבה לרוע ולעוול. בהתאם לכך, הרוע מעורר את אלוהים לתשוקה לטובת קורבנות הרוע ונגד מבצעיו.

הזעם האלוהי, אם כן, הוא ביטוי נוסף לאהבה אלוהית.

*למדו את השיעור השבועי כהכנה לשבת, 1 בפברואר.