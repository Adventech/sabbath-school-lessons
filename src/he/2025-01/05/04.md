---
title:  זעם צדקני
date:  28/01/2025
---

אמנם יש הרבה צורות לא הולמות של כעס, אבל המקרא גם מלמד שיש "זעם צדקני". תארו לעצמכם אם מתבוננת בבתה בת השלוש משחקת במגרש המשחקים ואז, לפתע, גבר תוקף את בתה. היא לא צריכה לכעוס? כמובן. כעס הוא התגובה הנכונה של אהבה בנסיבות כאלה. דוגמה זו עוזרת לנו להבין את "הזעם הצדקני " של אלוהים.

`קראו מתי כ"א:12, 13 ואת יוחנן ב':14, 15. מה מספרת לנו תגובתו של ישוע לאופן השימוש במקדש על כך שאלוהים כועס על הרוע?`

במקרים אלה, ישוע מפגין את "הקנאות האלוהית" של זעם צדקני נגד אלה שחיללו את מקדש אלוהים  ושהפכו אותו ל"מאורה של שודדים" כדי לנצל אלמנות, יתומים ועניים (מתי כ"א:13 השוו ליוחנן ב':16). המקדש והשירותים, שהיו אמורים לאפיין את סליחתו רבת החסד של אלוהים ואת טיהור החוטאים, שימשו במקום זאת כדי לרמות ולפגוע בכמה מהפגיעים ביותר. האם ישוע לא היה צריך לכעוס על התועבה הזו?

מרקוס י':13, 14 ומרקוס ג':4, 5 מציעים עוד דוגמאות לזעם הצדקני שלו. כאשר אנשים הביאו ילדים קטנים אל ישוע ו"התלמידים גערו בהם", ישוע "התכעס" - פשוטו כמשמעו "התרעם". הוא אמר להם: " הניחו לילדים לבוא אלי" (מרקוס י':13, 14).

במקום אחר, כאשר הפרושים המתינו להאשים את ישוע בחילול שבת בגלל שריפא בה, ישוע שאל אותם: "האם מותר להיטיב בשבת או לעשות רעה? להציל נפש או להרוג? (מרקוס ג':4). הוא "הביט בהם כה וכה בזעם, ברוב עצב על קושי לבבם" ולאחר מכן המשיך לרפא את האיש (מרקוס ג':5). כעסו של המשיח קשור כאן בצער על קשיחותם; זהו הכעס הצדקני של האהבה, כפי שהכעס המיוחס לאלוהים בתנ"ך הוא הכעס הצדקני של האהבה. איך יכול להיות שהרוע לא יפריע לאהבה, במיוחד כאשר הרוע פוגע במושאים של אותה אהבה?

`כיצד נוכל להיזהר מלבקש להצדיק את הכעס האנוכי כ"זעם צדקני"? מדוע כל כך קל לעשות זאת, וכיצד נוכל להגן על עצמנו מאותה מלכודת עדינה אך אמיתית?`