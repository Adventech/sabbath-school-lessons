---
title: 'מעל לכל, אהבו זה את זה'
date: 27/03/2025

---

אם אהבה היא התגשמות התורה, אז אי אפשר לקיים את תורת אלוהים במלואה רק על ידי הימנעות מלעשות דברים לא נכונים. חוק האהבה עצמו (שמתבטא לאורך כל הכתובים) לא רק מצווה עלינו להימנע מלעשות רע, אלא התורה מניעה אותנו לעשות מעשים החושפים את אהבת אלוהים לאחרים - לא רק לחברי הקהילה אחרים אלא לעולם בכללותו, שהוא כל כך זקוק לעדות משיחית אמיתית.

`קראו יעקב 2:1-9. אילו מסרים מכריעים ניתנו לנו כאן?`

כאן, יעקב השליח דוחה בחריפות את אי הצדק בחברה, ומזהה במיוחד את ביזוי העניים ודיכויים על ידי חלק מהעשירים. לאחר מכן, הוא מפנה את תשומת הלב למצוות האהבה לזולת, ואומר שאם מקיימים אותה, אז "היטבתם לעשות" (יעקב 2:8).

כפי שהביעה זאת אלן ג' ווייט: "אהבה לרענו היא התגלמות אהבת האל עלי אדמות. מלך הכבוד לבש בשר ודם ובא לעולם כדי להיות אחד איתנו במטרה להחדיר בנו את האהבה הזו, ולהפוך אותנו לבני משפחה אחת. כאשר מתגשמות המילים שהוא הביע בשעת פרידתו: "אהבו זה את זה כפי שאני אהבתי אתכם". (יוחנן 15:12). כאשר אנו אוהבים את משפחת האדם כפי שהוא אהב אותה, אזי אנו ממלאים את השליחות אשר הטיל עלינו. אנו זכאים וראויים למלכות השמיים, שכן השמיים שוכנים בלבנו." – אלן ג' וייט, חמדת הדורות, ע40:518.

כאשר אנו אוהבים את העולם, כפי שהמשיח אהב את העולם - אז אנו מתאימים לגן עדן. זהו ביטוי חזק למשמעות של להיות חסיד של ישוע!

ישוע מצווה על חסידיו "'לאהוב זה את זה;'" כמו "'אהבתי אתכם'" (יוחנן 13:34).

ישוע גם מכריז: " בזאת ידעו הכל שתלמידי אתם: אם תהיה אהבה ביניכם" (יוחנן 13:35). אהבה היא כה מרכזית באמונה המשיחית מכיוון שאלוהים הוא אהבה (יוח"א 4:8, 16). ומי שטוען שהוא אוהב את  אלוהים חייב לאהוב את הזולת (השוו ליוח"א 3:11; 4:20, 21).

בהתאם לכך, פטר"א 4:8 קורא למשיחיים: "ראש ובראשונה אהבו איש את רעהו אהבה עזה, כי על רב פשעים תכסה אהבה" (ראו גם עברים 10:24, תסל"א 3:12)

`דונו עוד ברעיון של אהבת העולם כפי שהמשיח אהב את העולם. כיצד זה עשוי לעזור לנו להבין טוב יותר את המושג שלמות משיחית וכיצד אנו מתאימים עצמנו לחיי נצח? הביאו את תשובתכם לשיעור בשבת.`