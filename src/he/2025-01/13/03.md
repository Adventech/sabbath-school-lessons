---
title: 'התורה קדושה, טובה וישרה'
date: 24/03/2025

---

אהבה היא היסוד של תורת אלוהים. כשאלוהים מאשר את התורה, הוא מאשר  את האהבה. זו הסיבה שישוע מת על מנת להציל חוטאים, כדי שיוכל לקיים את התורה תוך הפגנת חסד כלפינו. לפיכך, הוא יכול להיות גם צודק וגם מצדיק של המאמינים (רומים 3:25, 26). איזה ביטוי של אהבה! לכן, התורה אינה נפסלת בתהליך הפדיון; אלא, מקבלת משנה תוקף.

`קראו רומים 6:1-3 ולאחר מכן רומים 7:7-12, עם דגש מיוחד על פסוק 12. מה הפסוקים הללו מספרים לנו על התורה, אפילו לאחר שהמשיח מת?`

בעוד שיש אלה הסבורים שהחסד והגאולה מבטלים את התורה, לשאול השליח ברור שאסור לנו להמשיך בחטא כדי שהחסד יגדל. במקום זאת, אלה שנמצאים במשיח באמונה "הוטבלו למותו" ולכן הם צריכים לראות את עצמם כמתים לחטא וחיים למשיח. תורת אלוהים אינה חטא, אלא (בין היתר) היא מבהירה לנו את החטא שלנו. לכן "התורה קדושה, והדבר הוא קדוש וישר וטוב" (רומים 7:12). היא מגלה, כמו ששום דבר אחר לא עושה, את הצורך הגדול שלנו בישועה, בגאולה - הישועה והגאולה שמגיעות רק דרך המשיח. לפיכך, איננו "מבטלים את התורה על ידי האמונה" אלא "אדרבה, אנו נותנים תוקף לתורה" (רומים 3:31).

המשיח לא בא כדי לבטל את התורה אלא כדי לקיים את כל מה שהובטח בתורה ובנביאים. לפיכך, הוא מדגיש כי "עד אשר יעברו השמים והארץ אף יוד אחת או תג אחד לא יעברו מן התורה בטרם יתקים הכל." (מתי 5:18).

תורת ה' עצמה מייצגת את קדושתו של אלוהים - אופיו המושלם שמתבטא באהבה, צדקה, טוב ואמת (ויקרא 19:2; תהילים 19:7, 8; תהילים 119:142, 172). בהקשר זה, חשוב שלפי שמות 31:18, אלוהים כתב את עשרת הדיברות על לוחות האבן בעצמו. חוקים אלה הכתובים באבן הם עדות לאופיו הבלתי משתנה של אלוהים ושל ממשלתו המוסרית, המושתתת על אהבה - נושא מרכזי של העימות הגדול.

`כיצד הקשר הזה בין חוק ואהבה עוזר לנו להבין טוב יותר את דבריו של ישוע, "אם אתם אוהבים אותי, הרי שתשמרו את מצוותי" (יוחנן 14:15)?`