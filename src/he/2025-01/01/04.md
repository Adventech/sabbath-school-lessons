---
title:  אהבה הניתנת בחינם
date:  31/12/2024
---

אלוהים לא רק המשיך להעניק את אהבתו בחינם לישראל, למרות מרידות חוזרות ונשנות, אלא אלוהים גם ממשיך להעניק לנו אהבה בחינם, גם בעודנו חוטאים. אנחנו לא ראויים לאהבתו של אלוהים, ולעולם לא יכולנו לזכות בה. יחד עם זאת, אלוהים לא צריך אותנו. אלוהי התנ"ך אינו זקוק לשום דבר (מעשי השליחים י"ז:25). אהבתו של אלוהים אליכם ואליי ולכל האנשים היא מרצונו בלבד.

`השוו התגלות ד':11 עם תהילים ל"ג:6. מה אומרים לנו הפסוקים האלה על חירותו של אלוהים ביחס לבריאה?`

אלוהים ברא את העולם הזה מרצונו החופשי. ובגלל זה, אלוהים ראוי לכל תהילה, כבוד וכוח. אלוהים לא היה צריך לברוא שום עולם. לפני בריאת העולם, אלוהים כבר נהנה מיחסי האהבה שהיו קיימים בתוך האלוהות.

`קראו את יוחנן י"ז:24. מה זה אומר לנו על אהבתו של אלוהים לפני שהעולם היה קיים?`

אלוהים לא נזקק ליצורים כמושא לאהבתו. אבל, בהתאם לאופי האהבה שלו, אלוהים בחר לברוא את העולם ולהיכנס ליחסי אהבה עם בריאתו.

לא רק שאלוהים ברא את העולם הזה בחופשיות כביטוי לאהבתו הנדיבה, אלא שאלוהים גם ממשיך לאהוב בני אדם באופן חופשי, גם לאחר שבני אדם נפלו בחטא בגן עדן, וגם לאחר שאנו חוטאים באופן אישי.

לאחר החטא בעדן, אדם וחוה אבדו את זכותם להמשיך לחיות ולקבל את אהבתו של אלוהים. אבל אלוהים, ה"נושא כל בדברו רב-הגבורה" (אל העברים א':3), באהבתו הגדולה, ברחמיו ובחסדיו האריך את חייהם ואפשר לפייס את האנושות בחזרה אל עצמו באהבה. הפיוס הזה כולל גם אותנו.

`מה אומרת לנו העובדה שאלוהים ממשיך להעניק אהבה לעולם הזה, למרות החטא והרוע שבו, על אהבתו ואופיו? איך אמת זו צריכה לגרום לנו לאהוב אותו בתמורה?`