---
title:  נצלב עבורנו
date:  02/01/2025
---

אלוהים מזמין את כולם לקשר אהבה עימו, אבל רק אלה המקבלים את ההזמנה בחופשיות נהנים מהתוצאות הנצחיות. כפי שניתן לראות במשל משתה החתונה, רבים מאלה שהמלך הזמין אותם "'לא רצו לבוא" (מתי כ"ב:3).

לפיכך, זמן קצר לפני צליבתו, קונן המשיח: " ירושלים, ירושלים, ההורגת את הנביאים וסוקלת את השלוחים אליה, כמה פעמים חפצתי לקבץ את בניך כתרנגלת המקבצת את אפרוחיה תחת כנפיה ולא רציתם’” (מתי כ”ג:37). המשיח רצה לאסוף אותם, אבל הם לא חפצו בכך. אותו פועל יווני נפוץ שפירושו "לרצות" (thelo) משמש הן לרצונו של המשיח להושיע אותם והן את אי רצונם להינצל (ואותו מונח נמצא גם במתי כ"ב:3 לעיל).

עם זאת, המשיח הלך אל הצלב עבור האנשים האלה ובשבילנו. אהבה מדהימה! בעוד שהחטא האנושי ראוי למוות, אלוהים עצמו (במשיח) שילם את המחיר ועשה דרך לתקן את היחסים ההרוסים בין שמיים וארץ. בינתיים, הוא ממשיך להעניק לנו את אהבתו, למרות שהוא אינו מחויב מעבר לרצונו שלו לעשות זאת.

`קראו יוחנן י':17, 18. השוו לגלטים ב':20. מהו המסר עבורנו בטקסטים האלה?`

בתצוגה האולטימטיבית של אהבתו של אלוהים - הצלב, אנו רואים שהמשיח נתן את עצמו עבורנו מרצונו החופשי. המשיח הקריב את חייו מיוזמתו. איש לא לקח ממנו את חייו, הוא הציע זאת בחופשיות, על פי תוכנית הגאולה שהוסכם עליה בשמיים לפני שהעולם נוסד.

"תוכנית הגאולה לא נהגתה לאחר מעשה, דהיינו, לאחר החטא הקדמון.  היא הייתה "התגלות הרז שהיה כמוס בעיתות עולם" (רומ' ט"ז:25). היא חשפה את העיקרים והחוקים שעליהם הושתתה מלכותו הנצחית של מלך מלכי המלכים מקדמת דנה. מבראשית, אלוהים האב והמשיח ידעו על כפירתו עתידית של השטן, ועל החטא הקדמון שיתבצע דרך כוחו של אותו כופר להוליך שולל. אלוהים לא הגה את חטא ולא הועיד לו קיום משלו, אך הוא חזה מראש את קיומו, ולכן סיפק אמצעי לתיקון שעת חירום קשה זו. כה גדולה הייתה אהבתו לעולם, שהוא נשבע למסור את בנו יחידו "למען לא יאבד כל המאמין בו, אלא ינחל חיי עולם" (יוח' ג':16)." – אלן ג' וייט, חמדת הדורות, עמ' 10.