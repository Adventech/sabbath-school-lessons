---
title: 'אהבה נכזבת'
date: 30/12/2024

---

המקרה הבולט של אהבת אלוהים לאנושות החוטאת נמצא בסיפורו של הושע הנביא. אלוהים ציווה עליו, " לך קח-לך אשת זנונים וילדי זנונים, כי-זנה תזנה הארץ, מאחרי יהוה" (הושע 1:2). הושע ואשתו הבוגדת מהווים שיעור אמתי  לאהבת אלוהים את עמו, למרות בוגדנותו של העם וזנותו הרוחנית. כלומר, זהו סיפור על אהבתו של אלוהים המוענקת בחופשיות למי שאינו ראוי לה.

ואכן, למרות נאמנותו ואהבתו של אלוהים, העם מרד בו שוב ושוב. הכתובים מתארים פעם אחר פעם את אלוהים כמאהב נכזב של בת זוג שאינה נאמנה. הוא אהב את עמו בצורה מושלמת ונאמנה, אבל הם בזו לו, שירתו ועבדו אלים אחרים, צערו אותו עמוקות והרסו את מערכת היחסים, לכאורה ללא תקנה.

`קראו את הושע 14:2-5. מה חושפים פסוקים אלה אודות אהבתו האיתנה של אלוהים לעמו?`

לאחר מרד חוזר ונשנה מצד עמו, אלוהים מכריז: " ארפא משובתם, אהבם נדבה; כי שב אפי ממנו". המונח "נדבה" בביטוי "אהבם נדבה" מתורגמת במילה עברית (נדבה), שמרמזת על מה שמוצע מרצון. זהו אותו מונח המשמש את המנחות והתרומות מהרצון החופשי בבית המקדש.

לאורך ספר הושע, ולאורך כל סיפורי המקרא, אלוהים מראה מחויבות וחמלה מדהימה כלפי עמו. למרות שהעם זנה שוב ושוב אחרי "מאהבים" אחרים, ושבר את הברית, לכאורה ללא תקנה, אלוהים מרצונו החופשי המשיך להעניק לו את אהבתו. העם לא היה ראוי לאהבת אלוהים; הוא דחה כל תביעה חוקית לאהבה. עם זאת, אלוהים המשיך להעניק לעמו אהבה שלא מתוך הכרח, מוסרי או אחר. כאן ובמקומות אחרים, הכתוב מציג בעקביות את אהבתו של אלוהים כחופשית ומתוך רצון.

`אנשים רבים חושבים על אלוהים כשליט ושופט מרוחק וקשוח. כיצד הדימויים של אלוהים המלא צער ואבל כמאהב נכזב של בן זוג לא נאמן עוזרים לכם לראות את אלוהים אחרת? איך זה משנה את הדרך שבה אתם רואים את מערכת היחסים שלכם עם אלוהים?`