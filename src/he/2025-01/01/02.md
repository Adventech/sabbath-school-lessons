---
title: 'מעבר לציפיות הסבירות'
date: 29/12/2024

---

אלוהים לא רק שואל אותנו, "האם אתה אוהב אותי", אלא הוא עצמו אוהב כל אדם, ועושה זאת מרצונו החופשי. אכן, הוא אוהב אתכם ואותי וכל אדם אחר יותר ממה שיכולנו לדמיין. אנחנו מכירים את האהבה הזו מהדרך שבה פעל אלוהים בהיסטוריה של עמו.

`קראו את שמות 33:15-22 וחשבו על הקשרם של פסוקים אלה לסיפור שבו הם מופיעים. מה מגלה הקטע הזה, במיוחד פסוק 19, על רצון אלוהים ואהבתו?`

הכל נראה אבוד. זמן לא רב אחרי שאלוהים הושיע את עמו בצורה מדהימה מעבדות במצרים, עם ישראל מרד באלוהים וסגד לעגל זהב. כשירד משה מהר סיני וראה זאת, הוא השליך את לוחות הברית עליהם חרוטים עשרת הדיברות וניפץ אותם. למרות שהעם ויתר על כל זכות לזכויות הברית והברכות שאלוהים העניק להם בחופשיות, אלוהים בחר להמשיך איתם – על אף שלא היו ראויים לברכות הברית.

הצהרתו של ה' בשמות 33:19, "אני אעביר כל-טובי על-פניך, וקראתי בשם יהוה לפניך; וחנתי את-אשר אחן, ורחמתי את-אשר ארחם", לרוב אינן מפורשות באופן נכון. רבים סוברים שאלוהים בוחר באופן שרירותי על מי להרעיף את חסדו ורחמיו ועל מי לא. אולם, בפסוק זה, אלוהים אינו אומר שירעיף באופן שרירותי חסד ורחמים כלפי אנשים מסוימים ולא כלפי אחרים. לא כך פועל אלוהים, בניגוד לתאולוגיה הפופולרית (כלביניסטית) שבה אלוהים קובע מראש מי לא יוושע ויעמוד בפני גינוי נצחי.

מה, אם כן, אלוהים מכריז כאן? הוא מכריז שכבורא הכל, יש לו את הזכות והסמכות להעניק חסד וחמלה בחינם אפילו לאנשים הלא ראויים ביותר. כך גם במקרה זה, בו גם לאחר חטא עגל הזהב, הוא מרחם על עמו ישראל, על אף שלא היו ראויים לכך.

זהו מקרה אחד מני רבים שבהם אלוהים מגלה את אהבתו ועושה זאת מעבר לכל הציפיות הסבירות. חדשות טובות לכולנו, לא?

`באילו דרכים המשיך אלוהים לגלות ולהפגין את אהבתו אליכם - אפילו מעבר לכל הציפיות הסבירות?`