### הקדמה: אהבתו ומשפטו של אלוהים

אלוהים הוא אהבה. כך נכתב ביוח"א ד':8. כל התנ"ך מעיד על עובדה זו. האמונה המשיחית מתרכזת סביב אופיו האוהב של אלוהים. אהבה עומדת במהות המוחלטת של אלוהים, בליבה של כל מה שאנחנו מאמינים בו, והיא צריכה להיות במרכז של כל מה שאנחנו עושים. בהתאם לכך, האופן שבו אנו מבינים אהבה משפיע על מכלול אמונתנו ומעשנו. אם, למשל, אדם מאמין שיש לזכות באהבתו של אלוהים, הוא עלול לחשוב שאלוהים אינו אוהב אותו כי הוא חוטא ואינו ראוי לאהבה. וביחס לאחרים, אדם יכול לצפות מאחרים לזכות באהבה – וזהו מתכון לאסון.

בדרך זו, לאופן שבו אנו מבינים את אהבתו של אלוהים יש השלכות עצומות על אמונתנו ומעשנו. ובכל זאת, מהי אהבה? אם תבקשו מעשרה אנשים שונים להגדיר אהבה, אתם עשויים לקבל עשר תשובות שונות. אפילו בקרב המאמינים, יש הרבה מיתוסים ואי הבנות לגבי אהבתו של אלוהים.

לדוגמה, משיחיים מציעים תשובות שונות לשאלות כמו: האם אהבתו של אלוהים רק נותנת, ולעולם אינה מקבלת? האם אהבה אלוהית היא הקרבה עצמית גרידא, או שאלוהים יכול גם לשמוח בבני האדם ולהיות שבע רצון מהם? האם אהבתו של אלוהים היא רגשית? האם לאלוהים באמת אכפת מבני אדם? האם ניתן לדחות או להפקיר את אהבתו של אלוהים? האם אלוהים נכנס ליחסי אהבה הדדיים עם ברואיו? האם כעס משתלב עם אהבה? איך אהבה וצדק משתלבים יחד? אם אלוהים הוא אהבה, מדוע קיים רוע כה רב בעולם הזה? האם בני אדם יכולים לאהוב כפי שאלוהים אוהב? אם כן, איך זה יראה?

התשובות לחלק מהשאלות הללו עשויות להיראות מובנות מאליהן, אך לעתים קרובות יש מחלוקת בהבנתה של אהבה אלוהית בקרב משיחיים. כמו כן, תשובות רבות שלעיתים נחשבות כברורות, מתבררות, במבט מעמיק, כאלה שאינן עולות בקנה אחד עם מה שמלמד הכתוב על אהבתו של אלוהים.

לא נתייחס לכל השאלות הללו בבת אחת, אך נטפל בשאלות אלו ואחרות במהלך הרבעון הזה. נראה שאהבתו של אלוהים גדולה בהרבה ממה שנדמה לנו. אהבתו של אלוהים כפי שמתוארת בכתבי הקודש מתעלה משמעותית על הפרשנויות  ל"אהבה" כפי שמקובלות בעולמנו כיום. בשבועות הקרובים, נבחן מקרוב כמה מההיבטים הבולטים והיפים ביותר של אהבת אלוהים שמתגלים בתנ"ך.

בהמשך, נראה כיצד אהבה אלוהית וצדק קשורים בקשר בל יינתק. אלוהי המקרא אוהב צדק (ראו, ראו לדוגמא, ישעיהו ס"א:8). כפי שמתאר אותם התנ"ך, אהבה אלוהית וצדק הולכים יחדיו כך שהאחד אינו יכול להתקיים מלבדי השני. מכיוון שאלוהים הוא אהבה, אי הצדק והסבל בעולם הזה, אינן על פי רוחו והוא מזדהה עם המדוכאים והסובלים, ומודע בכל רגע לכאב ולצער שהרוע חולל בבריאה – וכך ה' עצמו סובל יותר מכל, והופך במשיח לקורבן הגדול ביותר של הרוע.

לאורך התנ"ך, אלוהים שוב ושוב מתאבל וכואב את הרוע והסבל כי הוא אוהב כל אדם מעבר לכל דימיון. אפשר לראות את עומק אהבתו של אלוהים בקינת המשיח על עמו כאשר אמר: " ירושלים, ירושלים, ההורגת את הנביאים וסוקלת את השלוחים אליה, כמה פעמים חפצתי לקבץ את בניך כתרנגלת המקבצת את אפרוחיה תחת כנפיה ולא רציתם’” (מתי כ"ג:37).   

אלוהי התנ"ך, שהוא אהבה, מתואר לעתים קרובות לאורך כתבי הקודש כשבור לב ומתאבל על אהבה שנדחתה ואהבה אבודה. כל הסיפור של כתבי הקודש עוסק במה שאלוהים עשה ועושה כדי להחזיר את האהבה לכל פינה וסדק ביקום. נדון בכל זאת ועוד במהלך השיעורים ברבעון זה.

_ג'ון ס. פקמן הוא עורך שותף של ה-Adventist Review . בזמן כתיבת המדריך הזה, הוא היה פרופסור לתאולוגיה ופילוסופיה משיחית בסמינר התאולוגי האדוונטיסטי באוניברסיטת אנדרוז._