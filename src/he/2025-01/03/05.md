---
title:  אבנים חיות
date:  15/01/2025
---

איך זה ייתכן שאנחנו, יצורים חוטאים, יכולים לרצות אל קדוש?

`קראו רומים ח':1, ה':8. מה מלמדים קטעים אלה על מעמדנו מול אלוהים?`

אלוהים נותן חסד לאנשים לפני כל תגובה אנושית. לפני כל דבר שאנו אומרים או עושים, אלוהים מושיט יד אלינו ונותן לנו את ההזדמנות לקבל או לדחות את אהבתו. כפי שזה מנוסח ברומים ה':8, "אלהים מגלה את אהבתו אלינו בכך שהמשיח מת בעדנו כאשר עוד היינו אנשים חוטאים" (השוו לירמיה ל"א:3). ונוכל להתפייס עם אלוהים ואף לרצותו, על ידי אמונה באמצעות עבודת מושיענו.

`קראו פטר"א ב':4-6 והשוו אותו עם העברים י"א:6. מה זה אומר לנו על האופן שבו אנחנו יכולים לרצות את אלוהים?`

ללא התערבותו של אלוהים, אנשים חוטאים אינם מסוגלים להביא דבר בעל ערך לאלוהים. אולם אלוהים, בחסדו וברחמיו, עשה דרך, באמצעות עבודת המשיח. במיוחד, "באמצעות ישוע המשיח" אנו יכולים "להעלות זבחי רוח רצויים לאלהים" (פטר"א ב':5). אומנם "בלי אמונה אי אפשר להיות רצוי לאלהים" (עברים י"א:6), על ידי עבודתו המתווכת של המשיח, אלוהים "יכשיר" את המאמינים "לכל דבר טוב כדי שתעשו את רצונו, בפעלו בכם את הרצוי לפניו ביד ישוע המשיח, אשר לו הכבוד לעולמי עולמים. אמן." (עברים י"ג:21). אלה המגיבים לאלוהים באמונה נחשבים צדיקים בעיניו בתיווכו של המשיח, שצדקתו בלבד מקובלת. ואלו המגיבים לאהבתו של אלוהים נחשבים ראויים באמצעות תיווכו של המשיח (לוקס כ':35), והוא הופך אותם לדמותו (קורנ"א ט"ו:51-57, יוח"א ג':2). עבודת הגאולה של אלוהים היא לא רק עבורנו, אלא גם בתוכנו.

`מדוע הרעיון של המשיח כמתווך עבורנו בשמים כל כך מעודד?`