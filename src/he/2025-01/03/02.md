---
title:  בעל ערך רב יותר ממה שאתה מדמיין לעצמך
date:  12/01/2025
---

כפי שראינו בשיעור קודם, אין אף אחד - אפילו החוטא הגרוע ביותר או הרשע הגרוע ביותר - שאלוהים לא אוהב. ומכיוון שאלוהים מעריך אנשים יותר ממה שאנחנו יכולים לדמיין, הוא לא מרוצה מהחטא כי הוא אוהב אותנו ויודע מה החטא עושה לנו, גם כן.

`קראו לוקס ט"ו:11-32. מה מגלה משל הבן האובד על חמלתו ואהבתו של אלוהים? איזו אזהרה הוא מספק למי שנשאר בבית, כמו הבן השני?`

בסיפור זה שישוע מספר, בנו של האיש ביקש את הירושה שלו מוקדם, ולמעשה דחה את אביו ואת בית אביו. לאחר מכן הבן האובד המשיך לבזבז את הירושה שלו וירד לשפל של עוני ורעב, שחשק בחרובים שאכלו החזירים שעליהם שמר.  כשהבין שלמשרתים בבית אביו יש די והותר אוכל, הוא החליט לחזור הביתה בתקווה להפוך למשרת. המשך הסיפור משמעותי. יש אבות שהיו דוחים בן כזה עם שובו. "לקחת את ירושתך והתנתקת מהבית שלי. אין לך יותר בית כאן." זו היא גישה הגיונית, לא? בעיני כמה הורים אנושיים, הבן הלך רחוק מכדי להתקבל חזרה בבית, במיוחד כבן.

אבל, במשל זה, האב (המסומל במשל כאלוהים עצמו) אינו מגיב באף אחת מהדרכים הללו. אדרבא, "בהיותו עוד רחוק ראהו אביו ונכמרו רחמיו עליו. הוא רץ אליו ונפל על צואריו ונשק לו" (לוקס ט"ו:20). אף על פי שבזמנים כאלה זה לא היה מכובד שבעל הבית ירוץ לפגוש מישהו, רץ האב בחמלתו הרבה לפגוש את בנו, ולמרבה התדהמה, החזירו לביתו, אפילו אירגן חגיגה לכבודו, סמל לחמלה הגדולה של אלוהים על כל אדם סורר ושמחתו הרבה שהוא חווה אפילו מאדם בודד שחוזר הביתה. איזו תמונה של אלוהים!

`מעניינת היא התגובה של הבן השני. מדוע התגובה הזו הייתה תגובה אנושית כל כך, שהתבססה לפחות בחלקה על הוגנות, וכל כך מובנת גם כן? עם זאת, מה החלק שלו בסיפור מלמד אותנו כיצד מושגים אנושיים של הוגנות אינם תופסים את עומק הבשורה או של אהבתו של אלוהים אלינו?`