---
title:  למחשבה נוספת
date:  17/01/2025
---

קראו בספרה של אלן ג' וייט, "אל יבהל לבבכם", עמ' 536-552, חמדת הדורות.

האדון מתאכזב כאשר חסידיו אינם מעריכים את עצמם ומפגינים דימוי עצמי נמוך. הוא חפץ שבחיריו יעריכו את עצמם בהתאם למחיר ששילם בעבורם. אלוהים הוא זה שרצה בהם, אחרת, לא היה שולח את בנו למשימה כה יקרה כדי לגאול אותם. הוא חפץ להשתמש בהם, והוא שש כאשר הם מבקשים ממנו את הבקשות הנעלות האלה כדי לרומם את שמו. ואם מאמינים בהבטחותיו, הם יכולים לצפות גדולות ונצורות. אך תפילה בשם המשיח טומנת בחובה משמעות רחבה יותר. פירוש הדבר הוא שעלינו לנחול את אופיו של המשיח, להפגין את רוחו ולעשות את מעשיו. הבטחת המשיח ניתנת בלוויית תנאי. הוא מכריז: "אם אתם אוהבים אותי, הרי שתשמרו את מצוותי". המשיח מושיע את האדם מן החטא, אך אינו מושיע אותו בעודו חפץ בחטא ונוצרו. אוהביו של ישוע יפגינו את אהבתם באמצעות ציות למצוותיו. ציות אמיתי נובע מן הלב. המשיח פועל בלבבות בני האדם, לכן, אם נעניק לו את הסכמתנו, הוא יזדהה עם מחשבותינו, שאיפותינו ומטרותינו ויכפוף את לבנו ורצוננו לציות מוחלט לרצונו; וכאשר נציית לו, נבצע את רצונו. לאחר שהרצון עודן וקודש, אנו נפיק הנאה עצומה מעשיית רצונו של המושיע. כאשר אנו מכירים את ה' כפי שעלינו להכירו מתוקף זכותנו, יהיו חיינו חיים של ציות מתמשך. ובאמצעות הערכה הוקרה של אופי המשיח והתחברות עם אלוהים, יהיה החטא שנוא עלינו." – אלן ג' וייט, עמ' 539-540, חמדת הדורות.

**שאלות לדיון**:

`מה זה אומר "לקבל באופן לא אנוכי"? איך לדעתכם יהיו יחסי הנתינה והקבלה בשמים ובארץ החדשים?`

`כשהם מגיעים מחלק מרוחק של היקום - רחוק יותר אולי ממה שהעדשות החדות ביותר של טלסקופ החלל ג'יימס ווב יכולות להגיע - שליחים שמימיים התייחסו לנביא דניאל כחמודות, "אהוב, רצוי, יקר". והם עשו זאת שלוש פעמים. בדניאל ט':23, גבריאל אומר "כי חמודות אתה".  בדניאל י':11, יצור שמימי (אולי גבריאל שוב) מכנה אותו איש חמודות, "איש אהוב מאוד", ביטוי שחוזר על עצמו על דניאל מאוחר יותר (דניאל י':19). חשבו, מה זה אומר על אלוהים וכמה הוא קרוב אלינו. איזו תקווה תוכלו לשאוב לעצמכם מהאמת המדהימה הזו?`

`כיצד מתקשרות הדוגמאות של גיבורי האמונה בעברים י"א לתוכן השיעור השבועי? בפרט, מה מגלות דוגמאות אלה לגבי האופן שבו אדם יכול להיות "רצוי לאלוהים" באמונה? מה אתם יכולים ללמוד וליישם בחיי היום-יום שלכם מדוגמאות כאלה של אמונה ונאמנות?`