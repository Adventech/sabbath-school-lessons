---
title: 'מקור העימות בשמיים'
date: 25/02/2025

---

בראשית א'-ג' לבדו מראה שהרוע היה קיים לפני חטא אדם וחוה. אפילו אם רוע לא היה מציאות ממשית בגן עדן, מבחינה מושגית, "רוע" כבר הופיע, בשם "עץ הדעת טוב ורע" (בראשית 2:9, 17). ואז הנחש מאשים את אלוהים בשקר כשלמעשה, הוא, הנחש, זה שמשקר. קיומו של הנחש (התגלות 12:9), יחד עם השקר שלו, מראה את מציאות הרוע שם. כך, אפילו בעדן שלפני החטא, נוכחותו של הרוע באה לידי ביטוי.

`קראו את יחזקאל 28:12-19 לאור שמות 25:19, 20. מה טיב חטאו של הישות הזו?`

לפי קטע זה, מקור הרוע והקונפליקט הקוסמי החלו בגן עדן.

לפני שחטא, הישות שנודעה כשטן הייתה כרוב מכסה. מעבר לזיהויו ככרוב זה, הוא היה " חותם תכנית, מלא חכמה וכליל יפי" והיה "בעדן, גן אלוהים" (יחזקאל 28:12, 13). אף אחד מהדברים האלה לא יכול להיאמר על מלך צור האנושי (או כל אדם אחר). לפיכך, אנו יודעים שניתנה לנו כאן הצצה לנפילתו של לוציפר.

`קראו את ישעיהו 14:12-15. איזה אור נוסף זה שופך על מקור העימות הגדול?`

לפי ישעיהו י"ד, לוציפר החליט להתעלות ולהפוך את עצמו לאלוהים. פסוק זה משלים את מה שראינו ביחזקאל כ"ח, ש"גבה ליבך" בגלל "יופיך" (יחזקאל 28:17), שהיה צריך להביא אותו לפאר את ה' שעשה אותו יפה. במקום זאת, הוא נעשה גאה. גרוע מכך, בגאווה זו, הוא יצא לתפוס את מקומו של אלוהים ולהשמיץ אותו. המונח העברי ל"רכלתך" ביחזקאל 28:16 פירושו גם "לשון הרע", אינדיקציה כיצד יפעל השטן נגד אלוהים ונגדנו, גם כן.

`כיצד אנו מבינים את העובדה שלוציפר, שחטא, היה במקור "תמים. . . מיום" שנברא "עד נמצא עוולתה" (יחזקאל 28:15)? כיצד יכול יצור מושלם לחטוא אלא אם היותו "מושלם" כלל חופש מוסרי אמיתי?`