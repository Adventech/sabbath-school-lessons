---
title: 'למחשבה נוספת'
date: 28/02/2025

---

קראו בספרה של אלן ג' וייט, "מקור הרוע", ע40:228-234, העימות הגדול.

" אין דבר שהובהר בבהירות רבה יותר בכתבי הקודש מאשר העובדה שאלוהים לא היה אחראי כלל וכלל לחדירתו של החטא ליקום; שלא הייתה הסתלקות שרירותית של חסדו, ולא היה ליקוי כלשהו בשלטונו האלוהי, שגרמו למרד שפרץ בשמיים. החטא הוא גורם מפריע שחדר לעולם, שלא ניתן להסביר את קיומו. זוהי חידה שאין הדעת סובלת; לתרץ את קיומו, משמע להגן עליו... . אילו היה מושמד מידית, הם היו עובדים את אלוהים מתוך פחד, לא מתוך אהבה. השפעתו של המדיח לא הייתה נעלמת לחלוטין, וגם רוח המרי לא הייתה נכחדת. הרוע חייב להבשיל. לטובת היקום כולו לדורי דורות לנצח נצחים חייב השטן לפתח את עקרונותיו וחוקיו, וזאת כדי שטענותיו נגד ממשלת ה' ייחשפו באורן האמיתי לפני כל ברואי ה', ואף אחד לא יפקפק לעולם בצדק ובחסד של ה' ובנצחיות תורתו." – אלן ג' וייט, ע40:228, 231, העימות הגדול.

**שאלות לדיון**:

`אנשים רבים תוהים איך יצור חסר חטא כמו השטן יכול לחטוא בפעם הראשונה. מדוע החטא הוא כל כך "מסתורי" ו"בלתי ניתן להסבר"? כיצד נוכל להסביר את החטא הראשון הזה מבלי לתרץ אותו או להצדיק אותו? כלומר, מדוע הסבר מקורו יהיה זהה להצדקתו?`

`מדוע אלוהים לא השמיד את השטן מייד? מדוע יש "לאפשר לרוע להבשיל"? איך זה "לטובת היקום כולו לדורי דורות"?`

`מדוע כל כך חשוב להבין שהסכסוך בין אלוהים לשטן אינו קונפליקט של כוח, אלא עימות מסוג אחר? איך קונפליקט על אופי הגיוני בעוד שקונפליקט על כוח בלבד לא הגיוני?`

`כיצד הבנת מהות הסכסוך מסיטה את המסך, כביכול, על דרכים שבהן חייכם עשויים להיות דוגמא קטנה של הסכסוך הקוסמי? באילו דרכים אתם חווים את המציאות של הסכסוך הזה? כיצד עליכם להגיב בדרכים המראות בצד של מי אתם באמת?`