---
title:  משלו של המשיח על הכרם
date:  12/03/2025
---

במשל בעל הכרם, במתי כ"א, ישוע ממשיך היכן שהפסיק ישעיה ה', ושופך אור נוסף על אופיו ופעולותיו של בעל הכרם למען הכרם שלו.

`קראו מתי כ"א:33-39 תוך מחשבה על שאלת ישעיהו ה':4. מה עוד יכול האדון לעשות יותר ממה שהוא עשה?`

החלק הראשון של משל המשיח מצוטט ישירות משירת ישעיהו על ה' כבעל הכרם והכרמו. ואז, ישוע הוסיף, בעל הכרם "'החכיר" את הכרם שלו "לכורמים ונסע" (מתי כ"א:33). עם זאת, כאשר בעל הכרם שלח פעמיים את עבדיו (הנביאים) לאסוף את התוצרת, השוכרים את כרמו הכו והרגו את עבדיו (מתי כ"א:34-36). לבסוף, הוא שלח את בנו (ישוע) באומרו "'את בני יכבדו'" (מתי כ"א:37). אבל הם רצחו גם את בנו באומרם, "זה היורש, בואו נהרג אותו ונקח לנו את נחלתו. הם תפסו אותו, גרשוהו אל מחוץ לכרם והרגוהו" (מתי כ"א:38, 39).

מה עוד הוא יכול לעשות? האב אהב אותנו עד כדי כך שהוא נתן את בנו האהוב (יוחנן ג':16). אם הקונפליקט הקוסמי הוא מהסוג המוצע כאן, לא ניתן היה ליישב אותו בטרם עת על ידי הפעלת כוח אלוהי אלא נדרשה קודם כול הדגמה פומבית של אופיו של אלוהים. הדגמה זו הוצגה בסופו של דבר בעבודתו של המשיח (רומים ג':25, 26; רומים ה':8). מה נוכל לבקש מעבר לכך שאלוהים (במשיח) יתן את עצמו למות עבורנו, כדי שיצדיק אותנו מבלי להתפשר בשום אופן על צדקתו ואהבתו המושלמת? אירוע הצלב מוכיח שאלוהים עשה כל מה שניתן לעשות כדי למתן ולחסל את הרוע, אך מבלי להרוס פריחה של אהבה אמיתית. אילו הייתה דרך עדיפה לאלוהים, האם הוא לא היה בוחר בה? בעוד שאנשים סובלים מאוד בקונפליקט הקוסמי הזה, אלוהים עצמו סובל יותר מכול. כאשר אנו מסתכלים על הצלב, אנו יכולים, אכן, לראות איזה סבל וכאב הביא החטא לאלוהים עצמו. עם זאת, כל כך קדוש היה החופש הגלום באהבה עד שהמשיח היה מוכן לסבול זאת בשמנו.

`קראו את ישעיה נ"ג:4. את ה"חולי" ו"כאב" של מי נשא המשיח על הצלב שלו? מה זה אמור לספר לנו על כל מה שאלוהים עשה עבורנו ומה היה מחיר הישועה עבורו?`