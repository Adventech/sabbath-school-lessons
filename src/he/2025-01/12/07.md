---
title: 'למחשבה נוספת'
date: 21/03/2025

---

קראו בספרה של אלן ג' וייט, "השבת", ע40:214-221, חמדת הדורות.

המרגלים לא העזו להשיב למשיח קבל עם ועדה, מפחד שמא ימצאו עצמם בצרה. הם ידעו שהוא אמר את האמת. הם יעדיפו להשאיר אדם בסבלו במקום לחלל את מסורותיהם, אך הם יעזרו לבהמה שכן אובדנה יעלה בהפסד לבעליה. הם הפגינו דאגה רבה יותר לבעל חיים מאשר לאדם שנוצר בצלם אלוהים. דבר זה ממחיש את מהותן של כל דתות השקר. ראשיתן בתשוקתו של האדם לרומם את עצמו מעל אלוהים, אך אחריתן היא השפלת האדם, והתייחסות אל אדם כאל פחות ערך מבהמה. כל דת הנלחמת בריבונותו של ה' גוזלת מן האדם במרמה את התהילה והכבוד שנחל בשעת הבריאה, שישובו אליו דרך המשיח. כל דת שקר מלמדת את חסידיה לנהוג באדישות לנוכח צרכיו, סבלותיו וזכויותיו של הזולת. הבשורה מרימה על נס את האנושות, שכן המשיח פדה אותה בדמו; היא מלמדת אותנו לנהוג באהבה ובחמלה, למלא את צרכי הזולת ולסייע לזולת בשעת צרה. ה' אומר: "אוקיר אנוש מפז, ואדם מכתם אופיר" (ישעיה 13:12). כאשר ישוע פנה אל הפרושים בשאלה האם מותר לעשות בשבת מעשה טוב או רע, להציל חיים או להרוג, הוא עימת אותם עם זממם. ברוב שנאתם ומרירות ליבם, הם זממו לקפד את חייו, בזמן שהוא הציל חיים והביא מזור ואושר להמונים. האם עדיף להרוג בשבת, כפי שהם זממו לעשות, מאשר לרפא חולים, כפי שהוא עשה? מה נכון יותר לעשות: לרחוש שנאה ולזמום רצח ביום הקדוש של ה' או לרחוש אהבה לכל בני האדם ולבטאה במעשי חסד?" – אלן ג' וייט, ע40:218-219, חמדת הדורות.

**שאלות לדיון**:

`מדוע וכיצד זה נכון ש"כל דת שקר מלמדת את מאמיניה לזלזל בצרכי האדם"? כיצד נוכל לפעול בכוונה כדי להימנע מזלזול שכזה בקהילות שלנו ומחוצה להן?`

`מיהו רעי או רעיך? באילו דרכים מעשיות צריכה הליכה בעקבות המשיח לגרום לנו להיות יותר דומים לשומרוני שיצא מגדרו כדי להפגין אהבה?`

`אם אלוהים אוהב צדק ורחמים, כיצד עלינו לפעול בהתאם למה שהכי חשוב לאלוהים? כיצד נוכל להיות ממוקדים יותר במה שישוע כינה "העניינים החשובים יותר של התורה"?`

`כאשר אנו חושבים ומדברים על משפט, באיזו תדירות אנו מדגישים שהדרך העיקרית שישוע דן במשפט היא במונחים של האם, ובאיזו מידה, אנו אוהבים אחרים באופן פעיל, במיוחד את המדוכאים והנרדפים? חשבו על כך לאור מתי 25:31-46.`