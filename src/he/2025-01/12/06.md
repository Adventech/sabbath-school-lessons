---
title:  מיהו רעי?
date:  20/03/2025
---

בסיפורו של לוקס, מיד לאחר שישוע הכריז על שתי המצוות הגדולות ביותר של אהבה לאלוהים ואהבת הזולת, בעל התורה, שרצה להצדיק את עצמו, אמר לישוע, 'ומי הוא רעי" (לוקס י':29). בתגובה לכך, ישוע מספר את המשל המוכר (משל זה היה בוודאי מזעזע עבור קהל שומעיו היהודי) על השומרוני הטוב.

`קראו את משל השומרוני הטוב בלוקס י':25-37. מה אומר הקטע הזה לאור זעקת הנביאים לרחמים ולצדק ולסוגי העוולות שקבוצות אנשים שונות עשו ל"אחרים" לאורך ההיסטוריה האנושית?`

ישוע לא רק דיבר על צדק; הוא בא להביא אותו. הוא היה ויהיה התגשמות הקריאה הנבואית והכמיהה לצדק (ראה לוקס ד':16-21, לאור ישעיהו ס"א:1, 2). הוא הרצון של כל העמים, במיוחד אלה שמכירים בצורך שלהם בגאולה. בניגוד ישיר לאויב, שאחז בכוח וביקש לגזול את כס מלכותו של אלוהים, ישוע הוריד את עצמו והזדהה עם אלה שנמצאים תחת החטא, העוול והדיכוי (מבלי להידבק בחטא), והוא ניצח את האויב בכך שהוא נתן את עצמו באהבה. על מנת לבסס את הצדק כאלוהים הצודק והמצדיק את  כל המאמינים. כיצד נוכל לטעון שאנו מודאגים מהחוק שהמשיח מת כדי לקיים אם איננו מודאגים ממה שהמשיח מכנה 'העניינים החשובים יותר' של החוק?

תהילים ט':8, 9 מכריז: "ויהוה לעולם ישב; כונן למשפט כסאו,  והוא, ישפט-תבל בצדק; ידין לאמים, במישרים".

כמו כן, תהילים קמ"ו:7-9 מוסיף, אלוהים "עשה משפט לעשוקים, נתן לחם לרעבים; יהוה, מתיר אסורים. יהוה פקח עורים, יהוה זקף כפופים; יהוה, אהב צדיקים, יהוה שמר את-גרים, יתום ואלמנה יעודד; ודרך רשעים יעוות".

עד כמה יכול להיות דבר אלוהים ברור יותר לגבי האופן שבו עלינו לשאוף לשרת את הסובבים אותנו הנזקקים והכאובים?

`מה אנו יכולים ללמוד מחייו ומשירותו של ישוע על עזרה לנזקקים? גם אם לא נוכל לחולל ניסים כפי שהוא עשה, עבור אנשים כאובים רבים, כיצד עזרתנו יכולה להיחשב "מופלאה" מספיק?`