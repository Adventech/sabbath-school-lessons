---
title:  'אהבה וצדק: שתי המצוות הגדולות ביותר'
date:  15/03/2025
---

### קראו לקראת הלימוד השבועי

מתי כ"ב:34-40, זכריה ז':9-12, תהילים פ"ב, מיכה ו':8, מתי כ"ג:23-30, לוקס י':25-37.

> <p>פסוק לשינון</p>
> "איש אם יאמר "אוהב אני את אלהים" והוא שונא את אחיו, שקרן הוא; כי מי שאיננו אוהב את אחיו אשר הוא רואה אותו לא יוכל לאהב את האלהים אשר הוא איננו רואה אותו" (יוח"א ד':20).

למרות שיש לנו ביטחון שאלוהים יעשה צדק בסופו של דבר, עדיין חשוב מה אנו, כמאמינים, עושים כאן ועכשיו. למרות שעשויות להיות הרבה עוולות ורעות שאלוהים לא ימגר כעת (בשל הגורמים של הסכסוך הקוסמי), זה לא אומר שלא ניתן להשתמש בנו כדי לעזור להקל על כל הסבל והרוע שנתקל בו, עד כמה שניתן. למעשה, אנו מחויבים, כתלמידיו של ישוע, לעשות בדיוק את זה.

כפי שראינו, אהבה וצדק הולכים יחד; הם בלתי נפרדים. אלוהים אוהב צדק. בהתאם לכך, אם נאהב את אלוהים, נאהב גם את הצדק.

כמו כן, אם נאהב את אלוהים, נאהב אחד את השני. חלק מאהבת הזולת הוא דאגה לרווחתם של הסובבים אותנו. כאשר אחרים סובלים מעוני, דיכוי או כל סוג של אי צדק, אנחנו צריכים להיות מודאגים. כשאחרים מדוכאים, אל לנו להעלים עין. במקום זאת, עלינו לשאול את עצמנו מה אנו יכולים לעשות, בנפרד וביחד, כדי לקדם את אהבתו וצדקתו של אלוהים באופן שישקף לעולמנו השבור את אופיים המושלם של הצדק והאהבה.

_*לימדו את השיעור השבועי כהכנה לשבת, 22 במרץ_