---
title:  קיבלתם בחינם, תנו בחינם
date:  09/01/2025
---

כשם שהעבד לעולם לא יכול היה להחזיר את חובו לאדונו, גם אנו לעולם לא נוכל להחזיר חובנו לאלוהים. לעולם לא נוכל להרוויח או לזכות באהבתו של אלוהים. "אולם אלהים מגלה את אהבתו אלינו בכך שהמשיח מת בעדנו כאשר עוד היינו אנשים חוטאים." (רומים ה':8). איזו אהבה מדהימה! כפי שמנסח זאת יוח"א ג':1,  "ראו איזו אהבה נתן לנו האב להקרא ילדי אלהים".

לעומת זאת, מה שאנו יכולים וצריכים לעשות הוא לשקף את אהבתו של אלוהים לאחרים ככל שנוכל. אם קיבלנו חמלה וסליחה כה גדולה, כמה עוד עלינו להעניק חמלה וסליחה לאחרים? זכרו שהמשרת ויתר על החמלה והסליחה של אדוניו מכיוון שלא הצליח להעניק אותן למשרתו. אם אנחנו באמת אוהבים את אלוהים, לא נכשל בלשקף את אהבתו לאחרים.

`קראו יוחנן ט"ו:12, יוח"א ג':16 ויוח"א ד':7-12. מה מלמדים קטעים אלו על הקשר בין אהבת אלוהים, אהבתנו לאלוהים ואהבת הזולת?`

מיד לאחר יוחנן ט"ו:12, ישוע אמר לתלמידיו, "ידידי אתם - אם תעשו את אשר אני מצוה אתכם" (יוחנן ט"ו:14). מה ציווה עליהם ישוע? בין השאר, ישוע ציווה עליהם (ועלינו) לאהוב אחרים כמו שהוא אוהב אותם. כאן ובמקומות אחרים, האדון מצווה אותנו לאהוב את אלוהים ולאהוב זה את זה.

בקיצור, עלינו להכיר בכך שנמחל לנו חוב אינסופי, כזה שלעולם לא נוכל להחזיר, חוב ששולם רק על הצלב עבורנו. לכן, עלינו לאהוב ולהלל את אלוהים ולחיות באהבה ובחסד כלפי אחרים. כפי שמלמד לוקס ז':47, מי שסולחים לו הרבה, אוהב הרבה, אבל "מי שנסלח לו מעט אוהב מעט". ומי מאיתנו לא מבין עד כמה נסלח לו או לה?

אם לאהוב את אלוהים קשור קשר הדוק בכך שאנו אוהבים אחרים, עלינו לחלוק בדחיפות את המסר של אהבתו של אלוהים, הן במילה והן במעשים. עלינו לעזור לאנשים בחיי היומיום שלהם כאן ועכשיו, וגם לשאוף להיות צינור של אהבת אלוהים ולהפנות אנשים אל מי שמציע להם את ההבטחה לחיי נצח בגן עדן חדש ובארץ חדשה - יצירה חדשה, לגמרי שונה מהעולם הזה, שכל כך פגום והרוס על ידי חטא ומוות, הפירות העלובים של דחיית אהבת אלוהים.

`אילו צעדים ספציפיים תוכלו לנקוט כדי לאהוב את אלוהים על ידי אהבת הזולת? מה אתם יכולים לעשות היום ובימים הקרובים כדי להראות לאנשים את אהבתו של אלוהים ו(בסופו של דבר) להזמין אותם ליהנות מההבטחה לחיי נצח?`