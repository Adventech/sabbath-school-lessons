---
title:  רחמים מופקרים
date:  08/01/2025
---

אהבתו של אלוהים היא נצחית ולעולם איננו ראויים לה. יחד עם זאת, בני אדם יכולים לדחות אותה. יש לנו הזדמנות לקבל או לדחות את האהבה הזו, זאת משום שאלוהים אוהב אותנו בחופשיות באהבתו המושלמת והנצחית לפני שעשינו את המעשים שלנו (ירמיה ל"א:3). אהבתנו לאלוהים היא תגובה למה שכבר ניתן לנו עוד לפני שביקשנו זאת.

`קראו יוח"א ד':7-20, עם דגש ספציפי על פסוקים 7 ו-19. מה זה אומר לנו על העדיפות של אהבת אלוהים?`

אהבת אלוהים תמיד קודמת לכל. אם אלוהים לא אהב אותנו קודם, לא היינו יכולים לאהוב אותו בתמורה. בעוד שאלוהים ברא אותנו עם היכולת לאהוב ולהיות נאהבים, אלוהים עצמו הוא הקרקע והמקור לכל אהבה. אולם יש לנו את הבחירה אם לקבל ולשקף אותה בחיינו. אמת זו מודגמת במשל שסיפר ישוע על העבד שנסלח לו אך הוא לא סלח (ראה מתי י"ח:23-35).

במשל, אנו יכולים לראות שלא היה שום סיכוי שהמשרת יכול היה להחזיר את מה שהיה חייב לאדון. לפי מתי י"ח, המשרת היה חייב לאדונו 10,000 ככרי כסף. כיכר כסף אחד הסתכם בכששת אלפים דינרים. ודינר אחד היה תשלום ממוצע לפועל על יום עבודה אחד (השוו ל מתי כ':2). אז, יידרשו לפועל בממוצע 6,000 ימי עבודה כדי להרוויח כיכר כסף אחד. נניח לאחר חשבון ימי חופש, שפועל ממוצע עשוי לעבוד 300 ימים בשנה, וכך להרוויח 300 דינרים בשנה. אז ייקח לפועל בממוצע כעשרים שנה להחזיר כיכר כסף אחד, שהורכב מ-6,000 דינרים (6,000/300 = 20). כדי להרוויח 10,000 כיכרות כסף, אם כן, פועל ממוצע יצטרך לעבוד 200,000 שנה!! בקיצור, המשרת לא יכול היה להחזיר את החוב הזה לעולם. עם זאת, האדון חש חמלה כלפי משרתו ומחק את חובו העצום.

אולם, כאשר המשרת הזה סירב לסלוח על החוב הקטן בהרבה, של 100 דינרים, של אחד מחבריו המשרתים והשליך אותו לכלא על החוב, התרעם האדון על העבד כפוי הטובה ובכעסו הגדול הוא משך את חסדו ואת מחילתו ממנו. המשרת זנח את אהבתו ומחילתו של אדונו. למרות שחמלתו ורחמיו של אלוהים לעולם לא נגמרים, אפשר בסופו של דבר לדחות, אפילו להפקיר, את היתרונות של חמלתו ורחמיו של אלוהים.

`חשבו על מה שנסלח לכם ומה היה מחיר סליחתו של ישוע. מה זה אמור להגיד לכם על סליחה לאחרים?`