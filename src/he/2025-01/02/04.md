---
title: 'מערכת יחסים מותנית'
date: 07/01/2025

---

אלוהים קורא ומזמין כל אדם ליחסי אהבה קרובים עמו (ראה מתי 22:1-14). היענות הולמת לקריאה זו כרוכה בציות לציווי של אלוהים לאהוב אותו ולאהוב אחרים (ראה מתי 22:37-39). הנאתו של אדם מיתרונותיה של מערכת יחסים זו עם אלוהים תלויה בהחלטתו לקבל בחופשיות את אהבתו של אלוהים או לדחות אותה.

`קראו את הושע 9:15, ירמיהו 16:5, רומים 11:22, ויהודה 21.  ע"פ טקסטים אלה האם ניתן לדחות את יתרונותיה של אהבת אלוהים?`

בטקסטים אלה ואחרים, ההנאה מהיתרונות של יחסי אהבה עם אלוהים מתוארת שוב ושוב כמותנית בתגובה האנושית לאהבתו. עם זאת, אל לנו לטעות ולחשוב שאלוהים באמת מפסיק לאהוב מישהו. כפי שראינו, אהבתו של אלוהים היא נצחית. ולמרות שבהושע 9:15  אלוהים אומר על עמו, "לא אוסיף לאהובם'", חשוב לזכור שבהמשך אותו ספר אלוהים מכריז על עמו, "'אוהב נדבה. " (הושע 14:5). הושע 9:15 לא יכול לומר שאלוהים מפסיק לחלוטין לאהוב את עמו. הוא חייב להתייחס, במקום זאת, להתניות של היבט מסוים או תועלת מסוימת של יחסי אהבה עם אלוהים. והאופן שבו אנו מגיבים לאהבתו הוא קריטי כדי שהקשר הזה ימשיך.

"המחזיק במצוותי ושומר אותן הוא האוהב אותי, והאוהב אותי אבי יאהב אותו; גם אני אהב אותו ואגלה לו את עצמי" (יוחנן 14:21). כמו כן, ישוע מכריז בפני תלמידיו: "שכן האב עצמו אוהב אתכם מפני שאהבתם אותי והאמנתם כי אני מאת האלהים יצאתי" (יוחנן 16:27).

טקסטים אלה ואחרים מלמדים ששמירה על היתרונות של מערכת יחסים של ישועה עם אלוהים תלויה בשאלה אם נקבל את אהבתו של אלוהים (שכרוכה גם בנכונות להיות כלי האהבה הזו). שוב, זה לא אומר שאהבתו של אלוהים נפסקת אי פעם. במקום זאת, כשם שאיננו יכולים לעצור את השמש מלהאיר אך אנו יכולים להתרחק ולהסתתר מקרני השמש, איננו יכולים לעשות דבר כדי לעצור את אהבתו הנצחית של אלוהים, אך אנו יכולים לבסוף לדחות מערכת יחסים עם אלוהים, ובכך להתנתק ממה שהוא מציע, במיוחד ההבטחה לחיי נצח.

`מהן הדרכים שבהן אנשים יכולים לראות ולחוות את מציאות אהבתו של אלוהים, בין אם הם מחזירים אותה ובין אם לאו? למשל, איך העולם הטבע, גם לאחר החטא, מגלה את האהבה שלו?`