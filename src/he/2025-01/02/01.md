---
title:  אהבת הברית
date:  04/01/2025
---

### קראו לקראת הלימוד השבועי

פטר"ב ג':9, דברים ז':6-9, רומים י"א:22, יוח"א ד':7-20, יוחנן ט"ו:12, יוח"א ג':16.

> <p>פסוק לשינון</p>
> "השיב לו ישוע: 'מי שאוהב אותי ישמר את דברי ואבי יאהב אותו; גם נבוא אליו ונשכן אצלו" (יוחנן י"ד:23).

רבים למדו שהמילה היוונית  agapeמתייחסת לאהבה שהיא ייחודית לאלוהים, בעוד שמונחים אחרים לאהבה, כמו phileo, מתייחסים לסוגים אחרים של אהבה, פחות עמוקה מ agape. יש הטוענים גם שאגפה מתייחסת לאהבה חד צדדית, אהבה שרק נותנת אך לעולם אינה מקבלת, אהבה בלתי תלויה לחלוטין בהתנהגותו של האנוש.

עם זאת, מחקר מדוקדק של האהבה האלוהית לאורך כתבי הקודש מראה שרעיונות אלה, על אף שהם נפוצים, מוטעים. ראשית, המונח היווני agape מתייחס לא רק לאהבתו של אלוהים אלא גם לאהבת האדם, אפילו לפעמים אהבת אדם שאינה רגילה (טימ"ב ד':10). שנית, לאורך כל כתבי הקודש, מונחים רבים מלבד agape מתייחסים לאהבתו של אלוהים. לדוגמה, ישוע לימד, "שכן האב עצמו אוהב אתכם מפני שאהבתם אותי" (יוחנן ט"ז:27). כאן, המונח היווני phileo משמש לא רק לאהבת אדם אלא גם לאהבת אלוהים לבני אדם. לפיכך, פילאו אינו מתייחס לסוג לקוי של אהבה, אלא אל אהבת אלוהים עצמה.

כתבי הקודש מלמדים גם שאהבתו של אלוהים אינה חד צדדית, אלא קשורה לאדם באופן עמוק, בכך שלאלוהים חשוב מאוד אם האדם מחזיר לו ולאחרים אהבה.

*למדו את השיעור של השבוע הנוכחי כהכנה לשבת,11 בינואר.