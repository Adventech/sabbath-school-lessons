---
title: 'עד מרשיע'
date: 24/08/2022

---

בספר מעשי השליחים, להלל הייתה השפעה מדהימה על אלה ששמעו אותו. קראו מעשי השליחים 16:16-34. לאחר שהולקו והוכו קשות, שאול וסילא הושלכו לכלא. איש לא היה שם כדי למשוח שמן על גבם החתוך והחבול. הם הושלכו לתא קטן וחשוך בכלא הפנימי, תוך שרגליהם היו סגורות בסד. אך למרות מצבם הקשה, שאול וסילא החלו לשיר שירי הלל לאלוהים, בזמן שכל שאר האסירים הקשיבו להם בפליאה.

בחצות הלילה, בזמן ששאול וסילא שרו והתפללו, הייתה רעידת אדמה חזקה שפתחה את כל דלתות הכלא. לאחר הרעידה, הסוהר נבהל ורצה להתאבד, שהרי חשב שכל האסירים ברחו, אך כשגילה שאיש מהם לא ברח, הוא "נָפַל לְרַגְלֵי שָׁאוּל וְסִילָא. כַּאֲשֶׁר הוֹצִיא אוֹתָם אָמַר: 'רַבּוֹתַי, מֶה עָלַי לַעֲשׂוֹת כְּדֵי לְהִוָּשַׁע?'" (מעשי השליחים 16:29,30).

`מדוע אירוע זה גרם לסוהר לחשוב על הצורך שלנו לישועה? איזה תפקיד שיחקו לדעתכם תפילותיהם ושיריהם של שאול וסילא בהחלטתם של שאר האסירים לא לברוח מן הכלא, וגם בחזרתם בתשובה של הסוהר ושל משפחתו?`

זה מדהים עד כמה ההלל שלנו יכול לשנות את גורלם הנצחי של אלה שמסביבנו. אילו שאול וסילא היו שוכבים בעלטה ומקטרים כפי שאסירים נוהגים לעשות, האם מישהו היה נושע באותו לילה לדעתכם?

איננו יודעים מה קרה עם הסוהר ועם משפחתו בהמשך הדרך, אך נסו לדמיין אותם קוראים את המילים ששאול כתב מאוחר יותר לאסירים אחרים ברומא: "הֵן לָכֶם נִתָּן, לְמַעַן הַמָּשִׁיחַ, לֹא רַק לְהַאֲמִין בּוֹ, אֶלָּא גַּם לִסְבֹּל לְמַעֲנוֹ, שֶׁהֲרֵי לָכֶם אוֹתוֹ הַמַּאֲבָק שֶׁבֶּעָבָר רְאִיתֶם אוֹתִי נֶאֱבָק בּוֹ וְכָעֵת אַתֶּם שׁוֹמְעִים כִּי אֲנִי נִמְצָא בּוֹ" (פיליפים 1:29,30). אם הם אכן קראו מילים אלו וחשבו על האופן שבו סבלו של שאול הביא שמחה לחייהם, הם בטוח התרגשו וקיבלו תמריץ מחודש להישאר נאמנים לאלוהים בכל מחיר.

`אילו הייתם נושאים שיר הלל לאלוהים, מי לדעתכם היה מושפע ממנו מכל האנשים שבחייכם? נסו להיות פתוחים ומשולהבים יותר בהלל לאלוהים סביב אנשים אחרים. אין לדעת איזו השפעה חיובית תהיה לכך עליהם.`