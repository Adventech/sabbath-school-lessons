---
title: 'תפילה שממוטטת חומות'
date: 22/08/2022

---

בשפה האנגלית ישנו ביטוי מעניין – "לצבוע את עצמך לפינה". דמיינו את עצמכם צובעים רצפת החדר, רק כדי לשים לב בסוף שהגעתם לפינה ושאינכם יכולים לצאת ממנה מבלי לדרוך על הצבע הטרי. עליכם להמתין שם בפינה עד שהצבע מתייבש!

לעיתים נראה שאמונתנו "צובעת אותנו לפינה". אנו מגיעים למצב מסוים, ובדומה לצבע הטרי, אמונתנו "לוכדת" אותנו. אנו מסתכלים על המצב ובוחרים או לדחות את אלוהים, את האמונה וכל מה שהאמנו עד אז, או מנגד, להאמין בכל לבנו במה שנראה בלתי אפשרי בעליל.

אלוהים דחק את בני ישראל לפינה. לאחר שנדדו במדבר במשך ארבעים שנה, הוא לא הוביל אותם למרעה פורה ושליו. אדרבה ,אלוהים הוביל אותם לאחת הערים המבוצרות ביותר באותו אזור. לאחר מכן התבקשו לעקוף את יריחו בשקט מוחלט למשך שישה ימים וביום השביעי נאמר להם שצעקתם, יחד עם תקיעות השופר, תביא לניצחונם.

`קראו יהושע 5:13 – 6:20. מה אלוהים מנסה ללמד את בני ישראל?`

הצעקה עצמה לא הייתה אמורה ליצור ריטוטים שיגרמו לחומות להתמוטט. כשאלוהים קרא לבני ישראל "להריע" (יהושע 6:10), בקשה זו הייתה דומה למה שדוד הפציר במאמינים לעשות בתהילים ס"ו: "הָרִיעוּ לֵאלֹהִים כָּל-הָאָרֶץ; זַמְּרוּ כְבוֹד שְׁמוֹ, שִׂימוּ כָבוֹד תְּהִלָּתוֹ" (תהלים 66:1,2). למעשה, הם בעתם התבקשו להלל את אלוהים! לאחר שישה ימים שבהם הביטו בחומות העצומות, הם הסיקו ככל הנראה שלא היה להם שום סיכוי להפיל אותם בכוחם שלהם.

`כיצד עוזר לנו רעיון זה להבין את כוונת הפסוק בעברים 11:30?`

כשאלוהים עומד לחולל שינוי בחיינו, אולי הוא יביא אותנו קודם ליריחו, כדי ללמד אותנו שהכוח לניצחון אינו טמון במאמצינו ובאסטרטגיות שלנו. כוחנו בא ממקום חיצוני לנו – מאלוהים עצמו. אם כן, אפילו אם העתיד נראה לנו קודר ומלא בבעיות שלא נצליח להתגבר עליהם לכאורה, תפקידנו הוא להלל את אלוהים – מקור הכוח והעזרה. זוהי אמונה בפעולה.