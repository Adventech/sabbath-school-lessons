---
title: 'נקודות למחשבה'
date: 26/08/2022

---

קראו: אלן ווייט, אבות האומה ונביאי ישראל, פרק מ"ה – "כיבוש יריחו" (363-370); מלכי ונביאי ישראל, פרק ט"ו – "יהושפט" (100-105).

"לפיכך, הבה נלמד את ליבנו ושפתותינו להלל ולשבח את אלוהים על אהבתו הרבה, שאין לה אח ורע. הבה נחנך את נשמתנו להיאחז בתקווה, ולשכון באור הזורח מצלב המשיח בגולגולתא. בל נשכח לעולם כי אנו ילדיו של מלך מלכי המלכים, בניו ובנותיו של אדוני צבאות. אנו זכאים להתרגע ולנוח בו" (אלן ווייט, אֲנִי יְהוָה, רפְֹאֶךָ, 159).

"הללו ופארו את ה' יחד אתי! הללו אותו גם ברגעים חשוכים ואפילו בפיתויים! 'שִׂמְחוּ בָּאָדוֹן בְּכָל עֵת', מפציר בנו השליח; 'אֹמַר שׁוּב, שִׂמְחוּ!' (פיליפים 4:4). האם גישה זו תביא עגמומיות וחשכה במשפחתכם? בשום פנים לא! אדרבה, היא תביא קרן אור. אם תעשו כן, תאספו קרני אור נצחיות מכיסא כבודו של אלוהים ותפיצו אותן סביבכם. אני מפצירה בכם לעסוק במלאכה אצילה זו של הפצת אור וחיים סביבכם – לא רק בדרכם, אלא גם בדרכם של אלה הבאים אתכם במגע. שימו לכם למטרה לשפר את אלה שמסביבכם, לרומם אותם, להדריך אותם לכבוד השמיימי, ולהנחות אותם לחפש מעבר לדברים הארציים את הדברים הנצחיים, את הירושה האלמותית ואת האוצרות הבלתי מתכלים" – Ellen G. White, Testimonies for the Church, vol. 2, pp. 593, 594.

**שאלות לדיון**:

`איזה תפקיד יש להלל הקהילתי בחיי המאמין? כיצד הייתם מתארים את ההלל המשותף בקהילה ביום השבת? האם הוא מרומם אתכם? האם הוא מעודד את חברי הקהילה להישאר נאמנים לאלוהים בזמנים קשים של ניסיונות וטראומות? אם לא, מה ניתן לעשות?`

`מהי משמעות המשפט "הללו אותו גם ברגעים חשוכים ואפילו בפיתויים"? כיצד יכול ההלל לסייע לנו לעבור מצבים כאלה?`

`עודדו את המשתתפים בשיעור השבת לחלוק אתכם מה הייתה תרומתו של ההלל בחייהם. מה אתם למדים מחוויותיהם של אחרים?`

`בחרו ככיתה מזמור הלל וקראו אותו יחד. מה אתם לומדים ממנו על הלל? מה השפעתו של ההלל על אמונתכם?`