---
title: 'חיי הלל'
date: 23/08/2022

---

אולי ההלל לאלוהים אינו בא לנו בטבעיות, אפילו בנסיבות טובות. אם כן, על אחת כמה וכמה יהיה לנו קשה יותר לעשות זאת בנסיבות קשות?! ובכל זאת, זה מה שאנו נקראים לעשות. עלינו לתרגל את ההלל עד שהוא הופך מפעילות נקודתית לאווירה שבה אנו חיים. ההלל אינו אמור להיות אקט בודד, אלא אורח חיים.

`קראו תהלים קמ"ה. מהן סיבותיו של דוד להלל את אלוהים? באיזה אופן אנו אמורים לאמץ את גישתו ואת מילותיו בחיינו?`

המטיף הבריטי הדגול צ'ארלס ספורג'ן כתב ספר הנקרא "תרגול ההלל", שמבוסס על פסוק 7 של המזמור שלנו היום. בפסוק קצר זה, ספורג'ן מסב את תשומת לבנו לשלושה אלמנטים חשובים שיכולים לעזור לנו לטפח את ההלל בחיינו.

1.	כשאנו מביטים מסביבנו, אנו מוצאים סיבות רבות להלל את אלוהים. אם לא נביט סביב כדי לגלות את גדולתו של הבורא, גם לא יהיו לנו סיבות להלל אותו. מה מתוך בריאתו של אלוהים ראוי לדעתכם לשבח והלל, כמו לגודמה יופיו של העולם הנברא? מה מתוך העולם הרוחני ראוי לשבח, כגון תהליך הגדילה באמונה במאמין חדש?

2.	אנו מתרגלים את ההלל כשאנו זוכרים את מה שאלוהים עשה עבורנו. אם ברצוננו לחיות באווירה של הלל, עלינו לזכור את הסיבות לכך. כיצד אנו יכולים לזכור טוב יותר את הדברים שאלוהים עשה למעננו (לדוגמה פיתוח מסורות משפחתיות או סמלים שיזכירו לנו את טובו אלינו), כדי שהאמת על אלוהים לא תיעלם מעינינו ומליבנו?

3.	ההלל מתורגל גם כשאנו מדברים עליו. ההלל אינו קורה בשכלנו בלבד. הוא אמור לבוא לידי ביטוי בדיבור, כדי שיישמע על ידי אלה שמסביבנו. אלו סיבות יש לכם כדי להלל את אלוהים בקול רם? מה תהיה ההשפעה של הלל זה, ועל מי?

`קחו עט ונייר וכתבו תשובות לשאלות שבשלוש הנקודות הנ"ל. מה עליכם לעשות כדי לפתח את הרגל ההלל בחייכם?`