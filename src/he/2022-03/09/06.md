---
title: 'נשק כובש'
date: 25/08/2022

---

קראו דברי הימים ב' 20:1-30. יְהוֹשָׁפָט גילה שההלל הינו נשק עוצמתי ביותר. לאחר שקיבל דיווח שלפיו שצבא גדול בא נגדו, יהושפט לא פנה מיד לפעולה צבאית, אלא החליט קודם "לִדְרוֹשׁ לַיהוָה" (פסוק 3). הוא קרא לתושבי יהודה לעלות לירושלים לצום והודה מול אלוהים על חוסר האונים שלהם: "אֵין בָּנוּ כֹּחַ לִפְנֵי הֶהָמוֹן הָרָב הַזֶּה הַבָּא עָלֵינוּ וַאֲנַחְנוּ לֹא נֵדַע מַה נַּעֲשֶׂה, כִּי עָלֶיךָ עֵינֵינוּ" (פסוק 12).

`אילו ראיתם "המון רב" מתקרב אליכם, מה הייתה תגובתכם האינסטינקטיבית? מה אנו למדים מתגובתו של יהושפט בדברי הימים ב' 20:3-12 על האופן שבו עלינו להתמודד עם התנגדות מוחצת?`

כשרוח ה' בא על יַחֲזִיאֵל, הוא הכריז באומץ: "לֹא לָכֶם לְהִלָּחֵם בָּזֹאת. הִתְיַצְּבוּ, עִמְדוּ וּרְאוּ אֶת-יְשׁוּעַת יְהוָה עִמָּכֶם. יְהוּדָה וִירוּשָׁלִַם, אַל-תִּירְאוּ וְאַל תֵּחַתּוּ! מָחָר צְאוּ לִפְנֵיהֶם וַיהוָה עִמָּכֶם!" (פסוק 17). לאחר מכן, הם השתחוו לאלוהים ושרו לו שיהי הלל "בְּקוֹל גָּדוֹל לְמָעְלָה" [בקול גדול מאוד] (פסוק 19). למרות שאלוהים עמד להילחם עבורם, עדיין התבקשו לצאת ולהתמודד עם האויב.

אך זאת לא הייתה צעדה רגילה למלחמה. יהושפט מינה מקהלה לשיר שירי הלל לאלוהים תוך כדי הצעדה. "וּבְעֵת הֵחֵלּוּ בְרִנָּה וּתְהִלָּה, נָתַן יְהוָה מְאָרְבִים עַל בְּנֵי עַמּוֹן, מוֹאָב וְהַר שֵׂעִיר, הַבָּאִים לִיהוּדָה, וַיִּנָּגֵפוּ" (פסוק 22). על פי מחבר הספר, אלוהים התערב בדיוק ברגע שהם הביאו לידי ביטוי את אמונתם בהבטחתו, כשהם החלו לשיר "הוֹדוּ לַיהוָה, כִּי לְעוֹלָם חַסְדּוֹ" (פסוק 21).

``אלו עקרונות רוחניים אתם מוצאים כאן, שיכולים להיות שימושיים גם בהליכתכם עם אלוהים, במיוחד בזמנים של לחץ ושל ניסיונות?``