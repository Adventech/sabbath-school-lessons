---
title: 'כור היתוך מזכך'
date: 06/07/2022

---

> <p></p>
> "לָכֵן כֹּה אָמַר יְהוָה צְבָאוֹת: הִנְנִי צוֹרְפָם וּבְחַנְתִּים, כִּי-אֵיךְ אֶעֱשֶׂה מִפְּנֵי בַּת-עַמִּי?" (ירמיהו 9:6)

"אם רוח קודשו של אלוהים מעלה על ליבכם דבר מה מן הכתובים שפוגע בכם, אתם יכולים להיות סמוכים ובטוחים שיש בכם משהו שהוא רוצה לפגוע בו פגיעה קטלנית" (Oswald Chambers, My Utmost for His Highest. Uhrichsville, OH: Barbour & Company, Inc., 1963, p. 271).

`כיצד אתם מבינים קטע זה על רקע הפסוק לעיל? אלו חוויות של סבל היו לכם בתהליך הטיהור שלכם?``קראו ירמיהו 9:6-15. אלוהים אומר שהוא "צורף ובוחן" את יהודה וירושלים (פסוק 6). מהן שתי הסיבות שהוא נותן לכך? (ירמיהו 9:12,13). כיצד יתבצע זיכוך זה? (פסוקים 14,15).`

צריפת ובחינת העם הייתה כרוכה במספר פעולות דרסטיות מצדו של אלוהים. על פי קטע זה, ישנן אולי שלוש סיבות עיקריות מדוע תהליך טיהור זה מרגיש ככור היתוך. ראשית, אנו חווים כאב כשאלוהים מתיר לנסיבות להסב את תשומת לבנו לחטאינו. כמה פרקים קודם לכן, ירמיהו כתב שלמרבה הצער " נָחַר מַפֻּחַ מאשתם (מֵאֵשׁ תַּם) עֹפָרֶת; לַשָּׁוְא צָרַף צָרוֹף וְרָעִים לֹא נִתָּקוּ" (ירמיהו 6:29). ובכן, לעיתים נדרשת פעולה דרסטית מצדו של אלוהים כדי למשוך את תשומת לבנו לחטאים שבחיינו. שנית, אנו חווים מוסר כליות כשמצפוננו מתעורר ואנו מתחרטים על חטאנו שנגלה כעת לעינינו. שלישית, אנו חווים תסכול כשאנו משתדלים לחיות חיים שונים. לא פשוט ולא נוח להחליט לוותר בצורה מוחלטת על דברים שהיו חלק מחיינו מאז ומתמיד.

`חשבו על חטאים שאתם מתמודדים אתם כעת. אם אלוהים היה בוחר לצרוף ולבחון אתכם היום, כיצד הוא היה בוחר לעשות זאת? מה עליכם לעשות כדי לתקן את המצב לפני שאלוהים יחליט לנקוט בצעדים דרסטיים נגדכם, כפי שהוא עשה עם בני ישראל?`