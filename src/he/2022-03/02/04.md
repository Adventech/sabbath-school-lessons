---
title: 'כור ההיתוך של החטא'
date: 05/07/2022

---

> <p></p>
> "וְאָמְנָם זַעַם אֱלֹהִים נִגְלֶה מִן הַשָּׁמַיִם עַל כָּל עַוְלָתָם וְרִשְׁעָתָם שֶׁל בְּנֵי אָדָם הַמְעַכְּבִים בְּרִשְׁעָתָם אֶת הָאֱמֶת" (רומים 1:18).

לכל אחד ממעשינו ישנן השלכות. אם תעמדו בשמש עם גלידה ביד, אין ספק שהיא תימס. סיבה ותוצאה תמיד הולכות יחד. ולא משנה כמה נואשות היינו רוצים שהמצב יהיה שונה במקרה של החטא – המצב זהה. קוצרים את מה שזרענו. זה לא שאלוהים יושב בשמים ושואל את עצמו אילו עונשים כבדים להטיל על החוטאים. לא – החטא עצמו מלווה בתוצאות מובנות.

הבעיה היא שלא פעם אנו משלים את עצמנו שאנו יכולים להתחכם לאלוהים ולחטוא ללא השלכות. אך שאול השליח אומר בצורה ברורה שלחטא ישנן תוצאות – לא רק נצחיות, אלא גם תוצאות כואבות מיידיות, כאן ועכשיו.

`ברומים 1:21-32, שאול מתאר הן את התהליך שבו בני האדם מתפתים לחטוא, והן את תוצאותיהם של חטאים אלו. קראו את הפסוקים לעיל בתפילה ובעיון רב וסכמו את מילותיו של שאול, בדגש מיוחד על שלבי החטא ועל תוצאותיו.`

כמה פסוקים קודם לכן, שאול תיאר תוצאות אלו כ"זַעַם אֱלֹהִים" (רומים 1:18). זעמו של אלוהים בקטע זה שווה בעצם להיתרו שבני האדם יקצרו את מה שזרעו. אפילו במקרה של אנשים מאמינים, אלוהים לא תמיד מתערב מיידית כדי להסיר את הכאב הנובע ישירות ממעשיהם. ברוב המקרים, הוא נותן לנו לחוות את תוצאות מעשינו כדי שנבין את טבעו ההרסני והפוגעני של חטאנו.

עד עכשיו התמקדנו בתוצאות העבירה על החוקים המוסריים. אך מה עם הפרת חוקי הבריאות של אלוהים? הגוף שלנו הוא היכלו של אלוהים. אם אנו מתעללים בו בכך שלא אוכלים בריא ולא מתאמנים, או בכך שעובדים יתר על המידה, זהו גם חטא כנגד אלוהים. ולעובדה זו ישנן השלכות שעלולות ליצור תנאים של כור היתוך.

`כיצד קצרתם בחייכם את התוצאות המיידיות של חטאיכם? אילו לקחים הפקתם ממקרים אלו? אלו שינויים עליכם לעשות כדי לא לחזור על אותם דברים בעתיד?`