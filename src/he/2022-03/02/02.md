---
title: הפתעות
date: 03/07/2022

---

> <p></p>
> "אֲהוּבַי, בְּבוֹא עֲלֵיכֶם צְרִיפַת אֵשׁ כְּדֵי לִבְחֹן אֶתְכֶם, אַל תִּתְמְהוּ כְּאִלּוּ מִקְרֶה מוּזָר קָרָה לָכֶם" (כיפא א' 4:12).

הפתעות רעות יכולות להגיע אליכם בדרכים רבות ומגוונות. לדוגמה, רכב שסוטה לפתע לנתיב שלכם. הודעה פתאומית שפוטרתם מן העבודה. תוצאות מדאיגות לבדיקות הרפואיות. בגידה של אדם שאהבתם אותו וחשבתם שאתם יכולים לסמוך על אהבתו. על אף שההודעה כואבת בפני עצמה, אלמנט ההפתעה תמיד מחמיר אותה.

השבוע נלמד יחד על כמה מבחנים כואבים או כורי היתוך שלא אמורים להפתיע אותנו. ראשית, בואו נחזור לכיפא א' 4:12. הפועל היווני המקביל למשפט " אַל תִּתְמְהוּ" משמעו "אל תהיו זרים". במילים אחרות, כיפא מפציר בקוראיו להימנע מליפול במלכודת של לחשוב שהתלאות והניסיונות זרים לחוויית האדם המאמין. אדרבה, אומר כיפא, עלינו לראות אותם כחוויות טבעיות – זה מה שעלינו לצפות בחיינו הרוחניים.

בנוסף, המילה היוונית לביטוי "צְרִיפַת אֵשׁ" משמעה "זיכוך". בתרגומים אחרים היא מופיע אף במשמעות של "כבשן". אם כן, חוויית הסבל שלנו למען אמונתנו יכולה להיחשב לצריפה או זיקוק של אופיינו בכור ההיתוך.

`קראו כיפא א' 4:12-19. מהו המסר המרכזי של כיפא בקטע זה?`

הסבל מפתיע רבים מאיתנו, מאחר ולעיתים ההסתכלות שלנו על חיי האמונה פשטנית מדי. אנו יודעים שבעימות הגדול קיימים שני צדדים – אלוהים שהוא טוב, והשטן שהוא רע. אך לא פעם אנו קושרים באופן אוטומטי את כל ההרגשות הנעימות עם אלוהים ואת כל ההרגשות הרעות והלא נעימות עם השטן. אבל החיים אינם עד כדי כך פשוטים. למעשה, הם הרבה יותר מורכבים. אסור לנו לאפשר לרגשותינו להכתיב לנו באיזה אופן אנו מפרשים את חוויותינו - האם הן קשורות לאלוהים או לשטן. לעיתים, ההליכה עם אלוהים יכולה להיות מאתגרת וקשה, בעוד שההליכה בדרך של השטן יכולה להיראות לזמן מה כמבטיחה ומתגמלת. איוב, הצדיק שסבל על לא עוול בכפו, ממחיש לנו עיקרון זה כאשר הוא פונה לאלוהים בשאלה מאתגרת: "מַדּוּעַ רְשָׁעִים יִחְיוּ, עָתְקוּ גַּם גָּבְרוּ חָיִל?" (איוב 21:7).

`כיפא דיבר על סבל שהוא תוצאה של עמידה לצידו של המשיח. אבל ישנן גם סיבות אחרות לניסיונות בחיינו. באיזה אופן מסייע לכם הקטע בכיפא א' 4:12-19 להסביר ברגישות לחברים מדוע שלא יהי ומופתעים מהתלאות שהם עוברים?`