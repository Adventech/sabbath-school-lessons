---
title:  מבחני האש של הבגרות הרוחנית
date:  07/07/2022
---

> <p></p>
> "וּכְדֵי שֶׁלֹּא אֶתְנַשֵֹא בִּגְלַל הַהִתְגַּלֻּיּוֹת הַנַּעֲלוֹת, נִתַּן לִי קוֹץ בִּבְשָׂרִי - מַלְאָכוֹ שֶׁל הַשָֹטָן - לְהַכּוֹתֵנִי כְּדֵי שֶׁלֹּא אֶתְנַשֵֹא" (קורינתים ב' י"ב 7).

ישנו הבדל מהותי בין גיזום לבין כריתת עצים. אנו כורתים עץ שאנו כבר לא רוצים בו יותר, אבל גוזמים את אלה שאנו רוצים לשמר, לטפח ולהגדיל את פוריותם. ואולם, שני התהליכים כרוכים בשימוש בכלי חיתוך חדים. ובכן, גם הגיזום כרוך בהסרת חלקים מסוימים מן הצמח שעלולים להצטייר בעיני גנן מתחיל כפעולה הרסנית. בהקשר הרוחני, ברוס וילקינסון כותב: "האם אתם מבקשים בתפילה את ברכותיו השופעות של אלוהים ומפצירים בו שיעשה אתכם דומים יותר לבנו? אם תשובתכם היא 'כן', אזי אתם מבקשים את שני כלי החיתוך בעת ובעונה אחת" (Bruce Wilkinson, Secrets of the Vine. Sisters, OR: Multnomah Publishers, Inc., 2001, p. 60).

הרבה אנשים שואלים את עצמם למה שאול השליח התכוון כשהוא דיבר על "הקוץ בבשרו" (קורינתים ב' י"ב 7). הפירושים המוצעים נעים בין תקיפות תמידות מצד אויביו לבין קשיי דיבור. בסופו של דבר, נראה שהיה זה לקות ראייה (ראו Ellen G. White Comments, The SDA Bible Commentary, vol. 6, p. 1107). באופן מפליא, שאול האמין ש"קוץ" זה "ניתן" לו.

`למה שאול התכוון לדעתכם כשכתב שאותו קוץ "ניתן לו"? מי נתן לו אותו? כיצד השתמש אלוהים באותו "קוץ" לטובתו של שאול?`

שימו לב שלאותו "קוץ" הייתה תכלית חד-משמעית: "כְדֵי שֶׁלֹּא אֶתְנַשֵֹא" (קורינתים ב' י"ב 7). לא היה זה בגלל חטא מסוים שהוא עשה, או כדי למנוע ממנו לחטוא בעתיד. שאול הבין שמטבעו הייתה לו חולשה לחטא מסוים, וש"קוץ" זה שמר עליו ממנו.

`קראו קורינתים ב' י"ב 7-10. כיצד מתמודד שאול עם "קוץ" זה? האם לדעתכם שאול הפיק תועלת רוחנית גם במישורים אחרים מחולשה זו? כיצד עוזרת לכם תגובתו של שאול כדי להתמודד עם "קוצים" שאתם בעצמכם נושאים בגופכם או בנפשכם?`

`באיזה אופן יכולים רעיונותיו של אלוהים לגבי התפתחותכם הרוחנית להיות שונים בתכלית מרעיונותיכם? חשבו על תחומים בחייכם שבהם אתם זקוקים לטיהור כדי שתהיו פוריים יותר. אילו מעלות רוחניות הייתם רוצים לבקש מאלוהים שיטפח בכם באמצעות עבודת הגיזום שלו?`