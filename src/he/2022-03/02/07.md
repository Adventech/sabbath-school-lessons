---
title: 'נקודות למחשבה'
date: 08/07/2022

---

קראו: Ellen G. White, “Effectual Prayer,” in Signs of the Times, Nov. 18, 1903; Ellen G. White Comments, p. 1182, in The SDA Bible Commentary, vol. 4; “God Permits Trial and Affliction to Purify Me,” p. 92, in My Life Today.

"בוחן הלבבות מכיר את ליבם ואופיים של בני האדם טוב יותר מהם. הוא רואה שאחדים

מהם ניחנו ביכולות וברגישויות שאילו ינותבו כהלכה, הן עשויות לשמש לקידום מלאכתו. באמצעות יד השגחתו, הם נקלעים למצבים, נסיבות ותנאים שונים, וזאת על מנת שיגלו את המגרעות שנסתרו מעיניהם. ואז הוא מעניק להם הזדמנות לתקן את המגרעות הללו ולהכשיר עצמם לשירותו. לפעמים הוא מתיר ללהבות הייסורים והצרות להסתער עליהם,

וזאת על מנת שיטוהרו" (אלן ווייט, אֲנִי יְהוָה, רפְֹאֶךָ, 314).

**שאלות לדיון**:

`לפעמים קשה לקצור את תוצאות חטאינו. "האם אוכל לעמוד שוב מול אלוהים אי פעם?", אנו שואלים את עצמנו. אלו הבטחות מתוך דבר אלוהים יכולים לעזור לנו להחזיק מעמד בתקופות אלה ולא לוותר? (ראו מה שאול כותב באיגרתו אל הרומים 5:1-11). מה אתם יכולים להשיב לאדם ששואל דווקא את השאלה הזו?`

`למה אלן ווייט מתכוונת כשהיא מדברת על "יד השגחתו" של אלוהים? כיצד זה פועל? כיצד אתם יודעים שדבר מה קרה בהשגחתו של אלוהים? אלו פעולות השגחה אלוהית הובילו לניסיונות בחייכם? דנו בכיתת שיעור השבת על מה שלמדתם בתקופות אלו. כיצד אתם יכולים לעזור לאדם שתוהה האם אירוע מסוים קרה תחת השגחתו של ה'?`

`אם אתם מכירים אדם שעובר כעת קשיים גדולים, האם חשוב מה גרם להם? איך אתם אמורים להגיב ולהתייחס לאותו אדם בסבלו, ללא קשר למה שגרם למצב הקשה שבו הוא נמצא כרגע?`

`בחור מאמין מאמריקה הדרומית עבר ניסיון מאוד קשה ומטלטל. לאחר סיומו, הוא עבר לאירופה ואמר למישהו: "גופתי נשארה באמריקה הדרומית". מה זאת אומרת לדעתכם? האם כל אחד מאיתנו אמור להשאיר את גופתו במקום מסוים? מה תפקידם של הניסיונות בתהליך זה?`

`תכננו יחד עם הכיתה לשיעור שבת ביקור בבית חולים או במקום אחר שבו תוכלו לעזור, לנחם או לשמח אנשים שמסיבות כאלה או אחרות נמצאים בכור ההיתוך.`