---
title:  צריך למות לפני להכיר את רצונו של האל
date:  12/09/2022
---

מאמינים רבים משתדלים בכנות להכיר את רצונו של אלוהים לחייהם. "אילו רק ידעתי מה רצונו של אלוהים עבורי, הייתי מקריב/ה את הכל למענו". אך גם לאחר שמבטיחים זאת לאלוהים, אולי עדיין נישאר מבולבלים באשר לרצונו לחיינו. הסיבה לבלבול זה נמצאת ברומים י"ב 1,2. שאול מתאר כאן כיצד עלינו לדעת את רצונו של האל ומדגיש דבר חשוב: אם ברצונך לדעת את רצונו של אלוהים, עליך להקריב קודם!

קראו רומים י"ב 1,2. שאול כותב שנצליח להבין "מַהוּ רְצוֹן אֱלֹהִים, מַהוּ הַטּוֹב וְהָרָצוּי וְהַמֻּשְׁלָם בְּעֵינָיו" אך ורק כאשר:

1.	יש לנו הבנה אמיתית של "רַחֲמֵי אֱלֹהִים" (פסוק 1);

2.	אנו מקדישים את עצמנו לאלוהים כקורבן חי (פסוק 1);

3.	דעתנו מתחדשת (פסוק 2).

רק כשאופן החשיבה שלנו מתחדש אנו יכולים באמת להבין את רצונו של האל. אך התחדשות זו כרוכה במות האגו שלנו. לא היה מספיק שהמשיח סבל למעננו – הוא גם היה צריך למות.

`בקשו מרוח הקודש לגלות לכם באילו תחומים בחייכם טרם "מַתֶּם". על מה אתם חייבים לוותר לפני שרוח הקודש יוכל להפוך אתכם ל"קָרְבָּן חַי" עבור אלוהים? `

כשבתחומים מסוימים בחיינו האגו שלנו עדיין חי וקיים, אלוהים מתיר לכורי היתוך להסב את תשומת לבנו אליהם. ובכן, סבל זה לא רק יסייע לנו להתעמת עם חטאנו, אלא גם יעניק לנו תובנות חשובות לגבי הקרבתו של המשיח למעננו.

אליזבת אליוט כתבה: "כניעתן של הכמיהות העמוקות ביותר של לבנו [לרצונו של האל] היא אולי המקום הקרוב ביותר שנוכל להגיע אליו בהבנה שלנו לגבי הצלב. [...] חוויית צליבתנו – במידה מצומצמת לאין שיעור לעומת מושיענו – מעניקה לנו את ההזדמנות להתחיל להכיר אותו בכך שאנו שותפים לייסוריו. בכל צורות הייסורים בחיינו הוא קורא לנו לשיתוף זה עמו" – Elisabeth Elliot, Quest for Love. Grand Rapids, MI: Fleming H. Revell, 1996, p. 182.

`קראו שוב בתפילה את רומים י"ב 1,2. חשבו על שלושת הדברים שעליכם לוותר עליהם כדי להפוך לקורבן חי. כיצד זה עוזר לכם להבין את ייסוריו של המשיח על הצלב? כיצד מסייע לכם מידע זה להיות שותפים לייסוריו של ישוע?`