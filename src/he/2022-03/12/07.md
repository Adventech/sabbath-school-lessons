---
title: 'נקודות למחשבה'
date: 16/09/2022

---

קראו: אלן ווייט, אבות האומה ונביאי ישראל, פרק נ"ו – "עלי ובניו" (429-433); פרק ס' – "יומרנותו של שאול" (460-466).

כניעה אמיתית לרצונו של האל תבוא אך ורק ברגע שבו נמות לגבי תשוקותינו ושאיפותינו. רק אז תיפתח הדרך לשירות אמיתי עבור אחרים. איננו יכולים לחיות למענו של אלוהים מבלי להפוך לקורבן חי ולחיות בהקשבה מתמדת לקולו של אלוהים. כדי להכניע את רצוננו לרצונו של האל עלינו להכיר בסכנות של הסתמכות עצמית והסתמכות על תחליפים לדבר ה' וכוחו. הכניעה לרצונו של האל עומדת בלב לבם של חיי המאמין, ואלוהים ישתמש בכורי היתוך בחיינו כדי ללמד אותנו להיות תלויים רק בו.

"ההזנחה ההורית של עלי הוצגה והובהרה לכל אב ואם בארצנו. כתוצאה מאהבתו המסולפת של עלי או חוסר נכונותו לבצע חובה לא נעימה, הוא קצר את פרי הבאושים של הרשע והעוונות שעשו בניו המושחתים. הן האב, שאפשר את הרשע, והן הבנים שביצעו את העוולות, עמדו אשמים לפני ה', שמיאן לקבל קורבן זבח או מנחה בעבור חטאיהם" (אלן ווייט, והגדת לבנך, 177).

**שאלות לדיון**:

`דנו בכיתה על בחירתו המדהימה של בן האלוהים למחול על כבודו וללבוש בשר ודם כדי להקריב את חייו למעננו. מה מלמדת אתכם עובדה זו על משמעותן האמיתית של הקרבה עצמית והכחשה עצמית לטובתם של אחרים? למרות שאיננו יכולים לעשות בדיוק את מה שישוע עשה, העיקרון תקף גם לגבנו. באלו דרכים אנו יכולים, בתחום השפעתנו, לחקות את כניעתו ואת הקרבתו העצמית שישוע הפגין עבורנו על הצלב?`

`עבור אנשים רבים, הכניעה לאלוהים מבלי לדעת מה יקרה לאחר מכן היא דבר מבהיל. איזו עצה הייתם נותנים לאדם שמעדיף להסתמך על עצמו מאשר על אלוהים? מה הייתם אומרים לו כדי להשקיט את חששותיו הקשורות לחוסר מידע וחוסר שליטה לגבי העתיד?`

`התפללו בקבוצה לשיעור שבת עבור אנשים שמתקשים להיכנע לרצונו של אלוהים, כדי שיבינו שהביטחון באלוהים הינו הדרך היחידה לשלווה בנת קיימא. מצד שני, אלו דברים מעשיים אתם יכולים לעשות למענם כדי לעזור להם לראות שכדאי להם להיכנע לאלוהים שרוצה בטובתם? במילים אחרות, כיצד אתם יכולים לעזור לאחרים להכיר את אהבתו אלינו ואת נכונותו להעניק לנו תמיד?`