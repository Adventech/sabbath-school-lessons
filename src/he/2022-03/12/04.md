---
title:  נכונות להקשיב
date:  13/09/2022
---

> <p></p>
> "וַיָּבֹא יְהוָה וַיִּתְיַצַּב, וַיִּקְרָא כְפַעַם-בְּפַעַם: 'שְׁמוּאֵל, שְׁמוּאֵל!' וַיֹּאמֶר שְׁמוּאֵל: 'דַּבֵּר, כִּי שֹׁמֵעַ עַבְדֶּךָ!" (שמואל א' ג' 10).

האם שמעתם פעם את קולו הדיסקרטי של רוח הקודש, אך החלטתם להתעלם ממנו? כתוצאה מכך, הכל הלך לכם רע וחשבתם לעצמכם מאוחר יותר: "אוי, לא! למה לא הקשבתי!"

שמואל א' פותח בסיפור על איש זקן ושני בניו הרעים שסירבו להקשיב לאלוהים, ולעומתם – ילד קטן שכן הקשיב לה'. למרות האזהרות המפורשות מאלוהים, אלה שהיו אמורים לשנות מסלול חייהם בחרו לא לעשות זאת.

`קראו את סיפורם בשמואל א' ב' 12 – ג' 18. איזה ניגוד מודגש כאן בין אלה ששומעים לאלוהים ואלא שאינם שומעים?`

בראש מעייניהם של בני עלי לא עמדה עבודת האל, אלא דברים אחרים. ואפילו אחרי שעלי הבין את רצונו של אלוהים ודיבר עם בניו, הוא לא עשה יותר מכך כדי לתקן את המצב. בניו של עלי לא היו מוכנים בשום פנים ואופן להיכנע לרצונו של ה' – איזה ניגוד לאופיו של שמואל הקטן!

הדרשן צ'רלס סטנלי מסביר כמה חשוב לטפח פתיחות לקולו של אלוהים. הוא קורא לכך "להעביר לניוטרל". הוא כותב: "רוח הקודש [...] אינו מדבר רק כדי להעביר מידע. הוא מחכה לתגובה. הוא יודע שאנו כל כך עסוקים באג'נדה שלנו, שלא שווה להציע דבר שמתנגש אתה. לכן, כשמצב כזה קורה, הוא לא פעם בוחר לשתוק. הוא ממתין בסבלנות עד שאנו עוברים למצב נטרלי כך שאנו מוכנים להקשיב ובסופו של דבר גם לציית" – Charles Stanley, The Wonderful Spirit-Filled Life. Nashville, TN: Thomas Nelson Publishers, 1992, pp. 179, 180.

`מהי לדעתכם משמעות הצירוף "מצב נטרלי"? כשאתם חושבים על פתיחות לאלוהים, מה מונע מכם להיות מספיק "נטרלים" כדי "להקשיב ובסופו של דבר גם לציית"? מה עליכם לעשות כדי לפתח בחייכם פתיחות לקולו של אלוהים ואת הנחישות הנדרשת כדי לציית להנחייתו?`