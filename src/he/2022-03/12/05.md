---
title: 'הסתמכות עצמית'
date: 14/09/2022

---

כשחווה חטאה בגן עדן, היא לא עשתה זאת רק משום שלא סמכה על אלוהים. שורש הבעיה היה ביטחונה המופרז שהיא מספיק חכמה כדי להחליט לבד מה טוב ונכון עבור עצמה. היא סמכה על שיקול דעתה. כשאנו עושים זאת בניגוד להוראותיו המפורשות של דבר אלוהים, אנו פותחים תיבת פנדורה הרסנית.

סיפורו של שאול מתאר את הצעדים המובילים להסתמכות עצמית ואת הטרגדיה הנגרמת מכך באופן מידי. שמואל משח את שאול למלך (שמואל א' 10:1), ולאחר מכן נתן לו הוראות (פסוק 8) שהוא הפר אותן.

`קראו את החלק הבא של הסיפור בשמואל א' 13:1-14. מה שאול עשה שגרם לנפילתו?`

לתהליך שהוביל את שאול להידרדר למצב של הסתמכות עצמית כבר זמן קצר לאחר משיחתו ישנם שלושה שלבים. הבעיה היא שאף אחד מאותם שלבים לא היה רע בפני עצמו. ועם זאת, בכל אחד מהם היו טמונים זרעי הטרגדיה, שכן כל אותם צעדים ננקטו באופן עצמאי, מבלי להתייעץ עם אלוהים. שימו לב לסדר הצעדים שהובילו לנפילתו של שאול.

1.	שאול אמר: "רָאִיתִי" – את צבאו מתפזר בהיעדרו של שמואל (שמואל א' 13:11). שאול היה לחוץ ובחר להסתמך על עיניו כדי להעריך את המצב שבו הוא נמצא.

2.	שאול עבר מ-"רָאִיתִי" ל-"וָאֹמַר" – הוא אמר לעצמו שהפלשתים בטח ינצחו אותם (פסוק 12). מה שהוא ראה במו עיניו השפיע על השערתו בקשר למצב ועיצב את אמירתו לגביו.

3.	שאול עבר מ-"וָאֹמַר" ל-"וָאֶתְאַפַּק" – העזתי להקריב את העולה (פסוק 12). מה ששאול חשב תורגם כעת להרגשה פנימית.

כולנו עשינו זאת: לעיתים אנו מסתמכים על ראייתנו האנושית, שמובילה אותנו לסמוך אל החשיבה שלנו, דבר שמוביל אותנו להסתמך על רגשותינו האנושיים. ולאחר מכן, אנו פועלים על סמך רגשות אלו.

`מדוע לדעתכם היה לשאול כל כך קל להסתמך על שיקול דעתו, למרות שהוא קיבל הוראות ברורות שעדיין צלצלו באזניו? אם אנו יודעים שאנו כה שבריריים ושהידע שלנו חלקי בלבד, מדוע אנו מתעקשים להסתמך על עצמנו? מה אנו יכולים לעשות כדי ללמוד לבטוח יותר בהוראותיו של ה' מאשר בעצמנו?`