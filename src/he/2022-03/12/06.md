---
title: תחליפים
date: 15/09/2022

---

כפי שראינו אתמול, ההסתמכות העצמית מערערת את כניעתנו לרצונו של אלוהים. אך ניתן להסתמך גם על תחליפים נוספים לסמכותו של אלוהים. לעיתים, כשהאנשים מדוכדכים, הם יוצאים לקניות במחשבה שחוויה זו תחזיר להם את שמחתם. ישנם אנשים שרגשות הנחיתות שלהם גורמים להם לרדוף אחר תהילה. כשאחרים נתקלים בבעיות בזוגיות, הם מחפשים מישהו אחר שיחזיר להם את תחושת האינטימיות והלהיטות.

אותם תחליפים שאנו משתמשים בהם לפעמים יכולים לשחרר את הלחץ, אך הם אינם בהכרח פותרים את הבעיה וגם לא מלמדים אותנו כיצד להתמודד עם מצב דומה בהזדמנות הבאה. רק עזרה על-טבעית מאלוהים יכולה לעשות זאת. הבעיה היא שפעמים רבות אנו נסמכים על תחליפים מאשר על אלוהים עצמו.

הנה להלן שלוש דוגמאות של תחליפים שאנו עלולים לפנות אליהם במקום לאלוהים:

1.	השימוש בהיגיון האנושי או בניסיונות העבר כשאנו זקוקים למעשה להתגלות אלוהית;

2.	הדחקת הבעיות משכלנו כשאנו זקוקים למעשה לפתרונות אלוהיים;

3.	בריחה מהמציאות והימנעות מלתקשר עם אלוהים, כשאנו הכי זקוקים לכוחו האלוהי.

זכריה מסייע לנו להתמקד במה שבאמת חשוב כשאנו מתפתים להשתמש בתחליפים. לאחר שנים רבות בגלות, הגולים שבו סוף-סוף מבבל והחלו לבנות מחדש את בית המקדש. אך ההתנגדות לכך הייתה עצומה (ראו עזרא ד'-ו'). לכן, זכריה פנה לזרובבל, מנהיג העם דאז, במסר מעודד.

`קראו מסר זה בזכריה ד'. למה אלוהים מתכוון בזכריה 4:6? כיצד יכול רוח הקודש להשפיע על פרויקט הבנייה? מה אנו למדים מכך על היחס בין רוח הקודש לבין הדברים המעשיים בחיינו?`

אלוהים לא מנע את ההתנגדות לבניית המקדש וגם לא חסך מזרובבל את הלחץ הכרוך בהתמודדות מולה. אלוהים לא תמיד מגן עלינו מהתנגדות, אך כשהיא באה, הוא משתמש באותו כור היתוך כדי ללמד אותנו לסמוך עליו.

`כשאתם נקלעים למצב לחוץ, מהי תגובתכם הראשונית? אוכל? טלוויזיה? תפילה? כניעה לאלוהים? מה מלמדת אתכם תשובתכם לשאלה זו על עצמכם ועל מה שעליכם לשנות?`