---
title: 'כניעה למען השירות'
date: 11/09/2022

---

`קראו פיליפים 2:5-9. אלו עיקרון חשוב אנו לומדים מפסוקים אלו?`

התרבות בת ימינו מדרבנת אותנו לדרוש ולתבוע את זכויותינו. זהו דבר טוב ובלא מעט מקרים כך באמת צריך להיות. אך כמו במקרה של ישוע, לעיתים רצונו של אלוהים ידרוש מאיתנו לוותר על זכויותינו בצורה חופשית כדי לשרת את אבינו שבשמיים בדרכים שתהיה להן השפעה נצחית לטובת מלכותו של אלוהים. תהליך ויתור זה יכול להתברר כקשה ולא נעים וליצור תנאים של כור היתוך.

אך שימו לב לדוגמתו של ישוע (פיליפים 2:5-8). פסוקים אלו מתארים שלושה צעדים שישוע עשה בתהליך כניעתו לרצונו של אלוהים. שאול השליח מזכיר לנו כבר מההתחלה: "יְהֵא בָּכֶם הֲלָךְ רוּחַ זֶה אֲשֶׁר הָיָה בַּמָּשִׁיחַ יֵשׁוּעַ" (פיליפים 2:5).

כדי שיוכל להושיע אותנו, ישוע ויתר על אחדותו עם אביב השמיימי, ירד עלי אדמות ולבש בשר ודם עם כל מגבלותיו של בן אנוש (פיליפים 2:6,7). ישוע לא בא כדמות אנושית מהוללת ונשגבת, אלא כמשרת של בני אדם אחרים (פיליפים 2:7,8), שלא חי חיים ארוכים ושלווים, אלא "הִשְׁפִּיל עַצְמוֹ וְצִיֵּת עַד מָוֶת" (פסוק 8). ואפילו מותו לא היה נכבד ואצילי; הוא "צִיֵּת עַד מָוֶת – עַד מָוֶת בַּצְּלָב" (פסוק 8).

באילו תחומים בחייכם מהווה דוגמה זו של ישוע מופת עבורכם? אם השוויון והשמירה על זכויות הם ערכים טובים שכדאי להגן עליהם, כיצד הייתם מסבירים את ההיגיון מאחורי העובדה שלעיתים צריך לוותר עליהם? קראו פיליפים 2:9. כיצד מסייע לכם פסוק זה להבין את ההיגיון מאחורי הכניעה לרצונו של האל?

`התפללו לחכמה מרוח הקודש ושאלו את עצמכם: "על אלו זכויות אני מגן כעת שיכולים למעשה להוות מכשול בתהליך הכניעה שלי לרצונו של אלוהים באשר לשירות עבור משפחתי, קהילתי וסביבתי? באיזו מידה אני מוכן/ה לסבול חוסר נוחות כדי לשרת אחרים בצורה יעילה יותר?"`