---
title:  נקודות למחשבה
date:  12/08/2022
---

קראו: אלן ווייט, השכלה, פרק ל"ה – "בית הספר של אחרית הימים" (212-217); אֲנִי יְהוָה, רפְֹאֶךָ, פרק מ' – "עזרה בחיי היומיום" (312-321).

"כל בני האדם חווים תקופות של אכזבה מרה וייאוש מוחלט, ימים שבהם הצער הוא מנת חלקם והם מתקשים להאמין שאלוהים עדיין מטפל במסירות בילדיו עלי אדמות; ימים שבהם הצרות מעיקות כל כך על הנשמה, עד שהמוות נראה עדיף על פני החיים. בתקופות כאלה, אנשים רבים מאבדים את ביטחונם באלוהים ומשתעבדים לספקות וחוסר אמונה. אילו הצלחנו בזמנים כאלה לזכות בתובנה רוחנית ולהבחין ביד ה' הפועלת למעננו, היינו חוזים במלאכים המנסים להצילנו מעצמנו ומתאמצים לנטוע את רגלינו על קרקע איתנה יותר מאדמת הררי הנצח. או אז, אמונה חדשה הייתה ניצתת בליבנו וחיים חדשים היו מלבלבים בקרבנו. (אלן ווייט, מלכי ונביאי ישראל, 84).

**שאלות לדיון**:

`אלן ווייט אומרת ש"כל בני האדם חווים תקופות של אכזבה מרה וייאוש מוחלט". עד כמה אנו מבחינים באנשים מסביבנו שעוברים תקופות כאלה? כיצד נוכל ללמוד לעודד ולעורר תקווה באחרים כשהם חווים אכזבות מרות בחייהם?`

`עברו בכיתת שיעור השבת על תשובותיכם על השאלה האחרונה ביום שלישי. איזו השפעה הייתה בחייכם למודעות קרבתו של אלוהים?`

`קראו בקול רם בכיתת שיעור השבת את איוב ל"ח - מ"א. איזה דימוי של אלוהים יוצר קטע זה. מה מתוכו מפיח בכם תקווה ועידוד? כיצד קשורה השבת לדימוי זה? כיצד זה מסייע לנו לזכור תמיד את טבעו ואת אופיו של אלוהים?`

`התקווה שמשנה חיים יורדת מן השמים. זאת אומרת שביכולתנו להתפלל שתקווה זו תוענק לאלה שמסביבנו. בלו יותר זמן בתפילה עבור אלה שאיבדו לאחרונה את תקוותם, כדי שהיא תתחדש. יתרה מזו, מה אתם יכולים לעשות למען אלו שנראה שנאבקים לשווא למצוא תקווה?`

`אם אחד המשתתפים מוכן, בקשו מאותו אדם לספר לכם על זמן שבו הייאוש והתלאות גרמו לו/לה לאבד תקווה ואמונה. מה הייתה נקודת המפנה בחווייתם? מה אנו יכולים לחלוק זה עם זה שיעזור לנו בתקופות של ספקות וייאוש?`