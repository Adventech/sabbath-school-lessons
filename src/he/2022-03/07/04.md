---
title: 'נוכחותו של האב'
date: 09/08/2022

---

> <p></p>
> "כִּי אֲנִי יְהוָה אֱלֹהֶיךָ מַחֲזִיק יְמִינֶךָ, הָאֹמֵר לְךָ: אַל-תִּירָא, אֲנִי עֲזַרְתִּיךָ" (ישעיהו 41:13).

מישהו אמר פעם: "כשאלוהים נראה לך רחוק, מי לדעתך זז?" כשמתעוררות בעיות גדולות בחיינו, אנו מניחים שאלוהים נטש אותנו. אבל האמת היא שאלוהים לא הלך לאף מקום!

אלוהים נראה מאוד רחוק ליהודים בגלות. ועם זאת, הוא הבטיח להם דרך הנביא ישעיהו שהוא עוד עתיד להושיע אותם. אבל, מאחר וחזרתם הממשית לירושלים הייתה עדיין בעתיד הרחוק, אלוהים רצה שעמו ידע בוודאות שהוא לא נטש אותם ושיש להם כל סיבה לקוות ולבטוח בו.

`קראו ישעיהו 41:8-14. אלו סיבות לתקווה אתם מזהים בקטע זה שיכלו אולי לעודד את בני העם שכל כך כמהו לשחרורם העתידי? כיצד מסייעת הבטחה זו גם לנו, שממתינים לתום גלותנו עלי אדמות?`

בפסוק 13 מופיע אחד הדימויים המרגשים ביותר של אלוהים כשליט היקום שאומר לעמו לא לחשוש, שכן הוא תומך בהם ו"מחזיק ביד ימינם". לדמיין את אלוהים כדמות רחוקה שמנחה את האירועים עלי אדמות מכס מלכותו הנמצא שנות אור מכדור הארץ - זה דבר אחד. אבל לראות אותו כדמות כל כך קרובה שהוא מחזיק ביד את עמו היקר – זה דבר אחר לגמרי.

כשאנו טרודים, לעיתים קשה לזכור שאלוהים נמצא קרוב אלינו. אך כשאנו נזכרים שהוא "עמנואל" - "אלוהים עמנו" - זה משנה לנו את כל התמונה! כשנוכחותו של אלוהים עמנו – כך גם תכליתו לחיינו, הבטחותיו וכוחו משנה החיים.

עשו ניסוי בימים הקרובים. בכל רגע נתון, נסו להזכיר לעצמכם שאלוהי היקום נמצא כה קרוב אליכם שאתם יכולים לגעת בידו ושהוא מבטיח לכם את עזרתו. רשמו כיצד זה משפיע על חייכם. היו מוכנים לספר את ניסיונכם בכיתה של שיעור השבת.