---
title: 'התמונה הגדולה'
date: 07/08/2022

---

כשאנו סובלים, יש לנו נטייה לחשוב שמה שעובר עלינו הוא הדבר המשמעותי ביותר שקורה. אך תמיד התמונה רחבה יותר ממה שעובר "עליי" (ראו התגלות 12:7, רומים 8:22).

`קראו חבקוק 1:1-4. עם מה התמודד חבקוק?`

אולי הייתם מצפים שאלוהים יגיד משהו כמו: "וואוו! זה כל כך נורא, חבקוק! אני תכף בא לעזור לך!" אבל אלוהים עונה לו את ההיפך הגמור! הוא אומר לחבקוק שהמצב ילך ויחמיר (חבקוק 1:5-11).

עם ישראל נלקח לשבי על ידי האשורים, אך אלוהים מבטיח שהגרוע מכל כבר ממשמש ובא: הבבלים לוקחים כעת לשבי את בני יהודה! חבקוק קורא שוב לעזרתו של אלוהים בפסוקים 12-17, ולאחר מכן ממתין לתשובתו.

`כיצד מפיחה תקווה הקדמת דבריו של אלוהים על השמדת בבל המובטחת בחבקוק 2:2,3?`

בחבקוק ב', אלוהים מבטיח להשמיד את הבבלים. עברים 10:37 מצטט את חבקוק 2:3 ומרמז על התגשמות משיחית של אותו פסוק בעתיד לבוא. באותה וודאות שבה הובטחה (והתקיימה) השמדתה של בבל העתיקה, אנו יכולים להיות סמוכים ובטוחים שגם בבל הרוחנית תושמד באחרית הימים (התגלות 18:2).

חבקוק היה לכוד בין הרוע שאפף אותו בימיו לבין הבטחתו של אלוהים על החמרת המצב בעתיד. אם כן, זוהי הדיוק הנקודה שבה אנו נמצאים בהיסטוריית הישועה. רוע גדול אופף אותנו, אך דבר אלוהים מנבא שהמצב רק ילך ויחמיר. המפתח להישרדותו של חבקוק היה שאלוהים עזר לו לראות את התמונה הגדולה. ולכן, בפרק ג' הוא כבר מסוגל לשאת תפילת הלל מדהימה על מה שאלוהים עומד לעשות למען עמו בעתיד לבוא.

`קראו חבקוק 3:16-19. אילו סיבות מוצא חבקוק לא לאבד תקווה? מהי תקוותם של אנשי אלוהים כשהם עומדים לפני התגשמות הסצנות האחרונות בהיסטוריית האנושות? כיצד אתם יכולים לאמץ תקווה זו?`