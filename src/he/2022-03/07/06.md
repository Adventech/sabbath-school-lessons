---
title: 'משמעת אבינו'
date: 11/08/2022

---

`קראו עברים 12:5-13. מהו המסר בקטע זה וכיצד הוא תואם את מה אנו לומדים ברבעון הנוכחי?`

בעברים 12:5-13, שאול מתאר ניסיונות רבים בהקשר המשמעת האלוהית. בתרגום ה-NIV לאנגלית מופיעות בקטע זה לא פחות מעשר צורות שונות של המילה "משמעת". בעולם היווני, משמעותה העיקרית של המילה היא "חינוך". אם כן, המשמעת האלוהית קשורה לאופן שבו אלוהים מחנך אותנו בבית הספר של האמונה, ששאול מתאר באיגרת אל העברים.

לאורך פרק י"א של איגרת זו, שאול צייר דיוקנים של אנשי אמונה בכתובים, שאמונתם החזיקה אותם בניסיונותיהם הרבים. בפרק י"ב, שאול פונה אלינו הקוראים ואומר לנו שמאחר וכל כך הרבה אנשים לפנינו התמידו כנגד כל הסיכויים, גם אנו יכולים לרוץ לסיים את המרתון של חיי האמונה. המפתח הוא "להביט אל ישוע" (עברים 12:2), כדי שהוא יוכל לשמש לנו דוגמה ברגעים קשים (פסוק 3). קריאת פרק י"ב דומה למעשה לקבלת זוג משקפי קריאה. בלעדיהם, ראייתנו הרוחנית והבנתנו לגבי קשיינו יהיו תמיד מטושטשות. אך ההסתכלות מבעד למשקפיים אלו תתקן את ההסברים המעורפלים לבעיית הסבל שתרבותנו כופה עלינו. או אז, נבין בבירור ונהיה מסוגלים להגיב בחכמה בכל ניסיונותינו.

**קראו באמצעות "המשקפיים" שבעברים 12:1-13. התמקדו בפסוקים 3-13 וענו לשאלות הבאות:**

`מהו מקור המשמעת?`

`מהי תגובתנו למשמעת?`

`מהי תכלית המשמעת?`

`קראו שוב עברים 12:1-13. כתבו רשימה של הסיבות שאתם מזהים כבסיס לתקוותכם. כיצד חווים תקווה זו בתקופות "החינוך" הרוחני שעברתם?`