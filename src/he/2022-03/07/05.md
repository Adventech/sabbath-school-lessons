---
title: 'תוכניותיו של אלוהים לחיינו'
date: 10/08/2022

---

`כל אדם מחפש תקווה – אך היכן למצוא אותה? עבור אנשים מסוימים, התקווה נמצאת בחיוכו של חבר. עבור אחרים, התקווה צומחת מיציבות כלכלית או מנישואים יציבים. היכן אתם מחפשים בדרך כלל תקווה ואומץ?`

`בספר ירמיהו, הנביא כותב לעמו שאיבד את תקוותו בגלות. "עַל נַהֲרוֹת בָּבֶל - שָׁם יָשַׁבְנוּ גַּם-בָּכִינוּ בְּזָכְרֵנוּ אֶת-צִיּוֹן" (תהלים 137:1). אך למרות ייאושם, ירמיהו מביא להם סיבות רבות מדוע לא לוותר על התקווה. אלו סיבות מוצגים בירמיהו 29:1-10?`

בקטע זה, ישנם שלושה מקורות תקווה ששווה לציין אותם.

ראשית, אלוהים מעודד את עמו לא לאבד תקווה, מאחר והמצב שבו הם נמצאים אינו תוצאה של מקרה או של רוע בלתי צפוי. אלוהים שולט במצב, שהרי הוא עצמו אמר: "הִגְלֵיתִי [את יהודה] מִירוּשָׁלִַם בָּבֶלָה" (ירמיהו 29:4). למרות שהם מוקפים לכאורה ברוע, בני יהודה נמצאים למעשה בראש מעייניו של אלוהים.

שנית, אלוהים אומר לעמו שאל להם לאבד תקווה, שכן הוא יכול לפעול ולעזור להם אפילו בנסיבות הקשות שבהן הם נמצאים כעת. "וְדִרְשׁוּ אֶת-שְׁלוֹם הָעִיר אֲשֶׁר הִגְלֵיתִי אֶתְכֶם שָׁמָּה וְהִתְפַּלְלוּ בַעֲדָהּ אֶל-יְהוָה, כִּי בִשְׁלוֹמָהּ יִהְיֶה לָכֶם שָׁלוֹם" (פסוק 7).

שלישית, אלוהים אומר לעמו לא לאבד תקווה גם משום שהוא עומד לשים קץ לגלותם בנקודה מאוד ספציפית בעתיד: "כִּי כֹה אָמַר יְהוָה – כִּי לְפִי מְלֹאת לְבָבֶל שִׁבְעִים שָׁנָה, אֶפְקֹד אֶתְכֶם וַהֲקִמֹתִי עֲלֵיכֶם אֶת דְּבָרִי הַטּוֹב לְהָשִׁיב אֶתְכֶם אֶל הַמָּקוֹם הַזֶּה" (פסוק 10).

לאחר שאלוהים מסביר לעמו כיצד הוא השגיח עליהם בעבר, משגיח עליהם בהווה וימשיך לעשות זאת גם בעתיד, הוא מביע בצורה מרגשת מאוד את אהבתו אליהם (ראו יכמיהו 29:11-14).

קראו ירמיהו 29:11-14 והוסיפו את שמכם לאחר המילה "את", כאילו אלוהים עשה את אותן הבטחות לכם באופן אישי. יישמו הבטחות אלו לעצמכם, בכל מצב אתם נמצאים, קשה ככל שיהיה.