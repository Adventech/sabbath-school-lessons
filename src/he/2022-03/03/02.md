---
title:  אל הארץ המובטחת, דרך מבוי סתום
date:  10/07/2022
---

> <p></p>
> "וּפַרְעֹה הִקְרִיב וַיִּשְׂאוּ בְנֵי יִשְׂרָאֵל אֶת עֵינֵיהֶם וְהִנֵּה מִצְרַיִם נֹסֵעַ אַחֲרֵיהֶם. וַיִּירְאוּ מְאֹד וַיִּצְעֲקוּ בְנֵי יִשְׂרָאֵל אֶל יְהוָה" (שמות י"ד 10).

האם קרה לכם פעם שהולכתם שולל, או שהובילו אתכם למלכודת או למבוי סתום? לעיתים זה יכול להיות נחמד מאוד שתיכנסו לחדר ושחבריכם יפתיעו אתכם בקריאות של "הפתעה! יום הולדת שמח!" אך לפעמים הפתעות יכולות להיות מזעזעות ולא נעימות בעליל. אולי היו לכם פעם הפתעות רעות מבריונים בבית הספר שלכם, או מחברים לעבודה שהלבינו את פניכם באופן לא צפוי.

מהיום שבו בני ישראל יצאו ממצרים ועד שהגיעו לארץ המובטחות, "וַיהוָה הֹלֵךְ לִפְנֵיהֶם יוֹמָם בְּעַמּוּד עָנָן לַנְחֹתָם הַדֶּרֶךְ וְלַיְלָה בְּעַמּוּד אֵשׁ לְהָאִיר לָהֶם לָלֶכֶת יוֹמָם וָלָיְלָה" (שמות י"ג 21). אלוהים הנחה אותם לאורך כל הדרך. אבל שימו לב לאן הוא הוביל אותם בתחילת מסעם: למקום שבו הים נפרס לפניהם, ההרים סגרו עליהם מן הצדדים וצבאו של פרעה נמצא במרחק נשימה מאחוריהם!

`קראו שמות י"ד. מדוע אלוהים הנחה את בני ישראל למקום שבו הוא ידע שירגישו מבוהלים?`

העובדה שאנו הולכים אחרי "העמוד" אינה מבטיחה לנו שנהיה מאושרים בכל רגע נתון. לעיתים נעבור חוויות קשות יותר, שהרי האימון לצדקה יכול לקחת אותנו למקומות שיבחנו את לבנו, שהוא מתעתע מטבעו (ירמיהו י"ז 9). ברגעים קשים אלו, המפתח לדעת האם אנו הולכים אחרי אלוהים אינה בהכרח חוסר הייסורים והתלאות, אלא הפתיחות לשמוע את הנחיותיו של אלוהים והכניעה המתמדת של לבנו ושכלנו להנחייתו.

`אלו לקחים הפיקו בני ישראל מניסיון זה? שמות י"ד 31.`

`מדוע כל כך קשה לפעמים לבטוח באלוהים, למרות שאנו מכירים את הבטחותיו הנפלאות עבורנו? נסו להיזכר בכמה מצבים קשים שאתם מאמינים שאלוהים הוביל אתכם אליהם כדי ללמד אתכם לבטוח בו ולירוא אותו.`