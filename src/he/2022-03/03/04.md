---
title: 'העימות הגדול במדבר'
date: 12/07/2022

---

> <p></p>
> "בִּהְיוֹתוֹ מָלֵא רוּחַ הַקֹּדֶשׁ שָׁב יֵשׁוּעַ מִן הַיַּרְדֵּן, וְהָרוּחַ הוֹבִילָה אוֹתוֹ בַּמִּדְבָּר בְּמֶשֶׁךְ אַרְבָּעִים יוֹם כְּשֶׁהַשָֹטָן מְנַסֶּה אוֹתוֹ" (לוקס 4:1,2).

`קראו לוקס 4:1-13. אלו לקחים אתם מפיקים מסיפור זה על האופן שבו אנו יכולים להתגבר על פיתויים ולא להיכנע לחטא?`

הפיתויים יכולים לעיתים להיות קשים מאחר והם פונים לתאוות העמוקות ביותר שלנו וכמעט תמיד תופסים אותנו ברגעי החולשה שלנו.

לוקס ד' מספר לנו על התמודדותו של ישוע מול פיתויי השטן ומסב את תשומת לבנו למספר לקחים קשים אך חיוניים. במבט ראשון, נראה שרוח הקודש עצמו מוביל את ישוע לידי פיתוי. עם זאת, אנו יודעים שאלוהים אינו מנסה איש (יעקב 1:13). במקום זאת, כפי שראינו עד כה, אלוהים מוביל אותנו לכורי היתוך כדי לבחון אותנו. ומה שמדהים ביותר בלוקס ד' הוא שרוח הקודש מוביל אותנו לעיתים למבחנים שכוללים את חשיפתנו לפיתוייו העזים ביותר של השטן! ברגעים כאלה, כשאנו מרגישים את עוצמתם של אותם פיתויים, אנו עלולים לחשוב בטעות שלא הלכנו אחרי אלוהים כהלכה. אבל מסתבר שזה לא בהכרח נכון.

"לעיתים קרובות, כשאנו נתונים בקשיים או במבחן, אנו מפקפקים בהנחייתה של רוח הקודש, ותוהים האם היא זו שהובילה אותנו למצב זה. אך רוח הקודש היא זו שהובילה את ישוע אל המדבר כדי שיעמוד מול פיתויי השטן. כאשר אלוהים מעמידנו במצב קשה, ברצונו להגשים תכלית שנועדה לטובתנו. ישוע לא נכנס מיוזמתו אל לב הפיתוי; הוא לא

ניצל לרעה את הבטחות ה'. הוא גם לא נכנע לייאוש בשעת הפיתוי. לכן, שומה עלינו לא להיכנע לייאוש בשעת צרה או פיתו" (אלן ווייט, חמדת הדורות, 87).

לעיתים, כשאנו נמצאים בכור ההיתוך, אנו נשרפים במקום להיטהר. לכן, זוהי מחשבה מנחמת לדעת שכאשר אנו מתמוטטים תחת כובד הפיתויים, יש לנו תקווה, מאחר וישוע עמד בכולם וניצח אותם. החדשות הטובות הן שמאחר וישוע נשא את חטאינו, שילם את שכר כישלוננו לעמוד בפיתויים ועבר בכור היתוך נורא יותר ממה שאנו נתנסה אי פעם – עלינו לדעת שאלוהים לעולם לא ינטוש אותנו! ישנה תקווה – אפילו לחוטא הגדול ביותר (טימותיאוס א' 1:15).

`עם אלו פיתויים אתם מתמודדים כעת? בואו לאלוהים בתפילה ובקשו ממנו שילמד אתכם כיצד ליישם בחייכם את הלקחים מדוגמתו של ישוע. זכרו, אתם לא צריכים להיכנע לאף פיתוי! אך זכרו גם כן, שאם תיכשלו ותיכנעו לפיתוי, יש לכם מושיע – את ישוע המשיח.`