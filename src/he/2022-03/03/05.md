---
title: 'מורשת נצחית'
date: 13/07/2022

---

`קראו כיפא א' 1:6,7. מהו המסר של כיפא בקטע זה?`

כיפא כתב את איגרתו למאמינים שעברו קשיים רבים והרגישו לא פעם בודדים. הוא כתב " אֶל תּוֹשָׁבֵי תְּפוּצוֹת פּוֹנְטוֹס, גָּלַטְיָה, קַפָּדוֹקְיָה, אַסְיָה וּבִיתִינְיָה, הַנִּבְחָרִים" (כיפא א' 1:1). זהו אזור הממוקם בטורקיה של היום. כמה פסוקים מאוחר יותר, כיפא אומר שהוא מודע שהם חוו "כָּל מִינֵי מַסּוֹת" (פסוק 6).

`למה כיפא מתכוון כשהוא אומר שהם "תּוֹשָׁבֵי תְּפוּצוֹת"? כיצד זה מוסיף לצרותם?`

האמונה בישוע המשיח הייתה דבר חדש באותה תקופה. המאמינים היו מעטים ומפוזרים במקומות שונים, שבהם היוו מיעוט – מנודה במקרה הטוב ונרדף במקרה הרע. אך כיפא מבטיח להם שלמרות הכל, ניסיונותם אינם אקראיים או כאוטיים (פסוקים 6,7). תכליתם צריכה להיות לשמור על אמונתם הטהורה על אף שהם עוברים "כָּל מִינֵי מַסּוֹת".

`קראו כיפא א' 1:6-9. מה מבטיח כיפא לאותם מאמינים, למרות כל התלאות שהם עוברים? איזו משמעות יש לתקווה זו גם עבורנו?`

כיפא שואל אותם: האם אכן ניתן להשוות את צרותיכם – גדולות ככל שיהיו – לחיי הנצח המחכים לכם בחזרתו של המשיח? מילותיו של כיפא אליהם הן גם מילותיו של אלוהים אלינו היום, למרות כל מה שאנו עוברים. אסור שתכליתנו המוחלטת – חיי נצח נטולי כאב, סבל ומוות בשמיים החדשים – תיעלם מעינינו, יהיו ניסיונותינו גדולות וכואבות ככל שיהיו! יש לנו הבטחה נפלאה בזכות מותו המכפר של המשיח, ולכן חשוב שלא נאבד את אמונתנו, אלא במקום זאת שנבקש מאלוהים שיטהר אותנו מכל דבר העלול לעמוד ביננו לבינו – דווקא באמצעות תלאותינו!