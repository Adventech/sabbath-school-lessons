---
title: 'נקודות למחשבה'
date: 15/07/2022

---

קראו: אלן ווייט, אבות האומה ונביאי ישראל, פרק כ"ה – "יציאת מצרים" (208-214) ופרק כ"ו – "מים סוף למדבר סיני" (215-223); חמדת הדורות, פרק י"ב – "הפיתוי" (75-84).

"אלוהים הנחה את עמו לרפידים, והוא יכול לבחור להנחות גם אותנו לשם, כדי לבחון את נאמנותנו. הוא לא תמיד מנחה אותנו למקומות נוחים ונעימים. אילו עשה זאת, היינו מתפתים לחשוב שאנו מסתדרים לבדנו והיינו שוכחים שהוא עזרנו ומגיננו. הוא כמה להיגלות אלינו ולגלות לנו את שפע המשאבים העומדים לרשותנו, ולכן הוא מתיר לקשיים ולאכזבות לפגוע בנו – כדי שנבין עד כמה אנו חסרי אונים ונבחר לבקש את עזרתו. הוא יכול לגרום לזרמי מים צוננים לפרוץ מצחיח סלע. לעולם לא נדע, עד שנראה את אלוהים פנים מול פנים, כמה משאות הוא נשא עבורנו, וכמה משאות הוא עוד היה שמח לשאת במקומנו אילו הייתה לנו מספיק אמונה תמימה כמו של ילד כדי להביא אותם אליו" (Ellen G. White, “Rephidim,” Advent Review and Sabbath Herald, April 7, 1903).

**שאלות לדיון**:

`אנו רגילים לראות את הפיתויים כניסיון אישי. אבל האם חשבתם על פיתויים שצריך לעמוד בהם בצורה קולקטיבית, לדוגמה כקהילה? אתם יכולים לתת דוגמה של פיתוי כזה?`

`שאלו מי מוכן לספר על אותם "מקומות לא נעימים" שאלוהים הנחה אותו פעם אליו. מדוע הייתה זו חוויה לא נעימה? אילו התבקשו לעבור את אותה החוויה היום, האם הם היו רואים אותה באור אחר?`

`כולנו מבינים את העיקרון העומד מאחורי העובדה שאלוהים מטהר אותנו באמצעות קשיים ותלאות. אך כיצד אנו מבינים מצבים שבהם אותו ניסיון נראה חסר תכלית לגמרי – לדוגמה, כשאדם מסוים נהרג לפתע בתאונת דרכים קטלנית? נסו למצוא יחד ככיתת שיעור שבת תשובה לשאלה זו.`

`התפללו יחד ככיתה, אחד עבור השני, שכל אחד מכם יקבל כוח סיבולת כדי להתמודד עם הניסיונות ולהישאר נאמנים לאלוהים.`

`האם מישהו מתוך קבוצת שיעור השבת שמע על אדם שמתמודד כעת עם קשיים ואמונתו התחלשה? אם כן, מה הייתם יכולים לעשות כדי לעזור לו להחזיר אותו לאמונה?`