---
title:  מי מרה
date:  11/07/2022
---

> <p></p>
> "וַיִּסְעוּ כָּל עֲדַת בְּנֵי יִשְׂרָאֵל מִמִּדְבַּר סִין לְמַסְעֵיהֶם עַל פִּי יְהוָה וַיַּחֲנוּ בִּרְפִידִים וְאֵין מַיִם לִשְׁתֹּת הָעָם" (שמות י"ז 1).

אולי לא תמיד נקבל מאלוהים את מה שהיינו רוצים, אבל לא סביר לצפות לקבל לפחות את מה שאנו צריכים?! לא מה שאנו חושבים שאנו צריכים, אלא את הדברים שאנו זקוקים להם באמת!

אם בני ישראל היו זקוקים לדבר מה, הם היו זקוקים למים. מיד אחרי שאלוהים הנחה את העם דרך ים סוף, הם הלכו אחריו במדבר הלוהט והצחיח במשך שלושה ימים. בהתחשב בנסיבות – שהייתם הממושכת במדבר, שבו הגישה למים כל כך קריטית – לא קשה להבין את ייאושם של בני ישראל! מתי ימצאו כבר את המים שהם זקוקים להם?!?

אז לאן מוביל אותם אלוהים? העמוד לוקח אותם למָרָה, סוף-סוף מקום עם מים. הם בטח התלהבו מאוד! אך כשהם טעמו את המים, הם ירקו אותם מיד, כי הם היו מרים. "וַיִּלֹּנוּ הָעָם עַל מֹשֶׁה, לֵּאמֹר: 'מַה-נִּשְׁתֶּה?'" (שמות ט"ו 24).

כמה ימים לאחר מכן, אלוהים עושה זאת שנית. רק שהפעם, העמוד עוצר במקום נטול מים לחלוטין (שמות י"ז 1).

`קראו שמות ט"ו 22-27 ו-י"ז 1-7. מה אלוהים גילה לבני ישראל על עצמו במרה וברְפִידִים? אלו לקחים הם היו אמורים להפיק מניסיונות אלו?`

`איזו שאלה שאלו בני ישראל את אלוהים ברפידים? שמות י"ז 7. האם שאלתם פעם את אלוהים שאלה דומה? אם כן, מדוע? כיצד הרגשתם ואלו לקחים למדתם לאחר שקיבלתם תשובה לשאלה זו? כמה פעמים אנו צריכים לקבל תשובה לשאלה זו לפני שנפסיק סופית לשאול אותה?`