---
title: 'כלוב הציפורים'
date: 09/07/2022

---

### קראו את הפסוקים הבאים לקראת שיעור השבת השבועי
שמות י"ד; 15:22-27; 17:1-7; משלי ג'; לוקס 4:1-13; כיפא א' 1:6-9.

> <p>פסוק לשינון</p>
> "וּבָהּ שְׂמֵחִים אַתֶּם גַּם אִם מִן הַצֹּרֶךְ הוּא שֶׁתִּתְעַצְּבוּ זְמַן מָה בְּכָל מִינֵי מַסּוֹת" (כיפא א' 1:6).

" באור יום מלא, כאשר שומע הזמיר היושב בכלובו את המנגינות והצלילים שמפיקים הקולות הנשמעים סביבו, הוא אינו חוזר על השיר שאדונו מבקש ללמדו. הוא לומד קטע קצר מכאן, סלסול קצר משם, אך לעולם אינו חוזר על לחן שלם, על מנגינה שלמה אחת. אך כאשר הבעלים מכסה את הכלוב ומניח אותו במקום שבו ישמע הזמיר אך ורק את השיר שעליו לזמר, שם, בחושך, שב הזמיר ומנסה לחזור על השיר עד שהוא לומד אותו, ואז הוא פוצח ברינה ומזמר את מנגינת השיר באופן מושלם. או אז, גם כשיוציאו אותו החוצה באור יום, יוכל הזמיר לזמר את השיר הזה. כך מטפל ה' בילדיו. יש לו שיר שבחפצו ללמדנו, ולאחר ששיננו אותו בתוך הצללים של הצרות והייסורים שבאו עלינו, נוכל תמיד לשיר אותו גם אחרי שניחלץ מהם" (אלן ווייט, אֲנִי יְהוָה, רפְֹאֶךָ, 315).

שימו לב שמי שמניח את ציפור במקום חשוך הוא הבעלים עצמו. קל לנו להבין שהשטן היה רוצה לגרום לנו סבל, אבל האם ה' היה מוביל אותנו בכוונה לכור היתוך שבו נחווה כאב או מבוכה?

שאלת השבוע: האם ישנן דוגמאות בכתובים של מצבים שבהם אלוהים מנחה את עמו לחוויות שהוא יודע שיכללו סבל? מהם לדעתכם השירים החדשים שהוא ביקש ללמדם לשיר?

*למדו את השיעור השבועי לקראת שבת ה-16 ביולי.