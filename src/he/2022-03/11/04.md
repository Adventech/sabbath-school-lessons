---
title: 'דוגמה חיה להמתנה'
date: 06/09/2022

---

בשמואל א' 16:1-13, אנו עדים למשיחתו של דוד הצעיר כמלך על ידי שמואל הנביא. ואולם, הדרך בין שדות המרעה של אביו ישי לבין כס המלכות בירושלים הייתה עוד ארוכה. ללא ספק, באותה דרך ארוכה הוא עבר לא פעם בכורי היתוך. קודם כל, כבר בצעירותו נקרא לנגן עבור שאול כדי להקל עליו מפני רוח רעה (שמואל א' ט"ז). מאוחר יותר, הוא הפך לגיבור הלאומי כשהרג את גלית (שמואל א' י"ז). לאחר מכן, במשך שנים רבות, דוד נס על חייו. גם שאול וגם יהונתן בנו ידעו שדוד נועד למלוך על ישראל (שמואל א' 23:17, 24:20), אך דוד עצמו אינו עושה דבר כדי לקדם את הגורל שאלוהים קבע לו. למשעה, נראה שהוא עושה לכאורה את ההיפך הגמור. אפילו כששאול מנסה להרוג אותו ודוד חותך את כנף מעילו, הוא מיד מתחרט על כך (שמואל א' 24:5-7). כששאול מנסה שוב להרוג אותו, דוד מסרב לנצל את ההזדמנות ולהרוג את שאול (שמואל א' 26:7-11).

`קראו שמואל א' 26:1-11. מדוע דוד מסרב להרוג את שאול? אלו עקרונות אנו למדים מכך לגבי האופן שבו אלוהים מגשים את תוכניותיו בחיינו?`

`קראו עכשיו שמואל א' 26:12-25. כיצד משפיע על שאול סירובו של דוד להרוג אותו? מה אנו למדים מכך על חשיבות ההמתנה והציות לאלוהים?`

כשאנו מסתכלים בדיעבד על מסלולו הארוך של דוד לכס המלכות, אנו יכולים אולי לסכם אותו במשפט אחד קצר – אל תיקח בכוח את מה שאלוהים טרם נתן לך. את מתנותיו של אלוהים תמיד טוב לקבל מידיו בזמן שהוא קובע – אפילו אם זה ידרוש לעיתים מאיתנו זמן רב של המתנה. נבטי השעועית עשויים לגדול תוך שעות ספורות, בעוד שעץ אלון ייקח שנים רבות – אך כשרוח חזקה תנשב, היא לא תצליח לעקור אותו.

`חשבו כמה בקלות יכול היה דוד להצדיק את הריגתו של שאול (בסופו של יום, אלוהים כבר הבטיח לדוד שימלוך ושאול היה מכל מקום רשע). ואולם, פעולותיו מפגינות אמונה אמיתית באלוהים. מה אתם לומדים מדוגמה זו על האופן שבו עליכם להמתין בסבלנות לתשובתו של אלוהים?`