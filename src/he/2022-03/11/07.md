---
title: 'נקודות למחשבה'
date: 09/09/2022

---

קראו: אלן ווייט, אבות האומה ונביאי ישראל, פרק ס"ב – "משיחתו של דוד".

תוכניתו של אלוהים עבורנו יכול להיות כרוך בלא מעט המתנה, שתורגש לא פעם כמעין כור היתוך. ככל שנתמקד יותר באלוהים ונסמוך על הדרכתו, כך נלמד להיות יותר סבלניים. להמתנה ישנן סיבות רבות, אך כולן קשורות להתגשמות תוכניותיו של אלוהים לטובתנו ולטובת מלכותו. אם נחליט להיחפז ולהתקדם בלי אלוהים, אנו עלולים להפסיד הרבה, אך מנגד אנו יכולים להרוויח הרבה כשאנו מחליטים לשמור על גישה של ביטחון באלוהים "שמחה בה'".

אלוהים שוקל ומודד כל ניסיון. "איננו יכולים לזהות תמיד את מטרתו של אלוהים בניסיוננו, אך הוא יודע מה הכי טוב עבורנו, ועלינו להקדיש את נפשנו, גופנו ורוחנו בידיו של בוראנו הנאמן. 'יוֹדֵעַ אֲנִי בְּמִי הֶאֱמַנְתִּי וּבָטוּחַ אֲנִי שֶׁהוּא יָכוֹל לִשְׁמֹר אֶת פִּקְדוֹנִי לַיּוֹם הַהוּא" (טימותיאוס ב' 1:12). אם נכשיר את נפשנו ונטפח בה יותר אמונה, אהבה, סבלנות וביטחון באלוהים, יהיו לנו יותר שלווה ושמחה מדי יום ביומו, בניסיונות ובתלאות החיים. אלוהים אינו רוצה שדאגותינו יוציאו אותנו מזרועותיו של המשיח. עלינו ללמוד להמתין בשקט ובערנות. לעיתים אנו חושבים שבהיעדר תחושה טובה, איננו נמצאים בדרך הנכונה, ודבר זה גורם לנו לחפש בתוכנו סימנים שידריכו את צעדינו. ברם עלינו להסתמך לא על הרגשות, אלא על אמונה" – Ellen G. White, Selected Messages, book 2, p. 242.

**שאלות לדיון**:

`מה זאת אומרת שאלוהים "שוקל ומודד על ניסיון"? כיצד מסייע לנו מידע זה במהלך המתנתנו?`

`בקשו מחברי הכיתה לספר עדויות אישיות לגבי חשיבות הסבלנות בהמתנה. מה הפחיד אותם ומה שימח אותם? כיצד התמודדו עם המצב? מה הם למדו? על אלו הבטחות הסתמכו?`

`מה אתם יכולים לעשות כקהילה או ככיתה כדי לעזור לאלה שנמצאים בכור ההיתוך, בזמן שהם ממתינים לעיתויו של אלוהים לגבי דבר מסוים בחייהם?`

`מהו תפקיד התפילה בפיתוח הסבלנות? האם יש גם אנשים אחרים שאתם יכולים להתפלל למענם כדי שרוח הקודש יטפח בהם את ערך הסבלנות?`