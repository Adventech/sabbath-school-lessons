---
title: 'כיצד להתענג על ה'''
date: 08/09/2022

---

> <p></p>
> "וְהִתְעַנַּג עַל-יְהוָה, וְיִתֶּן לְךָ מִשְׁאֲלֹת לִבֶּךָ" (תהלים 37:4). פסוק זה מהווה הבטחה נפלאה. דמיינו שהייתם מקבלים כל מה שרציתם אי פעם! אך כדי לקבל את משאלות לבנו, עלינו לטפח לב ש"מתענג על ה'". מהי משמעות של ביטוי זה לדעתכם?

קראו תהלים 37:1-11. הקשרו של מזמור זה מפתיע למדי. דוד כותב על כך שהוא מוקף באנשים הפועלים נגד ה' ונגדו. כשאנשים יוצאים נגדנו, תגובתנו הטבעית היא לרוב לכעוס או לנסות להצטדק. אך דוד מייעץ לנו אחרת. מהי עצתו של דוד בפסוקים הבאים לאנשי אלוהים במצבים כאלה?

תהלים 37:1

תהלים 37:5

תהלים 37:7

תהלים 37:8

קראו שוב תהלים 37:4. בהקשרם של הפסוקים שכתבתם קודם הערות עליהם, מהי משמעות הביטוי "להתענג על ה'"?

דוד חוזר פעמיים על העצה – "בְּטַח בַּיהוָה". סמוכו עליו שיפעל למענכם. אל תתעצבו – אלוהים פועל למענכם, כבר עכשיו. אל לכם לנסות לקחת פיקוד ולפתור את הבעיות לבד. אביכם שבשמים משגיח עליכם. בטחו בו לחלוטין.

זהו ההקשר שבו דוד כותב שעלינו "להתענג על ה'" – במילים אחרות לחיות את חיינו בתחושה של ביטחון מלא. דבר אינו יכול לערער את ביטחונכם ואת שלוותכם, שכן אלוהים נמצא אתכם ופועל למענכם. אנו יכולים להלל אותו ואפילו לחייך, כי איש אינו חכם יותר מאלוהים. כשנלמד לעשות זאת, נקבל את מה שליבנו כמה, שהרי נקבל את מה שאבינו האוהב רוצה להעניק לנו, בעיתוי שהכי יועיל לנו ולקידום מלכותו.

`כיצד אתם יכולים ללמוד "להתענג על ה'" – או במילים אחרות לשמוח בו? התפללו ובקשו את הדרכתו של אלוהים באשר לאופן שבו עצה זו יכולה להפוך למציאות בחייכם.`