---
title:  אורך רוח בכור ההיתוך
date:  03/09/2022
---

### קראו את הפסוקים הבאים לקראת שיעור השבת השבועי
רומים ט"ו 4,5; ה' 3-5; שמואל א' כ"ו; תהלים ל"ז 1-11.

> <p>פסוק לשינון</p>
> "פְּרִי הָרוּחַ הוּא [...] אֹרֶךְ רוּחַ" (גלטים ה' 22).

צוות חוקרים ערך ניסוי מדעי עם ילדים בני ארבע ומרשמלו. החוקרים אמרו לכל אחד מהילדים שמותר לו לאכול מרשמלו אחד; אך אם הילד יהיה מוכן להמתין עד לחזרתו של החוקר, שיצא מן החדר לזמן לא מוגדר, אותו ילד יקבל שניים. חלק מן הילדים דחסו את המרשמלו לפה ממש באותו רגע שבו החוקר יצא מן החדר; מנגד, אחרים המתינו באורך רוח עד לחזרתו. החוקרים רשמו את ההבדלים.

הצוות עקב אחרי התפתחותם של אותם ילדים עד שהגיעו לגיל ההתבגרות. התוצאות היו מאוד מעניינות: אלה שהמתינו בגיל הרך הפכו לתלמידים מצטיינים יותר, עם יכולת הסתגלות גבוהה יותר ועם ביטחון עצמי גדול יותר לעומת אלה שלא המתינו. על פי תוצאות המחקר, הסבלנות התבררה כאינדיקציה לאלמנטים מאוד חשובים באופי האדם. אם כן, לא פלא שאלוהים מעודד אותנו לטפח תכונה זו. השבוע נלמד על אחד המבחנים הקשים ביותר בכור המצרף – מבחן הסבלנות.

שאלות השבוע: מדוע אנו מתבקשים לעיתים להמתין זמן כה רב עבור דברים מסוימים? אלו לקחים אנו יכולים להפיק על הסבלנות כשאנו נמצאים בכור ההיתוך?

*למדו את השיעור השבועי לקראת שבת ה-10 בספטמבר.