---
title: 'אליהו: בעיית החיפזון'
date: 07/09/2022

---

העימות המכריע על הר הכרמל הסתיים (מלכים א' י"ח). אש ירדה מן השמים, כל העם הכיר באלוהי האמת ונביאי השקר הומתו. הצדק של אלוהים הוכח. אולי הייתם חושבים שאליהו רק הלך והתחזק רוחנית בכל אותם אירועים מדהימים, אך לפתע אנו מגלים שאיום אחד מבהיל אותו כל כך עד כי הוא מבקש למות. קראו את המשך הסיפור במלכים א' 19:1-9.

`המילים האחרונות בקטע חשובות מאוד: "וְהִנֵּה דְבַר יְהוָה אֵלָיו, וַיֹּאמֶר לוֹ: 'מַה-לְּךָ פֹה אֵלִיָּהוּ?'" (מלכים א' 19:9). פחדיו של אליהו גרמו לו לברוח, והוא מצא את עצמו במקום הלא נכון. לאחר התערבות כה עוצמתית מצדו של ה' על הר הכרמל, אליהו היה אמור להיות מלא באמונה ובביטחון, אך במקום זאת הוא מבוהל ונס על נפשו. אלו לקחים עלינו להפיק מדוגמה שלילית זו?`

סיפור זה ממחיש לנו לקח חשוב: כשאנו מקבלים החלטות חפוזות, אנו יכולים למצוא את עצמנו במקום הלא נכון. במקרה של אליהו, הפחדים שהציפו אותו לפתע גרמו לו לנוס למדבר ולהתחרט על היום שבו הוא נולד. אבל גם דברים אחרים יכולים לגרום לנו לברוח ולהתרחק מתוכניתו של אלוהים עבורנו.

`קראו את הפסוקים הבאים: בראשית 16:1-3; במדבר 20:10-12; שפטים 14:1-3; מתי 20:20,21; לוקס 9:52-56; מעשי השליחים 9:1. מה גרם לדמויות בקטעים אלו לברוח ולצאת מחוץ לתוכניתו של אלוהים עבורם?`

כמה בקלות אנו יכולים לתת לגורמים כמו אגו, שאפתנות, כעס, להט, חוסר אמונה או "קנאות" לאלוהים לגרום לנו להיחפז ולהגיע למקומות שאיננו אמורים להימצא בהם. איש אינו חסין לסכנה זו. המפתח הוא טיפוח ביטחוננו בטובו וברחמיו של אלוהים, שאוהב אותנו ורוצה בטובתנו. אך ההחלטה להגיב כך אינה טבעית ואוטומטית. אמנם האמונה הינה מתנה, אך היא מתנה שצריך לטפח ולשמור עליה בקנאות.