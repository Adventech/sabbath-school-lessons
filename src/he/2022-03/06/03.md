---
title: 'שילוב אלוהי-אנושי'
date: 01/08/2022

---

מהו ההישג הגדול שלכם אי פעם? רוב הסיכויים הם שהישג זה לא קרה כשיצאתם בבוקר מהמיטה. כדי להשיג דברים משמעותיים בעולם הזה נדרשים זמן ומאמץ, ועיקרון זה תקף גם כדי להיות תלמיד טוב של המשיח.

`קראו קולוסים 1:28,29. על אף ששאול מדבר על פעולתו של אלוהים בו, כיצד הוא מדגיש שהמאמץ האנושי גם חשוב כדי להיות תלמיד טוב? ראו גם דברים 4:4, לוקס 13:24, קורינתים א' 9:25, עברים 12:4.`

בקולוסים 1:29 מופיעה תובנה מעניינת לגבי האופן שבו שאול תופס את יחסיו עם אלוהים בהקשר זה. הוא כותב שהוא "עָמֵל וְנֶאֱבָק", אך לא לבד, אלא בכוחו של אלוהים.

משמעות המילה "לעמול" היא "לעבוד עבודה קשה, עד למצב של אפיסת כוחות". מילה זו שימשה בעיקר במקרה של ספורטאים באימוניהם. בשפות אחדות, משמעותה של המילה הבאה, "להיאבק", היא "להילחם תוך כדי ייסורים". ובכן, אנו מקבלים כאן דימוי של אתלט שנאבק בכל כוחותיו למען הניצחון. אבל אחרי כן, שאול מוסיף תפנית מפתיעה למטפורה זו כשהוא אומר שהוא נאבק לא בכל כוחותיו, אלא בכוחות שאלוהים מעניק לו. על כן, אנו נשארים בסוף עם מסקנה ברורה על שירותו של שאול – שירות זה נעשה במשמעת עצמית ובמאמצים אישיים רבים, אך בכוחו של אלוהים. שילוב זה קיים גם כן במאמצנו לטפח אופי משיחי.

כדאי לנו לזכור זאת, מאחר ואנו חיים בעולם שבו אנשים מחפשים להשיג כמה שיותר עם כמה שפחות מאמצים, ולמרבה הצער תפיסה זו חלחלה גם לחיי אמונה. מבשרים אחדים אף מבטיחים שמספיק להאמין, ורוח הקודש ייפול עליכם בכוח על-טבעי מדהים ויחולל בכם ניסים רבים. אבל רעיון זה יכול להתברר בחצי-אמת מסוכנת, שהרי הוא יכול להוביל אנשים מסוימים למסקנה שעלינו רק להמתין בחיבוק ידיים לכוחו של אלוהים!

`מהי חווייתכם לגבי המאבקים ששאול מדבר עליהם? מה אלוהים שם על ליבכם ושאתם מתמודדים אתו כרגע? כיצד אתם יכולים ללמוד להתמסר לרצונו של אלוהים?`