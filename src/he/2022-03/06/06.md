---
title: 'הצורך להתמיד'
date: 04/08/2022

---

`קראו את הסיפור על מאבקו של יעקב באלוהים (בראשית ל"ב). מה אנו למדים מסיפור זה על התמדה, אפילו במצבי יאוש? (חשבו על מצבו של יעקב בהקשרו הרחב לפני אתם עונים).`

לרוב, ביכולתנו לדעת מה נכון ולבחור לעשות את הדבר הראוי, אבל כשאנו נמצאים במצאי לחץ, הרבה יותר קשה לנו לסמוך על הבטחותיו של אלוהים. במצבים אלו אנו נוטים להיות חלשים ומפוחדים. לכן, אחד החוזקות של האדם המאמין הוא ההתמדה – היכולת להמשיך למרות הרצון לוותר.

אחת הדוגמאות המרשימות ביותר בנושא ההתמדה בכתובים היא הדוגמה של יעקב. שנים רבות קודם לכן, יעקב רימה את אחיו עשיו ואת אביו והשיג כך את זכות הבכורה (בראשית כ"ז), ומאז היה במצב מתמיד של בריחה מפני עשיו שרצה להרוג אותו. על אף שהוא קיבל הבטחות מדהימות מאלוהים על השגחה וברכות בחלומו על הסולם לשמים (בראשית כ"ח), הוא בכל זאת פחד.

יעקב כמה נואשות לוודאות שאלוהים עדיין קיבל אותו ועדיין היה מוכן לקיים את ההבטחות שהוא עשה לו שנים רבות קודם לכן. תוך כדי מאבק לילי בלתי צפוי, דמות מסתורית שהייתה למעשה המשיח עצמו נקעה את ירכו של יעקב. מאותו רגע, יעקב כבר לא הצליח להיאבק עמו, שהרי הכאב היה עז מדי. מן הסתם, כנראה שתנוחתו השתנתה באופן סובטילי מלחימה להישענות. יעקב נאחז במשיח בכאבי התופת שלו עד שיקבל את הבטחת הברכה. או אז, ישוע אמר לו: "שַׁלְּחֵנִי, כִּי עָלָה הַשָּׁחַר" (בראשית 32:26).

יעקב קיבל את ברכת המשיח משום שהוא החליט להיאחז בו בכאבו. כך גם במקרה שלנו. אולי אלוהים יבחר "לנקוע את ירכנו" ולאחר מכן לקרוא לנו להיאחז בו בסבלנו. ואכן, אלוהים התיר לכאב להימשך זמן מה – הרי הוא עדיין צלע כשפגש את אחיו. מבחוץ זה אולי התפרש כחולשה, אך למעשה עבור יעקב זה היה סמל חוסנו.

`אלו החלטות מעשיות אתם יכולים לקבל (באשר לחברים, אורח חיים, קריאה, הרגלים בריאים, חיים רוחניים) שיסייעו לכם להישאר נאמנים לאלוהים ברגעי ייאוש ופיתוי?`