---
title:  ימיו הראשונים של המשיח
date:  18/09/2022
---

הכתובים מספקים לנו מעט מאוד מידע לגבי שנותיו הראשונות של ישוע. עם זאת, מספר פסוקים מתארים לנו בתמצית את תנאי העולם שאליו מושיענו הגיע.

`קראו לוקס ב' 7,22-24 (ראו גם ויקרא י"ב 6-8) ומתי ב' 1-18. מה אנו לומדים מפסוקים אלו שמצביע לנו על התנאים שאתם ישוע התמודד כבר מלכתחילה?`

כמובן שישוע לא היה האדם הראשון שהתמודד עם עוני או עם ניסיונות רצח, אפילו מגיל רך. ועם זאת, ישנו אלמנט נוסף שמסייע לנו להבין את ייחודיות ייסוריו של המשיח כבר מימיו הראשונים.

`קראו יוחנן א' 46. איזה אלמנט נוסף מביא לנו פסוק זה, שעוזר לנו להבין טוב יותר את הייסורים שאתם התמודד ישוע בצעירותו?`

חוץ מאדם וחווה לפני נפילתם, ישוע היה האדם היחידי עלי אדמות שהיה ללא חטא. בקדושתו ובטהרתו המושלמת, הוא ירד לעולמנו הטמא. אלו ייסורים הוא הרגיש ללא ספק בנפשו הטהורה בילדותו כשבא במגע עם החטא! למרות קהות החושים שלנו בעטיו של החטא, אפילו אנו עצמנו נרתעים מחשיפה לרוע ולחטאים דוחים. דמיינו מה הרגיש המשיח, שנפשו הייתה טהורה ולא נגועה בחטא כהוא זה! חשבו על הניגודיות המוחלטת בינו לבין כל אלה שמסביבו. אין ספק שזאת הייתה חוויה לא פשוטה עבורו.

`שאלו את עצמכם: "כמה רגיש אני לחטאים השוררים סביבנו? האם הם מפריעים לי, או שלבי כבר התקשה אליהם?" אם נהייתם קהי חושים, האם ייתכן שעובדה זו קשורה לדברים שאתם קוראים, צופים בהם או אפילו עושים ממש? חשבו על כך.`