---
title:  המשיח בכור ההיתוך
date:  17/09/2022
---

### קראו את הפסוקים הבאים לקראת שיעור השבת השבועי
לוקס ב' 7, 22-24; מתי ב' 1-14; יוחנן ח' 58,59; לוקס כ"ב 41-44; מתי כ"ז 51,52; רומים ו' 23; טיטוס א' 2.

> <p>פסוק לשינון</p>
> "וּבְעֶרֶךְ בְּשָׁעָה שָׁלוֹשׁ צָעַק יֵשׁוּעַ בְּקוֹל גָּדוֹל: "אֵלִי, אֵלִי, לְמָה שְׁבַקְתָּנִי?" כְּלוֹמַר, "אֵלִי, אֵלִי, לָמָה עֲזַבְתָּנִי?" (מתי כ"ז 46).

בכל פעם שאנו דנים בסוגיית הסבל האנושי, עולה השאלה: כיצד הופיעו החטא והסבל לראשונה? בדבר אלוהים אנו מוצאים תשובה מצוינת – הם הופיעו משום שהיצורים החופשיים שאלוהים ברא ניצלו לרעה את החופש שקיבלו ממנו. ועובדה זו מובילה אותנו לשאלה נוספת: האם אלוהים ידע מבעוד מועד שיצורים אלו יחטאו? אכן כן, אך הוא חשב שזה בכל זאת היה, במילותיו של הסופר ק.ס. לואיס, "שווה את הסיכון".

שווה את הסיכון? עבור מי? עבורנו, בעוד שאלוהים יושב בשמיים על כס מלכותו? לא בדיוק. חופש הבחירה של יצוריו היה כה קדוש בעיניו שבמקום לסרב לנו חופש זה, אלוהים בחר לשאת בעצמו את עול הייסורים שנוצר כתוצאה מניצול חופש זה. לכן אנו רואים סבל זה בחייו ובמותו של המשיח, שבאמצעות ייסוריו יצר קשר נצחי בין השמיים לארץ.

`שאלות השבוע: מה ישוע סבל במקומנו? מה אנו לומדים מייסוריו?`