---
title: 'ישוע בגת שמנים'
date: 20/09/2022

---

> <p></p>
> "אָמַר לָהֶם: 'נַפְשִׁי מָרָה לִי עַד מָוֶת. הִשָּׁאֲרוּ פֹּה וִהְיוּ עֵרִים'" (מרקוס 14:34). למרות שישוע סבל לא מעט במרוצת חייו עלי אדמות, אותו כאב היה כאין וכאפס לעומת ייסוריו בשעות האחרונות שלפני הצלב. קורבנו של המשיח למען חטאי העולם תוכנן "לִפְנֵי עִתּוֹת עוֹלָם" (אפסים 1:1-4; טימותיאוס ב' 1:8,9; טיטוס 1:1,2), וכעת הכל עמד להתגשם במלואו.

`מה מלמדים אותנו פסוקים אלו על ייסוריו של המשיח בגת שמנים? מתי 26:39, מרקוס 14:33-36, לוקס 22:41-44.`

הוא התרחק מעט מתלמידיו — על אף שעדיין יכלו לראותו ולשמוע אותו — ואז, נפל אפיים ארצה. הוא חש כי החטא מפריד בינו לבין אביו שבשמיים. התהום

שנפערה ביניהם הייתה כה רחבה ואפלה, כה עמוקה, עד שרוחו התחלחלה

בקרבו. אך הוא ידע שאל לו להשתמש בגבורתו האלוהית כדי להימלט מן

הייסורים הללו. כבן אנוש, עליו לשאת את תוצאות חטאה של האנושות;

עליו לשאת את חרון אפו של ה' על החטא. המשיח היה נתון עתה במצב שונה ממה שחווה מעודו. הנביא זכריה הטיב לתאר את סבלותיו. הוא אמר: «חֶרֶב, עוּרִי עַל רעִֹי וְעַל גֶּבֶר עֲמִיתִי, נְאֻם יְהוָה צְבָאוֹת.» (זכריה 13:7). כאשר המשיח שימש כערבון וכקורבן-תמורה בעבור בני האדם החוטאים, הוא נשא את דין הצדק האלוהי. הוא חזה על בשרו את משמעות הצדק. עד כה, הוא עתר בתפילות הפגעה בעבור אחרים; עתה, הוא השתוקק שמישהו יפגיע בעבורו. (אלן ווייט, חמדת הדורות 555).

`חשבו על מה עבר על ישוע בגת שמנים. חטאי העולם כבר החלו להעיק עליו. נסו לדמיין מה הייתה ההרגשה שלו באותם רגעים. אף יצור אנושי לא התבקש לעבור חוויה מעין זו עד אז וגם לא לאחר מכן. מה אנו למדים מכך על אהבתו של אלוהים אלינו? איזו תקווה מפיחה בנו עובדה זו?`