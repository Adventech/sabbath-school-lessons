---
title: 'נקודות למחשבה'
date: 23/09/2022

---

קראו: אלן ווייט, חמדת הדורות, פרק ע"ד – "בגת שמנים" (553-562) ופרק ע"ח – "גולגולתא" (600-613).

"שלוש פעמים נשא ישוע תפילה זו. שלוש פעמים עמדה האנושות לאבד את קורבן התמורה האחרון והמושלם. אך עתה חולפת ההיסטוריה של האנושות לנגד עיניו של מושיע העולם. הוא רואה כי נגזר על מחללי התורה למות, אלמלא יתערב ויושיעם. הוא צופה בחוסר האונים של האדם. הוא חוזה בכוחו של החטא. קריאות הצער והיגון ויללות הקינה, העולות מן העולם אשר נידון לאבדון, משוועות באוזניו. הוא חוזה בגורל המר הממשמש ובא על העולם, והחלטה גומלת בליבו. הוא יושיע את האדם בכל מחיר שיהא עליו לשלם. הוא ניאות לקבל על עצמו את טבילת הדם, כדי שמיליוני האובדים ינחלו חיי נצח באמצעותו. הוא נטש את חצרות המלכות השמיימיים, אשר טוהר, אושר ותהילה שורים בהם לאין קץ, כדי להושיע את אחת הכבשים האובדות, את העולם אשר נשחת בשל החטא. הוא לא ישתמט ממשימתו. הוא יקריב עצמו כקורבן תמורה כדי לכפר על חטאי האנושות אשר בחרה לחטוא בכוונה תחילה. תפילתו העידה עתה רק על כניעה לרצון האב: 'אִם אִי אֶפְשָׁר שֶׁהַכּוֹס תַּעֲברֹ מִבְּלִי שֶׁאֶשְׁתֶּה אוֹתָהּ, יְהִי נָא כִּרְצוֹנְךָ'" (אלן ווייט, חמדת הדורות, 559).

**שאלות לדיון**:

`כיצד עוזרת לנו המודעות שהאל עצמו, בדמותו של המשיח, סבל יותר ממה שכל אחד מאיתנו היה יכול לסבול? מה אמורה להיות משמעות ייסוריו של המשיח עבורנו? איזו נחמה אנו מקבלים מאמת מדהימה זו? בעוד שאתם חושבים על התשובה, זכרו את הציטוט הבא של אלן ווייט: "כל הסבל שנגרם כתוצאה של החטא נישא על ידי בן האלוהים החף מפשע" – Selected Messages, book 3, p. 129.`

`שוחחו בכיתת שיעור השבת על ייסוריו הל המשיח שלמדנו עליהם השבוע. עם אלו כורי היתוך הוא התמודד? באיזה מובן הם דומים לכורי ההיתוך שלנו ובאיזה מובן הם שונים בתכלית? מה אנו למדים מהאופן שבו הוא התמודד עם אתגרים אלו שיכול לסייע לנו להתמודד גם כן עם מבחני האמונה שלנו?`

`מהן כמה מההבטחות המקראיות האהובות עליכם, שאתם נאחזים בהן בזמנים קשים של תלאות וייסורים? כתבו אותן, בקשו את התגשמותן בחייכם ושתפו אותן עם הכיתה.`

`כתבו קטע מסכם שידגיש את הנקודות המרכזיות מתוך הרבעון הנוכחי. לאלו שאלות קיבלתם תשובה? אלו סוגיות נשארות עדיין פתוחות? כיצד אנו יכולים לעזור זה לזה להתמודד עם הדברים שעדיין מטרידים ומדאיגים אותנו?`