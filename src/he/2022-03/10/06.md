---
title:  יְהוָה סַלְעִי וּמְצוּדָתִי
date:  01/09/2022
---

לעיתים קרובות, האנשים הגאוותנים והיהירים ביותר סובלים למעשה מהערכה עצמית נמוכה. גאוותם ויהירותם – ההיפך הגמור מענווה וצניעות – מהווים בעצם מעין כיסוי (אולי אפילו באופן לא מודע) לתחושת ריקנות פנימית. הם זקוקים למה שכולנו כמהים שיהיה לנו: תחושה של ביטחון, ערך עצמי והתקבלות, בייחוד בזמנים של צער ומצוקה. ואולם, את כל אלה ניתן למצוא אך ורק בעזרתו של אלוהים. במילים אחרות, הענווה והצניעות מאוד רחוקות מלהצביע על חולשה, ומהוות למעשה ביטוי לחוזק נפשי של אדם העומד על "הסלע".

`קראו תהלים ס"ב 1-8. מהו הרקע למזמור זה? מהו המסר שדוד מנסה להעביר? אלו עקרונות רוחניים אתם לומדים מדבריו? והכי חשוב – כיצד אתם יכולים ליישם עקרונות אלו בחייכם?`

"לעיתים יקומו נגדנו לפתע אויבים ללא סיבה נראית לעין. כוונותיהם של אנשי אלוהים יפורשו לא נכון – לא רק על ידי העולם, אלא גם על ידי אחיהם. משרתיו של ה' יעברו מצבים קשים ומאתגרים. אותם אויבים המנועים על ידי שנאת חינם יציגו את הדברים בצורה קיצונית ולא פרופורציונלית, כדי להצדיק את פעולותיהם האנוכיות והלא צודקות. על ידי מצגי שווא, אנשים אלו ייעטפו בגלימות שחורות של מרמה. אנשי אלוהים יוצגו על ידם כאנשים שלא ניתן לסמוך עליהם – ודבר זה ייעשה אפילו על ידי חברי קהילה. על משרתי ה' להתאזר בסבלנות ובחשיבתו של המשיח. אל להם לצפות להתחמק מעלבונות ומהשמצות. הם יכונו משולהבים ופנטיים, אך אל להם להתייאש. אלוהים משגיח מלמעלה ומנחה את עבודתו לתפארת שמו" – Ellen G. White, The Upward Look, p. 177.

`עד כמה אתם חסינים לגערותיהם ועקיצותיהם של אחרים? לא כל כך, נכון? כיצד אתם יכולים להידבק בה' ולעגן את תחושת הערך העצמי שלכם באחד שכה אוהב אתכם שהיה מוכן לתת את בנו יחידו למען חטאיכם, ובכך להתגונן מפני הקנטותיהם של אחרים?`