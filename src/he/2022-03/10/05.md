---
title: 'לֹא יִפְתַּח פִּיו'
date: 31/08/2022

---

המופת שלנו בהפגנת ענווה בכור ההיתוך הינו ישוע המשיח. כשהוא אמר – "לִמְדוּ מִמֶּנִּי, כִּי עָנָו אֲנִי וּנְמוּךְ רוּחַ" (מתי 11:29) – הוא התכוון לכך במובנים שכנראה עדיין לא ברורים לנו עד תום.

`קראו כיפא א' 2:18-25. כיפא נותן כאן מספר עצות מפתיעות ביותר לעבדים. הוא מתאר כיצד ישוע הגיב להתייחסות הכואבת והלא צודקת כלפיו ומציע שהוא למעשה השאיר להם "מוֹפֵת כְּדֵי שֶׁתֵּלְכוּ בְּעִקְּבוֹתָיו" (פסוק 21). אלו עקרונות של ענווה וצניעות אנו יכולים ללמוד מדוגמתו של ישוע, מתוך דבריו של כיפא?`

מאוד לא נעים לראות אדם מתנהג כלפי הזולת בחוסר צדק, אך אותה חוויה אף יותר כואבת ומטרידה כשאנו עצמנו מקבלים יחס שכזה. מאחר וחוש הצדק שלנו מאוד מפותח, כשחוסר הצדק מתחולל, האינסטינקט הראשוני שלנו הוא לתקן את המצב, תוך כדי שאנו נושאים רגש חזק של כעס שמאוד מוצדק בעינינו.

אך לא פשוט לחיות כך. למעשה, אפילו בלתי אפשר לחיות באופן זה, אלא אם כן אנו מאמצים אמת חיונית, שלפיה אבינו שבשמיים שולט על הכל ויפעל למעננו ברגע ובאופן שבו יחשוב לנכון. זאת גם אומרת שבדומה לישוע, עלינו להיות פתוחים גם לאופציה שאלוהים יבחר לפעמים לא להציל אותנו ממצב של חוסר צדק. אך עלינו לזכור תמיד שאבינו בכל זאת נמצא אתנו ושולט על המצב.

עצתו של כיפא, המבוססת על המופת של ישוע, מפתיעה במידת מה, מאחר ואנו מבינים ממנה שהשתיקה מול הסבל הבלתי הוגן מהווה עדות חזקה יותר למען כבודו של אלוהים מאשר העמדתם של הפוגעים במקומם. כשנחקר על ידי קיפא ופילאטוס, ישוע היה יכול לומר דברים רבים כדי לתקן את המצב ולהצטדק, אך בכל זאת בחר לא לעשות זאת. שתיקתו העידה על ענוותו.

`כיצד אתם מתמודדים עם מצבים שבהם מתייחסים אליכם בחוסר צדק? כיצד תוכלו ליישם כמה מן העקרונות שלמדנו היום בחייכם?`