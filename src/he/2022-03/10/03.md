---
title: 'תיווך לחסד'
date: 29/08/2022

---

`קראו שמות 32:1-14. איזה תפקיד ממלא כאן משה?`

לאחר שבני ישראל השתחוו לעגל הזהב, אלוהים החליט שהלכו רחוק מדי והביע את כוונתו להשמיד את העם ולהפוך את משה לאומה גדולה. אך במקום לקבל את הצעתו של אלוהים, משה הפציר בו שיגלה חסד ורחמים כלפי עמו – ולבסוף אלוהים קיבל את טענתו.

בשמות 32:1-14 אנו מגלים שני אלמנטים חשובים. ראשית, העובדה שאלוהים הציע להשמיד את העם המורד ולברך את משה הייתה מבחן עבורו. אלוהים רצה שמשה יגלה כמה חמלה היה לו עבור עם סורר זה. ומשה אכן עבר את המבחן. כמו ישוע, הוא הפציר לרחמים עבור החוטאים. ומקרה זה מגלה לנו דבר מעניין מאוד: לעיתים אלוהים מתיר לנו להתמודד עם התנגדות; אולי הוא יתיר לנו לעבור בכור היתוך כדי שהוא, אנחנו עצמנו והיקום כולו יוכלו לראות כמה חמלה יש לנו בלב לאלה שסטו מן הדרך.

`אלו סיבות היו למשה להפציר בה' לא להשמיד את עם ישראל?`

שנית, קטע זה מגלה לנו שהמרד וחוסר הציות מצדנו הינם בעיני אלוהים קריאה לגילוי רחמיו. בני האדם זקוקים לחסד כשהם הכי פחות ראויים לו. אבל באותם רגעים, איננו מרגישים כל תמריץ להעניק להם את החסד שהם זקוקים לו.

ועם זאת, כשאחותו מרים מתחה עליו ביקורת, משה קרא לה' שירפא אותה מצרעת (במדבר י"ב). כשאלוהים כעס על קורח ועדתו ואיים להשמיד את כולם, משה נפל על פניו והתחנן על חייהם. למחרת, כשהעם רטן נגדו בשל מותם של המורדים ואלוהים איים שוב להשמידם, משה שוב נפל על פניו והפציר באהרון לכפר על כולם (במדבר ט"ז). בענוותו ובחוסר אנוכיותו בכור ההיתוך, משה ביקש חסר ורחמים עבור אלה שלא היו ראויים להם בשום פנים ואופן.

`חשבו על אנשים מסביבכם שהכי לא ראויים לחסד. כיצד אתם יכולים לגלות להם, בענווה בצניעות, את חסדו של האל?`