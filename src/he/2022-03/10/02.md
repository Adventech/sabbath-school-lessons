---
title:  לחם נבצע ויין מזוג
date:  28/08/2022
---

`אוסוולד צ'אמברס אמר שעלינו להיות "לחם נבצע ויין מזוג" עבור אחרים. מהי משמעות של ביטוי זה לדעתכם?`

לאורך הכתובים אנו מוצאים דוגמאות רבות של אנשים ש"נשברו" כדי שיוכלו בסוף לשרת אחרים. משה נקרא לשאת ביקורת קשה ורכילות כשהוא הנחה את העם לארץ המובטחת. יוסף נקרא למסע שכלל בגידה וכליאה לפני שהורם למעמד של שליט במצרים. בכל אחד מאותם מקרים, אלוהים אפשר את המצב כדי שחיי עבדיו יהפכו לבמה לחסדו ודאגתו של אלוהים – לא רק למענם, אלא גם למענם של אחרים. אלוהים יכול להשתמש כך גם בנו היום. מאוד קל להרגיש כעוסים ופגועים במצבים כאלה. אך כפי שציינו אתמול, הענווה הינה היכולת שמקבלים כמתנה מאלוהים לשאת קשיים "בסבלנות ומבלי לנטור טינה".

`קראו יחזקאל כ"ד 15-27. מה מתרחש בקטע זה? מדוע יחזקאל עובר בכור ההיתוך?`

ביחזקאל כ"ד 24, אלוהים אומר: "וְהָיָה יְחֶזְקֵאל לָכֶם לְמוֹפֵת; כְּכֹל אֲשֶׁר עָשָׂה תַּעֲשׂוּ.  בְּבוֹאָהּ וִידַעְתֶּם כִּי אֲנִי אֲדֹנָי יְהוִה". באמצעות דוגמתו של יחזקאל, אלוהים התכוון לגלות לבני ישראל את זהותו כשליט עליון, על יד התגשמות הנבואה שייסוריו של יחזקאל יתבררו בדיעבד כסמל של גורלם. מי יודע כמה אנשים יראו "את השליט העליון" באמצעות השבר והייסורים שלנו?

`במוקדם או במאוחר החיים שוברים את כל אחד מאיתנו. מה הייתה חווייתכם מבחינה זו? אלו לקחים הפקתם? כיצד יכול אלוהים להשתמש באותו שבר נפשי כדי לסייע לאנשים אחרים?`