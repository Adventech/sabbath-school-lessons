---
title: 'אהבה לאלה שפוגעים בנו'
date: 30/08/2022

---

מישהו אמר פעם: "העובדה שעלינו לאהוב את אויבינו אינה אומרת שמצופה מאיתנו לאהוב את העפר שבו קבורה הפנינה, אלא שעלינו לאהוב את הפנינה השוכנת בעפר. אלוהים אינו אוהב אותנו משום שאנו חביבים וראויים לאהבה מטבענו, אלא אנו הופכים להיות כך דווקא משום שהוא אוהב אותנו".

`כשאתם מסתכלים על "אויביכם", מה אתם רואים – את הפנינה או את העפר שמסביבה?`

`קראו מתי 5:43-48. ישוע קורא לנו לאהוב ולהתפלל למען אויבינו. באלו דוגמאות מעולם הטבע משתמש ישוע כדי לעזור לנו להבין טוב יותר מדוע עלינו לאהוב את אויבינו? מה הוא מנסה ללמד אותנו?`

במתי 5:45, ישוע מצביע על אביו שבשמים כדי להמחיש לנו את האופן שעלינו להתייחס לאלה שפוגעים בנו ושמעמידים אותנו בכורי ההיתוך הנוראיים ביותר. ישוע אומר שאביו שולח את ברכת הגשם גם על הצדיקים וגם על החוטאים; אז אם אלוהים שולח גשם גם החוטאים, כיצד אנו אמורים להתייחס אליהם גם כן?

ישוע אינו טוען שעלינו להרגיש תמיד אהבה חמה כלפי כל מי שגורם לנו לצרות – למרות שגם זאת אפשרות; בעיקר, האהבה לאויבינו אינה אמורה להיות רגש שאנו מרגישים כלפיהם, אלא פעולות שאנו נוקטים למענם, המגלות את דאגתנו אליהם ואת התחשבותנו בהם.

ישוע מסכם קטע זה בפסוק שגורם לא פעם למחלוקות ולדיונים: "לָכֵן הֱיוּ שְׁלֵמִים, כְּמוֹ שֶׁאֲבִיכֶם שֶׁבַּשָּׁמַיִם שָׁלֵם הוּא" (מתי 5:48). ואולם, משמעותו של משפט זה ברור מאוד בהקשרו – מי שחפץ להיות מושלם כמו אלוהים חייב להפגין אהבה לאיביו, כפי שאלוהים מפגין אהבה כלפי אויביו שלו. כדי להיות מושלמים בעיני אלוהים, עלינו לאהוב את מתנגדינו – וכדי לעשות זאת אנו זקוקים לענווה שרק אלוהים יכול להעניק לנו.

לאור הגדרת הענווה ("לשאת פגיעות בסבלנות ומבלי לנטור טינה"), רשמו את השינויים שעליכם לעשות כדי להתיר לאלוהים להעניק לכם את הצניעות שתאפשר לכם לפתח את הגישה הנכונה כלפי "אויביכם".