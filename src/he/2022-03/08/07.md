---
title: 'נקודות למחשבה'
date: 19/08/2022

---

קראו: אלן ווייט, מלכי ונביאי ישראל, פרק מ"ט – "בימי מלכת אסתר" (307-310).

"האם לא אלוהים עצמו הבטיח שישלח את רוח קודשו לאלה שיבקשו אותו? והאם רוח הקודש אינו מדריך נאמן? ישנם אנשים שחוששים לסמוך על המילה של אלוהים, כאילו זה היה נחשב לביטחון עצמי מופרז מצידם. הם מתפללים ומבקשים מאלוהים שינחה אותם, אך בד בבד הם פוחדים לבקש ממנו שיקיים את הבטחותיו שבדברו. כל עוד אנו באים לאבינו שבשמים ברוח של ענווה ורצון ללמוד ממנו, מדוע שנשים בספק שאלוהים יקיים את ההבטחות שהוא עצמו עשה? אל לכם להטיל בו ספק ובכך לבזות אותו. לאחר שביקשתם לדעת את רצונו, חלקכם הוא שתאמינו שהוא ינחה ויברך אתכם בעשיית רצונו. אולי נחשוש שמא נבין את דבריו לא נכון, אך גם זה נושא לתפילה. תסמכו עליו שישלח את רוח קודשו לעזור לכם לפרש נכון את תוכניותיו ואת השגחתו" – Ellen G. White, Manuscript Releases, vol. 6, p. 225.

"אמונתנו מתחשלת כשאנו נאבקים בספקות ובשפעות שליליות. הניסיון הנרכש במצבים אלו יקר ערך יותר מהתכשיטים המפוארים ביותר" – Ellen G. White, Testimonies for the Church, vol. 3, p. 555.

**שאלות לדיון**:

`דנו בכיתה של שיעור השבת על דברים שאנו מאמינים בהם על אף שאיננו רואים אותם ודברים שאנו משוכנעים בממשיותם למרות שהם רחוקים מאוד מאיתנו. כיצד זה עוזר לנו להבין את משמעות הביטוי "לראות את מי שאיננו נראה"?`

`שוחחו על השאלה האחרונה בשיעור של יום רביעי. כמה פעמים אנו מוצאים את עצמנו במצב זה? מה עלינו לעשות כדי להיות בטוחים שאלוהים עושה תמיד את מה שהכי טוב עבורנו, למרות שזה לא מה שהיינו רוצים?`

`אם "אמונתנו מתחשלת כשאנו נאבקים בספקות ובהשפעות שליליות" ועימות זה מוביל לפיתוח תכונות אופי יקרות ערך "יותר מהתכשיטים המפוארים ביותר", כיצד זה אמור לעצב את תפיסתנו לגבי מאבקים אלו?`

`רובנו ראינו אנשים – אפילו מאמינים – שעברו מצבים קשים מאוד עם סוף מאוד טרגי. הגרוע מכל קרה להם, למרות כל תפילותינו ומאמצינו. כיצד אנו מבינים זאת לאור מה שלמדנו השבוע?`