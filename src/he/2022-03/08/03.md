---
title:  בשמו של ישוע המשיח
date:  15/08/2022
---

> <p></p>
> "אִם תְּבַקְשׁוּ מִמֶּנִּי דָּבָר בִּשְׁמִי, אֲנִי אֶעֱשֶׂה" (יוחנן י"ד 14).

זמן הפרידה בין ישוע לבין תלמידיו הלך והתקרב. האחד שתמך תהם ועודד אותם בכל אותן שנים עמד לעלות לשמים, והתלמידים החלו להרגיש מבולבלים וחסרי אונים. אך למרות שהתלמידים כבר לא יראו אותו פיזית, ישוע עשה להם הבטחה מדהימה.

קראו יוחנן י"ד 1-14. על פי פסוקים 13 ו-14, ישוע מבטיח לעשות עבורנו "כל דבר" שנבקש בשמו. זוהי למעשה גם הסיבה מדוע אנו מוסיפים בסוף כל תפילה את המילים "בשם של ישוע המשיח".

`כשאנו אומרים זאת, מה אנו באמת חושבים שזה אומר? מדוע ישוע עודד אותנו להתפלל כך? אלו רמזים יש בפסוק זה שיכולים לעזור לנו להבין את כוונתו?`

כשבקשתנו היא "בשם ישוע המשיח", אנו יכולים להיות סמוכים ובטוחים ש"המנגנון השמיימי" פועל למעננו. אולי לא נראה מלאכים פועלים מסביבנו, אך הם כן עושים זאת, כשליחים של אלוהים למימוש בקשותינו בשמו של ישוע המשיח.

לעיתים, כשאנו מתפללים בשמו של ישוע, אנו פוקחים עיניים בתום התפילה ומצפים שהכל מסביבנו יהיה שונה – אך הכל נראה אותו דבר. ואולם, חשוב לזכור שבעוד שכוחו של אלוהים יכול לבוא לידי ביטוי בצורה דרמטית ועוצמתית – כמו במקרה שבו ישוע השקיט את הסערה – הוא יכול גם לבוא בצורה דיסקרטית ושקטה – כמו הכוח האלוהי שתמך בישוע בגת שמנים. אולי לא יקרה לפתע משהו דרמטי, אך זאת לא אומרת שאלוהים אינו פועל למעננו.

`קראו שוב יוחנן י"ד 1-14. דמיינו שישוע פונה ישירות אליכם, פנים מול פנים. כמה תקווה ועידוד אתם שואבים מתוך הבטחות אלו? בו בזמן, שאלו את עצמכם: "אלו דברים בחיי מונעים אולי מהבטחות אלו להתקיים? אלו שינויים עליי להחליט לעשות?"`