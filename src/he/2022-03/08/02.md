---
title: 'נדיבותו של אלוהים'
date: 14/08/2022

---

> <p></p>
> "אם אלוהים היה באמת אוהב אותי, הוא בטוח היהעבורי!" מעניין כמה פעמים עלתה בדעתנו מחשבה זו?! אנו מסתכלים על הנסיבות שאנו נתונים בהם ותוהים האם אלוהים אכן אוהב אותנו, שהרי אם זה היה באמת כך, אז המצב היה שונה.

ישנן שתי סיבות עיקריות הגורמות לנו בדרך כלל לשים בספק את טובו של אלוהים. ראשית, כשאנו חפצים מאוד דבר מה ואנו משוכנעים שהוא דבר טוב עבורנו, הרעיון שאלוהים היה רוצה משהו אחר עבורנו יכול להצטייר בעיננו כמגוחך. שנית, אנו יכולים לשים בספק את טובו של אלוהים מאחר והאופן שבו אנו חווים את המציאות מתנגש עם מה שאנו מאמינים. אם משהו נראה טוב, מרגיש טוב, נשמע טוב ומריח טוב – אזי הוא חייב להיות טוב! ולכן, אנו כועסים על ה' כשאיננו מצליחים להשיגו.

וכאן נכנסת לתמונה האמונה – בדיוק ברגעים שבו אנו מתפתים לשים בספק את אלוהים ואת טובו.

`רומים 8:28-39 הינו קטע חזק המתאר את טובו של אלוהים אלינו. מה מתוך קטע זה יכול לסייע לנו לגונן על שכלנו מספקות לגבי טובו של אלוהים?`

ברומים 8:32 מופיע טיעון מאוד מועיל, שיכול להגן עלינו לא לקרוס תחת לחץ הנסיבות. "אם אלוהים לא היסס לסכן את הכל עבורנו, בכך שהוא קיבל עליו את מצבנו הירוד וחשף עצמו לגרוע מכל כשהוא שלח אלינו את בנו יחידו, האם יש דבר שהוא לא היה עושה עבורנו בשמחה"? כיצד אנו יכולים להעלות על דעתנו שאלוהים מוכן ברגע אחד לשלוח את בנו למות עבורנו, וברגע הבא הוא הופך להיות מרושע וקמצן? זאת אומרת שהאמת על נדיבותו של אלוהים חייבת להשפיע על חשיבתנו יותר מכל הספקות שכור היתוך כלשהו עלול להעלות בנו.

`מה אפשר לעשות כדי שלאמת על טובו של אלוהים תהיה משקל רב יותר מאשר לספקות שלכם? הגו במחשבה שאלוהים שלח את ישוע למות במקומכם, ושנדיבותו המדהימה ממשיכה לבוא לידי ביטוי גם עבורכם היום. מה זה עושה לאמונתכם?`