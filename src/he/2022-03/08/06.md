---
title: 'נאמנים לאל בלתי נראה'
date: 18/08/2022

---

המחשבה שלאיש אינו אכפת ממה שעובר עלינו לא נעימה בעליל. אך המחשבה שאלוהים אינו יודע או לא אכפת לו מאיתנו יכולה להיות מטרידה בהרבה.

עבור היהודים שהוגלו לבבל היה נראה שלאלוהים לא ממש היה אכפת ממצבם. הם היו בגלות והרגישו שאלוהים נטש אותם בגלל חטאיהם. אך ישעיהו נשלח לנחם אותם. ישעיהו מ' הינו קטע מרגש שבו הנביא פונה ברכות לעם ומספר להם על אהבתו של אלוהים: "כְּרֹעֶה עֶדְרוֹ יִרְעֶה, בִּזְרֹעוֹ יְקַבֵּץ טְלָאִים וּבְחֵיקוֹ יִשָּׂא, עָלוֹת יְנַהֵל" (ישעיהו 40:11). אבל אחרי תקופה כה ארוכה, הגולים כבר חשבו – היכן אתה ה'? מדוע איננו מקבלים כל ראיה שאתה שם – או שאכפת לך מאיתנו!

`קראו ישעיהו 40:27-31. כיצד מתאר ישעיהו את אלוהים כאן? באיזה אופן אמור תיאור זה לענות לטענתם ש"נִסְתְּרָה דַרְכִּי מֵיְהוָה וּמֵאֱלֹהַי מִשְׁפָּטִי יַעֲבוֹר" (ישעיהו 40:27)?`

קבוצה נוספת של אנשים שאולי חשבו שדרכם נסתרת מאלוהים מופיעה במגילת אסתר. למעשה, בספר זה לא מציינים את שמו של אלוהים אפילו לא פעם אחת. ועם זאת, הסיפור כולו הוא דרמה מתגלגלת על התערבותו של אלוהים להצלת עמו מצו בלתי הפיך להשמדתם. סיפור זה אינו מתאר רק אירועים מן העבר, אלא גם מסמל תקופה בעתיד שבה אנשי אלוהים יירדפו שנית בגלל חוק שיצא נגדם כדי להשמידם (התגלות 13:15).

האם אתם קולטים כמה קל היה לבני הגולה באותה תקופה להסיק מתוך הנסיבות הקשות שאלוהים נטש את עמו? אך אל לנו לפחד. אותו אלוהים שהציל את עמו בסיפור של אסתר יציל אותו שוב במשבר הסופי באחרית הימים.

`קראנו על האופן שבו ישעיהו תיאר את אלוהים בעיני בני הגולה. כיצד הייתם מתארים את אלוהים לאנשים שמרגישים שאלוהים נעלם מחייהם או נטש אותם? כיצד הייתם מלמדים אותם לראות את המציאות בעיני האמונה ולא להיות תלויים במה שהם רואים סביבם בעיניים אנושיות?`