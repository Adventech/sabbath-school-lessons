---
title: 'כוח התחייה'
date: 16/08/2022

---

תחיית המתים באה כמענה לחוסר האונים האנושי. כשאנו חושבים על חיים, מוות ותחייה, אנו נוטים לחשוב על כך שמותו של ישוע היה האירוע שהצדיק אותנו מול אלוהים בצורה רשמית. וזה כמובן נכון.

עם זאת, התחייה מוסיפה מימד חשוב לישועה. תחייתו של ישוע משמעותית לא רק משום שהיא מצביעה על כך שיום יבוא וגם אנו נקום לתחייה. המימד הנוסף הוא שתחייתו של ישוע העמיד אותו לימינו של אלוהים, במעמד של כוח וסמכות. כוח התחייה הוא אותו כוח שאלוהים חפץ להנגיש לנו כיום!

`באפסים 1:18-23, שאול מדבר על כוחו של אלוהים. מה מלמדים אותנו פסוקים אלו על כוח התחייה? איזו תקווה ואלו הבטחות אתם מוצאים בפסוקים אלו?`

שאול מתפלל שהאפסים יבינו מספר דברים שניתן להבינם אך ורק בעזרה אלוהית: (1) שיש תקווה לשינוי ושקיים עתיד נצחי שישוע קרא לנו אליו; (2) שיש לנו גישה לכוח שאלוהים חפץ להעניק לנו.

לאחר מכן, שאול מנסה לתאר את אותו כוח מדהים. הכוח שעומד כיום לרשותנו הוא אותו כוח שהקים את ישוע מן המתים – לא רק מן הקבר לחיים, אלא גם למקום הגבורה, לימינו של אלוהים. אבל שאול אינו עוצר כאן. הוא מוסיף שהתחייה לא העניקה לישוע כוח מיוחד כלשהו, אלא את הכוח לשלוט על העולם ולהעניק לבני עמו את כל מה שרק יצטרכו – לנצח נצחים!

`עשו רשימה של התחומים בחייכם שבהם אתם זקוקים לכוח שהקים את ישוע לתחייה. לאחר שתסיימו, התפללו שכוחו יבוא לידי ביטוי בכל אותם תחומים. בד בבד, חשבו – מה אתם יכולים לשפר ואלו החלטות עליכם לקבל כדי לאפשר לכוח זה לפעול בחייכם ביתר שאת?`