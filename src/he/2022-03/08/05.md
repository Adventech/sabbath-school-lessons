---
title: 'הוא נושא את דאגותינו'
date: 17/08/2022

---

בבתים מסוימים ישנה לוחית שעליה כתוב "למה להתפלל, כשאפשר לדאוג?" משפט זה מעלה חיוך על פנינו, כי אנו יודעים כמה פעמים אנו דואגים במקום לבוא לאלוהים ולתת לו את דאגותינו.

מישהו אמר פעם שכשחיינו מסתבכים, תנו אותם לאלוהים שיתיר את הקשרים. אין ספק שאלוהים מאוד כמה לעשות זאת עבורנו! ועם זאת, באופן מדהים ובלתי מובן בעליל, אנו בוחרים להיאחז בבעיות שלנו עד שאנו כמעט נשברים. מדוע אנו מחכים עד שאנו מגיעים למצב של ייאוש כדי לבקש עזרה מאלוהים?

`קראו כיפא א' 5:7. כיפא מצטט את תהלים 55:21. מהו המסר עבורנו כאן? ראו גם מתי 6:25-33.`

כיפא א' 5:7 הוא פסוק מאוד פשוט. לא טמון בו כל סוד כמוס, אלא משמעותו קל וישיר. המילה "הַשְׁלִיכוּ" מתארת בדיוק את הפעולה שעלינו לעשות – לזרוק, להעיף, להשליך מעלינו – כדי שהגורם לייסורים ולדאגה יפסיק להיות מחובר אלינו. אבל כמובן שלא ניתן להשליך את משאותינו למקום אקראי. דאגות אינן נעלמות בחלל ריק. עלינו למסור אותן לאבינו שבשמים, שהבטיח לטפל בהן. זה בדיוק מה שישוע מנסה לומר לנו בפסוקים בבשורת מתי. הבעיה בכך היא לא שזה קשה מדי, אלא שזה נראה קל מדי – וטוב מדי מכדי שזה יהיה אמיתי!

חרדה נגרמת מכל מני סיבות – לחץ בעבודה, ביקורת לא צפויה, הרגשה שאיננו רצויים או נאהבים, דאגות בריאותיות או כלכליות, תחושה שאיננו מספיק טובים לאלוהים או מחשבה שחטאינו לא נסלחו.

יהיו הבעיות אשר יהיו, אחת הסיבות שאיננו משחררים אותם היא שאנו חושבים אנו יכולים לפתור אותן טוב יותר מכל אחד אחר. אך כיפא מפציר בנו לשקול רעיון זה מחדש.

אין לנו כל סיבה לדאגה, כי אלוהים אוהב אותנו ודואג לנו. אבל האם לאלוהים אכפת מספיק מאיתנו כדי שיתערב כשאנו על סף גירושין או כשאנו מרגישים חסרי תועלת לחלוטין? הכתובים מלמדים אותנו שלאלוהים מאוד אכפת, ועל כן הוא יעשה את הכל כדי לשנות לטובה את אותו מצב.

`אלו דברים מדאיגים אתכם כרגע? לגיטימיות ומטרידות ככל שיהיו אותן בעיות – האם יש משהו קשה מדי עבור ה'? אולי הבעיה הגדולה ביותר שלנו היא בעצם שלמרות שאנו מאמינים שאלוהים יודע מה מדאיג אותנו ויכול לתקן את הבעיה, אנו מוטרדים מכך שלא יטפל בה באופן שבו אנחנו היינו רוצים. חשבו על נקודה זו ושאלו את עצמכם עד כמה היא תקפה במקרה שלכם.`