---
title: 'מעקף בלתי צפוי ב'': שולחן מוקף אויבים'
date: 29/06/2022

---

> <p></p>
> "תַּעֲרֹךְ לְפָנַי שֻׁלְחָן נֶגֶד צֹרְרָי; דִּשַּׁנְתָּ בַשֶּׁמֶן רֹאשִׁי, כּוֹסִי רְוָיָה" (תהלים 23:5).

במהלך חיינו, אנו נתקלים באופן בלתי נמנע במספר אויבים. כיצד אתם מתמודדים איתם? האם קרה לכם פעם ששכבתם ערים על המיטה כל הלילה, התהפכתם מצד לצד ותכננתם דרכים שונות לנקום באלה שפגעו בכם ובעבודתכם? לעיתים קשה מאוד לאדם מאמין לדעת כיצד להתמודד עם אויבים.

`אילו סוגי אויבים פגשתם בחייכם? כיצד הגבתם לאלה שניסו לפגוע בכם או ביקיריכם? עד כמה הצלחתם ליישם את מילותיו של ישוע במתי 5:44 או של שאול השליח ברומים 12:18-21?`

בתהלים 23:5, דוד מגלה לנו דרך מעניינת מאוד להתמודד עם האויבים. הוא מתעלם מנוכחותם ובוחר במקום זאת להתרכז במה שאלוהים עושה למענו – עורך עבורו סעודה חגיגית! בתרבות שממנה דוד הגיע, כאשר אורח מכובד היה בא לסעודה, המארח היה מושח את ראשו בשמן לפני כניסתו לאולם. אותו שמן היה מיקס של שמן זית ובושם. לאחר מכן, המארח היה מגיש לו אוכל בשפע, בכמויות הרבה יותר גדולות ממה שהוא היה מסוגל לאכול.

`כיצד מסייעים לנו שלושת האלמנטים הללו (שולחן, שמן, כוס) לזכור שאלוהים דואג לנו, אפילו כשאנו נמצאים בעמק הבכא?`

כפי ששאול מזכיר לנו, "לֹא עִם בָּשָׂר־וָדָם מִלְחָמָה לָנוּ, אֶלָּא עִם רָשֻׁיּוֹת וּשְׂרָרוֹת, עִם מוֹשְׁלֵי חֶשְׁכַת הָעוֹלָם הַזֶּה, עִם כֹּחוֹת רוּחָנִיִּים רָעִים בַּשָּׁמַיִם" (אפסים 6:12). אויבינו כוללים גם כן ישויות בלתי נראות. אנו מוקפים, בין אם זה מוצא חן בעינינו או לא. ועם זאת, כשאנו נשארים עם הרועה, אף אויב – נראה או בלתי נראה – אינו מסוגל לגזול מאיתנו את מה שהוא העניק לנו.

`הגו באופן שבו הרועה דאג לכם בזמנים שהייתם מוקפים באויבים. מה מתוך כל מה שהוא עשה למענכם חיזק אתכם וגרם לכם לבטוח בו ולהודות לו על השגחתו, אפילו בזמנים קשים?`