---
title: 'כור ההיתוך של הרועה'
date: 25/06/2022

---

### קראו את הפסוקים הבאים לקראת שיעור השבת השבועי
תהלים כ"ג; רומים 12:18-21.

> <p>פסוק לשינון</p>
> "נַפְשִׁי יְשׁוֹבֵב; יַנְחֵנִי בְמַעְגְּלֵי צֶדֶק לְמַעַן שְׁמוֹ" (תהלים 23:3).

מאיה נשענה לאחור על דלת חדר השינה שלה וגלשה לאיטה למטה עד לרצפה. דמעות הציפו את עיניה ותוך רגעים ספורים היא החלה להתייפח: "איך הוא עשה לי את זה?!? איך?!?" מאיה בדיוק קיבלה חדשות רעות ששברו את לבה. מישהו שהיא כיבדה, סמכה עליו והחשיבה אותו לחבר טוב הפיץ עליה רכילויות איומות כדי להרוס את המוניטין שלה ולפגוע בעבודתה.

היא לקחה את התנ"ך שלה מעל המיטה ותוך זמן קצר מצא את עצמה בוהה בכמה פסוקים מאוד מוכרים לה: "נַפְשִׁי יְשׁוֹבֵב; יַנְחֵנִי בְמַעְגְּלֵי צֶדֶק לְמַעַן שְׁמוֹ. גַּם כִּי אֵלֵךְ בְּגֵיא צַלְמָוֶת לֹא אִירָא רָע, כִּי אַתָּה עִמָּדִי; שִׁבְטְךָ וּמִשְׁעַנְתֶּךָ הֵמָּה יְנַחֲמֻנִי" (תהלים 23:3,4).

"זה לא יכול להיות!" היא פלטה לעצמה. אבל הכל היה כל כך הגיוני. הרועה במזמור הנחה את צאנו במעגלי צדק, אך אותם משעולים התפתלו ועברו לעיתים ב"גיא צלמוות". האם ייתכן שבגידתו הכואבת של אותו חבר היא מעין "עמק צל מוות" שאלוהים משתמש בו כדי להוביל אותה לצדקה?

שאלת השבוע: מתי גדלתם רוחנית יותר – בתקופות שהיה לכם קל או קשה יותר?

*למדו את השיעור השבועי לקראת שבת ה-2 ביולי.