---
title:  הבטחה לדרך
date:  30/06/2022
---

> <p></p>
> "אַךְ טוֹב וָחֶסֶד יִרְדְּפוּנִי כָּל יְמֵי חַיָּי, וְשַׁבְתִּי בְּבֵית יְהוָה לְאֹרֶךְ יָמִים" (תהלים כ"ג 6).

כשאנו נמצאים בעמק או כשאנו מוקפים באויבים, לעיתים מפתה לחשוב שננטשנו. לא תמיד אנו רואים את האופן שבו אלוהים פועל למעננו. לפעמים אנו חושבים לעצמנו שאילו אלוהים היה עושה את מה שצריך כדי לעזור לנו, לא היינו במצב הזה מלכתחילה. אך דוד רואה את הדברים אחרת, ללא כל ספק.

`למרות ניסיונותיו, מהם שני הדברים שדוד בטוח בהם על פי תהלים כ"ג 6? (ראו גם אפסים א' 4; כיפא ב' א' 10; עברים י"א 13-15).`

בחלק מן התרגומים כתוב ש"טובו ואהבתו" של אלוהים (התחייבויותיו על פי הברית) "ילוו אותי" כל ימי חיי. למרות זאת, הפועל במקור העברי חזק יותר. ובכן, על פי פסוק זה, טובו ואהבתו הבלתי נלאית של אלוהים "ירדפו אותי" כל ימי חיי! (למעשה, אותו פועל מופיע בבראשית י"ד 14, יהושע י' 19 ושמואל א' כ"ה 29 במשמעות הברורה של "לרדוף, לדלוק אחרי").

איזה דימוי עולה בדעתכם כאשר אתם מדמיינים את טובו ואת אהבתו של אלוהים "רודפים" אתכם? מה הייתה לדעתכם כוונתו של דוד כאשר בחר לתאר את דאגתו של אלוהים באופן זה?

טובו, אהבתו והשגחתו של אלוהים עד תום מסענו הינם הבטחה ודאית שאין עליה עוררין - יהי העמק עמוק וחשוך ככל שיהיה, ויהיו האויבים עקשנים ומסוכנים ככל שיהיו. אם מחשבה זו החזיקה את ישוע ברגעיו הקשים ביותר בגולגולתא, גם עלינו להתעודד.

אמנם יהיו זמנים שבהם יהיו לנו לא מעט שאלות ותהיות, אך בדומה לדוד, הצורה הטובה ביותר להתמודד אתן לא תהיה בהכרח תיאור תיאולוגי גרידא על מה שאלוהים יעול לעושות. במקום זאת, כפי שאנו לומדים מתהלים כ"ג 6, מוטב שנתמקד במה שאנו יודעים על אופיו של אלוהים ונחלוק זאת עם אחרים.

`אילו ראיות מתוך ידיעתכם על אלוהים ממחישות את ודאות העובדה שטובו ואהבתו "רודפים" אחרינו? אילו ראיות הייתם יכולים להוסיף מתוך הכתובים? כיצד הייתם יכולים לחלוק כל אלה עם אדם ששם בספק את דאגתו ואת השגחתו של אלוהים? באיזה אופן מהווה מעשה ההקרבה על הצלב הדוגמה המובהקת ביותר של אהבתו של אלוהים ה"רודפת" אותנו?`