---
title:  נקודות למחשבה
date:  01/07/2022
---

קראו: Ellen White, “Missionaries in the Home,” p. 143, in Testimonies for the Church, vol. 4;

אלן ווייט, חמדת הדורות, פרק נ"ב - "הרועה האלוהי" (עמ' 381-386).

"כל אלה שינצחו בסופו של דבר יעברו במהלך חייהם עיתות משבר ומבוכה. אך אל להם לאבד את אמונם באלוהים, שהרי זהו חלק חיוני מהמשמעת בבית ספרו של המשיח, המיועד לזקק אותנו ולטהר אותנו מן ה"פסולת". על עובדי ה' לעמוד בנחישות ובגבורה מול תקיפותיו של האויב, מול עקיצותיו המכאיבות והמכשולים שיערים בדרכם. [...] אם תתמידו ותביטו למעלה, ולא למטה לקשייכם, לא תיפלו בדרך, אלא תראו את המשיח מושיט את ידו במהרה ומסייע לכם, וכל מה שיהיה עליכם לעשות הוא להושיט לו את ידכם בחזרה, בפשטות ובביטחון מלא, ולאפשר לו להנחות אתכם. ככל שתסמכו עליו יותר, כך תלך ותתעצם גם תקוותכם. [...] תמצאו במשיח את החוסן הנפשי לטפח אופי חזק, סימטרי ויפה. אין ביכולתו של השטן לבטל את ההשפעה המבורכת של האור הזורח מאופי שכזה. [...] אלוהים העניק לנו את המתנה היקרה ביותר – את בנו יחידו – כדי לרומם, להאציל ולהביא את אופיינו לידי שלמות בישוע המשיח, שרק בזכותו נזכה למקום במלכותו" - Ellen G. White, Messages to Young People, pp. 63, 64.

**שאלות לדיון**:

`עד כמה הייתם מודעים עד היום שהניסיונות בחייכם יכולים למעשה לשמש כ"משמעת בבית ספרו של המשיח"?`

`האם חשבתם פעם שהסיוע, הניחומים והעידודים שלנו כלפי אלה הנמצאים בעמק הבכא יכולים להוות אחת הדרכים של הרועה לעזור להם להתגבר על המשברים בחייהם? מה אתם יכולים לעשות כקהילה כדי לשמש כלי יעיל יותר בידי המשיח למען אנשים אחרים הנמצאים בצרה?`

`עשו סבב בכיתת שיעור השבת ובקשו מכל אחד לספר על האופן שבו טובו וחסדו של אלוהים "רדפו" אותם. מה אנו יכולים ללמוד מניסיונותיהם של אחרים?`

`חשבו על שעותיו האחרונות בחיי המשיח, כשהוא נמצא במבחן האש שלו. מתוך ידיעתכם על הכתובים ועל כתביה של אלן ווייט (הספר "חמדת הדורות" הינו מקור מצוין לכך), כיצד התמודד ישוע כאדם עם אותו מצב? מה אנו יכולים ללמוד ממנו על התמודדות עם משברים?`