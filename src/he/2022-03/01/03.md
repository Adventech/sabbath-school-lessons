---
title: 'אבני דרך במסע'
date: 27/06/2022

---

> <p></p>
> "יַנְחֵנִי בְמַעְגְּלֵי צֶדֶק לְמַעַן שְׁמוֹ" (תהלים 23:3). דמיינו את אותן "דרכי צדק" הנפרסות לפניכם אל האופק. אינכם יכולים לראות את הקצה, אבל אתם יודעים שבסוף המסע נמצא ביתכם – ביתו של אלוהים. נסו לרגע להתרכז. האם אתם רואים לאן הדרכים מובילות? אולי אתם רואים בבירור חלק מן המקומות, אך אזורים אחרים נחסמים על ידי מכשולים גדולים או מסוכנים. לעיתים השביל נעלם מעבר לרכס הרים. חלק מן המסלולים קלים להליכה, אך אחרים קשים למדי. כך הייתה הדרך במסעם של בני ישראל ממצרים לארץ המובטחת, וכך היא מתוארת גם במזמור זה.

`זהו מתוך מזמור כ"ג את הנופים שדוד רואה שהכבשים עוברות בהם כאשר הן הולכות בדרכי הצדק ומפלסות את דרכן לבית ה'.`

אבל מדוע דרכים אלו מכונות "מַעְגְּלֵי צֶדֶק"? הנה כמה סיבות עיקריות. ראשית, הן דרכי צדק משום שהן מובילות ליעד הנכון – לביתו של הרועה. שנית, מי שהולך בהן נשאר בהרמוניה עם מקור הצדק – הרועה עצמו. שלישית, דרכים אלו מלמדות אותנו להיות צדיקים – בדומה לרועה. רביעית, ההליכה בהן הופכת אותנו לעדים נאמנים לצדקתו של אלוהים, שהרי כשאנו נהיים צדיקים, אנו מביאים כבוד לאלוהים. הן דרכי צדק, בין אם הן קלות או קשות.

חשוב להבין שכאשר אלוהים מוביל אותנו, מדובר בהרבה יותר ממשלוח חבילה ליעד. אפילו בהרבה יותר מהדרכה והשגחה. בדומה ללא מעט דוגמאות בכתובים שבהן ה' מנחה את עמו (בין אם הוא מוביל את אברהם באמצעות הבטחתו ובין אם הוא מדריך את עם ישראל בעמוד אש ובעמוד ענן), אלוהים משתמש בתהליך זה כדי להכשיר את עמו לחיי צדקה.

`עד כמה אתם מודעים לעובדה שהצדקה הינה המטרה מספר אחת של אלוהים לחייכם? באיזה אופן יכולים הניסיונות לשנות את חייכם כדי שתשקפו טוב יותר את אופיו של המשיח?`