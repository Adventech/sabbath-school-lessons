---
title:  'מדריך למסע: הרועה'
date:  26/06/2022
---

> <p></p>
> "יְהוָה רֹעִי לֹא אֶחְסָר" (תהלים כ"ג 1).

קבוצת ילדים התבקשה לצייר תמונה של אלוהים. ללא יוצא מן הכלל, כל אחד מהילדים צייר דמות עם לב בפנים. כאשר נשאלו מדוע הם עשו זאת, הם ענו פה אחד שאלוהים הוא אהבה. כל כך פשוט! זה לא קשה לחשוב דברים טובים על אלוהים ועל כוונותיו כשהכל הולך לך טוב. אבל ככל שאנו מתבגרים והחיים הופכים להיות קשים ומסובכים יותר, דעותינו על אלוהים משתנות לא פעם. כמובן שאלוהים עצמו אינו משתנה (עברים י"ג 8, יעקב א' 17), אבל אנחנו כן.

בשל אורח חייהם הפסטורלי של האנשים בתקופת התנ"ך, מזמור כ"ג משתמש בדימוי הרועה כדי לתאר את השגחתו של האל עלינו. דימוי זה משמש כסמל לאלוהים הן בתנ"ך והן בברית החדשה. זהו דימוי נפלא ובלתי משתנה גם יחד. אך לפני שנחקור יותר לעומק את מזמור כ"ג, בואו נלמד על האופנים השונים שבהם מחברי כתבי הקודש תפסו את עבודתו ואת אופיו של הרועה לאורך הכתובים.

**מה אנו לומדים על דמות הרועה מהפסוקים הבאים?**

`ישעיהו מ' 11`

`ירמיהו כ"ג 3,4`

`יחזקאל ל"ד 12`

`יוחנן י' 14-16`

`כיפא א' ב' 25`

**עכשיו בואו נחזור רגע למזמור כ"ג. מה הרועה עושה על מנת לדאוג לכבשיו?**

`תהלים כ"ג 2`

`תהלים כ"ג 3`

`תהלים כ"ג 4`

`תהלים כ"ג 5`

`תהלים כ"ג 6`

`כיצד גורמת לכם להרגיש המחשבה שמישהו למעלה דואג לכם כך? כיצד הייתם יכולים להשתמש בתמונה זו כדי לעודד אדם שדימויו לגבי אלוהים טושטש והשתבש כתוצאה מתלאות שהוא עבר?`