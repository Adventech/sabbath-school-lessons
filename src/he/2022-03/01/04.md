---
title: 'מעקף בלתי צפוי א'': העמק'
date: 28/06/2022

---

> <p></p>
> "גַּם כִּי אֵלֵךְ בְּגֵיא צַלְמָוֶת, לֹא אִירָא רָע, כִּי אַתָּה עִמָּדִי; שִׁבְטְךָ וּמִשְׁעַנְתֶּךָ הֵמָּה יְנַחֲמֻנִי" (תהלים 23:4).

זה היה נחמד אם דרכי הצדק של אלוהים היו עוברות אך ורק לאורך הגדות המוריקות של נהרות עם מים צלולים וצוננים! אבל זאת לא התמונה שדוד מצייר כאן. לאורך דרכים אלו נמצא גם עמק צל המוות – לא בדיוק מקום שהיינו רוצים לבקר בו! בעונת הגשמים בישראל יש תמיד חשש לשיטפונות בזק בוואדיות ובעמקים, שיכולים לפרוץ בפתאומיות ובעוצמה רבה. אותם מקומות, הנמצאים לאורך אפיקי הנחלים, הם לרוב מקומות צרים, עם דפנות תלולים, החוסמים את האור. ובכן, הדימוי של "עמק צל המוות" מתאר בעצם מציאות זו של מקום חשוך ומסוכן.

`חשבו על הזדמנויות בעבר שבהן הייתם "בְּגֵיא צַלְמָוֶת". איך היה? האם חששתם, למרות שידעתם שהרועה נמצא אתכם שם? אילו פסוקים היו הכי יקרים לליבכם אז, ומדוע?`

כיצד לדעתכם הגיעו הכבשים לעמק? האם הן הגיעו לשם לבד, או שהרועה הנחה אותן לשם בעצמו? נמקו את תשובתכם.

אליזבת אליוט כותבת: "טלה שמוצא את עצמו בעמק צל המוות עלול להסיק שהולך לשם שולל. אך לאמיתו של דבר, היה זה חיוני שיעבור במקום חשוך זה, כדי ללמוד לא לפחד. הרועה נמצא אתו שם" (Elisabeth Elliot, Quest for Love. Grand Rapids, MI: Revell Books, 1996, p. 218).

`האם קרה לכם פעם ש"הולכתם שולל" לעמק? כיצד הגבתם לאלוהים באותה עת? מדוע לדעתכם הרועה מוכן להסתכן בכך שלא נבין אותו נכון כאשר הוא מתיר לנו לרדת לעמק הבכא?`