---
title:  המשכילים
date:  20/07/2022
---

אתמול למדנו על חשיבות האופי עבור אלה המחכים לביאתו השנייה של המשיח. היום נתמקד בנושא ספציפי יותר – חשיבות האופי עבור אלה שיהיו בחיים בביאתו השנייה.

`קראו דניאל י"ב 1-10. מהו הקשרו של סיפור זה? על איזו תקופה מהיסטורית האנושות מדובר כאן? והכי חשוב – מה אנו לומדים מקטע זה על אופיים של אנשי אלוהים באותה תקופה? אילו תכונות מיוחסות להם, בניגוד לרשעים? ראו גם התגלות כ"ב 11.`

דניאל נאמר שזמן קצר לפני ביאתו של המשיח תהיה עת צרה שלא הייתה כמונה מאז ומעולם. בדניאל י"ב 3,10 מתוארים הצדיקים והרשעים באותה עת. שימו לב כיצד הרשעים "הִרְשִׁיעוּ" [יעשו רֶשע], בניגוד לצדיקים ש"יַזְהִרוּ כְּזֹהַר הָרָקִיעַ" (פסוק 3), אולי מאחר והם נטהרו, הולבנו וצורפו (פסוק 10) בעת הצרה המוזכרת לעיל, בפסוק 1. בנוסף, הקטע כולל עוד ניגודיות – בין הרשעים שאינם מבינים, לבין "הַמַּשְׂכִּלִים" שיבינו.

מה הם יבינו? מתימטיקה, מדע, ביקורת המקרא? על פי ספר משלי, "יִרְאַת יְהוָה רֵאשִׁית דָּעַת" (משלי א' 7).

על פי ההקשר, אותם "משכילים" באחרית הימים הם חכמים כנראה משום שהם מבינים את אירועי הסוף ואת עת הצרה המתוארת בקטע זה. אותם אירועים אינם תופסים אותם לא מוכנים, מאחר והם יודעים עליהם מלימוד הכתובים. והכי חשוב – הם יודעים מספיק כדי לתת לזמן צרה זה לטהר וללטש את אופיים. הרשעים, לעומת זאת, רק הולכים ונעשים עיקשים יותר במרים וממשיכים לעשות את הרע. הנקודה המרכזית בקטע זה היא שאנו מקבלים תיאור מפורט של עם שעבר תהליך טיהור וזיקוק.

`אילו עקרונות אתם מזהים בקטע זה שיכולים לסייע לנו להבין טוב יותר תהליך טיהור זה, בייחוד עבורנו היום?`