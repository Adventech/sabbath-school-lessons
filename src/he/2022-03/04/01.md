---
title:  שיקוף פני הצורף
date:  16/07/2022
---

### קראו את הפסוקים הבאים לקראת שיעור השבת השבועי
מתי ה' 16; קורינתים א' ד' 9,11; אפסים ג' 10; איוב כ"ג 1-10; מתי כ"ה 1-12; דניאל י"ב 1-10; אפסים ד' 11-16.

> <p>פסוק לשינון</p>
> "אֲבָל אֲנַחְנוּ כֻּלָּנוּ בְּפָנִים מְגֻלִּים רוֹאִים בְּמַרְאָה אֶת כְּבוֹד יהוה וְנֶהְפָּכִים לְאוֹתוֹ צֶלֶם, מִכָּבוֹד אֶל כָּבוֹד, כְּמוֹ מִיַּד יהוה - הָרוּחַ" (קורינתים ב' ג' 18).

איימי קרמייקל, מבשרת אירית שיסדה בית יתומים בהודו, לקחה אתה פעם קבוצת ילדים לצורף תכשיטים. באמצע מדורת הפחמים היה רעף מעוקל שעליו הייתה תערובת של מלח, פרי תמרהינדי ואבק לבנים. בתוך אותה תערובת היה גם זהב. ככל שהאש התעצמה, הזהב נהיה טהור יותר. הצורף הוציא את הזהב מתוך האש בעזרת מלקחיים, ואם הוא לא היה מספיק טהור, הוא החזיר אותו בתוך תערובת חדשה. אך בכל פעם שהזהב הוחזר, האש הוגברה. הילדים שאלו: "איך אתה יודע שהזהב מספיק טהור?" הוא השיב להם: "כשאני רואה בו את השתקפות פניי" (Amy Carmichael, Learning of God. Fort Washington, PA: 12 Christian Literature Crusade, 1989, p. 50).

אלוהים מבקש לטהר אותנו, לצרוף אותנו כזהב ולהפוך אותנו על פי צלמו. זוהי תכלית מדהימה ומרשימה, במיוחד בהתחשב בעובדה שאופי משיחי זה מפותח אך ורק בתוך כוך ההיתוך של תלאות החיים.

שאלת השבוע: איזה תפקיד יש לסבל בתהליך הטיהור שלנו וכיצד אנו מבינים זאת על רקע העימות הגדול?

*למדו את השיעור השבועי לקראת שבת ה-23 ביולי.