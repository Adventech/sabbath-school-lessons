---
title:  בצלמו
date:  17/07/2022
---

> <p></p>
> "שֶׁכֵּן אֶת אֵלֶּה שֶׁהִכִּיר מִקֶּדֶם, אוֹתָם גַּם יָעַד לְהִדַּמּוֹת לְצֶלֶם בְּנוֹ, כְּדֵי שֶׁיִּהְיֶה הַבְּכוֹר בֵּין אַחִים רַבִּים" (רומים ח' 29).

`בראשית אלוהים ברא אותנו בצלמו (בראשית א' 27), אך צלם זה הושחת בעטיו של החטא. באיזה אופן באה לידי ביטוי השחתת צלמו של אלוהים באנושות?`

אין ספק - כולנו הושחתנו על ידי החטא (רומים ג' 10-19). רצונו של אלוהים הוא לשחזר בנו את צלמו, ועובדה זו מסייעת לנו להבין טוב יותר את הפסוק שלנו היום, המגלה לנו את תוכניתו של אלוהים עבור אלה שמקדישים את חייהם אליו ומבקשים "לְהִדַּמּוֹת לְצֶלֶם בְּנוֹ" (רומים ח' 29).

אך לפסוק זה יש גם היבט נוסף. "האנושות אמורה להידמות לצלם ה'. שמו הטוב של ה' וכבודו של המשיח כרוכים בעיצוב אופיים של אנשי האלוהים ובהבאתם לכליל השלמות" (אלן ווייט, חמדת הדורות, 543).

`כיצד אתם מבינים את אמירתה של אלן ווייט בקטע לעיל? ראו גם איוב א', מתי ה' 16, קורינתים א' ד' 9, אפסים ג' 10.`

אל לנו לשכוח לרגע שאנו נמצאים בעיצומו של העימות הגדול בין אלוהים לשטן. עימות זה בא לידי ביטוי בחיינו בצורות שונות ומגוונות. למרות הוא סמוי ברובו, אנו מבינים שכתלמידי המשיח יש לנו חלק בעימות זה ושאנו יכולים להביא כבוד לאלוהים דרך החלטותינו.

`דמיינו שאתם נמצאים על מגרש אצטדיון ענקי. בספסלי הצופים שבצד אחד יושבים יצורים שמימיים נאמנים לאלוהים, בעוד שבספסלים שבצד השני יושבים מלאכים רעים שחטאו יחד עם הילל בן שחר (לוציפר). אם על המגרש היו מקרינים סרטון על חייך ב-24 השעות האחרונות, לאיזה צד היו יותר סיבות להריע? מה מלמדת אתכם תשובה זו על עצמכם?`