---
title: 'נקודות למחשבה'
date: 22/07/2022

---

קראו: Ellen White, “God Promises Us a New Heart of Flesh,” 100, in Sons and Daughters of God; “ ‘To Meet the Bridegroom,’ ” in Christ’s Object Lessons;

אלן ווייט, העימות הגדול, פרק ל"ט - "עת צרה" (467-482).

"הבנייה של האופי היא המלאכה החשובה ביותר שאי־פעם הופקדה בידי האדם, מעולם לא היה לימוד שקדני שלה חשוב ונחוץ כל־כך כמו ברגע הזה. מעולם לא היה על אף אחד מהדורות הקודמים להתמודד עם נושאים רמי מעלה כל־כך; מעולם לא היו גברים צעירים ונשים צעירות חשופים לסכנות אדירות כל־כך כמו הסכנות של היום" (אלן ווייט, השכלה, 161).

"במשל זה, העלמות הכסילות מתחננות לשמן, אך אינן מקבלות אותו. העלמות הכסילות מסמלות את כל אלה שלא התכוננו על ידי בניית אופי חזק המסוגל לעמוד בעת משבר. למה הדבר דומה? לכך שאותן עלמות היו פונות לחברותיהן ומבקשות – 'תני לי את האופי שלך, או שאהיה אבודה!' העלמות הנבונות לא יכלו לחלוק את השמן שלהן עם העלמות הכסילות, כדי שהאחרונות תמלאנה את מנורותיהן הדועכות. לא ניתן להעביר אופי מאדם לרעהו. לא ניתן לקנות או למכור אותו – צריך לרכוש אותו. ה' נתן לכל אדם הזדמנות לבנות אופי חזק וראוי על ידי עמידה בשעות המבחן, אך הוא לא אפשר לאדם אחד להעביר לאחר את האופי שהוא טיפח לאורך זמן, על ידי עמידה במצבים קשים ולימוד מהמורה הגדול, כדי שיוכל להפגין סבלנות בניסיון ואמונה המסוגלת להזיז הרים של אי-אפשרות" – Ellen G. White, The Youth’s Instructor, Jan. 16, 1896.

**שאלות לדיון**:

`מהי משמעות הביטוי "בניית אופי"? כיצד ניתן לעשות זאת? עד כמה בניית האופי נמצאת בעדיפות גבוהה בחייך ובקהילתך?`

`בשיעור של יום חמישי דיברנו על חשיבות הקהילה בחיי האדם המאמין. באיזו מידה מתפקדת קהילתכם כגוף המשיח? עד כמה אתם כקהילה משקפים את אופיו של המשיח ומציגים אותו? שוחחו בכיתת שיעור השבת על דרכים לשפר זאת.`

`שוחחו בכיתה על השאלה מדוע בניית האופי חשובה אם אנו נושעים באמונה בישוע המשיח? אם אנו נושעים על ידי הצדקה ואופיו המושלם של המשיח, מדוע עלינו לטפח את אופיינו?`

`הלן קלר, סופרת אמריקאית שהייתה חירשת-עיוורת מגיל צעיר מאוד, כתבה: "לא ניתן לבנות אופי חזק בתנאים של שקט ונוחות. הנפש מתחזקת, הראייה מתחדדת, השאפתנות ניצתת וההצלחה מושגת אך ורק דרך תלאות וייסורים" – Leadership, vol. 17, no. 4. האם אתם מסכימים? דנו על היחסים בין אופי, סבל  והעימות הגדול.`