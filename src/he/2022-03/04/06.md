---
title: 'אופי וקהילה'
date: 21/07/2022

---

שיר מוכר אומר – "אני סלע, אני אי בודד". האם הרגשתם פעם כך? שרציתם להתמודד לבד עם הכל? אולי שמעתם פעם אנשים אומרים: "האמונה שלי היא עניין אישי. זה לא משהו שאני רוצה לדבר עליו".

`קראו אפסים 4:11-16. מהו המסר המרכזי של שאול בקטע זה? איזה תפקיד הוא מייחס כאן לקהילה?`

כששאול כותב לאפסים, הוא מתאר את הקהילה כגוף. ישוע הינו הראש והמאמינים מהווים את שאר הגוף. אם תקראו באפסים 4:13, תגלו שלפי פסוק זה, תכליתה האולטימטיבית של השתייכות המאמינים לקהילה היא השגת "שִׁעוּר קוֹמָתוֹ הַמָּלֵא שֶׁל הַמָּשִׁיחַ". כדי להגיע לרמה רוחנית זו, אנו זקוקים זה לזה!

אפשר כמובן להיות אדם מאמין גם באופן עצמאי. ואכן, לעיתים המאמינים מוכרחים לעומד לבד על אמונתם מכורח הנסיבות, כפי שקרה ללא מעט אנשים שנרדפו או קיבלו יחס משפיל בשל אמונתם במרוצת ההיסטוריה. למעשה, זוהי עדות עוצמתית מאוד על כוחו של אלוהים, כשנשים וגברים מאמינים אינם נכנעים ללחץ החברתי. ואולם, למרות מקרים מיוחדים אלו, שאול מבקש להדגיש אמת חיונית: בסופו של דבר, אנו חווים ומגלים את "שיעור קומתו המלא של המשיח" כשאנו פועלים יחד באחווה, כקהילה.

`באפסים 4:11-16, מה שאול אומר שצריך לקרות לפני ששיעור קומתו של המשיח יוכל להתגלות בקהילת המאמינים?`

באיזה אופן שונה עדותה של קהילה בגילוי אופיו של המשיח מהעדות האישית בעניין זה? אילו השלכות יש לכך בהקשרו של העימות הגדול? ראו אפסים 3:10.

זה כל כך קל להיות נחמד כשאתה בגפך או בנוכחות אנשים זרים, אבל הרבה יותר קשה להיות נחמד כלפי אנשים שאתה מכיר מקרוב או שאינך מחבב במיוחד. אם כן, כאשר אנו מגלים הבנה וטוב לב כלפי אנשים אלו, אנו מעניקים עדות מדהימה על האמת של אלוהים.