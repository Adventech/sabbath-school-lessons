---
title:  נקודות למחשבה
date:  29/07/2022
---

קראו: אלן ווייט, אבות האומה ונביאי ישראל, פרק י"ג (110-117); Ellen White, “Praise Ye the Lord,” pp. 315–319 in Testimonies for the Church, vol. 5.

מאז ומעולם בחן ה' אלוהים את עמו בכור מצרף של מבחני סבל קשים. באש הכבשן מופרדים הסיגים מן הזהב הטהור של האופי המשיחי. ישוע צופה במבחן; הוא יודע מה נדרש כדי לטהר את המתכת היקרה עד שתשקף את זוהר אהבתו. הקדוש ברוך-הוא מחנך את עבדיו למשמעת באמצעות ייסורים קשים, המשמשים בוחן לאמונתם. הוא מבחין באנשים שניחנו בכוחות וביכולות העשויים להועיל בקידום פועלו, והוא מעמידם במבחן; יד ההשגחה מציבה אותם בתפקידים שבהם נבחן אופיים [...] הוא חושף בפניהם את חולשותיהם ומלמד אותם לסמוך עליו [...] וכך מושגת תכליתו. אנשים אלה הופכים מחונכים, ממושמעים וכשירים, מוכנים להגשים את התכלית הנשגבת שלמענה ניחנו בכוחות וביכולות אלו" (אלן ווייט, אבות האומה ונביאי ישראל, 96,97).

"אם השגחתו של אלוהים קוראת לנו לעבור תלאות וניסיונות, הבה נישא את הצלב שלנו ונשתה את הכוס המרה, ונזכור שאבינו שבשמים – הוא שמגיש לנו אותה. הבה נסמוך עליו בחשכה כפי שאנו סומכים עליו באור היום. האם אנו שמים בספק שהוא יעניק לנו את מה שלטובתנו? [...] כיצד נוכל לסרב לשאת את לבנו ואת קולנו בהלל לאלוהים – אפילו בליל הייסורים – כשאנו זוכרים את אהבתו האינסופית אלינו שהביע על הצלב?" – Ellen G. White, Testimonies for the Church, vol. 5, p. 316.

**שאלות לדיון**:

`בקשו מאחד המשתתפים בשיעור השבת לספר על מבחן אמונה שהוא עבר – שלמרות שלא היה אולי עוצמתי כמו של אברהם, אך בכל זאת היה קשה למדי. מה אתם יכולים ללמוד מניסיונו של אותו אדם, בין אם היה זה ניצחון או כישלון?`

`חשבו על שעותיו האחרונות של ישוע לפני צליבתו. אם אלו קשיים הוא התמודד? אלו עקרונות אנו נוכל ללמוד מדוגמתו וניישם ברגעים שאנו עצמנו נהיה בכור ההיתוך?`

`דנו על הרעיון שהוזכר השבוע, שלפיו סבלנו יכול לעזור לנו לשרת טוב יותר אנשים הנמצאים בסבל. ולמרות שבאמירה זו ישנה מידה רבה של אמת, מהם חלק מהבעיות הקשורות לרעיון זה?`

`אלן וויט כתבה: "הבה נסמוך עליו בחשכה כפי שאנו סומכים עליו באור היום". קל יותר לומר מאשר לעשות, הלא כן? כיצד נוכל לסייע זה לזה לפתח אמונה כזו שתאפשר לנו לעשות זאת? מדוע חשוב שנסמוך על אלוהים בזמנים קשים?`