---
title:  הישרדות על ידי תקווה
date:  27/07/2022
---

> <p></p>
> "נִלְחַצְנוּ לְלֹא נְשׂא, עַד כְּדֵי כָּךְ שֶׁנּוֹאַשְׁנוּ אֲפִלּוּ מֵחַיֵּינוּ. פְּסַק דִּין מָוֶת קִנֵּן בְּתוֹכֵנוּ, וְזֹאת כְּדֵי שֶׁלֹּא נִבְטַח בְּעַצְמֵנוּ, אֶלָּא בֵּאלֹהִים הַמְחַיֶּה אֶת הַמֵּתִים" (קורינתים ב' א' 8,9).

כשליחו המיוחד של אלוהים, שאול סבל הרבה יותר מרוב האנשים האחרים. ועם זאת, שאול לא נמחץ. אדרבה, הוא התחזק באמונתו והילל את אלוהים אף יותר. קראו את רשימת התלאות שהוא עבר בקורינתים ב' י"א 23-29. עכשיו קראו קורינתים ב' א' 3-11.

`בקורינתים ב' א' 4, שאול אומר שהסיבה לכך שאלוהים ניחם אותו בצרותיו היא כדי "שֶׁנּוּכַל לְנַחֵם אֶת הַלְּחוּצִים בְּכָל צָרָה שֶׁהִיא". באיזו מידה יכול הכאב להיות סממן המצביע על קריאה לשירות למען האדון? כיצד אנו יכולים לטפח מודעות גבוהה יותר לאפשרות זו?`

אלוהים רוצה לשרת אנשים פגועים באמצעותנו. אבל זאת אומרת שיכול להיות ואלוהים יתיר קודם כל לנו לחוות ייסורים מסוגים שונים. או אז, נוכל לעודד אחרים לא רק מתיאוריה, אלא מתוך החוויה האישית של הנחמה שאנחנו עצמנו קיבלנו מאלוהים. זהו עיקרון חשוב, שהיה תקף גם חייו של ישוע (עברים ד' 15).

תיאורו הצבעוני של שאול באשר לתלאותיו לא נועדו לגרום לנו לרחם עליו. הם נרשמו בכתובים כדי שנדע שאפילו ברגעים הקשים ביותר בחיינו אלוהים נמצא לידנו והוא מוכן לנחם אותנו. אפילו אם נעבור רגעי משבר וייאוש, או שעצם חיינו יהיו בסכנה, אל לנו להיבהל – אלוהים מלמד אותנו לסמוך עליו. אנו יכולים לבטוח בו, שהרי אלוהינו "מְחַיֶּה אֶת הַמֵּתִים" (קורינתים ב' א' 9).

שאול ממשיך להתמקד בהכרזת הבשורה וסומך על אלוהים לגבי העתיד. יציבותו של שאול ברגעי המשבר שלו נובעת משלושה עקרונות שהוא מציין בקורינתים ב' א' 10,11. ראשית, אלוהים כבר הוכיח לו בעבר שהוא יכול להציל אותו: "הוּא הִצִּילָנוּ מִמָּוֶת חָמוּר כָּל כָּךְ וְעוֹד יָשׁוּב וְיַצִּילֵנוּ" (קורינתים ב' א' 10). שנית, יציבותו נובעת גם מנחישותו למקד את מבטו באלוהים עצמו: "בּוֹ אָנוּ תּוֹלִים תִּקְוָתֵנוּ כִּי יוֹסִיף לְהַצִּילֵנוּ" (פסוק 10). שלישית, שאול נתמך בתפילה על ידי מאמינים אחרים: "גַּם אַתֶּם, הִשְׁתַּתְּפוּ בַּתְּפִלָּה בַּעֲדֵנוּ!" (פסוק 11).

`מה אתם לומדים משאול שיכול לסייע לכם לעמוד יציבים ולא ליפול במלכודת של רחמים עצמיים בעיטות המשבר?`