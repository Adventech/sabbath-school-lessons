---
title:  חום לוהט
date:  28/07/2022
---

ברבעון הנוכחי למדנו עד עכשיו על דוגמאות רבות של מבחני אש שאלוהים משתמש בהם כדי לטפח בנו אופי משיחי. ועם זאת, אנשים מסוימים עלולים לראות את אותן דוגמאות ולהסיק שאלוהים הינו מחמיר ותובעני. ובכן, אחדים עשויים לומר: "אנו יודעים שאלוהים רוצה בטובתנו, אבל דוגמאות אלו אינן מגלות אהבה ורגישות. נהפוך הוא, אלוהים מצטייר יותר כבריון שקובע מטרה אשר גורמת לנו ייסורים רבים ואין ביכולתנו להתנגד לו".

זוהי דאגה לגיטימית, אך קודם כל עלינו לזכור שכל עוד נחיה בעולם נגוע מן החטא נבין את המציאות בצורה חלקית בלבד. בשמים נבין הרבה יותר (קורינתים א' ד' 5, י"ג 12), אך בינתיים עלינו לחיות עם מתח זה – שאלוהים נוכח אתנו ומשגיח עלינו ללא הרף, למרות שאיננו מרגישים זאת תמיד. ישעיהו מתאר היטב מתח זה.

קראו ישעיהו מ"ג 1-7. בפסוק 2, אלוהים אומר שעמו יעבור מים ובאש. שני מרכיבים אלו מסמלים סכנות חמורות, אבל הם אולי גם רומזים לקריעת ים סוף ומעבר הירדן – שני אירועים מפחידים, אבל שגם סללו את דרכו של העם לחיים חדשים.

אולי הייתם מצפים שאלוהים יבטיח לעמו שיגן עליו מסכנות אלו ושיבחר עבורם מסלול קל יותר. אך בדומה לרועה בתהלים כ"ג, אלוהים אומר לבני עמו שכאשר זמנים קשים באים, אל להם לחשוש, כי הוא נמצא אתם.

`קראו שוב ישעיהו מ"ג 1-7. כתבו כמה מן הדרכים שבהן אלוהים מעודד ומנחם את עמו בעיטות משבר המסומלות על ידי מים ואש. איזה דימוי של אלוהים עולה לדעתכם מקטע זה? אילו הבטחות הייתם רוצים שיתגשמו בחייכם?`

אנו יכולים לסכם את מה שלמדנו על כורי ההיתוך של אלוהים בשלוש משפטים. ראשית, החום הלוהט נועד להשמיד לא אותנו, אלא את החטא. שנית, אותו חום קיצוני לא נועד לאמלל אותנו, אלא לטהר אותנו ולשחזר בנו את צלמו של האל. שלישית, דאגתו של אלוהים אלינו מתמדת ומלאת רגישות – הוא לעולם לא ינטוש אותנו.

`מה מלמדים אתכם הפסוקים להלן על אופן פעולתו ועל אופיו של אלוהים? תהלים ק"ג 13,14; מתי כ"ח 20; קורינתים א' י' 13; כיפא א' א' 7. כיצד חוויתם את ממשותם של פסוקים אלו בחייכם?`