---
title:  צביעות
date:  14/07/2021
---

צבוע הינו אדם המתחזה להיות מישהו שהוא לא. המילה מופיעה שבע פעמים במתי כ"ג בשיח בו ישוע מבייש באופן פומבי את הסופרים והפרושים, המנהיגים המרכזיים של היהדות הדתית (מתי כ"ג: 13, 14, 15, 23, 25, 27, 29). הבשורות מציגות לנו כיצד ישוע מראה חסד וסליחה כלפי נואפים, מוכסים, זונים ואף רוצחים, אך הוא מפגין מעט מאוד חמלה כלפי צבועים (קרא גם את ההפניות הנוספות במתי ו’: 2,5,16; מתי ז’: 5; מתי ט"ו: 7-9; מתי כ"ב: 18).

`קרא את מתי כ"ג: 1-13 ורשום ארבע תכונות אופי של אדם צבוע שישוע מזכיר.`

ישוע מקשר ארבע תכונות אופי לסופרים ולפרושים. על פני ספקטרום היהדות של המאה הראשונה לספירה ייצגו הפרושים את הימין הדתי והמסורתי. הם התעסקו בחוק הכתוב ובתורה שבעל פה והדגישו את טוהר הפולחן. בצידו השני של הספקטרום היו נוכחים הצדוקים, קבוצה שכללה בעיקר מנהיגים עשירים ונקשרה לכוהנים בעלי מעמד גבוה. הם הושפעו מאוד מההלניזם (הם דיברו ביוונית ועסקו רבות בפילוסופיה יוונית) ולא האמינו במשפט או בחיים שלאחר המוות. ניתן לתאר אותם כליברלים. שתי הקבוצות היו אשמות בצביעות.

על פי ישוע, אנו מתנהגים בצביעות כאשר אין אנו פועלים על פי מילתנו, כאשר אנו הופכים את הדת לקשה יותר בעבור אחרים בעוד אין אנו שומרים בעצמנו על אותם הסטנדרטים, כאשר אנו משתוקקים לקבל שבח ומחיאות כפיים על אדיקותנו לדת וכאשר אנו דורשים כבוד והכרה אשר שייכים אך ורק לאב השמיימי.

לא משנה כמה חדות ומדוייקות היו מילותיו של ישוע, מפגשיו עם אותם אנשים להם הוא קרא צבועים עודם היו מלאי אהבה ודאגה כלפיהם.

“ ארשת פניו של בן האלוהים הפיקה חמלה אלוהית בעודו מביט ממושכות במקדש, ואחר כך במאזיניו. בקול חנוק מצער ומיגון כבד הכריז בדמעות מרות: “ יְרוּשָׁלַיִם, יְרוּשָׁלַיִם, הַהוֹרֶגֶת אֶת הַנְּבִיאִים וְסוֹקֶלֶת אֶת הַשְּׁלוּחִים אֵלֶיהָ, כַּמָה פְּעָמִים חָפַצְתִּי לְקַבֵּץ אֶת בָּנַיִךְ כְּתַרְנְגֹלֶת הַמְקַבֶּצֶת אֶת אֶפְרוֹחֶיהָ תַּחַת כְּנָפֶיהָ וְלֹא רְצִיתֶם. ” ”- אלן ג'. ווייט, חמדת הדורות, עמ' 497.

`מדוע אינך צריך להיות מנהיג דתי בכדי להיות אשם בצביעות עליה ישוע מצביע בבהירות בקטע הנתון? כיצד נוכל ללמוד לזהות נוכחות של צביעות כזו בתוכנו, ואם היא אכן קיימת, איך נוכל להיפטר ממנה?`