---
title:  ישוע מוביל לפילוג
date:  11/07/2021
---

מעט מאוד אנשים נהנים ממחלוקות. אנו משתוקקים להרמוניה ושלום, ומלמדים סמינרים שלמים בנושאי עשיית שלום ופתרון בעיות בקהילות ובמוסדות שלנו.

`קרא את מתי י': 34-39. למה מתכוון ישוע באומרו כי הוא אינו בא להטיל שלום אלא חרב? מהי הכוונה, בהתחשב בכך שישוע הינו "שר שלום" (ישעיה ט': 6)?`

דבריו של ישוע במתי י': 34-39 מפתיעים ונוגדים את האינטואציה שלנו. המושיע, שהגיע בעצמו כתינוק חסר אונים ולא כמלך המוקף במשמר עליון, הוא אשר לימד על אהבה לשכנינו ולאויבינו, אומר כעת למאמיניו שהוא עתיד להביא לפילוג ולמחלוקות. התלמידים והקהל סביבו היו בהכרח מלאי פליאה בדיוק כמונו ושאלו את עצמם: איך זה יכול להיות?

מתי י': 35-39 עוסק בעצם העניין בבריתות ובנאמנויות. ישוע מצטט את מיכה ז': 6, ומאתגר את הקהל השומע לקבל החלטות הקשורות לנצח. על בן לאהוב ולכבד את הוריו, אין ספק כי זוהי דרישה שניתנה למשה על הר סיני. זה היה חלק מתכנית הפעולה הנדרשת של ה'. עם זאת, אם אהבה זו כובשת את מחויבותו של השומע לישוע, יש לקבל החלטה קשה. על אבות ואימהות לאהוב ולדאוג לילדיהם. אבל אם אהבה זו תעלה על המחויבות כלפי ישוע, יש לקבל שוב החלטה קשה. ישוע מזכיר לנו בקטע הנתון כי יש לדבוק בסדר העדיפיות הנכון. ישוע מביא לידי ביטוי את הבחירה בעזרת שלושה משפטים, ובכל אחד מהם הוא משתמש במושג "כדאי". כשירות אינה מבוססת על סטנדרטים מוסריים גבוהים ואף לא על התגברות על החטא. כשירות מבוססת על מערכת היחסים של אדם עם ישוע המשיח. אנחנו כשירים כאשר אנחנו בוחרים בו מעל לכל דבר אחר- כולל אב, אם או ילדים. אנחנו בוחרים בסבל של הצלב והולכים בעקבות ישוע.

“ אין בלבי ולו משאלה אחת גדולה יותר, מאשר לראות את הצעירים שלנו חדורי רוח של אמונה טהורה אשר תוביל אותם לקחת את צלבם וללכת אחר ישוע. לכו קדימה, תלמידים צעירים של האדון, המובלים ביד המוסר ועטופים בגלימת הטוהר והצדק. המושיע יוביל אתכם למצבים בהם תוכלו למצות בשלמות את כשרונותיכם הייחודיים. ”- אלן ג'. ווייט, Testimonies for the Church, vol. 5, p. 87.

`לפעמים אנחנו נאלצים לשאת משא אותו לא רצינו, ולפעמים אנחנו מתנדבים בעצמנו לשאת משא. כך או כך, מהו המפתח לנשיאת המשא באמונה שלמה?`