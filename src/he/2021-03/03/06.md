---
title:  עקירת שורש חוסר המנוחה
date:  15/07/2021
---

`קרא את יוחנן י"ד: 1-6. בעודנו שקועים בתוך חוסר המרגוע העצמי שלנו, מה ביכולתנו לעשות על מנת להשקיט את ליבנו הסוער? מהו סוד ההתגברות על מחלוקות, אנוכיות, שאפתנות, צביעות ומציאת המנוחה האמיתית?`

התגברות על חוסר מנוחה מתחילה תמיד עם ישוע. הוא הדרך, האמת והחיים. הוא יודע מהו הכיוון הנכון בעוד אנחנו משוטטים ללא מטרה בשממת העולם רווי המדיה; כקובע החוק השמיימי הוא בעצמו התגלמות האמת, ורוחו תדריך אותנו אל כל האמת (יוחנן ט"ז: 13). בעודנו פגועים, עייפים, עמוסים, חולים ומיואשים, הוא החיים- ולא עוד סוג רגיל של חיים. למעשה, הוא הבטיח לנו חיים בשפע (יוחנן י': 10). זה כולל את ביתנו הנצחי וחיינו הנצחיים, אבל גם איכות חיים שונה לגמרי מהחיים על פני האדמה. הבורא יכול לבטח להעניק לנו שפע מעבר לכל מידה, גם עכשיו.

“ אַל יִבָּהֵל לְבַבְכֶם ” זוהי הזמנה לחיים מלאי ציפייה. כאשר אנו מרגישים רע, יש ביכולתו להעלות את רוחנו גבוה. כאשר אנו נאבקים עם החשכה והחטא, הוא האחד אשר לא רק יתחיל כי אם גם יסיים את עבודתו הטובה בנו (פיליפים א': 6).

לא משנה עד כמה גרועים נעשים הדברים בחיינו כאן (וכן, הם יכולים להיות מאוד גרועים) הבט בהבטחה שניתנה לנו בישוע. הוא מכין עבורנו "מקום", מקום בו הכאב שלנו, חוסר המנוחה והסבל ייעלמו לעד. זו התקווה אשר ניתנה לנו בישוע המשיח, והיא ניתנת לכולנו, לא משנה מי אנחנו, מאיזה רקע הגענו או כמה מלוכלכים היו חיינו או הינם עכשיו.

עם זאת, הסוד הוא לבוא לה' בכל מצב. גם בחולשותינו, כשאנחנו פגועים, שבורים ובמצב של נפילה, בידיעה שהוא מקבל אותנו למרות כל הדברים האלה. זוהי תכלית מהותו של החסד, והסיבה למה עלינו להאמין שהוא ניתן לנו בעודנו מבקשים אותו באמונה.

`קרא את ירמיה ג': 22. מה ה' מבקש מאיתנו לעשות, ומה הוא יעשה עבורנו בחזרה?`

`חשוב על מילותיו של ישוע: ” אָשׁוּב וְאֶקַח אֶתְכֶם אֵלַי לְמַעַן תִּהְיוּ גַּם אַתֶּם בַּאֲשֶׁר אֲנִי שָׁם. ” (יוחנן י"ד: 3). מה הן מלמדות אותנו לגבי החשיבות והתפקיד החיוני של ההבטחה בדבר הביאה השנייה? במיוחד עבורנו כאדוונטיסטים (עם הבנתנו לגבי המוות), מדוע הבטחה זו כה רבת ערך?`