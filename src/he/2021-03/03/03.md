---
title:  אנוכיות
date:  12/07/2021
---

בדומה למקרה של עצי האספן ומערכת השורשים התת-קרקעית הגדולה מתחתם, כך גם האנוכיות הינה חלק ממערכת תת-קרקעית עצומה הנקראת "חטא", והיא מונעת מאיתנו למצוא שלווה שלמה באדון. מתוך שלל ביטואי החטא בחיינו, האנוכיות נדמית כקלה ביותר לביטוי, לא כן? עבור רובנו, האנוכיות טבועה בטבענו כמו נשימת אוויר לריאות.

`קרא את לוקס י"ב: 13-21. תאר את הבעיה המודגשת במשל של ישוע. האם תכנון העתיד מהווה מעשה אנוכי ומזלזל כלפי מלכות ה'? אם לא, או לא בהכרח, אז מפני מה ישוע מזהיר אותנו כאן?`

משל זה מופיע רק בבשורה על פי לוקס ומסופר כמענה לשאלה אנונימית שעלתה בקהל בנושא ירושה. ישוע מגיב כי אין הוא השופט והמחלק בין האחים ובמקום זאת, הוא בוחר להצביע על יסודה של הבעיה העיקרית כאן- אנוכיות. הוא נכנס לעומק הנושא כדי להציג לנו את תסבוכת השורשים המסתתרת מתחת לבחירות האישיות שלנו.

`חשוב על הדרכים בהן מתבטאת האנוכיות בחייך. כיצד אנוכיות משפיעה על מערכת היחסים שלנו עם ה', עם בני זוגנו ומשפחתנו, עם משפחת הקהילה שלנו, עם שכנינו ועם שותפינו לעבודה? מה נאמר לנו באיגרת אל הפיליפים ב': 5-8?`

בשל התרכזותו בצרכיו ובשאפתנותו בלבד, האיש העשיר האנונימי מהמשל של ישוע שכח לקחת בחשבון מציאות שמיימית בלתי נראית. גדול יותר, טוב יותר ושופע יותר אינם עקרונות היסוד של מלכות ה'. שאול מאפשר לנו להחטיף מבט לעבר הסיבה שהניעה את ישוע להחליט להיות התחליף שלנו.

אל הפיליפים ב': 5-8 מתאר לנו שרטוט ראשוני ומקורי של חוסר אנוכיות, ענווה ואהבה. אם אהבתנו לה' ולאחרים לא תעמוד בראש סדר העדיפויות וההחלטות שלנו, אנו נמשיך לבנות אסמים לעצמנו על פני האדמה ונאצור פחות אוצרות בשמיים (מתי ו': 20).

`מדוע כל כך קל לנו ללכת אחר התשוקה לעושר ולרכוש חומרי? למרות שכולנו זקוקים רק לכמות מסויימת של כסף בשביל לשרוד, למה נדמה כי לא משנה כמה כסף יש ברשותנו, תמיד נרצה עוד?`