---
title:  שורש חוסר המנוחה
date:  10/07/2021
---

### קראו את הפסוקים הבאים לקראת שיעור השבת השבועי
מתי י': 34-39, לוקס י"ב: 13-21, פיליפים ב': 5-8, לוקס כ"ב: 14-30, מתי כ"ג: 1-13.

> <p>פסוק לשינון</p>
> "  הֵן בְּמָקוֹם שֶׁיֵּשׁ קִנְאָה וּמְרִיבָה שָׁם מְהוּמָה וְכָל מַעֲשֶׂה רַע. " (יעקב ג': 16)

עצי האספן הינם עצים יפי מראה המגיעים לגובה של חמישה עשר עד שלושים מטרים. הם פורחים באזורי אקלים קרים בעלי עונת קיץ קרירה. הם משומשים ליצירת רהיטים, גפרורים ונייר. איילים וחיות אחרות ניזונים  מעצי האספן במהלך חורפים קשים היות וקליפתם מכילה חומרים מזינים רבים. הם זקוקים להרבה אור שמש, והם ממשיכים לגדול באופן תמידי- אפילו בחורף, מה שהופך אותם למקור מזון חשוב בעבור חיות שונות.

מעבר לכך, עצי האספן ידועים בעיקר בגלל מערכת השורשים שלהם שהינה אחת הגדולות בעולם הצומח. השורשים מתפשטים בעזרת יונקים תת-קרקעיים ויוצרים 'מושבה' הגודלת במהירות רבה ומכסה אזורים נרחבים. עץ אספן בודד יכול לחיות עד מאה וחמישים שנה, אבל המערכת הנוצרת מתחת לפני האדמה יכולה להמשיך לחיות אלפי שנים.

השבוע נסקור את שורש חוסר המנוחה שלנו. קיימים דברים רבים המונעים מאיתנו למצוא שלווה אמיתית באדון. כמה מהם ברורים מאליו ואינם דורשים הרבה התייחסות. אחרים פחות ידועים לנו ובדיוק כמו המערכת התת-קרקעית החיה של עצי האספן, איננו רואים את אותם היחסים והפעולות המפרידות אותנו ממושיענו.

_*לימדו את השיעור השבועי לקראת שבת ה-17 ביולי_