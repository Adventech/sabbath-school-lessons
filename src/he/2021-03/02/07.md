---
title:  נקודות למחשבה
date:  09/07/2021
---

“ עתה הם נראו כנים בהחלטתם לשוב מדרכם הרעה; אך למעשה הם התאבלו על פרי מעשיהם הרעים, לא מתוך חרטה על כפיות הטובה שלהם ומריים נגד ה'. כאשר גילו כי ה' לא שב מהחלטתו, שבו והקשו את עורפם והכריזו כי לא ישובו למדבר. בצוותו עליהם שלא להיכנס לארץ אויביהם בחן ה' את צייתנותם לכאורה, והוכיח כי הייתה כוזבת. הם ידעו כי חטאו חטא כבד כאשר הניחו לגחמותיהם לשלוט בהם, וביקשו להרוג את המרגלים שהאיצו בהם לציית לאלוהים; אך הם היו מבועתים אך ורק כאשר גילו כי עשו טעות נוראה, שתוצאותיה יהיו הרות אסון מבחינתם. ליבם נותר במריו, והם רק נזקקו לתואנה כדי לעורר התפרצות דומה. תואנה כזו נמצאה להם כאשר משה הורה להם במצוות ה' לשוב למדבר. ”- אלן ג'. ווייט, אבות האומה ונביאי ישראל, עמ' 291.

“ אך אמונה אינה קשורה בשום מובן שהוא להעזה וליומרה. רק אדם בעל אמונה חזקה מוגן מפניהן. אך האמונה המזויפת שמציע השטן מבוססת על יומרה והעזה. אמונה אמיתית נתלית בהבטחות ה' ומניבה פרי טוב של ציות.

אומנם, גם העזרה ויומרה נתלות בהבטחות ה', אך הן משתמשות בהבטחותיו כדי לתרץ את החטא, בדיוק כפי שעושה השטן. אילו פעלו אבות האנושות באמונה, הייתה האמונה מעוררת אותם לבטוח באהבת ה' ולציית למצוותיו. אך העזה ויומרה גרמו להם לחלל את תורת ה' ולהאמין שאהבתו העזה תצילם מתוצאות חטאם. ואולם, אמונה אינה מבקשת את חסדי השמיים בלי לציית תחילה לדרישות שעליהן מותנית קבלת החסד. אמונה אמיתית מעוגנת בהבטחות ובאמצעים שניתנו לנו בכתבי הקודש. ” -אלן ג'. ווייט, חמדת הדורות, עמ' 87.

**שאלות לדיון**:

`שוחחו על ההבדל בין אמונה לבין העזה או יומרה. מדוע כיבוש ארץ כנען מוצג פעם אחת כמעשה המבטא אמונה ובפעם אחרת כמעשה יומרני ויהיר? כיצד מניעים ונסיבות מהווים היבטים חשובים בקביעת ההבדל בין אמונה ויומרה?`

`הרהר בעובדה כי למרות שחטאינו נסלחים, פעמים רבות ניאלץ להמשיך ולחיות עם ההשלכות שלהם. כיצד תוכל לעודד אדם שנאבק בהשלכות של חטא שכבר נסלח לו המשפיעות על חייו האישיים ואף על חיי אנשים היקרים לליבו?`