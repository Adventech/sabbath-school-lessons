---
title:  חוסר מנוחה מוביל למרד
date:  06/07/2021
---

הסיפור מתחיל בתמונה מעודדת. בני ישראל הגיעו לבסוף אל גבולות כנען ושניים עשר המרגלים נשלחים לחקור את הארץ. דיווחם יוצא מן הכלל.

`קרא את דיווחם של המרגלים בספר במדבר י"ג: 27-33. באיזו נקודה מנופצות לחלוטין ציפיותיהם של בני ישראל?`

למרות התערבותו של כלב, גברו עליו קולות מטילי הספק והאדישים. עם ישראל אינו טווה תוכנית על מנת לכבוש את מה שה' הבטיח להם. בלב חסר מרגוע, הם בוחרים בבכי ובמרי במקום בצעדה ובשאגות ניצחון.

כאשר אין מרגוע בליבנו קשה ללכת בדרך האמונה. מעבר לכך, חוסר מנוחה משפיע לא רק על הרגשות שלנו.מדענים חקרו ומצאו כי קיים קשר של סיבה ותוצאה בין חוסר מנוחה (כולל חוסר בשינה) לבין בחירות רעות, בעלות השלכות כגון השמנה, התמכרות ורגשות חוסר מרגוע ועצבות הולכים וגוברים.

`קרא את במדבר י"ד: 1-10. מה קרה לאחר מכן?`

הדברים הולכים ומחמירים. תחינתו מלאת הייאוש של כלב: “ אַךְ בַּיהוָה  אַל־תִּמְרֹדוּ” (במדבר י"ד: 9) נותרת ללא מענה, והעדה כולה מוכנה לרגום את מנהיגיה באבנים. חוסר מנוחה מוביל למרד, ומרד מוביל בסופו של דבר למוות.

“ המרגלים שבגדו בה' גינו בקול רם את כלב ויהושע, ועתה קמה זעקה שקראה לרגום אותם באבנים. ההמון המטורף מזעם אחז באבנים כדי לרגום למוות את המרגלים יראי ה'. הם רצו לעברם בזעקות טירוף, כאשר לפתע נשמטו האבנים מידם. דממה השתרהה סביבם והם החלו רועדים מפחד. ה' אלוהים התערב כדי לעצור את כוונות הזדון והרצח. כבוד ה' שזרח כלהבה בוערת האיר את אוהל מועד. כל העם כולו חזה בכבוד ה' שנגלה הפעם בעוצמה רבה יותר מבעבר, ואיש לא העז להמשיך במריו. המרגלים שהוציאו את דיבת הארץ התכווצו באימה ומיהרו בנשימה עצורה לעבר אוהליהם. ” -אלן ג'. ווייט, אבות האומה ונביאי ישראל, עמ' 290-291.

באותו רגע הם חזו בהתגלות פומבית של תהילת ה'. כאשר אנחנו קוראים את הסיפור בפרק י"ד, נדמה כאילו הסצנה כולה קפואה בזמן ואנו חולקים בסוד שיחתו של ה' עם משה. ה' מבין כי למרות שהאבנים מיועדות למשה, כלב ויהושע, בסופו של עניין המרידה מכוונת כלפיו עצמו.