---
title:  המתווך
date:  07/07/2021
---

`איזו הזדמנות מציע ה’ למשה בעקבות המרד? קרא את במדבר י"ד: 11,12.`

ה’ מציע להשמיד את בני ישראל ולהקים עם חדש מצאצאיו של משה.

`כיצד מגיב משה למרידה המוחלטת שלפניו, שאינה רק כנגדו כי אם כנגד ה’? (במדבר י"ד: 13-19).`

זהו הרגע בו נגלה לנו איש הה’ האמיתי. תשובתו של משה, קפואה בזמן, מקדימה את המתווך אשר 1400 שנה מאותה נקודת זמן, יתפלל בעצמו על מכאובם של תלמידיו (יוחנן י"ז). ואכן תיאולוגים ותלמידי מקרא רבים רואים במעשיו של משה כאן דוגמה למעשיו של המשיח עבורנו. אשמתם, וגם אשמתנו, אינם ניתנים לשאלה. ועדיין, משה מתחנן ואומר: “ כְּגֹדֶל חַסְדֶּךָ ” (במדבר י"ד: 19), בבקשה סלח להם. באותו אופן שבו פעל ה’ בעקבות תפילתו המתווכת של משה, כך הוא פועל עבורנו בזכות ישוע, בגלל מותו, תחייתו ותפילתו המתווכת עבורנו.

משה מבקש: “ סְלַח־נָא, לַעֲוֹן הָעָם הַזֶּה כְּגֹדֶל חַסְדֶּךָ; וְכַאֲשֶׁר נָשָׂאתָה לָעָם הַזֶּה, מִמִּצְרַיִם וְעַד־הֵנָּה ” (במדבר י"ד: 19). החסד מנצח את המרד ואת חוסר המנוחה ביסודם. סליחה מאפשרת התחלות חדשות. אולם, קיים מחיר. חסד אף פעם לא יהיה זול. למרות שנסלחו, ייאלצו אנשי העם להתמודד עם ההשלכות של מרידותיהם, ודור זה לא ייכנס לארץ המובטחת (במדבר י"ד: 20-23).

כן, ה’ אכן יקיים אותם 38 שנים נוספות במדבר. הוא יאכיל אותם. הוא ידבר איתם מתוך משכנו. הוא יעמוד לצידם בשממה. אבל בסופו של דבר הם ימותו, ודור חדש ירים את המטה וימצא מנוחה בארץ המובטחת.

זה נשמע כמו חריצת משפט; ועדיין, זהו בעצם חסד. כיצד יצליח הדור הנוכחי לכבוש את הערים החזקות של כנען בעוד הם עדיין לא למדו לסמוך עליו? כיצד הם יכולים להיות אור לגויים, בעודם מגששים באפלה בעצמם?

`מהם הלקחים הקשים שלמדת בנוגע להשלכותיו של חטא, גם אם נסלח?`