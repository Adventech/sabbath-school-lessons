---
title:  חסר מנוחה בשממה
date:  04/07/2021
---

בני ישראל בוודאי הרגישו חוסר מנוחה ועצבות בעודם עוזבים את סיני בדרכם לארץ כנען. עברה יותר משנה מאז שעזבו את מצרים (במדבר א': 1). הם היו מוכנים להיכנס לארץ המובטחת. הם נספרו ואורגנו לקראת זה. הם היו עדים למופעים אדירים של טובה שמיימית וחזו בסימנים ברורים לנוכחות ה' . למרות כל זאת, הם מתחילים להתלונן כבר במקום הראשון אליו הם מגיעים לאחר סיני.

`קרא את במדבר י"א: 1-15. על מה מתלוננים בני ישראל?`

בני ישראל התהוו למאכלי מצרים: “ וַיֹּאמְרוּ, מִי  יַאֲכִלֵנוּ בָּשָׂר׃  זָכַרְנוּ אֶת־הַדָּגָה, אֲשֶׁר־נֹאכַל בְּמִצְרַיִם חִנָּם; אֵת הַקִּשֻּׁאִים, וְאֵת הָאֲבַטִּחִים, וְאֶת־הֶחָצִיר וְאֶת־הַבְּצָלִים וְאֶת־הַשּׁוּמִים׃ וְעַתָּה  נַפְשֵׁנוּ יְבֵשָׁה אֵין כֹּל; בִּלְתִּי אֶל־הַמָּן עֵינֵינוּ׃  ” (במדבר י"א: 4-6). כנראה הם גם סבלו מזיכרון סלקטיבי חמור, בעודם נזכרים במאכלים ושוכחים את העבדות והעמל הקשה מנשוא (השווה עם שמות א’).

הם ניזונו מן המן של ה’ יותר משנה, ועדיין- הם הרגישו חסרי מרגוע ורצו משהו אחר. אפילו משה הושפע מכך. הובלת אנשים חסרי מנוחה הינה משימה לא פשוטה, אולם משה יודע אל מי לפנות. “  לָמָה הֲרֵעֹתָ לְעַבְדֶּךָ, וְלָמָּה לֹא־מָצָתִי חֵן בְּעֵינֶיךָ; לָשׂוּם, אֶת־מַשָּׂא כָּל־הָעָם הַזֶּה עָלָי׃  ” (במדבר י"א: 11).

`כיצד ה’ מגיב לתלונות? קרא את במדבר י"א: 16-33.`

ה’ אינו חירש לצרכים שלנו בהיותנו חסרי מנוחה. במקרה של עם ישראל, הוא נתן להם בשר שלוים בכדי לספק את תאוותם לבשר. אבל הבשר לא היה הדבר שבני ישראל באמת רצו. כאשר אנחנו עצובים, חסרי מנוחה וכועסים, הדבר עליו אנחנו כועסים הוא ברוב המקרים רק העילה (“הנפץ”)- לא הגורם האמיתי לויכוח. אנחנו רבים בגלל דבר מה עמוק בתוכנו שאינו כשורה והוא משפיע על מערכות היחסים הבסיסיות שלנו. בני ישראל מרדו כנגד הנהגתו של ה’, ועלינו להיזהר שלא לשגות כמוהם בלא קשר מהי הסיטואציה המתרחשת, שכן הרבה יותר קל לעשות מאשר לחשוב.

`למה כל כך פשוט להיזכר בעבר כטוב יותר מאשר מה שהוא באמת היה?`