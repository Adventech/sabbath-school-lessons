---
title:  אמונה לעומת העזה ויומרה
date:  08/07/2021
---

`אילו קווי דמיון הינך מוצא בין נדודיהם של בני ישראל במדבר לבין אנשי ה’ החיים בתקופה האחרונה לפני ביאתו השנייה של המשיח? (קרא גם: 1 קורינתים י’: 1-11).`

לאורך כל ההיסטוריה, שוטט עם ה’ בשממה בחיפוש אחר הארץ המובטחת. לשממה זו פנים רבות.  בימינו, היא מוצגת כמטח אינסופי של מדיה, צפצוף הודעות מתקבלות ושאגה עמוקה של בידור בלתי פוסק. היא מנסה למכור לנו פורנוגרפיה כאהבה, וחומריות כתשובה לבעיותינו. אם רק נוכל להיות קצת יותר בכושר, קצת יותר צעירים, עשירים או חושניים- כל הבעיות שלנו ייפתרו.

בדיוק כמו בני ישראל, גם אנחנו חסרי מרגוע בחיפושנו אחר שלום, ופעמים כה רבות אנחנו מחפשים אחריו במקומות הלא נכונים.

`כיצד הגיבו בני ישראל לפסק דינו של ה’ בפרק י"ד: 39-45?`

תגובת העם לפסק הדין השמיימי טיפוסית: “  חָטָאנוּ”, הם אומרים, “ וְעָלִינוּ אֶל־הַמָּקוֹם אֲשֶׁר־אָמַר יְהוָה ” (במדבר י"ד: 40).

מחוייבות הנקבעת על רגל אחת היא כמו חיסון שלא נעשה כמו שצריך. בימינו, רופאים רבים ממליצים לבצע חיסון נגד הפטיטיס B עד 24 שעות לאחר הלידה. זוהי התחלה טובה. אולם, לאחר הזריקה הראשונה חייבות להיות שתיים או שלוש זריקות נוספות הנעשות בזמן הנכון ובמידות הנכונות. בלעדיהן, לא תהיה כל הגנה כנגד המחלה.

מרידתם הפתאומית של בני ישראל, כפי שהיא מתוארת בפסוקים האחרונים של פרק י"ד, נגמרת  במוות ובאכזבה בעוד העם מסרב לקבל את הוראותיו החדשות של ה’ ומחליט לפתוח בהתקפה עיקשת, ללא ארון הברית או הנהגתו של משה בקירבם.

העזה ויומרה בעלות מחיר יקר; הן מובילות למוות. פעמים רבות, הפחד הוא שנותן להן כוח וממשיות ובעקבות פחדינו, אנו עלולים לקבל החלטות אשר נתחרט עליהן בעתיד.

`חשוב על מקרה בו פעלת לפי אמונה ומקרה בו פעלת לפי העזה ויומרה. מה היה ההבדל הבולט בין שני המקרים?`