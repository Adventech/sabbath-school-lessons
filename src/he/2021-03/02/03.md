---
title:  זה מידבק
date:  05/07/2021
---

`קרא את במדבר י"ב: 1-3. על מה נסערו מרים ואהרון?`

ממבט קצר נראה כי מרים ואהרון לא היו שמחים על האישה הכושית של משה. ציפורה הייתה אישה זרה ממדיין (קרא גם: שמות ג': 1). גם בקרב המעמד "העליון" של העם נגלית החולשה של טבע האדם, ולא בדרך מהנה ביותר. (האם ביכולתה להיות אי פעם מהנה?)

עם זאת, הטקסט המקראי מצביע בבירור כי אין זאת אלא תואנה. המיקוד האמיתי של תלונתם היא מתנת הנבואה. בפרק הקודם ה' ציווה על משה למנות שבעים מזקני העם אשר יסייעו לו עם העומס הניהולי איתו התמודד כמנהיג העם (במדבר י"א: 16,17,24,25). לאהרון ומרים ניתנו תפקידי ניהול ראשיים גם כן (שמות ד': 13-15, מיכה ו': 4), אולם כעת הם הרגישו מאויימים על ידי ההתפתחות ההנהגתית החדשה ושאלו: “ הֲרַק אַךְ־בְּמֹשֶׁה דִּבֶּר יְהוָה, הֲלֹא גַּם־בָּנוּ דִבֵּר ” (במדבר י"ב: 2).

`כיצד ה' מגיב לתלונתם? קרא את במדבר י"ב: 4-13. מדוע לדעתך ה' מגיב בצורה כה החלטית?`

תגובתו של ה' מיידית ולא משאירה מקום לפרשנות. מתנת הנבואה אינה נשק המשומש לצבירת עוצמה. משה התאים להיות מנהיג בגלל שלמד כי הינו תלוי בה' בצורה קיצונית. ניתן לשער מהעובדה שמרים מוזכרת לפני אהרון בפסוק 1 שהיא ייזמה את ההתקפה על משה. באותו זמן, אהרון כבר משרת ככוהן הגדול של העם. אם הוא היה נהפך מצורע, לא היה ביכולתו להיכנס למשכן ולשרת בשמם של אנשי העם. עונש הצרעת הזמנית שהביא ה' על מרים מתקשרת בצורה ברורה לאי שביעות רצונו משניהם ומסייע בתהליך שינוי היחס שהמשפחה הזו זקוקה לו. תחינתו של אהרון עבורה מאשרת כי גם הוא שותף במעשה (במדבר י"ב: 11). כעת, במקום של הביקורת וחוסר המנוחה, אנו צופים באהרון מתחנן עבור מרים, וגם את משה מתפלל בתחינה עבורה (במדבר י"ב: 11-13). זהו היחס שה' מצפה לראות בקרב עמו. ה' שומע את תחינותיהם ומרפא את מרים.

`חרף הקלות בהעברת ביקורת על הנהגת הקהילה, לא משנה על איזה דרג, כמה טוב יהיה לקהילה ולחיינו הרוחניים אם במקום להתלונן, נחליט להתפלל בתחינה עבור המנהיגים גם כאשר אנחנו לא מסכימים עימם?`