---
title:  אות השתייכותנו לה'
date:  02/09/2021
---

בזמן מלחמת העולם השנייה, אנגליה ציפתה לפלישה קרבה של הצבא הגרמני. נעשו הכנות להגנה על אי ביתם ככל האפשר. נוספו ביצורים לאורך החופים. הכבישים היוו כמובן המסלול המהיר ביותר עבור האויב להגיע למטרה, וכתוצאה מכך נבנו מחסומים במיקומים מרכזיים.  ואז, החליטו הרשויות האנגליות לעשות דבר מה משונה. על מנת להאט ולבלבל את האויב, הם הורידו את כל סימני הדרך ושלטי הרכבות. הם לא יכלו להוריד סימנים חרוטים על סלעים או בניינים, לכן את אלה כיסו בשכבת בטון.

סימנים הינם משמעותיים.  הם משמשים כאמצעי ציון והכוונה. בתקופה לפני המצאת ה-GPS, כולנו השתמשנו במפות וחיפשנו סימני דרך.

`איזה סימן מהווה השבת? קרא את שמות ל"א: 13,16,17. באילו דרכים ניתן ליישם את הכתוב כאן לעצמנו כבר היום, כאנשים המאמינים בנצחיות החוק האלוהי?`

למרות שמילים אלו נאמרו לעם ישראל העתיק, גם אנחנו כאלה השייכים למשיח " זֶרַע אַבְרָהָם אַתֶּם וְיוֹרְשִׁים עַל־פִּי הַהַבְטָחָה ” (גלטים ג': 29), והשבת נותרת גם היום אות בין ה' לאנשיו. שמות ל"א מצביע על כך שהשבת משמשת כאות לנצחיות הברית (שמות ל"א: 16,17). אות זה מסייע לנו "להכיר" את בוראנו, מושיענו, מטהרנו. הוא כמו דגל המונף פעם בשבעה ימים ומשמש כתזכורת, שכן אנו נוטים לשכוח.

השבת של ה' מהווה תזכורת תמידית למקורותינו, לשחרוננו אלי חירות, לייעודנו ולאחריותנו כלפי המנודים וחסרי הקול. יתר על כן, השבת כה חשובה עד כי איננו באים אליה, במקום זאת היא באה אלינו בכל שבוע ללא שום החרגה, זכר נצחי למי שאנחנו, למי ברא אותנו, מה הוא עושה עבורנו ומה הוא יעשה בסופו של דבר בשבילנו כאשר יברא שמיים חדשים וארץ חדשה.

האל הקדוש מזמין את שותפיו לברית האנושית לשקול את המקצב השולט בחשוב באמת- מערכת היחסים המושיעה שבין הבורא, המושיע וברואיו הסוררים. בכל שבוע אנו מצווים להיכנס אל תוך המנוחה שהוענקה לנו בחינם בישוע המשיח בכוח ובסמכות הניתנת לכך מה', “ מְכוֹנֵן הָאֱמוּנָה וּמַשְׁלִימָהּ, אֲשֶׁר בְּעַד הַשִֹמְחָה הָעֲרוּכָה לְפָנָיו סָבַל אֶת הַצְּלָב ” (עברים י”ב: 2).

`כיצד תוכל לחוות חוויה מעמיקה עם ה' במהלך השבת?`