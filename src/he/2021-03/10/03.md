---
title:  חגיגת החירות
date:  30/08/2021
---

כפי שראינו מקודם, השבת מצביעה על יותר מאשר ימי הבריאה. בפעם השנייה בה נאמרות עשרת הדיברות, משה חוזר על ארבעים שנות נדודיהם של עם ישראל בשממת המדבר. הפעם, המשפט המציג את הסיבה לשמירת קדושת השבת אינו עוסק בבריאה אלא ביציאה לחירות מעול ועבדות מצרים (דברים ה': 12-15).

למרות שכיום איננו עבדים במצרים, כולנו עלולים להיתקל בצורה מסויימת של עבדות, כזו שעשויה להיות מדכאת בדיוק באותה המידה.

`באילו צורות אחרות של עבדות אנו נתקלים היום? קרא את בראשית ד': 7, עברים י"ב: 1, 2 פטרוס ב': 19.`

השבת מהווה חגיגת חירות מכל אשר משעבד אותנו. ביום השבת אנו נזכרים בחירות מהחטא המוצעת לנו על פי אמונה, לא בכוחותינו שלנו כי אם בכוחו של ה'. אנו נזכרים גם כן כי אף אדם לא הרוויח את החופש הזה. בכורי בני ישראל נושעו על ידי דם השה אשר הוזה על מפתני הדלתות בערב היציאה ממצרים (שמות י"ב). אנו נושענו גם כן על ידי דם השה, וכעת עלינו לצעוד בחירות שהוענקה לנו בישוע המשיח.

`קרא את אל הרומים ו': 1-7. מה בדבריו של כיפא מתקשר למה שהוענק לנו ביום השבת?`

המילים המופיעות בדברים ה':15- “וְזָכַרְתָּ, כִּי־עֶבֶד הָיִיתָ בְּאֶרֶץ מִצְרַיִם, וַיֹּצִאֲךָ יְהוָה אֱלֹהֶיךָ מִשָּׁם, בְּיָד חֲזָקָה וּבִזְרֹעַ נְטוּיָה ” מזכירות שוב לבני ישראל כי כוחו ומעשיו של ה' לזכותם היו אלה שהושיעו אותם. כמה הכרחי שאנחנו, כמאמינים, נבין כי כוחו ומעשיו של ישוע המשיח לזכותנו הם אלה אשר הושיעו אותנו מהחטא?

הדיבר מזמין אותנו לנוח בגאולה אשר ה' הרוויח בעבורנו ביד חזקה. אנו משוחררים מהניסיונות העצמיים להיהפך לצדיקים בעודנו זוכרים תמיד כי ה' הוא הבורא, ועל כן ניתן לבטוח בו כי יברא אותנו מחדש וישחרר אותנו, אף בזה הרגע, משעבוד החטא אם נהיה מוכנים לאפשר לו לעבוד בתוכנו.

`מהו ניסיונך האישי בנושא שעבוד לחטא? כיצד נוכל ללמוד לאמץ לעצמנו את ההבטחות הניתנות לנו בישוע המשיח, הבטחות של חירות מעבדות?`