---
title:  השבת והבריאה
date:  29/08/2021
---

מתוך כל עשרת הדיברות, רק הרביעית מתחילה בפועל " זכור ". אין " זכור, לא תגנוב " או " זכור, לא תחמוד ". יש רק " זכור את יום השבת… ".

רעיון ה"זיכרון" מתבסס על היסטוריה, מתבסס על כך שדבר מה אירע בעבר שעלינו לזכור. כשאנו זוכרים, אנו יוצרים קשר עם מאורעות העבר ו" זָכוֹר אֶת־יוֹם הַשַּׁבָּת לְקַדְּשׁוֹ׃  ” מותח קו ישיר אחורה לשבוע הבריאה עצמו.

`קרא את בראשית א': 26,27 ובראשית ט': 6. מה מלמדים אותנו פסוקים אלו לגבי כמה מיוחדים אנו כבני אדם ומה רב ההבדל בינינו לבין שאר הבריאה של ה'? ולמה חשוב שנבין את השוני הזה?`

כשאנו נזכרים בבריאה, אנו נזכרים גם שנבראנו בצלם ה' וכי אין דבר נוסף בתיעוד הבריאה שתואר בצורה כזו חוץ מאיתנו. מובן מאליו כי אנחנו, כבני אדם, שונים בצורה מובהקת מכל יצור אחר על פני כדור הארץ, לא משנה כמה דנא אנחנו חולקים עם חלק מבעלי החיים. ובניגוד למיתולוגיה הנפוצה, אין אנו זן מתקדם יותר של קופים או גרסאות מפותחות של אדם קדמון. כבני אדם, הברואים בצלם ה', אנו ייחודיים בקרב כל אשר ברא ה' בעולם הזה.

`כיצד סיפור הבריאה מזכיר לנו את יחסינו כלפי הבריאה? בראשית ב': 15,19.`

ההבנה כי ה' ברא את עולמנו מזכירה לנו את אחריותנו כלפי הבריאה. עלינו "לרדות" בבריאה. לרדות אין משמעו לנצל לרעה. עלינו למשול כיורשי העצר של ה'. עלינו לנהוג עם עולם הטבע באופן בו ה' היה נוהג עימו.

החטא אכן השחית וסיבך הכל, אולם אדמה זו עודה בריאתו של ה', ודבר אינו מעניק לנו זכות לנצל אותה לרעה, ובמיוחד כאשר הדבר כרוך בפגיעה בבני אדם אחרים, כפי שמתרחש לעתים כה קרובות.

`לצד זכר ה' הבורא, באילו דרכים יכולה שמירת השבת לעזור לנו להיות מודעים יותר לצורך להיות נציגים טובים של איכות הסביבה?`