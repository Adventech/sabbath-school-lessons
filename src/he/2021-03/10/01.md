---
title:  מנוחת השבת
date:  28/08/2021
---

### קראו את הפסוקים הבאים לקראת שיעור השבת השבועי
בראשית א': 26,27; בראשית ט': 6; 2 פטרוס ב': 19; רומים ו': 1-7; שמות י"ט: 6; יוחנן ה': 7-16.

> <p>פסוק לשינון</p>
> " שֵׁשֶׁת יָמִים תֵּעָשֶׂה מְלָאכָה, וּבַיּוֹם הַשְּׁבִיעִי, שַׁבַּת שַׁבָּתוֹן מִקְרָא־קֹדֶשׁ, כָּל־מְלָאכָה לֹא תַעֲשׂוּ; שַׁבָּת הִוא לַיהוָה, בְּכֹל מוֹשְׁבֹתֵיכֶם " (ויקרא כ"ג: 3 )

אנו נתקלים בטיעונים רבים כנגד שמירת היום השביעי, השבת, לא כן? אנו שומעים כל טענה אפשרית, כמו זו לפיה ישוע שינה את יום השבת ליום ר אשון, או שישוע ביטל את יום השבת, או ששאול ביטל אותו, או שהשליחים החליפו את היום השביעי משבת לראשון לכבוד התחייה וכן הלאה. בשנים האחרונות, חלק מהטיעונים נעשו יותר מתוחכמים, למשל הטיעון כי ישוע הוא מנוחת השבת שלנו ולכן אין צורך לשמור את קדושת יום זה או כל יום אחר. וכמובן תוצג הטענה, עד כמה שהיא משונה, כי אנו מנסים לסלול את דרכנו השמיימה דרך מנוחת השבת.

מצד שני, חלק מהמאמינים נעשו יותר ויותר מסוקרנים ברעיון המנוחה, יום של מנוחה, ולמרות שהם עומדים על כך כי יום המנוחה הוא יום ראשון או כי אין זה משנה איזה יום, הם מצאו את הופעתו הנרחבת של רעיון המנוחה בכתובים והבינו את חשיבותו.

מובן שאנחנו, כאדוונטיסטים שומרי שבת, מבינים את נצחיות חוק המוסר האלוהי ואת העובדה כי שמירת הדיבר הרביעי, כפי שהוא נכתב, אינה יותר סלילת דרך השמיימה מאשר שמירת הדיבר החמישי, השישי, הראשון או כל דיבר אחר.

השבוע נביט מקרוב במנוחה שהעניק לנו ה' בדיבר השבת ונסביר את חשיבותה.

_*לימדו את השיעור השבועי לקראת שבת ה-4 בספטמבר_