---
title:  נקודות למחשבה
date:  03/09/2021
---

“ עלינו לשמור בזכרוננו את השבת במהלך כל השבוע ולבצע את ההכנות הנדרשות על מנת לשמור אותה על פי הציווי. איננו אמורים להתייחס לשמירת השבת כעניין משפטי בלבד. ” -אלן ג’. ווייט, Testimonies for the Church, vol. 6, p. 353.

“ השמיים כולם שומרים את השבת, אך לא בדרך אדישה וחסרת מעש. ביום זה כל טיפת חיים בנפשנו מתעוררת לפעולה, הרי שאנו עומדים להיפגש באותו יום עם אלוהינו וישוע מושיענו. ניתן לנו להביט בו באמונה. הוא משתוקק לחדש ולברך כל נפש. ” - page 362.

“ בשבת מוטלת על ה’ חובה גדולה יותר מאשר בכל יום אחר. חסידיו שובתים ממלאכתם ומבלים את זמנם בהגות, תפילה והלל. הם שוטחים לפניו בקשות רבות יותר מאשר ביתר ימות השבוע. הם דורשים את תשומת ליבו המיוחדת; הם נכספים לברכותיו הטובות. ואלוהים מצידו אינו ממתין לצאת השבת כדי לענות לבקשותיהם. מלאכת השמיים אינה פוסקת לעולם, לכן שומה עלינו לא לחדול לעולם ממעשי צדקה. השבת לא יועדה לשמש זמן של בטלה חסרת ערך. התורה אוסרת על עבודת חולין ביום המנוחה של ה’; עלינו לחדול מעמל כפינו; כל עבודה לשם פרנסה, השגת רווח או תענוגות אסורה ביום זה. אך כשם שאלוהים שבת ממלאכת הבריאה, נח בשבת ובירך אותה, כך אמור האדם לחדול מעיסוקיו היומיומיים, ולהקדיש את שעותיה הקדושות של השבת למנוחה מבריאה, לתפילה, להלל ולמעשים טובים. מלאכת ריפוי הנכה שביצע המשיח ביום השבת עלתה בקנה אחד עם מצוות התורה. היא הוסיפה כבוד לשבת. ” -אלן ג’. ווייט, חמדת הדורות, עמ’ 151-152.

**שאלות לדיון**:

`דאגה לאיכות הסביבה הפכה לנושא טעון ביותר מבחינה פוליטית בכמה מדינות. כיצד נוכל כאדוונטיסטים לקחת אחריות על הטבע ללא נקיטת דיעה פוליטית?`

`השירות מתחיל במחשבה. כיצד נוכל לאמץ מחשבה נלהבת יותר לשירות לאנשים סביבנו (במשפחה, בקהילה ובחברה)? כיצד השבת מציעה לנו הזדמנויות רבות לעשות זאת?`

`בכל שבת אנו נזכרים בכך שהאנושות כולה נבראה בידי ה’. זה עוזר לנו להביט באנשים דרך העינים של ה’. כיצד השבת אמורה לעזור לנו לזכור כי הבדלי גזע, תרבות, כלכלה ומגדר אינם נוגעים לעניין הבריאה בצלם ה’ ולאהבתו?`