---
title:  לשקף את אור הה'
date:  22/07/2021
---

לאחר שאנו עוברים כישלון מביש וחווים סליחה, כנראה הדבר הטבעי ביותר עבורנו יהיה לנסות ולשכוח שהאירוע אי פעם התרחש. זכרונות של כישלון מכאיבים לפעמים.

`מה דוד רוצה לעשות עם חווייתו הכואבת? קרא את תהלים נ"א: 15-21.`

כשקערה או אגרטל יקר נופלים ונשברים לחתיכות, סביר להניח שהדבר יגרום לנו להיאנח ולזרוק לאשפה את החתיכות חסרות השימוש. ביפן קיימת אומנות מסורתית בשם קינטסוגי העוסקת בשחזור מחדש של שברי חרס. משתמשים במתכת יקרת ערך כמו זהב או כסף נוזלי בכדי להדביק את השברים יחד ולשחזר את הכלי השבור לכלי נוי בעל ערך.

בכל פעם שה' סולח על העבירות שלנו ויוצר אותנו מחדש, משהו משתנה. הסליחה יקרת-הפז של ה' מדביקה את שברינו ביחד, והשברים הגלויים מסבים תשומת לב לחסד האל. בכוחנו להפוך להיות "הרמקולים" של ה'. “ פִי, יַגִּיד תְּהִלָּתֶךָ׃ ” (תהלים נ"א: 17). אין אנו מנסים לתקן את עצמנו או להשתפר באופן אוטומטי (גם לא באופן כללי). רוחנו המדוכאת, ליבנו עמוס החרטה מהווים תהילה מספקת לה'- אלומות אור שהעולם מסביבנו יכול לראות. חווית הסליחה האישית שלנו מושכת אחרים אשר מחפשים קבלת סליחה בעצמם.

`מה הקשר בין תהלים נ"א והראשונה ליוחנן א': 9?`

הראשונה ליוחנן א': 9 מהווה סיכום מקוצר של תהלים נ"א. כפי שדוד יודע כי " לֵב־נִשְׁבָּר וְנִדְכֶּה; אֱלֹהִים לֹא תִבְזֶה ” (תהלים נ"א: 19), כך גם יוחנן מרגיע אותנו באומרו: “ אִם נִתְוַדֶּה עַל חֲטָאֵינוּ, אנו יכולים לסמוך על מילתו של ה'. “

ושוב, דוד לא יכל לתקן את הנזק העצום שחוללו מעשיו ואת הדוגמא שהציג בפני משפחתו. הוא סבל את השלכות החלטותיו ומעשיו, ועדיין ידע כי חטאיו נסלחו לו. הוא הבין כי עליו לסמוך באמונה שלמה כי יום אחד יגיע שה האלוהים התמים ויעמוד במקום כיסו.

`כיצד תוכל ללמוד ליישם את ההבטחות הכתובות בראשונה ליוחנן א': 9 בחייך ברגע זה? מה עלייך להרגיש לאחר שביצעת זאת והבנת כי ההבטחה נוגעת גם אלייך?`