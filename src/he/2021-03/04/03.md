---
title:  קריאת התעוררות
date:  19/07/2021
---

במרכז אחת מהתקופות האפלות ביותר בחייו של דוד מגיעות חדשות טובות: ה’ שולח את נביאו. נתן ודוד הכירו טוב אחד את השני. מוקדם יותר, נתן ייעץ לדוד בתוכניותיו לבנות את המקדש (שמואל ב ז’). אולם עכשיו, הנביא מגיע עם משימה קצת שונה, אותה הוא מציג בפני המלך.

`מדוע לדעתך נתן בוחר לספר משל במקום להשתמש בשמות האמיתיים ולבייש את דוד ישירות? קרא את שמואל ב י"ב: 1-14.`

נתן ידע את אשר עליו לומר, והוא הסביר את דבריו בצורה בה דוד יבין את מלוא כוונתו. הוא מולל בפניו משל כזה שדוד, כרועה צאן לשעבר, יכל להתחבר אליו. נתן הכיר את חוש הצדק והכבוד המפותחים של דוד ולכן אפשר לומר כי הנביא כביכול טמן מלכודת, ודוד נפל בה בקלות.

לאחר שדוד מבטא מבלי משים את דין המוות עצמו שלו, נתן אומר לו " אַתָּה הָאִישׁ ” (שמואל ב י"ב: 7). ישנן דרכים שונות לומר  " אַתָּה הָאִישׁ ”. אדם אחד יצעק את זה, אחר יכול להאשים ולהצביע באצבעו, ואחר יכול לבטא זאת בדאגה ובאכפתיות. מילותיו של נתן היו בהכרח שזורות חסד רב. באותו רגע, דוד בוודאי הרגיש את הכאב של ה’ בעוד אחד מבניו או בנותיו עוזבים בצורה מודעת את עשיית רצונו. הנקודות התחברו במוחו של דוד. משהו נקרע בתוך ליבו.

`מדוע דוד מגיב ב" חָטָאתִי לַיהוָה ” ולא ב"חטאתי נגד בת שבע" או "אני רוצח" (שמואל ב י"ב: 13; קרא גם את תהלים נ"א: 4)?`

דוד זיהה כי החטא, אשר הופך את ליבנו לחסר מנוחה, הוא בראש ובראשונה פגיעה בכבודו של ה’, הבורא והמושיע. אנו פוגעים בעצמנו; אנו משפיעים על אחרים. אנו מפילים חוסר כבוד על משפחותינו או קהילותינו. אבל מעל לכל, אנו פוגעים בה’ ודופקים מסמר נוסף על הקורה הנוקשה, המצביעה השמיימה מפסגת הר גולגותא.

“ תוכחתו של הנביא נגעה בלבו של דוד, מצפונו התעורר מייד ותחושת אשמה עזה הציפה את לבו. בכל לבו ומאודו השתחווה בחרטה רבה לפני ה’. בשפתיים רועדות התוודה ואמר: “ חָטָאתִי לַיהוָה ”. העוול המתבע בעולם מגיע לאוזני האל באמצעות קורבנות העוול. דוד ביצע חטא חמור ביותר, הן נגד אוריה והן נגד בת שבע, והוא ידע זאת היטב. אך החטא שחטא נגד אלוהים היה כבד וגדול לאין ערוך. ”- אלן ג’. ווייט, אבות האומה ונביאי ישראל, עמ’ 539.