---
title:  דבר חדש
date:  21/07/2021
---

`לאחר שדוד התוודה על חטאו בלי לנסות לתרץ או לייפות אותו, הוא עותר בפני ה’. מהו תוכן העתירה? קרא את תהלים נ"א: 9-14.`

אזכור החיטוי באזוב בדבריו של דוד מנצל תרמינולוגיה הידועה לכל אדם מעם ישראל אשר אי פעם ביקר במקדש. בעודו מתייחס לפעולות הפולחניות של הטיהור כפי שהן מתוארות בתורת משה (ויקרא י"ד: 4), הוא מזהה את עוצמתו של הקורבן, ה-קורבן, שעתיד להגיע ולהסיר את חטאי העולם.

דוד ממשיך ומבקש גם "ששון ושמחה". לאור חומרת חטאיו, אין זה מעט נועז מצידו?

אפשר שהפרשנות הבאה לפסוק זה תהיה לנו לעזר: “ הגד לי כי נסלחתי כך שאוכל להיכנס למשכנך בשנית, שם אשמע ששון ושמחה מצד המהללים אותך.  ”

`כשאדם וחווה חטאו, הם התחבאו מפני נוכחות ה’ (בראשית ג’: 8).  מדוע לדעתך בקשתו של דוד, אף לאחר שחטא, כה שונה? קרא את תהלים נ"א: 13-14.`

דוד אינו חפץ לאבד את נוכחות ה’ בחייו. קיימת בו ההבנה כי ללא רוח הקודש הוא חסר כל כוחות. הוא יודע כי באותה קלות בה נפל לחטא עם בת שבע, הוא עלול ליפול בשנית. בטחונו העצמי מנופץ.

דוד מבין כי נצחונות עתידיים לא יגיעו ממנו; הם יגיעו רק מה’, ורק בעת שהוא נסמך עליו בצורה מוחלטת.

חיי מאמין מנצחים אינם מתרכזים באדם עצמו. הם מרוכזים בישוע. אנו שואפים לנוכחותו; אנו עורגים לרוח קודשו; אנו נכספים לשמחת הישועה שבו. אנו מכירים בצורך האישי שלנו להתחדשות ולשיקום. אנו זקוקים למנוחה שלו- פעולה שמיימית של בריאה מחדש. מנוחת הבריאה אינה רחוקה מהסליחה.

“ לֵב טָהוֹר בְּרָא־לִי אֱלֹהִים; וְרוּחַ נָכוֹן, חַדֵּשׁ בְּקִרְבִּי ” (תהלים נ"א: 12). הפסוק משתמש בתרמינולוגיית הבריאה. בתנ"ך רק לה’ ניתנה היכולת "לברוא"- וברגע שנבראנו מחדש, אנו רשאים לנוח.

`אם עדיין לא חווית את הששון והשמחה שביציאה לחירות ממצפון אשם, מה עוצר בעדך? אם זו אשמה, מה תוכל ללמוד מהסיפור לפנייך כדי לסייע לך?`