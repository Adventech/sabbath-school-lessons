---
title:  עייף וחלש
date:  18/07/2021
---

בערב אביבי נעים ורגוע, צעד דוד המלך חסר המנוחה הלוך ושוב על גג ארמונו. היה עליו להיות יחד עם חייליו בצידו השני של הירדן. היה עליו להוביל את עם ה’ לניצחון על העמונים ולהביא את השלום המיוחל לממלכתו.

`העובדה שדוד לא נמצא במקום שבו היה אמור להיות פתחה דלת לפיתוי. קרא את הסיפור בשמואל ב י"א: 1-5. מה קרה, ומהו החטא הגדול שדוד ביצע?`

דוד ראה אישה " טוֹבַת מַרְאֶה מְאֹד ” מתרחצת על גגה. יצריו מלאי החטא גברו עליו באותו ערב, והוא שכב עם בת שבע, אשתו של קצין צבאי נאמן. בדומה לכל מלכי העת העתיקה, לדוד היה כוח בלעדי. כמלך, לא חלו עליו החוקים שחלו על שאר העם. אולם, הסיפור הכואב של משפחתו של דוד לאחר נקודת התפנית המתרחשת כאן מזכירה לנו את העובדה כי אפילו המלך אינו נמצא מעל לחוקי ה’.

החוק קיים כהגנתנו, כשומרנו, וגם בעת שהמלך עצמו חוצה את גבולותיו, יהיה עליו להתמודד עם ההשלכות הנוראיות. ברגע שדוד עבר על גבולות החוק האלוהי, הוא החל להרגיש את השפעותיו על כל היבט והיבט בחייו. דוד חשב כי רגע התשוקה הבודד שלו יחלוף כלא היה; אבל בת שבע נכנסה להריון בעוד בעלה נמצא הרחק מירושלים.

`קרא את שמואל ב י"א: 6-27. כיצד ניסה דוד לכסות על חטאו?`

אף התחבולות המסובכות ביותר שעלו במוחו של דוד במטרה להביא את אוריה לביתו ולאשתו בת שבע, נכשלו. אוריה היה אדם עם מוניטין זהב והוא הגיב לרמזיו של דוד במילים: “ הָאָרוֹן וְיִשְׂרָאֵל וִיהוּדָה יֹשְׁבִים בַּסֻּכּוֹת, וַאדֹנִי יוֹאָב וְעַבְדֵי אֲדֹנִי עַל־פְּנֵי הַשָּׂדֶה חֹנִים, וַאֲנִי אָבוֹא אֶל־בֵּיתִי לֶאֱכֹל וְלִשְׁתּוֹת וְלִשְׁכַּב עִם־אִשְׁתִּי; חַיֶּךָ וְחֵי נַפְשֶׁךָ, אִם־אֶעֱשֶׂה אֶת־הַדָּבָר הַזֶּה ” (שמואל ב י"א: 11). לבסוף דוד חוזר למצב הריגה "מרחוק" על מנת לכסות על החטא שביצע.

`קשה לנו להאמין שדווקא דוד, אשר התברך מה’ פעמים רבות בחייו, סיים במקום כה נמוך.  איזו אזהרה ניתן לקחת לעצמנו מסיפור זה, ללא הבדל מי אנחנו?`