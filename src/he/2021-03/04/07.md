---
title:  נקודות למחשבה
date:  23/07/2021
---

“ חרטתו של דוד הייתה כנה ועמוקה. הוא לא עשה כל ניסיון לרכך את פשעו. הוא לא הביע בתפילתו שום רצון להימלט מעונשו… הוא ראה את נשמתו מוכתמת בחטא, והוא תיעב את החטא שביצע. הוא ייחל והתפלל לא רק למחילה, אלא אף ללב טהור… בהבטחותיו של ה' לחוטאים ששבו בתשובה, הוא מצא הוכחה למחילתו ולקבלתו בידי אלוהים… ‘ זִבְחֵי אֱלֹהִים רוּחַ נִשְׁבָּרָה לֵב־נִשְׁבָּר וְנִדְכֶּה; אֱלֹהִים, לֹא תִבְזֶה ' (תהלים נ"א: 19).

על אף שדוד מעד, ה' הרים אותו… חשוב לזכור שדוד השפיל את עצמו לפני ה' והתוודה על חטאו, בשעה ששאול בז לתוכחת ה', הקשה את לבו ומיאן לחזור בתשובה.

פרק זה בחייו של דוד (הוא)… אחת הדוגמאות המרשימות ביותר שניתנו לנו על המאבקים והפיתויים שבני האדם מתמודדים עמם, על חרטה אמיתית… לאורך כל הדורות… אלפים מילדי האל שהודחו לחטא… נזכרו כיצד קיבל ה' את הודאתו וחרטתו הכנה של דוד… הם שאבו ממנו אומץ להתחרט על מעשיהם ולנסות לפסוע שוב בדרכי ה' לאורה של תורתו.

כל אדם ה… משפיל את נפשו, מתוודה ושב בתשובה כפי שנהג דוד, יכול להיות סמוך ובטוח כי יש תקווה בעבורו… ה' לעולם לא ישליך מעל פניו נשמה ששבה בתשובה אמיתית.  ”-אלן ג'. ווייט, אבות האומה ונביאי ישראל, עמ' 541-542.

**שאלות לדיון**:

`כיצד נוכל למצוא את האיזון שבין ההכרה בחטאנו התורשתי והצורך שלנו בסליחה, לבין חיים כבני ובנות אדון היקום, הסולח לנו על שגיאותינו?`

`מדוע כל חטא הוא בסופו של דבר חטא נגד ה'? מהי הכוונה בחטא נגד ה'?`

`מה נוכל לומר לאדם לא מאמין הנאבק בשאלת סבלם של חסרי הפשע, לדוגמת אוריה או התינוק של דוד ובת שבע? כיצד אפשר להסביר את האהבה והצדק של ה' במקרה כזה? כיצד נקודת המבט של העימות הגדול מסייעת לנו בכך?`

`מדוע הכתובים מקדישים שני פרקים שלמים לסיפורם השפל של דוד ובת שבע? מדוע הוא ניתן לנו?`

`הרהר ברעיון כי החטא מפריד אותנו מה' כפי שהוא מופיע בתהלים נ"א: 13,14. מהו הניסיון האישי שלך בהפרדה זו? כיצד אתה מרגיש? כיצד תסביר לאדם אחר איך הפרדה זו מרגישה ומדוע היא כה לא נעימה? מדוע הבטחת החסד הינה התרופה הבלעדית?`