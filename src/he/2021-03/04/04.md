---
title:  נשכח ונסלח?
date:  20/07/2021
---

לאחר שדוד ביטא בלא משים את גזר דינו שלו (שמואל ב י"ב: 5,6), נתן מעמיד בפניו את מלוא חומרת חטאו. ליבו של דוד נשבר, והוא מודה בחטא. לכך מיד מגיב נתן במילים: “ גַּם־יְהוָה הֶעֱבִיר חַטָּאתְךָ לֹא תָמוּת ” (שמואל ב י"ב: 13), כלומר ה’ סולח לו. אין תקופת המתנה לקבלת הסליחה של ה’. דוד לא צריך להוכיח שכוונתו כנה בכדי לקבל את הסליחה.

אף על פי כן, נתן , אשר צפה כבר בשמואל ב י"ב: 10-12 את השלכות החטא של דוד, מצהיר כי הילד הנולד ימות.

`מהי הכוונה בכך שה’ הסיר את חטאו של דוד? האם הוא פשוט מחה ממנו הכל? האם כולם פשוט שכחו את התרחשות המאורע? קרא את שמואל ב י"ב: 10-23 בעודך מהרהר בשאלות אלו.`

ניתן לומר בוודאות כי גם דוד הירהר בשאלות אלו בעת שצפה בעולמו מיטלטל- התינוק מת, משפחתו נשבתה בחוסר סדר (הסיפורים של אמנון ואבשלום הם שתי דוגמאות טובות לצרות מוכרות בתוך משפחה), עתידו אינו ידוע. אך למרות השלכות חטאו, אשר השפיעו על חפים מפשע כמו אוריה והתינוק, דוד החל להבין כי חסד האל יכסה גם את אלה ויום אחד כל השלכות החטא יגיעו לקיצן. בינתיים, היה עליו למצוא מרגוע למצפונו המוטרד בחסד ה’.

`למה דוד מרגיש שהוא באמת זקוק? למה הוא נכסף? קרא את תהלים נ"א: 1-8.`

דרך מזמור תהלים נ"א, דוד פותח בפומבי את ליבו ומודה בחטאיו. קריאתו לרחמים מופנית לעבר אהבתו הנצחית וחסדיו הרבים של ה’. הוא נכסף להתחדשות.

בעודנו שוקלים את מחיר המנוחה בישוע, עלינו קודם כל לקבל את ההבנה כי כולנו זקוקים לעזרה חיצונית; אנו אנשים חוטאים וזקוקים למושיע; אנו מזהים את חטאינו וזועקים לאחד והיחיד שיכול לטהר, לשטוף ולחדש אותנו. בעת שנעשה זאת, יינתן לנו אומץ: הנה לפנינו נואף, מניפולטור, רוצח ואדם שעבר על לפחות חמש מתוך עשרת הדיברות והוא זועק לעזרה. והנה, הוא תובע לעצמו בהצלחה את הבטחת הסליחה של ה’.

`אם ה’ סלח לדוד על מעשיו, איזו תקווה קיימת גם בעבורך?`