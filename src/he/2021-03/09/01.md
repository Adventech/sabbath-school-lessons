---
title:  מקצבי המנוחה
date:  21/08/2021
---

### קראו את הפסוקים הבאים לקראת שיעור השבת השבועי
בראשית א', שמות כ': 8-11, שמות ט"ז: 14-31, דברים ה': 12-15, תהלים צ"ב, ישעיה נ"ח: 13.

> <p>פסוק לשינון</p>
>  " וַיְבָרֶךְ אֱלֹהִים אֶת־יוֹם הַשְּׁבִיעִי, וַיְקַדֵּשׁ אֹתוֹ; כִּי בוֹ שָׁבַת מִכָּל־מְלַאכְתּוֹ, אֲשֶׁר־בָּרָא אֱלֹהִים לַעֲשׂוֹת " (בראשית ב': 3 )

מי מאיתנו מסוגל לצייר בדמיונו את מראה הבריאה- האור באפלה, אוקיינוסים שופעי חיים, ציפורים הפותחות במעופן לראשונה? ומה יש לומר לגבי הבריאה העל טבעית של אדם וחווה? איננו מסוגלים לתפוס ולו במקצת את הדרך בה ה' עשה זאת.

ואז, לאחר השלמתן של כל פעולות הבריאה, הפנה ה' את תשומת לבו לדבר אחר. במבט ראשון, אין הדבר מרהיב כלוויתנים המזנקים מפני המים או כתצוגה מהפנטת של נוצות. כל שה' עשה הוא ליצור יום, היום השביעי, ולייחד אותו. אף בטרם התרסקות האנושות אל תוך החיים מלאי המתח שהטלנו על עצמנו, ה' השאיר סימן המשמש לנו כתזכורת חיה. ה' ייעד את היום הזה להיות זמן בו נעצור וניהנה בצורה מודעת מהחיים- יום בו נתקיים אך לא נעבוד, יום בו נחגוג את מתנה הדשא, האוויר, חיות הבר, המים, בני האדם ויותר מכל, את בורא כל מתנה טובה.

הזמנה זו נותרה תקפה גם לאחר שהוגלה הזוג הראשון מגן עדן. ה' רצה לוודא כי ההזמנה תעמוד במבחן הזמן, ולכן ארג אותה לתוך נבכי בד הזמן עצמו עוד מראשית.

השבוע נלמד על הזמנתו המופלאה של ה' להיכנס אל תוך מנוחה דינאמית שוב ושוב בבואו של כל יום שביעי.

_*לימדו את השיעור השבועי לקראת שבת ה-28 באוגוסט_