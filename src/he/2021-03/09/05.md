---
title:  סיבה נוספת לנוח
date:  25/08/2021
---

עם ישראל חונה בעבר הירדן. הם כבשו את אדמותיו של מלך בשן ושל שני המלכים האמוריים. ברגע  גורלי זה, משה קורא לישראל בשנית להתאסף יחדיו ומזכיר להם כי הברית שנכרתה בסיני תקפה גם בעבורם, ולא רק בעבור הוריהם. הוא ממשיך וחוזר שוב על עשרת הדיברות לטובתם.

`השווה את שמות כ': 8-11 ודברים ה': 12-15. מהו ההבדל בדרך בה נכתב דיבר השבת בשני קטעים אלו?`

בשמות כ': 8, הדיבר מתחיל במילה "זכור". דברים ה': 12 מתחיל במילה "שמור". המילה "זכור" מופיעה מאוחר יותר בדיבר עצמו (דברים ה': 15). בפסוק זה, העם נקרא לזכור כי בעבר היו עבדים.  למרות שהדור הנוכחי גדל בחירות, הם היו כולם נולדים אל תוך עבדות לולא חולצו משם בדרך פלא. דיבר השבת נועד להזכיר להם כי אותו האל אשר פעל בסיפור הבריאה, פעל גם בעבור ישועתם: “ וַיֹּצִאֲךָ יְהוָה אֱלֹהֶיךָ מִשָּׁם, בְּיָד חֲזָקָה וּבִזְרֹעַ נְטוּיָה ” (דברים ה': 15).

אמיתה זו מתאימה היטב לנסיבות הנוכחיות של בני ישראל, העומדים בפעם השנייה בגבולה של הארץ המובטחת כארבעים שנה לאחר שהדור הראשון נכשל בצורה כה מצערת. הם היו חסרי אונים לקראת כיבוש הארץ כפי שגם היו אבותיהם בבריחתם ממצרים. הם נזקקו לאל אשר פועל " בְּיָד חֲזָקָה וּבִזְרֹעַ נְטוּיָה ".

בעצם הדבר, השבת הינה הוספת מימד נוסף לחיינו. כיוון שה' הוא אלוהי החירות, על עם ישראל לשמור את יום השבת (דברים ה': 15).

כמובן שסיפור הבריאה אינו רחוק מדיבר השבת גם בדברים פרק ה', למרות המניע השונה לפעולה. בזווית מסוימת, יציאתה של אומת ישראל לחירות מארץ מצרים מהווה נקודת התחלה לבריאה חדשה, בדומה לסיפור הבריאה בבראשית. בני ישראל כבני חורין, הם בריאתו החדשה של ה' (קרא לדוגמה את ישעיה מ"ג: 15).

היות ויציאת מצרים מוצגת כסמל לחירות מעול החטא, כלומר לגאולה, נוכל לראות בשבת סמל גם לבריאה וגם לגאולה. באופן זה, השבת מצביעה באופן ברור מאוד על ישוע, בוראנו ומושיענו.

`קרא את יוחנן א': 1-13. מה מלמדים אותנו פסוקים אלו לגבי היותו של ישוע הבורא והמושיע שלנו?`