---
title:  הקדמה למנוחה
date:  22/08/2021
---

ה' נוכח בראשית. האל אמר, והדבר נהיה. האור מפריד בין יום לבין לילה; רקיע, שמיים ומים נאמרים לכדי קיום ביום השני; אדמה יבשה וצמחייה עוקבים ביום השלישי. ה' יוצר את המסגרת הבסיסית של הזמן והגיאוגרפיה וממלא אותה במהלך שלושת הימים הבאים. אורות מושלים ברקיע ביום ובלילה. בשונה ממרבית סיפורי התרבויות העתיקות, הבריאה התנ"כית מציינת באופן ברור ביותר כי השמש, הירח והכוכבים אינם אלוהיים. הם נכנסים לתמונה רק ביום הרביעי ואינם יותר מאשר נתינים למילתו של הבורא.

תיאור היום החמישי והשישי לפי משה (בראשית א': 20-31) מלא חיים ויופי. עופות, דגים, חיות יבשה- כולם ממלאים את המרחב שהכין ה'.

`על מה מצביעה הערכתו של ה' על הבריאה? קרא את בראשית א': 1-31.`

אין זה עוד מרחב אקראי אותו ה' יצר, כי אם המקום המושלם. יצורים שופעי חיים מילאו את הארץ. כפזמון חוזר של שיר קליט, ה' ממשיך ואומר "כי טוב" לאחר כל יום.

`מהו ההבדל בין בריאת האנושות לבין בריאת שאר העולם? קרא את בראשית א': 26,27 ובראשית ב': 7, 21-24.`

ה' רוכן ומתחיל ליצור מתוך העפר. בריאת האנושות בצלמו ובדמותו של האל מהווה דוגמה מעולה לאינטימיות וקירבה. ה' רוכן מטה ונופח באפיו נשמת חיים, ונוצרה בריאה חיה.  בריאתה המיוחדת של חווה מתוך צלעו של אדם מוסיפה היבט חשוב נוסף לתוך שבוע הבריאה. נישואים הינם חלק מתכנונו של ה' בעבור האנושות- שותפות של ביטחון קדוש בין איש ואישה.

הפעם, כאשר ה' סוקר את כל אשר יצר ביום השישי, הפזמון החוזר משתנה במעט: “ וַיַּרְא אֱלֹהִים אֶת־כָּל־אֲשֶׁר עָשָׂה, וְהִנֵּה־טוֹב מְאֹד ” (בראשית א': 31).

`חשוב על ההבדל הקיצוני בין סיפור הבריאה התנ"כי לבין הלימוד חסר ההנחייה האלוהית של האנושות. מה הדבר מלמד אותנו לגבי הצורך להסתמך על דבר ה' להבנת האמת?`