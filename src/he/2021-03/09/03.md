---
title:  ציווי המנוחה
date:  23/08/2021
---

הבריאה אכן "טובה מאוד", אולם אין היא הגיעה לשלמותה. הבריאה מסתיימת במנוחתו של ה' ובברכה המיוחדת של היום השביעי, השבת. “ וַיְבָרֶךְ אֱלֹהִים אֶת־יוֹם הַשְּׁבִיעִי, וַיְקַדֵּשׁ אֹתוֹ; כִּי בוֹ שָׁבַת מִכָּל־מְלַאכְתּוֹ, אֲשֶׁר־בָּרָא אֱלֹהִים לַעֲשׂוֹת ” (בראשית ב': 3).

השבת מהווה חלק חיוני בבריאתו של ה'. למעשה, זוהי נקודת השיא של הבריאה. ה' קובע מנוחה ויוצר חברה אנושית (באותם ימים, משפחת הליבה של אדם וחווה) בה ניתן לעצור מפעילויות היום-יום השוטפות ולנוח לצד הבורא.

לרוע המזל, החטא נכנס לעולם ושינה הכל. לא עוד תקשורת ישירה עם ה'. במקום זאת, תחינת הצרה המוכרת לנו בעולמנו החוטא- לידות כואבות, עבודה מייגעת, מערכות יחסים לקויות ושבריריות, ועוד ועוד. ועדיין, גם בקרב כל אלה, נותרת השבת של ה' כסמל מתמשך לבריאה ולתקוות ההבטחה של בריאתנו המחודשת. אם היה צורך במנוחת השבת עוד לפני החטא, על כמה וכמה אנו זקוקים לה עכשיו?

שנים רבות מאוחר יותר, כאשר ה' משחרר את בניו ובנותיו מעבדות מצרים, הוא מזכיר להם בשנית על יום ייחודי זה.

`קרא את שמות כ': 8-11. מה הקטע מלמד אותנו לגבי חשיבות השבת בהקשר לבריאה?`

ה' קורא לנו לזכור את המקורות שלנו דרך דיבר זה. בניגוד למה שרבים מאמינים, איננו תוצר יד המקרה של כוחות עיוורים קרים ולא אכפתיים. להפך, נבראנו כישויות בצלמו של ה'. נבראנו על מנת  לחוות אחווה משותפת עם ה'. בלא הבדל אם בעבר התייחסו לבני ישראל כעבדים חסרי ערך, כעת הם נקראים להיזכר בכל שבת ושבת מי הם באמת, בריות שנוצרו בצלם האל עצמו.

“ השבת נועדה לשמש זכר למעשה הבריאה, ולפיכך אות לגבורתו ולאהבתו של אלוהים ” -אלן ג'. ווייט, חמדת הדורות, עמ' 214.

`חשוב על חשיבות עיקרון ששת ימי הבריאה. אחרי הכל, איזה לימוד חשוב יותר מאשר האחד בו ה' מצווה להקדיש כל יום שביעי בחיינו, בכל שבוע, ללא יוצא מן הכלל, לזכרו? מה מלמדת אותנו עובדה זו לבדה לגבי ההכרח שנזכור את מקורותינו האמיתיים, כפי שהם מתוארים בספר בראשית?`