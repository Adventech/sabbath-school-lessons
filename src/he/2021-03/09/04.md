---
title:  נסיבות חדשות
date:  24/08/2021
---

לאחר ארבעים שנות נדודים במדבר, גדל דור חדש בעל זיכרון עמום, אם בכלל, של מצרים. הדור החדש היה עד לחוסר אמונתם החוזר של הוריהם, וכתוצאה היו חייבים גם הם להמשיך ולנדוד בשממה בזמן שדור הוריהם קרב לסיומו.

הוענקה להם הזכות להיות בקרב המשכן, מרכז המחנה, והם יכלו לראות את הענן המעיד על נוכחותה של שכינת ה’ מעליו. כאשר הענן התקדם, הם ידעו כי הגיע הזמן לארוז ולצעוד בעקבותיו. אותו ענן אשר סיפק צל במהלך היום ואור וחום במהלך הלילה היווה זכר מתמיד לאהבתו ודאגתו של האל עבורם.

`איזה אות אישי לזכר מנוחת השבת היה ברשות העם? קרא את שמות ט"ז: 14-31.`

לעומת התיאולוגיה הנפוצה, מוכיחים פסוקים אלו כי ציווי השבת ניתן בטרם מתן התורה בסיני.

מה אירע כאן?

המזון המיוחד שסיפק ה’ לעמו שימש תזכורת לעובדה שהבורא מתחזק את הבריאה. ה’ סיפק את צרכיהם בדרך מאוד מוחשית. כל יום היווה נס בעוד המזון הופיע ונעלם יחד עם החמה. בכל פעם שניסה אדם לאגור לקראת היום הבא, המן היה נרקב ומסריח; ועדיין, בכל י ום שישי ניתנה כמות מספקת לשתי מנות, והשאריות אשר נאכלו בשבת נותרו טריות באורח פלא.

לעם ישראל ניתן כעת השירות במשכן וכל החוקים והתקנות המתועדות בספר ויקרא ובספר במדבר. ועדיין, משה הבא בימים מזמן את כל ההמון וחוזר באוזניהם על ההיסטוריה שלהם ועל החוקים אשר נתן ה’ (קרא גם את דברים ה’: 6-22).

הדור החדש היה ערוך ומוכן להיכנס לארץ המובטחת. עם ישראל עמד בפני תחלופת מנהיגות, ומשה הזקן רצה לוודא כי אנשי הדור הנוכח יזכרו מי הם ומהי משימתם.  הוא לא רצה שיחזרו על שגיאות הוריהם. לכן, הוא חוזר על תורת ה’. עשרת הדיברות חזרו ונאמרו בשנית כך שהדור הזה, העומד על סף כיבוש כנען, לא ישכח.

`בניסיוננו האישי, ביאתו השנייה של המשיח אינה מתרחשת יותר מרגעים מספר לאחר מותנו. על כן, ביאתו קרובה תמיד, ואולי אף קרובה יותר ממה שאנו חושבים. כיצד שמירת השבת מזכירה לנו לא רק את כל אשר ה’ עשה בעבורנו, אלא גם מה שיעשה בשבילנו בביאתו?`