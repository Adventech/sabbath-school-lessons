---
title:  הפיכה למעשי
date:  11/08/2021
---

על מנת לסלוח, עלי להודות שנפגעתי. הדבר עלול להיות קשה לביצוע, שכן אנו נוטים לקבור עמוק את רגשותינו במקום לעבוד עליהם. זה בסדר להכיר ברגשות נוגדי-אמונה של טינה ואפילו כעס לפני ה'. אנו נתקלים בכך רבות בספר תהלים. אני יכול להרגיש חופשי לספר לה' שלא אהבתי את מה שהתרחש או את הצורה שהתייחסו אלי ושזה גורם לי להיות עצוב או כועס או שניהם.

בסיפור של יוסף, אנו קוראים כי הוא בוכה בעת שהוא פוגש את אחיו בשנית וחווה מחדש רגשות מן העבר.

`מה מלמדת אותנו ההצהרה של ישוע על הצלב לגבי התזמון של הסליחה? קרא את לוקס כ"ג: 34.`

ישוע לא חיכה שנבקש סליחה תחילה. אין עלינו לחכות שהאדם הפוגע בנו יבקש סליחה. יש באפשרותנו לסלוח לאחרים גם ללא קבלתם את הסליחה שלנו.

`מה מלמד הכתוב בלוקס ו’: 28 ובמתי ה’:44 לגבי האופן בו יש לנהוג כלפי מי שפוגע בנו?`

סליחה, כמו גם אהבה, מתחילה בבחירה יותר מאשר בהרגשה. אנו יכולים להחליט לסלוח, גם אם רגשותינו אינם מסכימים עם ההחלטה. ה’ יודע כי בכוחותינו שלנו ההחלטה בלתי-אפשרית, אבל " הָאֱלֹהִים כֹּל יָכוֹל ” (מרקוס י’:27). לכן נאמר לנו להתפלל עבור אלה אשר פוגעים בנו. בחלק מהמקרים יש והאדם כבר מת, אבל אנו עדיין יכולים להתפלל כדי לקבל את היכולת לסלוח לו או לה.

אין ספק כי סליחה אינה דבר פשוט לעתים. הכאב והנזק הנעשים לנו יכולים להיות הרסניים, ולהשאיר אותנו פגועים ושבורים. הריפוי יגיע אם נאפשר לו, אולם היאחזות במרירות, בכעס ובטינה יהפכו את תהליך הריפוי לקשה הרבה יותר, אם אפשרי כלל.

הצלב הוא הדוגמה הטובה ביותר למה היה המחיר בעבור ה’ עצמו על מנת לסלוח לנו. אם האדון יכל לעבור זאת בשבילנו למרות שהוא ידע כי אנשים כה רבים יידחו אותו בכל מקרה, אזי ניתן לומר בבטחה כי גם אנחנו מסוגלים ללמוד לסלוח.

`למי אתה צריך לסלוח- אם לא לטובתו שלו, אז לטובתך?`