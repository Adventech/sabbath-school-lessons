---
title:  העמדת הבמה
date:  09/08/2021
---

יוסף סלח לאחיו. אין אנו יודעים מתי הוא סלח להם, אבל היה זה בבירור זמן רב לפני הופעתם. יוסף כנראה לעולם לא היה משגשג במצרים אם לא היה סולח להם, שכן הכעס והמרי היו בוודאי מכלים אותו מבפנים ופוגעים ביחסיו עם ה'.

מספר מחקרים שנעשו על שורדי טרגדיות הנגרמו להם בידי אחרים הדגישו את העובדה כי בעבור הקורבנות שסבלו בצורה נוראה ביותר, היוותה הסליחה גורם מפתח למציאת ריפוי והשבת החיים על כינם. ללא סליחה, אנו נותרים קורבנות. הסליחה קשורה יותר אל עצמנו מאשר אל האדם שהרע לנו.

למרות שיוסף סלח לאחיו, אין ברצונו לתת למערכת היחסים המשפחתית להמשיך מהנקודה בה הוא עזב אותה; כלומר, בבאר היבשה בדותן. הוא חייב לבדוק אם התחולל שינוי מאז.

`מה שמע יוסף? קרא את בראשית מ"ב: 21-24. מה הוא מבין בנוגע לאחיו?`

כל התקשורת נעשתה דרך מתרגם, לכן אחיו של יוסף אינם מודעים לכך שהוא יכול להבין אותם. יוסף שומע את הודאתם של אחיו. האחים חשבו כי אם ייפטרו מיוסף, יהיו חופשיים מדיווחיו לאביהם ולא ייאלצו להמשיך ולסבול עם חלומותיו והתהוללותו כבן המועדף. אולם, במקום למצוא מנוחה, הם הוכו במצפון מלא אשם אותו נשאו במהלך כל השנים הללו. מעשיהם הוביל לחוסר מרגוע ואימה מרתיעה מפני עונש מה'.

יוסף למעשה מרחמם על סבלם. הוא בוכה עבורם.

יוסף יודע כי הרעב יימשך עוד מספר שנים, והוא מתעקש כי הם יביאו את בנימין איתם בפעם הבאה בה יגיעו לקנות בר (בראשית מ"ב: 20). הוא גם לוקח בשבי את שמעון (בראשית מ"ב: 24).

לאחר שנוכח כי בנימין עודו בחיים, הוא מארגן משתה ומבטא בצורה גלויה את העדפתו לבנימין (בראשית מ"ג: 34) כדי לראות אם דפוס הקנאה הנושן עודו שם. האחים אינם מראים כל סימן לקנאה, אבל יוסף מכיר את מידת ערמומיותם. אחרי הכל, הם הערימו על עיר שלמה (בראשית ל"ד: 13) והוא מסיק כי הם גם שיקרו לאביהם בנוגע לגורלו שלו (בראשית ל"ז: 31-34). על כן, הוא מעמיד אותם במבחן גדול נוסף (קרא את בראשית מ"ד).

`קרא את בראשית מ"ה 1-15. מה אנו מבינים לגבי רגשותיו של יוסף כלפי אחיו והסליחה שהעניק להם? מהו הלקח שנוכל ללמוד מסיפור זה לגבינו?`