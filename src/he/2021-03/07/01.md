---
title:  מנוחה, מערכות יחסים וריפוי
date:  07/08/2021
---

### קראו את הפסוקים הבאים לקראת שיעור השבת השבועי
בראשית מ"ב: 7-20, מתי כ"ה: 41-46, בראשית מ"ב: 21-24, בראשית מ"ה: 1-15, לוקס כ"ג: 34, בראשית נ': 15-21.

> <p>פסוק לשינון</p>
>  " וְעַתָּה אַל־תֵּעָצְבוּ, וְאַל־יִחַר בְּעֵינֵיכֶם, כִּי־מְכַרְתֶּם אֹתִי הֵנָּה; כִּי לְמִחְיָה, שְׁלָחַנִי אֱלֹהִים לִפְנֵיכֶם " ( בראשית מ”ה: 5 )

גבר הואשם בתקיפה מינית של אישה. היא זיהתה את פניו מבין שורת החשודים שעמדה בתחנת המשטרה. למרות שהראיות העמידו את אשמתו בסימן שאלה, האישה התעקשה נחרצות כי "ג'וני" הוא האשם המדובר.

וכך, ג'וני נרקב במאסר של 14 שנים עבור פשע אותו לא ביצע. רק לאחר שזוכה מאשמה על ידי בדיקת דנ"א הבינה האישה, “ג'ואן”, את טעותה המרה.

היא רצתה לפגוש את ג'וני לאחר שיחרורו. מה יעשה אותו אדם שסבל רבות ברגע שיפגש פנים אל פנים עם האישה שהרסה את חייו במשך שנים?

היא חיכתה לו בחדר. כאשר הוא נכנס, הם הביטו אחד בעיני השנייה וג'ואן פרצה בבכי.

“ ג'וני פשוט רכן לעברי, לקח את ידי ובעודו מביט בי אמר: “אני סולח לך”. לא יכולתי להאמין. הנה לפני עומד הגבר אותו שנאתי ממושכות ואף קיוויתי למותו. ואילו כעת, הוא עומד כאן ואומר לי, האחת שגרמה לו עוול רב ביותר, שהוא סולח לי? היה זה באותו הרגע שהתחלתי להבין את מהות החסד וגם למצוא ריפוי ומנוחה אמיתית. ”

השבוע נביט בסליחה ובמה שיש בידה לעשות עבור לבבות אנושיים חסרי מרגוע.

_*לימדו את השיעור השבועי לקראת שבת ה-14 באוגוסט_