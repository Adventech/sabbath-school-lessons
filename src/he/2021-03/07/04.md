---
title:  לסלוח ולשכוח?
date:  10/08/2021
---

סליחה מוגדרת כרצון לנטוש את זכותך לטינה, הוקעה ונקמה כלפי אדם או קבוצה שנהגו בחוסר צדק. ד"ר מרילין ארמור, תרפיסט משפחה שעבד עם ניצולי שואה במטרה לגלות מה עשו אותם ניצולים כדי למצוא היגיון בכל מה שאירע להם, כתב כך: “ רעיון הסליחה כולו הוא פעולה מכוונת שנעשית על ידי הקורבן. הוא לא משהו שקורה מעצמו. ”

סליחה אין משמעה חוסר השלכות. אין היא אומרת שיש לתת למתעלל להמשיך בדפוס ההתעללות שלו. משמעות הסליחה, היא שאנו מפנים את הטינה והתשוקה שלנו לנקמה לה'. אם לא נעשה זאת, הכעס, המרירות, הטינה והשנאה יהפכו את המעשה שהאדם או הקבוצה עשו לנו לנורא עוד יותר.

`כיצד סליחה לאחרים משפיעה עלינו? היעזר במתי י"ח: 21-35.`

אין ספק כי אחת הנקודות המרכזיות בלמידה לסלוח היא הבנה על מה נסלחנו דרך המשיח. כולנו חטאנו, לא רק כנגד אנשים אחרים כי אם גם כנגד ה'.

כל חטא הוא למעשה חטא נגד אלוהינו ובוראנו, אך דרך ישוע אנו יכולים לקבל סליחה עבור כל אותם חטאים, לא בגלל שזה מגיע לנו- זה לא- אלא רק בעטיו של חסד האל כלפינו. ברגע שנקלוט את האמת המקודשת הזו, ברגע שנוכל לאמץ את אותה הסליחה אלינו, ברגע שנוכל לחוות בעצמנו את מציאות הסליחה של ה', נוכל להתחיל לשחרר ולסלוח לאחרים. אנו סולחים לאחרים לא בגלל שמגיע להם להיסלח, אלא בגלל שאותו הדבר ניתן לנו מאת ה' ואנו זקוקים לכך בעצמנו. ובכנות, כמה פעמים מגיעה גם לנו סליחה?

כפי שראינו, יוסף נתן הזדמנות שנייה לקשרי המשפחה שלו. ללא מטען עבר; ללא מבט אחורה להתרחשויות העבר.

כמעט בלתי אפשרי להתחיל מחדש משפחה בה כל אחד לומד להיות מומחה לדרך הטובה ביותר לפגוע אחד בשני. אך אין זו תגובתו של יוסף. נראה כי הוא מוכן להשאיר את העבר מאחוריהם ולהתקדם קדימה באהבה ובקבלה. אם היה יוסף בעל גישה שונה, הסיפור היה נגמר בצורה אחרת, ולא כל כך שמחה.

`"אַשְׁרֵי־נְשׂוּי פֶּשַׁע, כְּסוּי חֲטָאָה. אַשְׁרֵי־אָדָם לֹא יַחְשׂב יהוה לוֹ עָוֹן." (רומים ד': 7,8). מה אומר לנו שאול לגבי מה שהוענק לנו בישוע וכיצד על ההבטחה המופלאה הזו להשפיע על הדרך בה אנו מתייחסים לאנשים שפגעו בנו?`