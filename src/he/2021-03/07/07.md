---
title:  נקודות למחשבה
date:  13/08/2021
---

“ כשם שיוסף נמכר לגויים על ידי אחיו עצמו ובשרו, אף המשיח נמכר למתנגדיו העזים ביותר על ידי אחד מתלמידיו. יוסף הואשם על לא עוול בכפו והושלך לכלא בשל טוהר מידותיו; בדומה, המשיח זכה לבוז ונדחה בשל צדקתו; חיי ההקרבה העצמית שלו שימשו תוכחה לחטא; על אף שהיה חף מפשע, הורשע ישוע על סמך עדות שקר. אורך רוחו וצייתנותו של יוסף בכלא, שאליו הושלך על לא עוול בכפו, מחילתו בלב שלם לאחיו החורגים, חסדו ונדיבותו האציליים כלפיהם, כל אלה ייצגו את אורך רוחו של המשיח ואת מחילתו. שכן המשיח נשא בסבלנות וללא תלונה את רשעותם ואכזריותם של הרשעים, והוא מעניק מחילה רבת החסד לא רק למרצחיו אלא גם לכל בני האדם הבאים אליו, המתוודים על חטאיהם ומבקשים מחילה. ”- אלן ג’. ווייט, “אבות האומה ונביאי ישראל", עמ’ 179-180.

“ דבר אינו מצדיק רוח לא סלחנית. זה אשר חסר רחמים כלפי אחרים מציג כי אינו לוקח חלק בחסדו המכפר של ה’. בסליחתו של ה’, לב השוגג מתקרב ללב גדול המלא באהבה אינסופית. מי החמלה השמיימית גואים ומציפים את נפש החוטא, וזורמים ממנה גם לנפשות אחרות. החום והרחמים שישוע המשיח הציג בחייו היקרים, יגלו בקרב אנשים הנעשים למשתפי חסדו. ”- אלן ג’. ווייט, Christ’s Object Lessons, p. 251.

**שאלות לדיון**:

`מישהו פעם אמר: “ חוסר סליחה הינה כשתיית רעל בעודך מקווה כי האדם השני ימות. ” מהי כוונת המשפט?`

`מה הייתה תכלית כל המאורעות המסובכים שעבר יוסף לפני שגילה את זהותו? מה הם עשו בעבורו ובעבור אחיו?`

`עבדיו של יוסף היו בוודאי מודעים לחלק מעלילותיו כנגד אחיו (למשל, בראשית מ"ד: 1-12). כיצד חווית הסליחה משפיעה על אלה אשר רק צופים בנעשה?`

`“ אלוהים לעולם אינו מנחה את ילדיו בדרך אחרת מזו שהיו בוחרים בה, אילו יכלו לראות את אחריתה מראשיתה, ולהבחין בכבוד ובתהילה של התכלית שהם ממלאים כעמיתים לעבודת האל. ”- אלן ג’. ווייט, “חמדת הדורות", עמ’ 168. חשוב על חייך האישיים בעודך מהרהר בהצהרה זו. כיצד הבנת הקטע לעיל מסייעת לנו לעבור דרך רבים מהנסיונות והמאבקים העומדים בפנינו?`