---
title:  התמודדות עם העבר
date:  08/08/2021
---

בסופו של יום, דברים נעו בכיוון הנכון בחייו של יוסף, ובצורה מרשימה. לא רק שהוא יוצא מן הכלא, כי אם הוא ממונה כמושל מצרים לאחר שהוא מפרש את חלום פרעה (בראשית מ"א). הוא נשוי ובעל שני ילדים (בראשית מ"א: 50-52). אסמי מצרים מלאי בר, והרעב הנחזה מתחיל. ואז, יום אחד, מופיעים אחיו של יוסף במצרים.

`קרא את המפגש הראשוני בין יוסף לאחיו בבראשית מ"ב: 7-20. מדוע העלילה כה מפורטת? מה ניסה יוסף לעשות במפגש ראשון זה?`

ליוסף היה הכוח לנקום באחיו ללא כל צורך להצדיק את עצמו. אולם, במקום נקמה, יוסף חווה דאגה עבור בני משפחתו שנשארו בבית. הוא דואג לאביו. האם הוא עדיין בחיים, ואולי המשפחה לקוית התפקוד נעשתה גם למשפחה חסרת אב? ומה לגבי אחיו בנימין? כמקור השמחה וההנאה של אביו, בנימין נמצא כעת באותו המקום בו היה יוסף. האמנם הפנו אחיו את קנאתם המסוכנת כלפי בנימין?  יוסף נמצא עכשיו בעמדה ממנה הוא יכול לדאוג לאנשים הפגיעים במשפחתו, וזה בדיוק מה שהוא עושה.

יישום העקרונות התנ"כיים במערכות היחסים שלנו אין פירושו שעלינו לקבל ולהסכים עם התעללות. כל אחד מאיתנו יקר ערך בעיני ה’. ישוע שילם את המחיר המרבי על הצלב בעבור כל אחד מאיתנו.

`מדוע ישוע לוקח בצורה אישית כל ביטוי של התעללות או הזנחה? קרא את מתי כ"ה: 41-46.`

כולנו נקנינו כאחד בדם המשיח, ואנו שייכים לו בצורה חוקית. כל אדם מתעלל תוקף בעצם את רכושו של ישוע.

להתעללות מינית ורגשית ולאלימות פיזית אין כל מקום בתוך הדינאמיקה המשפחתית. אין זה עניין משפחתי פרטי שעליו להיפתר בצורה פנימית. קיים צורך להתערבות וסיוע חיצוניים. אם אתה או מישהו במשפחתך עוברים התעללות, בקש עזרה מגורם מקצועי ומוסמך.

`אילו עקרונות תנ"כיים עלינו ליישם בכל קשרי המשפחה המסובכים שיש ברשותנו כעת?`