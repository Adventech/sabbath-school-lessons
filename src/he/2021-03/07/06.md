---
title:  מציאת מנוחה לאחר סליחה
date:  12/08/2021
---

משפחתו של יוסף מגיעה לבסוף למצרים. אין עוד סודות אפלים במשפחה. על אחיו היה בוודאי להודות במכירת יוסף, בעודם מסבירים לאביהם כיצד הבן שחשב למת עומד כעת בראש מצרים.

למרות שלא תמיד אפשרי או חכם לשקם מערכות יחסים, אין זה אומר שאנו לא מסוגלים לסלוח. כנראה לא נוכל להתחבק ולבכות עם הפוגע בנו, אבל אולי נרצה לבטא את סליחתנו באמירה או במכתב. ואז, מגיע הזמן לשחרר את הכאב כמה שניתן. אפשר וכאב מסויים יהיה נוכח תמיד, אך לפחות נהיה בדרך המובילה לריפוי.

`קרא את בראשית נ': 15-21. מדוע דואגים אחיו של יוסף, ולמה שיהיו מודאגים? מה הפחד מלמד עליהם?`

אחיו של יוסף התגוררו במצרים כבר 17 שנים (בראשית מ"ז: 28) ועדיין, כשיעקב נפטר, הם חששו כי יוסף יחפש לנקום בהם. הם קלטו בשנית את פגיעתם החמורה ביוסף. כעת לאחר מות אביהם,יוסף מרגיע אותם ומזכיר כי סלח להם. רענון זה היה כנראה טוב גם ליוסף וגם לאחיו.

אם הפצע עמוק, כנראה שנצטרך לסלוח מספר פעמים. בעוד שזכרונות רעים חודרים למחשבותינו, נצטרך לפנות שוב לה' בתפילה ולבחור שוב לסלוח.

`קרא את בראשית נ': 20. כיצד הפסוק עוזר לנו להבין, ולו במעט, את נכונותו של יוסף לסלוח לחטא של אחיו נגדו?`

יוסף האמין בחוזקה כי חייו מהווים חלק מתוכניתו הגדולה של ה' להצלת העולם הידוע מאבדון ולחיזוק משפחתו לקראת הגשמת הבטחת ה' והפיכתה לגוי עצום. הידיעה כי ה' ביטל את תוכניותיהם הרעות של אחיו למען עשיית טוב עודדה את יוסף לסלוח.

`לסיפורו של יוסף ניתן סוף טוב. כיצד אנו מגיבים כאשר סוף של סיפור אינו כל כך טוב? האם ניתן לטעון כי בטווח הארוך, בתום החטא ובתום העימות הגדול, ברגע שכל בעיותיינו יגיעו לידי פיתרון- רק אז נגיע אל הסוף הטוב? כיצד תקווה זו עוזרת לנו להתמודד עם סיומות פחות מאידיאליות?`