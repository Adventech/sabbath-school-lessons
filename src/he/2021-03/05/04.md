---
title:  “ עָנָו אֲנִי וּנְמוּךְ רוּחַ ”
date:  27/07/2021
---

ענווה נחשבת תכונה פחותת-ערך בימינו. צניעות ניתנת ללעג. המדיה החברתית לימדה אותנו להתמקד ברועש, בצעקני, במוזר והפרוא, ובראוותני. אמת הדבר, כי רבים מן הסטנדרטים של העולם הפוכים לגמרי לעקרונות אותם ה' מחשיב כמרכזיים ויקרי ערך באמת.

“ ידיעת האמת אינה מתבססת על חוזק שכלי, כמו על טוהר המטרה ופשטות של אמונה כנה ונתמכת. מלאכי ה' יתכנסו סביב אלה אשר יחפשו בענוות לב הדרכה משמיים. רוח הקודש תינתן להם ובעזרתה הם יחשפו את אוצרות האמת.” -אלן ג'. ווייט, Christ's Object Lessons, p. 59.

`קרא את מתי ה': 5, הראשונה לפטרוס ג': 4 וישעיה נ"ז: 15. כיצד תגדיר ענווה ונועם על פי פסוקים אלו?`

שאול מתייחס ל" נֹעַם הַמָּשִׁיחַ וּעַנְוָתוֹ  ” בשנייה לקורינתים י': 1. נועם וענווה אינם מתארים אנשים חלשים שאינם מסוגלים לעמוד על שלהם.  ישוע בעצמו לא חיפש עימותים ולרוב נמנע מהם היות ששליחותו עדיין לא הגיעה לידי התגשמותה (יוחנן ד': 1-3). אולם כאשר ניצב בפני עימות, הוא הגיב בעוז, ובאותו הזמן דיבר באדיבות. בכיו על גורלה של ירושלים, קצת לפני צליבתו, לא התבטא בשצף קללות כי אם תיאור תמונה עגומת עתיד, במילים חנוקות מדמעות (לוקס י"ט: 41-44).

בברית החדשה ישוע מוצג פעמים רבות כמשה שני. הוא מדבר על ההר ומפרט את עקרונות מלכותו השמיימית (מתי ה': 1). הוא מספק לקהל גדול מזון בדרך נס (מתי י"ד: 13-21). במדבר י"ב: 3 מציג את משה כ"ענו" והדבר מהדהד בכתוב במתי י"א: 29. העדים להאכלת חמשת האלפים קוראים בפליאה: “ זֶהוּ בֶּאֱמֶת הַנָּבִיא שֶׁבָּא אֶל הָעוֹלָם. ” (יוחנן ו': 14), וזוהי התייחסות דומה למעמדו של משה כנביא בדברים י"ח: 15.

עם זאת, נועמו וענוותו של ישוע גוברים בהכרח על אלה של משה. אחרי הכל, הוא מושיענו העליון. בעוד שמשה הציע לתת את חייו להצלת עמו (שמות ל"ב: 32), מותו לא היה משיג כלום שהרי משה היה חוטא בעצמו ונזקק גם הוא למושיע, לנושא החטאת שישלם עבור חטאיו שלו. למרות שנוכל ללמוד רבות ממשה ומסיפור חייו, לא נוכל למצוא בו ישועה.

אנו זקוקים למושיע שיוכל לעמוד במקומנו לא רק כמתווך כי אם כמחליף שלנו.

תיווך הינו חשוב, אולם רק האל התלוי על הצלב כנושא חטאינו, כאחד ששילם בגופו את העונש עבורם, רק הוא יכול להושיענו מההשלכות החוקיות והצודקות של חטאינו.  זוהי הסיבה מדוע אין זה משנה איזו דוגמה טובה ישוע היווה בעבורנו, הכל היה לשווא ללא הצלב והתחייה.