---
title:  “ כִּי עֻלִּי נָעִים ”
date:  28/07/2021
---

ציינו מקודם כי השימוש במושג "עול" בקטע זה של ספר מתי מתייחס לשימוש היהודי במושג ולשימושים נוספים בו בברית החדשה, ופירושו הבנה שגויה של החוק.

`המילה היוונית המתורגמת כ" נעים ” במתי י"א: 30 מתפרשת כ" טוב, ערב, שימושי ונדיב ”. אנשים רבים מסביבנו רואים בחוק האלוהי דבר כבד, קשה לביצוע ולעתים גם לא רלוונטי. כיצד נוכל לעזור להם לגלות את יופי החוק ולעודד אהבה כלפי נותן החוק?`

הורים זוכרים תמיד את הרגע בו ילדיהם לוקחים את צעדם הראשון. צעד ראשון מתנדנד מוביל לצעד שני הססני, ואז צעד שלישי- ועד כאן הילד כבר כמעט בוודאות מעד ונפל. סביר כי יהיו דמעות, ואולי אף שריטות, אבל ברגע שהילד הרגיש את חופש התנועה הוא יקום וימשיך לנסות שוב ושוב. צעד, נפילה, תקומה, צעד, נפילה, תקומה. הרצף יחזור על עצמו פעמים רבות עד שהילד יצליח ללכת בביטחה. ועדיין, במרכז כל המעידות והנפילות, יאירו בניצחון פנים גאות וקטנות המכריזות: אבא, אמא, אני יכול ללכת!

הליכה עם ישוע לא תהיה תמיד קלה, אבל יהיה זה תמיד הדבר הנכון והטוב לעשות. אנו עתידים למעוד; אולי אף ניפול; ועדיין, אנו יכולים לקום ולהמשיך את ההליכה כשהוא לצידנו.

`באיגרת אל הגלטים ה’: 1 שאול כותב: “ הַמָּשִׁיחַ שִׁחְרֵר אוֹתָנוּ אֱלֵי חֵרוּת, לָכֵן עִמְדוּ וְאַל תִּכָּנְעוּ שׁוּב לְעֹל הָעַבְדוּת. ” מהי משמעות הכתוב? כיצד המשיח שחרר אותנו אלי חירות? מהו ההבדל בין העול שישוע מבקש מאיתנו לשאת לבין " עֹל הָעַבְדוּת ” ששאול מזהיר אותנו לגביו?`

ביכולתנו להיות בטוחים כי תהיה כוונתו של שאול אשר תהיה בדוברו על " עֹל הָעַבְדוּת ", הוא לא התייחס לציות לתורת ה’, עשרת הדיברות. בניגוד לכך, דרך ציות באמונה שלמה אנו מבינים כי ישועתנו מובטחת ומבוססת לא על החוק, כי אם על צדקתו של המשיח המכסה עלינו, בדרך בה נוכל לקבל מנוחת אמת וחירות.

`מדוע חיי ציות לתורת ה’ רגועים יותר מחיים בהם איננו מצייתים לה?`