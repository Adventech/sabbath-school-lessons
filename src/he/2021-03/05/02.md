---
title:  " אֲנִי אַמְצִיא לָכֶם מְנוּחָה "
date:  25/07/2021
---

`קרא את מתי י"א: 20-28, שם ישוע אומר: ” בּוֹאוּ אֵלַי כָּל הָעֲמֵלִים וְהָעֲמוּסִים וַאֲנִי אַמְצִיא לָכֶם מְנוּחָה.” מהו הרקע להצהרה זו? כיצד יכול ישוע להעניק לנו מנוחה?`

בדומה לכולנו, ישוע לעולם לא דיבר בלא הקשר. עלינו לבדוק מהו הרקע להצהרה, בייחוד אם ברצוננו להבין את כוונתו של ישוע בצורה נכונה.

מתי י"א מהווה נקודת תפנית בבשורה על פי מתי. ההצהרות המוקיעות ערים גדולות וחשובות בגליל הינן החמורות ביותר מתחילת הבשורה. ישוע אינו מחפש טובות; הוא מניח את אצבעו במקומות הכואבים; הוא מתקהל עם " האנשים הלא נכונים ” (מתי ט’: 9-13); טענתו כי בידיו היכולת לסלוח חטאים מעלה מחלוקת מצד מנהיגי הדת (מתי ט’: 1-8).

ישוע מבטא אמירות הדנות לכף חובה את מאזיניו. אפילו השוואתם לסדום (לא לטובתם) נדמתה בזמנים אלו (וגם היום) כתיאור מקום מלא רשעות חסרת גבולות.

“ וְאוּלָם אֲנִי אוֹמֵר לָךְ, קַל יוֹתֵר יִהְיֶה בְּיוֹם הַדִּין לְאֶרֶץ סְדוֹם מֵאֲשֶׁר לָךְ. ” (מתי י”א: 24).

המתחים גוברים- ועדיין, בלב כל המתרחש, ישוע משנה הילוך ומציע מנוחת אמת. ברשותו לעשות זאת בגלל ש" הַכֹּל נִמְסַר לִי מֵאֵת אָבִי וְאֵין אִישׁ מַכִּיר אֶת הַבֵּן, זוּלָתִי הָאָב ” (מתי י"א: 27). יכולותיו של ישוע מבוססות על מהותו השמיימית ואחדותו עם האב.

לפני שנהיה מוכנים לפרוק את עולנו, עלינו להבין כי אין אנו יכולים לשאת אותו לבד. בעצם, רובנו כנראה לא נהיה מוכנים לכך עד כי נודה במצבנו האמיתי. הזמנתו של ישוע מבוססת על צרכינו. הצהרתו במתי י"א 28 מתחילה בפקודה, על פי המקור היווני. המילה “ בואו ” אינה משאירה מקום לבחירה; היא מסמלת את ההתניה המקדימה את מציאת המנוחה. “ בואו ” משמעה שעלינו להכניע את רצוננו לשלוט בכל דבר. במיוחד בתקופה בה ביכולתנו לשלוט בהיבטים רבים בחיינו דרך סמארטפונים, הליכה לישוע אינה מהווה כיוון טבעי. למעשה, עבור רוב האנשים, הכניעה היא החלק הקשה ביותר בחייהם הרוחניים.

אנו אוהבים לדבר, ובצדק, על כל אשר ה’ עשה בעבורנו דרך המשיח וכיצד אין בנו היכולת להציל את עצמנו וכן הלאה. כל אלה נכונים. אולם בסופו של יום, עלינו עדיין לקבל את הבחירה המודעת "לבוא" לישוע, כלומר להיכנע לפניו. זוהי הנקודה בה מציאות החירות הופכת לגלויה ולמרכזית בחיי המאמין.

`מהו הנטל אותו אתה נושא? כיצד תוכל ללמוד להעביר אותו לישוע ולחוות את המנוחה שהוא מציע במחיר כה כבד עבור עצמו?`