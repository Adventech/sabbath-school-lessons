---
title:  נקודות למחשבה
date:  30/07/2021
---

“ בעודך מוצא את עבודתך קשה מנשוא, כאשר כל שברצונך הוא להתלונן על הקשיים והנסיונות, באומרך כי אין בך עוד חוזק לעמוד בפיתוי, שאינך יכול לגבור על חוסר הסובלנות ושחיי מאמין הינם קרב מפרך אחד גדול- היה בטוח בו-ברגע כי אינך נושא את עול המשיח; הינך נושא את עולו של אדון אחר.” -אלן ג'. ווייט, Child Guidance, p. 267.

“ קיים צורך לעירנות מתמדת ולמחוייבות אוהבת וכנה, אולם אלה יגיעו בטבעיות כשהנפש מוחזקת בגבורת ה' דרך אמונה. אין אנו מסוגלים לעשות אף לא דבר אחד על מנת להיות ראויים לטובה השמיימית. אל לנו לסמוך על עצמנו ועל מעשינו הטובים; ברגע שאנו מגיעים למשיח כבריות תועות וחוטאות, נוכל למצוא מרגוע באהבתו. ה' יקבל כל אדם אשר יגיע אליו באמונה שלמה במעלותיו של המושיע הצלוב. אהבה תשטוף את הלב. יכול להיות ולא נרגיש רגש התלהבות עז, אבל תשכון בנו הרגשה של ביטחון מתמשך ורגוע. כל משא הוא קל; שכן עולו של המשיח נעים. החובה נעשית למקור שמחה, והקרבה למקור הנאה. הדרך, שלפני כן נדמתה כאפופת חושך מוחלט, מתבהרת באלומות האור של שמש הצדקה. זוהי הליכה באור בעוד המשיח באור.” -אלן ג'. ווייט, Faith and Works, pp. 38,39.

**שאלות לדיון**:

`האם אתה זוכר את הרגע בהליכתך עם ישוע בה חזרת בתשובה? שתף את חבריך לכיתה והתמקד במיוחד בסיבה שהובילה לכך.`

`למד את תפילת ישוע במתי י"א: 25-27 ושוחח בכיתה כיצד אנו צוברים הבנה בנוגע לחסד. מדוע ה' מסתיר את תוכנית הישועה ( “ הַדְּבָרִים הָאֵלֶּה ” ) מן החכמים והנבונים ומגלה אותם לעוללים?`

`כיצד נוכל לעזור לאנשים סביבנו המתמודדים עם משא כבד לבוא אל ישוע ולמצוא מנוחה, בצורה מעשית?`

`הרהר עוד ברעיון של להיות " עָנָו וּנְמוּךְ רוּחַ ”. האין זה פוגע בהערכת עצמית של אדם? האין עלינו להרגיש טוב בנוגע לעצמנו, במיוחד עבור אנשים שגם ככה מתמודדים עם ספקות עצמיים? כיצד הצלב, ומה שהוא מייצג, יכול לסייע לנו להבין את כוונתו של ישוע לגבי היות אדם " עָנָו וּנְמוּךְ רוּחַ ” ?  מדוע רק ענווה ונמיכות רוח ראויים להתבטא בנוכחות הצלב?`