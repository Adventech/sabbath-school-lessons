---
title:  “ קְחוּ עֲלֵיכֶם אֶת עֻלִּי ”
date:  26/07/2021
---

`קרא את מתי י"א: 29,30. מדוע ישוע מצווה עלינו לקחת את עולו, מיד לאחר שהוא מזמין אותנו לתת לו את עולנו שלנו ולמצוא מנוחת אמת?`

לאחר הציווי הראשון במתי י"א: 28: “ בואו " מופיעים שני ציוויים נוספים במתי י"א: 29. “ קחו ” ו" למדו " מפנים את תשומת לב השומעים (והקוראים) לישוע. עלינו לקחת את עולו וללמוד ממנו.

מערכת היחסים האלוהית והאינטימית בין האב והבן (עליה מרומז כבר במתי י"א: 25-27) מציעה המחשה חזקה המבהירה את מטאפורת העול, המוזכרת בפסוקים אלו. האב והבן יחד עובדים בצורה אחידה להצלת האנושות. בעוד שהעול מסמל כניעה (ראה גם: ירמיה כ"ז), זוהי גם מטאפורה הממחישה מטרה מאוחדת. אנו נכנעים לעולו ומקבלים את המשימה שהוא נותן לנו כדי לברך את האנשים סביבנו. אנו לא נושאים את עולו; אנו בעצם הדבר נרתמים אליו היות שעולו "נעים" ומשאו "קל" (מתי י"א: 30).

הציווי השני " לִמְדוּ מִמֶּנִּי ” חוזר על הרעיון. ביוונית הפועל "ללמוד" מקושר למושג  תלמיד (או: שליח). אם אנו לומדים מישוע, אנו הופכים בכנות לתלמידיו. ציות ומחויבות הינן תכונות אופייניות של תלמידות (או: שליחות).

`מהו ההבדל בין להיות " עֲמוּסִים ” (מתי י"א: 28) לבין נשיאת עולו של ישוע (מתי י"א: 29)?`

המושג עול ביטא מטאפורה מוכרת בעולם היהדות לציון החוק. מעשי השליחים ט"ו: 10 משתמש בו בהתייחס לחוק המילה. אל הגלטים ה': 1 משווה את החירות באדון לעול העבדות, המתייחס לחוק כאמצעי לישועה. בעודנו רתומים לישוע, מודגשת ביתר מידה המחוייבות והצייתנות בצעדה אחריו והשתתפות במשימתו הנעלה. למרות שאיננו יכולים אף לקוות להוסיף לישועתנו את אשר ישוע זכה עבורנו על הצלב, ביכולתנו להפוך לשגריריו ולחלוק את החדשות הטובות עם האנשים סביבנו. פרשנותו של ישוע לחוק כפי שהיא מוצגת בדרשה על ההר (מתי ה'-ז') קיצונית עוד יותר מהבנתה על ידי הפרושים. היא דורשת ניתוח לב ומשנה את מניעינו הפנימיים- ועולה נעים ומשאה קל (מתי י"א: 30).

`איזו הבטחה נפלאה! מרגוע לנפשותיכם. כיצד אתה חווית אותה? איך היא מרגישה? בעודנו מתמקדים בישוע ובכל אשר הוא מציע לנו, כיצד נוכל להתחיל לזהות את אותה המנוחה?`