---
title:  “ בּוֹאוּ אֵלַי ... ”
date:  24/07/2021
---

### קראו את הפסוקים הבאים לקראת שיעור השבת השבועי
מתי י"א: 20-30, מתי ה': 5, דברים י"ח: 15, גלטים ה': 1, שמות י"ח: 13-22, גלטים ו': 2.

> <p>פסוק לשינון</p>
> "  בּוֹאוּ אֵלַי כָּל הָעֲמֵלִים וְהָעֲמוּסִים וַאֲנִי אַמְצִיא לָכֶם מְנוּחָה. " (מתי י”א: 28)

”  בּוֹאוּ אֵלַי כָּל הָעֲמֵלִים וְהָעֲמוּסִים וַאֲנִי אַמְצִיא לָכֶם מְנוּחָה.”

מה נפלאה ההבטחה שישוע העניק לנו כאן. אחרי הכל, מי מאיתנו לא הרגיש אי פעם עמוס בחייו, אם לא בעבודה (למרות שזהו לרוב המקרה) אז בעומס הכללי של החיים עצמם? ישוע אומר לנו כאן כי הוא מבין את מה שאנו עוברים ויכול לעזור לנו- אם נאפשר לו.

לאחר שהוא אומר לנו לקחת על עצמנו את עולו, הוא מוסיף: “ כִּי עֻלִּי נָעִים וְקַל מַשָֹאִי ” (מתי י"א: 30). במילים אחרות,  היפטרו מהעול ומהמשא שאתם סוחבים (תנו אותם לי) וקחו עליכם את שלי, כי שלי קלים יותר לנשיאה.

כיצד נוכל לחוות את המנוחה עליה מדבר ישוע? הרי שאנו נמצאים בעולם בו  ה' אמר לאדם לאחר החטא הראשון: “ בְּזֵעַת אַפֶּיךָ תֹּאכַל לֶחֶם ” (בראשית ג': 19). על כן, אנו יודעים מהו עמל ומהי ההרגשה כשסוחבים משא שהוא כביכול ”כבד מנשוא”, לפחות כל עוד אנו מנסים לסחוב אותו לבד.

_*לימדו את השיעור השבועי לקראת שבת ה-31 ביולי_