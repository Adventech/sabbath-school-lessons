---
title:  כיבוש העיר השמיימית
date:  09/09/2021
---

ההתקדמות ההגיונית של עיקרי הרעיונות באל העברים ד' מתבהרת לחלוטין בקריאת אל העברים ד': 8-11. יהושוע לא העניק לעם ישראל מנוחה. כתוצאה מכך, היות שה' אינו משקר, חייבת להיות "מנוחה" אחרת הנותרת לעם ה'. קבוצה זו אינה בלעדית למאמינים יהודים. היא כוללת את כל מי שקיבל את ישוע כמושיעו האישי.

`קרא את אל הגלטים ג': 26-29 וציין את תכונות אנשי ברית ה'. מה הכוונה בכך ש" אֵין יְהוּדִי אַף לֹא גּוֹי, אֵין עֶבֶד אַף לֹא בֶּן חוֹרִין, לֹא זָכָר אַף לֹא נְקֵבָה ” בהקשר בו כותב שאול?`

לעתים נעשה שימוש באל העברים ד' על מנת להדגיש את שמירת היום השביעי השבת, בעוד שאחרים משתמשים בקטע על מנת לאתגר את תוקף מנוחת השבת לאור העובדה שקיימת מנוחה (מנוחת אחרית הימים) אחרת. אף אחת מן העמדות אינה משקפת נכונה את הטקסט המקראי. במקום זאת, הטקסט מציע שהתמקדות אחרית הימים במנוחתו המיוחדות של האל נוכחת כבר מימי הבריאה, ושחגיגת מנוחת השבת מציעה טעימה קטנה ושבועית של מנוחת סוף הזמנים. ואכן אצל היהודים הייתה קיימת ההבנה כי השבת מהווה ‘הקדמה' קטנה לעולם הבא.

המנוחה הדומה לשבת הנותרת לעם ה', מהדהדת את מנוחת האל בשבת הראשונה בתולדות העולם, ומשמעה היא שביכולתנו להפסיק את מלאכתנו ולבטוח בו כי יגשים את הבטחת הישועה עבורנו.

בניגוד לטיעונם של כמה פרשנים, אין ההקשר תומך בהצעה כי דיבר השבת הגיע לידי הגשמה במנוחת הישועה שהעניק המשיח ועל כן אין המאמינים צריכים לציית לו. המנוחה האולטימטיבית המובטחת לנו דרך מה שעשה עבורנו המשיח אינה מחליפה את השבת התנ"כית; להפך, היא מגדילה את ערכה.

בעולם אשר מעריך מאוד עבודה קשה, אנשים אשר בונים את עצמם ואנשים חדורי מטרה ושאפתנות, מנוחה בישוע וביטחון כי חסדו הינו מספיק על מנת להושיע ולשנות אותנו הולכת באמת כנגד התרבות.

`כיצד תוכל לעזור לאחרים למצוא מנוחה בישוע בעודם חושבים כי חטאיהם נוראים מדי, כי ליבם אינו בר שינוי, כי אין הם אלא מקרה אבוד? אילו קטעים מהמקרא היית משתף עימם?`