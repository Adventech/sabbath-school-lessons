---
title:  כמיהה לעוד
date:  04/09/2021
---

### קראו את הפסוקים הבאים לקראת שיעור השבת השבועי
1 קורינתים י': 1-11, ויקרא ד': 32-35, יוחנן א': 29, עברים ד': 1-11, תהלים צ"ה: 8-11.

> <p>פסוק לשינון</p>
>  " כָּל זֶה הָיָה דֻּגְמָה לָנוּ, לְמַעַן לֹא נִתְאַוֶּה לְרָעוֹת כְּשֵׁם שֶׁהִתְאַוּוּ הֵם. " ( 1 קורינתים י': 6 )

מוזיאון האומנות של קווינס בניו יורק, ארה"ב מציג את הדגם הארכיטקטורי הגדול ביותר בעולם של עיר, ומתאר כל בניין ובניין בניו יורק. בקנה מידה של 1:1,200 (כלומר 2.5 ס”מ שווים ל-33 מ'), שטחו הכולל מתקרב ל-870 מטרים מרובעים. הדגם נבנה במקור בשנת 1964 על ידי מאה אומנים אשר עבדו על הפרויקט במשך יותר משלוש שנים. הוא עודכן בשנות התשעים, אולם הוא אינו מציג את פני העיר לשנת 2021. זהו העתק מורכב ומדוייק להפליא של המקור.

אבל בסופו של יום, אין זה אלא העתק: דגם, תצוגה של דבר מה גדול יותר, עצום יותר, עמוק יותר ואף מורכב הרבה יותר מהדגם עצמו.

כאלה הם כל הדגמים, למעשה. הם אינם המקור אבל מתפקדים כסמלים של המקור. דגם מסייע לנו לקלוט את מהות המקור, אך הוא לעולם לא יוכל להחליף אותו. במידה מסוימת, הדגם נמצא שם על מנת לסייע לאנשים לקבל הבנה טובה יותר לגבי המקור.

הכתובים עצמם מלאים בדגמים מזעריים של פעולות ומוסדות המצביעים על מציאות אחרת ושמיימית. אל העברים ד' מסייע לנו לגלות אחת ממהויות מציאות זו בהקשר לשאלת המנוחה התנ"כית.

_*לימדו את השיעור השבועי לקראת שבת ה-11 בספטמבר_