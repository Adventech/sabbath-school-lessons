---
title:  “דוגמת" המנוחה
date:  07/09/2021
---

מלבד הדוגמאות שראינו מקודם, רעיון הסוגים והסמלים מיושם גם למושג התנ"כי של מנוחה. על מנת לראות זאת, נלך לברית החדשה לספר אל העברים.

`קרא את אל העברים ד': 1-11. למה מתייחסת ההבטחה העומדת להיכנס אל מנוחת האל? כיצד חווית עם ישראל ביציאת מצרים ובנדודים במדבר מציעה תובנות מעמיקות נוספות לרעיון הכניסה אל מנוחת האל?`

נושא ההתמדה והנאמנות חשוב ביותר כאן. למרות אזכור היום השביעי השבת, המוקד המרכזי בפסוקים אלו (והפסוקים שלפניהם, קרא גם את אל העברים ג' 7-19) הוא קריאה לאנשי ה' להתמיד באמונה; כלומר, להישאר נאמנים לאדון ולבשורה.

הקטעים הנתונים מזכירים לקורא לקחת ברצינות את הלקחים אשר נלמדו מהדרכתו של ה' בעבר, “ פֶּן יִכָּשֵׁל אִישׁ וְיִהְיֶה לְמַמְרֶה כְּמוֹהֶם ” (עברים ד': 11). שים לב, לפניך הזדמנות! בני ישראל שמעו את הבשורה, ממשיך הכתוב, אבל המילים לא הועילו להם. במקום שאמונתם תתחזק בביטחון ובצייתנות, הם בחרו במרד (השווה עם אל העברים ג': 7-15), ועל כן הם לא חוו לעולם את המנוחה שה' חפץ בעבורם.

אל העברים ד': 3 מצביע על הקשר ההדוק בין אמונה ומנוחה. נוכל להיכנס אל מנוחת האל רק בעת שנאמין ונבטח באחד אשר הבטיח לנו מנוחה ויכול לקיים את הבטחתו, ואין זה אחר מאשר ישוע המשיח.

קרא את אל העברים ד': 3 בשנית. מה הייתה הבעיה העיקרית עם האנשים עליהם מדובר כאן? איזה לקח נוכל לקחת לעצמנו, אנחנו אשר " הִתְבַּשַֹרְנוּ כְּמוֹהֶם ” (עברים ד': 2)?

החברה המאמינה קיבלה בשנותיה המוקדמות את התגלותו הראשונה של ה' (התנ"ך או "הברית הישנה”) והאמינה כי ישוע המשיח היה שה האלוהים, הקורבן עבור חטאיהם. ועל ידי אמונה בקורבן, הם יכלו לחוות ישועה ומנוחה בישוע.

`כיצד הבנה של מהות הישועה בדמו של ישוע מסייעת לנו להיכנס לסוג המנוחה הניתנת לנו בישוע, בידיעה שאנו נושעים לפי חסד ולא לפי מעשים?`