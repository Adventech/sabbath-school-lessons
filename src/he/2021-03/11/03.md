---
title:  פולחן וקורבנות
date:  06/09/2021
---

מערכת הפולחן והקורבנות התנ"כית, למשל זו הנמצאת בספר ויקרא, מציעה דוגמאות נוספות למה שראינו אתמול- סמלים תנ"כיים המצביעים על אמיתות הברית החדשה. למרות שקוראי הכתובים בימינו מדלגים לעתים קרובות על אותם טקסים פולחניים, הם דווקא מכילים מספר לא קטן של אמיתות רוחניות חשובות אשר יכולות להוות ערך רב למי שחוקר אותם.

`קרא את ההוראות לקורבן החטאת עבור אדם רגיל מהעם בויקרא ד': 32-35. מה נוכל ללמוד מפולחן זה, למרות שאין לנו משכן או מקדש עם מזבח בו אנו יכולים להעלות קורבנות עבור חטאינו? העלה את הקשר בין הפולחן הנתון לכתוב ביוחנן א': 29 והראשונה לפטרוס א': 18-21.`

הפולחן הינו כלי מצויין להעברת מידע וערכים חשובים, ויש להבין אותו נכונה בהקשרו. לעתים קרובות הוא דורש זמן ומקום מסויימים ורצף פעולות הנקבע מראש על מנת למלא את תכליתו. ואכן, בעודנו קוראים את הצווים התנ"כיים העוסקים בקורבנות, מתבהר לנו כי ה' נתן הוראות מדוייקות להפליא באשר למה ניתן להקריב, מתי, איפה ומהו הטקס פולחני או הנוהל שיש לנהוג על פיו.

היבט מרכזי לכל הטקסים הפולחניים היה כמובן הדם, שפיכתו והתזתו. זה לא היה יפה, וגם לא היה אמור להיות יפה שכן הוא עוסק בדבר המכוער ביותר הקיים ביקום- החטא.

מה בדיוק היה תפקיד הדם, ומדוע הוא ניתן על קרנות המזבח? בעוד שברוב המקרים מוסברים בפירוט מעשי הפולחן הקשורים למשכן, אין הם כוללים תמיד את כל ההסברים הנחוצים לדרך בה יש לבצע את הפולחן. ייתכן כי העם כבר הבין מה הייתה הכוונה גם בלעדיהם. אחרי הכל, בני ישראל הבינו את חשיבות הדם (ויקרא י"ז: 11).

אף על פי כן, הדוגמה הלקוחה מויקרא ד': 32-35 מכילה הסבר חשוב בויקרא ד': 35: “ וְכִפֶּר עָלָיו הַכֹּהֵן עַל־חַטָּאתוֹ אֲשֶׁר־חָטָא וְנִסְלַח לוֹ ”. כלומר, דם היה רכיב מרכזי בתהליך הכפרה, האמצעי אשר בעזרתו אנו החוטאים מטוהרים באל הקדוש. מה שאנו רואים דרך הקורבנות הללו הוא למעשה סוג, דגם למותו ושירותו של ישוע בעבורנו.

`חשוב על כמה נורא הוא החטא עד כי היה צורך להקרבה, הקרבה-עצמית, של ישוע, חלק מהישות האלוהית, על מנת לכפר עליו. מה הדבר אמור ללמד אותנו לגבי ביטחון בחסד ולעולם לא במעשים? אחרי הכל, מה נהיה מסוגלים להוסיף למה שהמשיח כבר עשה עבורנו?`