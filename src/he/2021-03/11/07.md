---
title:  נקודות למחשבה
date:  10/09/2021
---

“ לא תמיד נמצא בנו רצון לבוא אל ישוע עם ניסיונותינו וקשיינו. לעתים אנו שופכים את צרותינו לעבר אוזניים אנושיות, ומספרים את מכאובינו לאלה שאין בכוחם לעזור לנו, וכך נמנעים מלהפקיד הכל לישוע, הוא אשר מסוגל לשנות את דרך הייסורים לדרכי שמחה ושלום. הכחשה עצמית, הקרבה עצמית מעניקים תהילה וניצחון לצלב. הבטחות ה' יקרות מפז. עלינו ללמוד את דברו אם נחפוץ לדעת את רצונו. מילות ההשראה הנחקרות בקפידה ומיושמות בחיינו, יובילו את רגלינו בדרך מישורית בה נהלך מבלי למעוד. הו, מה טוב יהיה אם כולם, רועי קהילה ואנשים, יביאו את מעמסותיהם ותמהונותיהם הרבים לישוע, אשר מחכה לקבל אותם ולהעניק להם שלום ומנוחה! אין הוא יעזוב לעולם את אלה אשר ישימו את מבטחם בו. ” -אלן ג'. ווייט, The Signs of the Times, March 17, 1887, p. 161.

“ האם אתם יכולים, צעירים יקרים, להביט קדימה בתקווה מהולה באושר וציפייה לזמן בו האדון, שופטכם הצדיק, יודה בשמכם בפני האב ובפני המלאכים הקדושים? ההכנה הטובה ביותר עבור ביאתו השנייה של המשיח היא לנוח באמונה איתנה בישועה האדירה אשר הוענקה לנו בביאתו הראשונה. עליכם להאמין במשיח כמושיעכם האישי. ” -אלן ג'. ווייט, Our High Calling, p. 368.

**שאלות לדיון**:

`מה כה מיוחד ביום השביעי השבת שהוא מהווה תצוגה מקדימה למנוחתו הנעלה של האל בעבור אנשיו? במילים אחרות, כיצד מנוחת השבת מעניקה טעימה מחיי עולמים?`

`כפרה משמעה ריצוי, והיא מכוונת את הדרך חזרה לה'. חשוב על האימרה החשובה הבאה המופיעה באל הרומים ה': 11: “ וְלֹא זֹאת בִּלְבַד, אֲנַחְנוּ גַּם מִתְהַלְּלִים בֵּאלֹהִים הוֹדוֹת לַאֲדוֹנֵנוּ יֵשׁוּעַ הַמָּשִׁיחַ שֶׁבְּאֶמְצָעוּתוֹ קִבַּלְנוּ עַתָּה אֶת הָרִצּוּי. ” אם היית נשאל: “ מה הכוונה בהתרצות לה', ואיזה הבדל עשה אותו ריצוי בחייך? ”, מה היית עונה?`

`כיצד נוכל להימנע מלהתרכז בדברים המשניים והקטנים בחיינו הרוחניים, במקום בתמונה הגדולה והחשובה המוצעת לנו בדבר ה'?`

`חשוב בשנית על השגיאות וחוסר האמונה שביטאו בני ישראל במדבר. למרות שפרטי האתגרים עימם התמודדו שונים משלנו (איננו נודדים בשממה רחבה), אילו עקרונות משותפים קיימים בכל זאת? כלומר, כיצד בהליכתנו הרוחנית האישית אנו נתקלים באותם האתגרים שהיו להם, וכיצד נוכל ללמוד משגיאותיהם שלהם?`