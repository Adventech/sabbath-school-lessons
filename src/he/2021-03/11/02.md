---
title:  " נִטְבְּלוּ לְמֹשֶׁה "
date:  05/09/2021
---

`קרא את הראשונה אל הקורינתים י’: 1-11. מה רצה שאול ללמד את קוראיו בקורינתוס בדוברו על "דוגמה"?`

המילה היוונית המשומשת בראשונה אל הקורינתים י’: 6 ( ומאומצת בצורה דומה גם בראשונה אל הקורינתים י’: 11) ומתורגמת כ"דוגמה" היא typos, עליה מבוססת המילה האנגלית type (=סוג). סוג (או דוגמה) לעולם אינו שווה למקור אך משמש כסמל או כתצוגה שלו. הוא דגם של דבר אחר.

אל העברים ח’: 5 מציע דוגמה טובה למערכת יחסים מהסוג: “ ו [הם, כוהני המשכן] מְשָׁרְתִים בַּקֹּדֶשׁ לְפִי תַּבְנִית וְצֵל שֶׁל הַדְּבָרִים הַשְּׁמֵימִיִּים, כְּפִי שֶׁצֻּוָּה מֹשֶׁה  בְּבוֹאוֹ לְהָקִים אֶת הַמִּשְׁכָּן; הֵן אָמַר אֵלָיו, "רְאֵה וַעֲשֵׂה הַכֹּל כְּתַבְנִית אֲשֶׁר־אַתָּה מָרְאֶה בָּהָר." “.

הקטע באל העברים מדגיש את הקשר הישיר בין המציאות השמיימית לארצית ומצטט את שמות כ"ה: 9, שם ה’ ציווה על משה לבנות את משכן המדבר " כְּתַבְנִית ” אשר ראה על ההר. הנקודה היא שהמשכן הארצי, עם כל טקסיו ונהליו הפולחניים, היוו "דוגמה", סמל, דגם למתרחש בשמיים, שם נמצא ישוע ככוהן הגדול שלנו במשכן השמיימי.

בהתבסס על מחשבה זו, נוכל לקבל הבנה טובה יותר לגבי מה שכתב שאול באל הקורינתים י’. בפסוקים אלו שאול נזכר בכמה מאירועי המפתח של נדודי עם ה’ במדבר במסעם לעבר הארץ המובטחת.

“ אֲבוֹתֵינוּ ” מתייחס לאבותיהם היהודים אשר עזבו את מצרים, היו תחת הענן, עברו בתוך הים ונטבלו כולם לחיים חדשים של חירות מעבדות. שאול מחשיב את התחנות החשובות הללו במסע המדברי כסוג או דוגמה לטבילה אישית. אם נעקוב אחר ההיגיון של שאול, אזי " מַאֲכָל רוּחָנִי ” מתייחס למן (השווה עם שמות ט"ז: 31-35). בני ישראל שתו מן מי הצור, אשר אותם הוא מדמה למשיח (1 קורינתים י’: 4). חישבו על ישוע, לדוגמה, כ" לֶחֶם הַחַיִּים ” (יוחנן ו’: 48) וגם כ" מַיִם חַיִּים ” (יוחנן ד’: 10) והכל יישמע הגיוני לחלוטין. לפיכך, אנו בעצם רואים כי שאול משתמש בהיסטורייה התנ"כית כדוגמה לחשיפת אמיתות רוחניות המתייחסות בצורה אישית גם למאמינים בימינו.

`חשוב אחורה על חווית בני ישראל ביציאת מצרים. אילו לקחים רוחניים נוכל ללמוד מה"דוגמות" שהם השאירו לנו, הטובות והרעות?`