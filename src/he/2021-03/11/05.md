---
title:  “ אַל־תַּקְשׁוּ לְבַבְכֶם ”
date:  08/09/2021
---

`קרא את אל העברים ד': 4-7 ותהלים צ"ה: 8-11. איזו אזהרה מוצגת לנו גם באל העברים וגם בתהלים, ומה היא מלמדת אותנו היום?`

אל העברים ד': 4-7 מצטט גם את תיעוד הבריאה וגם את תהלים צ"ה: 11 בהקשר לחוסר נאמנותם של בני ישראל, אשר הוביל לכשלונם להיכנס למנוחה אשר ה' חפץ בעבורם.

תהלים צ"ה: 8-11 מקשר את חוויות המדבר של עם ישראל עם מנוחת ה' ומזכיר את השבועה השמיימית לפיה עם ישראל חסר האמונה לא ייכנס אל מנוחת האל, במקור הארץ המובטחת.

כמובן שעם ישראל נכנס בסופו של דבר לארץ המובטחת. דור חדש חצה את הגבול והצליח לכבוש בסיועו של ה' את מעוזות הארץ ולהתיישב בה.

אולם, אין הם נכנסו אל מנוחת ה', שכן רבים אינם חוו את מציאות הישועה במשיח בעקבות חוסר אמונתם, אשר בא לידי ביטוי בחוסר ציות מחפיר. יתר על כן, למרות שהמנוחה משויכת במחשבה לארץ, היא כללה בעצם הרבה יותר מהמקום בו העם חי.

`אל העברים ד': 6 מציע כי אלה אשר שמעו את ההבטחה הנעלה של מנוחת אמת לא נכנסו אליה בעקבות אי ציותם. מהו הקשר בין אי ציות ואי כניסה למנוחת האל?`

“היום" מבטאת דחיפות. “היום" משמעה כי אין זמן להסתובב במעגלים. “היום" דורשת תגובה והחלטה כאן ועכשיו.

שאול משתמש במילה " sēmeron ”, “היום", ומדגיש בנחרצות כמה הדבר חשוב בהקשר למנוחה. באותו זמן, תהלים צ"ה: 7,8 משמש כאזהרה ותחינה לעם ה' לא לחזור על שגיאות אבותיהם ולהימנע מלהיכשל בכניסה למנוחת האמת המתגלה אך ורק בישועה המוצעת לנו על ידי ה'.

`מהי משמעות המילים הבאות עבורנו כעת: “ הַיּוֹם אִם־בְּקֹלוֹ תִשְׁמָעוּ, אַל־תַּקְשׁוּ לְבַבְכֶם ” ? מה כה חשוב במילה היום? אחרי הכל, היא נכתבה בתהלים לפני אלפי שנים. למרות זאת, מדוע הדבר חשוב עבורנו באותה מידה "היום" כפי שזה היה עבור אלה אשר שמעו זאת אלפי שנים אחורה?`