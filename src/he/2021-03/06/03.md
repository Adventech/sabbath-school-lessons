---
title:  בחירת כיוון חדש
date:  02/08/2021
---

יוסף סוחב עימו משא של כאב, מערכות יחסים מסובכות וחרדה בעודו נודד למצרים, שם יימכר כעבד. לא היה זה מסע מלא רוגע והוא נאלץ להילחם בדמעות.

“ בינתיים עשה יוסף את דרכו מצריימה עם שוביו. כאשר השיירה הדרימה לעבר גבולות כנען, הנער יכול היה להבחין באופק בהרים שביניהם שכנו אוהלי אביו. בשעה קשה זו של בדידות ומצוקה, הוא בכה מרות מעצם המחשבה על אביו האוהב. שוב הופיעה לנגד עיניו תמונות ההתרחשות בדותן. הוא ראה את אחיו הזועמים וחש את מבטיהם האכזריים נחים עליו. המילים המכאיבות שנחתו עליו בתגובה לתחנוניו המיוסרים עדיין הידהדו באוזניו. בלב רועד ומלא חשש ציפה לקראת העתיד. איזה שינוי התחולל במצבו- מבן אהוב ויקר לעבד נקלה וחסר אונים! מה צופן לו גורלו כאדם גלמוד ובודד בארץ הזרה שאליה מועדות פניו? במשך זמן מה, אמר הנער נואש ושקע ביגון ובפחד עז ובלתי נשלט…

אז נדדו מחשבותיו של יוסף לאלוהי אביו. בילדותו למד לאהוב את ה', לכבדו ולירוא ממנו. לעתים קרובות, שמע באוהלי אביו את סיפור החזון שיעקב ראה בחלום כאשר ברח מביתו כפליט וגולה… כל הסיפורים והלקחים היקרים הללו עמדו עתה נגד עיניו בצורה חיה. יוסף האמין כי אלוהי אבותיו יהיה אלוהיו. אז הוא התמסר לחלוטין לה', וביקש בתפילתו ששומר ישראל יהיה עימו בגלות. ” -אלן ג'. ווייט, אבות האומה ונביאי ישראל, עמ' 160.

קיימות תרבויות אשר מדגישות את תפקיד הקהילה מעל האדם ותרבויות אחרות מדגישות את תפקיד האדם הבודד מעל לקהילה.  בעודנו מוצאים איזון בין השניים בכתובים, ישנה קריאה ברורה למחוייבות אישית כמו גם קהילתית לה'. יוסף מתחיל למצוא מרגוע במערכות היחסים שלו על ידי קבלת החלטה אישית ללכת אחר ה'.

`מה מלמדים אותנו הפסוקים הבאים בנוגע למחוייבות אישית? (דברים ד': 29, יהושע כ"ד: 15, דברי הימים א ט"ז: 11, תהלים י"ד:  2, משלי ח': 10, ישעיה נ"ה: 6)`

על מנת למצוא מנוחה, על כל אחד מאיתנו לקבל החלטה אישית ללכת אחרי ה'. גם אם אבותינו היו גדולי אמונה, אמונה ורוחניות אינם מועברים בגנים. זכור, לה' יש רק בנים ובנות, לא נכדים.

`מדוע חשוב לקבל את הבחירה להתחייב לה' בכל יום, בכל רגע? מה קורה כשאין אנו עושים זאת?`