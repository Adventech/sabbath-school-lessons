---
title:  העימות הגדול, בצורה מקורבת ואישית
date:  05/08/2021
---

כפי שאנו יודעים מקריאת הסיפור (בראשית ל"ט: 11-20), יוסף סובל מבחירתו המוסרית. הוא מושלך לבית הסוהר. כרכושו של פוטיפר, הוא היה יכול להיהרג במקום, ללא כל שאלות. כמובן שפוטיפר לא האמין למילותיה של אשתו, אבל היה עליו לשמור על מעמדו ולנקוט בפעולה. ולמרות כל הנסיבות המאיימות, הכתובים מספרים כי " וַיְהִי יְהוָה אֶת־יוֹסֵף ” (בראשית ל"ט: 21).

החיים על פני כדה"א אינם הוגנים. הטוב לא תמיד מושב כגמולו, והרוע לא תמיד מוענש בצורה מיידית. אולם, קיימות חדשות טובות: יוסף יכול למצוא מנוחה אפילו בבית הסוהר, מכיוון שה’ עימו. ביושבו שם, הוא יכול היה להרהר בחוסר ההגינות של מצבו, לסגת ואפילו לוותר על ה’.

`מה יוסף עושה בעודו בבית הסוהר? כיצד הוא נוהג כלפי אנשים סביבו? קרא את בראשית ל"ט: 21-מ’: 22.`

בבית הסוהר, יוסף עובד עם המציאות הקיימת, לא המושלמת. הוא יוצר קשרים; הוא מסייע לאחרים, למרות שמערכות יחסים בבית סוהר רחוקות מהאידיאל אליו שאף. יוסף אינו יהיר ומוכן לבקש עזרה ולחשוף את חולשתו. הוא מבקש את עזרת שר המשקים לאחר שפירש את חלומו.

`מהי התמונה הגדולה של מערכות יחסים כפי שהיא מוצגת מנקודת מבטו של שאול באל האפסים ו’: 1-13?`

מערכות היחסים שלנו מהוות השתקפויות מזעריות של העימות הגדול בין ה’ והשטן, הסוער במשך עידן ועידנים. משמעות הדבר היא שלא קיימות מערכות יחסים מושלמות. כל מערכת יחסים חייבת לכלול דינמיקות גדילה, ולשטן יש עניין להשקיע בניצול כל מערכות היחסים שלנו- במיוחד המרכזיות מביניהן- לטובתו, והכל במטרה לפגוע ולסכל את רצון ה’ לחיינו. עלינו להיות אסירי תודה על כך שלא נותרנו להילחם לבד בקרבות אלו. דבר ה’ קובע עקרונות עבור מערכות היחסים שלנו. הבטחתו לתת לנו חוכמה (יעקב א’: 5) כוללת גם את מערכות היחסים שלנו. ובאותה מידה שהיה עם יוסף, הוא מבטיח להיות גם לצידנו כאשר מערכות היחסים שלנו נחשפות במלוא מורכבותן.

`חשוב על הבטחתו של ה’ ביעקב א’: 5, וקח רגע על מנת להתפלל עבור חוכמה במערכות היחסים שלך. כיצד תוכל להישמע בפתיחות לב להנחיות רוח הקודש בהתנהלותך עם אנשים סביבך?`