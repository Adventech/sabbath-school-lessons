---
title:  קשירת יחסים בדרך ה'
date:  04/08/2021
---

בהתחלה, סיפורו של יוסף במצרים מקבל תפנית חיובית. יוסף התמסר באמונה לה', וה' מברך את יוסף, אשר מתקדם מעלה במשק ביתו של פוטיפר בצורה בלתי ייאמנת.

`באילו דרכים מעשיות ניתן לראות את ברכותיו של ה' בחייו של יוסף? כיצד נראות מערכות היחסים האישיות של יוסף? קרא את בראשית ל"ט: 1-6.`

למרות העובדה שיוסף הסתדר טוב מאוד עם פוטיפר ומערכות היחסים שלו עם צוות הבית והשדה הלכו חלק- מתבשלת לה צרה. קיים בבית אדם חסר מנוחה.

`בפני איזו בעיה במערכת יחסים עומד יוסף? כיצד הוא בוחר להתנהל? קרא את בראשית ל"ט: 7-10.`

ליוסף ישנה בעיה עם אשת פוטיפר. בעצם, אולי עלינו לנסח מחדש את המשפט: לאשת פוטיפר ישנה בעיה. היא מביטה באחרים כ"חפצים" שניתן לתכמן ולהשתמש. היא רוצה "להשתמש" ביוסף. יוסף מתואר כ" יְפֵה־תֹאַר וִיפֵה מַרְאֶה ” (בראשית ל"ט: 6). הכתובים מזכירים לעתים רחוקות את תכונות מראם של אנשים, שכן " כִּי לֹא, אֲשֶׁר יִרְאֶה הָאָדָם, כִּי הָאָדָם יִרְאֶה לַעֵינַיִם, וַיהוָה יִרְאֶה לַלֵּבָב ” (שמואל א' ט"ז: 7). במקרה זה נדמה כי מראהו הטוב של יוסף מספק יותר מכשול מאשר עזרה במרדפו אל הטוהר והנאמנות לעקרונות ה'.

למרות עקשנותה של האישה המרשעת, יוסף מתנהל בדרך שנדמה כי משיגה את התוצאה ההפוכה מהרצוי. הוא מיישם עקרונות תנ"כיים בכלל מערכות יחסיו- כולל מקרה זה עם אשת פוטיפר. עקרונות תנ"כיים אינם מיושנים מדי למערכות יחסים היום, ולכך יסכים כל אדם אשר יכול להעיד על סבל השלכותיו של החטא (כלומר, כולנו).

המספר המקראי מצביע על כך שלא היה זה פיתוי חד פעמי. אשת פוטיפר רדפה אחריו ללא הפסק (בראשית ל"ט: 10). יוסף ניסה להסביר לה את הסיבה להחלטתו (בראשית ל"ט: 8,9), אולם אין  הדבר סייע לו.

יוסף מבין כי אין ביכולתו לשלוט על בחירותיהם של אחרים. אף על פי כן, הוא בוחר בעצמו לחיות, לאהוב ולהתייחס לאנשים סביבו בדרך שתכבד את ה'. יוסף למד לחיות בנוכחות ה'. ידע זה עזר לו לעמוד בפני הפיתוי.

`האם ניסית ליישם עקרונות תנ"כיים לכלל מערכות היחסים שלך, גם אלה בהן האדם השני לא "משחק בצורה הוגנת"? כיצד זה נגמר? קרא את מתי ה': 43-48. מדוע חשוב לחיות בצורה כזו?`