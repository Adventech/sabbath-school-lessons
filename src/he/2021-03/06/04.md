---
title:  מציאת ערך-עצמי אמיתי
date:  03/08/2021
---

אם יוסף השתעשע במחשבות מלאות תקווה של בריחה ומציאת דרכו חזרה הבייתה, כולן התנפצו בו-ברגע שהגיע למצרים ונמכר שוב למשק בית נודע. בבראשית ל"ט: 1  נכתב: “ וַיִּקְנֵהוּ פּוֹטִיפַר סְרִיס פַּרְעֹה שַׂר הַטַּבָּחִים אִישׁ מִצְרִי, מִיַּד הַיִּשְׁמְעֵאלִים ”. לפתע, מוצא את עצמו האיש הצעיר בתרבות ובשפה חדשים ומשונים.

למשפחותינו ולקרובינו תפקיד חיוני בהתפתחות ההערכה העצמית שלנו. יוסף גדל באמונה כי הוא מיוחד- בכור האישה האהובה ביותר (בראשית כ"ט: 18). הוא היה בבירור הבן המועדף על אביו, והיחיד עם כותונת פסים צבעונית (בראשית ל"ז: 3,4).

אולם מי הוא היה כעת? עבד, אדם הנקנה או נמכר לפי רצון. הביטו באיזו מהירות השתנה מצבו. הביטו באיזו מהירות נדמה כי חייו התהפכו עליו.

יוסף אכן למד שיעור שעל כולנו לעבור. אם הננו נסמכים על אחרים שיקבעו את ערכנו, אנו עומדים בפני דרך קשה ומבלבלת בצורה איומה, שכן לא כולם הולכים להעריך אותנו על פי מי שאנחנו באמת. במקום זאת, עלינו למצוא את ערכנו העצמי בדרך בה ה' מעריך ורואה אותנו, לא על פי התפקידים שאנו ממלאים עכשיו.

`כיצד ה' רואה כל אחד מאיתנו? (ישעיה מ"ג: 1; מלאכי ג': 17; יוחנן א': 2; יוחנן ט"ו: 15; רומים ח': 14; 1 יוחנן ג': 1,2).`

ה' מסתכל על כל אחד מאיתנו במשקפיים צבועות בחסד. הוא רואה פוטנציאל, יופי וכישרון שאין ביכולתנו להתחיל לדמיין. הרי הוא היה מוכן למות למעננו כך שנקבל את ההזדמנות להפוך לכל מה שנבראנו להיות. בעוד הצלב פורש בפנינו את מידת חטאתנו ואת המחיר היקר הנדרש לישועה, הוא מציג לנו גם את שוויינו וערכנו הרב עבור ה'. ה' אוהב אותנו ומבקש להושיענו לא רק מכוח החטא, כי אם גם מהמוות הנצחי שהוא מביא, לא משנה מה אחרים חושבים עלינו או מה אנחנו חושבים על עצמנו.

שאלת המפתח, אם כן, נותרת קבועה: כיצד אנו מגיבים למציאות אהבת ה', כפי שהיא נגלית בישוע המשיח?

`קבוצות ואנשים רבים מעודדים אותנו לאהוב את עצמנו כפי שאנחנו ולהשלים עם עצמנו תוך הימנעות ממתיחת ביקורת עצמית. מדוע זוהי בעצם הונאה-עצמית? למה חשוב שערכנו ימדד מחוץ לעצמנו, בידי האחד אשר יצר אותנו ומודע לפונציאל האמיתי שלנו?`