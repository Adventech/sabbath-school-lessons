---
title:  מציאת מנוחה בקשרי משפחה
date:  31/07/2021
---

### קראו את הפסוקים הבאים לקראת שיעור השבת השבועי
בראשית ל"ד, עברים י"א: 17-22, דברים ד': 29, 1 יוחנן ג': 1,2, בראשית ל"ט, אפסים ו': 1-13.

> <p>פסוק לשינון</p>
>  " וְאַתֶּם, אֲהוּבַי, כֵּיוָן שֶׁאַתֶּם יוֹדְעִים זֹאת מֵרֹאשׁ, הִשָּׁמְרוּ פֶּן תִּמָּשְׁכוּ בְּתָעוּתָם שֶׁל אַנְשֵׁי בְּלִיַּעַל וְתִפְּלוּ מִיַּצִּיבוּתְכֶם. גִּדְלוּ בְּחֶסֶד וּבְדַעַת אֲדוֹנֵנוּ וּמוֹשִׁיעֵנוּ יֵשׁוּעַ הַמָּשִׁיחַ. לוֹ הַכָּבוֹד גַּם עַכְשָׁו גַּם לְיוֹם עוֹלָם. אָמֵן. " (2 פטרוס ג': 17,18)

האיש הצעיר סקר בזהירות את האופק ואז, לבסוף, הוא ראה אותם. הוא חיפש אחר אחיו במשך ימים. בעודו מתקרב בקריאות ובנפנופי ידיים לקראת החבורה עגומת-הפנים, הייתה זו הכל מלבד קבלת פנים חמה. אחיו רצו להרוג אותו. אם ראובן לא היה מתערב, נראה כי לא היה לנו סיפור לספר. ראובן שכנע את השאר רק להחליש אותו קצת ולזרוק אותו אל תוך הבאר היבשה. לאחר מכן, יהודה הציג בפניהם את התוכנית הגדולה בעזרתה יוכלו גם להיפטר ממנו וגם לקבל קצת כסף, על ידי מכירתו לסוחרי עבדים שעברו בדרך.

איזו דוגמה לתפקוד לקוי של משפחה!

ביכולתנו לבחור דברים רבים בחיינו, אבל לא את המשפחה שלנו. אף אדם לא מושלם, ולאף אחד אין משפחה מושלמת או קשרי משפחה מושלמים. חלק מאיתנו התברכו בהורים, אחים וקרובי משפחה אחרים המשקפים את אהבת ה', אולם רבים נאלצים להתפשר על פחות מהרצוי. קשרי משפחה הם לעתים מסובכים וכואבים, ומשאירים אותנו חסרי מנוחה, פגועים ונושאים מעמסות רגשיות כבדות שאנו פורקים, בסופו של דבר, על אחרים.

כיצד נוכל למצוא את מנוחת ה' בתחום זה בחיינו? השבוע נביט בסיפור של יוסף וקשרי משפחתו וניראה כיצד עבודת ה' מביאה לידי ריפוי ומנוחה רגשיים למרות התפקוד הלקוי בין בני המשפחה.

_*לימדו את השיעור השבועי לקראת שבת ה-7 באוגוסט_