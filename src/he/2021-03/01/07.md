---
title: 'נקודות למחשבה'
date: 02/07/2021

---

“ בעיני הרבנים, הדת התמצתה בעשייה מתמדת. הם הסתמכו על ביצוע טקסים ומעשי חסד כדי להפגין יראת שמיים עילאית. כך הם ניתקו את נשמתם מה', ובנו את עצמם תוך הסתמכות על עצמם בלבד. אותה סכנה אורבת לנו גם היום. ככל שעשייתנו גוברת ואנו נוחלים הצלחה במלאכת ה', אורבת לנו הסכנה שמא נשים מבטחנו בתוכניות ובשיטות אנוש. הדבר יגרום לנו להתפלל פחות, ואמונתנו תיחלש. כמו תלמידי ישוע, גם אנו נתונים בסכנה דומה: אנו עלולים לשכוח את תלותנו בה' ולהסתמך על מעשינו ופעילותנו כדרך לגאולה. עלינו להביט ללא הרף אל ישוע, ולהבין שגבורתו פועלת דרכנו. בזמן שעלינו לעמול בלהט למען גאולת האובדים, עלינו אף להקדיש זמן להגות ולהתעמקות בדבר ה'. רק מלאכה המתבצעת בלוויית תפילה רבה, ומתקדשת באמצעות זכויותיו של המשיח, תוכח לבסוף כמועילה. ”-אלן ג'. ווייט, חמדת הדורות, ע40:284.

**שאלות לדיון**:

`הלחץ המתמיד לא להישאר מאחורה, להיות זמין (פיזית או וירטואלית) כל הזמן והניסיון להגיע לאידיאל לא מציאותי שלא ניתן לנו על ידי ה', כל אלה הופכים את בני האדם לחולים מבחינה רגשית, גופנית ורוחנית. כיצד הקהילה שלך יכולה להפוך למקום מקבל פנים עבור אנשים עייפים ויגעים המשתוקקים למנוחה?`

`האם יכול להיות שאנחנו עסוקים מדי גם כשאנחנו עושים דברים טובים עבור ה'? חשוב על הסיפור של ישוע ותלמידיו במרקוס 6:30-32 ודון על דרכי יישום בשיעור השבת הקבוצתי.`

`בשנת 1899 נשבר שיא מהירות חדש. מישהו הצליח לנסוע במכונית במהירות של 39.24 מייל' לשעה ונשאר בחיים כדי לספר על זה! כיום, כמובן, מכוניות נוסעות הרבה יותר מהר מזה. כך גם מהירות המעבדים בטלפונים הניידים שלנו מהירים יותר מהמחשבים המהירים ביותר של הדור הקודם, וגם נסיעות אוויריות מהירות יותר מבעבר ואף הולכות והופכות עוד יותר מהירות. הנקודה היא שכמעט כל דבר שאנחנו עושים בימינו מהיר יותר מאיך שהוא נעשה בעבר, ועדיין- אנחנו חסרי מנוחה ונחפזים. מה הדבר אומר לנו לגבי טבעו הבסיסי של האדם והעובדה שה' ראה במנוחה עיקרון כה חשוב, עד כי הוא הוסיף אותו לעשרת הדיברות?`

`הגה עוד ברעיון כי אף בגן עדן, לפני הופעת החטא, כבר כוננה מנוחת השבת. מעבר לרמז התיאולוגי המעניין של אמת זו, מה היא אומרת לנו לגבי הצורך במנוחה אפילו בעולם מושלם, חסר כל חטא?`