---
title:  לתפקד ללא אנרגיה
date:  28/06/2021
---

עומס יתר כתוצאה מחוסר שינה ועייפות מהווה בעיה אמיתית. עם זאת, מטריד עוד יותר מצב שאנחנו מרגישים כי אנחנו מתפקדים ללא כל אנרגיה וכוח רגשי התומכים בנו. וכך, בעוד חוסר שינה מוסיף על נסיונות רגשיים אנחנו עלולים להידרדר לייאוש מכאיב.

כך בוודאי הרגיש ברוך, הסופר של ירמיה, במהלך השנים האחרונות והסוערות של ירושלים לפני הכאוס, הסבל וההרס שבאו לאחר חורבן העיר על ידי הבבלים.

`קרא את ירמיה מ"ה: 1-5. סקור בקצרה את בריאותו הנפשית של ברוך.`

האם ביכולתך לדמיין מהי ההרגשה לקבל מסר אישי מה’ בצורה כזו? ברוך קיבל מסר הישר מכס המלכות של ה’ (ירמיה מ"ה: 2). נאמר לנו כי הדבר התרחש " בַּשָּׁנָה הָרְבִעִית, לִיהוֹיָקִים בֶּן־יֹאשִׁיָּהוּ מֶלֶךְ יְהוּדָה ” (ירמיה מ"ה: 1), בערך בשנת 605 או 604 לפנה"ס. ירמיה מ"ה: 3 מספק תיאור מדויק של הדרך בה אנשים מרגישים כשהם רצים על ריק.

מתוך כל מה שידוע לנו מהכתובים לגבי תקופה זו, מובן כי תלונותיו של ברוך לא היו סתם יללות שטחיות. היו לו סיבות טובות להרגיש מיואש ועייף מבחינה רגשית. דברים רעים התרחשו בכל פינה, ועוד הרבה עתיד לבוא.

`כיצד ה’ מגיב לכאבו של ברוך? קרא את ירמיה מ"ה: 4,5.`

תגובתו של ה’ לכאבו הכנה של ברוך מזכירה לנו את העובדה כי הכאב והייאוש של ה’ היה בהכרח גדול יותר פי כמה וכמה מאלה של ברוך. ה’ בנה את ירושלים; ה’ עמד להחריב אותה; הוא נטע את ישראל כגפן (ישעיה ה’: 1-7); הוא עמד לעקור אותה משורשיה ולהגלותה. ה’ לא רצה זאת בעבור עמו, אבל הדבר היה חייב להיעשות בשל מרידתם נגדו.

ולמרות זאת, היה אור בקצה המנהרה עבור ברוך. ה’ ישמור על חייו של ברוך בינות החורבן, הגלות והאבידות מסביב.

`קרא שוב את המילים שה’ כיוון לברוך. איזה מסר כללי נוכל ללמוד מהן עבורנו? במילים אחרות, מה הן מלמדות על הביטחון כי ה’ תמיד יימצא לצידנו, לא משנה לאיזה מצב נקלענו?`