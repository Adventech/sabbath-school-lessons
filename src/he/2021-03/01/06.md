---
title: '“ נָע וָנָד ”'
date: 01/07/2021

---

`קרא את בראשית 4:1-12. מה הפך את קין ל" נָע וָנָד ” (בראשית 4:12) על פני הארץ?`

הטקסט המקראי לא מצהיר בצורה מפורשת מדוע ה' כיבד את הבל ואת מנחתו ולא "כיבד"  את קין ומנחתו שלו (בראשית 4:4,5). אולם לנו מובנת הסיבה. “ קין הביא את מנחתו לה' כשהוא ממורמר ומלא מחשבות כפירה על הצורך שבהקרבת הקורבנות ועל קורבן הכפרה המובטח. מנחתו לא העידה על חרטה מצידו. הוא חש, כשם שרבים חשים בימינו, כי אם יקבל על עצמו את תוכנית הגאולה של ה' ויבטח בכפרת המשיח לבדה כדי להיוושע, תהיה זו הודאה בחולשה. הוא בחר להסתמך על עצמו. הוא יעמוד לפני ה' מתוך הסתמכות על מעלותיו שלו. ”- אלן ג'. ווייט, אבות האומה ונביאי ישראל, ע40:51.

באומרו כי קין יהיה " נָע וָנָד  ” על פני הארץ, ה' לא התכוון שהוא הופך אותו לכזה; אם כבר, זאת הייתה ההשלכה הטבעית של מעשיו החוטאים וחוסר ציותו. כמי שלא מצא מנוחה בה', קין גילה כי הוא לא מצליח למצוא אותה בכל דרך אחרת- על כל פנים, לא באופן מושלם.

המילה " וַיִּשַׁע ” (בראשית 4:4) מפורשת גם כ" נבחן מקרוב, נשקל בזהירות ”. ה' לא מפנה את ריכוזו הזהיר והבוחן למנחה עצמה, אלא ליחס של מגיש המנחה. דחייתו של ה' את מנחת הפירות של קין אינה תגובה שרירותית של אל גחמני, להפך- היא מצביעה על תהליך שקילה מקפיד ביותר של האופי, היחס והמניעים של מגיש המנחה. זוהי דוגמא מעולה של שיפוט על סמך הערכה.

`קרא את בראשית 4:13-17 ותאר את תגובתו של קין לפסק דינו של ה'.`

כאשר אנחנו מנסים לברוח מנוכחותו של ה' אנחנו נעשים חסרי מנוח. אנחנו מנסים להגשים את הכמיהה שלנו לחסד שמיימי דרך רכוש, מערכות יחסים אנושיות או חיים מלאי תעסוקה. קין החל לבנות שושלת ועיר. שניהם הישגים גדולים ומצביעים על נחישות וכוח, אבל אם זאת שושלת חסרת אל ועיר מורדת, שוויין הוא כאין וכאפס.

`כיצד אנחנו יכולים ללמוד לקבל את הסליחה המוצעת לנו בצלב גם כאשר אנחנו סובלים מהשלכות חטאינו?`