---
title:  עייף ויגע
date:  27/06/2021
---

`קרא את בראשית ב': 1-3. מדוע יצר ה' יום מנוחה, כאשר אין בנמצא ולו אדם אחד עייף?`

לפני שהאנושות תפתח בריצה לעבר החיים הלחוצים שכפתה על עצמה, ה’ ייסד סימן, דרך חיה להטביע לנו רעיון בזיכרון. יום זה ישמש כזמן לעצירה והנאה מכוונת מהחיים; יום בו נהיה אך לא נעמול, יום בו נעריך בצורה מיוחדת את מתנת הצמחייה, האוויר, הטבע, המים, בני האדם ומעל הכל את בורא כל מתנה טובה.

זו לא הייתה הזמנה חד פעמית אשר פג תוקפה בגירוש מגן עדן. ה’ רצה להיות בטוח כי ההזמנה תעמוד במבחן הזמן, ולכן כבר מראשית טווה את מנוחת השבת למארג הזמן. ההזמנה לחגיגת המנוחה של הבריאה תעמוד שוב ושוב בכל יום שביעי.

הגיוני לחשוב שעם כל המכשירים החוסכים לנו עבודה נהיה פחות עייפים מבחינה פיזית לעומת בני אדם שחיו לפני מאתיים שנה. אולם, נדמה כי גם בימינו המנוחה קיימת במלאי מוגבל. גם הרגעים בהם אנחנו לא עובדים מושקעים בפעילות נרעשת אחרת. תמיד נדמה לנו שאנחנו נמצאים מאחורה יחסית לקצב התקדמות הדברים; לא משנה כמה הספקנו לעשות, תמיד יהיו עוד משימות לפנינו.

בנוסף לכך, מחקרים שנערכו בנושא הגיעו למסקנה שאנחנו ישנים פחות ואנשים רבים תלויים מאוד בקפאין על מנת להמשיך לתפקד. למרות שברשותנו טלפונים ניידים, מחשבים וחיבורי אינטרנט מהירים יותר מאי פעם, עדיין נדמה שאין לנו מספיק זמן.

`מה הפסוקים הבאים מלמדים אותנו לגבי חשיבות המנוחה? מרקוס ו’: 31, תהלים ד’: 8, שמות כ"ג: 12, דברים ה’: 14, מתי י"א: 28.`

האל אשר ברא אותנו ידע כי נזדקק למנוחה פיזית. על כן הוא נתן לנו את מחזורי הלילה ואת השבת, כהזדמנות עבורנו לנוח. הכרת ישוע כאדון חיינו כוללת בתוכה לקיחת אחריות רצינית על מציאת זמן למנוחה. אחרי הכל, דיבר השבת איננו הצעה- זהו ציווי!

`ומה לגבי קיומך האישי, טרוד-הבעיות? מה ביכולתך לעשות על מנת לחוות בצורה טובה יותר, פיזית ורוחנית, את המנוחה שה’ רוצה שתהיה לנו?`