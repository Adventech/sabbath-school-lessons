---
title:  עייף מלברוח
date:  18/08/2021
---

אליהו עייף מלברוח. לכן, הוא מתפלל בשנית. תפילה זו שונה בעיקרה מהתפילה רבת האמונה לה ה’ ענה על הר כרמל (מלכים א’ י"ח: 36,37) מול הכוהנים והנביאים של הבעל, אנשי החצר והמון העם. זוהי תפילת ייאוש פשוטה וקצרה.

`במלכים א’ י"ט: 4, אליהו מצהיר כי אין הוא טוב יותר מאבותיו. מהי כוונתו?`

כשאליהו עוצר לבסוף, דוחקת בו האשמה בכוח. הוא מבין כי יציאתו החפוזה פגעה במה שהייתה יכולה להיות הזדמנות אדירה לתיקון בישראל. הוא מבין כי איכזב את אלה שהזדקקו לו, והוא חסר כל כוח מעשות דבר בנושא. כך, ברגע מכאיב של התבוננות עצמית ובידיעה מלאה של היסטוריית עמו, הוא מביט בעצמו כאדם שהוא באמת.

בכוחה של התגלות זו להיות מכאיבה עבור כל אחד מאיתנו- הינו, התבוננות במי שאנחנו באמת. איזו הכרת תודה מציפה אותנו בעקבות ההבטחה כי דרך המשיח, ה’ יראה אותנו כפי שהוא רואה את ישוע, לא משנה כמה חוטאים היינו בחיינו. איזו תקווה נוספת קיימת בעבורנו מאשר היכולת לתבוע לעצמנו את מלוא צדקתו של המשיח על פי אמונה? (קרא גם: פיליפים ג’: 9).

אף על פי כן, הדיכאון מוצא את הדרך לשאוב אותנו לביצה אפלה של תיעוב עצמי. לפעמים אנו מתחילים לחשוב כי המוות היא הדרך היחידה החוצה.

נראה כי זהו המקרה עבור אליהו. הכל מרגיש יותר מדי עבורו. הוא אומר: “ רַב, עַתָּה יְהוָה קַח נַפְשִׁי, כִּי־לֹא־טוֹב אָנֹכִי מֵאֲבֹתָי ” (מלכים א’ י"ט: 4).

החדשות הטובות הן שהמרפא הגדול אינו דן את אליהו. ה’ מבין יותר טוב מאיתנו עם מה אנחנו מתמודדים בעודנו נאבקים בדיכאון.

“ ייתכן שבאותה השעה לא תהיה לנו ראיה חותכת לכך שפניו של גואלנו מוטים כלפינו בחמלה ובאהבה, אבל זוהי האמת לאמיתה. ייתכן שלא נחוש את מגעו באופן מוחשי, אבל ידו נחה עלינו באהבה ובחמלה מלאת רוך. ” -אלן ג’. ווייט, הדרך אל המשיח, עמ’ 82.

ה’ יודע ומבין מתי " רַב מִמְּךָ הַדָּרֶךְ ” (מלכים א’ י"ט: 7), אך לעתים עליו להמתין עד כי נפסיק לברוח. לאחר זאת, הוא יוכל להתערב במתרחש.

לפעמים אנשים אשר טובעים נעשים כה מבולבלים עד כי הם נאבקים במצילים עצמם. על המציל במקרה זה להתרחק ולחכות עד אשר הקורבן יאבד את הכרתו לביצוע ההצלה.

`אילו תקוות וניחומים ביכולתך למצוא בקטעים הבאים: תהלים ל"ד: 18, מתי ה’: 1-3, תהלים ע"ג: 26, ישעיה נ"ג: 4-6?`