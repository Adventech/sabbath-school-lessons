---
title:  בריחה
date:  17/08/2021
---

בהתבסס על מידע מארגון הבריאות העולמי, המחלה השכיחה ביותר ברחבי העולם, המשפיעה על יותר משלוש מאות מיליוני אנשים בכל שנה, לא כוללת בהכרח תסמינים מובהקים הנראים לעין. דיכאון הוא הגורם המוביל לחוסר תפקוד ברחבי העולם והוא תורם רבות לעול המחלה העולמי.

למרבה הצער, דיכאון הוא אינו נושא המוזכר בקהילה לעתים קרובות מכיוון שהוא עלול להיתפס כאות לחוסר אמונה.  אחרי הכל, אנשים מאמינים אמורים להיות תמיד מלאי רון ושמחה וכו', לא כך? לכן, האם לא נכון לומר כי דיכאון מצביע על בעיה במערכת היחסים שלנו עם ה'?

רוב האנשים יודעים כי אין זו כלל האמת. אפילו אנשים מאמינים בעלי אמונה רבה יכולים להיאבק עם דיכאון, במיוחד לאחר אירוע טראומטי, ואין זה אות לחוסר אמונה או ביטחון בה'. כפי שכבר נאמר, אדם הקורא את ספר תהלים יכול למצוא בבירור את הכאב, הסבל והיגון איתם התמודדו אנשיו הנאמנים של ה'.

לא פעם אוחז בנו דיכאון באיטיות ובדממה, ואנו מזהים אותו רק ברגע שהוא מהדק לפתע את אחיזתו. לפעמים הוא תוקף אותנו במהירות לאחר אירוע המרוקן אותנו נפשית או גופנית. לדוגמא, אליהו, נביאו הנאמן של ה' , נותר מרוקן לחלוטין מבחינה רגשית וגופנית לאחר המאורעות בהר הכרמל.

`במלכים א' י"ח אליהו חזה רק לפני רגע בנס ה', אשר הוריד אש מהרקיע. כמענה לתפילותיו, הוא ראה את הגשם מתקרב וחותם את סופן של שלוש שנות בצורת. מדוע אליהו בורח בתגובה לאיומה של איזבל? קרא את מלכים א' י"ט: 1-5.`

על אליהו עברו עשרים וארבע שעות מפרכות. חוויה זו, לצד ההתעוררות הפתאומית ואיום המוות, משמשת כגורם המעורר את דיכאונו של אליהו.

בנוסף לכך, אליהו היה שם כאשר נביאיו של הבעל, שמונה מאות וחמישים מהם לערך, נטבחו, כנראה חלקם גם על ידו (מלכים א' י"ח: 40). אירוע שכזה, גם אם למטרה מוצדקת, עלול להוביל בקלות למתח טראומטי בצופים וכמובן למתח חמור יותר במשתתפים.

לכן אליהו מתחיל לברוח, בניסיון להימלט. לפעמים אנו נמלטים אל המקרר ומנסים לאכול עד אשר שבה אלינו תחושת האושר. לפעמים ננסה לישון עד חלוף עייפותנו הרגשית. לעתים אנו מחפשים מערכת יחסים, עבודה או מיקום חדשים במסע הבריחה שלנו, ולפעמים נבחר לקבור את עצמנו בעוד עבודה, עוד דד-ליינים ועוד פגישות בעודנו מנסים יותר ויותר קשה לברוח מהדבר חסר השם אשר מרוקן את השמחה והמנוחה שלנו. יתר על כן, אנשים רבים משתמשים ב"תרופות" כאלה או אחרות, הכל במטרה לעמעם את הכאב. עם זאת, בסופו של יום, כל אלה אינם אלא מכסים על התסמינים; הם אינם פותרים את הבעיה, ולעתים קרובות רק מחמירים את המצב.