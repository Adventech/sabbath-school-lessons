---
title:  חופשי לנוח
date:  14/08/2021
---

### קראו את הפסוקים הבאים לקראת שיעור השבת השבועי
מרקוס ב': 1-12, מלכים א' י"ח, מלכים א' י"ט: 1-8, מתי ה': 1-3, ישעיה נ"ג: 4-6, מלכים ב' ב': 11.

> <p>פסוק לשינון</p>
>  " יְהוָה אוֹרִי וְיִשְׁעִי מִמִּי אִירָא; יְהוָה מָעוֹז־חַיַּי, מִמִּי אֶפְחָד " (תהלים כ"ז: 1 )

רבים מהאנשים בהם נתקל ישוע בשירותו על פני האדמה היו חולים, ולעתים אף נטו למות. הם התקהלו סביב ישוע על מנת לקבל רפואה ומנוחה מסבלם, והם גם תמיד קיבלו זאת.

לפעמים ישוע ביטא רק מילה אחת והם נרפאו בצורה מלאה. לפעמים נדרש רק לגעת בחולים ובאופן פלאי, הם נרפאו. לא אחת הוא שלח אותם לדרכם והריפוי התרחש בזמן שחזרו לביתם. ישוע ריפא גברים, נשים, ילדים, יהודים, גויים, עשירים, עניים וצנועים. המקרים החמורים ביותר של צרעת ועיוורון לא היוו בפניו מכשול. מעבר לכך, הוא אף ריפא את בעלי ה"מחלה" הנוראה מכל- מוות.

השבוע נביט בשני מקרים שונים מאוד של ריפוי. באחד, המעונה היה כה חולה עד כי לא יכל להגיע לישוע בכוחות עצמו. תסמיניו היו גלויים לכולם בבירור. במקרה השני, לא היו תסמינים נראים לעין. בשני המקרים, הרפואה הגיעה בדרך ובזמן שקבע ה'.

בעודנו חוקרים את נושא המנוחה מהכאב ומהסבל, נהרהר גם בשאלה שכל אחד מאיתנו שאל את עצמו פעם במהלך הליכתו הרוחנית. מה קורה כאשר תפילותינו לרפואה אינן נענות? כיצד נוכל למצוא מנוחה במקרה זה?

_*לימדו את השיעור השבועי לקראת שבת ה-21 באוגוסט_