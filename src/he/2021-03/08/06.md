---
title:  יותר ממנוחה
date:  19/08/2021
---

ה' מודע כי בריחתו של אליהו עייפה אותו. הוא יודע שאוחזת באליהו יותר מעייפות גופנית, זוהי עייפות רגשית בשל משא האשמה הכבד אותו הוא נושא. כפי שישוע יעשה לאדם המשותק שנים רבות לאחר מכן, ה' מבריק את פני צפחתו של אליהו ומספק בעבורו מנוחה. סוף כל סוף, הוא יכול לישון ולהתרענן באמת.

אנו מצפים כי כאן יסתיים הסיפור,  אבל הוא לא. מנוחת האדון אינה אירוע חד פעמי. הכניסה אל מנוחת האדון קשורה לריפוי- השלכה איטית של דפוסי מחשבה שליליים והרגלים הרסניים החוצה. ה' אינו מאיץ בריפוי.

`קרא את מלכים א' י"ט: 5-8. לאן הולך אליהו, ומדוע?`

לאחר המנוחה, אליהו ממשיך בבריחתו. אולם הפעם ה' מתערב בנתיב בריחתו. הוא מבין כי החיים בעולם השרוי בחטא עלולים לגרום לדיכאון. הוא מבין את רצוננו העז לברוח, אבל הוא רוצה לשנות את כיוון בריחתנו. במקום כל מנגנוני ההתמודדות ההרסניים שאנו מנסים, הוא חפץ שנברח אליו. וברגע שנתחיל לברוח אליו, הוא משתוקק ללמד אותנו להאזין לאותו " קוֹל דְּמָמָה דַקָּה ” (מלכים א' י"ט: 12) אשר יעניק לנו שלווה.

אליהו נותר חסר כוחות מכדי להרים את עצמו ולצאת לדרך הפונה לה'. ה' סיפק לו את הכוחות הנדרשים, וה' הבטיח מחר טוב יותר.

בעוד אליהו שכב תחת עץ הרותם ושאל את נפשו למות, הוא האמין בכנות כי ימי שיאו הסתיימו.

`קרא את מלכים א' י"ט: 15,16 ואת מלכים ב' ב': 11. מה עוד צפן עתידו של אליהו?`

ה' ידע כי ימים טובים יותר צפונים בעתידו של אליהו. רפואה תגיע לנביא בעודו לומד להסדיר את חייו על פי מקצביו של ה' ולקבל את מנוחתו. נותרו עוד מלכים למשוח ויורש לבחור. ה' כבר אז ידע על אלישע, אשר יהפוך קרוב לאליהו כבן. ה' ידע כי אליהו יקרא באמונה לאש נוספת לרדת מהשמיים (מלכים ב' א': 10). על אליהו לא יבוא מוות נואש תחת עץ רותם, אלא נסיעה במרכבה לוהטת עד למנוחה השמיימית.

`מה ניתן ללמוד מהסיפור של אליהו לגבי הסיבה לפיה לא משנה כמה רע אנו מרגישים, אל לנו להתייאש כל עוד אנו מסתמכים על כוחו של ה'?`