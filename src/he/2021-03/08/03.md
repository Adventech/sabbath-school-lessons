---
title:  טיפול שורש
date:  16/08/2021
---

המשותק הורד מטה אל עבר נוכחותו של ישוע, וכל העיניים היו נשואות אל ישוע.  האם הוא יבחר לרפא את האדם אשר בבירור חטא? האם יעז להגות מילת מרפא?

`כיצד ישוע מרפא את המשותק? מהו הדבר הראשון שעושה ישוע למענו? קרא את מרקוס ב': 5-12.`

היות ולעתים קרובות איננו מודעים למחלה עד אשר אנו מבחינים בתסמינים, אנו חושבים לרוב על מחלה כתסמינים בלבד. אנו דבקים במחשבה כי היעלמות התסמינים משמעה ריפוי. ישוע ניגש למחלות מזווית אחרת. הוא מכיר את שורש כל סבל ומחלה ומעוניין לטפל בו תחילה.

במקרה של המשותק, במקום לטפל מיידית בתסמינים המובהקים של מחלתו, ישוע יורד ישר לשורש הבעיה המטרידה את האדם. המשותק הרגיש  את כובד האשמה שלו וההפרדה מה' במידה חמורה יותר מאשר המחלה עצמה. אדם אשר נח באדון מסוגל להחזיק מעמד בכל סבל גופני שעלול ליפול עליו בעולמנו שרוי החטא. לכן, ישוע פונה ישירות לשורש ומציע ראשית כל סליחה.

המנהיגים הדתיים חרדים למשמע סליחתו של ישוע. בתגובה להאשמות שלא בוטאו בקול, מעלה ישוע שאלה.

`קרא את מרקוס ב': 8,9. מהו האתגר שנותן ישוע לסופרים? לאיזו בעיה הוא מתייחס באמת?`

דיבור הוא לרוב דיבור זול, אבל לא בעת שה' מדבר. כל הבריאה התהוותה על ידי מילותיו רבות הכוח של ה' (בראשית א'). למרות שסליחה אינה דבר שניתן לראות, היא גובה מחיר. הסליחה גבתה את חייו של בן הה' על הצלב. כל דבר אחר הוא משני. לשם הדגמת הכוח והממשיות של הסליחה, ישוע בוחר לרפא את המשותק.

ה' רוצה לרפא אותנו תחילה מבפנים. לאחר מכן, הוא יכול לבחור לרפא אותנו מבחינה גופנית בצורה מיידית, כמו בנס של האדם המשותק, בעוד שלעתים נאלץ להמתין עד לבוקר התחייה על מנת לחוות את הרפואה הגופנית. תהיה הדרך אשר תהיה, מושיענו מעוניין שנחווה מנוחה בביטחון באהבתו, בחסדו ובסליחתו כבר עכשיו, גם בעיתות סבל.

`כיצד נוכל למצוא מנוחה ושלום גם בעת שתפילותינו לרפואה אינן נענות, לפחות לעת עתה?`