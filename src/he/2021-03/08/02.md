---
title:  מנוחת מרפא
date:  15/08/2021
---

אם קיים זמן שבו אנו באמת נזקקים למנוחה, הוא לעת מחלה. אנו זקוקים למנוחה גופנית למען החלמתה של המערכת החיסונית של גופינו.

לעתים תכופות אנו נזקקים גם למנוחה נפשית. לפעמים מדובר במשהו פשוט ולא מסכן חיים כמו צינון או כאב ראש. אנו נשכבים ומנסים לא לחשוב על כל מה שעלינו לעשות אבל איננו מסוגלים כרגע.

לעתים, כאשר הדבר עלול להיות מסכן חיים, אנו שוכבים ערים ודואגים לגבי תוצאות הבדיקות הרפואיות. ואז אנו מתחילים לתהות מדוע. האם אורח החיים המזיק לבריאות שניהלנו מראה לבסוף את אותותיו? האם זו אשמת הסמים שלקחנו לפני 20 שנה? האם זה המשקל העודף שנשאנו בשנים האחרונות? האם ה’ מעניש אותנו על החטא הסודי אשר אף אדם אחר לא יודע עליו?

`קרא את מרקוס ב’: 1-4. מה התרחש כאן?`

עבור האיש המשותק בסיפור, הסיבה הייתה ברורה. בספר חמדת הדורות אנו מקבלים את הרקע לסיפור. המשותק ביצע כמה מעשים שלא היה מאוד גאה בהם. חייו עמוסי החטא הובילו למחלתו, והמנהיגים הרוחניים ציירו קו המחבר ישירות בין הגורם לתוצאה. הוא הביא את המחלה על עצמו בשל חטאיו, ואין כל תרופה.

היחס הזה מאוד טיפוסי. אנו נוטים להתעסק רבות במי עשה את זה. אם בוצע פשע, מישהו חייב לשלם עליו. אם קרתה תאונה, יש לתבוע מישהו. אולם, הפלת אשמה אינה מביאי לידי ריפוי או השלמה לאדם החולה.

תכנונו המקורי של ה’ לא כלל כאב, מחלה וסבל. החולי הופיע על פני האדמה רק בכניסת החטא לתמונה. זוהי הסיבה לכך שה’ נתן לנו כללי שמירה על הבריאות- כדי שנוכל ליהנות מאיכות חיים טובה יותר כרגע. אך כל עוד אנו שרויים בעולם החולה בחטא אין כל הבטחה לבריאות טובה, לא משנה כמה נעקוב בקפדנות אחר עקרונות הבריאות הנכונה.

החדשות הטובות הן שה’ מסוגל להעניק לנו מנוחה בעודנו בריאים או חולים; ללא הבדל אם מחלתנו נוצרה כתוצאה ממעשה ידינו או הזנחתו של אדם אחר, הגנים שלנו ואולי פשוט כתוצר של חיים בעולם שרוי החטא הזה. ה’ יודע כיצד לתת לנו מנוחה.

`כאשר אדם נעשה חולה, אין זה מועיל להתחיל להטיח האשמות. בו בזמן, מדוע הבנת הגורם למחלה מהווה , במקרים מסוימים, צעד חיוני לקראת רפואה והתאוששות?`