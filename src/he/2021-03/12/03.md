---
title:  מנוחה בת שלושה ימים
date:  13/09/2021
---

מנוסתו של יונה מפני ה' טמנה בחובה בעיות. "מנוחתו" קצרת הטווח נקטעה כאשר ה' התערב בדרך מופלאה באמצעות הסערה. יונה ניצל מקבורה ימית על ידי הדג אשר צווה על ידי ה' להציל את יונה.

אולם, רק בעת שיונה מוצא את עצמו מאולץ אל תוך שלושה ימי מנוחה בבטנו של דג גדול, רק אז הוא מבין עד כמה הוא תלוי בה'. לעתים אנו נאלצים להגיע למקום בו אין דבר שהעולם יכול להציע אשר נוכל להישען עליו, על מנת להבין כי ישוע הוא האחד אליו אנו משתוקקים באמת.

`קרא את תפילת יונה בבטן הדג (קרא את יונה ב': 1-10). על מה הוא מתפלל?`

למרות היותו במצב מדוכא ומסוכן ביותר, יונה מתפלל דווקא על המקדש.

הוא יביט " אֶל־הֵיכַל קָדְשֶׁךָ ”.

מה הכוונה כאן?

המקדש מהווה את המוקד המרכזי בתפילה זו, ועליו להיות המוקד המרכזי בתפילה באופן כללי. קיים רק מקום אחד בתנ"ך בו ניתן למצוא את ה'. הוא במשכן (קרא את שמות ט”ו: 17, שמות כ”ה: 8). המשכן הוא הנקודה המרכזית בתפילה ובתקשורת עם האל.

עם זאת, יונה אינו מתייחס למקדש בירושלים. אם כבר, הוא מתייחס למשכן השמיימי (יונה ב': 8). שם נמצאת תקוותו, שכן שם נמצאים במלוא האמת ה' והישועה אותה הוא מציע.

יונה מבין לבסוף את האמת החשובה הזו. הוא חווה את חסד האל. הוא נושע. בעוד הדג הגדול מקיא אותו אל היבשה, הוא חווה ממקור ראשון את אהבת האל עבורו, נביא נמלט. הוא לבטח למד (גם אם נאלץ לשנות כמה מסלולים בדרך) שהמסלול הבטוח היחידי לכל אדם מאמין הוא לשאוף לצעוד על פי רצון ה'.

לכן, כעת הוא בוחר למלא את חובתו ולציית להוראותיו של ה', ופונה לבסוף לנינווה. הוא הולך במלוא אמונה לקראת עיר רעה ביותר בה עלולים התושבים לא לחבב את הנביא הזר אשר בא להטיף להם לגבי מידת רשעותם.

`לפעמים עלינו להתרחק מהכל על מנת לקבל זווית ראייה רעננה על פני הדברים. למרות שסיפורו של יונה, אשר שרד בדרך נס בבטן הדג, הוא מקרה די קיצוני, כיצד התרחקות מהסביבה הרגילה מאפשרת לך להביט בדברים מזווית חדשה ואולי אפילו יותר רצויה?`