---
title:  מבשר זועם וחסר מרגוע
date:  15/09/2021
---

בצער רב, סיפורו של יונה אינו מסתיים בפרק ג'.

`קרא את יונה ד': 1-11. איזו בעיה יש ליונה? איזה לקח נוכל ללמוד מאופיו הלקוי?`

יונה פרק ד' מתחיל בזעמו של יונה כלפי ה' בשל הצלחתה של שליחות בישורו. יונה דואג כי ייראה מטופש. אנו קוראים כיצד ה' לוקח את הזמן על מנת לשוחח ולהגיע להבנה עם נביאו, אשר מתנהג כילד פעוט החווה התקף זעם.

לפנינו הוכחה כי גם מאמיניו הכנים של ה'- ואף נביאים- נדרשים למידה נוספת של גדילה ויכולת התגברות על קשיים.

“ כשנודע ליונה על תוכניתו של ה' להציל את העיר, שחרף רשעותה שבה בתשובה בשק ואפר, היה עליו להיות הראשון לשמוע על חסדו המופלא של ה'. ואולם, במקום לשמוח, הוא שקע במחשבות קודרות, מחשש שמעתה ואילך יתייחסו אליו כאל נביא שקר. בהיותו קנאי למוניטין שלו, שכח את ערכן היקר מפז של הנשמות האובדות שחיו בעיר הרשעה. ” -אלן ג'. ווייט, מלכי ונביאי ישראל, עמ' 141-142.

סבלונותו של האל כלפיו מדהימה להפליא. נראה כי ה' בחר במלוא כוונה להשתמש ביונה, וכאשר יונה בורח, הוא שולח את הסופה והדג על מנת להחזיר את הנמלט. ושוב, כאשר יונה מציג כאן את התנגדותו, ה' חפץ להגיע להבנה עם יונה וגישתו הרעה באומרו: “ הַהֵיטֵב חָרָה לָךְ ” ? (יונה ד': 4).

`קרא את לוקס ט': 51-56. כיצד הכתוב כאן מקביל במידת מה לסיפור יונה?`

" כִּי כֹּה אָהַב אֱלֹהִים אֶת הָעוֹלָם עַד כִּי נָתַן אֶת בְּנוֹ יְחִידוֹ לְמַעַן לֹא יֹאבַד כָּל הַמַּאֲמִין בּוֹ, אֶלָּא יִנְחַל חַיֵּי עוֹלָם. “ (יוחנן ג': 16) או, כפי שה' מנסח זאת ביונה ד': 11 - “ וַאֲנִי לֹא אָחוּס, עַל־נִינְוֵה הָעִיר הַגְּדוֹלָה; אֲשֶׁר יֶשׁ־בָּהּ הַרְבֵּה מִשְׁתֵּים־עֶשְׂרֵה  רִבּוֹ אָדָם, אֲשֶׁר לֹא־יָדַע  בֵּין־יְמִינוֹ לִשְׂמֹאלוֹ, וּבְהֵמָה רַבָּה ” ?. איזו הכרת תודה אמורה למלא את ליבנו בשל העובדה כי בסופו של יום, ה'- ולא אנחנו- יהיה השופט הנעלה של לבבותינו, מחשבותינו ומניעינו.

`כיצד נוכל ללמוד לרכוש את מידת החמלה והסבלנות לאחרים אשר קיימת אצל ה', או לפחות ללמוד לשקף אותם?`