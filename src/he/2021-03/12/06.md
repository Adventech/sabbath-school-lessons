---
title:  דרך דו-כיוונית
date:  16/09/2021
---

נדמה כי יונה מהווה יותר צרה מאשר ערך.

נינווה הייתה מסוכנת, אולם בסיפורו של יונה לא נראה כי אנשי נינווה היו אלה אשר היוו את הבעיה. הם הבינו את המסר ושבו בתשובה במהירות. נדמה כי יונה, המבשר, הוא החוליה החלשה בסיפור הנתון.

בסיפור זה, ה’ רודף אחר נביא סורר כיוון שהוא יודע כי יונה זקוק למסע הבישור לנינווה באותה מידה בה אנשי נינווה צריכים לשמוע את דבר המבשר.

`קרא את ספר יהודה. " שִׁמְרוּ אֶת עַצְמְכֶם בְּאַהֲבַת הָאֱלֹהִים ” (יהודה 21)- מה הכוונה בכך וכיצד אנו יכולים ליישם זאת?`

בספרו הקצר בברית החדשה, כותב לנו יהודה בפסוק 21: "  שִׁמְרוּ אֶת עַצְמְכֶם בְּאַהֲבַת הָאֱלֹהִים  וְחַכּוּ לְרַחֲמֵי  אֲדוֹנֵנוּ יֵשׁוּעַ הַמָּשִׁיחַ לְשֵׁם חַיֵי עוֹלָם”.

התנסות באהבתו ובחסדו של ה’ בצורה אישית אינה אירוע חד פעמי. דרך אחת על מנת לשמור " אֶת עַצְמְכֶם בְּאַהֲבַת הָאֱלֹהִים " היא בישור לאחרים. בפסוקים הבאים יהודה מזכיר לנו להתנהג " עִמָּהֶם בְּרַחֲמִים ” ולהושיע אחרים על ידי כך שנחטוף " אוֹתָם מִן הָאֵשׁ ”.

`קרא את יהודה 20-23. מה מתוך הנאמר בקטע מתייחס לסיפור יונה, ומה נוכל גם אנחנו ללמוד ממנו?`

ה’ קרא ליונה ללכת לנינווה בגלל שיונה כנראה לא השקיע מחשבה רבה ביחסיו עם האשורים לפני קריאה זו. יכול להיות כי ידע שאינו מחבב אותם, אולם לא היה מודע למידת שנאתו כלפיהם או למצבים הקיצוניים דרכם יעבור על מנת לחמוק מהמפגש עימם, אף לאחר קבלת הקריאה לבשר.

יונה לא היה מוכן לקבל איש נינווה כשכנו במלכות השמיים. יונה לא למד לאהוב כפי שה’ אוהב. ה’ קורא ליונה ללכת לנינווה מכיוון שה’ אוהב את אנשי נינווה וחפץ לקבלם למלכותו. אך ה’ קורא גם כן ליונה שכן ה’ אוהב את יונה. הוא מעוניין שיונה יגדל וישקף יותר את אופיו תוך כדי עבודתם המשותפת. ה’ רוצה שיונה ימצא את מנוחת האמת המתקבלת רק מתוך מערכת יחסים מושיעה עימו ומעשיית רצונו, אשר כוללת בישור לאחרים והכוונתם לאמונה ולתקווה שאנחנו קיבלנו בעצמנו.

`כמה זמן הינך משקיע עבור ישועתם של אחרים? מבחינה רוחנית, כיצד שירות זה מוביל אותנו למצוא מנוחת אמת בישוע?`