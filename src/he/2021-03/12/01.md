---
title:  נביא חסר מנוחה
date:  11/09/2021
---

### קראו את הפסוקים הבאים לקראת שיעור השבת השבועי
יונה א'-ד', ירמיה כ"ה: 5, יחזקאל י"ד: 6, התגלות ב': 5, לוקס ט': 51-56, יהודה 1-25.

> <p>פסוק לשינון</p>
>  " וַאֲנִי לֹא אָחוּס, עַל־נִינְוֵה הָעִיר הַגְּדוֹלָה; אֲשֶׁר יֶשׁ־בָּהּ הַרְבֵּה מִשְׁתֵּים־עֶשְׂרֵה רִבּוֹ אָדָם, אֲשֶׁר לֹא־יָדַע בֵּין־יְמִינוֹ לִשְׂמֹאלוֹ, וּבְהֵמָה רַבָּה  " (יונה ד': 11)

אחד הסיפורים המרתקים ביותר בכתבי הקודש נמצא בהכרח בספר יונה. הנה הוא לפנינו, נביא ה', אדם הנקרא מאת האל עצמו, ובכל זאת, מה קורה? הוא בורח משליחותו של ה' ואז, לאחר ששוכנע בדרך דרמטית ביותר לשנות את דעתו ולציית לאדון, הוא עושה את הנדרש, ורק בשביל מה? רק בשביל להתלונן על כך שאנשי העיר להם בישר חזרו בתשובה במלוא הכנות ונחסך מהם ההרס אשר, לו נהגו אחרת, היה מנת חלקם הוודאית!

איזו דוגמה לאדם אשר אינו נמצא במנוחה, אשר אינו חי בשלום- עד לנקודה שהוא זועק: “ וְעַתָּה יְהוָה, קַח־נָא אֶת־נַפְשִׁי מִמֶּנִּי; כִּי טוֹב מוֹתִי מֵחַיָּי ” (יונה ד': 3).

ישוע התייחס בעצמו אל סיפורו של יונה, באומרו: “ אַנְשֵׁי נִינְוֵה  יָקוּמוּ בַּמִּשְׁפָּט עִם הַדּוֹר הַזֶּה וְיַרְשִׁיעוּהוּ, כִּי  חָזְרוּ בִּתְשׁוּבָה בִּקְרִיאַת יוֹנָה; וְהִנֵּה גָּדוֹל מִיּוֹנָה כָּאן. ” (מתי י"ב: 41). אכן גדול מיונה! שכן אם לא היה, לא היה לנו מושיע.

הבא נתמקד השבוע ביונה ובמה שניתן ללמוד מחוסר מנוחתו והיעדר שלומו.

_*לימדו את השיעור השבועי לקראת שבת ה-18 בספטמבר_