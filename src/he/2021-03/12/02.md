---
title:  בריחה
date:  12/09/2021
---

יונה היה מבשר יוצא מן הכלל. אך באותו הזמן, הוא היה גם מאוד הססן, לפחות בהתחלה.  היה עיסוקו של יונה אשר היה, קריאתו של ה' קטעה בחדות את שגרת חייו. במקום לקחת את עולו של ה' על כתפיו ולגלות כי עולו נעים ומשאו קל (מתי י"א: 30), יונה בחר למצוא את "מנוחתו" בעצמו וזאת על ידי בריחה לכיוון הנגדי למקום אליו קרא לו ה'.

`היכן קיווה יונה למצוא מנוחה ושלום משליחותו של ה'? עד כמה זה עבד? קרא את יונה א'.`

יונה מזנק אל הכיוון ההפוך מהמקום אליו שלח אותו ה'. הוא אף אינו עוצר על מנת לדון עם ה' כפי שעשו נביאים רבים בתנ"ך אשר נקראו לבשר (ראה למשל: שמות ד': 13).

מעניין לדעת, כי לא הייתה זו הפעם הראשונה בה נקרא יונה להכריז את דבר ה', כפי שנרמז בספר מלכים ב' י"ד: 25. אולם, נראה כי במקרה הקודם יונה ביצע את אשר ה' ביקש ממנו. אבל לא הפעם.

מדוע?

רישומים היסטוריים וארכאולוגיים מתעדים את מידת האכזריות של העם הנאו-אשורי אשר שלט במזרח הקרוב העתיק בזמן המאה השמינית לפנה"ס, הזמן בו יונה בישר בישראל. כשבעים וחמש שנים מאוחר יותר, המלך הנאו-אשורי סנחריב תקף את יהודה. ישראל ושומרון נפלו כבר עשרים שנה קודם לכן, ונראה כי המלך חזקיה הצטרף לקואליצייה אנטי-אשורית.

כעת הגיע זמנם של האשורים ליישב את החשבון. התנ"ך (מלכים ב' י"ח, ישעיה ל"ו), מסמכים אשוריים היסטוריים ותבליטי הקיר בארמונו של סנחריב בנינווה מספרים כולם את הסיפור האכזרי של נפילתה של לכיש, אחת מהערים החשובות והמבוצרות ביותר מבין ערי המבצר בגבול הדרומי של חזקיה. באחת מן הכתובות, סנחריב טוען כי לקח יותר ממאתיים אלף אסירים מארבעים ושש ערי מבצר אותן כביכול השמיד. כאשר כבש המלך האשורי את לכיש, נדקרו מאות או אלפי אסירים; נפשט עורם של תומכיו הנלהבים ביותר של המלך חזקיה בעודם בחיים, והשאר נשלחו לאשור ככוח עבודה זול.

האשורים היו מסוגלים להיות אכזריים ביותר, אפילו לסטנדרטים של העולם העתיק. וה' שלח את יונה ללב האימפריה הזו?

מה הפלא שיונה לא רצה ללכת?

`בריחה מה'. האם אי פעם עשית זאת? אם כן, כיצד זה הסתיים עבורך? אילו לקחים ניתן ללמוד משגיאה זו?`