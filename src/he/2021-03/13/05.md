---
title:  לנוח בשלום
date:  22/09/2021
---

כבר מאות שנים שאנו המאמינים מחכים לשובו של המשיח. זהו שיא תקוותינו באמת ובתמים- ולא רק תקוותינו שלנו, כי אם תקוות כל נאמניו של ה' במהלך ההיסטוריה.

`קרא את אל העברים י"א: 13-16. איזו הבטחה גדולה נמצאת כאן, לא רק עבור אנשי העבר אלא גם עבורנו ?`

ניתן לומר כי בדרכים רבות, לא הייתה כל משמעות לפסוקים אלו אם הנוסח המוכר והנפוץ של מוות היה אמת. מה הכוונה בקטע הנתון, “ בְּלִי  שֶׁהִשִֹיגוּ אֶת הַדְּבָרִים הַמֻּבְטָחִים ”? הם מתים, כביכול נמצאים כעת בגן עדן עם ישוע ונהנים משכרם הנפלא. כאשר, למשל, בילי גרהאם מת, שמענו שוב ושוב על כך שהוא נמצא כעת בגן עדן עם ישוע.

קיימת גם אירוניה בהשקפה זו, מכיוון שכאשר אדם נפטר, אנו שומעים פעמים רבות את האימרה: “ שינוח על משכבו בשלום ”. אבל מה קורה כאן? האם אותם אנשים נחים בשלום, או האם הם בגן עדן ועושים את אשר עליהם לעשות, יהיה זה אשר יהיה? (למשל, צופים בכל ה”כיף” המתרחש על פני האדמה)

`כיצד ישוע מתאר מוות? קרא את יוחנן י"א: 11`

למעשה, הרעיון של "לנוח על משכבו בשלום" הוא האמת לגבי המתרחש בעת המוות, הלא כך?  המתים הם אכן במנוחה. “ המאמין רואה במוות עניין של מה בכך. המשיח דיבר על המוות כעל מצב זמני אשר יבוא לקצו כהרף עין: “ אִם יִשְׁמֹר אִישׁ אֶת דְּבָרִי לֹא יִרְאֶה מָוֶת לְעוֹלָם. ” בעיני המאמין, המוות אינו אלא פרק זמן קצר של תנומה, רגע קט של דממה וחשכה. חיי המאמין חבויים עם המשיח באלוהים, ו" כַּאֲשֶׁר יִתְגַּלֶה הַמָּשִׁיחַ, אֲשֶׁר הוּא חַיֵּינוּ, אָז גַּם אַתֶּם תִּגָּלוּ עִמּוֹ בַּהֲדַר כָּבוֹד. ” ( יוחנן ח': 51,52; קולוסים ג': 4 ) ” -אלן ג'. ווייט, חמדת הדורות, עמ' 636.

ישוע מדמה את מצבו של אדם בין המוות לבין בוקר התחייה כשינה חסרת הכרה (יוחנן י"א: 11, 14), והוא מדגיש בנוסף כי גם הנושעים וגם האובדים יקבלו את שכרם לאחר התחייה (יוחנן ה': 28,29). הוא גם מדגיש את ההכרח להיות מוכן למוות בעת ביאתו.

`איזו נחמה מעניקה הידיעה כי אהובינו הנפטרים אכן שוכבים במנוחה כרגע?`