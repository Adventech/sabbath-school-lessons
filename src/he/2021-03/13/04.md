---
title:  פקודות הצעדה
date:  21/09/2021
---

התמונה הנבואית הגדולה של ההיסטוריה אינה מאפשרת לנו לשבת בחוסר מעש בעוד המאורעות מתרחשים, גם כאשר הם אינם בשליטתנו. פעמים רבות הגישה יכולה להיות: “ טוב, אירועי הסוף יתגשמו כפי שנחזו, אז מה עוד ניתן לעשות לגבי זה חוץ מלזרום עם המתרחש? אחרי הכל, מה אני יכול לעשות לבדי? ”

אך אין זו הדרך בה אנשים מאמינים צריכים להתייחס לעולם סביבם ובמיוחד לאירועי סוף הזמנים. בהתגלות י"ד נכתב כי תכליתנו בתקופה זו של ההיסטוריה היא לבשר לאחרים בנוגע למשפט ה' ולסייע להם להתכונן לקראת ביאתו השנייה של ישוע המשיח.

`קרא את התגלות י"ד: 6-12. מה אנו לומדים כאן, ומה עלינו להכריז לעולם? מדוע בשורה זו כה דחופה?`

כאדוונטיסטים, אנו מאמינים כי " [ה]אֱמֶת הַזֹּאת ” (2 פטרוס א': 12) מוצגת באופן מפורש בפסוקים אלה, הנקראים גם "בשורת שלושת המלאכים". כאן אנו מגלים את מהות שליחותנו בתקופה הנוכחית של תולדות כדה"א.

שים לב כי הקטע מתחיל עם הביטוי: “ בְּשׂוֹרַת עוֹלָם ”, בעצם החדשות הנפלאות לגבי מותו ותחייתו של ישוע המשיח, בו מונחת תקוותנו היחידה לישועה. קיימת גם הבשורה כי " בָּאָה עֵת מִשְׁפָּטוֹ ” ( התגלות י"ד: 7 ), אשר היא סימן דרך אדיר המצביע על סוף הזמנים. לאחר מכן, מוזכרת גם הקריאה להשתחוות " לְעוֹשֵׂה הַשָּׁמַיִם וְהָאָרֶץ ” בניגוד מוחלט לאזהרה המאיימת לגבי הנשארים בבבל והמשתחווים " לַחַיָּה וּלְצַלְמָהּ ”. לבסוף מוצג בפנינו תיאור של אנשי אחרית הימים של ה': “ בָּזֶה סַבְלָנוּתָם שֶׁל הַקְּדוֹשִׁים הַשּׁוֹמְרִים אֶת מִצְווֹת אֱלֹהִים וֶאֱמוּנַת יֵשׁוּעַ ”.

`קרא את התגלות י"ד: 11. מה נכתב כאן לגבי חוסר המנוחה של המשתחווים לחיה ולצלמה?`

חוסר מנוחה, יומם ולילה, עבור אלה אשר משתחווים לחיה ולצלמה? למרות שקיימים רעיונות רבים לגבי משמעותו המדוייקת של הפסוק, כולנו יכולים להסכים כי אנשים אלו אינם חווים את סוג המנוחה אשר מציע ה' לנאמניו.

`מדוע לדעתך החלק הראשון של בשורת שלושת המלאכים היא " בְּשׂוֹרַת עוֹלָם ”? מדוע עלינו לשמור תמיד על האמת הנהדרת הזו לנגד עינינו בעודנו מכריזים את הבשורה לעולם? כיצד הבנת הבשורה משחקת תפקיד מרכזי להבנת מהות המנוחה?`