---
title:  ספירה לאחור
date:  20/09/2021
---

כאשר ישבו על הר הזיתים, צייר ישוע במשיכות מכחול רחבות את מהלך ההיסטוריה, כמענה לשאלות תלמידיו: “ הַגֵּד נָא לָנוּ מָתַי יִהְיֶה הַדָּבָר הַזֶּה וּמַה הוּא אוֹת בּוֹאֲךָ וְקֵץ הָעוֹלָם? ” (מתי כ”ד: 3).

דרשתו המפורסמת של ישוע במתי כ"ד, עוברת ברציפות על ציר הזמן ההיסטורי מימי חייו על פני האדמה ועד ביאתו השנייה ומעבר לה.

ישוע רצה להעניק לאנשיו בכל העידנים סקיצה כללית של התוכנית השמיימית לנבואות סוף הזמנים, כך שאלו אשר יחיו בסוף הזמנים יוכלו להתכונן לאירוע הגדול מכל. הוא חפץ בכך שנוכל לנוח בביטחה באהבתו, גם בעת שהעולם מסביבנו נקרע לגזרים.

אדוונטיסטים מכירים טוב את תיאורו של דניאל: " וְהָיְתָה עֵת צָרָה, אֲשֶׁר לֹא־נִהְיְתָה מִהְיוֹת גּוֹי, עַד הָעֵת הַהִיא ” (דניאל י"ב: 1). ישוע רוצה שנהיה מוכנים למאורע זה, המקדים את ביאתו השנייה.

`כיצד תיראה ביאתו של ישוע? כיצד נוכל להימנע מהולכה בשולל? קרא את מתי כ"ד: 4-8, 23-31.`

שיבתו של ישוע תהא אירוע אמת בסוף הזמנים. בהתחשב במקום הניתן לה בנבואות ובדרשותיו של ישוע, מדובר באירוע רציני.

בפעם האחרונה שהתרחש אירוע קיצוני בסדר עולמי, רק שמונה אנשים בכל העולם כולו היו מוכנים לכך. ישוע משווה בין הפתעתו של אירוע זה- המבול, לבין ביאתו השנייה (מתי כ”ד: 37-39). אך למרות שאף אדם אינו יודע את היום או השעה של הביאה השנייה (מתי כ”ד: 36), ה' העניק לנו ספירה נבואית לאחור שניתן לצפות בה דרך התרחשויות בעולם סביבנו.

ניתן לנו תפקיד למלא בדרמה נבואית זו. מהו? התמקד במתי כ"ד: 9-14.

בעימות יקומי זה, אנו יותר מאשר צופים גרידא. עלינו לקחת חלק פעיל בהפצת הבשורה לקצוות העולם, ועל כן אנו גם צפויים לעמוד בפני רדיפות.

`מהי הכוונה ב" מַּחֲזִיק מַעֲמָד עַד קֵץ ”? כיצד אנו יכולים לעשות זאת? אילו בחירות עלינו לעשות מדי יום ביומו על מנת שלא נלך שולל, כפי שהלכו רבים ורבים עוד ילכו?`