---
title:  " שִׂמְחוּ בָּאָדוֹן בְּכָל עֵת "
date:  23/09/2021
---

אחד היישומים המשומשים ביותר בסמארטפונים שלנו הוא גוגל מפות. רובינו אינם זוכרים את התקופה לפני שהתחלנו להשתמש במפות GPS בטלפונים שלנו. אנו עלולים להיות מתוחים לקראת הגעה אל מקום אשר אף פעם לא היינו בו, אך עם GPS מותקן בטלפונים שלנו, נוכל לנווט בביטחון ולמצוא את דרכנו בכל עיר זרה. האם יכול ביטחון זה להמחיש את סוג המנוחה שה' רוצה להעניק לנו דרך לוח הזמנים הנבואי?

עם זאת, לפעמים אנו עלולים להקליד כתובת לא נכונה לתוך היישום, או שאנו מחליטים לא לעקוב אחר ההוראות מכיוון שאנו חושבים כי אנו מכירים קיצור דרך. בשני המקרים, אנו עלולים להגיע למקום הלא נכון- ואין ספק שלא נגיע עם מצב רוח רגוע ורווי מנוחה.

`קרא את האיגרת אל הפיליפים ד': 4-6. מה כותב לנו שאול בקטע הנתון לגבי הדרך לקבל מנוחת אמת, שלום אמת אפילו בתוך עולם נחפז ומכאיב?`

בקטע שלפנינו, שאול אינו מתכוון שעלינו לשמוח תמיד בכל הניסיונות שאנו מתמודדים איתם. במקום זאת, הוא אומר: “  שִׂמְחוּבָּאָדוֹן בְּכָל עֵת ”. לא משנה באיזה מצב אנו נמצאים, לא משנה אילו ניסיונות עומדים בפנינו, אם אנו מתמקדים במחשבה על ה', על טובו, על אהבתו ועל הקרבתו על הצלב עבורנו, נוכל לשמוח בו ולמצוא שלום לנפשותינו הדואבות.

אף הטון עצמו בו נכתבו הפסוקים מרמז על מנוחה, שלום ותקווה נעלה לדבר מה מעבר לעולם הזה.

יתר על כן, דמיין את מנוחת הנפש שנוכל לקבל אם אכן לא נדאג " לְשׁוּם דָּבָר ”. הדבר נשמע רחוק ממציאותי עבור כל אדם החי בעולם הזה (אפילו לשאול היו שלל דאגות), אבל שוב, הידיעה כי אל אוהב נמצא בשליטה מוחלטת ויכול להכניסנו אל מלכותו, אין ספק כי יש בכוחה לעזור לנו להביט בדאגות שלנו בפרופורציות מתאימות.

“ הָאָדוֹן קָרוֹב ”? במילים אחרות, האדון תמיד קרוב אלינו, וברגע שנעצום את עינינו וננוח בשנת המוות, הדבר הבא שנדע הוא ביאתו של המשיח.

החיים מלאי מתח, ניסיונות ומאבקים. אין ספק. אין אחד אשר מצליח לברוח מאלה; ובמיוחד לא שאול השליח (קרא את 2 לקורינתים י"א). למרות זאת, הנקודה שהוא מנסה להעביר לנו היא שאף כל הקשיים בהם אנו עומדים כעת, אנו יכולים לשמוח במה שניתן לנו בישוע המשיח ולמצוא מנוחה לנפשותינו גם עכשיו.

`קרא בשנית את אל הפיליפים ד': 4-6 . באילו דרכים תוכל ליישם את המילים הנפלאות הללו לחוויותיך ברגע זה, יחד עם כל הניסיונות והקשיים עימם אתה מתמודד?`