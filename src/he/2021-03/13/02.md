---
title:  חזון הסוף
date:  19/09/2021
---

השליח אשר הגיע לגיל המבוגר ביותר וגם התהלך באמת לצד ישוע נכלא על אי סלעי, רחוק מכל מה שהכיר ואהב. מה עבר במחשבותיו של יוחנן כאשר מצא את עצמו נטוש על האי המרוחק? כיצד הוא הגיע לכאן, וגם בצורה כזו? אחרי הכל, הוא ראה בעצמו את ישוע עוזב, ואת שני המלאכים עומדים שם ואומרים: “ אַנְשֵׁי הַגָּלִיל, לָמָּה אַתֶּם עוֹמְדִים וּמִסְתַּכְּלִים אֶל הַשָּׁמַיִם? יֵשׁוּעַ זֶה אֲשֶׁר נִשָֹא מֵעֲלֵיכֶם הַשָּׁמַיְמָה - בּוֹא יָבוֹא בְּאוֹתוֹ אֹפֶן שֶׁרְאִיתֶם אוֹתוֹ עוֹלֶה לַשָּׁמַיִם. ” (מעשי השליחים א': 11).

אולם זה קרה לפני שנים רבות, וישוע טרם חזר. באותה שעה, שאר השליחים אשר נכחו באותו יום כבר מתו, רובם נהרגו בשם עדות הבשורה על ישוע. הקהילה הצעירה עברה לדור חדש וכעת עמדה בפני רדיפות נוראיות מהחוץ וגם מתנועות כופרות מבפנים. יוחנן הרגיש בהכרח בודד, עייף וחסר מנוחה. ואז, לפתע, ניתן לו חזון.

`איזו נחמה ניתן לתאר שיוחנן קיבל מהחזון? קרא את התגלות א': 9-19.`

ישוע אמר לתלמידיו: “ הִנֵּה אִתְּכֶם אֲנִי כָּל הַיָּמִים עַד קֵץ הָעוֹלָם ” (מתי כ”ח: 20). אין ספק כי מילים אלו עודדו את יוחנן בעודו מתמודד עם הגלות הבודדת, וכי החזון, "ההתגלות" של האדון היוותה נחמה גדולה בידיעה כי ישוע, “ האלף והתו הראש והסוף ”, מתגלה כרגע בדרך מיוחדת לשליח הגולה.

המשך הפסוקים הללו מתאר חזיונות לגבי עתיד העולם. תצוגה רחבה ומדהימה של היסטוריית העולם נפרסת לנגד עינינו, למעשה מה שעבורנו היא היסטוריית הקהילה הייתה עבורו עתיד הקהילה.

ועדיין, בתוך כל הניסיונות והקשיים העתידים לבוא, נגלה בפני יוחנן הסוף של הכל. “ רָאִיתִי שָׁמַיִם חֲדָשִׁים וְאֶרֶץ חֲדָשָׁה, כִּי הַשָּׁמַיִם הָרִאשׁוֹנִים וְהָאָרֶץ הָרִאשׁוֹנָה עָבְרוּ וְהַיָּם אֵינֶנּוּ עוֹד. רָאִיתִי אֶת עִיר הַקֹּדֶשׁ, יְרוּשָׁלַיִם הַחֲדָשָׁה, יוֹרֶדֶת מִן הַשָּׁמַיִם מֵאֵת הָאֱלֹהִים, מוּכָנָה כְּכַלָּה מְקֻשֶּׁטֶת לְבַעֲלָהּ.  ”  (התגלות כ”א: 1,2).

חזון אחרית הימים אשר תיעד יוחנן בספר התגלות סייע לו לנוח בביטחון בהוראותיו ובהבטחותיו של ה'.

`החיים כיום עלולים להיות קשים, ולעתים אף מאיימים. אולם, כיצד הידיעה שה' יודע את העתיד, ושהעתיד בטווח הארוך הוא טוב, מספקת לנו נחמה כבר עכשיו?`