---
title: 'מכת המוות אשר נרפאה'
date: 03/06/2018

---

`קראו התגלות 13:1-10 והזכירו את הסיבות בשלן קטע זה מצביע על אפיפיורות, מבחינת תפקידו הן בעבר והן בעתיד. שימו לב במיוחד על הבולטות של תפקיד זה. מה משמעות הדבר במונחים של אירועי אחרית הימים?`

למרות שלאלוהים יש אנשים נאמנים בכל מקום בעולם, כתבי הקודש מצביעים על תפקיד מסוים אשר מילא אירגון זה במרוצת ההיסטוריה וגם עתיד למלא באירועי זמן הקץ.  

`קראו התגלות 13:3. מהם האירועים המתוארים בפסוק זה ומה למדים אנו מכך על הבולטות של רומא?`

לאורך מאות שנים, הדת הקתולית הייתה הדת המרכזית בעולם, ובהרבה מובנים, היא גם היוותה מרכז העולם המערבי. דוגמה מאלפת לכוחה מוצאים אנו בסיפור על מלך הנרי הרביעי, אשר עורר את זעמו של האפיפיור גרגוריוס השביעי, ולאחר מכן התייצב בארמונו של האפיפיור על מנת להתפייס עמו. ואולם, המלך הוכרח להמתין בחצרו החיצוני של הארמון למשך שלושה ימים בקור החורפי עד שהאפיפיור נעתר לבקשתו והעניק לו אישור להיכנס. מרומם כתוצאה מההצלחה שהוא נחל, התרברב האפיפיור בכך שעליו להשפיל את גאותם של המלכים.

אף על פי כן, עם התחזקות השפעותן של הרפורמציה, תנועת ההשכלה והמהפכה הצרפתית, איבדה רומא את ההגמוניה שלה לקראת תום המאה ה-18. למעשה, אחד האפיפיורים מאותה תקופה, פיוס השישי, נלקח כאסיר על ידי הצבא הצרפתי ב-1798 ומת בגלות שנה לאחר מכן, ב-1799.

ועם זאת, התגלות פרק י"ג מדבר על תחייה מסוימת, על "מכת מוות" אשר נרפאה. ואכן, אמנם לרומא אין כיום את הכוח המדיני אשר הפגינה בימי גרגוריוס השביעי, אולם הודות למקובלות האפיפיורים האחרונים, היא חזרה להיות כוח משפיע, הן מבחינה דתית והן מבחינה מדינית (כפי שניתן לראות מאירועים כגון נאומו ההיסטורי של האפיפיור פרנציסקוס מול שני הבתים של הקונגרס האמריקני). על פי הנבואה, השפעה זו רק תלך ותגדל.

`כיצד עלינו להישאר נאמנים למסר אשר נקראנו לבשר, בד בבד עם מילוי תפקידנו מבלי להטיח עלבון באלה אשר להם אנו מבשרים? מדוע, מצד שני, עלינו גם לא להיכנע ל"תקינות פוליטית" כאשר אנו מבשרים את האמת העכשווית?`