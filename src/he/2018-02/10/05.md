---
title: 'בבל הגדולה'
date: 06/06/2018

---

`קראו את הפסוקים להלן. מה הם מלמדים אותנו על בבל? ירמיהו 51:6,7,53,57; זכריה 2:7; הלגלות 17:5,6; 18:2,3.`
כפי שראינו בשיעור אתמול, לבבל יש היסטוריה ארוכת ימים כעיר הבירה של העבודה הזרה; לכן, היא סמל מתאים ביותר לתיאור הכוח בזמן הסוף אשר מטעה את כל אומות העולם.
`השוו בין התנין, החיה העולה מן הים והחיה האדומה כשני (התגלות 12:3; 13:1-3; 17:3). מהם קווי הדמיון וקווי השוני ביניהם?`
לכל אחת משלושת חיות אלו יש שבעה ראשים ועשר קרנות, דבר המהווה למעשה את סך כל ראשיהן וקרניהן של כל החיות מדניאל ז' יחדיו. כל אחת מהאימפריות הללו נבנתה על קודמותיה. בנוסף, החיה האדומה כשני משלבת מרכיבים מהתנין ומהחיה העולה מן הים (המסמלים את רומא הפגאנית ורומא האפיפיורית בהתאמה), כמו גם כן מהחיה הארצית (התגלות 13:11-14), ובכך מקבצת חיה אדומה זו את "כל שלושת הכוחות העוינים לאלוהים לקואליציה ממשית" (Jacques B. Doukhan, Secrets of Revelation, The Apocalypse Through Hebrew Eyes [Hagerstown, Md.: Review and Herald Publishing Association, 2002], p. 162).
אלמנט נוסף חשוב המופיע בהתגלות י"ז הוא האישה היושבת על החיה האדומה כשני, המסמלת איחוד אסור בין כוחות דתיים לבין כוחות פוליטיים. אישה זו עומדת בניגוד מוחלט לאישה הטהורה בהתגלות י"ב: 

| האישה הטהורה (התגלות י"ב) | האישה הזונה (התגלות י"ז) |
| ------------ | ------------ |
| בשמיים | על מים |
| לבושה בשמש | לבושה בארגמן ושני |
| על ראשה עטרת של שנים עשר כוכבים | מקושטת בזהב ואבן יקרה ופנינים |
| התנין תוקף אותה	 | התנין תומך בה |
| אם השארית	 | אם לזונות |

כ"אם לזונות", בבל הייתה עסוקה מאוד בלהתרבות. לאֵם הכנסיות הכופרות יש מספר רב של בנות כופרות. ואולם, אלוהים לא לוקח בעלות על הכרזותיה המטעות או על הזוועות אשר ביצעה הנצרות הכופרת במרוצת ההיסטוריה. עמו האמיתי של ה' הצליח לשרוד, על אף התקפותיו הבלתי פוסקות  מצדו של השטן נגדו.

בהתגלות 14:8 העולם כבר הוזהר לגבי נפילתה של בבל, המסמלת סטייה חמורה מן האמת. כפירה זו תוביל בסופו של דבר להטעיה הסופית: תו החיה (התגלות 14:9-11). אזהרה זו תחזור ותישנה בעוצמה יתרה, ושיאה יהיה בקריאה אחרונה לאלו השייכים לעמו של אלוהים, אך עדיין נמצאים בבבל, לצאת ממנה ולהתאחד עם שארית הפליטה באחרית הימים (התגלות 18:1-4).