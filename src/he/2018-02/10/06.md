---
title: 'צאו ממנה, עמי!'
date: 07/06/2018

---

במרוצת הזמן, חוקרי הנבואות המקראיות עקבו בעניין רב אחר האירועים בעולם, בייחוד בשל התאמתם לנבואות על אחרית הימים. חשבו למשל על תפקידה של ארצות הברית. כבר מ-1851, מספר אדוונטיסטים ראו בארצות הברית את החיה השנייה, הארצית (התגלות 13:11-15) – זיהוי ראוי לציון בהתחשב למעמדה של ארצות הברית דאז.

בתחילת המאה ה-19 המעצמות היו עדיין חלק מהעולם הישן: פרוסיה, צרפת, האימפריה האוסטרו-הונגרית ואנגליה. באותה תקופה, היה לארצות הברית צבא קבע של כ-20.000 איש בלבד – עשירית ממספר לוחמיהם בקרב ווטרלו (1815). 

ב-1814, רק כארבעים שנה לפני ההקשר הנבואי לעיל, הבריטים פלשו לוושינגטון ושרפו אותה. ב-1867, לוחמיו של "פר רובץ" (Sitting Bull) השמידו את חטיבת הפרשים השביעית של צבא ארצות הברית בפיקודו של לוטננט קולונל ג'ורג' קסטר. דהיינו, אף לאחר שחוקרי מקרא אלו ראו בארצות הברית את הכוח הפוליטי אשר יכפה את תו החיה על העולם כולו בבוא היום, עדיין נלחמה אומה זו בילידים אמריקאים על אדמתה, וגם לא תמיד נחלה ניצחונות!

ללא ספק, האירועים בעולם מתרחשים כמצופה. עם זאת, עוד חזון למועד עד לזמן הקץ. לכן, באשר ל"תו החייה" לדוגמה, חיוני להדגיש את העובדה שאיש לא קיבל אותו לעת עתה, אף לא שומרי יום היום הראשון בשבוע כיום קדוש. עדיין יש אירועים שטרם התרחשו.

`קראו התגלות 18:1-4. על איזה אירוע מדובר ומדוע חשוב לנו לזכור אותו? מה מלמדים אותנו פסוקים אלו על תפקידנו בעולם?`

פסוקים אלו מציגים בפנינו תמונה עגומה למדי של עולמנו – פוליטית, מוסרית ורוחנית כאחד. הם מצביעים על השפעתן הרעה של דתות כוזבות על העולם כולו. ועם זאת, הם מעניקים לנו גם תקווה גדולה, היות ומלאך מן השמיים מאיר את עולמנו בכבודו וקורא לאנשיו הנאמנים של ה' – אשר טרם הייתה להם הזדמנות לשמוע את כל האמת של אלוהים – לצאת מבבל. 

פירוש הדבר הוא שממש עד לרגע האחרון של ימי הקץ, תלמידי המשיח אשר כבר יצאו מבבל ממלאים תפקיד חשוב עבור אלו אשר עדיין נמצאים בה.

`איזו משמעות צריכה להיות עבורנו לעובדה שהקדוש ברוך הוא משתמש במונח "עמי" כאשר הוא קורא לחלק מהאנשים אשר עדיין נמצאים בבל? מדוע כה חשוב לזכור נקודה זו בהתייחסותינו למאמינים מזרמים אחרים?`