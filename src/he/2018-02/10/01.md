---
title: 'ארצות הברית ובבל'
date: 02/06/2018

---

### קיראו את הפסוקים הבאים לקראת שיעור השבת השבועי
התגלות 13:1-12; 14:9-11; 16:2; 19:20; 20:4; ירמיהו 51:6, 7, 53, 57; התגלות 18:1-4.

> <p>פסוק לשינון</p>
> וּבָעֵת הַהִיא יַעֲמֹד מִיכָאֵל הַשַּׂר הַגָּדוֹל, הָעֹמֵד עַל-בְּנֵי עַמֶּךָ, וְהָיְתָה עֵת צָרָה, אֲשֶׁר לֹא-נִהְיְתָה מִהְיוֹת גּוֹי עַד הָעֵת הַהִיא; וּבָעֵת הַהִיא יִמָּלֵט עַמְּךָ, כָּל-הַנִּמְצָא כָּתוּב בַּסֵּפֶר (דניאל 12:1).

בשבוע שעבר עיינו ב"שילוש המזויף" – השטן (התנין) ושתי החיות – שילוש אשר עתיד לגרום לרדיפות כנגד עמו של אלוהים. אחד הכוחות הללו – החיה העולה מן הים (התגלות 13:1-10) – מתואר כשילוב בין נמר, דוב ואריה (התגלות 13:2), דימוי הנלקח ישירות מדניאל 7:4-6.

בשיעור מספר 6 ראינו שעל פי דניאל פרק ז', לאחר עלייתן של בבל (האריה), פרס (הדוב) ויוון (הנמר), בא הכוח הארצי האחרון – רומא. היא התחילה בתור רומא פגנית והפכה לרומא אפיפיורית – הקרן הקטנה בדניאל 7:7,8, 19-21, 23-25, אשר צמחה ישירות מהחיה הרביעית. בנוסף, ראינו שתכונות רבות של רומא האפיפיורית, כפי שהן מוצגות בפסוקים לעיל בדניאל ז', מופיעות שנית אצל החיה העולה מן הים בהתגלות 13:1-10. כתוצאה מכך, חוקרי המקרא ראו ברומא דמות מרכזית בתסריט העימות באחרית הימים, לפי התגלות י"ג.

עם זאת, רומא אינה לבדה. כוח נוסף מופיע בהתגלות י"ג. השבוע נתמקד לרוב בפרק זה ובדמויות והאירועים המתוארים בו, ונשאל את עצמנו: מה משמעות האירועים הללו וכיצד להתכונן לקראתם?

_*לימדו את השיעור השבועי לקראת שבת ה-9 יוני._