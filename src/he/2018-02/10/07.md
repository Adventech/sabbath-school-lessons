---
title: 'נקודות למחשבה'
date: 08/06/2018

---

המתקפה של השטן כנגד תורת ה' היא מתקפה נגד אלוהים עצמו, נגד סמכותו וריבונותו. לכן, באחרית הימים, בעין הסערה של הצרה הגדולה, יתקוף השטן את אלו "הַשּׁוֹמְרִים אֶת מִצְווֹת אֱלֹהִים" (התגלות 12:17; 14:12), היות והם יהיו היחידים על פני האדמה אשר יסרבו לחלוק לו כבוד באמצעות נציגיו עלי אדמות. השטן פתח במלחמה עם אלוהים בשמיים, והמשיך אותה עלי אדמות, וכפי שהובס בשמיים, יובס כאן גם כן.

"כבר מראשית העימות הגדול בשמיים, תכליתו של השטן הייתה להפיל את תורתו של הקדוש ברוך הוא. לשם כך פתח הוא במרד גלוי כנגד בוראו, ועל אף סילוקו מן השמיים, המשיך הוא במריו עלי אדמות. המטרה היחידה העומדת בראש מעייניו של השטן היא לתעתע ולהוליך שולל את בני האדם ולגרום להם להפר את תורתו של ה'. ואין זה משנה לשטן אם תכלית זו מתבצעת באמצעות ביטול התורה כולה, או בדחיית אחד מעקרונותיה – התוצאה תהיה בסופו של דבר זהה. מי שמפר "דָבָר אֶחָד" לועג לתורה כולה; השפעתו ודוגמתו מצדדות בחטא; לכן, "אָשֵׁם הוּא בַּכֹּל" – יעקב 2:10 (אלן וויט, The Great Controversy, 582).

**שאלות לדיון**

`1. דונו בכיתה על האופן בו מאששים האירועים בעולם את השקפתנו לגבי האירועים העתידים להתרחש באחרית הימים. אלו אירועים טרם התרחשו? כיצד עלינו לעמוד על המשמר באשר לסימני הזמן, ובד בבד להימנע פאנטיות, מקביעת תאריכים ומנבואות נועזות אשר לא מבוססות על התנ"ך או על כתבי אלן וויט?`

`2. שוחחו על סוגיית ההשתחוויה. מהי בדיוק השתחוויה? כיצד משתחווים למושא סגידתנו?`

`3. הגו בעובדה שלאלוהים עדיין יש אנשים נאמנים אשר נמצאים בבבל. מה משמעות המונח "בבל" (אשר בוודאי יש לו משמעות סמלית ולא מילולית)? מה מלמדת אותנו עובדה זו על חובתנו להמשיך לבשר את המסר שלנו לאחרים, למרות השקפותיהם הפוליטיות או הדתיות?`