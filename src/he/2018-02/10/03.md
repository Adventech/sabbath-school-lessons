---
title: 'ארצות הברית בנבואות'
date: 04/06/2018

---

לעתים עולָה השאלה, ובצדק: האם אכן סביר להניח שיש לרומא כיום, או תהיה לה בעתיד את ההשפעה המתוארת בהתגלות י"ג? הרי כבר אין ביכולתה לפקד על צבאות כבימים עברו... התשובה נמצאת בהתגלות י"ג. 

`קראו התגלות 13:11,12. אילו סממנים מסייעים לכם לקבוע את זהותו של כוח זה?`

החיה העולה מן הים – אשר קודמת לחיה הארצית מהפסוקים לעיל, ואשר זוהתה כרומא על ידי הפרוטסטנטים – קיבלה "סַמְכוּת לִפְעֹל אַרְבָּעִים וּשְׁנַיִם חֳדָשִׁים" (התגלות 13:5). למעשה, ארבעים ושניים חדשים אלו זהים ל""עִדָּן וְעִדָּנִים וֵחֲצִי עִדָּן" בדניאל 7:25, כמו גם כן לשלוש השנים וחצי (התגלות 12:14) או 1260 הימים הנבואיים (התגלות 12:6) – ומושגים אלו מצביעים כולם כאחד על התקופה בה הכוח האפיפיורי דיכא את יריביו.

תקופה נבואית זו החלה (על פי העיקרון המקראי "יום לשנה") עם עליונות האפיפיורות, ב-538 לפנה"ס והסתיימה ב-1798 שנה בה נלקח האפיפיור כאסיר. באירוע זה קיבל הכוח האפיפיורי את מכת המוות שלו, והנבואה התגשמה.

בנקודה זו בהיסטוריה, לקראת תום "אַרְבָּעִים וּשְׁנַיִם חֳדָשִׁים" (1798), כוח אחר הופיע (התגלות 13:11, 1), הפעם מן האדמה, בניגוד לכוחות הקודמים אשר הופיעו מן המים (ראו דניאל 7:2,3), סמל לרבבות בני אדם. "הַמַּיִם אֲשֶׁר רָאִיתָ, אֲשֶׁר שָׁם הַזּוֹנָה יוֹשֶׁבֶת, עַמִּים וַהֲמוֹנִים הֵם, וְאֻמּוֹת וּלְשׁוֹנוֹת" (התגלות 17:15).

בשל כל הסיבות הללו, וגם אחרות, כוח זה מייצג ללא ספק את ארצות הברית, אשר צמחה במקום יחסית לא מיושב בעולם, ולכן לא נזקקה להפיל בדרכה אף אימפריה גדולה.

"מהי האומה מהעולם החדש אשר ידה הייתה על העליונה ב-1798 ואשר הסבה את תשומת לבו של העולם כולו בהבטחת גדולתה וחוסנה העתידיים? אין כל צל של ספק לגבי כוונת הסמל. אומה אחת בלבד תואמת את אפיוני הנבואה; הכוונה היא בפרוש לארצות הברית" (אלן וויט, The Great Controversy, 440).

ועל אף שכתוב שלכוח זה היו "שְׁתֵּי קַרְנַיִם דּוֹמוֹת לְקַרְנֵי שֶׂה" (דבר המסמל רכות ועדינות), הוא דיבר "כְּתַנִּין" (התגלות 13:11), דבר המצביע על תקופת הרדיפות אשר התרחשו תחת סמכות הכוח הקודם, רומא.

אם כן, הקטע בהתגלות 13:11-17 עונה בהחלט על השאלה שנשאלה לעיל, על כיצד ייתכן שלרומא עתידה להיות השפעה כה גדולה, לפי הנבואה. משום שארצות הברית תעמוד מאחריה – זוהי התשובה.