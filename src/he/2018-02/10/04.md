---
title: 'עניין של השתחוויה'
date: 05/06/2018

---

במרוצת ההיסטוריה המקראית, היו אין ספור מקרים של הידרדרות מצד עמו של אלוהים לעבודת אלילים או לצורות שונות של עבודה זרה (ראו מתי 60:8-10). במשבר הסופי, כפי שהוא מתואר בהתגלות י"ג, עניין ההשתחוויה יעמוד שוב על הפרק. בתקופה ההיא, עמו של ה' יצטרך שוב לקבל החלטה – את מי לסגוד ולשרת (ראו יהושוע 24:15).

בשיעור השני, הנקרא "דניאל ואחרית הימים", למדנו על סיפורם של שלושת הצעירים העבריים אשר צוו "לְהִשְׁתַּחֲווֹת לְצֶלֶם הַזָּהָב" (דניאל 3:5). בנוסף, ראינו כיצד התגלות פרק י"ג משתמש בשפה של דניאל פרק ג' על מנת לתאר את הרדיפות אתן יתמודד עם ה' באחרית הימים. 

כלומר, ניתן לראות באירועים בדניאל ג' מעין תקדים לאירועים דומים אשר יתרחשו באחרית הימים, כפי שכתוב בהקשר המיידי של פעילות החיות המתוארת בהתגלות י"ג. בדניאל ג', התבקשו שלושת הצעירים לסגוד לצלם הזהב או במידה ויסרבו ימצאו את מותם בכבשן האש. בדומה לכך, בהתגלות י"ג, "יּוּמְתוּ כָּל אֲשֶׁר אֵינָם מִשְׁתַּחֲוִים לְצֶלֶם הַחַיָּה" (התגלות 13:15).

`קראו התגלות 14:9-11; 16:2; 19:20; 20:4. כמה חשוב יהיה עניין ההשתחוות באחרית הימים לפי פסוקים אלו?`

בבל הייתה מאז ומעולם עיר הבירה של העבודה הזרה. מגדל בבל מעיד כאלף עדים על תשוקתם השטנית של בוניו לעלות "עַל-בָּמֳתֵי עָב" (ישעיהו 14:14), כמו כן על מאמציהם להציל את עצמם במקרה של מבול עולמי נוסף. בכך, הם סירבו להאמין להבטחתו של אלוהים שלא יביא שוב מבול על העולם (בראשית 9:8-11).

האימפריה הבבלית החדשה שיבחה גם היא את מעשי ידי האדם. נבוכדנצר התהלל: "הָאֵין זוֹ בָבֶל הַגְּדוֹלָה אֲשֶׁר אֲנִי בְּנִיתִיהָ" (דניאל 4:30)? בשלב מאוחר יותר, נטל המלך בלשאצר למשתה את כלי הזהב שנלקחו מהיכל שלמה, ו"הֵם שָׁתוּ יַּיִן וְנָתְנוּ שֶׁבַח לֵאֶלֹהֵי זָּהָב וְכֶּסֶף, נְּחֹשֶׁת ובַּרְזֶל, עֵץ וָאֶבֶן" (דניאל 5:4). 

שימו לב לעובדה שהכלים האמיתיים של בית המקדש מולאו ביין משכר, אשר הקהה את חושיהם של כל המשתתפים במשתה. כתוצאה מכך, רבים מתושבי העיר איבדו את חייהם עם נפילת העיר בבל. באופן דומה, מראה חיצוני של אמת עלול להטעות אותנו בכך שהוא מסווה את "יין בבל" הקטלני.

`כיצד עלינו לוודא שאיננו עובדים עבודה זרה?`