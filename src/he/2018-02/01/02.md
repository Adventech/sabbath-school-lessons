---
title: נפילתו של יצור מושלם
date: 01/04/2018

---

העובדה שהעימות הקוסמי מהווה את הרקע להשקפת עולמו של התנ"ך מעוררת מספר שאלות, והראשונה בהן היא – כיצד הכל התחיל? היות והיקום נברא על ידי אלוהים אוהב, סביר להניח שהרוע, האלימות והעימות לא היו חלק מהבריאה מראשיתה. יש להניח שהמחלוקת שהפרה את ההרמוניה שמימית התחילה כאירוע נפרד מבריאת העולם וללא ספק לא באה כתוצאה ממנה. על כל פנים, כעת העימות עימנו, הוא ממשי וכולנו מעורבים בו.

`קראו יחזקאל 28:1,2,11-17 וישעיהו 14:12-14. מה למדים אנו מפסוקים אלה על נפילת הילל בן שחר ועל עליית הרוע?`

השטן, "הילל בן שחר", היה אחד מיצורי כפיו של האל. כיצד ייתכן שמלאך קדוש זה, אשר עמד בנוכחות הבורא, חולל את החטא הראשון? איננו יודעים לומר. לא מן הנמנע שזאת אחת הסיבות לכך שהתנ"ך מדבר על "סוד הרשע" (2 תסלוניקים 2:7).

אין הסבר לנפילת השטן מחוץ למסגרת עיקרון חופש הבחירה שהקדוש ברוך הוא העניק לכל היצורים התבוניים. על עניין זה כתבה אלן וויט בצדק: "את מקור החטא לא ניתן להסביר או לתת סיבה לקיומו... החטא הוא פולש מסתורי, בלתי ניתן להסבר; לתרץ אותו משמע להצדיק אותו. אילו תירוץ היה נמצא עבורו או סיבה לקיומו, הוא היה חדל מלהיות חטא." ("העימות הגדול", 492-493).

החליפו את המונח "חטא" במונח "רוע" והאמירה תהיה נכונה באותה המידה: את מקור הרוע לא ניתן להסביר או לתת סיבה לקיומו... הרוע הוא פולש מסתורי, בלתי ניתן להסבר; לתרץ אותו משמע להצדיק אותו. אילו תירוץ היה נמצא עבורו או סיבה לקיומו, הוא היה חדל מלהיות רוע.

`חשבו על ניסיונותיכם האישיים הקשורים לעיקרון 'חופש הבחירה'. מדוע, אפוא, עלינו לשקול ברצינות ובתפילה כל החלטה שאנו מקבלים מכוח עיקרון זה?`