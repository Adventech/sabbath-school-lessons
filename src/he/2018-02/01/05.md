---
title: '"הינה איתכם אני כל הימים עד קץ העולם"'
date: 04/04/2018

---

ספר התגלות חזה את רדיפתו של עם ה' לאורך חלק ניכר מהיסטורית הקהילה המשיחית. ה-אֶלֶף וּמָאתַיִם וְשִׁשִּׁים יוֹם בהתגלות 12:6 (ראה גם פסוק 14) מצביעים על 1.260 שנות רדיפה נגד הקהילה המשיחית. 

"רדיפות אלה, אשר החלו תחת שלטונו של הקיסר נירון עם מותו של שאול השליח, המשיכו, בעוצמה כזאת או אחרת, לאורך מאות שנים. המשיחיים הואשמו בזדון בפשעים הנוראיים ביותר והוצהר עליהם שהם המה הסיבה העיקרית לאסונות הטבע דאז – רעב, מגפות ורעידות אדמה. עם הפיכתם של המשיחיים למושא השנאה והחשד הכללי, מלשינים רבים היו מוכנים להסגירם מתוך תאוות בצע, על אף היותם חפים מפשע. הם הורשעו כמורדים כנגד האימפריה, אויבי הדת ומגפה חברתית. מספר רב מהם הושלכו לאריות או הוצתו בעודם בחיים באמפיתיאטרונים" (אלן וויט, "העימות הגדול", 88).

בה בעת, האישה (הקהילה) ברחה למדבר (התגלות 12:6). מצוין שלאישה ניתנו שתי כנפי נשר, על מנת שהיא תעוף ותשיג עזרה. היא מצאה מחסה במדבר, ושם נבצר מן התנין – מהשטן – לפגוע בה (התגלות 12:14). הקדוש ברוך הוא שמר בכל עת על "שארית" – קומץ של מאמינים העובדים אותו – אפילו במהלך הרדיפות החמורות ביותר, ויעשה כן גם בזמן הסוף. 

`במסגרת הסכנות של קץ הימים, המשיח אמר לעמו: "הִנֵּה אִתְּכֶם אֲנִי כָּל הַיָּמִים עַד קֵץ הָעוֹלָם" (מתי 28:20). כיצד מבינים אנו הבטחה נפלאה זאת, למרות מות הקדושים של מספר כה רב של מאמינים במרוצת הזמן? (ראה את האיגרת אל הרומים 8:31-39 ומתי 10:28).`

דבר לא יוכל להפרידנו מאהבת אלוהים – לא רדיפות, לא רעב וגם לא המוות. פירוש נוכחותו של המשיח עימנו – הן כעת והן בזמן הסוף – הוא לא חוסר כאב, סבל, ניסיונות או אף מוות. לעולם לא הובטח לנו שנהיה פטורים מכל אלה בחיינו. פירוש הדבר הוא שבעזרת ישוע ובאמצעות מה שהוא השיג עבורינו, יש לנו את התקווה וההבטחה שנעבור את כל הניסיונות יחד עם אלוהים וגם נירש בזכותו חיי עולם בשמיים החדשים ובארץ החדשה.

למרות כל הקשיים שעוברים עלינו, אנו סמוכים ובטוחים יחד עם שאול השליח ש"שְׁמוּרָה לִי עֲטֶרֶת הַצְּדָקָה אֲשֶׁר הָאָדוֹן, הַשּׁוֹפֵט הַצַּדִּיק, יִתֵּן לִי בַּיּוֹם הַהוּא; וְלֹא רַק לִי בִּלְבַד, אֶלָּא גַּם לְכָל אוֹהֲבֵי הוֹפָעָתוֹ" (2 טימותיאוס 4:8). הבטחה זאת תקפה לגבי כול אלה מאיתנו ש"אוהבים את הופעתו". 