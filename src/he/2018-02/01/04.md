---
title: מלחמה בשמים ובארץ
date: 03/04/2018

---

נפילת אבותינו הראשונים המיטה על עולמינו את החטא, הרוע והמוות. חילוקי דעות לגבי מה הסיבות או מי אשם בכך יהיו מן הסתם תמיד, אך איש לא יכחיש את ממשות המהומות, האלימות, התהפוכות והסכסוכים שהם מנת חלקינו בעולם הזה.

נכון שאנו מדברים על סכסוך קוסמי – על עימות קוסמי; אך על אף מקורו הקוסמי, עימות זה מתחולל גם עלי אדמות. ואכן, מרבית ההיסטוריה המקראית – מנפילת אבותינו בגן עדן ועד האירועים האחרונים שיקדימו את ביאתו השנייה של ישוע – מהווה בעצם כמעין מצגת של העימות הגדול. אנו חיים בלב לבו של עימות זה, ודבר ה' מסביר לנו מה מתרחש, מי עומד מאחוריו וחשוב מכל, כיצד יסתיים.

`קראו התגלות 12:1-17. אלו מלחמות מתאר פרק זה כמתחוללות הן בשמיים והן בארץ?`

בפרק זה אנו נחשפים למלחמות המתחוללות הן בשמיים והן בארץ. המלחמה השמימית היא בין התנין (השטן, ע"פ התגלות 12:7-9) ומיכאל (במשמעות "מי כאל"?). המורד הילל בן שחר, מוכר כיום כ"שטן" ("היריב"), הוא בסך הכל יצור נברא הנלחם בבורא הנצחי, ישוע (ראה את האיגרת אל העברים 1:1-2; יוחנן 1:1-4).

השטן מרד בבוראו. העימות הגדול הוא לא על דו-קרב בין אלים, אלא על מריו של יצור נברא כנגד בוראו שבא לידי ביטוי בתקיפתו בבריאה כולה. לאחר תבוסתו מול המשיח בשמיים, השטן רדף אחריו עלי אדמות מיד עם לידתו (התגלות 12:4).

אך לאחר שהובס במאבק ראשון זה, כמו גם במאבקים מכריעים אחרים – כמו הפיתוי במדבר או הקרבתו של המשיח בצליבה – השטן יצא למלחמה נגד עמו של ה'. מלחמה זו התפרשה לאורך רוב ההיסטוריה המשיחית (התגלות 12:6,14-16) ותמשיך עד לקץ הימים (התגלות 12:17), עד שהשטן ינחל את תבוסתו הסופית, עם ביאתו השנייה של המשיח. 

`קראו התגלות 12:10-12. איזו תקווה מוצאים אנו בפסוקים אלה על אף העימות והסכסוכים שראינו בשאר הפסוקים בפרק זה?`