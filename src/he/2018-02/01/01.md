---
title: העימות הקוסמי
date: 31/03/2018

---

### קיראו את הפסוקים הבאים לקראת שיעור השבת השבועי
יחזקאל 28:1, 2, 11-17; בראשית 3:1-7; התגלות 12:1-17; רומים 8:31-39; התגלות 14:12.

> <p>פסוק לשינון</p>
> קָצַף הַתַּנִּין עַל הָאִשָּׁה וְהָלַךְ לַעֲשׂוֹת מִלְחָמָה עִם שְׁאָר זַרְעָהּ הַשּׁוֹמְרִים אֶת מִצְווֹת אֱלֹהִים וְלָהֶם עֵדוּת יֵשׁוּעַ. (התגלות 12:14)

"העימות הקוסמי", לעיתים מכונה "העימות הגדול", הוא למעשה השקפת עולמו של התנ"ך. הוא משמש רקע לדרמה המתחוללת בעולמינו בפרט וביקום בכלל. החטא, הסבל, עלייתן ונפילתן של אומות, פריסת הבשורה ואירועי זמן הסוף – כולם מתרחשים במסגרתו של העימות הגדול.

השבוע נעבור על כמה מקומות אסטרטגיים בהם התרחש העימות הגדול, עימות אשר באופן מסתורי החל בלבו של יצור מושלם – השטן ("הילל בן שחר") – שהביא את המרד לכדור הארץ באמצעות נפילתם של עוד שני יצורים מושלמים – אדם וחוה. החל משני אירועים מכריעים אלה – נפילת השטן ונפילת אבותינו – העימות הגדול רק הלך והשתרש ולא הפסיק לגעוש מאז. כל אחד מאיתנו הוא חלק מהדרמה הקוסמית הזאת. 

אולם, הבשורות הטובות הן שעימות זה לא רק יגיע לקצו, אלא בסופו ישוע גם ינחל ניצחון מוחלט על השטן. יתרה מכך, הבשורות העוד יותר משמחות הן שהודות לשלמות קורבן המשיח, כל אחד מאיתנו רשאי לקחת חלק בניצחון. ואלוהים כבר קורא לנו להשתתף בניצחון זה, באמצעות האמונה והציות שמפגינים בזמן שמחכים לביאתו הממשמשת ובאה של ישוע.

_*לימדו את השיעור השבועי לקראת שבת ה-6 באפריל_