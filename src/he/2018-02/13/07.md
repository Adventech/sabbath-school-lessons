---
title: 'נקודות למחשבה'
date: 29/06/2018

---

ביאתו השנייה של ישוע אינה מהווה אפילוג, הנספח או אחרית הדבר לסיפור העגום של החטא והסבל האנושי. אדרבה, אירוע זה מהווה שיאה המוחלט של האמונה המשיחית והתגשמות כל תקוותיה. מה נשאר לנו בלעדיה? סיפור האנושות ממשיך להתגלגל ללא הרף; צער ויגון כבד ממלאים את לבו של כל אדם עלי אדמות, וסצנות אומללות וטרגדיות מתחוללות זו אחר זו, ומסתיימות במוות.

ללא התקווה אשר אותה מקנה לנו ביאתו השנייה של המשיח, החיים – כפי שוויליאם שייקספיר כתב – אינם אלא "אַגָּדָה בְּפִי שׁוֹטֶה, מְלֵאָה שָׁאוֹן וְרַעַשׁ וְתוֹכָהּ אֵינוֹ אוֹמֵר כְּלוּם" (מקבת', מערכה 5, מחזה ה'). אולם, יש לנו תקווה הבוערת לה בלבנו – שביאתו השנייה של המשיח אכן ממשמשת ובאה! הכתובים מאששים לנו תקווה זו פעם אחר פעם. תקווה זו מבוססת על כך שישוע נתן את חייו כופר בעדנו (מרקוס 10:45) והבטיח לחזור ולקחת את אשר קנה בדמו. 

כוכבי השמיים אינם מספרים על ביאתו השנייה של המשיח. הציפורים המצייצות אינן מבשרות זאת. דברים אלו אמנם מצביעים על דבר מה טוב, אך הם אינם מלמדים אותנו מפורשות שיום יבוא ו"יִתָּקַע בְּשׁוֹפָר וְהַמֵּתִים יָקוּמוּ בְּלִי כִּלָּיוֹן וַאֲנַחְנוּ נִשְׁתַּנֶּה" (1 קורינתים 15:52). הם גם אינם מלמדים אותנו שיום יבוא ונביט מעלה ונראה " אֶת בֶּן־הָאָדָם יוֹשֵׁב לִימִין הַגְּבוּרָה וּבָא עִם עַנְנֵי הַשָּׁמַיִם" (מרקוס 14:62). את כל אלה יודעים אנו מדבר אלוהים, עליו סומכים אנו ללא הסתייגות.

**שאלות לדיון**

`1. הגו בהשלכותיה של הפרשנות לפיה ביאתו השנייה של המשיח אינה – כפי שאחדים טוענים – אלא ביטוי העקרונות המשיחיים בחייהם של תלמידי ישוע. מדוע, למרות טיבו הנפלא של ביטוי זה, הוא משאיר אותנו נטולי תקווה?`

`2. מדוע הרעיון הכה פופולרי היום – לפיו היקום נוצר יש מאין – הוא מופרך ואוילי? מדוע מקדמים אותו ומדוע מאמינים בו? ומדוע, בניגוד לכך, האמונה באלוהים נצחי, בורא הכל, היא הסבר הרבה יותר מתקבל על הדעת להיווצרות היקום?`

`3. שתפו עם הכיתה את הרשימה בה רשמתם את הדברים אשר כה חשובים לכם שהייתם מוכנים לוותר על חיי עולם כדי להנות מהם כעת? מה לומדים אנו על עצמינו ועל אחרים על סמך הדברים הרשומים? במקרה והרשימה ריקה, כיצד עלינו לוודא שאכן דבר לא מונע מאיתנו להיוושע, מצב בו, לדאבונם, ימצאו עצמם אנשים רבים ביום ביאתו השנייה של המשיח?`