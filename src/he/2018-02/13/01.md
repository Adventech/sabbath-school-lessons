---
title: 'חזרתו של אדוננו ישוע המשיח'
date: 23/06/2018

---

### קיראו את הפסוקים הבאים לקראת שיעור השבת השבועי
ישעיהו 13:6,9; מתי 24:30,31; דניאל  2:34,35; 2 טימותיאוס 4:6-8; 2 תסלוניקים 1:7-10

> <p>פסוק לשינון</p>
> כִּי כַּבָּרָק הַיּוֹצֵא מִמִּזְרָח וּמֵאִיר עַד מַעֲרָב כֵּן יִהְיֶה בּוֹאוֹ שֶׁל בֶּן־הָאָדָם (מתי 24:27).

אחד השירים של המשורר טי אס אליוט פותח בשורה הבאה: "בראשיתי טמון קצי". על אף השימוש התמציתי, מילים אלו נושאות אמת חיונית: ההתחלות כרוכות בסופים. נגיעות של מציאות זו רואים אנו גם בשמנו – "אדוונטיסטים שומרים שבת", שם אשר נושא שתי אמיתות תנ"כיות חשובות: "השבת" – המצביעה על היום השביעי מעשרת הדיברות, תזכיר שבועי של בריאת העולם בשישה ימים –, ו"אדוונטיסטים" – מונח המצביע על ביאתו השנייה של המשיח, יום בו כל הבטחות כתבי הקודש – כולל הבטחת חיי עולם – יתגשמו במלואן. 

על אף הפרש הזמן המשמעותי בין בריאת העולם (התחלתנו) לבין ביאתו השנייה של ישוע (סיום קיומנו בעולם חוטא זה), שני אירועים אלו קשורים זה לזה בקשר הדוק. האלוהים אשר ברא אותנו (יוחנן 1:1-3) הוא אותו אלוהים אשר עומד לחזור בקרוב ו"בִן רֶגַע וּכְהֶרֶף עַיִן, בַּשּׁוֹפָר הָאַחֲרוֹן" (1 קורינתים 15:52) יביא לידי מימוש את גאולתנו המוחלטת. בראשיתנו אכן טמון קצנו.

השבוע נדבר על האירוע האחרון מבין אירועי זמן הקץ הקשורים לעולמנו: ביאתו השנייה של אדוננו ישוע המשיח. 

_*לימדו את השיעור השבועי לקראת שבת ה-30 יוני._