---
title: 'החיים והמתים'
date: 28/06/2018

---

לפני שהקים את חברו אלעזר מן המתים, הכריז ישוע: "אֲנִי הַתְּחִיָּה וְהַחַיִּים. הַמַּאֲמִין בִּי יִחְיֶה גַּם אִם יָמוּת" (יוחנן 11:25). אולם, במקום לבקש מן הנוכחים רק להאמין לטענה בלתי תיאמן זו, הוא הפך את המילים למעשים והקים מן המתים את אלעזר, אשר היה בקבר כבר ארבעה ימים וגופתו החלה להעלות ריח (יוחנן 11:39).

המאמינים בישוע אכן מתים. ועם זאת, כפי שישוע עצמו אמר, הם אמנם מתים, אך הם יחיו מחדש. זוהי הבשורה על התחייה מן המתים. וזה מה שגם הופך את ביאתו השנייה של ישוע לגולת הכותרת של כל תקוותנו.

`מה יעלה בגורלם של המאמינים בישוע עם חזרתו, לפי הפסוקים הבאים? רומים 6:5; 1 תסלוניקים 4:16; 1 קורינתים 15:42-44, 53-55.`

התקווה הגדולה הכרוכה בביאה השנייה היא שהתחייה אשר ישוע חווה תהיה גם מנת חלקם של אלו אשר האמינו בו במרוצת הזמן. תחייתו היא הבטחת תחייתם גם כן.

`מה יעלה בגורלם של אלו אשר יהיו בחיים בביאתו השנייה של ישוע? פיליפים 3:21; 1 תסלוניקים 4:17.`

המאמינים אשר יהיו בחיים בחזרתו של ישוע יישארו בגוף גשמי, אך לא במצבו הנוכחי. הוא יוחלף באופן על טבעי וילבש אַל כיליון ואַל מוות, בדומה לגוף אשר אותו יקבלו הקמים מן המתים. "הקדושים בחיים ישתנו 'בִּן רֶגַע וּכְהֶרֶף עַיִן' (1 קורינתים 15:52). ברגע שישמעו את קולו של אלוהים, יהפוך גופם לאלמותי, ויחד עם הקדושים אשר קמו לתחייה יילקחו בעננים לפגוש את האדון באוויר" – אלן וויט, The Great controversy,645. 

`עשו רשימה של כל הדברים מהעולם הזה אשר הם כה חשובים לכם, שהייתם מוכנים להקריב את חיי הנצח מאשר לאבד אותם. מה מופיע ברשימה זו?`