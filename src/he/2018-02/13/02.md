---
title: 'יום ה'' הגדול והנורא'
date: 24/06/2018

---

על אף שנהוג לחשוב על ביאתו השנייה של ישוע המשיח כלימוד של הברית החדשה גרידא, לא כך הדבר. כמובן שרק לאחר ביאתו הראשונה של ישוע, לאחר מותו, תחייתו ועלייתו השמיימה התגלתה לנו במלואה האמת על ביאתו השנייה. אולם, בדומה למקרים רבים אחרים בברית החדשה, התנ"ך מגלה רמזים על אמת חיונית זו כבר זמן רב לפני התממשותה.

הלימוד של הברית החדשה על ביאתו השנייה של המשיח אינו מגלה אמת חדשה כלל וכלל; אדרבה, לימוד זה הוא אך ורק הדגשה של אמת תנ"כית ותו לא. לאמיתו של דבר, רק עתה, לאור קורבן המשיח ותחייתו מן המתים, יכולים אנו להבין ולהעריך במלואה את הבטחת ביאתו השנייה.

`קראו את הפסוקים התנ"כיים הבאים. מה הם מלמדים אותנו על ביאתו השנייה של המשיח? ישעיהו 13:6; זכריה 14:9; דניאל 12:1.`

ללא ספק, "יום ה'" יהיה יום של אימה ושל חורבן למחללי תורת ה'. ברם, עבור שומרי מצוותיו – כל אלה אשר נמצאו "שְׁמוֹתֵיהֶם בְּסֵפֶר הַחַיִּים" (פיליפים 4:3; התגלות 3:5; 13:8) – יהיה זה יום של ששון ושל גאולה. המושג "יום ה'" כְּעת משפטו של אלוהים, בו הרשעים ייענשו, ועובדי ה' יתוגמלו, קיים בהחלט בתנ"ך. כך, בעוד שאחדים יקבלו את "חֲרוֹן אַף-יְהוָה", אלו אשר שמעו לקריאה לחפש "צֶדֶק" ו"עֲנָוָה", יהיו מוגנים "בְּיוֹם אַף-יְהוָה" (צפניה 2:1-3).

`קראו מתי 24:30-31. באיזה אופן מצביעים פסוקים אלו על אותה הפרדה חותכת בין אלו אשר ייוושעו ואלו אשר ייאבדו בעת ביאתו השנייה של המשיח?`

`ככל שאירועי זמן הסוף ילכו ויתגברו ונתקרב ל"יום ה'" הממשמש ובא, הצד בו אנו נמצאים ילך ייתברר. אילו החלטות עלינו לקבל עתה, על מנת לוודא שאנו נמצאים בצד הנכון?`