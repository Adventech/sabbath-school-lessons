---
title: 'תחזית לטווח ארוך'
date: 26/06/2018

---

`קראו טיטוס 2:13. מהי תקוותנו הגדולה ומדוע?`

בניסיונו להבהיר את אמונתו באשר למקור היקום, טען פעם מרצה מסוים שלפני 13 מיליארד שנה, "מסה זעירה עם צפיפות חומר אינסופית צצה יש מאין; מסה זו התפוצצה ובעקבות מפץ זה נוצר היקום שלנו". המרצה לא הסביר כיצד "המסה הזעירה עם צפיפות חומר אינסופית" פשוט צצה לה יש מאין. הוא שיער זאת באמונה.

כפי שלמדנו בפתיח שיעור אחרון זה, בראשיתנו טמון סופנו. על כן, להשקפתו של מרצה זה, סופנו לא טומן בחובו תקווה כלל וכלל. היקום – אשר נוצר מ"מסה זעירה עם צפיפות חומר אינסופית" – וכל אשר בו (כולל האנושות) עומד להיכחד.

בניגוד לכך, השקפת הכתובים באשר לראשיתנו היא לא רק הגיונית הרבה יותר, אלא גם מקנה לנו יותר תקווה. הודות לאלוהים – מקור הכל – התחזית לטווח ארוך לגבנו היא מצוינת. יש לנו סיבות טובות להיות אופטימיים לגבי עתידנו, על סמך הבטחת ביאתו השנייה של ישוע המשיח.

`קראו 2 טימותיאוס 4:6-8. על מה מדבר שאול השליח בקטע זה ובמה תולה הוא את תקוותו?`

על אף היותו מודע שעומדים להוציאו להורג, לשאול השליח כבר יש את הבטחת הגאולה והוא תולה את תקוותו בביאתו השנייה של המשיח, אותה הוא מכנה "הופעתו" (2 טימותיאוס 4:8). "עֲטֶרֶת הַצְּדָקָה" מחכה לו – ללא ספק לא צדקתו האישית, אלא צדקתו של ישוע המשיח. למרות הנסיבות הקשות בהן הוא נמצא (הוא שוהה בכלא ומחכה שיוציאוֹ להורג), שאול השליח נשאר מודע לכך שבטווח הארוך התחזית היא דווקא כן טובה. הוא מביט בתמונה הגדולה ואינו מתמקד רק בנסיבות המיידיות.

`על אף הנסיבות המיידיות בחיינו, כיצד ניתן להחזיק באותה תקווה שהיתה לשאול השליח? כיצד עלינו להביט בתמונה הגדולה ובתקווה אשר היא מקנה לנו?`