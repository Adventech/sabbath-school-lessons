---
title: 'עם ענני השמיים'
date: 27/06/2018

---

על אף שביאתו השנייה של המשיח היא אירוע מרכזי בכתובים, לא כל המאמינים רואים בו אירוע ממשי – חזרתו הגשמית של ישוע המשיח בכבודו ובעצמו. יש לדוגמה הטוענים שחזרתו של ישוע היא בכך שרוח הקודש מתגלית בקהילה כאן עלי אדמות. דהיינו, חזרתו של ישוע מתממשת כאשר העקרונות המשיחיים מתגלים בעמו של ה'. עד כמה צריכים אנו להיות אסירי תודה שלא זאת המציאות! אם כך היה הדבר, מה הייתה תקוותנו לטווח הארוך?

**קראו את הפסוקים להלן על ביאתו השנייה של המשיח. מהם מגלים לנו על טיבו של אירוע זה?**

`מתי 24:30`

`2 תסלוניקים 4:16`

`מתי 26:64`

`התגלות 1:7`

`2 תסלוניקים 1:7-10`

"נראה שהרקיע נפתח ונסגר. הדר כיסא הכבוד נראה מנצנץ מבעד לרקיע. ההרים מִטלטלים כקנה רועד ברוח וסלעים מפוזרים לכל עבר. לפתע נשמעת שאגה המעידה על הסופה הממשמשת ובאה. הים רוגש וגועש והגלים מתנפצים בשצף קצף. צווחת ההוריקן דומה לקול שדים משחיתים. כדור הארץ מתרומם ותופח כגלי הים. הוא מתפרק ויסודותיו מתמוטטים. רכסי הרים שוקעים ואיים מיושבים נעלמים. המים הגועשים בולעים את ערי הנמל הדומות ברשעותם לסדום ועמורה. 'זִכְרוֹן בָּבֶל הַגְּדוֹלָה עָלָה לִפְנֵי הָאֱלֹהִים לָתֵת לָהּ אֶת כּוֹס יֵין חֲרוֹן אַפּוֹ' (התגלות 16:19) – אלן וויט, The Great Controversy ,637.

ביאתו השנייה של ישוע המשיח תהיה אירוע אדיר, שישים קץ לעולם כפי שאנו מכירים אותו. וכשאירוע זה יתרחש, כולם יידעו עליו, ללא יוצא מן הכלל. כל הישגיו של ישוע בביאתו הראשונה יתגלו במלואם בביאתו השנייה.

`באיזה אופן משפיעה עלינו מציאות ביאתו השנייה של המשיח על חיי היום יום שלנו? כיצד היא מסייעת לנו לזכור תמיד מחדש מהם הדברים הבאמת חשובים בחיים?`