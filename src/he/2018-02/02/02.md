---
title:  נֶּאֱמָן בִּמְעַט מִזְעָר  
date:   08/04/2018
---

> <p></p>
> "מִי שֶׁנֶּאֱמָן בִּמְעַט מִזְעָר נֶאֱמָן גַּם בְּהַרְבֵּה, וּמִי שֶׁאֵינֶנּוּ יָשָׁר בִּמְעַט מִזְעָר גַּם בְּהַרְבֵּה אֵינֶנּוּ יָשָׁר" (לוקס 16:10).

הסתכלו רגע על מילותיו של ישוע. כל כך פשוט להתפשר, להיות "לא ישר במעט מזער"!

הבעייה היא לא שה"מעט מזער" חשוב בפני עצמו; הוא לא. לכן הוא נקרא "מעט מזער". אך כפי שידוע לרובינו מתוך חוויה אישית או מחוויותיהם של אחרים, הבעייה היא שהפשרה הראשונה מובילה לפשרה אחרת, וזאת לפשרה נוספת, וכך הלאה, עד שאט אט, כמעט מבלי משים, אנו הופכים ל"לא ישרים בהרבה".

עם תמונה זאת בראש, אנו יוצאים לדרך עם פרק א' בדניאל,  המספר את חוויותיהם הראשונות של ארבעת הנערים בשבי הבבלי.

`קראו דניאל 1. כיצד שיקפה עמדתם הנחושה של דניאל, חנניה, מישאל ועזריה את האופן שבו עם ישראל היה אמור להציג את ה' לגויים? ראו גם דברים 4:6-8 וזכריה 8:23.`

אף על פי שהטקסט בדניאל 1:20 אינו קושר ישירות בין מה שהם אכלו לעובדה שדניאל ורעיו עלו בעשרה מידות על יתר התלמידים בחצר המלך בכל "דְּבַר חָכְמַת בִּינָה", הקשר נמצא בהחלט שם. לפי פרק זה, ה' בכבודו ובעצמו הרעיף עליהם את חכמתם. 

הם הצליחו לעבוד בשיתוף פעולה עם אלוהים בזכות נאמנותם אליו והנחישות בסירובם לאכול את מטעמי שולחן המלך הטמאים. הם נכנעו לאלוהים והוא בירך את ציותם. האם ה' היה מוכן להרעיף את אותן ברכות על עם ישראל כולו אילו רק היו דבקים בתורתו בשקדנות ובנאמנות אותן הפגינו ארבעת נערים אלו? בוודאי שכן! והאם הוא לא ירעיף את אותן ברכות גם עלינו היום, בימי הקץ, אם נישאר לו נאמנים?

`מאחר שהורעף גם עלינו שפע של אור ואמת, עלינו לשאול את עצמינו כקהילה: האם נכנענו לפני ה' והיינו נאמנים מספיק לאור שפע הברכות שקיבלנו? ויתרה מכך, איזו עמדה עלינו לנקוט שתאפשר לאלוהים להשיג את תכליתו דרכינו?