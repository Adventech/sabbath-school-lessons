---
title:  נקודות למחשבה
date:   13/04/2018
---

> <p></p>
> "בעודנו מתקרבים לאחרית ימי העולם דורשות הנבואות שהועלו על הכתב בידי דניאל את תשומת ליבנו המלאה, שכן הן מתייחסות לפרק הזמן שבו אנו חיים. עלינו לקשר אליהן את דברי ספר ההתגלות – הספר האחרון בכתבי הברית החדשה. השטן הוליך שולל אנשים רבים וגרם להם להאמין שהחלקים הנבואיים בכתבי דניאל ויוחנן אינם ניתנים להבנה. ואולם, בידינו הבטחה ברורה ומפורשת על הברכות המיוחדות שיורעפו על כל מי שילמד את הנבואות הללו: "וְהַמַּשְׂכִּלִים, יָבִינוּ" (דניאל 12:10). כך נאמר בנוגע לחזיונות שקיבל דניאל, אשר אמורים להישאר חתומים עד אחרית הימים; בהתגלות שנתן המשיח לעבדו יוחנן למען הנחיית חסידי ה' בכל הדורות, ניתנה ההבטחה הבאה: 'אַשְׁרֵי הַקּוֹרֵא וְאַשְׁרֵי הַשּׁוֹמְעִים אֶת דִּבְרֵי הַנְּבוּאָה וְשׁוֹמְרִים אֶת הַכָּתוּב בָּהּ, כִּי קְרוֹבָה הָעֵת' (התגלות 1:3)" (אלן וויט, מלכי ונביאי ישראל, 280 בעברית).  

למרות שאנו רגילים לראות את ספר דניאל בהקשרו הרחב – עלייתן ונפילתן של אומות, יום ה' הגדול והנורא (דניאל 7:22, 26; 8:14) וגאולת חסידי ה' בימי הצרה והמצוקה בזמן הקץ (דניאל 12:1) – השבוע ראינו שניתן להפיק לקחים מהסיפורים הנמצאים בספר זה גם על האופן בו עלינו להתכונן לצרות ולרדיפות העומדות לפנינו באופן אישי.

מנקודת מבט זאת, סיפורים אלו מלמדים אותנו לקחים אשר יוכיחו את עצמם כהכרחיים בזמן הקץ. אחרי הכל, למרות שחשוב להיות מודעים לרדיפות העומדות לפנינו ולהבין את המושגים "תו החיה" או "ימי הצרה", אם חסרות לנו החוויות האישיות הנדרשות עם אלוהים, כל המידע הזה רק ירשיע אותנו. יותר מכל, אנו חייבים "להיוולד מחדש" – חוויה אשר הייתה לדניאל וגם לרבים אחרים, כולל לנבוכדנצר.

**שאלות לדיון**

`1. קראו את תפילת דניאל בפרק 9:3-19. כיצד מבינים אנו מתפילה זו שלדניאל היה ברור שאנו נושעים על פי חסדו של אלוהים, ולא בזכות צדקתינו או כי אנו ראויים לישועה. מדוע חשוב לא רק להבין, אלא גם לחיות על פי אמת זו?`

`2. דונו בכיתה באתגרים אשר דניאל (בפרק 3) ורעיו (בפרק 6) התמודדו אתם כאשר אמונתם עמדה במבחן תחת האיומים של הכוחות הפוליטיים של זמנם. מה משותף לשני הסיפורים? מה שונה? מה עלינו ללמוד משני המקרים על האופן בו אנו יכולים להיות עדים נאמנים לה'?`

`3. מה משמעות המושג "להיוולד מחדש"? מדוע אמר ישוע שעלינו "להיוולד מלמעלה"? (יוחנן 3:7)`