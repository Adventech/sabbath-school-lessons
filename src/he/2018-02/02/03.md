---
title:  נמיכות רוחו של דניאל
date:   09/04/2018
---

לאורך אלפי שנים, דניאל סייע לאין ספור בני אדם מכל קצווי תבל להאמין באלוהי ישראל. כתביו מספקים ראיות קוגניטיביות איתנות, לא רק לגבי קיומו של ה', אלא גם לגבי מסוגלותו לנבא בצורה מדויקת מאורעות עתידיים. ואכן, עצם העובדה שספר דניאל מגלה את יכולתו של אלוהים לחזות את העתיד מהווה ראיה מוצקה לקיומו של ה'.

`קראו דניאל 2. כיצד פרק זה מספק ראיות משכנעות על אודות ממשות האל? הסתכלו גם כן על האופן שבו אירופה מתוארת בספר (דניאל 2:40-43). כיצד עלה בידו של אדם שחי 2.600 שנים קודם לכן לתאר בצורה כה מדוייקת את מצבו הנוכחי של עולמינו אלא אם כן הוא זכה להתגלות אלוהית?`

דניאל לא היסס לרגע לזקוף לזכותו של אלוהים את ההתגלות אשר קיבל. באיזו קלות יכול היה להתרברב בחכמתו ובינתו כמקור יכולתו לא רק לדעת את חלום המלך, אלא גם לפרשו! אך דניאל ידע טוב יותר מזה. תפילותיהם של דניאל ורעיו (דניאל 2:17-23) הצביעו על תלותם המוחלטת באלוהים; בלעדיה הם היו אובדים יחד עם כל שאר חכמי בבל.

לאחר מכן, דניאל הזכיר למלך שהחרטומים, האשפים והמכשפים בחצרו לא הצליחו למסור לו את חלומו ואת פשרו. לעומת זאת, אלוהי השמיים הוא לבדו יכול לחשוף את צפונות הלב האנושי מאחר והוא האלוהים היחיד.

בזכות נמיכות רוחו, נשא דניאל עדות מרשימה על אלוהי ישראל. אם דניאל הפגין אז ענווה ושפלות רוח, האם איננו אמורים לגלות אף יותר ענווה כיום, באחרית הימים? אחרי הכל, בשונה ממנו, יש לנו את התגלות תכנית הישועה של אלוהים; ואם יש דבר שאמור לשמור על נמיכות רוחינו, הרי הוא קורבן המשיח.

`מה מלמד אותנו קורבן המשיח על ענווה? מה למדים אנו לא רק על הטבע החוטא שלנו אלא גם על תלותינו המוחלט בה' לישועה? היכן היית היום ללא קורבן המשיח? במה היית מתרברב אז, בלעדיו? ראה את האיגרת גלטים 6:14.`