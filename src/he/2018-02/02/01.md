---
title:  דניאל ואחרית הימים 
date:   07/04/2018
---

### קיראו את הפסוקים הבאים לקראת שיעור השבת השבועי
לוקס 16:10; דניאל 1, 2; 3:1-6; התגלות 13:11-15; דניאל 3:13-18; יוחנן 3:7; דניאל 4, 6.

> <p>פסוק לשינון</p>
> וַיַּעַן הַמֶּלֶךְ לְדָנִיֵּאל וַיֹּאמַר: אֱמֶת הַדָּבָר כִּי אֱלֹהֵיכֶם הוּא אֱלֹהֵי הָאֱלֹהִים, וַאֲדוֹן הָאֲדוֹנִים וּמְגַלֶּה הַסּוֹדוֹת, כִּי יָכֹלְתָּ לְגַלּוֹת אֶת הָסוד הַזֶּה. (דניאל 2:47)

תכליתו של ה' עבור עם ישראל הייתה מדהימה: וְאַתֶּם תִּהְיוּ-לִי מַמְלֶכֶת כֹּהֲנִים, וְגוֹי קָדוֹשׁ (שמות 19:6). עם ישראל, כממלכת כוהנים וגוי קדוש, היה אמור לשמש לו כעד לעולם כולו שה' הוא האלוהים ואין עוד אל מלבדו (ראה ישעיהו 43:10,12). אולם, למרבה הצער, עם ישראל לא מימש את תכליתו הקדושה אשר קיבל מאת ה'. לבסוף, ממלכת ישראל שועבדה בידי בבל.

עם זאת, למרות אסון הגלות, אחדים מבני ישראל שהוגלו לבבל אכן שימשו לו כעדים. במידה מסוימת, אלוהים הוציא לפועל את תכליתו באמצעות דניאל ושלושת רעיו והשיג דרכם את מה שלא הצליח להשיג באמצעות ישראל ויהודה. 

במובן מסוים, נערים אלו הם דוגמה ומופת לאופן שבו עם ישראל היה אמור לבצע את תכליתו של ה'. אמנם סיפורם מתרחש בזמן ומקום שהם רחוקים מזמן הקץ, אולם הרוח ששרתה בהם ותכונות האופי שלהם יכולים לשמש דוגמה עבורינו, אשר לא רק חיים בזמן הסוף, אלא גם נקראנו להיות נציגיו של אלוהים בעולם זה שבדומה לעובדי האלילים בחצר מלך בבל, אינם מכירים את בורא השמיים והארץ. מה יכולים אנו ללמוד מסיפורם?

_*לימדו את השיעור השבועי לקראת שבת ה-14 באפריל_