---
title: 'שתי טעויות חמורות'
date: 28/05/2018

---

**קראו את הפסוקים להלן. מהם אומרים לנו על כוחו של השטן להוליך אותנו שולל?**

`2 קורינתים 11:13-15`

`2 תסלוניקים 2:9,10`

`התגלות 12:9`

`התגלות 20:10`

כפי שציינו בשיעור קודם, ישוע הזהיר את תלמידיו על הטעיות זמן הקץ. הוא הדגיש בייחוד את העובדה שיקומו משיחי שקר ונביאי שקר, אשר "יַתְעוּ רַבִּים" (מתי 24:5). ועם זאת, משיחי ונביאי שקר אינם ההטעיה היחידה ממנה אמורים אנו להיזהר. 

אויבנו בעימות הגדות פועל ללא לאות כדי לרקום מזימות שמטרתן להוליך שולל כמה שיותר בני אדם. כתלמידי המשיח, אנו חייבים להיות ערים למזימות אלו, וניתן לעשות זאת אך ורק על ידי הכרת הכתובים וציות מוחלט אליהם.

אלן וויט מפרטת על שתיים מהטעיות אלו: "באמצעות שתי הטעיות חמורות אלו – אלמותיות הנשמה וקדושת יום ראשון – יוליך השטן שולל רבבות בני אדם. בעוד שהראשונה מניחה את יסודות הספיריטואליזם (האמונה בקיומן של רוחות מתים), השנייה יוצרת יחסי אהדה עם רומא. בייחוד הפרוטסטנטים בארצות הברית יושיטו יד מעל התהום על מנת לתפוס את ידו של הספיריטואליזם וללחוץ את ידה של רומא; ותחת השפעתו של איחוד משולש זה, ארה"ב תלך בעקבותיה של רומא ברמיסת חופש המצפון" (The Great Controversy, 588).

כמה מדהים לראות, לאחר מעל מאה שנה מאז שמילים אלו נכתבו, עד כמה שתי הטעיות חמורות אלו ממשיכות להיות כה שכיחות בעולם המשיחי!

`מדוע הכרת אמיתות הכתובים והמוכנות לציית לאמיתות אלו הן הנשק העוצמתי ביותר כנגד הטעיות השטן, בייחוד באחרית הימים?`