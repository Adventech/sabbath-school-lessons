---
title: 'אלמותיות הנשמה'
date: 29/05/2018

---

`מה מלמדים אותנו הפסוקים להלן על "מצבם של המתים"? כיצד הם מגינים עלינו מאחת מתוך "שתי ההטעיות החמורות"? קוהלת 9:5,6, 10; תהלים קי"ה 17; 146:4; 1 קורינתים 15:16-18; דניאל 12:2.`

בעשורים האחרונים, הסיפורים על אנשים ש"מתו" (מוות קליני) – בכך שלבם הפסיק לפעום או הם הפסיקו לנשום – ומיד לאחר מכן הוחיו וחזרו להכרה, זכו להרבה תשומת לב. בחלק גדול ממקרים אלו, סיפרו האנשים על חוויות מדהימות של מודעות לאחר שהם לכאורה כבר "מתו". אחדים סיפרו על כך שהם ריחפו באוויר מעל הגוף של עצמם. אחרים שחזרו וטענו שריחפו מחוץ לגופם ופגשו ישות נפלאה עטופה באור וחמימות, אשר הציגה להם אמיתות על טוב לב ואהבה. אחרים תיארו מפגש ושיחות עם קרובי משפחה מתים. 

תופעה זו הפכה כה שכיחה שהיא אפילו קיבלה שם מדעי – חווית סף-מוות (Near Death Experience). על אף שמדובר בחוויה שנויה במחלוקת, משיחיים רבים השתמשו בה כראיה חותכת כביכול לאלמותיות הנשמה ולתפיסה לפיה, לאחר המוות, הנשמה עוברת לעולם הבא, עם מודעות הכרתית.

ועם זאת, אלו לא ממש חיים וזה לא ממש מוות. חוויות אלו הינן אך ורק דרך בה באה לידי ביטוי אחת מ"שתי הטעויות החמורות". כל עוד אדם מסוים מאמין שהנשמה ממשיכה את קיומה בצורה כזו או אחרת לאחר המוות, אדם זה יהוה פתוח למרבית ההטעיות המיסטיות או הספיריטואליסטיות, אשר מקדמות את הרעיון (בין אם ישירות או בעקיפין) שאיננו זקוקים לישוע המשיח.

למעשה, מרבית האנשים הטוענים שעברו חווית סף-מוות סבורים שהישויות הרוחניות אשר הם פגשו (או אפילו קרובי משפחותיהם) ניחמו ועודדו אותם במילות אהבה, שלווה וטוּב, אך לא אמרו להם דבר וחצי דבר על ישועה במשיח, על בעית החטא או על יום הדין הממשמש ובא – התפיסות התיאולוגיות העיקריות של כתבי הקודש.

בעיקרון, סביר היה להניח שהחוויה לכאורה של העולם הבא תהיה כפופה להשקפת העולם המקראי. לעומת זאת, מה שנאמר לאותם אנשים שעוברים חווית סף-מוות נשמע יותר כדוגמת ניו אייג', דבר המסביר מדוע רבים מהם נוטים להאמין פחות בכתבי הקודש מאשר לפני "מותם". 

`כמאמינים, מדוע עלינו להישאר צמודים לדבר אלוהים, אפילו כאשר חושנו אומרים לנו אחרת?`