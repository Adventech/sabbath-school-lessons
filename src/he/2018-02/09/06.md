---
title: 'השילוש המזויף'
date: 31/05/2018

---

המושג "שילוש קדוש" שכיח בכתבי הקודש. עם זאת, בהקשרן של ההטעיות והרדיפות של אחרית הימים, ספר התגלות מגלה לנו "שילוש קדוש מזויף", המורכב מהתנין, החיה העולה מן הים והחיה הארצית (התגלות י"ג).

`קראו התגלות 12:17; 13:1,2. מה מתואר כאן?`

התנין נתפס כאן כעין זיוף של אלוהים האב, בכך שנדמה שידו על העליונה. הוא מעניק כוח, סמכות וכס מלכות לחיה העולה מן הים, המזייפת את דמות המשיח. מדוע לדעתכם נתפסת חיה זו כזיוף המשיח?

`קראו התגלות 13:2-5. מהם המאפיינים של חיה ימית זו?`

בנוסף לעובדה שקיבלה את סמכותה מהתנין – איזכור לכך שישוע קיבל את סמכותו מהאב (מתי 28:18) – חיה ימית זו התמודדה גם היא (כמו ישוע) עם מוות ולאחר מכן קמה לתחייה (ראו התגלות 13:3). יתרה מכך, חיה זו מתוארת כפועלת במשך "ארבעים ושניים חודשים" – כלומר שלוש שנים וחצי, זיוף נבואי (על פי העיקרון המקראי 'יום לשנה')  של פעילותו הממשית של המשיח במהלך שלוש שנים וחצי.

`קראו התגלות 13:11-17. כיצד מתוארת כאן החיה הארצית?`

החיה הארצית מקדמת את ענייניה של החיה העולה מן הים, כפי שרוח הקודש כיבד לא את עצמו, אלא את ישוע המשיח (יוחנן 16:13,14). בנוסף, כפי שרוח הקודש הוריד "לַהֲבוֹת אֵשׁ" מן השמיים (מעשי השליחים 2:3), החיה הארצית מבצעת פעולה דומה (התגלות 13:13).

"בסופו של דבר, החיה הארצית מבצעת זיוף של הנס אשר אירע ביום מלות שבעת השבועות (מעשי השליחים 2:1). אך באיזו מטרה? על מנת לשכנע את העולם כולו שהשילוש המזויף הוא אלוהי האמת" (Jon Paulien, What the Bible Says About the End-Time (Hagerstown, Md.: Review and Herald® Publishing Association, 1998), p. 111).

`מהן הטעיות זמן הקץ נוספות מהן עלינו להישמר, וכיצד עלינו לסייע גם לאחרים לזהות אותן?`