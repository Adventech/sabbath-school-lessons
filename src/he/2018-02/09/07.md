---
title: 'נקודות למחשבה'
date: 01/06/2018

---

בואו נהרהר לרגע בהשלכות תורת האבולוציה בהקשרם של אירועי אחרית הימים, בייחוד באשר לתפקידה של השבת. אחת הסיבות בשלן צ'ארלס דרווין, אבי תורת האבולוציה, קידם תיאוריה זו היא – לאור העובדה שהוא לא הבין את העימות הגדול – שהיה לו קשה ליישב את הסתירה לכאורה בין רוע וסבל מצד אחד, לבין הטענה לפיה בורא העולם הוא רחום ואוהב מצד שני. סתירה זו (לתפיסתו) גרמה לו לחפש תשובות בתחום אחר.

בנוסף, לא מקרי בעליל שבמהלך החצי השני של שנות 1800, בעוד שדרווין חשב שנית על התיאוריה שלו ועיבדה אותה מחדש, אלוהים הקים תנועה – קהילת האדוונטיסטים שומרי שבת – אשר התריסה נגד תורתו של דרווין במובן התיאולוגי שלה. בהחלט מעניין שקהילה זו (אשר את יסודותיה הבריאתניים ניתן לראות בברור כבר מעצם שמה) החלה לצמוח ולהתפשט בערך באותה תקופה עם תורתו של דרווין.

לעולם אין לדעת, אך אולי, אילו קרא דרווין את שורות אלו שנכתבו על ידי אלן וויט שהייתה בת זמנו, הייתה נחסכת מהעולם אחת הטעויות הגסות ביותר של החשיבה האנושית מאז המודל הגאוצנטרי של היקום או תיאורית הבריאה הספונטנית: 

"על אף היותו שרוי תחת קללת החטא, הטבע היה עדיין אמור להוות ספר לימוד עבור האדם. ללא ספק, לא ניתן היה שהוא יציג טוב בלבד, שכן הרוע פשט בכל והשחית את האדמה, את היום ואת האוויר בנגיעתו הטמאה והמזהמת. במקומות בהם השתקף פעם אך ורק אופיו של הבורא הקדוש והנשגב – דעת הטוב –, השתקף עתה גם אופיו של השטן – דעת הרע. הטבע כולו, אשר גילה עתה את דעת טוב ורע בעת ובעונה אחת, היה אמור להעיד כאלף עדים בפני האדם על טבעו והשלכותיו של המרי נגד אבינו שבשמיים" (אלן וויט, Education, 26).

על כן, אנו עדים לכך שבסופו של דבר דרווין רקם את השערתיו בנוגע לאבולוציה על סמך הבנה שגויה של טבעו ואופיו של האל, וגם של העולם השרוי בחטא בו אנו חיים. עם זאת, לדאבוננו, השלכות התיאוריה שלו ימשיכו לגרום לרבבות בני אדם ליפול קורבן לתחבולות השטן, בייחוד בזמן הצרה הגדולה באחרית הימים.

**שאלות לדיון**

`1. מדוע מספר כה רב של משיחיים דוחים את רעיון קיומו הממשי של השטן? מה מלמדת אותנו עובדה זו על הסכנה הטמונה בדחיית העמדה הברורה של כתבי הקודש בנוגע לנושא מסוים?`

`2. מה יכולים אנו להגיד לאדם אשר עבר חווית סף-מוות וטוען שחוויה זו מלמדת אותו שאכן אנו ממשיכים לחיות לאחר המוות?`

`3. מהן הסיבות לכך שאלו המאמינים בתורת האבולוציה יותר עלולים ליפול קורבן לתחבולות השטן באחרית הימים מאשר אלו אשר אינם מקבלים תיאוריה זו?`