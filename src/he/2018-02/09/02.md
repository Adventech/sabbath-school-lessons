---
title: 'ההטעיה הגדולה ביותר'
date: 27/05/2018

---

השיעור הראשון ברבעון הנוכחי עסק ב"עימות הקוסמי", אשר פרץ למרבה צערנו את גבולות הקוסמוס וחדר לעולמנו. 

אולם הבעייה היא שמרבית האנשים (כולל תלמידי המשיח) אינם מאמינים בעימות זה, משום שאינם מאמינים בקיומו של השטן. לתפיסתם, הפסוקים המזכירים את השטן הם אך ורק הדרך בה תרבות טרום-מדעית ניסתה להסביר מושגים כגון הרוע או הסבל בעולם. עבור יותר מדי אנשים בעולם, עצם הרעיון של דמות על-טבעית עם תכסיסים תחבולניים כנגד האנושות הוא עניין של מדע בדיוני, מהסוג של דארת' ויידר מסדרת הסרטים "מלחמת הכוכבים".

`קראו את הפסוקים להלן, כולם מספר התגלות. מה הם מלמדים אותנו על ממשות משטן בכלל ועל תפקידו באירועי אחרית הימים בפרט? התגלות 2:13,24; 12:3,7-9,12,17; 13:2; 20:2,7,10.`

ספר התגלות מגלה לנו את כוח ההשפעה שיהיה לשטן באחרית הימים על מספר כה רב של תושבי העולם, דבר שיגרום להם לא רק לאבד את ישועתם, אלא גם לרדוף אחרי אלו שיבחרו להישאר נאמנים לישוע המשיח.

מכל "מְזִמּוֹתָיו" של השטן (2 קורינתים 2:11) – תרגום של המונח היווני ל"שכל" (noemata) – אולי הגדולה שבהן היא לגרום לבני האדם לחשוב שהוא אינו באמת קיים. בסופו של דבר, מי יחפש מקלט מאויב שלא נחשב כממשי? 

פשוט מדהים כמה מאלו המתיימרים להיות תלמידי המשיח אינם מתייחסים ברצינות הראויה לקיומו של השטן. בכל אופן, עמדתם מבוססת על התעלמות מוחלטת או פרוש מחדש של הפסוקים הרבים בדבר אלוהים אשר חושפים את פועליו ומזימותיו של השטן בעולם, בייחוד ככל שאנו מתקרבים לימי הקץ. עצם העובדה שמספר כה רב של אנשים דוחים את קיומו של השטן, אפילו לנוכח שפע של ראיות מקראיות, צריכה להדליק לנו נורה אדומה ולהזכיר לנו את חשיבות ההבנה התקינה של כל נושא בכתבי הקודש.

`על אף שספר התגלות חושפת את מזימותיו של השטן, בייחוד באחרית הימים, איזו תקווה גדולה מוצאים אנו בהתגלות 12:11? מהו מקור עוצמתנו כנגד השטן?`