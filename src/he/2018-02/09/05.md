---
title: 'השבת ותורת האבולוציה'
date: 30/05/2018

---

השטן בהחלט הצליח להוליך שולל את העולם באשר לאלמותיות הנשמה. עם זאת, הוא היה לא פחות מצליח (אם לא יותר) בערעור שמירת השבת והמרתו לשמירת יום ראשון (ראו את השיעורים 6 ו-8), והוא עשה זאת במרוצת רוב ההיסטוריה הנוצרית.

אולם בשנים האחרונות, רקם השטן מזימה נוספת, אשר דלדלה עוד יותר את סמכותה של השבת בעיני בני האדם: תורת האבולוציה.

`קראו בראשית א' – 2:3. מה מלמד אותנו קטע זה על האופן בו ברא אלוהים את עולמנו ועל משך הזמן שנדרש לכך?`

אפילו עיון קליל בפסוקים אלו יגלה שתי נקודות מרכזיות של סיפור מעשה הבריאה. ראשית, הכל היה מתוכנן ומחושב היטב; דבר לא היה אקראי, שרירותי או מיד המקרה. הכתובים אינם משאירים אף מקום למקריות בתהליך מעשה הבריאה. שנית, הקטע מגלה באופן חד משמעי שכל בריות נבראו למינהם; כלומר, כל אחת ואחת נבראה בגפה ובאופן נפרד מכל ברייה אחרת.

כתבי הקודש אינם מלמדים אותנו דבר על כך שלכל המינים יש מוצא משותף (כגון יצורים חד-תאיים קדומים). אפילו קריאה לא מילולית של ספר בראשית מגלה לנו את שתי נקודות אלו: שום דבר לא היה אקראי במעשה הבריאה ומינים לא היה מוצא משותף.

ואילו, לעומת זאת, באה תורת האבולוציה ולימדה (בכל מגוון צורותיה) שני דברים: אקראיות ומוצא משותף קדום לכל המינים.

מדוע, אפוא, מספר כה רב של בני אדם מפרשים את ספר בראשית לאור תיאוריה הסותרת את אותו ספר ברמה הבסיסית ביותר? ואכן, תפיסתה השגויה של תורת האבולוציה סחפה לא רק מיליוני חילונים, אלא גם משיחיים, המתיימרים ליצור הרמוניה בין תיאוריה זו לבין אמונתם המשיחית, למרות הסתירות הפנימיות הקשות שהוזכרו לעיל.

על כל פנים, השלכות תיאוריה זו בהקשהם של אירועי אחרית הימים מבליטה עוד יותר את הסכנה הטמונה בהטעיה זו. מדוע להתייחס ברצינות לשבת כמצבת זיכרון – לא לבריאה שהתרחשה לאורך שישה ימים, אלא לאורך שלושה מיליארד שנה (התאריך המוקדם ביותר להופעתם לכאורה של חיים על כדור הארץ)?

תורת האבולוציה מערטלת את השבת מחשיבותה האמיתית, מאחר והיא מציגה את ששת ימי הבריאה כסיפור אגדה, מהסוג של האגדה על רומולוס ורמוס אשר גודלו על ידי זאבה וניזונו מחלבה. בנוסף לכך, היות ומעשה הבריאה התרחש לאורך מיליארדי שנים (ולא שישה ימים), מי היה מוכן להסתכן ברדיפות או אפילו באובדן חייו בשל שמירת יום השבת במקום יום ראשון?