---
title: 'נקודות למחשבה'
date: 25/05/2018

---

חוקרי כתבי הקודש הבחינו מזה זמן רב בקשר שבין הקריאה בהתגלות 14:7 להשתחוות "לְעוֹשֵׂה הַשָּׁמַיִם וְהָאָרֶץ וְהַיָּם וּמַעַיְנוֹת הַמַּיִם", לבין הדיבר הרביעי, בשמות 20:10, אשר מצביע לאחור לעובדה שב"שֵׁשֶׁת-יָמִים עָשָׂה יְהוָה אֶת-הַשָּׁמַיִם וְאֶת-הָאָרֶץ, אֶת-הַיָּם וְאֶת כָּל אֲשֶׁר בָּם". עם זאת, למרות שהדמיון הרב בין שני הקטעים, אי אפשר לא לשים לב לרכיב השונה הנמצא בספר התגלות, אשר מצביע על אלוהים כבורא "מַעַיְנוֹת הַמַּיִם".

המחבר ג'ון בולדווין טוען: "בהתחשב בעובדה שהביטוי 'מעינות המים' הוסף בהשראה אלוהית, מדוע התיר ישוע למלאך לערער את התקבולת שבין הרכיבים המצוינים בשמות 20:10? ומדוע בוחר המלאך דווקא בביטוי 'מעינות המים', ולא בכל מונח אחר, כגון עצים, ציפורים, דגים או הרים?

"ייתכן שההתייחסות ל'מעינות מים' בהקשר של הכרזה אלוהית על ביאת עת משפט ייחודי מנסה לכוון את תשומת לבו של הקורא לתקופה קודמת של משפט אלוהי... ייתכן שאלוהים מתכוון להשתמש ברמיזה למבול באמצעות המילים "מעינות מים" על מנת להדגיש את עובדה שהוא אכן אלוהי צדק ומשפט, אך גם כן אל חנון ורחום (כפי ששתי תכונות אלו משתקפות בסיפור המבול).

אם כן, ניתן להניח שההשלכות האישיות והרוחניות של קונוטצית המבול – הנוצרת באמצעות השימוש בביטוי 'מעינות מים' – מיועדות לדרבן את הקורא להתייחס בשיא הרצינות לתחילת תהליך המשפט האישי באחרית הימים, שעליו מודיע המלאך הראשון בהתגלות י"ד" (John Baldwin, ed., Creation, Catastrophe, and Calvary: Why a Global Flood Is Vital to the Doctrine of Atonement (Hagerstown, Md.: Review and Herald Publishing Association, 2000), p. 27.).

**שאלות לדיון**

`1. בישעיהו 53:6 כתוב: "כֻּלָּנוּ כַּצֹּאן תָּעִינוּ". באותו פסוק, גם כתוב שה' הטיל על ישוע "אֵת עֲוֹן כֻּלָּנוּ". שימו לב שבשני המקרים משתמשים במילה "כולנו". באיזה אופן מוכיח לנו השימוש במונח זה שעל אף מורכבות בעיית החטא, אלוהים סיפק לה מענה אפקטיבי ביותר?`

`2. אלו לקחים ניתן להפיק מסיפור הפושע על הצלב? נניח לרגע שהוא היה מקבל חנינה והיו מורידים אותו מהצלב. באיזה אופן הוא היה חי את חייו לדעתכם החל מרגע זה? מה אומרת לנו תשובה זו על כוחו של המשיח לשנות את חיינו?`