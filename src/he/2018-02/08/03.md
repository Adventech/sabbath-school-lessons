---
title: 'הפושע על הצלב ו"בשורת העולם"'
date: 21/05/2018

---

לפי התגלות 14:6, המסר שעלינו לבשר מכונה "בשורת עולם''. זהו מסר של תקווה לאנשים החיים בעולם נטול תקווה בעליל.

`קראו לוקס 23:32-43. כיצד שופך סיפור זה אור על משמעות "בשורת העולם", אשר טומנת בחובה תקווה כה גדולה לכל החוטאים?`

בהתייחסה לגנב שחזר בתשובה, כתבה אלן וויט עליו שלמרות ש"הוא לא היה פושע קשוח", הוא ניסה " לדכא את נקיפות המצפון", שאמר לו שישוע הוא המשיח, וכתוצאה מכך "שקע עמוק יותר בחטאיו [...] עד שנעצר, נשפט כפושע, הורשע ונגזר עליו דין מוות בצליבה" (אלן וויט, חמדת הדורות, 606).

ועם זאת, מה היה סופו? בעודו תלוי על הצלב, זכה פושע זה למבט חטוף על אופיו מלא החן של מושיע העולם ,ולכן הוא זעק: "יֵשׁוּעַ, אָנָּא זְכֹר אוֹתִי כַּאֲשֶׁר תִּכָּנֵס לְמַלְכוּתְךָ" (לוקס 23:42). ומה השיב לו ישוע? האם אמר לא: "הייתי שמח לעזור לך, אך מדוע דיכאת את מצפונתך בשקיעה עמוקה יותר בחטא?" האם ישוע ציטט מאחת הדרשות הקודמות שלו, "אִם לֹא תִּהְיֶה צִדְקַתְכֶם מְרֻבָּה מִצִּדְקַת הַסּוֹפְרִים וְהַפְּרוּשִׁים לֹא תִּכָּנְסוּ לְמַלְכוּת הַשָּׁמַיִם" (מתי 5:20)? האם הזכיר לו בצורה כזו או אחרת את שגיותיו הקודמות?

בשום פנים לא. אדרבה, הוא פנה אל פושע זה עם אופי פגום, אשר לא היה לו שום דבר טוב להציע ושאף גדף אותו זמן קצר לפני כן (מתי 27:44). היות והיה עד להולדתו מחדש, אמר ישוע לפושע (במילים אחרות): "אני מבטיח לך, ברגע זה ממש, שחטאיך, פשעיך ושגיאותיך נמחלים, ולכן 'תִּהְיֶה אַתָּה אִתִּי בְּגַן־עֵדֶן' (לוקס 23:43)". 

זוהי "בשורת העולם", הבסיס למסר המלאך הראשון. ללא אמת זו, דבר ממה שלומדים אנו על התורה, על השבת או על מצבו של המתים אינו רלוונטי. מהו ערכו של לימוד על נושאים אלו אלמלא "בשורת העולם" נמצאת בלב לבו של כל אחד מהם?

`איזו תקווה מפיח בלבכם סיפור זה?`