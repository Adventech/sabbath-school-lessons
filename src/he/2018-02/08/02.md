---
title: 'האניוורסליות של הבשורה'
date: 20/05/2018

---

`קראו התגלות 14:6; מתי 24:14; 28:19. מהו הנושא המשותף לשלושת פסוקים אלו? כיצד מסייעים לנו פסוקים אלו להבין את חשיבותו של הבישור להגשמת תכליתנו כקהילה?`

במובן מסוים, אפשר להגיד שמסר המלאך הראשון הוא "השליחות הגדולה" (מתי 28:19), שהתקבלה עתה מחדש בהקשרם של ימי הקץ. זוהי אכן "אמת עכשווית". שימו לב ששלושת הפסוקים לעיל מדגישים שהבישור הוא לעולם בכללותו, "לְכָל אֻמָּה וְשֵׁבֶט וְלָשׁוֹן וְעַם" (התגלות 14:6). דהיינו, למסר זה יש תכלית אוניברסלית. הוא מיועד לכל אדם ואדם.

`קראו גלטים 3:22. כיצד מסייע לנו פסוק זה להבין מדוע חשוב שהעולם כולו ישמע את הבשורה?`

האוניברסליות של החטא מסבירה את האוניברסליות של משימתנו וקריאתנו. "כָָּל אֻמָּה וְשֵׁבֶט וְלָשׁוֹן וְעַם" חטאו, חיללו את תורת ה', וכתוצאה מכך אלוהים "הִסְגִּיר אֶת הַכֹּל בְּיַד הַחֵטְא" (גלטים 3:22). נפילתם של אדם וחווה השפיעה על האנושות כולה; אף אומה, שבט או עם לא היו פטורים מהשפעה זו. כולנו מתמודדים עם התוצאות המיידיות של החטא, ואלמלא המזור שהוענקנו במשיח, היינו מתמודדים גם עם תוצאתו הסופית: מוות נצחי.

אולם אכן הוענק לנו מזור: חייו, מותו, תחייתו ושירותו במקדש השמיימי של ישוע המשיח, הם הפתרון היחיד לבעית החטא. כל אדם חייב לשמוע על התקווה היחידה לגאולת האנושות החוטאת, הטמונה בישוע המשיח. על כן החליטו האדוונטיסטים שומרי השבת במרוצת הזמן לבשר את הבשורה של הגאולה בישוע המשיח בכל ארצות העולם ולכל אדם שטרם שמע על כך.

`מדוע מלאכת בישור הבשורה לאחרים כה מועילה רוחנית למבשרים עצמם? דהיינו, מדוע הבישור מהווה אחת השיטות הטובות ביותר להכנתנו לביאתו של המשיח?`