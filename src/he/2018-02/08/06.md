---
title: 'השתחוו לעושה השמים והארץ'
date: 24/05/2018

---

`קראו שוב את התגלות 14:6,7. מהם הרכיבים היחודיים של מסר המלאך הראשון וכיצד הם קשורים ביניהם? `

יחד עם הקריאה לבשר את "בשורת העולם" והקריאה לירוא את אלוהים ולתת לו כבוד, אנו מוצאים גם את הקריאה להשתחוות לאלוהים כבורא. ודבר זה אינו מפתיע בעליל. מהו ערכם של רכיבים אלו של "האמת העכשווית" – הבשורה, הקריאה לבשר, המשפט – ללא אלוהים כבוראנו? כל אמיתות אלו מבוססות על העובדה שה' הוא הבורא הכביר שברא את הכל. 

כאשר אנו משתחווים לקדוש ברוך הוא בתור בורא, אנו חוזרים ליסודות. אנו חוזרים למשמעות קיומנו כיצורים חיים, אשר בשונה מכל ברייה אחרת נבראנו בצלם אלוהים. יתרה מכן, כאשר אנו משתחווים לה' כבורא, אנו גם מכירים בתלותנו המוחלטת בו הן באשר לקיומנו בעולם הזה והן באשר לעתידנו הנצחי. 

לכן שמירת השבת כה חשובה. השבת היא תזכורת מתמדת לכך שאלוהים לבדו הוא בוראנו, ועלינו לסגוד רק לו. ומסר המלאך הראשון, מבליט גם הוא (לצד הדגשת חשיבות הבשורה והמשפט) את קריאתנו להשתחוות לה' כבורא שהמיים והארץ.

`קראו התגלות 14:8-11. באיזה אופן מסייע לנו קטע זה להבין את חשיבות הסגידה לה' כבורא?`

במהלך אירועי זמן הקץ, לחץ אדיר יופעל על כל תושבי העולם להשתחוות לחיה ולצלמה מאשר לבורא. בהתחשב לאזהרות האימתניות על גורלם של המשתחווים לחיה ולצלמה, ניתן להבין יותר בקלות את הדגשתה של חשיבות ההשתחוות לאלוהים לבדו, כבורא בפרט וכמושא סגידה ראוי בכלל. במשבר האחרון, אמת זו תהיה חיונית יותר מאי פעם. 

`הגו במעשי ידיו הנפלאים של הבורא. מה מלמדים אותנו פלאי הטבע הנשגב על יוצרו, ומדוע הוא לבדו ראוי לסגידה שלנו?`