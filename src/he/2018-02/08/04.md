---
title: 'יראו את אלוהים ותנו לו כבוד!'
date: 22/05/2018

---

לאחר שהכריז על חשיבותו של בישור "בשורת העולם", המלאך הראשון הרחיב על מסר זה. כאשר אנו מציגים את "בשורת העולם", עלינו לכלול בה את כל האמיתות שהן חלק בלתי נפרד ממסר הבשורה לעת הנוכחית. במילים אחרות, "האמת העכשווית" לאחרית הימים כוללת התגלות 14:7.

`קראו התגלות 14:7. מה משמעות המילים "יִרְאוּ אֶת אֱלֹהִים וּתְנוּ לוֹ כָּבוֹד"? כיצד עושים זאת? וכיצד מתחברים מושגים אלו למסר הבשורה?`

בין לירוא את אלוהים לבין לתת לו כבוד יש קשר הדוק. אם באמת נירא את אלוהים (במשמעותו המקראי של המונח), אזי גם נכבדו. הראשון בהחלט מוביל אל השני. 

`קראו את הפסוקים הבאים. כיצד הם מסייעים לנו להבין את משמעות הביטוי "יראו את אלוהים", ומהו הקשר בין מושג זה לבין כיבוד ה'? בראשית 22:12; שמות 20:20; איוב 1:9; קוהלת 12:13; מתי 5:16.`

בפסוקים לעיל, המושג "יראת אלוהים" קשור לציות אליו; כאשר אנו שומרים את מצוותיו, ובוחרים בטוב, אנו מביאים לו כבוד. עם זאת, למרות שנהוג לומר שהביטוי "לירוא את אלוהים" משמעו להביע יראת כבוד והערצה אליו, המשמעות יותר עמוקה מכך. ציוונו לירוא את אלוהים. אך בל נשכח שאנו אנשים חוטאים. נגזר עלינו דין מוות. מי מאיתנו לא נבהל מהרוע שגילה לעיתים בלבו ומהבנת חומרת העונש שהיה מגיע לו על מעשיו מאת אלוהי הצדק והמשפט? זוהי יראת אלוהים. יראה זו מובילה אותנו למזבח הצלב על מנת לקבל סליחה על חטאינו, וגם מפצירה בנו לבקש את כוח אלוהים שיטהר אותנו מן הרוע שאלמלא קורבן המשיח, היה גורם לנו לאובדן נשמתנו (ראו מתי י 28).

`מהו ניסיונכם באשר למושג "יראת אלוהים"? כיצד מידה נכונה של יראה זו מטיבה לנו ומסייעת לנו לקחת יותר ברצינות הן את אמונתנו והן את דרישותיו של ה' מאיתנו?`