---
title:  אהבתו של המשיח
date:   23/04/2018
---

החטא הפריד בין המין האנושי לבין בוראו; תהום נפערה ביניהם, ואלמלא תהום זו נעלמה, גזר דינה של האנושות היה אבדון נצחי. התהום הייתה עמוקה ומסוכנת. כדי לפתור את בעיית החטא ולאחד את האנושות החוטאת עם האל הקדוש, נדרש פתרון יוצא מן הכלל. רק הוויה קדושה אחת, השווה לאל העליון בנצחיותה ובטבעה האלוהי, יכלה ללבוש בשר ולכפר על חטאי האנושות באמצעות קורבנה.

`קראו יוחנן 1:1-3, 14 ופיליפים 2:5-8. מה מלמדים אותנו פסוקים אלו על זהותו של ישוע?`

המשיח הוא נצחי וקיומו אינו תלוי באיש. בביאתו לעולם הוא היה אלוהים – לא רק התגלמות של האל, אלא אל בעצמו. טבעו היה אלוהי ונצחי. ישוע שמר על אלוהותו, אך בעת ובעונה אחת לבש בשר על מנת למלא את דרישות התורה בבשר ולמסור את נפשו תחת כל אלו שחיללו את התורת ה', זאת אומרת כולנו (רומים 3:23).

המשיח לבש טבע אנושי, ללא יתרונות מעל שאר בני האדם. הוא שמר את מצוותיו של ה' לא באמצעות כוחו האלוהי הפנימי, אלא בהסתמך על אותו כוח אלוהי חיצוני, הנגיש לכל אדם אחר.

ישוע היה אלוהים באופן מוחלט ובו בזמן גם אדם באופן מוחלט. זאת אומרת שהאחד אשר "נוֹשֵׂא כֹּל בִּדְבָרוֹ רַב־הַגְּבוּרָה" (עברים 1:3) היה אותו אחד שנמצא כ"תִּינוֹק הַשּׁוֹכֵב בָּאֵבוּס" (לוקס 2:16). בנוסף, במילים אחרות ניתן להבין שהאחד אשר "הוּא קוֹדֵם לַכֹּל וְהַכֹּל קַיָּם בּוֹ" (קולוסים 1:17) הוא אותו אחד אשר, בהיותו ילד, "הוֹסִיף לִגְדֹּל בְּחָכְמָה וּבְקוֹמָה וּבְחֵן לִפְנֵי אֱלֹהִים וּבְנֵי אָדָם" (לוקס 2:52). וכך גם ניתן להבין שהאחד אשר "מִבַּלְעָדָיו לֹא נִהְיָה כָּל אֲשֶׁר נִהְיָה" היה אותו אחד אשר נהרג " בְּהוֹקָעָה עַל עֵץ" (מאשי השליחים 5:30).

אם כל אלה מגלים לנו את אהבתו של המשיח כלפינו, ואהבתו אלינו היא רק התגלמות אהבתו של האב כלפינו, אזי לא מפתיע שיש לנו כל כך הרבה סיבות לשמוח ולהודות לו!

`קראו רומים 8:38-39. כיצד מעניק לימודינו היום סיבות איתנות להאמין בנכונותן של האמירות הנובעות מפסוקים אלו?`