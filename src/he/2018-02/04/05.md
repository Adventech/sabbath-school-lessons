---
title:  הביטחון בישועה
date:   25/04/2018
---

יש אדוונטיסטים אשר תוהים האם הם נושעים, אם לאו. הם משוללי ביטחון בישועה, וכמהים לדעת את עתידם הנצחי.הם עושים מאמצים כבירים להיות "מספיק טובים", אך ללא הועיל, כפי שהם עצמם יודעים. הם מביטים בעצמם ואינם מוצאים עידוד במעשיהם למסע חייהם.

כאשר אנו מביטים בתהום הפעורה בין אופיו של ישוע לביננו, או כאשר אנו קוראים פסוקים כגון "צַר הַפֶּתַח וְצָרָה הַדֶּרֶךְ הַמּוֹלִיכָה לַחַיִּים וּמְעַטִּים הַמּוֹצְאִים אוֹתָהּ" (מתי 7:14), למי מאיתנו אין רגעים שבהם הוא תוהה האם ייוושע?

על מנת שיהיו מוכנים באחרית הימים, המאמינים זקוקים לביטחון הישועה בהווה. עליהם לשוש קודם על מציאות ישועתם; רק לאחר מכן יוכלו הם להתמודד עם העתיד לבוא ללא מורא. אכן, כפי שראינו, כל ישויות האלוהות פועלות למען ישועתינו. לכן, מותר ואף מוטב לנו לחיות עם ביטחון הישועה.

**קראו את הפסוקים להלן. איזו תקווה ואילו הבטחות מוצאים אנו בהם לגבי ישועתינו, ולגבי מה שאלוהים עשה ואף הבטיח לעשות עבורינו?**

`תהלים 91:15-16`

`יואל 2:31-32`

`יוחנן 10:28`

`רומים 10:9-13`

`יוחנן 5:11-13`

נקראינו ואף צווינו לחיות חיים קדושים, אך חיים אלו הם למעשה פועל יוצא של ישועתינו במשיח, ולא אמצעי להשגתה. למרות שעלינו להישאר נאמנים לאלוהים, אפילו עד מוות, אל לנו להסתמך אלא על מתנת אלוהים כתקווה יחידה לישועתנו. עמו של ה' יימצא נאמן באחרית הימים, זאת היא נאמנות הנובעת מבטחונם בפועלו של המושיע עבורם.