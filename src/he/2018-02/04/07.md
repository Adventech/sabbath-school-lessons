---
title:  נקודות למחשבה
date:   27/04/2018
---

מוטב שיהיה לנו ביטחון בישועה, אך אל לנו להתרברב בה. האם קיים גם מצב של 'ביטחון מופרך בישועה'? בהחלט. וישוע הזהיר לגביו, באומרו: "לֹא כָּל הָאוֹמֵר לִי 'אֲדוֹנִי, אֲדוֹנִי' יִכָּנֵס לְמַלְכוּת הַשָּׁמַיִם, אֶלָּא הָעוֹשֶׂה אֶת רְצוֹן אָבִי שֶׁבַּשָּׁמַיִם. רַבִּים יֹאמְרוּ אֵלַי בַּיּוֹם הַהוּא: 'אֲדוֹנִי, אֲדוֹנִי', הֲלֹא בְּשִׁמְךָ נִבֵּאנוּ וּבְשִׁמְךָ גֵּרַשְׁנוּ שֵׁדִים וּבְשִׁמְךָ עָשִׂינוּ נִפְלָאוֹת רַבּוֹת'. אָז אוֹדִיעַ לָהֶם: 'מֵעוֹלָם לֹא הִכַּרְתִּי אֶתְכֶם, סוּרוּ מִמֶּנִּי עוֹשֵׂי רֶשַׁע'" (מתי 7:21-23).

אנשים אלו עשו שתי שגיאות נוראיות. ראשית, למרות מעשיהם הגדולים אשר עשו בשם האדון, הם לא נכנעו לרצונו, דהיינו לא שמרו את מצוותיו. ישוע לא אמר להם "סורו ממני" כי לא הייתם "נטולי חטא" או "לא מושלמים". לעומת זאת, הוא תיאר אותם כ"עושי רשע" – תרגום המונח היווני anomian, כלומר "ללא חוק".

שנית, שימו לב עד כמה הם מבליטים את עצמם ואת הישגיהם: 'הלא עשינו את זאת בשמך? וגם את זאת? הלא עשינו את הכל בשמך?' באמת?!? לאיזה שפל הגיעו בניתוקם מהמשיח אם נראה להם סביר להציג את מעשיהם כסיבה להצדקה לפני הקדוש ברוך הוא? המעשים היחידים אשר יושיעו אותנו הם של המושיע עצמו, זקופים לזכותנו באמונה.

כאן טמון ביטחוננו בישועה – לא בעצמנו או במעשינו, אלא אך ורק במלאכתו של המושיע עבורנו. אתם מחפשים את ביטחון הישועה? צייתו לתורה והסתמכו רק על צדקתו של המשיח, ובכך תמצאו את ביטחון הישועה אשר תר לבבכם.

**שאלות לדיון**

`1. אומרים שמרטין לותר הצהיר פעם: "כאשר אני מביט בעצמי, אינני מבין כיצד אוכל להיוושע. אך כשאני מביט בישוע, אינני מבין כיצד אפשר ללכת לאבדון." כמה חכמה טמונה במילים אלו! מדוע מוטב לשמור תמיד על הרגשה זאת בלבינו?`

`2. הגו בעובדה שנבחרנו לישועה "בטרם היווסד העולם". מדוע אין זה אומר שכולם ייוושעו? אם חלק מהאנשים לא ייוושעו, האם הסיבה לכך תהיה שאלוהים לא בחר בהם, או כתוצאה מבחירותיהם החופשיות? דונו בזה בכיתה.`

`3. באיזה אופן עוזר לנו תרחיש העימות הגדול להבין טוב יותר את ממשות הרוע בעולם אשר האב, הבן ורוח הקודש, עולם זה אותו הם אוהבים?`