---
title:  אהבתו של האב
date:   22/04/2018
---

זמן קצר לפני מותו, ישוע פנה לתלמידיו והסביר להם כיצד ניתן לבוא אל האב דרכו. בהזדמנות זו אמר פיליפוס: "אֲדוֹנִי, הַרְאֵה לָנוּ אֶת הָאָב וְדַי לָנוּ." (יוחנן 14:8). 

`מה ענה ישוע לפיליפוס? ראו יוחנן 14:9. מה מלמדת אותנו תשובתו על האב? אילו גישות מוטעות על אלוהים מבהירה תשובה זו?`

יש הטוענים שאלוהי התנ"ך הוא אלוהי הצדק, בעוד שאלוהי הברית החדשה הוא אל מלא רחמים, חסד ומחילה. אך הבחנה זו אינה תקפה. מדובר בהחלט באותו האל, הן בתנ"ך והן בברית החדשה.

אחת הסיבות העיקריות לביאתו הראשונה של המשיח הייתה חשיפת האמת לגבי אופיו של האב. במרוצת ההיסטוריה, מספר רב של תפיסות שגויות אודות אופיו של אלוהים נחלקו לא רק בין הגויים, אלא גם בקרב עם ה'. 

"העולם חשך משום שלא הבין את אלוהים. כדי שיפוגו הצללים הקודרים ואור יזרח על העולם, כדי שישוב העולם לאלוהים, חייב להישבר כוחו של השטן לתעתע ולהוליך שולל את בני האדם." (אלן וויט, חמדת הדורות, עמוד 10 בעברית). אלו היו חלק מהסיבות שהביאו את המשיח לעולמינו.

אלוהים אינו משתנה. אילו היינו מבינים יותר לעומק את כל האירועים שהתרחשו בתקופת התנ"ך, היינו מגלים שאלוהים היה בתקופה ההיא לא פחות רחמן מאשר בתקופת הברית החדשה. כתוב: "הָאֱלֹהִים הוּא אַהֲבָה" (1 יוחנן 4:8), והוא אינו משתנה."יֵשׁוּעַ הַמָּשִׁיחַ הוּא הוּא - אֶתְמוֹל, הַיּוֹם וּלְעוֹלָמִים" (האגרת אל העברים 13:8).

ובל נשכח שמי שעלה על מזבח הצלב היה אלוהים בעצמו. הוא "אֵל רַחוּם וְחַנּוּן, אֶרֶךְ אַפַּיִם, וְרַב-חֶסֶד וֶאֱמֶת" (שמות 145:6,7). הוא אל מלא חסד (תהלים 143:8), אשר "רוצה את יראיו" (תהלים 147:11). מחשבותיו של אלוהים על עמו הן "מַחְשְׁבוֹת שָׁלוֹם", לתת להם "אַחֲרִית וְתִקְוָה" (ירמיהו 29:11). באהבתו הוא יחדול מלגעור בהם ו"יגיל עליהם ברינה" (צפניה 3:17). כך הוא לאמיתו של דבר אופיו של אלוהים האב.

`הגו בעובדה שישוע הוא נציגו של אלוהים עלי אדמות. מדוע אמת זו כה מופלאה, שטמונה בה תקווה אדירה, בייחוד לאלו היראים מהקדוש ברוך הוא?`