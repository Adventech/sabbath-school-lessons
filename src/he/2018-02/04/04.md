---
title:  אהבתו של רוח הקודש
date:   24/04/2018
---

רוח הקודש לא הובן כהלכה, כמעט באותה מידה כאלוהים האב. בין התאולוגים היו כאלה שטענו שרוח הקודש הוא האהבה שבין האב לבן. במילים אחרות, רוח הקודש הוא לא יותר מהחיבה שביניהם. זאת אומרת שערכו הופחת לרמת היחסים שבין שתי הוויות האלוהות, בעוד שהוא עצמו אינו ההוויה השלישית באלוהות.

בניגוד לכך, הכתובים מוכיחים שרוח הקודש הוא בעל אישיות לכל דבר. המשיחיים נטבלים לא רק בשמותיהם של האב והבן, אלא גם בשמו של רוח הקודש (מתי 28:19). הרוח מכבד את המשיח (יוחנן 16:14). הרוח מוכיח את העולם על חטא (יוחנן 16:8). ניתן להעציב את רוח הקודש (אפסים 4:30). הוא מנחם (יוחנן 14:16). הוא מורה (לוקס 12:12), הוא מפגיע בעדינו (רומים 8:26) והוא מקדש (1 פטרוס 1:2). המשיח הכריז על הרוח שהוא מדריך אותנו אל כל האמת (יוחנן 16:13). במילים ספורות, ניתן לראות בברור שרוח הקודש הוא הוויה אלוהית באותה מידה כמו האב והבן. יחדיו, הם אלוהים אחד. 

`כל דבר שהרוח עושה מגלה אהבה אלוהית. מה חלק מהדברים שהוא עושה? לוקס 12:12; יוחנן 16:8-13; מעשי השליחים 13:2.`

ההוכחה הברורה ביותר שרוח הקודש הינו ישות אלוהית היא העובדה שהמשיח לבש בשר ודם. ישוע נולד מרוח הקודש (מתי 1:20); אולם רק האלוהים הוא בורא. רוח הקודש חולל שני ניסים מנוגדים עבור המשיח. ראשית, הוא הביא ישות שביכולתה להימצא בו זמנית בכל מקום לרחמה של מרים. המשיח עלה השמיימה כבן אנוש, משולל מיכולת זו להיות נוכח באופן אישי בכל מקום. אך שנית, באמצעות עוד נס בלתי מובן, הרוח מנגישה את נוכחותו של המושיע לכל המאמינים ברחבי העולם.

לפיכך, ניתן לראות שרוח הקודש, יחד עם האב ועם הבן, שותף למאמצים הכבירים הנעשים למען ישועתינו. "רחמיה של האלוהות נכמרו על האנושות שחינה סר בעיני ה', והאב, הבן ורוח הקודש הגו יחדיו תוכנית לגאולת האדם" (אלן וויט, Counsels on Health, עמוד 222).

`האב, הבן ורוח הקודש אוהבים אותנו באותה מידה ופועלים למען ישועתינו במלכות הנצחית. מדוע שנביט בשוויון נפש בישועה גדולה כזאת? כמה נחמה יש לנו בעובדה שהאב, הבן ורוח הקודש פועלים יחדיו לטובתינו הנצחית?`