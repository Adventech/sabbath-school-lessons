---
title:  שבת אחר הצהריים
date:   21/04/2018
---

### קיראו את הפסוקים הבאים לקראת שיעור השבת השבועי
יוחנן 14:9; צפניה 3:17; יוחנן 1:1-3; רומים 8:38-39; תהלים 91:15,16; התגלות 14:6,7; אפסים 1:4,5.

> <p>פסוק לשינון</p>
> בָּזֹאת הִיא הָאַהֲבָה, לֹא שֶׁאֲנַחְנוּ אָהַבְנוּ אֶת אֱלֹהִים, אֶלָּא שֶׁהוּא אָהַב אוֹתָנוּ וְשָׁלַח אֶת בְּנוֹ לִהְיוֹת כַּפָּרָה עַל חֲטָאֵינוּ. (1 יוחנן 4:10)

הבדל מרתק, אך מכריע, בין המאמינים המשיחיים לבין אלו שאינם הוא שהאחרונים מדגישים את מה שמייסד אמונתם לימד אותם, אולם לא מדגישים את שהוא עשה למענם. וזאת מאחר שלמרות תרומתם של מייסדי אמונות שונות עבורם, אין ביכולתם להושיעם. כל מה שעלה בידי מנהיגים אלו הוא לנסות וללמד את האנשים כיצד "להושיע" את עצמם.

בניגוד לכך, המשיחיים מדגישים לא רק את מה שישוע לימד, אלא גם את מה שהוא עשה, היות ומלאכתו של המשיח היא האמצעי היחיד לישועתינו. העובדה שהמשיח לבש בשר (רומים 8:3), מותו המכפר על הצלב (רומים 5:8), תחייתו מן המתים (1 פטרוס 1:3) ושירותו במקדש השמימי (עברים 7:25) – מלאכות אלו בלבד מושיעות אותנו. ללא כל צל של ספק, אין בנו דבר מה היכול להושיעינו. 

"אילו היינו אוספים את כל מה שנכבד, וכל דבר טהור, ישר ומלא נועם באדם, והיינו מציגים מעלות אלו למלאכים כאילו בזכותן יכול האדם להיוושע, ההצעה הייתה נדחית כבגידה" (אלן וויט, Faith and Works, עמוד 24). אמת נשגבת זו חשובה לנו בייחוד בזמן הסכנות וההטעיות של אחרית הימים.

_*לימדו את השיעור השבועי לקראת שבת ה-28 באפריל_