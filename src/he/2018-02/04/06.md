---
title:  הבשורה הנצחית
date:   26/04/2018
---

`קראו התגלות 14:6,7. מהי "בְּשׂוֹרַת עוֹלָם"?`

הבשורה מכונה כאן "בְּשׂוֹרַת עוֹלָם" – הבשורה הנצחית. זו הוכחה נוספת שאלוהים אינו משתנה. לאלוהים שאינו משתנה יש בשורה בלתי משתנית. בשורה נצחית זו מעניקה ביטחון לכל מקבליה. היא מגלה את אהבתו הבלתי משתנית של אלוהים וזהו המסר אשר עלינו לבשר לעולם. כל אדם זקוק להזדמנות לשמוע מסר זה, ולכן הקריאה מאלוהים לעמו היא לבשר אותו. 

`אלוהים "בָּחַר אוֹתָנוּ בּוֹ בְּטֶרֶם הִוָּסֵד תֵּבֵל, לִהְיוֹת קְדוֹשִׁים וּבְלִי דֹּפִי לְפָנָיו בְּאַהֲבָה. הוּא יָעַד אוֹתָנוּ לִהְיוֹת לוֹ לְבָנִים עַל־יְדֵי יֵשׁוּעַ הַמָּשִׁיחַ, כְּחֵפֶץ רְצוֹנוֹ" (אפסים 1:4,5). מה עוד לומדים אנו מפסוקים אלו על נצחיות הבשורה?`

אנו נבחרנו "בטרם היווסד תבל". זאת בהחלט "בשורת עולם"! אף לפני בריאת עולמנו, תכליתו של ה' עבורנו הייתה שניוושע.

הביטו על כמה מילים בפסוקים הנ"ל: "בחר", "יעד", כחפץ רצונו", "להיות לו לבנים". שימו לב עד כמה קטע זה מצביע על תשוקתו העזה של אלוהים שנזכה בחיי עולם "בו". והעובדה שתוכנית הגאולה גובשה "מִלִּפְנֵי עִתּוֹת עוֹלָם" (2 טימותיאוס 1:9; ראו גם 2 תסלוניקים 2:13) מצביעה באופן עוד יותר ברור על חסדו של ה', שכן ישועתנו מבוססת לא על מעשינו הטובים, אלא על אהבתו של אלוהים ותו לא. האם באמת ניתן לחשוב שאנו יכולים לתרום בדבר מה לישועתנו, בהתחשב בעובדה שנבחרנו להיוושע בו עוד לפני שהיינו קיימים? בחירתנו היא רק בנוגע לקבלתה או לדחייתה של הישועה שלו. וכיצד באה בחירה זו לידי ביטוי בחייהם של הנבחרים? עלינו "לִהְיוֹת קְדוֹשִׁים וּבְלִי דֹּפִי לְפָנָיו בְּאַהֲבָה" (אפסים 1:4). גם לשם כך נבחרנו.

`נקראנו לבשר את הבשורה הנצחית לעולם כחלק ממסר אחרית הימים, לפני חזרתו של המשיח. מדוע עלינו לחוות את ממשות "בשורת העולם" בחיינו לפני שנוכל לחלוק אותה עם אחרים?`