---
title:  מוטיב המקדש בספר התגלות
date:   17/04/2018
---

בנוסף לשני החלקים שהוזכרו לעיל – היסטורי ואסכטולוגי – לספר התגלות יש עוד רובד במבנה שלו, אשר בנוי מסביב לבית המקדש. מוטיב המקדש אינו מוגבל לאחד משני החלקים הנ"ל, אלא עובר דרך שניהם.

במקדש הארצי, עבודת הכוהנים החלה בחצר, עם העלאת הקורבנות על מזבח הנחושת. לאחר מות הקורבן, אשר הצביע על מות המשיח על הצלב, הכוהן היה נכנס למתחם ה'קודש', דבר שסימל את מה שישוע עשה במקדש השמיימי מיד לאחר עלייתו לשמיים; את תמונה זו רואים אנו בברור בספר התגלות, בהליכתו של ישוע בין המנורות (התגלות 1:13).

`קראו התגלות 4:1,2. מה מסמלת כאן הדלת הפתוחה? היכן ממוקמת הסצנה? ראו גם מעשי השליחים 2:33; 5:31; אפסים 1:20; עברים 10:12,13; תהלים 110:1; התגלות 12:5.`

זמן קצר לאחר עלייתו לשמיים, המשיח נכנס למתחם הקודש של המקדש השמיימי דרך הדלת הפתוחה והחל שם את כהונתו. הופעתו הראשונה של ישוע בספר התגלות היא כשהוא ניצב לצד המנורות אשר במתחם הקודש של המקדש הארצי (התגלות 1:10-18).

`קראו התגלות 11:19. מה משמעות העובדה שכאשר המקדש השמיימי נפתח, יוחנן יכול היה לראות את ארון הברית, הממוקם במתחם השני של המקדש הארצי – קודש הקודשים (ראו ויקרא 16:12-14)?`

תמונתו של ארון הברית במקדש השמימי הינה ללא שום צל של ספק התייחסות למתחם השני במקדש השמיימי – קודש הקודשים. בספר התגלות, אנו נחשפים לא רק לשירותו של ישוע המשיח בשני מתחמי המקדש השמיימי, אלא גם לעובדה החשובה והמנחמת שהאירועים בשמיים ובארץ קשורים קשר הדוק.

אפילו בעיצומם של צרות וייסורים בזמן הסוף, כפי שהם מתוארים בספר התגלות, אנו סמוכים ובטוחים ש"מלכות השמיים כולה עסוקה בהכנתו של עם אשר יעמוד ביום ה' הגדול והנורא. הקשר בין השמיים לבין הארץ הדוק מאי פעם" (אלן וויט, My Life Today, עמוד 307).