---
title:  'ישוע המשיח בספר התגלות: חלק שני '
date:   19/04/2018
---

`קראו התגלות 1:10-18. מה אומר ישוע על עצמו בקטע זה?`

ישוע מופיע בפסוקים אלו כעומד במתחם הראשון של המקדש השמיימי. התגלות ישוע בתפקיד זה הייתה כה מרשימה, שיוחנן נמלא פחד ונפל לרגליו. מיד, ישוע עודד אותו, אמר לו לא לפחד והצביע על עצמו כאלפא ואומגה, הראשון והאחרון – התייחסות ישירה לקיומו הנצחי כאל.

לאחר מכן, הוא מדבר על מותו, על תחייתו ועל התקווה אשר תחייתו מביאה אתה. לישוע יש את מפתחות " שְׁאוֹל וָמָוֶת". במילים אחרות, ישוע אומר כאן ליוחנן את מה שהוא אמר פעם למרתא לאחר מות אחיה, מילים אשר יוחנן בעצמו רשם אותם: " "אֲנִי הַתְּחִיָּה וְהַחַיִּים. הַמַּאֲמִין בִּי יִחְיֶה גַּם אִם יָמוּת. וְכָל מִי שֶׁחַי וּמַאֲמִין בִּי לֹא יָמוּת לְעוֹלָם. הַאִם מַאֲמִינָה אַתְּ בָּזֶה?" 

הן במקרה של מרתא, והן במקרה של יוחנן, ישוע כיוון אותנו לתקוות התחייה מן המתים, גולת הכותרת של האמונה המשיחית. ללא תקווה זו, מהי תקוותינו?

`קראו התגלות 22:7,12,13. מה מגלים לנו פסוקים אלו על ישוע?`

"ישוע המשיח הוא האלפא והאומגה, ה"בראשית" של התנ"ך וה"התגלות" של הברית החדשה. שני ספרים אלו מצביעים יחדיו על ישוע. אדם ואלוהים מתפייסים באמצעות ציותו של אדם השני (ישוע), אשר הצליח לעמוד בכל פיתוייו של השטן ובזאת כיפר על כישלונו המחפיר של אדם" (פירושי אלן וייט, SDA Bible Commentary, כרך 6, עמוד 1092). ישוע הוא אכן ההתחלה והסוף. הוא ברא אותנו מראשית וגם יברא אותנו מחדש בסוף.

מתחילתו ועד סופו, ספר התגלות – אשר מלמדנו לא רק על אירועים היסטוריים, אלא גם על אירועי אחרית הימים – נשאר בהחלט " Apocalypsis Iesou Christou", התגלות ישוע המשיח.

`יהיה אשר יהיה לימודנו על זמן הקץ, ישוע המשיח חייב להוות את מרכזו. באילו דרכים עלינו לשמור על ישוע כמרכז חיינו מדי יום ביומו?`