---
title:  מבנה ספר התגלות
date:   15/04/2018
---

בין המכנים המשותפים של הספרים דניאל והתגלות נמנית העובדה ששניהם מחולקים לשני חלקים עיקריים: היסטורי ואסכטולוגי (הקשור לאירועי אחרית ימי העולם). שני מושגים אלו קשורים באופן מורכב לשני הספרים. 

מבחינה זו, ניתן להבין את האירועים ההיסטוריים הכלולים בהם כדוגמאות בזעיר אנפין לאירועי אחרית הימים. במילים אחרות, כאשר אנו לומדים על אירועים מההיסטוריה התנכ"ית, אנו מקבלים תובנות על העומד לקרות בימינו וגם מעבר לכך. ועיקרון זה אינו מוגבל רק לספרים דניאל והתגלות.

`קראו 1 קורינתים 10:1-11. כיצד עובד בפסוקים אלו העיקרון הנ"ל?`

כפי שלמדנו בשבוע שעבר, חלק מהסיפורים בספר דניאל (3:6,15,27; 6:6-9,21,22) הם מאורעות היסטוריים אשר משקפים את אירועי זמן הקץ המתוארים בספר התגלות. כאשר אנו לומדים את הסיפורים בספר דניאל, אנו מקבלים הצצה בקנה מידה גדול לחלק מהאתגרים אתם יתמודדו חסידי ה' באחרית הימים.

ואולי הנקודה החשובה ביותר היא שלמרות מצבינו הנוכחי, יש לנו את הבטחת הגאולה במידה ונישאר נאמנים לאלוהים עד הסוף. מעבר לכל מה שספר התגלות מלמד אותנו, הוא מבטיח לנו שה' ינחל לבסוף לעמו ניצחון מזהיר.

על אף מספר פסוקים יוצאי דופן, חלקו ההיסטורי של ספר התגלות משתרע בין הפרקים 1-11, בעוד שחלקו האסכטולוגי נמצא בין הפרקים 13-22. 

`קראו התגלות 12:1-17. לאיזה חלק שייך פרק זה – היסטורי או אסכטולוגי – ומדוע?`

כפי שניתן לראות, פרק זה שייך לשני החלקים יחדיו. מדוע? משום שהוא מתייחס קודם לעימותים היסטוריים – סילוק השטן מהשמיים (התגלות 12:7-9), המזימה להרוג את ישוע מיד לאחר לידתו (התגלות 12:4) ורדיפת הקהילה המשיחית בתקופה העוקבת (התגלות 12:14-16) – ואחר כך הוא מתייחס לאירוע אסכטולוגי – מזימת השטן כנגד שארית הפליטה באחרית הימים (התגלות 12:17).

`נהוג לומר שאחד הלקחים שאנו לומדים מההיסטוריה הוא שאף פעם אנו לא לומדים מההיסטוריה. בכל זמן ומקום בהם הם חיים, האנשים חוזרים ושבים על אותן הטעויות. עם היסטוריה כה ארוכה מאחורינו, שניתן להפיק ממנה לקחים, כיצד עלינו להימנע מלחזור על אותן הטעויות?`