---
title:  ישוע וספר התגלות
date:   14/04/2018
---

### קיראו את הפסוקים הבאים לקראת שיעור השבת השבועי
הראשונה לקוריתים 10:1-11; התגלות 12:1-17; 19:11-15; אפסים 1:20; התגלות 11:19; 1:10-18.

> <p>פסוק לשינון</p>
> הַמְנַצֵּחַ, אֲנִי אֶתֵּן לוֹ לָשֶׁבֶת אִתִּי עַל כִּסְאִי כְּמוֹ שֶׁגַּם אֲנִי נִצַּחְתִּי וְיָשַׁבְתִּי עִם אָבִי עַל כִּסְאוֹ. (התגלות 3:21)

אפילו בדפדוף מהיר בברית החדשה מתגלת לנו אמת חשובה – בין הברית החדשה והתנ"ך קיים קשר הדוק. פעם אחר פעם, הבשורות והאגרות מתייחסות לאירועים מהתנ"ך ומצטטות ממנו ישירות או בעקיפין. בנוסף, כאשר הצביע המשיח על עצמו ועל שירותו עלי אדמות, הוא הרבה לציין ש"דברי הכתובים" צריכים "להתקיים" (ראו מתי 26:54, 56; מרקוס 14:49; יוחנן 13:18; 17:12).

אותו העיקרון תקף גם לגבי ספר התגלות, אשר לא ניתן להבינו בנפרד מהתנ"ך, במיוחד לא מספר דניאל. וזאת אכן הסיבה לכך שאנו חוקרים את שני הספרים יחדיו. בהקשר זה, חשוב לשים לב שהפניות התנ"ך לספר התגלות, ובכללותו, מגלות את המשיח.

ספר התגלות כולו הינו על ישוע המשיח – מיהו, מה הוא עשה עבור עמו ומה הוא יעשה למעננו באחרית הימים. הכרחי, אפוא, שכל התיחסות לאירועי זמן הקץ יעמידו את ישוע במרכז, כפי שעושה ספר התגלות – וזה בדיוק הנושא אותו נלמד השבוע.

_*לימדו את השיעור השבועי לקראת שבת ה-21 באפריל_