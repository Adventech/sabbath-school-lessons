---
title:  'ישוע המשיח בספר התגלות: חלק ראשון'
date:   18/04/2018
---

לספר התגלות כולו, החל מהמבנה וכלה בתוכן, יש מטרה אחת בלבד: לגלות את ישוע המשיח. 

לכן, המילים בפתיח הספר הן "הִתְגַּלּוּת יֵשׁוּעַ הַמָּשִׁיחַ" (Apocalypsis Iesou Christou). את הביטוי הזה מבינים בד"כ בשתי דרכים עיקריות: (1) ההתגלות מאת ישוע המשיח; (2) ההתגלות אודות ישוע המשיח (התגלות 1:2).

עצם המונח "התגלות" טוען כנגד אלו החושבים שלא ניתן להבין את ספר התגלות. מדוע שאלוהים יכלול ספר זה כחלק מכתבי הקודש אילו לא היה בכוונתו שהקוראים יבינו אותו?

`קראו התגלות 1:1-8. מה פסוקים אלו מלמדים אותנו על ישוע?`

המשיח מוצג בתחילת ספר התגלות כ"עֶלְיוֹן לְמַלְכֵי הָאָרֶץ" (התגלות 1:5) ולקראת סוף הספר הוא מתואר כ"מֶלֶךְ הַמְּלָכִים" (התגלות 19:16). הבשורה	הנפלאה היא, אפוא, שעל אף הכאוס והבלבול בעולמינו, יש לנו את ההבטחה שאדונינו ומושיעינו, אשר אוהב אותנו, נמצא בשליטה מוחלטת בו.

בהתגלות 1:5, המשיח מוצג כגואל, שהרי המילים "בְּדָמוֹ שִׁחְרֵר אוֹתָנוּ מֵחֲטָאֵינוּ" מצביעות על מעשה הכפרה על מזבח הצלב בגולגולתא. הוא לא רק הצדיק אותנו, אלא גם קידש אותנו (1 קורינתים 6:11). קטעים אלו בכתובים מעניקים לנו את ביטחון הישועה, היות והם מצביעים על כך שישוע הוא היחיד אשר בכוחו לטהר אותנו מחטאינו. ללא ספק, אין ביכולתינו לעשות זאת בעצמינו.

`קראו התגלות 1:7. מה מלמד אותנו פסוק זה על ישוע?`

ההבטחה שלפיה המשיח יחזור "עם ענני השמיים" היא מרכזית לאמונה המשיחית. ישוע יחזור – באירוע ממשי, שהעולם כולו יהיה לו לעד, אירוע אשר ישים קץ לסבל, לכאוס ולחורבן של עולמינו ויביא אתו את תחילת התגשמותם של כל ההבטחותיו הנצחיות.

`מה התגלות 1:8 מלמד אותנו על ישוע? איזו תקווה מוצאים אנו בפסוק זה, המעניקה לנו נחמה בכל צרה ומצוקה?`