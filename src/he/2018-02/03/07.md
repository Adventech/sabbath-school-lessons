---
title:  נקודות למחשבה
date:   20/04/2018
---

> <p></p>
> "ספר התגלות מגלה לנו 'אֶת עֲמֻקּוֹת הָאֱלֹהִים'. עצם שמו של הספר – 'התגלות' – סותר באופן מוחלט את הטענה שמדובר בספר שנבואותיו חתומות ולכן לא ניתן להבינם. אדרבה, 'התגלות' היא דבר מה שמתגלה. האדון עצמו גילה למשרתיו את רזי השמיים שבספר זה וקבע שרזים אלו יהיו נגישים ללמידה לכל המעוניין להבינם.

אמיתותיו מיועדות הן לאלו החיים באחרית הימים, והן לאלו החיים בימי יוחנן. אירועים מסוימים שמתוארים בנבואות שבספר דניאל כבר התרחשו, בעוד שאחרים מתרחשים רק עתה; חלק מאירועים אלו קשורים לתום העימות הגדול בין כוחות האופל לבין שר השמיים, וחלק מגלים את נצחונותיהם המזהירים ואת שמחתם של פדויי ה' בארץ החדשה." – אלן וויט,The Acts of the Apostles, עמוד 584.

הקטעים בהם עיינו השבוע, מתחילתו ועד סופו של ספר התגלות, מוכיחים לנו עד כמה ספר זה מצביע בראש ובראשונה על ישוע. על אף שהוא מרבה להתייחס לאירועים היסטוריים התנ"כיים, ישוע המשיח הוא גולת הכותרת של ספר התגלות. 

קטעים נוספים מספר התגלות המצביעים על ישוע ניתן למצוא גם התגלות 3:14; 5:5,6; 7:14; 19:11-16. כאשר אנו מקשרים בין פסוקים אלו, אנו מקבלים תמונה אדירה של ישוע – מיהו ואיזו חשיבות צריכה להיות לו בחיים של אלו המתיימרים להיות תלמידי המשיח.

**שאלות לדיון**

`1. מה משמעות העובדה שבברית החדשה ישנן התיחסויות קבועות לתנ"ך? באיזה אופן עובדה זו אמורה לסייע לנו להבין את מרכזיות כתבי הקודש לאמונתינו ועד כמה דבר ה' חייב להימצא תמיד בראש מעיינינו? כיצד עלינו להתגונן מכל ניסיון הפחתת סמכות כתבי הקודש, הן בחיים האישיים שלנו והן בחיי הקהילה?`

`2. עלעלו בספר התגלות ולקטו כמה שיותר פסוקים המדברים באופן יחודי על ישוע. קראו קטעים אלו בכיתה. מה עוד מגלים הם על טבעו, עבודתו, כוחו ואופיו של אדונינו? איזו נחמה מוצאים אנו בהם? `

`3. בעולמנו השרוי בחטא ומוות, כיצד מוצאים אנו תקווה ונחמה בהבטחת תחיית המתים?`