---
title: 'חותמו של אלוהים או תו החיה?'
date: 09/06/2018

---

קיראו את הפסוקים הבאים לקראת שיעור השבת השבועי
בראשית 17:9-11; שמות 31:13,17; התגלות 13:17; אפסים 1:13,14; עברים 4:9,10.

> <p>פסוק לשינון</p>
> "גְּדוֹלִים וְנִפְלָאִים מַעֲשֶׂיךָ, יהוה אֱלֹהֵי צְבָאוֹת; צֶדֶק וֶאֱמֶת דְּרָכֶיךָ, מֶלֶךְ הַגּוֹיִם" (התגלות 15:3).

"שירת משה ושירת השֶׂה" הינה שירה הפותחת במילים המוזכרות בפסוק לשינון שלנו השבוע. את שירה זו שרים "הַמִּתְגַּבְּרִים עַל הַחַיָּה וְעַל צַלְמָהּ וְעַל מִסְפַּר שְׁמָהּ", כאשר הם עומדים על ים הזכוכית בשמיים (התגלות 15:2). מה עלינו לעשות כדי להיות חלק מקבוצה זו?

אחד הסממנים המובהקים לעמו האמיתי של אלוהים באחרית הימים הוא הכרזת מסר המלאך השלישי, אשר מזהיר מפני קבלת תו החיה. ואולם, על אף שאין בכתבי הקודש אזהרה חמורה יותר מזו, שורר עדיין בלבול רב באשר למשמעות תו זה, שהרי במרוצת השנים הוצעו פרשנויות רבות ומגוונות: ברקוד על המצח, מספר כרטיס אשראי, או אפילו סוג של זיהוי ביומטרי.

עם זאת, אל לנו להיות מופתעים מריבוי רעיונות מבלבלים על המונח "בבל". בסופו של יום, פרושהּ של בבל היא "בלבול". אך לשארית הפליטה צריכה להיות הבנה ברורה בנושא זה, על מנת שתוכל לבשר את מסר המלאך השלישי בגבורה. השבוע ננסה להבין יותר לעומק את משמעות תו החיה וכיצד להימנע מלקבלו – באמצעות קבלת חותמו של אלוהים.

_*לימדו את השיעור השבועי לקראת שבת ה-16 יוני._