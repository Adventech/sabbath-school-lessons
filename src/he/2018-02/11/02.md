---
title: 'סימן ההיכר של עַם ה'''
date: 10/06/2018

---

`בתנ"ך היו שני סימני היכר חיצוניים לעמו האמיתי של ה'. אחד מהם היה ברית המילה. מי קיבל סימן זה לראשונה? בראשית 17:7-9; שמות 31:13,17.`

הקדוש ברוך הוא ציווה על אברהם ועל צאצאיו להימול כסימן לברית הגאולה. לפי מצווה זו, חובה למול כל זכר ביום השמיני ללידתו (ויקרא 12:3). עם זאת, לטקס זה הייתה משמעות עמוקה יותר. תכליתה של מצווה זו הייתה לסמל את הצורך "למול" ולחדש את הלב (ראו דברים 30:6). לכן כותב שאול השליח: "הֵן לֹא עַל־פִּי מַרְאִית עַיִן יְהוּדִי הוּא יְהוּדִי, וְלֹא מַה שֶּׁרוֹאִים בַּגּוּף הוּא מִילָה. יְהוּדִי הוּא זֶה שֶׁבְּתוֹךְ תּוֹכוֹ הוּא יְהוּדִי וּמִילָה הִיא זוֹ שֶׁבַּלֵּב, לְפִי הָרוּחַ וְלֹא לְפִי אוֹת כְּתוּבָה; שִׁבְחוֹ אֵינוֹ בָּא מִבְּנֵי אָדָם, כִּי אִם מֵאֱלֹהִים" (רומים 2:28,29). 

פסוקים כגון 1 קורינתים 7:19, גלטים 5:6 וגם 6:15 מצביעים על כך שלאחר ביאתו הראשונה של המשיח, ברית המילה הוחלפה בברית החדשה בטבילה – סמל של החזרה בתשובה, של "בריאה חדשה" - אדם אשר מת ונקבר לגבי החטא, אך הוקם מן המתים לחיים חדשים במשיח (ראו רומים 6:3,4). לכן שאול השליח סבור שבמשיח כבר אין חשיבות במילה, אלא "לָאֱמוּנָה הַפּוֹעֶלֶת בְּדֶרֶךְ אַהֲבָה" ול"שְׁמִירַת מִצְווֹת הָאֱלֹהִים".

`מהו הסימן החיצוני השני אשר העניק ה' כסימן היכר לעמו, ומדוע הוענק? (שמות 31:13,17; יחזקאל 20:12,20)`

שימו לב לעובדה שהשבת כאות מחזיר אותנו לאחור לימי הבריאה (ראו גם בראשית 2:2,3), ואילו ראשיתה של ברית המילה הינה עם אברהם. לכן אמר ישוע, באשר למעשה הבריאה: "הַשַּׁבָּת נֶעֶשְׂתָה לְמַעַן הָאָדָם" (מרקוס 2:27). 

אנו שייכים לאלוהים הן בזכות הבריאה – שהרי הוא ברא אותנו, והן בזכות הגאולה – שהרי הוא מצדיק ומקדש אותנו. על כן, למרות שכותב שאול השליח שאין עוד חשיבות למילה, הוא סבור בכל זאת שחשיבות שמירת מצוות אלוהים (כולל השבת) עודה עומדת על כנה (עברים 4:9).

`כיצד מגלות מחשבותנו וכוונותנו האם לבנו נמול אם לאו?`