---
title: 'נקודות למחשבה'
date: 15/06/2018

---

"ברגע שעובדי ה' יוחתמו על מצחותיהם – לא בחותם או תו נראה, אלא בעמדה שכלית ורוחנית נחרצת מצידם – ויהיו מוכנים לטלטלה, אזי היא תבוא. והיא כבר התחילה; משפטיו של ה' פוקדים כבר את הארץ [...] ומכריזים על יום הדין האחרון, הממשמש ובא" (אין וויט, The Faith I Live By, 285).

"השבת תהיה מבחן הנאמנות הגדול, שכן נושא חשוב זה, הנמצא בעין הסערה, שנוי במחלוקת במידה רבה ביותר. מבחן אחרון זה ייצור קו הבחנה ברור בין עובדי ה' לבין אלו אשר אינם עובדים אותו. שמירת השבת המזויפת – בהתאם לחוקי המדינה, אך בניגוד מוחלט לדיבר הרביעי – תהוה שבועת אמונים לכוח עוין, המתנגד לאלוהים. שמירת השבת האמיתית, לעומת זאת, בכפוף למצוות ה', היא הוכחה חותכת לנאמנותנו לבורא. בעוד שקבוצה אחת – בכניעתה לכוחות ארציים – תקבל את תו החיה, הקבוצה השנייה – בכניעתה לסמכותו של הבורא – תקבל את חותמו" (אלן וויט, The Great Controversy, 605).

**שאלות לדיון**

`1. באילו דרכים יכולים אנו לגלות לאחרים את האמת על תו החיה ועל חותמו של אלוהים, מבלי ליצור מחלוקות מיותרות? לדוגמה, מדוע חשוב להדגיש את העובדה שאיש עוד לא קיבל את תו החיה?`

`2. מהו היחס בין שמירת השבת לבין ההיחתמות ברוח הקודש?`

`3. הגו ברעיון לעיל, לפיו החותם הוא "עמדה שכלית ורוחנית נחרצת לצד האמת". מה משמעות הגדרה זו?`

`4. שוחחו על המאפיינים – העקרונות והשיטות – של בבל. כיצד הם שונים מעקרונות מלכות השמיים? באיזה אופן מתגנבים חלק מעקרונות בבל לקהילתנו? כיצד עלינו לזהות אותם ולהתמודד עמם, אך באופן אשר ישקף את עקרונות מלכות האלוהים?`