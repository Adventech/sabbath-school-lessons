---
title: 'חותמו של אלוהים'
date: 12/06/2018

---

בדומה לחתימה, החותם נותן תוקף למסמך כלשהו. בעת העתיקה, השתמשו בחותמת כדי להטביע סימן על שעווה או חֵמר, באמצעות הפעלת לחץ והשקעת החותמת בחומר הרך החותם את המסמך. פעולה זו הצביעה על אותנטיות המסמך, המבוססת על סמכות הבעלים החותם עליו.

`מהו חותמו של אלוהים, ומתי מקבלים אותו? אפסים 1:13,14; 4:30; 2 טימותיאוס 2:19; התגלות 7:1-4; 14:1.`

חותמו של אלוהים הוא סמל בעלותו והגנתו על עמו. שאול השליח מתאר חותמת זו בהקשר החזרה בתשובה וקבלת מתנת רוח הקודש. הוא מכנה מתנה זו "עירבון", אשר ניתן לכל המאמינים כהבטחת הפדות המוחלטת והנחלה אשר יקבלו עם חזרתו של המשיח.

עם זאת, ספר התגלות מדבר על עוד חותם שהמאמינים יקבלו מייד לפני ביאתו השנייה של המשיח. בחותם סופי זה יהיו חתומים ה-144.000 בימי שפיכת רוח הקודש בזמן המלקוש [הגשמים המאוחרים, בימי הקציר]. על מצחותיהם של מאמינים אלו כתוב שמו של אלוהים חיים (חתימתו). הודות לעבודתו של רוח הקודש בלבם, הם משקפים עתה את אופיו של אלוהים.

`השוו בין חותמו של אלוהים לבין תו החיה. מהו ההבדל המהותי ביניהם? התגלות 7:3; 14:9.`

קודם כל, החותם מוענק לעובדי ה', בעוד שתו החיה מוענק לאלו המשתחווים לה. בנוסף, החותם מוענק אך ורק על המצח, דבר המצביע על החלטה נחושה מצדם של המאמינים לעבוד את ה' בצורה שהוא קבע. התו, לעומת זאת, ניתן על המצח, או על היד; משמעות הדבר היא שלעובדי החיה יכולים להיות שני תמריצים עיקריים: או שהם מסכימים עם התו ומשוכנעים שהם עובדים למעשה את אלוהים, או שהם אינם מסכימים אתו, אך מקבלים אותו בשל החשש מהשלחות הנון-קונפורמיות – חוסר היכולת למכור או לקנות, ולבסוף מוות (הלגלות 13:15,17).

"כל מי שמתאחד עם העולם ובוחר להדמות לו, מתכונן למעשה לקבלת תו החיה. לעומת זאת, אלו המביעים אי אמון בעצמם, משפילים את עצמם לפני ה' ומטהרים את נפשותיהם בציותם לאמת – הם ידמו לשמיים ויתכוננו לקבלת חותמו של אלוהים על מצחם" (אלן וייט, Testimonies for the Church, כרך 5, 216). 