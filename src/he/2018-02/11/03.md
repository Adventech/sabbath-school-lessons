---
title: 'החיה והעבודה הזרה'
date: 11/06/2018

---

`קראו את הפסוקים להלן. מה הם מלמדים אותנו על החשיבות להימנע מ"תו החיה"? התגלות 13:17; 14:9,10; 16:2.`

אלו שיקבלו את תו החיה ישתו מיין חרון אלוהים, יוענשו בשבע המכות ולבסוף יושלכו לאגם האש. איזה ניגוד מוחלט בין גורלם המר והנמהר לבין גורלם המזהיר של אלו אשר יסרבו לקבל את תו החיה ויעמדו כמנצחים על ים הזכוכית ויבטאו את שמחתם בשירי הלל והודיה לאלוהים ולשה!

מהו תו זה אשר איש לא היה רוצה לקבלו? ללא ספק, הפסוקים לעיל קושרים אותו לעבודה זרה. יתרה מזו, בל נשכח שכפי שראינו באחד השיעורים הקודמים, החיה הרביעית בדניאל ז', בשלבה האחרון (המתוארת גם כחיה העולה מן הים בהתגלות י"ג), תחשוב "לְשַׁנּוֹת מוֹעֲדִים וּמִשְׁפָּט" (דניאל 7:25).

אחד המועדים אשר חשבה חיה זו לשנות הוא השבת, מועד המופיע בדיבר הרביעי – הדיבר היחיד מבין העשרה אשר מצביע ישירות על אלוהים כאל האחד אשר בששת ימים "עָשָׂה [...] אֶת-הַשָּׁמַיִם וְאֶת-הָאָרֶץ, אֶת-הַיָּם וְאֶת-כָּל-אֲשֶׁר-בָּם וַיָּנַח בַּיּוֹם הַשְּׁבִיעִי" (שמות 20:11).

באופן משמעותי, מסר המלאך הראשון מחזיר אותנו לדיבר הרביעי, אשר החיה ניסתה לשנות, ומבהיר שעלינו לעבוד את ה' לבדו כבורא הכל בשמיים ובארץ. לאמיתו של דבר, מתוך שבעת הפסוקים המתייחסים להשתחוויה בהתגלות י"ב – י"ד, פסוק זה (14:7) הוא היחיד המדבר על השתחוויה אמיתית; שאר ששת הפסוקים מזהירים מפני עבודה זרה – סגידה לחיה ולצלמהּ (הלגלות 13:4,8,12,15; 14:9,11).

מייד לאחר שהמלאך השלישי מציין את גורלם של עובדי החיה, מתוארים עובדי ה': "בָּזֶה סַבְלָנוּתָם שֶׁל הַקְּדוֹשִׁים הַשּׁוֹמְרִים אֶת מִצְווֹת אֱלֹהִים וֶאֱמוּנַת יֵשׁוּעַ" (התגלות 14:12). במילים אחרות, הכרזתם של שלושת מסרים אלו מחלקת את האנושות לשתי קבוצות: אלו המשתחווים לבורא הכביר בשמירתם את מצוותיו, כולל מצוות השבת, ואלו המשתחווים לחיה ולצלמה. עבודה זרה זו מציעה אפוא חלופה לעבודת האל, הבאה לידי ביטוי גם באמצעות שמירת השבת. 

`הגו בקשר בין עבודת האל לבין נאמנות. אלו הבטים של עבודת האל חיוניים על מנת להביע את נאמנותנו לאלוהים?`