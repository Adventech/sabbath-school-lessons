---
title: 'משבת ליום ראשון?'
date: 08/05/2018

---

כאדוונטיסטים שומרי שבת, אנו שומעים לעיתים קרובות מאמינים משלל התנועות המשיחיות השונות מסך כל העולם הנוצרי הטוענים שהתורה בוטלה, או שאנו כבר איננו תחת יד התורה, אלא תחת יד החסד. אולם, טענתם היא, הלכה למעשה, שרק הדיבר הרביעי בוטל, בעוד שרבים אפילו אינם מודים שזוהי טענתם; האחרונים סבורים ששמירת השבת הומרה בשמירת יום ראשון, לכבוד תחייתו של ישוע. בנוסף, הם אף סבורים שישנם פסוקים רבים התומכים בטענתם.

להלן מספר פסוקים מהברית החדשה, שלדברי נוצרים רבים מצביעים לכאורה על כך שהשבת הומרה מהיום השביעי בתנ"ך ליום הראשון בברית החדשה. כאשר ניגש אל פסוקים אלו, באו נשאל את עצמנו בכנות האם אכן מדובר על המרת יום השבת ביום הראשון, או שמא מדובר אך ורק על תיאור אירועים שקרו ביום ראשון, מבלי שדבר זה יצביע כלל על שינוי כלשהו בשמירת יום השבת?

`קראו יוחנן 20:19-23. מהי הסיבה המוזכרת בקטע זה לעובדה שהתלמידים התאספו בחדר ההוא? האם פסוקים אלו אכן תומכים בטענה שלפיה מדובר לכאורה בטקס הלל לכבוד תחייתו של ישוע?`

`קראו מעשי השליחים 20:6,7. מה מתוך פסוקים אלו מרמז (אם בכלל) על המרת השבת ביום הראשון? ראו גם מעשי השליחים 2:46.`

`קראו 1 קורינתים 16:1-4. חוץ מהעובדה שהמאמינים בקהילה הקורינתית היו אמורים לאסוף תרומות ביום הראשון של השבוע, מה עוד מלמד אותנו קטע זה (או אולי שלא) על המרת השבת ליום ראשון?`

זוהי תמצית ה"הוכחות" הטקסטואליות שמשתמשים בהן נוצרים רבים במטרה לקדם את הדוקטרינה לפיה היום הראשון של השבוע החליף את יום השבת. מלבד לתאר מקרים מסוימים בהם, מסיבות שונות, המאמינים התאספו, אף פסוק לא מצביע מפורשות על כך שפגישות אלו היוו טקסי הלל שנערכו ביום ראשון במקום ביום שבת. טיעון זה אינו אלא למעשה קריאה לאחור של פסוקים אלו, קריאה מגמתית של מסורת נוצרית בת מאות שנים. לאמיתו של דבר, קריאה זו מוסיפה לפסוקים אלו דבר שלמעשה לעולם לא היה שם.