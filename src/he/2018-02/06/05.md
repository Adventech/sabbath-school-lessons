---
title: 'יום השבת בברית החדשה'
date: 09/05/2018

---

כפי שראינו בשיעור אתמול, הפסוקים בהם משתמשים על מנת לקדם את הרעיון לפיו שמירת היום הראשון המירה את שמירת השבת, לאמיתו של דבר לא תומכים ברעיון זה כלל וכלל. יתרה מזאת, כל התייחסות ליום השבת בברית החדשה מאששת למעשה את העובדה שהשבת המשיכה להישמר כאחד מעשרת הדיברות.

`קראו לוקס 4:14-16; 23:55,56. מה למדים אנו מקטעים אלו על שמירת יום השבת לפני ולאחר מותו של ישוע?`

שימו לב על כך שהנשים אשר היו עם ישוע ולמדו ממנו "שָׁבְתוּ בַּשַּׁבָּת עַל־פִּי הַמִּצְוָה" (לוקס 23:56). כמובן שמדובר כאן על הדיבר הרביעי אשר ניתן בהר סיני. לכן, ללא כל צל של ספק, ברור שהן למדו מישוע לשמור את מצוות ה', כולל מצוות השבת. 

למעשה, ישוע אמר לתלמידיו: "אִם אַתֶּם אוֹהֲבִים אוֹתִי, הֲרֵי שֶׁתִּשְׁמְרוּ אֶת מִצְווֹתַי" (יוחנן 14:15). ומצוותיו, שהוא עצמו שמר אותן, כללו את מצוות השבת. אם יום ראשון היה אמור להחליף את יום השבת, הרי נשים אלו לא ידעו על כך מאומה.

`קראו מעשי השליחים 13:14, 42-44; 16:12,13. אלו ראיות מציגים פסוקים אלו על שמירת יום השבת? האם ישנן בהם ראיות על שמירת יום ראשון?`

אנו לא מוצאים בפסוקים אלו אפילו ראיה אחת עת המרת יום השבת ביום ראשון. אדרבה, הם מצביעים באופן ברור וחד משמעי על כך שהמאמינים הראשונים בישוע שמרו את יום השבת. הפסוק במעשי השליחים 16:13 מעניין במיוחד, משום שהאירועים המתוארים בו מתרחשים מחוץ להקשר של בית הכנסת. 

המאמינים נפגשו על שפת הנהר, במקום שנהוג היה להתפלל בו. והם עשו זאת ביום השבת, שנים רבות לאחר מותו של ישוע. אילו יום השבת הוחלף במהלך שנים אלו ליום ראשון, דבר בקטעים אלו אינו מצביע על כך.

`כיצד ניתן להעביר לשומרי יום ראשון את האמת על שמירת השבת באופן מתחשב ולא שיפוטי?`