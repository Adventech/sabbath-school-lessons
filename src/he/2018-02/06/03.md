---
title: 'התורה והחטא'
date: 07/05/2018

---

בשיעור אתמול למדנו על פסוקים (רומים 7:15-25) אשר מדברים על ממשות החטא בחיי כל אדם, כולל המאמינים. עם זאת, בפסוקים הקודמים לקטע זה, שאול השליח מצביע על העובדה שהתורה מבהירה לנו עד כמה החטא נפוץ ועד כמה קטלני הוא. 

`קראו רומים 7:1-14. מהו היחס בין התורה לבין החטא? מה למדים אנו מפסוקים אלו על חוסר האפשרות להיוושע על ידי התורה? `

קטע זה מבהיר לנו שתי נקודות חשובות. ראשית, אנו לומדים שהבעייה היא לא התורה; התורה "קְדוֹשָׁה, וְהַדִּבֵּר הוּא קָדוֹשׁ וְיָשָׁר וְטוֹב". למעשה, הבעייה היא החטא, אשר גורם לנו מוות. שנית, אין בכוחה של התורה להצילנו מן החטא ומן המוות, אלא היא רק מצביע לנו על קיומם. היא אולי מבליטה את אותן בעיות, אך היא איננה מציעה פתרון הולם עבורן. 

רק קריאה שטחית של פסוקים אלו (בניתוק מפסוקים אחרים) יכולה להוביל למסקנה שהתורה – דהיינו עשרת הדיברות – בוטלה. מסקנה זו עומדת בניגוד מוחלט לטיעון של שאול השליח. למעשה, אף טיעון של שאול השליח כבר לא הגיוני או רלוונטי במידה והתורה בוטלה. 

נקודת ההנחה של כל טיעוניו היא שהתורה מחייבת, היות והיא מצביעה לנו על ממשות החטא ועל הצורך שלנו בבשורה כתוצאה מכך. "אִם כֵּן, מַה נֹּאמַר? הַאִם הַתּוֹרָה הִיא בְּחֶזְקַת חֵטְא? חַס וְחָלִילָה! אַךְ לֹא הָיִיתִי יוֹדֵעַ מַהוּ חֵטְא אִלּוּלֵי הַתּוֹרָה; הֲרֵי לֹא הָיִיתִי מַכִּיר אֶת הַתַּאֲוָה אִלּוּ לֹא אָמְרָה הַתּוֹרָה "לֹא־תַחְמֹד" (רומים 7:7).

`קראו רומים 7:13. מה אומר לנו שאול השליח כאן לא רק על התורה עצמה, אלא גם על הצורך שלנו בה?`

מה שגורם לנו מוות הוא לא התורה, אלא החטא. התורה רק מבהירה לנו את האופי הקטלני של החטא. התורה טובה, משום שהיא מצביעה לנו על החטא. אולם למצוות התורה אין פתרון בעבורו; רק לבשורה יש. הנקודה של שאול השליח היא שעליינו, כמאמינים נושעים במשיח, "לַעֲבֹד אֶת אֱלֹהִים בְּחַדְשׁוּת הָרוּחַ" (רומים 7:6), דהיינו לחיות ביחסים מבוססים על אמונה עם ישוע המשיח, בביטחון מלא שאנו נושעים באמצעות מעשיו וצדקתו (נושא החוזר על עצמו רבות בפרקים הקודמים של האיגרת אל הרומים).

`כיצד הוכיחו לכם ניסיונותיכם הקודמים בשמירת התורה עד כמה אתם זקוקים לחסדו של אלוהים?`