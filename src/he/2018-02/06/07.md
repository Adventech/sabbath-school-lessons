---
title: 'נקודות למחשבה'
date: 11/05/2018

---

אותו התנין שנלחם נגד השמיים – השטן (התגלות 12:7) –יוצא למלחמה גם נגד עמו של ה' עלי אדמות, נגד אלו "הַשּׁוֹמְרִים אֶת מִצְווֹת אֱלֹהִים" (ראו התגלות 12:17; 13:2,4). לאמיתו של דבר, השטן עצמו הופך למושא סגידה (התגלות 13:4), ואת המלחמה אשר הוא יזם בשמיים, מחפש השטן להמשיך עלי אדמות. והנקודה המרכזית הנמצאת על הכוונת שלו היא תורת ה'.

בדיבר הרביעי, הקדוש ברוך הוא מוצג כבורא השמיים והארץ, ולכן הוא מובדל מכל האלילים. השבת הוקדשה כיום מנוחה לאדם והוצבה כמצבת זיכרון של מעשה הבריאה. היא נועדה לשמירת דימוי האל הנצחי לנגד עיני האדם כמקור החיים ומושא ליראת כבוד וסגידה. השטן עושה כל שביכולתו על מנת להסיט את הלבבות של כל אדם מנאמנות לאלוהים ומציות לתורתו; לכן, הוא מתעל את מאמציו בייחוד כנגד הדיבר אשר מצביע על ה' כבורא" (אלן וויט, The Great Controversy, 53-54).

אנו סוגדים לה' בשל היותו בורא "השמיים והארץ", ויום השבת הוא הסמל לכוח הבריאה שלו, סמל אשר מקורו בעצם שבוע הבריאה (ראו בראשית 2:1-3). לכן, לא מפתיע כלל וכלל שבניסיונו לתקוף את סמכותו של האל העליון, השטן יוצא בראש ובראשונה כנגד הסמל המוחלט של ריבונותו: יום השבת. עם זאת, באחרית הימים, לאלוהים יהיו עלי אדמות רבבות בני אדם אשר יעמדו לצידו נאמנים לו בעובדה שיצייתו לכל מצוותיו, כולל המצווה היחידה המצביעה ישירות עליו כבורא, כיחיד אשר ראוי לסגידה.

**שאלות לדיון**

`1. מה בעיתי בגישה של אלו המדברים מצד אחד על ממשות החטא, אך מצד שני טוענים שהתורה בוטלה? מהו חוסר העקביות בקו מחשבתי זה?`

`2. אלו ניסיונות היו לכם עם אלו הטוענים ששמירת יום השבת הוחלפה בשמירת יום ראשון? מה היו הטיעונים שלהם ועד כמה הם היו משכנעים? כיצד אתם מתמודדים עם הטיעון השכיח שלפיו שמירת השבת היא ניסיון להיוושע על ידי מעשים?`

`3. כשאר משוחחים עם אחרים על השבת וגם כאשר אנו מתכוננים לאירועי אחרית הימים, מדוע חשוב להבהיר שהאתגרים הקשורים ל"תו החיה" טרם החלו?`