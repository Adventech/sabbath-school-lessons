---
title: ההבטחה
date: 06/05/2018

---

אחת ההבטחות היקרות ביותר הטמונה בכתבי הקודש נמצאת באיגרת אל הרומים 8:1: "לָכֵן אֵין עַכְשָׁו שׁוּם הַרְשָׁעָה עַל אֵלֶּה שֶׁנִּמְצָאִים בַּמָּשִׁיחַ יֵשׁוּעַ". מילים אלו הן המסקנה, בקליפת אגוז, של החוט המחשבתי הקודם של שאול השליח. לכן, אם ברצוננו להבין לעומק את התקווה הכרוכה במילים אלו, עלינו להבין ראשית את הנושא עליו דיבר שאול השליח קודם לפדוק זה. 

`קראו רומים 7:15-25. מהו עיקר הדברים של שאול השליח בקטע זה, המאשש את ההבטחה בפרק 8:1?`

למרות שלא מעט מחלוקות התעוררו במרוצת הזמן סביב זהות הדמות בקטע זה – האם מדובר בשאול השליח עצמו כאדם מאמין אם לאו – דבר אחר ברור: שאול מדבר כאן על ממשות החטא. כל אדם ואדם – כולל מאמינים – יכול להתחבר למאבק הפנימי ששאול מדבר עליו כאן. מי לא חווה על בשרו את דחף "החטא השוכן" בו, אשר גורם לו לעשות דברים שהם למעשה בניגוד לרצונו או מונע ממנו לעשות דברים אשר מן הראוי היה לעשותם? להבנתו של שאול השליח, הבעייה היא לא התורה, אלא בשרנו.

מי לא מצא את עצמו חפץ לעשות את הטוב, אך עושה את הרע? אף על פי ששאול אינו דוגל ברעיון שלפיו החטא הוא בלתי נמנע בחיי המאמין אשר חזר בתשובה, הוא בהחלט טוען שכל אדם המנסה לציית לאלוהים ימצא את עצמו במאבק תמידי נגד "החטא השוכן" בו.

בהקשר זה, מבטא שאול את המילים המפורסמות: "אוֹי לִי, אָדָם אֻמְלָל שֶׁכְּמוֹתִי, מִי יַצִּילֵנִי מִגּוּף זֶה שֶׁהַמָּוֶת בּוֹ?" (רומים 7:24) ובכן, תשובתו קשורה לישוע ולהבטחה המדהימה שלפיה אין עכשיו "שום הרשעה" על אלה המאמינים בישוע המשיח ושעל ידי החסד ומתהלכים לפי הרוח.

אכן, מאבקם של המאמינים הוא אמיתי; הם מתנסים בפיתויים; והחוט הוא אכן ממשי. אך, באמונה, המאמינים בישוע המשיח כבר לא נמצאים תחת ההרשעה של התורה; הם אכן מצייתים לה. לכן, הם לומדים להתהלך עלפי הרוח ולא "לפי הבשר".

`קראו שנית את הפסוקים להיום. באיזה אופן יכולים אתם להתחבר למילים של שאול השליח? מדוע, אפוא, ההבטחה שבאיגרת אל הרומים 8:1 היא כה מדהימה?`