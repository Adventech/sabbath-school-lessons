---
title: 'נסיון המרת יום השבת'
date: 10/05/2018

---

חובת שמירת מצוות ה' – עשרת הדיברות – עדיין חלה עליינו (ראו גם יעקוב 2:10-12), ואחת המצוות הללו היא שמירת יום השבת. מדוע, לכן, מספר כה רב של נוצרים שומרים את יום ראשון, למרות חוסר כל הצדקה לשינוי זה?

דניאל פרק ז' מתאר את עלייתן של ארבע אימפריות גדולות: בבל, פרס, יוון ורומא. בשלב מאוחר יותר של האימפריה הרומית, מתוארת לנו קרן קטנה הצומחת מתוך אימפריה זו. אזי, קרן זו מהווה בהחלט חלק בלתי נפרד מהאיפריה הרומית, רק בשלב מאוחר יותר שלה.

מה זהותו של כוח זה אם לא האפיפיורות, אשר צמחה ישירות מרומא וממשיכה להוות חלק ממנה עד ימינו אנו? בשנות 1600, כתב תומאס הובס: "אם נחשוב רגע על מקור כוח דתי זה, נגלה בקלות שהאפיפיורות היא רוח הרפאים של האימפריה הרומית המתה, פנטום מוכתר על קברה של אימפריה זו" – תומאס הובס, לויתן (אוקספורד: הוצאת אוניברסיאת אוקספורד, 1996), עמוד 463.

`קראו דניאל 7:23-25. מה לומדים אנו מפסוקים אלו שיכול לסייע לנו להבין את מקור שמירת יום ראשון?`

בשפה המקורית – בארמית – כתוב בפסוק 25 שהקרן הקטנה תחשוב לשנות מועדים ומשפט. איזו סמכות אנושית אכן שינתה את מועדי ה'? על אף שהפרטים המדויקים של סוגייה זו טושטשו במרוצת ההיסטוריה, אנו יודעים בוודאות שבתקופת רומא האפיפיורית, שמירת יום השבת הוחלפה במסורת שמירת היום הראשון – מסורת כה מבוצרת שאפילו הרפורמציה הפרוטסטנטית המשיכה להחזיק בה עד למאה העשרים ואחת. כיום, מרבית הזרמים הפרוטסטנטים שומרים יום ראשון, ולא את מצוות יום השבת.

`קראו התגלות 13:1-17 והשוו פסוקים אלו עם דניאל 7:1-8. באילו דימויים דומים משתמשים קטעים אלו, שמסיעים לנו להבין טוב יותר את אירועי אחרית הימים?`

ספר התגלות, המשתמש בדימויים לקוחים ישירות מספר דניאל (שכולל דימויים מהשלב האפיפיורי של רומא), מצביע על הרדיפות באחרית הימים אשר יוכוונו אל כל אלה שיסרבו להשתחוות על פי פקודות הכוחות המופיעים בספר התגלות. 

`כיצד מסייע לנו ספר התגלות 14:6,7 – בייחוד פסוק 7, המשקף את לשון הדיבר הרביעי (שמות 20:11) – להבין את חשיבות שמירת השבת במשבר אחרית הימים בעניין הסגידה האמיתית?`