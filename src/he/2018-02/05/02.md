---
title: 'הקורבן הנשגב'
date: 29/04/2018

---

הלימוד על קורבנו הנשגב של המשיח מעודד ומכין את המאמינים לאחרית הימים. בדרך כלל, האנשים מתייחסים למטרותיהם כאל דבר מה האמור להתגשם בעתיד, וזה די הגיוני. עם זאת, כדאי להיות ערים לכך שלעיתים מטרתנו כבר הושגה. במקרה שלנו, הכוונה היא לגולגותא. הישגו של המשיח עבורנו כקרבן על הצלב הוא סופי, בלתי הפיך ומקנה לנו ביטחון באשר למטרה שעוד לפנינו.

`קראו רומים 8:3, 1 טימותיאוס 1:17; 6:16, 1 קורינתים 15:53. מדוע שלח אלוהים את בנו יחידו לעולם?`

הקדוש ברוך הוא שלח את המשיח "לִהְיוֹת קָרְבָּן עַל חֵטְא, וְחָרַץ אֶת דִּינוֹ שֶׁל הַחֵטְא בַּבָּשָׂר" (רומים 8:3). מה זאת אומרת בדיוק? כישות אלמותית, המשיח לא יכול היה למות. לכן, נטל המשיח דמות אדם בן תמותה, ומת כקורבן תמורה בעבורנו.

בעודו בעל טבע אלוהי, ישוע לבש דמות עבד, ו"הִשְׁפִּיל עַצְמוֹ וְצִיֵּת עַד מָוֶת, עַד מָוֶת בַּצְּלָב" (פיליפים 2:6-8). באופן מובן רק לאלוהים לבדו, אלוהותו של המשיח, אשר התמזגה עם אנושיותו, לא חדלה להתקיים על הצלב. בצורה הנשגבת מבינתנו האנושית, אלוהותו של ישוע שרתה במהלך תשעת החודשים ברחמה של מרים, כמו גם כן לאורך שהותו של המושיע בקבר, וישוע לעולם לא נעזר בה במהלך חייו ועבודתו עלי אדמות.

`קראו לוקס 9:22. מה מצביע לנו על כך שמותו של המשיח היה במכוון?`

המשיח בא לעולם כדי למסור את חייו ככפרה על חטאינו. ניתן להניח שהמושיע מעולם לא היה נטול מחשבות על הלעג, ההלקאות, הייסורים, התלאות והצליבה שוברת הלב אשר ידע שיצטרך לעבור. זוהי אהבה איסופית, לא מובנת בעליל, שמעולם לא תועדה. 

`כיצד עלינו לגמול לאבינו שבשמיים על אהבה עזה שכזאת, אם לא בכניעתנו לפניו ובסגידה ברוח ובאמת? מה מציאות קורבן המשיח מלמדת אותנו על חוסר הערך במאמצנו האנושיים להשגת הישועה?`