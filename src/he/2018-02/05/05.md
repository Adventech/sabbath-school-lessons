---
title: 'המתווך שלנו'
date: 02/05/2018

---

למרות הניתוק הנורא שנוצר בין אלוהים לאדם בעטיו של החטא, בזכות מותו המכפר של המשיח יש בידינו שוב גישה חופשית אל אלוהים. ראו אפסים 2:18; 1 פטרוס 3:18.

`"תִּקְוָה שֶׁהִיא כְּעֹגֶן בָּטוּחַ וְיַצִּיב לְנַפְשֵׁנוּ וּמַגִּיעָה אֶל מִבֵּית לַפָּרֹכֶת, אֶל הַמָּקוֹם אֲשֶׁר יֵשׁוּעַ, הֶחָלוּץ הָעוֹבֵר לְפָנֵינוּ, נִכְנַס בַּעֲדֵנוּ וְהָיָה לְכֹהֵן גָּדוֹל לְעוֹלָם עַל־דִּבְרָתִי מַלְכִּי־צֶדֶק (עברים 6:19,20). לפי פסוקים אלו, מה עשה ישוע עבורנו?`

`קראו עברים 9:24. מה כוללת מלאכתו של המשיח לפי פסוק זה?`

ישוע הוא "החלוץ העובר לפנינו", היות ונכנס כנציגנו למקדש השמיימי, בנוכחות ה' בכבודו ובעצמו. ישוע עומד לפני האב ומציג לפניו את "פדות העולמים" אשר השיג עבורנו באמצעות מותו המכפר. ואכן, באותו רגע שקיבלנו את ישוע המשיח, חטאינו נמחלו לנו, ועמדנו מול אלוהים טהורים וחפים מחטא. 

עם זאת, חשוב לציין שלמרות ההבטחות הנפלאות לניצחון רוחני הכרוכות בקבלת המשיח, עדיין נמצא את עצמנו חוטאים לעיתים. במקרים כאלה, ישוע מתווך בעבורנו ככהן גדול בשמיים. הוא מייצג את החוטא החוזר בתשובה ומפגיע בעבורו לפני האב לא על סמך צדקתנו אלא על סמך צדקתו בלבד. "לָכֵן הוּא גַּם יָכוֹל לְהוֹשִׁיעַ לָנֶצַח אֶת הַבָּאִים לֵאלֹהִים דַּרְכּוֹ, כִּי חַי הוּא תָּמִיד כְּדֵי לְהַפְגִּיעַ בַּעֲדָם" (עברים 7:25).

`האם יש אדם מאמין אשר חזר בתשובה ולא מודע לצורך שלו בחסדיו התמידים של המשיח? במילים אחרות, למרות החיים החדשים שיש לנו בישוע ולמרות השינויים המדהימים אשר אנו עוברים, מי לא מודע שהוא תמיד זקוק למחילתו ולחסדיו של הקדוש ברוך הוא? מדוע, אפוא, העובדה שהמשיח הוא הכוהן הגדול שלנו כל כך יקרה לנו?`