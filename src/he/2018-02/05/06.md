---
title: 'יום הכיפורים'
date: 03/05/2018

---

האיגרת אל העברים מבהירה לנו שהמקדש הארצי נבנה על פי תבנית ההיכל השמיימי שנחשפה בהר סיני. עם עלייתו לשמיים, המשיח חנך את היכל זה והחל בו את שירותו ככוהן גדול. המקדש הארצי, עם שני המתחמים ועם תורת הקורבנות ותורת הטהרה, היה "תַּבְנִית וְצֵל שֶׁל הַדְּבָרִים הַשְּׁמֵימִיִּים, כְּפִי שֶׁצֻּוָּה מֹשֶׁה בְּבוֹאוֹ לְהָקִים אֶת הַמִּשְׁכָּן" (עברים 8:5).

וכפי שעבודת הכוהנים במשכן של מטה כללה שירות בשני המתחמים – הקודש וקודש הקודשים – כך גם שירותו של המשיח במקדש השמיימי. במשכן הארצי, מושג המשפט היה מיוצג ע"י יום הכיפורים, שאחת מתוצאותיו הייתה טיהור המשכן, כפי שמתואר בויקרא ט"ז. יום הכיפורים היה המועד בו הכהן הגדול נכנס למתחם השני, לקודש הקודשים (ויקרא 16:12-14) על מנת לבצע את עבודת טיהור המשכן ולכפר על חטאי העם.

`קראו עברים 9:20-23. מה צריך היה להיטהר ומדוע זוהי התיחסות ישירה לשירותו של המשיח ביום הכיפורים?`

חוקרי כתבי הקודש לדורותיהם תהו האם המקדש השמיימי אכן זקוק לטיהור. עם זאת, ברגע בו מבינים זאת כהתייחסות ליום הכיפורים, הבעייה נעלמת. עברים 9:23 מבהיר לנו שעבודת המשיח במקדש השמיימי היא הגשמת עבודת הכוהן הגדול בטקסי יום הכיפורים שנערכו מדי שנה בשנה במשכן הארצי. 

עבודת הכוהן לטיהור המשכן הארצי בישרה את העבודה אשר המשיח היה עתיד לבצע בבוא היום במקדש השמיימי. אך פסוק זה אינו מציין את העובדה שטיהור המקדש השמיימי מתבצע מיד לאחר עלייתו של המשיח לשמיים.

על סמך לימוד ספר דניאל, אנו מבינים ששלב זה בשירותו של המשיח במקדש השמיימי החל בשנת 1844. לכן, כמאמינים החיים באחרית הימים, עליינו להתייחס ביראת כבוד וברצינות לעת הנוכחית, אך בד בבד להרגיש שלווים ולסמוך על מה מושיענו עשה עבורנו בעבר וגם עושה עבורנו עתה, בקודש הקודשים של המקדש השמיימי.

`המלאך הראשון מכריז: "יִרְאוּ אֶת אֱלֹהִים וּתְנוּ לוֹ כָּבוֹד, כִּי בָּאָה עֵת מִשְׁפָּטוֹ. הִשְׁתַּחֲווּ לְעוֹשֵׂה הַשָּׁמַיִם וְהָאָרֶץ וְהַיָּם וּמַעַיְנוֹת הַמַּיִם." ממשות המשפט מצביעה על קץ העיתים הממשמש ובא. באיזה אופן צריכה להשפיע עלינו מציאות זו?`