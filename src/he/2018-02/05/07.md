---
title: 'נקודות למחשבה'
date: 04/05/2018

---

האיגרת אל העברים מציגה על המשכן הארצי כאב טיפוס למלאכתו של המשיח, הן כקורבן עבורנו עלי אדמות, והן ככוהן הגדול שלנו בשמיים. המשכן נועד לשמש דוגמה חיה לבשורה. הוא נועד ללמד את עם ישראל את תכנית הגאולה, אשר כללה הקרבת קורבן, תיווך, משפט וסוף החטא. 

מאז, ספר דניאל הוסיף לשפוך אור על מימדה האפוקליפטי של עבודת המשיח במקדש השמיימי. "החזיונות האפוקליפטיים בספר דניאל, עם הדגש שלהם על טיהור, משפט והצדקה, מטילים את דימוי יום הכיפורים לימי הקץ של ההיסטוריה האנושית. עבודת הטיהור קשורה ישורית למקדש השמיימי ולמלאכתו של המשיח כמלך וככוהן.

בנוסף, החזיונות כוללים גם את מרכיב הזמן, שמאפשר לנו לזהות בברור את נקודת הזמן בתולדות הישועה בה המשיח החל את עבודת הטיהור, השיפוט וההצדקה במשכן השמיימי של אלוהים" – Handbook of Seventh-day Adventist Theology (Hagerstown, Md.: Review and Herald Publishing Association, 2000, ) עמוד 394. 

**שאלות לדיון**

`1. הביטו בציטוט זה של אלן וויט: "בימי התנ"ך, חטאי העם הועברו באמונה אל קורבן החטאת באמצעות הדם, ומשם אל המשכן; בדומה לכך, בברית החדשה, חטאי החוזר בתשובה מועברים באמונה אל המשיח, וממנו אל המקדש השמיימי. וכפי שטיהור המשכן הארצי בוצע על ידי הסרת החטאים בהם נטמא, כך גם טיהור המקדש השמיימי נעשה על ידי הסרת (מחילת) החטאים אשר נרשמו בספרים שבשמיים. אך בטרם ביצוע עבודה זו, נדרשת בדיקה מעמיקה של ספרים אלו, על מנת לקבוע סופית מי זכאי להינות מברכת הכפרה, על סמך חזרתו בתשובה ואמונתו במשיח." (The Great Controversy, עמודים 421-422). מהם שני הדברים אשר לפי ציטוט זה מפגינים אותם אלו שרשאים לקבלת על סמכם "ברכת הכפרה"? מדוע כל כך חשוב ונחוץ לעמו של אלוהים להבין את שתי סוגיות אלו, בייחוד בניסיונות שבאחרית הימים?`

`2. קראו ויקרא 16:15,16. מהי משמעותו של הדם? מה הוא סימל? מדוע השימוש בו היה כה מכריע בטקס יום הכיפורים דאז, ומהי משמעותו עבורנו כיום?`