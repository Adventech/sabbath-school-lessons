---
title: 'שבת אחר הצהריים'
date: 28/04/2018

---

### קיראו את הפסוקים הבאים לקראת שיעור השבת השבועי
רומים 8:3; יוחנן 1:29; התגלות 5:12; עברים 7:1-28; 9:11-15; ויקרא 16:13; עברים 9:20-23.

> <p>פסוק לשינון</p>
> עַל כֵּן הִגְבִּיהוֹ אֱלֹהִים מְאֹד וְנָתַן לוֹ אֶת הַשֵּׁם הַנַּעֲלֶה עַל כָּל שֵׁם, לְמַעַן תִּכְרַע בְּשֵׁם יֵשׁוּעַ כָּל בֶּרֶךְ, בַּשָּׁמַיִם וּבָאָרֶץ וּמִתַּחַת לָאָרֶץ. (פיליפים 2:9,10)

בתיאורהּ את ישוע במקדש השמיימי, ה'איגרת אל העברים' מבהירה שזהו המקום אשר אליו "יֵשׁוּעַ, הֶחָלוּץ הָעוֹבֵר לְפָנֵינוּ, נִכְנַס בַּעֲדֵנוּ וְהָיָה לְכֹהֵן גָּדוֹל לְעוֹלָם עַל־דִּבְרָתִי מַלְכִּי־צֶדֶק" (עבירם 6:20). הכתובים, ובייחוד הברית החדשה, מאוד ברורים לגבי תפקידו של המשיח ככהן גדול במקדש השמיימי –משימה אשר אותה קיבל מיד לאחר שמילא את תפקידו כקורבן לחטאינו עלי אדמות (עברים 10:12).

השבוע נלמד על שירותו של המשיח במקדש השמיימי. למלאכתו כמתווך יש חשיבות עילאית בהכנת עמו של ה' לאחרית הימים. לכן קיבלנו קריאת אזהרה זו: "נושא המקדש השמיימי ונושא המשפט במהלכו חייבים להיות ברורים לעם ה'. כולם זקוקים למידע נהיר ומדויק על תפקידו ועבודתו של הכהן הגדול שלהם, שאם לא כן ייבצר מהם להפגין את האמונה הכל כך נחוצה בזמן הקץ או למלא את תפקידם אשר קיבלו מאלוהים" (אלן וויט, The Great Controversy, עמוד 488).

איזו מלאכה מבצע המשיח עבורנו במקדש השמיימי? מדוע חשוב להבינה, בייחוד באחרית הימים?