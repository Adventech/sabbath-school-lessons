---
title: 'נפלה בבל'
date: 18/06/2018

---

על אף השפעתה המשחיתה ומרחיקת הלכת של בבל על העולם כולו, ספר התגלות מלמד אותנו שיום יבוא והשפעה זו תגיע לקצה. 

`קראו התגלות 18:1-10. מה למדים אנו מפסוקים אלו על "בבל הגדולה"?`

התגלות 18:2 חוזר על המסר השני של המלאך (התגלות 14:8), על נפילת בבל. זוהי המחשה לרמת השחיתות של ישות זו. "כתבי הקודש מעידים על כך שלפני ביאתו של המשיח, השטן יפעל 'בְּכָל גְּבוּרָה, בְּאוֹתוֹת וּבְמוֹפְתֵי שֶׁקֶר וּבְכָל תַּרְמִית רֶשַׁע' ואלו אשר 'לֹּא קִבְּלוּ אֶת אַהֲבַת הָאֱמֶת אֲשֶׁר יָכְלוּ לְהִוָּשַׁע בָּהּ' יקבלו 'מַדּוּחִים לְהַטְעוֹתָם לְהַאֲמִין לַשֶּׁקֶר' (2 תסלוניקים 2:9-11). רק ברגע שתנאי זה יתמלא, והאיחוד בין הכנסייה לבין העולם יבוא לידי מימוש מלא בנצרות, תגיע נפילת בבל לקיצה. זהו תהליך הדרגתי, והתגשמותו המוחלטת של תהליך זה נמצאת, לפי התגלות 14:8, עדיין בעתיד לבוא" (אלן וויט, The Great Controversy, 389-390).

האם "התגשמותו המוחלטת" של תהליך זה הגיעה כבר לקיצה? אלוהים לבדו יודע. ברם, יודעים אנו שלפי פסוקים אלו, בבל הרוחנית תעמוד יום אחד למשפט אלוהים בשל רשעותה הרבה. "כִּי הִגִּיעוּ חַטֹּאתֶיהָ עַד הַשָּׁמַיִם וְזָכַר אֱלֹהִים אֶת פְּשָׁעֶיהָ" (הלגלות 18:5). ביטויים אלו משקפים את לשון התנ"ך באשר לגורלה של בבל (ראו ירמיהו 51:9) ופירוש הדבר הוא שעת משפטו של אלוהים אכן ממשמשת ובאה.

אך משפט זה אינו אמור להפתיע אותנו כלל וכלל. ראשית כל ,בל נשכח שבבל העתיקה עמדה למשפט (ראו דניאל ה'). בנוסף, כתבי הקודש מדגישים פעמים רבות באופן חד משמעי שיום יבוא וכל אחד יצטרך לתת דין וחשבון על מעשיו – כולל בבל. עד כמה מנחמת המחשבה שיש לנו, כתלמידי המשיח, מליץ יושר אשר יעמוד לצדנו במשפט (1 יוחנן 2:2; דניאל 7:22), שאם לא כן, גורלנו לא היה שונה מגורלה של בבל!

`כיצד ניתן להתנחם בהבטחה שהאי-צדק והעוול אשר עוברים כעת לכאורה ללא ענישה, ייענשו בבוא היום כראוי להם על ידי הקדוש ברוך הוא?`