---
title: 'בבל והר מגידו'
date: 16/06/2018

---

### קיראו את הפסוקים הבאים לקראת שיעור השבת השבועי
התגלות 14:8; 16:19; ישעיהו 52:9; התגלות 18:1-10; 16:12-16; מלכים 1:18:1-40; 1 קורינתים 15:1,2.

> <p>פסוק לשינון</p>
> וְעַל מִצְחָהּ כָּתוּב שֵׁם, סוֹד: "בָּבֶל הַגְּדוֹלָה, אֵם לְזוֹנוֹת וּלְתוֹעֲבוֹת הָאָרֶץ" (התגלות 17:5).

ספר התגלות, כפי שכבר ציינו לעיל, גדוש בדימויים ובביטויים הגזורים ישירות מן התנ"ך. לדוגמה, השם "בבל" מופיע שש פעמים בספר התגלות. ברם כוונתו של השם היא בהחלט לא למלכותו עתיקת היומין של נבודכנצר, אשר נעלמה מן ההיסטוריה מאות שנים קודם לכן. במקום זאת, יוחנן השתמש בדימויי התנ"ך על מנת להביע אמת חשובה. במקרה שלנו, בבל – מעצמה פוליטית ודתית אשר דיכאה את עם ה' – מתארת עתה מעצמה הפוליטית ודתית אשר תנסה לעשות את אותו הדבר באחרית הימים.

תהליך דומה עובר גם המונח "אַרְמָגֶדוֹן", המופיע רק בספר התגלות, אך מבוסס על הצירוף "הר מגידו" – שם של מקום בישראל העתיקה. אודות משמעות המונח "אַרְמָגֶדוֹן" קיימות השערות רבות, ויש רבים הטוענים שבזמן הסוף תתרחש שם – על הר מגידו – מלחמה גדולה.

השבוע נלמד על "בבל", ועל "הר מגידו" וננסה להבין איזה מסר מעבירים לנו כתבי הקודש באמצעות שני דימויים אלו.

_*לימדו את השיעור השבועי לקראת שבת ה-23 יוני._