---
title: 'נקודות למחשבה'
date: 22/06/2018

---

"בנקודות זמן מסוימות של נרטיב הארמגדון, החיות המבחילות והאירועים המכוערים עוברים לרגע קט מאחורי הקלעים, ומפנים מקום לאמת חיונית. כפי שראינו לעיל, אחת מהן נמצאת בהתגלות 16:15: "הִנְנִי בָּא כְּגַנָּב. אַשְׁרֵי הַשּׁוֹקֵד וְשׁוֹמֵר אֶת בְּגָדָיו, פֶּן יֵלֵךְ עָרוֹם וְיִרְאוּ אֶת עֶרְוָתוֹ". פסוק זה, המופיע מיד לפני פסוק המזכיר את קרב הארמגדון, מהדהד בקטעים רבים בברית החדשה, המדגישים את חשיבות ההכנה האישית לחזרתו של המשיח ולאירועי הסוף. 

מסר דומה נמצא, לדוגמה, בהתגלות 17:14: "הֵם יִלָּחֲמוּ בַּשֶֹה וְהַשֶֹה יְנַצֵּחַ אוֹתָם מִפְּנֵי שֶׁהוּא אֲדוֹן הָאֲדוֹנִים וּמֶלֶךְ הַמְּלָכִים, וְאִתּוֹ גַּם הַקְּרוּאִים וְנִבְחָרִים וְנֶאֱמָנִים". בשלב זה של המלחמה הגדולה מעורב צבא מיוחד במינו, המורכב מאנשים אשר תכליתם אינה השמדת אחרים באמצעות כלי נשק, אלא להישאר נאמנים לקריאתם ולבחירתם האלוהית. זהו קרב שונה תכלית שינוי מהקרבות להם אנו רגילים כיום. כפי שהדגשתי פעם אחר פעם, קרב הארמגדון הוא מאבק על התודעה. הוא גם מאבק על הלב – קריאה לנאמנות לשה אשר נשחט (התגלות 5:9,10,12; 13:8)" – Jon Paulien, Armageddon at the Door (Hagerstown, Md.: Autumn House Publishing, a division of Review and Herald Publishing Association, 2008), p. 193. 
 
**שאלות לדיון**

`1. כיצד ניתן לסיע לאדם אשר משוכנע שרבים מן האירועים המתוארים בספר התגלות יתרחשו במקומות המצוינים, באופן מילולי? אלו הסברים היו מסיעים לו להבין שזוהי פרשנות מוטעית של פסוקים אלו?`

`2. כפי שראינו לעיל, השפעתה של בבל היא כלל עולמית. תנו דוגמה לכמה רעיונות אשר בבל מקדמת. כיצד ניתן להבחין בהם ולהימנע מהם?`

`3. בציטוט מאלן וייט אשר הופיע בשיעור של יום שני, קראנו: "רק ברגע שהאיחוד בין הכנסייה לבין העולם יבוא לידי מימוש מלא בנצרות, תגיע נפילת בבל לקצה". הגו בביטוי "האיחוד בין הכנסייה לבין העולם". איזו אזהרה מקבלים אנו כאן?`