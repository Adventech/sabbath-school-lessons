---
title: 'הר מגידו והר הכרמל: חלק ב'''
date: 21/06/2018

---

`קראו מלכים א' 18:18-40. אילו אירועים מתאר קטע זה, מהו סוף הסיפור וכיצד משקף תיאור זה – בקנה מידה גדול – את האירועים העתידיים, כאשר יגיע העימות הגדול לשיאו בזמן הקץ?`

הקרב הרוחני אשר התרחש על הר הכרמל היה בין אליהו, נביא אלוהים, לבין 450 כוהני הבעל והאשרה (שימו לב כיצד מספר הרשעים עלה על מספרם של הטובים). היה זה מבחן חיוני, המיועד להוכיח מיהו האל האמיתי – בורא השמיים והארץ או הבעל, אחת ההתגלמויות של ה"תנין" ואמצעי נוסף להטעית העולם (הלגלות 12:9).

הכוהנים התפללו לבעל והפצירו בו שישלח אש מן השמיים על קורבנם. הם קראו בקול גדול מהבוקר ועד הצהריים, ללא כל עדות שהבעל שומע את זעקותיהם. אין קול ואין עונה, אין מענה לתפילותיהם הקדחתניות. קורבנם נותר על המזבח בעינו, בלי שאוכל באש."קִראו בקול גדול!" היתל בהם אליהו. "אוּלַי יָשֵׁן הוּא" (מלכים א' 18:27). 

במלוא עוצמת הטירוף שאחז בהם, כוהני הבעל חתכו עצמם בחרבות וברומחים עד שבגדיהם הוכתמו מדם השריטות והפצעים שהטילו בגופם. או אז, בשעת מנחת הערב, הפכו כוהני הבעל נואשים.

אליהו הניח את העולה על המזבח והורה לעם להציפהּ במים שלוש פעמים; התעלה אשר חפר סביב המזבח התמלאה במים אף היא. אליהו נשא את ידיו אל על ונשא תפילה פשוטה לאל הסמוי מן העין. ברגע שתפילת אליהו הסתיימה, ירדו מן השמיים להבות אש אשר איכלו את העולה ואת אבני המזבח ולחכו את המים שבתעלה. כוחו של האל האמיתי, העומד בניגוד מוחלט לבעל, הוכח עתה מעל לכל צל של ספק.

`קראו התגלות 16:13; 19:20,21, והשוו פסוקים אלו לגורלם של נביאי השקר של הבעל. מה משותף לשני המקרים?`

על אף שלא הכל ברור באשר לארמגדון – לפחות לעת עתה – את התוצאה כן מכירים אנו: השמדת אויבי ה' והצדקה לה' ולעמו.

`קראו 1 קורינתים 15:1,2. למרות השוני בין ההקשר המיידי של פסוקים אלו לארמגדון, איזה מסר מנסה שאול השליח להעביר אל קוראיו ומדוע מסר זה כה רלוונטי עבורנו, בייחוד לאור האירועים העתידיים? ראו כמו כן התגלות 16:15, שהקשרו הוא בהחלט ארמגדון. מהו המסר המרכזי של שני פסוקים אלו כאחד?`