---
title: 'הר מגידו והר הכרמל: חלק א'''
date: 20/06/2018

---

מהו "קרב ארמגדון" בסופו של דבר? ראשית כל, כפי שהוזכר לעיל, משמעות השם היא "הר מגידו". ועם זאת, אף הר עם השם "מגידו" אינו קיים באזור המתואר; אולם, היות והר הכרמל נמצא בקרבת מקום, חוקרי הכתובים ייחסו את הביטוי "הר מגידו" להר הכרמל. בנוסף לכך, חוקרים אלו גם ראו בסיפור על הקרב הרוחני בין אליהו לבין נביאי השקר של הבעל על הר הכרמל מעין סמל להתרחשויות העתידיות המתוארות בהתגלות י"ג.

כפי שלמדנו אתמול, התגלות 16:13 (עם התייחסותו לתנין, לחיה ולנביא השקר) מצביע על האירועים בהתגלות י"ג – השילוש הקדוש המזויף (עליו למדנו בשיעור התשיעי). השתלשלות האירועים מגיעה לשיאהּ בפסוקים 13-14, כאשר החיה השנייה מבצעת פעילויות על טבעיות, "אֲפִלּוּ עַד כְּדֵי הוֹרָדַת אֵשׁ מִן הַשָּׁמַיִם אַרְצָה לְעֵינֵי בְּנֵי אָדָם" (הלגלות 13:13). אירועים אלו מובילים בסופו של יום לעימות ישיר בין אלוהים לבין השטן, בין עובדי האל העליון לבין עובדי "צלם החייה" (התגלות 13:14).

`קראו מלכים א' 18:1-18. אלו רכיבים מסיפור זה משקפים אירועים דומים אשר יתרחשו בזמן הסוף, כפי שהוא מתואר בספר התגלות?`

במובנים רבים, סיפור זה מהווה תיאור רלוונטי של העימות הגדול. אליהו מציג את הבעיה באופן חד וברור בפסוק 18: בני ישראל נטשו את תורת ה' ובחרו להשתחוות לאלילים. האם לא היה זה המצב מאז ומתמיד, למרות מגוון הגילויים השונים של הרוע במרוצת ההיסטוריה? או שאנו משתחווים "לְעוֹשֵׂה הַשָּׁמַיִם וְהָאָרֶץ וְהַיָּם וּמַעַיְנוֹת הַמַּיִם" (התגלות 14:7), או שאנו משתחווים לישות אחרת או לדבר מה אחר.

במקרה שבהתגלות י"ג, במקום להשתחוות לבורא העולם, משתחווים הם לצלם החיה. אין שביל ביניים. או שאנו נמצאים בצדו של אלוהים, או שנמצאים בצדו של השטן. להחלטה זו יש חשיבות עליונה, הן היום ובאיחוד בקרב ארמגדון אשר יחדד באופן מוחלט את ההבחנה בין עובדי ה' לבין עובדי האלילים.