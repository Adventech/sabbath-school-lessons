---
title: 'מתי כ"ד וכ"ה'
date: 12/05/2018

---

### קיראו את הפסוקים הבאים לקראת שיעור השבת השבועי
מתי 24:1-25; התגלות 13:9-11; מתי 7:24-27; לוקס 21:20; מלכים ב' 23:13; מתי 25:1-30.

> <p>פסוק לשינון</p>
> כִּי יָקוּמוּ מְשִׁיחֵי שֶׁקֶר וּנְבִיאֵי שֶׁקֶר וְיִתְּנוּ אוֹתוֹת גְּדוֹלִים וּמוֹפְתִים כְּדֵי לְהַתְעוֹת, אִם אֶפְשָׁר, גַּם אֶת הַבְּחִירִים (מתי 24:24). 

בבשורה על פי מתי כ"ד וכ"ה, ישוע מגלה אמיתות חשובות על זמן הקץ ועל האופן בו ניתן להתכונן לקראתו. במובן מסוים, פרקים אלו מהווים את לימודו של ישוע על אירועי אחרית הימים. בד בבד, בטווח הקצר יותר, ישוע חוזה את חורבן ירושלים הממשמש ובא, אסון בקנה מידה חסר תקדים שעמד לפקוד את עמו. 

למעשה, ישוע פונה בעת ובעונה אחת הן לתלמידיו והן לדורות הבאים, בייחוד לדור האחרון אשר יהיה חי בביאתו השנייה. והתמונה אשר ישוע מצייר היא עגומה למדי: מלחמות, שמועות מלחמה, מגפות, משיחי שקר ורדיפות – זהו גורלו של העולם בכלל ושל קהילתו בפרט. ומה שמדהים הוא שבמבט לאחור אנו רואים בברור עד כמה נבואותיו היו מדויקות! לכן, כדאי לנו לבטוח בו גם בקשר לנבואות אשר טרם התגשמו בעת בה אנו חיים.

אך ישוע לא רק מזהיר אותנו לגבי העתיד. במתי כ"ה, באמצעות מספר משלים, הוא גם מכין את עמו ליום בו "בן האדם" יחזור. אומנם זמנים קשים עומדים לפננו, אולם המשיח מכין לעצמו עם אשר יפגוש אותו עם חזרתו.

_*לימדו את השיעור השבועי לקראת שבת ה-19 במאי._