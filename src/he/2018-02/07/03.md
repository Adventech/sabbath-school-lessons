---
title: 'להחזיק מעמד עד הקץ'
date: 14/05/2018

---

`קראו מתי 24:9 והתגלות 13:11-17. מהם קווי הדמיון בין אמירתו של ישוע בספר מתי לבין הנושא עליו עודד ישוע את יוחנן לכתוב בספר התגלות?`

אחת הסיבות בעטיין מביע המשיח דאגה לעמו באחרית הימים היא ההטעיה הכלל-עולמית אשר תגרום לאומות העולם להתנגד לאמונה האמיתית ולכפות סגידה כוזבת על כלל תושבי העולם. אלו שיעמדו איתנים בתקופה הקשה ההיא יתמודדו עם שנאה, מצוקה ואף מוות.

`קראו מתי 24:13. מהו המפתח לנאמנות ללא פשרות, אפילו בנסיבות הקשות ביותר, של התנגדות כלל-עולמית?`

"רק אלו שחישלו את שכלם באמיתות כתבי הקודש יעמדו איתנים בעימות הגדול האחרון" (אלן וויט, The Great Controversy, 493-494).

משמעות אמירה זו היא שאך ורק אלו שיתחזקו שכלית באמצעות אמיתות כתבי הקודש לא ייסחפו כתוצאה מההטעיות של זמן הקץ. הם חייבים להיות מיוסדים באמת כדי להחזיק מעמד מול הטעיות אלו.

`קראו מתי 7:24-27. מה עוד נדרש מאיתנו כדי להישאר נאמנים לאלוהים?`

למרות שבהחלט חשוב להיות מעוגנים שכלית בדבר ה', לדברי ישוע דבר זה אינו מספיק כדי שנחזיק מעמד בנסיונות איתם נתמודד בזמן הקץ. אנו גם חייבים ליישם את מה שלמדנו, לציית לאמת שקיבלנו מהמשיח. במשל לעיל, שני הבונים שמעו את דברי ישוע. ההבדל היחיד ביניהם, בין הבונה הנבון לבין הבונה האוויל, היה הציות לדבריו של ישוע.

`מדוע מי שמציית מחזיק מעמד, בעוד שמי שאינו מציית, נופל? מהו התפקיד אותו ממלא הציות בעובדה שהוא מחזיק מעמד באמונה?`