---
title: 'נקודות למחשבה'
date: 18/05/2018

---

העבד שקיבל כיכר כסף אחת בלבד "הָלַךְ וְחָפַר בָּאֲדָמָה וְהִטְמִין אֶת כֶּסֶף אֲדוֹנָיו" (מתי 25:18). "היה זה האדם אשר קיבל את המתנה הפעוטה ביותר שסירב לטפחה. זוהי אזהרה  מפורשת לכל אלו המרגישים שניחנו בכישרונות קטנים וחסרי חשיבות, ולכן הם פטורים משירות המשיח. אילו יכלו לחולל גדולות ונצורות, הם היו ששים לקחת על עצמם משימה מרשימה כזו; אולם 

היות וביכולתם לשרת אך ורק במעט, הם חושבים שחוסר פעילותם מוצדקת. אך הם טועים בכך.

כאשר הוא מעניק את מתנות הרוח ("כיכרי כסף"), ה' בוחן בעת ובעונה אחת את אופיים של אלו המקבלים אותן. מי שמסרב לטפח את כישרונו מוכיח עצמו כעבד בלתי מועיל. לו היה אדם זה מקבל חמש כיכרי כסף, הוא היה חופר אותן באדמה ומטמין אותן כפי שהוא עשה עם הכיכר היחידה שלו. השימוש הבלתי ראוי בכיכר אחת הוכיחה את חוסר הערכתו למתנות השמיים.

"מִי שֶׁנֶּאֱמָן בִּמְעַט מִזְעָר נֶאֱמָן גַּם בְּהַרְבֵּה" (לוקס 16:10). לעיתים קרובות ממעיטים בחשיבותם של הדברים הקטנים; אף על פי כן, הם מקנים לנו במידה משמעותית את משמעת החיים. אין דברים חסרי חשיבות בחייו של תלמיד המשיח. בנייתו של אופיינו תהיה בסכנה מתמדת כל עוד אנו ממעיטים בחשיבותם של הדברים הקטנים" (אלן וויט, Christ’s Object Lessons, 356).

**שאלות לדיון**

`1.  מהם חלק מהאידאולוגיות או מהרעיונות עליהם חשבו במרוצת הדורות האנשים שייצרו אטופיה עלי אדמות? מה היו אותם רעיונות ומדוע כשלו כולם, ללא יוצא דופן?`

`2. באיזה אופן ציות לדרישותיו של אלוהים מחשלת את אמונתנו? דהיינו, מדוע "הָאֱמוּנָה בְּלֹא מַעֲשִׂים מֵתָה הִיא" (יעקוב 2:26)? בהתחשב בצרות המחכות לאלו "הַשּׁוֹמְרִים אֶת מִצְווֹת אֱלֹהִים" (התגלות 14:12), מדוע כה חשוב שנתכונן עכשיו לניסיונות העתידיים, אשר יבואו כשהכי פחות מצפים להם?`

`3. הגו בעשר העלמות. מדוע אמור סיפור זה להדליק לנו נורה אדומה, בהתחשב בעובדה שעלמות נבונות-כסילות אלו נראו ופעלו באופן כה דומה? כיצד עלינו להיות בטוחים שאנו לא משלים את עצמנו כפי שעשו העלמות הכסילות?`

`4. מהי משמעות העובדה שאפילו "הבחירים" יכולים להיות מותעים? כיצד מבינים את המושג "הבחירים"? (ראו מתי 24:24,31; רומים 8:33; קולוסים 3:12). מה למדים אנו מכך על עוצמת ההטעיות העתידות?`