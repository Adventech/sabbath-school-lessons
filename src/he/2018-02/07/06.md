---
title: 'שימוש בכישרונות האישיים'
date: 17/05/2018

---

`קראו מתי 25:13-30. מהו תפקידו של השימוש בכישרונות האישיים בתהליך ההכנה לחזרתו של המשיח?`

למרות שהמשל שישוע מספר בקטע זה הוא שונה מקודמו, שניהם מבהירים כיצד עלינו להתכונן לחזרתו של המשיח. בשניהם, חלק מהממתינים היו מוכנים בזמן, וחלק לא. ושניהם מציגים את גורלם של אלו אשר כתוצאה מהזנחתם הרוחנית יתמודדו עם אובדנם הנצחי.

כפי שהשמן במשל עשר העלמות מסמל את רוח הקודש, כך "ככרי הכסף" (מתי 25:15) מסמלות כישרונות (ביוונית, talanta). "ככרי הכסף (talanta) הן מתנות מיוחדות מרוח הקודש, אשר משתלבות עם הכישרונות שעמם ניחן האדם באופן טבעי" (The SDA Bible Commentary, כרך 5, 510).

כל אחד מהמשרתים קיבל חלק מהונו של אדונם. חשוב להדגיש שהיה זה הונו של האדון, לא שלהם (מתי 25:14) אשר הופקד בידיהם, "לְכָל אִישׁ לְפִי כִּשְׁרוֹנוֹ" (מתי 25:15); הלכה למעשה, המשרתים היו רק מנהלי משק ביתו של אדונם, וניהלו משאבים אשר לא היו שייכים להם אך היו אחראים עליהם. לכן, כשהאדון חזר ממסעו, הוא "עָרַךְ עִמָּהֶם חֶשְׁבּוֹן" (מתי 25:19).

את מתנות הרוח מקבלים מרוח הקודש (1 קורינתים 12:1-11, 28-31; אפסים 4:11). ויש חדשות טובות למי שחושב שקיבל מתנה פעוטה מדי. אין מתנה ללא נותן. ובכן, קבלת מתנת הרוח כרוכה בקבלת המתנה המוחלטת – רוח הקודש.

מתנות הרוח כבר עומדות לרשותנו במשיח, אך בעלותנו עליהן תלויה בקבלת רוח הקודש וכניעתנו אליו. כאן שגה העבד הבלתי מועיל. הוא קיבל מתנה, אך לא עשה בה כל שימוש. הוא לא שיפר את מתנתו. הוא לא עשה כל מאמץ להרוויח דבר מה ממתנתו אשר קיבל בחסד. כתוצאה מכך, ישוע מרשיע אותו במילים קשות – "עֶבֶד רַע וְעָצֵל" (מתי 25:26).

`ישוע סיפר משל זה בהקשר אחרית הימים וחזרתו. מה למדים אנו, אפוא, ממשל זה על האופן בו השימוש בכישרונותינו הוא חיוני למוכנותינו לזמן הקץ?`