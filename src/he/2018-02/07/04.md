---
title: 'השיקוץ המשומם'
date: 15/05/2018

---

בנאומו המדהים על אחרית הימים, המשיח מצביע על "השיקוץ המשומם" (מתי 24:15), דימוי נלקח מספר דניאל (דניאל 7:27; 11:31; 12:11). אלוהים הכריז על דבר מסוים שהוא "שיקוץ" כאשר הוא היווה חילול חמור של תורתו, כגון עבודת אלילים (דברים 27:15) או מעשים מיניים שאינם מוסריים (ויקרא 18:22). ובכן, "בשיקוץ המשומם" כרוך סוג של כפירה דתית.

`קראו מתי 24:15 ולוקס 21:20. כיצד מסייעים לנו פסוקים אלו להבין באופן ברור יותר מה הייתה כוונתו של ישוע כאשר דיבר על "השיקוץ המשומם"?`

שני הפסוקים לעיל מבהירים את העובדה שנבואתו של ישוע הצביעה באופן מיידי על החורבן הנורא שפקד את ירושלים בשנת 70 לספירה, כאשר האימפריה הרומית הפגאנית החריבה לא רק את ירושלים, אלא גם את בית המקדש. עם זאת, ישנה גם התגשמות שנייה לנבואה זו, לפיה חורבן ירושלים היווה צל האירועים של אחרית הימים. "בעיני המשיח, העיר ירושלים נתפסה כסמל של עולמנו השקוע במרי ובחוסר אמונה, הנחפז ליום הדין של ה' הממשמש ובא" (אלן וויט, The Great Controversy, 22-23).

בדניאל 12:11 ו11:31, "השיקוץ המשומם" מופיע כחלק בלתי נפרד מהשלב המאוחר של האימפריה הרומית – השלב האפיפיורי – תקופה בה רומא כבר המציאה שיטת ישועה חלופית, המנסה לערער את מלאכתו של המשיח עבורנו בעבר, כמו גם כן את תפקידו הנוכחי במקדש השמיימי.

דניאל ח' (בייחוד פסוקים 9-12) מסייע לנו להבין את האירועים בהקשרם ההיסטורי הנכון, של הכוח הרומי עם שני שלבי התפתחות. השלב הראשון, של ההתרחבות המהירה בצורה אופקית של הקרן הקטנה (דניאל 8:9), מצביע על האימפריה הרומית הפגאנית. 

בשלב השני (דניאל 8:10-12), הקרן הקטנה גדלה אנכית, מפילה ארצה חלק מן הכוכבים (רמז לרדיפת עמו של ה') וגובהת עד ל"שר הצבא" (דניאל 8:11), ישוע. זהו השלב האפיפיורי, אשר צמח מתוך קריסת האימפריה הרומית הפגאנית, אך בכל זאת נשאר רומא. (זאת הסיבה לכך שאחד הסמלים – הקרן הקטנה – מהווה את שני שלביו של אותו כוח).

המשפט בדניאל 7:9,10, טהרת המקדש בדניאל 8:14, והסימנים בשמיים במתי 24:29 – כולם כאחד מצביעים על התערבותו העתידית של אלוהים לטובת עמו באחרית הימים.