---
title: 'נקודות למחשבה'
date: 07/04/2023

---

"עיקרון זה חל הן שכלית והן רוחנית: כאשר אנו מביטים (במופת שהצבנו לעצמנו), אנו משתנים (דהיינו, הלך רוחנו וטבענו הרוחני משתנים). המוח מסתגל בהדרגה לנושאים שבהם הוא מתמקד. הוא מפנים ומטמיע לתוכו כל דבר שבני האדם נוהגים לאהוב ולהוקיר. האדם לא יתעלה לעולם מעל למופת הטהרה, החסד או האמת שלו. אם "האני" הוא האידיאל הנשגב ביותר שלו, הוא לעולם לא ישאף לדבר מה נעלה יותר, ולא ישיג דבר נעלה יותר. אדרבה, הוא ידרדר בהתמדה למקום נמוך יותר ויותר. חסד ה' הוא הדבר היחיד שבכוחו לרומם את האדם. כשהאדם נעזב לנפשו, דרכו תדרדר אותו בהכרח למטה" - אלן ווייט, העימות הגדול, 422.

אופיינו ואישיותנו משתנים על סמך הזרעים שאנו זורעים בשכלנו - אפילו אם אותו תהליך מתרחש בהתחלה חרישית, בדיסקרטיות, באופן בלתי מורגש וכמעט מבלי לשים לב אליו. זרעו זרעים טובים והם יניבו לכם פירות טובים. זרעו את הזרעים הרעים של העולם והם יניבו לכם את פרי הבאושים של העולם באופייכם. אם אתם בוחרים לזרוע אדישות כלפי אלוהים וכלפי הערכים והעקרונות הרוחניים, אזי אל תתפלאו אם תקצרו את פרי האדישות: אפתיה, שאננות ותסכול בחייכם הרוחניים.

לכן, אלו אשר אומרים לעצמם - "אני יודע שיום אחד תתחיל הרדיפה הסופית, לאחר שיתגלה "תו החיה" וכו', אבל כשכל זה יקרה, אעשה את הדבר הנכון" - שמים את עצמם במקום מסוכן ביותר. אלוהים קורא לנו להקדיש את חיינו אליו היום. ככל שהאדם דוחה להגיב להפצרותיו של רוח הקודש, כך לבו ילך ויתקשה לפניותיו של אלוהים וייטה יותר להאמין לשקרים של השטן, שיוליך אותו שולל.

**שאלות לדיון**:

`מהו היחס בין הישועה בחסד לבין הגדילה בחסד לאור הקטע בהתגלות 14:14-20 ועל פי עיקרון הקציר?`

`שוחחו על התנאים הנחוצים לגדילת הצמחים והשוו זאת לתהליך הגדילה הרוחנית שלנו. מהם קווי הדמיון? מה עלינו ללמוד מתהליך הצמיחה בעולם הטבע וליישם על חיינו האישיים?`

`האם קיים הבדל בין חופש הבחירה שלנו - שהיא מתת אלוהי - לבין כוח הרצון? מדוע כה חיוני להבין הבדל זה לטובת גדילתנו הרוחנית כמאמינים?`

`מדוע התואר "בן האדם" הוא למעשה עידוד עבורנו בעת משפט זו, הקודמת לחזרתו של המשיח? מדוע כה מנחם להבין שיצור אנושי נמצא בשמים ומציג אותנו במשפט?`