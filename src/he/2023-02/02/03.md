---
title: '"בן האדם" חוזר'
date: 03/04/2023

---

התגלות י"ד הוא קטע-מפתח במקרא, המכיל את המסר של אלוהים לעולם בכלל ולעמו בפרט באחרית הימים. במרכזו של מסר זה עומדת חזרתו של ישוע, שהיא למעשה התגשמות הבטחתו ש"תִּרְאוּ אֶת בֶּן־הָאָדָם יוֹשֵׁב לִימִין הַגְּבוּרָה וּבָא עִם עַנְנֵי הַשָּׁמַיִם" (מרקוס 14:62).

`קראו התגלות 14:14. כיצד מכונה ישוע בסצנה של ביאתו השנייה המתוארת בפסוק זה? מדוע לדעתכם בחר יוחנן להשתמש דווקא בתואר זה של המשיח?`

ישוע השתמש בצירוף "בן האדם" לא פעם כשדיבר על עצמו בבשורות. למעשה, זהו אחד הכינויים האהובים עליו במיוחד, והוא השתמש בו כביטוי אהבתו אלינו והזדהותו עמנו. הוא המושיע שלנו, שמבין אותנו מפני שהוא התנסה בניסיונותינו ועבר את תלאותינו. הוא "בן האדם" שחוזר לקחת אותנו הביתה. ישוע אשר חוזר עבורנו הוא אותו ישוע אשר שכן בתוכנו. הוא ראוי לפדות אותנו מאחר והוא נהיה בשר כמונו, התמודד עם זעמו המלא של המפתה הגדול ויצא מנצח!

**מה אנו לומדים מהפסוקים הבאים בבשורת מתי על ישוע כ"בן האדם"?**

`מתי 16:27`

`מתי 24:27,30`

`מתי 25:31,32`

שימו לב למספר אלמנטים בקטעים אלו: (1) ישוע, בן האדם, חוזר בכבוד ובהדר עם מלאכיו; (2) הוא יפריד בין הכבשים לבין העיזים (המשפט); (3) גורלם של האנושות כולה יוחלט באופן סופי.

`חשבו על הכינוי "בן האדם" ועל מה שהוא מלמד אותנו על טבעו האנושי של המשיח. למרות טבעו האלוהי, ישוע בחר להיות כאחד מאיתנו - רק שללא חטא. איזו תקווה נפלאה מפיחה בכם אמת זו, לאור העובדה שהיא מלמדת אותנו (1) על אהבתו האינסופית של אלוהים כלפינו (2) ועל האופן המושלם שבו המשיח מבין את האתגרים שלנו ויכול לסייע לנו להתגבר עליהם?`