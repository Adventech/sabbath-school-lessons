---
title: 'כל זרע יניב פירות בשעתו'
date: 06/04/2023

---

בהתגלות י"ד מתוארים שני סוגי יבול. קציר הארץ מסמל את הצדיקים, בעוד שבציר אֶשְׁכְּלוֹת גֶּפֶן הָאָרֶץ מסמל את הרשעים שיאבדו. שני סוגי היבול בשלים לגמרי. כל זרע שנזרע הגיע לידי בשלות מלאה.

`קראו התגלות 14:17-20. מהי משמעות הביטוי "הַגַּת הַגְּדוֹלָה שֶׁל חֲרוֹן הָאֱלֹהִים"? ראו גם התגלות 14:10, 15:1 ו-16:1.`

"מַלְאָךְ אַחֵר, אֲשֶׁר לוֹ הַשִּׁלְטוֹן עַל הָאֵשׁ, יָצָא מִן הַמִּזְבֵּחַ" (התגלות 14:18). זהו המלאך השולט על האש של יום הדין האחרון. הקציר יבש - החטא הגיע לגבול והמרד נגד ה' חצה את גבול הרחמים של אלוהים. על אף הרוע שראינו עד כה בעולם, הדברים רק ילכו ויחמירו לקראת הסוף. האל האוהב עשה את הכל למעננו - כולל ההקרבה העצמית של המשיח על הצלב ככפרה לחטאינו. "אֶת זֶה אֲשֶׁר לֹא יָדַע חַטָּאת עָשָׂה לְחַטָּאת בַּעֲדֵנוּ, כְּדֵי שֶׁאָנוּ נִלְבַּשׁ אֶת הַצְּדָקָה שֶׁל אֱלֹהִים בּוֹ" (קורינתים ב' 5:21; ראו גם גלטים 3:13). מה עוד היה אלוהים יכול לעשות למעננו מעבר לצלב? חסדו של אלוהים אינו יכול לעשות יותר כדי לגאול את אלו אשר דחו את רוח אלוהים שוב ושוב.

במסר הנבואי בהתגלות י"ד ישנה מידה רבה של דחיפות. כל הזרעים הגיעו לידי בשלות מלאה - הן התבואה והן האשכולות. אנשי אלוהים מגלים בפני היקום את פניו האמיתיות של אלוהים על ידי אופיים מלא חסד, רחמים, חמלה ואהבה. לעומת זאת, ילדי הרשע מגלים תאוות בצע, הוללות, קנאות ושנאה. קבוצה אחת משקפת את אופיו של המשיח, בעוד שהקבוצה השנייה משקפת את אופיו של השטן.

היקום יגלה באנשי אלוהים באחרית הימים מידה כה רבה של צדק ויושר כפי שלא קרה באף דור קודם. לעומת זאת, בניגוד מוחלט לצדק של המשיח שיתגלה בעמו, היקום גם יהיה עד לתוצאות הסופיות של המרי נגד אלוהים. הרשע, הזדוניות, החטא וההפקרות יבואו לביטוים המלא ויהיו גלויים לעיני מלאכים ובני אנוש כאחד. הניגודיות בין טוב לרע, בין נכון ללא נכון ובין ציות לחוסר ציות תהיה בהירה ליקום כולו - הן לבני האדם והן למלאכים.

`עד כמה אתם יודעים להבחין בין טוב לרע? מדוע חשוב שנדע לעשות זאת? (ראו עברים 5:14)`