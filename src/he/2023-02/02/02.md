---
title:  החלטה הרת גורל
date:  02/04/2023
---

פרק י"ד בספר התגלות הוא למעשה בשורת החסד האחרונה לעולמנו השרוי בחטא, אשר אינו מפסיק למרוד באלוהים בששת אלפי השנים האחרונות. ה' מעניק לכל אדם במהלך חייו הזדמנות הוגנת לקבל החלטה סופית ובלתי הפיכה - בעד המשיח או נגדו. על כן, חשוב שהמסר של ספר התגלות על צדקתו של המשיח - היחידי שיכול לשחרר אותנו משכר החטא ומאחיזתו בחיינו - יהדהד שוב ושוב בכל זמן ומקום.

`קראו מתי כ"ד 14 והשוו פסוק זה עם התגלות י"ד 6. מה הבטיח ישוע לתלמידיו לגבי ההפצה העולמית של הבשורה בתקופה שלפני חזרתו?`

הבטחתו של ישוע שלפיה "בְּשׂוֹרָה זוֹ שֶׁל הַמַּלְכוּת תֻּכְרַז בְּכָל הָעוֹלָם" מוצאת את הביטוי האולטימטיבי שלה במסר האחרון של המשיח לעולם בהתגלות י"ד 6, המציין שהבשורה תוכרז "לְכָל אֻמָּה וְשֵׁבֶט וְלָשׁוֹן וְעַם".

ישוע הדגיש שלוש פעמים בהתגלות כ"ב שהוא חוזר במהרה (פסוקים 7,12,20). בהקשר זה של חזרתו בקרוב, האדון מוסיף: "הַמְעַוֵּל - שֶׁיּוֹסִיף לַעֲשׂוֹת עָוֶל; הַטָּמֵא - שֶׁיִּטָּמֵא עוֹד; הַצַּדִּיק - שֶׁיִּצָּדֵק עוֹד; הַקָּדוֹשׁ - שֶׁיִּתְקַדֵּשׁ עוֹד" (התגלות כ"ב 11). ובכן, תכליתו של ספר התגלות היא להוביל כל אדם להחלטה הרת גורל - האם הוא בעד הוא נגד המשיח.

יחד עם זאת, חשוב שנזכור שבמובן מסוים אנו מקבלים מדי יום החלטות הרות גורל על דברים כביכול "קטנים" - שהרי במהותן גם אותן החלטות הן בעד או נגד המשיח. לא ייתכן שאדם יקבל החלטות שגויות חדשות לבקרים ולפתע, במשבר הסופי, יעבור לצדו של המשיח - בייחוד תחת השפעתו של עולם הרוע שבו הוא בחר עד אז. עלינו לבחור להישאר נאמנים למשיח ולמצוותיו עכשיו, היום ובכל יום מחדש. " הֵן זֹאת הִיא אַהֲבַת אֱלֹהִים, שֶׁנִּשְׁמֹר אֶת מִצְווֹתָיו. וּמִצְווֹתָיו אֵינָן קָשׁוֹת" (יוחנן א' ה' 3). כפי שאלן ווייט אמרה, "ישוע אינו משנה את אופיינו עם ביאתו. עבודת השינוי מתבצעת רק כאן ועכשיו. חיי היומיום שלנו קובעים את גורלנו הנצחי" - Last Day Events, p. 295.

`כיצד אלוהים מעצב את אופיינו? באילו אמצעים הוא משתמש כדי לגרום לנו לגדול בחסד ובאמונה? מה עלינו לעשות כדי לאפשר באופן מוחלט לרוח הקודש לשנות אותנו על פי צלמו של המשיח?`