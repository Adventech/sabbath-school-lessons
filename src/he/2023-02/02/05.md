---
title:  עטרת הכבוד
date:  05/04/2023
---

יוחנן מתאר את ישוע כ"בֶּן אָדָם" אשר "עֲטֶרֶת זָהָב עַל רֹאשׁוֹ וּמַגָּל חַד בְּיָדוֹ" (התגלות י"ד 14). המילה היוונית ל"עטרת" היא "stephanos" - עטרת המנצח. כאשר ספורטאי היה מנצח בתחרות חשובה, הוא היה מקבל stephanos - עטרת של כבוד, תהילה וניצחון. ישוע נשא לראשו עטרת קוצים, המסמלת בושה ולעג. בני האדם בזו לו, דחו אותו, השמיצו אותו, ירקו עליו, היכו והלקו אותו. ואולם, כעת הוא נושא עטרת כבוד ועתיד לחזור כמלך המלכים ואדון האדונים!

`קראו התגלות י"ד 15 ומרקוס ד' 26-29. מה דומה בשני קטעים אלו? על מה הם מדברים?`

המלאך יוצא מן ההיכל, מנוכחות כבוד ה', ואומר למשיח: "בָּאָה הַשָּׁעָה לִקְצֹר, כִּי יָבֵשׁ קְצִיר הָאָרֶץ!". דהיינו, "לך להביא את ילדי האלוהים הביתה!" ישוע משתמש לעיתים קרובות בברית החדשה בדימויים מעולם החקלאות. לא פעם הוא משתמש בדימוי של הבשלת התבואה כדי להמחיש את גדילת זרע הבשורה בחייהם של בני האדם. "נביטת הזרע מסמלת את תחילתם של החיים הרוחניים, בעוד שגדילת הצמח היא המחשה יפהפייה של תהליך הגדילה הרוחנית. בדומה לעולם הטבע, גם בעולם הרוח אין חיים ללא גדילה. דהיינו, על הצמח לגדול או למות. בנוסף, כפי שגדילתו חרישית אך מתמדת, כך היא גם ההתפתחות הרוחנית. אנו יכולים להיות שלמים בכל שלב התפתחותנו הרוחנית; כל עוד אנו ממלאים את תכליתו של אלוהים עבורנו באותו שלב, אנו הולכים ומתקדמים ללא הרף. תהליך ההקדשה נמשך לאורך כל חיינו. ככל שהזדמנויות שלנו ילכו ויתרבו, כך גם הניסיון והידע שלנו ילכו ויתרחבו" - Ellen G. White, Christ’s Object Lessons, pp. 65, 66. הקציר הבשל מסמל את בני האדם ששונו על ידי חסדו של אלוהים, מונעים על ידי אהבה וחיים חיי ציות לתפארתו של אלוהים. מחשבות לבם עולות בקנה אחד עם מחשבותיו של המשיח.

`כיצד אתם מבינים את המשפט של אלן ווייט שלפיו "אנו יכולים להיות שלמים בכל שלב התפתחותנו הרוחנית"? כיצד ניתן להבין זאת, במיוחד כאשר אנו כל כך מודעים למגרעותינו ולאופיינו טיעון השיפור?`