---
title:  רגעים הרי גורל
date:  01/04/2023
---

### קראו את הפסוקים הבאים לקראת שיעור השבת השבועי
מתי כ"ד 14; התגלות י"ד 14-20; מתי ט"ז 27; מעשי השליחים א' 9-11; מרקוס ד' 26-29; התגלות ט"ז 1.

> <p>פסוק לשינון</p>
> "רָאִיתִי וְהִנֵּה עָנָן לָבָן וְעַל הֶעָנָן יוֹשֵׁב כִּדְמוּת בֶּן אָדָם; עֲטֶרֶת זָהָב עַל רֹאשׁוֹ וּמַגָּל חַד בְּיָדוֹ. וּמַלְאָךְ אַחֵר יָצָא מִן הַהֵיכָל, קוֹרֵא בְּקוֹל גָּדוֹל אֶל הַיּוֹשֵׁב עַל הֶעָנָן: 'שְׁלַח אֶת מַגָּלְךָ וּקְצֹר, כִּי בָּאָה הַשָּׁעָה לִקְצֹר, כִּי יָבֵשׁ קְצִיר הָאָרֶץ'" (התגלות י"ד 14,15).

אלוהים תמיד דיבר אל עמו וגילה לו את האמת העכשווית נכון לאותה עת. לדוגמה, אלוהים הזהיר את שארית הפליטה שלו לגבי המבול (בראשית ו' 7), ביאתו הראשונה של ישוע (דניאל ט' 24-27), המשפט טרום-ביאתו של המשיח (דניאל ז' 9,10; ח' 14) ואירועי אחרית הימים (התגלות י"ב-י"ד). ובכן, אלוהים שלח מסר מיוחד לעולם בכלל ולבני עמו החיים ברגעיה האחרונים של ההיסטוריה האנושית בפרט, שהוא צו השעה עבורם. מסר זה הוצג לנו באמצעות דימוי של שלושה מלאכים המעופפים באמצע השמים עם מסר דחוף לעולם כולו לגבי זמן הסוף.

בשורת שלושת המלאכים היא למעשה בשורת החסד האחרונה של המשיח לעולם, מסר הקורא לנו להפסיק לסמוך על צדקתנו ולהתחיל לסמוך על צדקתו של המשיח - הצדקה היחידה שביכולתה לקדש ולפאר אותנו בקץ הימים.

כמו תמיד, עלינו לבחור במשיח, להתמסר אליו ולציית לו, שהרי ההחלטות שאנו מקבלים כעת ישפיעו ללא ספק על ההחלטות שנקבל במשבר הסופי הממשמש ובא. על כן, הזמן לשמוע בקולו להתכונן לביאתו הוא היום!

*למדו את השיעור השבועי לקראת שבת ה-8 באפריל.