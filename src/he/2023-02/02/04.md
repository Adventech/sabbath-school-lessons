---
title: 'המשפט השמיימי'
date: 04/04/2023

---

`קראו התגלות 14:14 ומעשי השליחים 9:9-11. מהם קווי הדמיון בין שני קטעים אלו?`

יוחנן אומר: "רָאִיתִי וְהִנֵּה עָנָן לָבָן וְעַל הֶעָנָן יוֹשֵׁב כִּדְמוּת בֶּן אָדָם; עֲטֶרֶת זָהָב עַל רֹאשׁוֹ וּמַגָּל חַד בְּיָדוֹ" (התגלות 14:14). בנוסף, לוקס כותב במעשי השליחים 1:9 שבשעת עלייתו של ישוע לשמים, תלמידיו נשאו את עיניהם למרומים ו"בְּעוֹדָם מִסְתַּכְּלִים, עָנָן נָטַל אוֹתוֹ מִנֶּגֶד עֵינֵיהֶם". ישוע עלה לשמים בתוך ענן של מלאכים וגם יחזור מלווה בענן של מלאכים. "יֵשׁוּעַ זֶה אֲשֶׁר נִשָֹא מֵעֲלֵיכֶם הַשָּׁמַיְמָה - בּוֹא יָבוֹא בְּאוֹתוֹ אֹפֶן שֶׁרְאִיתֶם אוֹתוֹ עוֹלֶה לַשָּׁמַיִם" (פסוק 11).

בקטע זה טמונה אמת שאינה נגלית לעין במבט ראשון: מי שחוזר - "ישוע זה", "בן האדן" - הוא למעשה אותו אחד שהתהלך בשבילים המאובקים של נצרת, שירת ברחובות הסואנים של ירושלים, ריפא חולים בכפרים של ארץ ישראל והטיף על הגבעות המוריקות של הגליל! בנוסף, "בן האדם" מוזכר בקטע זה גם לאור המשפט בדניאל ז'.

`קראו דניאל 7:9,10,13,14. מדוע דניאל כינה את ישוע "בן אדם" בהקשר כה משמעותי כמו יום הדין? מה אמור לנחם ולעודד אותנו לגבי העובדה ש"בן האדם" הוא כה מרכזי למשפט הסופי, לאור כל מה שלמדנו עד כאן?`

בדניאל 7:9,10, הנביא רואה בעיני רוחו את ההרכב השיפוטי מתיישב, בשעה שכס הכבוד מוקף רבבות מלאכים. המשפט מתחיל וספרי השמים - המכילים את כל המידע על חיינו - נפתחים בפני היקום. בדניאל 7:13,14 בן האדם ניגש לעתיק היומין - אלוהים האב - ומקבל ממנו מלכות עולם. המשפט מגלה בפני היקום כולו שהאב, הבן ורוח הקודש עשו כל מה שביכולתם כדי להושיע את האנושות. ובכן, משפט זה יצדיק לא רק את הקדושים, אלא גם את אופיו של אלוהים מפני האשמות השווא של השטן (ראו איוב א'-ב', תהלים 51:1-4).

`חשבו על העובדה שכל חייכם ייבחנו על ידי אלוהים. מהי תקוותכם היחידה לאותה שעת גורל? (ראו רומים 8:1)`