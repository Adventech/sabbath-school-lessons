---
title: 'יראו את אלוהים'
date: 16/04/2023

---

תכליתו של ספר התגלות עבור הדור שלנו היא להכין עם שיעמוד ביום חזרתו של ישוע בקרוב בימינו, עם שיירתם יחד עם המשיח למשימה של הפצת מסר האזהרה האחרון שלו לעולם. ספר זה מגלה לנו את תוכניותיו של אלוהים וחושף לנו את כוונותיו של השטן. הוא מציג בפנינו את פנייתו האחרונה של אלוהים לאנושות במסר דחוף, נצחי ואוניברסלי.

`קראו את פנייתו הדחופה של יוחנן השליח בהתגלות 14:7 לגבי אחרית הימים (ראו גם בראשית 22:12, תהלים 89:7, משלי 2:5, קהלת 12:13,14, אפסים 5:21). אילו הוראות הוא נותן לנו כאן?`

המילה היוונית ל"יראה" בהתגלות 14:7 היא phobeo. מילה זו אינה מצביעה כאן על פחד מאלוהים, אלא פירושה יראת כבוד. מונח זה טומן בחובו גם משמעות של נאמנות מוחלטת לאלוהים והתמסרות לרצונו. זוהי גישה פנימית הממוקדת באלוהים, ולא בעצמנו. למעשה, גישה זו נמצאת בניגוד גמור לגישתו של השטן בישעיהו 14:13,14, כשהוא אמר בליבו: "הַשָּׁמַיִם אֶעֱלֶה, מִמַּעַל לְכוֹכְבֵי-אֵל אָרִים כִּסְאִי וְאֵשֵׁב בְּהַר-מוֹעֵד בְּיַרְכְּתֵי צָפוֹן. אֶעֱלֶה עַל-בָּמֳתֵי עָב, אֶדַּמֶּה לְעֶלְיוֹן". בניגוד לכך, גישתו של המשיח הייתה שונה בתכלית, שכן למרות ש"הָיָה קַיָּם בִּדְמוּת אֱלֹהִים [...] הִשְׁפִּיל עַצְמוֹ וְצִיֵּת עַד מָוֶת" (פיליפים 2:6,8).

מהותו של העימות הגדול היא נושא הכניעה לאלוהים. הילל בן שחר היה ממוקד בעצמו. הוא סירב להיכנע לכל סמכות חוץ מעצמו. במקום להיכנע ליושב על הכיסא, הילל בן שחר חפץ לשבת על אותו כיסא ולמשול מעליו. ובכן, במילים פשוטות, לירוא את אלוהים משמעו לשים אותו בראש מעייננו, לוותר על ההתמקדות בעצמנו ועל גאוותנו ולהקדיש את חיינו אליו. בנוסף, אין ספק שנושא זה חשוב בעיני אלוהים, שהרי אלו המילים הראשונות של בשורת שלושת המלאכים. על כן, עלינו להישמע לאזהרה.

`מה הייתה חוויתכם לגבי נושא היראה לאלוהים? כיצד אתם יכולים להסביר לאדם אחר בצורה חיובית ש"יראת ה'" היא דבר טוב?`