---
title: 'חיים ממוקדים באלוהים'
date: 18/04/2023

---

בעידן הצרכנות, שבו הערכים החילוניים חדרו ללב ליבה של החברה שלנו, פנייתו של דבר אלוהים אלינו היא שנשים קץ לנטייה המשעבדת שלנו להתמקד בעצמנו ולהציב במקום זאת את ה' במרכז חיינו. עבור אחדים, הכסף הוא מרכז חייהם. עבור אחרים, מרכז חייהם הוא התאווה, הכוח או תחומי עניין כגון הספורט, המוזיקה או הבידור. בניגוד לכך, ספר התגלות קורא לנו לירוא ולכבד את אלוהים כמרכז האמיתי של חיינו.

`קראו מתי 6:33, קולוסים 3:1,2 ועברים 12:1,2. עד כמה חשוב על פי פסוקים אלו לשים את אלוהים בראש מעייננו?`

הסוגייה המרכזית בתום העימות הגדול יהיה הקרב על לבנו - למעשה הקרב על נאמנותנו ומחויבותנו לאלוהים. הקרב האחרון יהיה העימות הגדול בין הטוב לרע בעניין השליטה על מחשבותינו. שאול השליח מזהיר אותנו: "יְהֵא בָּכֶם הֲלָךְ רוּחַ זֶה אֲשֶׁר הָיָה בַּמָּשִׁיחַ יֵשׁוּעַ" (פיליפים 2:5).

שכלנו הוא מצודת ישותנו והמעיין שממנו נשאבים כל מעשינו. המילה "יְהֵא" מצביעה על היכולת שלנו לבחור במציאות מסוימת. ובכן, מדובר כאן באקט של רצון חופשי. הבחירה לקבל את "הלך הרוח" של המשיח היא למעשה הבחירה להתיר למשיח לעצב את חשיבתנו בכך שהוא מלמד אותנו להתמקד "בַּדְּבָרִים אֲשֶׁר לְמַעְלָה".

מעשינו חושפים את תהליך חשיבתנו. לירוא את אלוהים משמעו לשים אותו במקום הראשון בחיינו. חשבו עד כמה קל במובן מסוים לשלוט במחשבות שלנו כשאנו מודעים בצורך לשלוט בהן. לעיתים קרובות, הביעה היא שאם איננו עושים מאמץ מודע לתעל את מחשבותינו לדברים הטובים ולהתמקד "בַּדְּבָרִים אֲשֶׁר לְמַעְלָה", ו"לֹא בַּדְּבָרִים אֲשֶׁר בָּאָרֶץ", שכלנו החוטא ייטה להגות בדברים של העולם הזה. לכן, כפי ששאול לימד אותנו, עלינו להחליט להשתמש במתנת הרצון החופשי כדי להגות בדברים השמימיים.

`"סוֹף דָּבָר, אַחַי, כָּל אֲשֶׁר אֱמֶת, כָּל מַה שֶׁנִּכְבָּד, כָּל דָּבָר יָשָׁר, טָהוֹר, מָלֵא נֹעַם, כָּל אֲשֶׁר שִׁמְעוֹ טוֹב, כָּל מַעֲשֶׂה נַעֲלֶה, וְכָל דָּבָר הָרָאוּי לְשֶׁבַח - בְּאֵלֶּה יֶהְגֶּה לְבַבְכֶם" (פיליפים 4:8). כיצד ניתן ללמוד ליישם את העיקרון ששאול ניסח כאן?`