---
title:  יִרְאוּ אֶת אֱלֹהִים וּתְנוּ לוֹ כָּבוֹד
date:  15/04/2023
---

### קראו את הפסוקים הבאים לקראת שיעור השבת השבועי
התגלות י"ד; בראשית כ"ב 12; קהלת י"ב 13,14; קולוסים ג' 1,2; עברים י"ב 1,2; קורינתים א' ג' 16,17.

> <p>פסוק לשינון</p>
> "בָּזֶה סַבְלָנוּתָם שֶׁל הַקְּדוֹשִׁים, הַשּׁוֹמְרִים אֶת מִצְווֹת אֱלֹהִים וֶאֱמוּנַת יֵשׁוּעַ" (התגלות י"ד 12).

המחבר הדני סֶרְן קִירְקֶגור סיפר פעם משל על אחרית הימים. המשל היה כך: פעם פרצה שריפה מאחורי הקלעים של תיאטרון גדול. ליצן אחד, שהיה חלק מהמופע קודם לכן, רץ אל הבמה כדי להזהיר את הקהל: "צאו החוצה, יש שריפה גדולה במקום!" הקהל הניח שמדובר בבדיחה, כחלק ממופע הבידור, ולכן רק צחק ומחה כפיים. הליצן חזר על האזהרה: "צאו! צאו מהר!" אך ככל שהפצרותיו היו דרמטיות יותר, כך מחיאות הכפיים היו סוערות יותר. לתפיסתו של קירקגור, כך בדיוק יסתיים העולם - במחיאות כפיים סוערות של אנשים חכמים בעיני עצמם, המשוכנעים שמדובר בבדיחה ותו לא.

קץ העולם והאירועים המובילים אליו אינם כמובן בגדר של בדיחה. עולמנו נמצא במשבר הגדול ביותר שלנו מאז ימי המבול. למעשה, כיפא עצמו משתמש בסיפור המבול כהמחשה של אחרית הימים וגם כאזהרה - שבדיוק כפי שהעולם הישן הוחרב במים, כך בימי הקץ "הַשָּׁמַיִם בְּשָׁאוֹן יַחְלְפוּ וְהַיְסוֹדוֹת יִבְעֲרוּ וְיִתְפָּרְקוּ, וְהָאָרֶץ וְהַמַּעֲשִׁים אֲשֶׁר עָלֶיהָ" (כיפא ב' ג' 10). ובכן, מאחר והוזהרנו לגבי הבאות, עלינו להתכונן לעתיד כבר מהיום.

*למדו את השיעור השבועי לקראת שבת ה-22 באפריל.