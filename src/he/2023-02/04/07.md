---
title:  נקודות למחשבה
date:  21/04/2023
---

חשבו על האופן המדהים שבו שאול השליח מתאר את ישוע המשיח ככהן גדול בעברים ז' 25: "הוּא גַּם יָכוֹל לְהוֹשִׁיעַ לָנֶצַח אֶת הַבָּאִים לֵאלֹהִים דַּרְכּוֹ". על פי הטקסט היווני, ישוע מושיע אותנו "בצורה מוחלטת". ובכן, אנו נושעים אך ורק באמצעותו של המשיח - החלק שלנו הוא להתמסר אליו ולטעון את ניצחונו כניצחוננו. עלינו לבטוח בו, לא בעצמנו.

"אם כן, אנו יכולים לסכם את הביטוי "יראו את אלוהים" בהתגלות י"ד כקריאתו האחרונה של אלוהים לאנושות כולה לבחור בו כאלוהיהם מלוא התפארת וההדר, [...] אשר ינחל ניצחון מוחלט על כוחות הרוע המתנגדים לו ולתכניתו עבור המין האנושי (ראו התגלות י"ד 9-11). יראה זו אינה באה לידי ביטוי - לפחות לא כרגע (ראו התגלות ו' 14-17) - בפחד ורעד, אלא בכניעה מלאת ששון ואהבה לתורתו של אלוהים ואליו כמושא סגידה יחידי. אל לנו להכיר באף כוח אחר כראוי לדבקות ולנאמנות המוחלטת שלנו. למעשה, אפילו אין לנו עוד אופציה אמיתית אחרת, שכן מה שנדמה לנו כבני אדם כאופציה חלופית בעימות קוסמי זה הוא כוח דמוני המיועד להשמדה ואובדן נצחי (התגלות ט"ז 13,14; י"ז 14; כ' 11-15). על כן, יראת ה' היא הזמנה אלוהית חיובית [...] להצטרף לשורותיו של אלוהים בעימות קוסמי זה כדי שבבוא היום נוכל לעמוד בנוכחותו הנשגבת, מלאי שמחה נצחית" (התגלות כ"א 3,4; כ"ב 3-5) - Ángel Manuel Rodríguez, The Closing of the Cosmic Conflict: Role of the Three Angels’ Messages, unpublished manuscript, p. 27.

**שאלות לדיון**:

`חשבו על כוחו האדיר של אלוהים, אשר ברא ומכלכל את היקום כולו. אנו מתקשים לתפוס את עצם מושג הקוסמוס - כיצד אנו יכולים אפילו להתחיל להבין את בוראו? חשבו עד כמה הוא עצום ועוצמתי בהשוואה אלינו - וזהו האלוהים אשר ישפוט אותנו! כיצד מסייעים לנו עובדות אלו להבין את משמעות המשפט "יראו את אלוהים"?`

`כיצד אנו יכולים להימנע מלגליזם כשאנו דנים במושגים מקראיים כגון קדושה, התגברות וניצחון? מדוע עלינו להבין תמיד שניצחונו של המשיח על הצלב הוא לבדו תשתית תקוותנו לישועה, על אף הניצחונות (או אפילו התבוסות) שאנו נוחלים כאן ועכשיו?`

`מדוע, למרות כל ההבטחות להתגברות על החטא, אנו מוצאים את עצמנו כושלים שוב ושוב ואיננו מצליחים לחיות על פי סטנדרט הצדקה שישוע עצמו הדגים למעננו והבטיח שאנו יכולים לחיות על פיו? אלו שגיאות אנו עושים, שאינם מאפשרים לאלוהים לפעול בנו כפי שהבטיח?`