---
title: 'המנצחים בספר התגלות'
date: 20/04/2023

---

"בָּזֶה סַבְלָנוּתָם שֶׁל הַקְּדוֹשִׁים הַשּׁוֹמְרִים אֶת מִצְווֹת אֱלֹהִים וֶאֱמוּנַת יֵשׁוּעַ" (התגלות 14:12). זהו למעשה תיאור עמו הנאמן של אלוהים באחרית הימים. עם זאת, חשוב לציין שהדרך היחידה שבה ניתן לשמור את מצוותיו של אלוהים - אז או עתה - היא דרך אמונת ישוע. שימו לב שהפסוק אינו אומר "אמונה בישוע" - למרות שהיא בהחלט חשובה - אלא הוא משתמש בביטוי "אמונת ישוע", המצביע על היבט אחר של האמונה. ובכן, זאת הייתה האמונה שאפשרה למשיח להתגבר על פיתוייו המתוחכמים והעזים ביותר של השטן.

האמונה היא מתנה שכל מאמין מקבל בתחילת דרכו. ככל שאנו מביעים יותר את האמונה שרוח הקודש שם בלבנו, כך היא הולכת וגדלה. אנו מתגברים לא בזכות כוח הרצון שלנו, אלא בזכות כוחו של המשיח החי והפועל בקרבנו ובאמצעותנו. אנו מתגברים לא בזכות מי שאנחנו, אלא בזכות מי שהוא. אנו מתגברים כי הוא התגבר. אנו מנצחים כי הוא ניצח. אנו יכולים לנחול ניצחון על הפיתויים רק משום שהוא ניצח אותם קודם לכן.

`קראו עברים 4:14-16 ו-7:25. כיצד ניתן להתגבר על החטא? כיצד ניתן "לירוא את אלוהים" ו"לתת לו כבוד"?`

ישוע, בן האלוהים, התגבר על תחבולות השטן. הוא התמודד עם הפיתויים באמונה שלמה בהבטחותיו של אלוהים, הכניע את רצונו לרצון ה' והסתמך על כוחו של אביו שבשמים. אם נבטח, נביט ונאמין בו, גם אנו יכולים להיות מנצחים. ישוע הוא כל כולנו ובשורת שלושת המלאכים היא בראש ובראשונה עליו. המסר של ספר התגלות הוא מסר של ניצחון, ולא של תבוסה. הוא מדבר על עם שינצח בחסדו ובכוחו של אלוהים.

המילה "מְנַצֵּחַ" בצורותיה השונות מופיעה אחד עשר פעמים בספר התגלות. יוחנן אפילו מציין בחזון על שבע הקהילות, המסמלות את הקהילה לדורותיה - מהמאה הראשונה עד לימינו אנו - שבכל דור ודור היו מאמינים אשר "ניצחו". יתרה מזו, באחרית הימים המאמינים אשר "ינצחו" יירשו את כל מה שאלוהים הכין עבורם (התגלות 21:7). זהו אינו לגליזם - זהו ניצחון בישוע המשיח, שבזכות חיי הציות והצדקה המושלמת שלו יש לנו את הבטחת חיי עולם. זוהי אמונה בפעולה וזהו כוחו של חסדו של אלוהים לשנות בצורה ניסית את חיי המאמין.

`האם ישנם דברים בחייכם שהייתם רוצים להתגבר עליהם? כיצד ניתן לתרגם את רצוננו לפעולה? אלו צעדים עלינו לנקוט כדי להיות אחד מה"מנצחים" בספר התגלות?`