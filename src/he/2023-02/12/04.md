---
title: 'האסטרטגיה הסופית של השטן'
date: 13/06/2023

---

הסקרים מגלים משבר אמון חמור של הציבור בממשלות ובמוסדות מדיניים. רבבות בני אדם שואלים את עצמם: "מי ראוי מוסרית להנהיג את העולם"? הנבואות בספר התגלות מזהות את החיה ככוח אשר בעקבות האיחוד העתידי בין דת ומדינה ייחשב לישות ההולמת למלא תפקיד זה.

`קראו התגלות 17:12-14. כיצד מתאר יוחנן את הסצנות האחרונות בהיסטוריית האנושות? איזו ניגודיות עוצמתית מופיעה כאן?`

יוחנן מדגיש בקטע זה מספר אלמנטים חשובים. ראשית, הכוחות הפוליטיים המתוארים כאן " כַּוָּנָה אַחַת לָהֶם וְיִתְּנוּ אֶת כֺּחָם וְסַמְכוּתָם לַחַיָּה" (פסוק 13). שנית, תלכיד רעיונות שגויים אלו יצא במלחמה נגד המשיח - שה האלוהים. שלישית, בקרב סופי זה עלי אדמות, המשיח וחסידיו ינחלו ניצחון מוחלט. לא החיה תנצח בעימות הגדול, אלא ישוע המשיח.

האם שאלתם פעם את עצמכם באיזו אסטרטגיה ישתמש השטן כדי לאחד את אומות העולם? ההיסטוריה נוטה לחזור על עצמה - ובמקרה זה אנו יכולים ללמוד לקחים חשובים מנפילתה של האימפריה הרומית. בשעה שפלישות השבטים הגרמאניים מהצפון איימו על אירופה המערבית, הקיסר הרומי קונסטנטינוס פנה לדת. ובכן, השילוב בין הסמכות הכנסייתית לבין הכוח המדיני הפך לכלי נחוץ בידיו של קונסטנטינוס באותם ימים קשים לאימפריה. למעשה, החיזוק המתמיד של קדושת יום א' במאה הרביעית לספירה היה מעשה פוליטי ודתי מחושב ביותר על מנת לאחד את האימפריה בעת המשבר שפקדה אותה.

קונסטנטינוס רצה לאחד את האימפריה שלו, בעוד שהכנסייה הקתולית רצתה לנצר אותה. ההיסטוריון המפורסם ארתור וויגל כתב בצורה חד-משמעית: "הכנסייה הפכה את יום א' ליום קדוש [...] בעיקר משום שביום זה נערך החג השבועי לכבוד השמש - שכן המדיניות הנוצרית באותם ימים הייתה לאמץ בצורה גורפת את המסורות והחגים הפגאניים החביבים על האוכלוסייה הרומית ולהעניק להם משמעות נוצרית" - The Paganism in Our Christianity (New York: G. P. Putnam’s Sons, 1928), p. 145.

בעת המשבר העתידית, כשהעולם יהיה שרוי בחרדות וייסורים, בני האדם יחפשו נואשות דמות שתעניק להם יציבות וביטחון. כך קמו בעבר משטרי העריצות ואין כל סיבה לחשוב שמציאות זו לא תוכל לחזור על עצמה. למעשה, על פי הנבואה, תופעה מעין זו אכן תוביל לאירועי זמן הסוף.

למרות שקשה לדעת בדיוק כיצד תסריט זה יתממש, העולם כבר ראה כיצד הכל יכול להשתנות בין רגע. על אף שאיננו יודעים את כל הפרטים על אירועי זמן הסוף, עלינו להיות מוכנים לבאות.