---
title:  מבחן השבת
date:  15/06/2023
---

ייתכן וכבר מהיום מכשירים את קרקע לרדיפה הממשמשת ובאה. ב-6 ביוני 2012, האפיפיור בנדיקטוס השישה עשר נאם בפני קבוצה של יותר מ-15,000 האנשים שנאספו בכיכר פטרוס הקדוש ברומא ואמר להם שכדאי להפוך את יום א' ליום מנוחה עבור כולם, כדי שיהיה להם זמן איכות עם משפחותיהם ועם האל. "ההגנה על יום א' היא למעשה הגנה על חירות האדם".

כמובן שהצעה זו אינה שוות ערך לכפיית השמירה של יום א' במקום השבת, אך היא כן מצביעה על כך שהרעיון של יום א' כ"יום מנוחה" הוא ללא ספק סוגייה הרת חשיבות. במוקדם או במאוחר, חוק זה יחוקק, וחסידי ה' השומרים את השבת המקראית יתויגו כיוצאים נגד האינטרסים של החברה. בעת משבר זו, אנשי אלוהים יעמדו איתנים באמונתם אליו בזכות חסדו וכוחו ויקבלו את חותמו.

הם לא ייכנעו ללחץ החברתי. ובכן, במקום לקבל את תו החיה, הם יקבלו את חותמו של אלוהים. החותם שימש בתקופה העתיקה כאמצעי לאישור האותנטיות של המסמכים. אם כן, מן המתבקש לְצַפות למצוא את חותמו של אלוהים בתורתו. לחותמות העתיקים היו תמיד סימני היכר ייחודיים של בעל החותם. ישעיהו אומר: "צוֹר תְּעוּדָה, חֲתוֹם תּוֹרָה בְּלִמֻּדָי" (ישעיהו ח' 16).

`קראו שמות כ' 8-11. אלו אלמנטים של החותם המקראי אתם מוצאים בדיבר על השבת? במה שונה דיבר זה משאר הדיברות?`

הדיבר הרביעי כולל שלושה מרכיבים של חותם אותנטי. ראשית, בדיבר זה מופיע שמו של בעל החותם: "יְהוָה אֱלֹהֶיךָ" (שמות כ' 10). שנית, דיבר זה גם כולל את תוארו של בעל החותם: האל אשר "עָשָׂה" (פסוק 11), דהיינו הבורא. שלישית, מצוינת טריטוריית השליטה שלו: "הַשָּׁמַיִם וְהָאָרֶץ, הַיָּם וְכָּל-אֲשֶׁר-בָּם" (פסוק 11).

על פי התגלות ז' 1-3, חותמו של אלוהים מונח על מצחנו - סמלו של השכל האנושי. אלוהים מכבד את חופש הבחירה שלנו. הוא מזמין אותנו לאפשר לו לעצב את החשיבה שלנו ברוח הקודש, כדי שנהיה מעוגנים היטב באמונתנו בדברו (אפסים ד' 30). ובכן, אנו מבינים שהנאמנים הם המאמינים "הַשּׁוֹמְרִים אֶת מִצְווֹת אֱלֹהִים וֶאֱמוּנַת יֵשׁוּעַ" (התגלות י"ד 12) - ובתוך מצוות אלו כלול הדיבר הרביעי, הדיבר אשר החיה חשבה לשנותו (דניאל ז' 25).

`אילו תנאים חברתיים עכשוויים יכולים לדעתכם להתפתח ולהוביל להגבלות על חופש הדת שלנו? אלו מגבלות יש עדיין לתהליך זה?`