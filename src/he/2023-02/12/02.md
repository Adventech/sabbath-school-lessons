---
title: 'מַכַּת הַמָּוֶת'
date: 11/06/2023

---

כפי שלמדנו, החיות בהתגלות י"ג ו-י"ד מסמלות מערכת חובקת עולם של סגידה כופרת - אבל זה לא הכל!

`קראו התגלות 13:5, התגלות 12:6,14 ודניאל 7:25. כמה זמן שלט כוח זה על הזירה הדתית במאות הקודמות?`

על פי הנבואה, לפעילות החיה מוגדרת מסגרת זמן מסוימת בהיסטוריה. מאחר ומדובר בנבואת זמן סמלית, עלינו להבין אותה על פי העיקרון התנ"כי המכונה "יום לשנה", ככתוב בבמדבר 14:34 - "יוֹם לַשָּׁנָה", וביחזקאל 4:6 - "יוֹם לַשָּׁנָה נְתַתִּיו לָךְ". עיקרון זה הוכיח את דיוקו שוב ושוב בפרשנות נבואות זמן, כגון הנבואה על שבעים השבועות בדניאל 9:24-27. ובכן, כשאנו סופרים את התקופה הנבואית של 42 חודשים, המצוינת בהתגלות 13:5, ומחשבים אותה על פי אורכו התנ"כי של החודש - 30 יום - אנו מגיעים למספר של 1,260 ימים נבואיים ושנים ממשיות. בתקופת התנ"ך, לוחות השנה היו מונות 360 ימים לשנה.

במאה הרביעית לספירה, הקיסר הרומי קונסטנטינוס ניצר את האימפריה הרומית. בשנת 330 לספירה הוא העביר את עיר הבירה לביזנטיון על מנת לאחד בין החלק המזרחי לחלק המערבי של האימפריה שלו, ועובדה זו יצרה ואקום מנהיגותי ברומא, שהאפיפיור מילא אותו לאלתר. בדרך זו הפך האפיפיור לא רק למנהיג פוליטי חזק, אלא גם לכוח פוליטי בפני עצמו באירופה. בשנת 538 לספירה, הקיסר יוסטיניאנוס העניק בצורה רשמית לבישוף של רומא את התואר של "מגן האמונה".

לכנסייה המדיאוולית הייתה השפעה עצומה בין 538 לספירה ו-1798 לספירה - כולל בכל הקשור לרדיפות הנוראיות שהוזכרו בהקדמת השיעור. בפקודתו של נפוליאון, הגנרל ברתיאר לקח בשבי את האפיפיור בשנת 1798, בהתאם לנבואה. הגנרל ברתיאר אסר את האפיפיור פיוס השישי והסיר אותו בצורה בוטה מכיסא הכבוד שלו. המכה למוסד האפיפיורות הייתה אז קשה מאוד, אך על פי התגלות 13:12, מכת מוות זו תחלים ברבות הימים ונשמע שוב מכוח זה - והפעם נשמע דברים חמורים בהרבה.

`חשבו עד כמה מדהימות נבואות התנ"ך וכיצד הן מגלות לנו את העובדה שאלוהים יודע מראש את כל אירועי העתיד. מה אנו למדים מכך על הסיבות הטובות שיש לנו להאמין להבטחותיו של אלוהים - אפילו לאלו שטרם ראינו את הגשמתן?`