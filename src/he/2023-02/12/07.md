---
title:  נקודות למחשבה
date:  16/06/2023
---

"הפרוטסטנטיזם יושיט את ידו מעל התהום כדי לאחוז בידה של הכנסייה ברומא וישלח את ידו מעל התהום העמוקה כדי ללחוץ ידיים בחמימות עם תורת הספיריטואליזם, ובהשפעתו של איחוד משולש זה המדינה שלנו [ארצות הברית] תתכחש לכל עקרונות החוקה שלה כרפובליקה פרוטסטנטית ובכך תסלול את הדרך להפצת השקרים ורעיונות השווא של האפיפיורות - או אז נדע בוודאות שהגיעה העת לאותות השקריים של השטן ושהסוף ממשמש ובא" - Ellen G. White, Testimonies for the Church, vol. 5, p. 451.

"אנו נוטים להעלים עין מן העובדה שלפי ספר התגלות, יום א' הוא יום הסגידה של כוחות האויב. [...] יום א' הוא סמל הרה חשיבות, המגלה את ערמומיותו שלא תיאמן ואת התחכמותו של התנין. [...] שינוי זה של תורת ה' מביע באקט אחד פשוט ותמציתי את מלוא שנאתו של התנין נגד אלוהים בעימות הקוסמי. הפשטות לכאורה של אקט זה מטעה ביותר. התנין ביקש לגזול את מקומו של אלוהים על ידי ההצגה העצמית שלו כמושא לסגידה ועל ידי הטיעון שתורת ה' לא הוגנת ולכן צריך לשנותה. התנין שינה את התורה של אלוהים בנקודת החיבור בין שני הלוחות, שבה אלוהים מזוהה כבורא וגואל, היחידי שראוי לסגידה (שמות כ' 8-11, דברים ה'; השוו עם התגלות ד' 11, ה' 9,13,14). לא רק ששינוי התורה מביע את שנאתו של התנין באשר לרצון של אלוהים (שנגלה בתורה), אלא הוא גם מהווה ניסיון גלוי לגזול מאלוהים את מקומו על ידי כך שהשטן הופך את עצמו למושא לסגידה. [...] אילו עלה בידו לכפות שינוי זה של התורה ברמה האוניברסלית, היה התנין מבטיח את ניצחונו" - Ángel Manuel Rodriguez, “The Closing of the Cosmic Conflict: Role of the Three Angels’ Messages,” unpublished manuscript, pp. 53, 54.

**שאלות לדיון**:

`למרות שעלינו לחיות בציפייה - אפילו בכיליון עיניים - לאירועי זמן הסוף, מדוע עלינו להיזהר מעמדות קיצוניות - פנטיות, קביעת תאריכים או ספקולציות מעבר לדבר ה' המפורש שנגלה לנו בכתובים בהשראה אלוהית? אילו סכנות טמונות בכך ומה היו בעבר תוצאות העובדה שאירועים שמנהיגי דת למיניהם קבעו שיקרו לא התממשו בזמן ובאופן שבו הם חזו אותם?`

`בעוד שעלינו להיזהר מהסכנות המתוארות לעיל, כיצד עלינו להשיב למי שטוען שהתסריט על תו החיה ועל הרדיפה בזמן הסוף אינו יכול להתממש משום שהוא נשמע לא מציאותי בעליל לאור המצב הנוכחי של העולם? מדוע קו מחשבתי זה - למרות שהוא נשמע הגיוני לכאורה - אינו הגיוני כלל? אחרי הכל, תראו באיזו מהירות דברים יכולים להשתנות מקצה לקצה בעולם!`