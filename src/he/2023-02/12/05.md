---
title: 'תו החיה'
date: 14/06/2023

---

`קראו התגלות 14:9 והשוו עם התגלות 14:12. היכן מונח תו החיה? (ראו דברים 6:8, דברים 11:18). אילו שתי תכונות אופי מבדילות בין עובדי ה' לבין מקבלי תו החיה?`

בעוד שקבוצה אחת משתחווה לחיה, השנייה שומרת את מצוותיו של אלוהים (כולל הדיבר הרביעי, אשר החיה ניסתה לבטלו) ויש לה את אמונת ישוע. בין שתי הקבוצות קיימת ניגודיות מוחלטת. השטן פועל באמצעות החיה העולה מן הים והחיה העולה מן הארץ בניסיון לערער את סמכותו של אלוהים, ועושה זאת על ידי תקיפת לב ליבה של הסגידה: יום השבת. תו החיה מונח על המצח או על היד. המצח מסמל את השכל, המרכז של המצפון, ההיגיון ושיקול הדעת האנושי; היד לעומת זאת היא סמל של פעולות ומעשים. יום יבוא - וייתכן שהוא קרוב יותר ממה שאנו חושבים - ויחוקקו חוקים שיגבילו את חופש הדת שלנו. כל אלה המצייתים בנאמנות לדבר אלוהים והשומרים את יום השבת של האדון יתויגו כאויבי האחדות והשגשוג החברתי.

"שומרי השבת המקראית יוקעו כאויבי החוק והסדר, כשוברי הרסן המוסרי של החברה, אשר גורמים לאנרכיה ושחיתות וממיטים על העולם את עונשי ה'. נקיפות המצפון שלהם יוכרזו כעיקשות, כמרי וכבוז לרשות ולחוק. הם יואשמו בחוסר נאמנות לשלטון" - אלן ווייט, העימות הגדול, 450.

כנסיית רומא טוענת שיום א' הוא "תו" סמכותה הכנסייתית. "הכנסייה הקתולית מצהירה בריש גלי ששינוי זה [משמירת יום השבת לשמירת יום א'] הוא מעשה ידיה. [...] יתרה מזו, אקט זה הוא למעשה אות כוחה וסמכותה בענייני דת" - American Catholic Quarterly Review, January 1883.

ספר התגלות מנבא שבעת משבר שתפקוד את עולמנו בעתיד לבוא, החברה שלנו תעבור שינוי פוליטי, דתי ומוסרי משמעותי, שיכלול את הכפייה על שמירת יום א', שתהפוך אז ל"תו החיה". שוב, לא נאמר לנו בפירוש כיצד אירועים אלו יתגלגלו. הכתובים משרטטים לנו רק קווים כללים, אך מספיק ברורים כדי ללמד אותנו שהעימות הגדול הולך ומתקרב לשיאו בסוגיית ההשתחוויה לחיה או לבורא ושיום השבת ישחק תפקיד מכריע בעימות זה.

`באיזה אופן האנושות הייתה תמיד חלוקה בין נאמנות לאלוהים לבין נאמנות לשטן? מדוע אין אמצע במאבק זה? כיצד אנו יכולים לדעת בוודאות באיזה צד אנו נמצאים בעימות זה?`