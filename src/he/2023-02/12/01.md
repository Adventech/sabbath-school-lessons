---
title:  "חותמו של אלוהים ותו החיה: חלק ב'"
date:  10/06/2023
---

### קראו את הפסוקים הבאים לקראת שיעור השבת השבועי
התגלות י"ב 6,14; דניאל ז' 25; תסלוניקים ב' ב' 3,4; דברים ו' 8; דברים י"א 18; שמות כ' 8-11.

> <p>פסוק לשינון</p>
> "הַמְיֻעָד לַשְּׁבִי יֵלֵךְ בַּשְּׁבִי; וְהַמְיֻעָד לֵהָרֵג בַּחֶרֶב יֵהָרֵג בַּחֶרֶב. בָּזֶה סַבְלָנוּת הַקְּדוֹשִׁים וֶאֱמוּנָתָם" (התגלות י"ג 10).

במאה ה-XV לספירה, הרי האלפים שבחבל פיימונטה, בצפון איטליה, היו ביתם של הוולדנסים - קבוצה של מאמינים הנחושים בדעתם להישאר נאמנים להבנתם של הכתובים. כתוצאה לנאמנותם העזה למשיח, הם נרדפו באכזריות רבה, ובשנת 1488 לספירה הוולדנסים שבעמק הלויס אף נרצחו בברוטליות על ידי הכנסייה הקתולית בשל אמונתם.

גל נוסף של רדיפות פרץ במאה השבע עשרה, כשדוכס סבויה שלח צבא של 8,000 איש אל אזור הוולדנסים וביקש מהאוכלוסייה המקומית שתשכן את חייליו בבתיהם. הם הסכימו בתום לב, מבלי לדעת שהייתה זו תרמית המיועדת להעניק לכוחותיו גישה נוחה לקורבנות. ב-24 באפריל 1655, החיילים קיבלו אות והטבח התחיל - והפעם מצאו את מותם 4,000 ולדנסים נוספים.

למרבה הצער, ההיסטוריה חוזרת על עצמה לעיתים קרובות. הנבואה על "תו החיה" מצביעה על החולייה האחרונה בשרשרת הרוע של רדיפות דתיות חוזרות ונשנות במרוצת ההיסטוריה. בדומה לרדיפות של העבר, גם רדיפה זו באחרית הימים כוונתה להכריח את כל תושבי תבל לקבל סט אמונות שקריות ומערכת פולחנית מסוימת שכוח זה יקבע. ואולם, כמו תמיד, לאלוהים תהיה שארית פליטה שלא תיכנע לאויב.

*למדו את השיעור השבועי לקראת שבת ה-17 ביוני.