---
title:  המאבק בשמים
date:  26/03/2023
---

פרק י"ב בהתגלות מציג לנו רצף של סצנות דרמטיות, מעין תצלומים מתוך המאבק הארוך בין הטוב לרע, שהחל בשמים אך יסתיים כאן עלי אדמות. אותן סצינות משתרעות לאורך כל היסטוריית הישועה, החל מסצינת הפתיחה של מריו של השטן וכלה בתקיפותיו האכזריות כנגד עמו של אלוהים באחרית הימים.

`קראו התגלות י"ב, פסוקים 7-9, שבהם מתואר העימות הקוסמי בין הטוב לרע. כיצד ייתכן שעימות זה התרחש בשמים? מה אנו למדים מתוך פסוקים אלו על המציאות של רצון חופשי ובחירה חופשית?`

חופש הבחירה הינו עיקרון בסיסי של השלטון האלוהי - הן השמים והן בארץ. אלוהים לא ברא רובוטים - לא בשמים ולא בארץ! אנו בני האדם נבראנו בצלמו של אלוהים וביכולתנו לקבל החלטות מוסריות בצורה חופשית.

כוח הבחירה החופשית הולך יד ביד עם היכולת לאהוב. ביטולו של כוח הבחירה מוביל באופן הכרחי להרס מוחלט של היכולת לאהוב, שכן בשל טבעה המיוחד, לא ניתן לדרוש אהבה בכוח וגם לא ניתן לכפות אותה על הזולת. למעשה, האהבה היא ביטוי מובהק של הרצון החופשי. כל מלאך בשמים עמד בזמנו מול ההחלטה הרת הגורל האם להיענות לאהבתו של אלוהים או שמא להפנות לו עורף מתוך אנוכיות, יהירות וגאווה. יתרה מזו, בדיוק כפי שמלאכי השמיים התמודדו עם החלטה גורלית זו, ספר התגלות שם אותנו בפני אותה החלטה הרת גורל שבסוף העימות הגדול הארצי.

ניטרליות מעולם לא הייתה אופציה בעימות הגדול (ראו לוקס י"א 23), וגם לא תהיה במלחמה הגדולה שבאחרית הימים. כפי שכל מלאך קיבל את ההזדמנות לבחור את הצד שלו - עם המשיח או עם הילל בן שחר - כך גם האנושות כולה תקבל הזדמנות דומה באחרית הימים. למי נישבע אמונים ולמי נקדיש את ההשתחוויה ואת הציות שלנו? סוגייה זו עמדה תמיד במוקד העימות הגדול וכך יהיה - אפילו בצורה דרמטית יותר - במשבר הסופי של היסטוריית כדור הארץ.

ואולם, הכתובים מביאים לנו חדשות נפלאות! פרק י"ב בהתגלות מתאר לנו את נצחונו של המשיח בעימות זה - וכל מה שעלינו לעשות בעזרת הרצון החופשי שקיבלנו מה' הוא לבחור להיות בצד שלו: הצד המנצח! איזו זכות מדהימה נפלה בחלקנו להיות מסוגלים לבחור מראש בצד שאנו כבר יודעים שינצח במאבק קוסמי זה!

`חשבו על קדושת הרצון החופשי והבחירה החופשית בעיני ישוע, אם למרות שהוא ידע שתכונות אלו יובילו אותו לצלב (ראו טימותיאוס ב' א' 9), הוא בכל זאת העניק לנו אותן. מה אנו למדים מכך על הזהירות והאחריות שבהן עלינו להשתמש במתנה קדושה, אך יקרה זו?`