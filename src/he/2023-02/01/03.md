---
title: 'תקיפותיו של השטן'
date: 27/03/2023

---

כבר מתחילת העימות הגדול, השטן ביקש להשמיד את המשיח (ראו התגלות 12:4,5). ועם זאת, כל ניסיונותיו עלו בתוהו. לגודמה, בלידתו של ישוע, מלאך הזהיר את יוסף ומרים לגבי מזימתו של הורדוס, והם נמלטו למצרים. בנוסף, ישוע עמד בפיתוייו העוצמתיים ביותר של השטן במדבר באמצעות המילה "כתוב!", וכך מצא מפלט והגנה בדבר אלוהים. במותו על הצלב, המשיח גילה את גודל אהבתו ושחרר אותנו משכר החטא - המוות הנצחי. בתחייתו ובחייו ככוהן גדול ומתווך שמימי, ישוע מושיע אותנו מכוחו של החטא בחיינו כאן ועכשיו.

**קראו התגלות 12:4-6,9; אפסים 5:25-27,32 ותהלים 2:7-9 והסבירו את הסמלים להלן:**

`התנין`

`האישה`

`הילד`

`שבט הברזל`

בכתובים, ה"שבט" הוא סמל של שלטון או ריבונות. "שבט הברזל" הוא סמל של שלטון בלתי שביר, כל יכול ובלתי מנוצח. ישוע התמודד עם כל הפיתויים שאנו חווים כבני אדם, אך יצא תמיד מנצח. השטן הוא אויב מובס. המשיח ניצח אותו בחייו, במותו ובתחייתו. נצחונו של המשיח על השטן היה מוחלט, אך העימות הגדול בין אלוהים לשטן טרם הסתיים.

עם זאת, כשאנו מקבלים באמונה את מה שהמשיח עשה למעננו, שכר החטא שלנו מבוטל וחטאינו נסלחים. אנו עומדים ללא דופי בפני אלוהים, מכוסים בצדקתו של המשיח. שאול השליח כותב שכדאי לנו "לְהִמָּצֵא בּוֹ - בְּאֹפֶן שֶׁצִּדְקָתִי לֹא תִּהְיֶה לִי מִן הַתּוֹרָה, אֶלָּא תִּהְיֶה זוֹ הַצְּדָקָה אֲשֶׁר עַל־יְדֵי אֱמוּנַת הַמָּשִׁיחַ. צְדָקָה אֲשֶׁר מֵאֱלֹהִים הִיא וִיסוֹדָהּ בֶּאֱמוּנָה" (פיליפים 3:9). אם חטאינו נסלחים, כבר אין לשטן כל בסיס להאשים אותנו. ישוע ניצח והתגבר לנצח על מה שהחטא והרוע יכלו לעשות לנו. הוא חתר למגע, הסתער על הרוע ונטרל אותו אחת ולתמיד! כשאנו מקבלים את המשיח באמונה, הניצחון כבר מובטח לנו!

`מדוע הבטחת הישועה בזכות נצחונו של המשיח על השטן כה חיונית לנו? כיצד אנו יכולים להפוך את מילותיו של שאול השליח בפיליפים 3:9 לחווייתנו האישית?`