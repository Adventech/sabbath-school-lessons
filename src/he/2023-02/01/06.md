---
title:  שארית הפליטה של ה' באחרית הימים
date:  30/03/2023
---

השטן נמצא במלחמה עם המשיח מאז מריו בשמים (התגלות י"ב 7). תכליתו של השטן - הן אז והן עתה - היא להשתלט על היקום (ראו ישעיהו י"ד 12-14). על כן, עמו של אלוהים באחרית הימים עומד בכוונת שלו. בהתגלות י"ב 17 הודגש שהתנין (השטן) קצף (כעס) על האישה (הקהילה) ו"הָלַךְ לַעֲשׂוֹת מִלְחָמָה עִם שְׁאָר זַרְעָהּ" - ביטוי אשר מתורגם לעיתים גם כ"שארית הפליטה". על פי הנבואות, שארית זו עתידה להישאר נאמנה למשיח, לאמת שלו ולמשימה שהיא קיבלה ממנו.

`קראו התגלות י"ב 17. מהן התכונות העיקריות של שארית הפליטה של אלוהים באחרית הימים על פי פסוק זה?`

בהתגלות י"ב 17, השטן (התנין) זועם על האישה, הקהילה של אלוהים. השטן כועס מאוד על עם מיוחד זה ששומר את מצוותיו של אלוהים, ויעשה את כל מה שביכולתו כדי להשמידו. בסופו של דבר, הוא יגרום להוצאת צו שיאסור על אנשי אלוהים לקנות או למכור, ישליך אותם לבתי כלא ויגזור עליהם גזר דין מוות (ראו התגלות י"ג 14-17).

מאחר ונבצר מהשטן להשמיד את המשיח, הוא ינסה להשמיד את מושא אהבתו - הקהילה של אלוהים. הקרב האחרון על כדור הארץ לא יתרחש במזרח התיכון ולא יהיה קשור לסכסוכים הרבים באזור זה, אלא יתרחש בלבם של אנשי אלוהים הפזורים בכל קצווי תבל.

זהו קרב מכריע בין שני כוחות מנוגדים - המשיח והשטן. ושוב - במלחמה זו אין ניטרליות. השאלה המרכזית במלחמה סופית זו תהיה: "למי אנו נאמנים?". ה' מבקש להקים לו עם המורכב ממאמינים אשר נשבו באהבתו של המשיח, נפדו בחסדו, מחויבים למטרותיו, מועצמים על ידי רוח הקודש ומצייתים למצוותיו, שמוכנים למסור את נפשם למענו. עולמנו הולך ומתקרב למשבר חמור. ואולם, ניצחוננו בטוח באמצעותו של המשיח, כל עוד אנו נשארים בו באמונה המובילה לציות. הכל תלוי בבחירתנו.

`כיצד בא לידי ביטוי התגלות י"ב 17 בחייכם כמאמינים במשיח? דהיינו, כיצד בא לידי ביטוי העימות הגדול בחייכם?`