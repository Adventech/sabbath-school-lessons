---
title:  המשיח מנצח - השטן מפסיד
date:  25/03/2023
---

### קראו את הפסוקים הבאים לקראת שיעור השבת השבועי
התגלות י"ב; אפסים ה' 25-27,32; פיליפים ג' 9; דניאל ז' 25; ישעיהו י"ד 12-14; התגלות י"ג 14-17.

> <p>פסוק לשינון</p>
> "קָצַף הַתַּנִּין עַל הָאִשָּׁה וְהָלַךְ לַעֲשׂוֹת מִלְחָמָה עִם שְׁאָר זַרְעָהּ הַשּׁוֹמְרִים אֶת מִצְווֹת אֱלֹהִים וְלָהֶם עֵדוּת יֵשׁוּעַ" (התגלות י"ב 17).

בספרו "מעטים מול רבים: סיפורים מדהימים על תפניות בלתי צפויות בשדות הקרב במרוצת ההיסטוריה", קורמק אובריאן מספר על צבאות שעל אף שמספר האויבים עלה בהרבה על שלהם, הם בכל זאת ניצחו. הוא מספר לדוגמה על צבאו של חניבעל שמנה 55,000 חיילים אשר נחל ניצחון אדיר בקרתגו מול הצבא "הבלתי מנוצח" של רומא, אשר מנה 80,000 חיילים מנוסים. הוא מספר גם כן את הסיפור המדהים על צבאו היווני של אלכסנדר מוקדון אשר כבש את האימפריה הפרסית.

גם אנו נמצאים במאבק מתמיד על חיים ומוות מול אויב ערמומי. אנו "מעטים מול רבים" ונלחמים על חיינו כנגד כל הסיכויים. כוחות הרוע נראים בלתי מנוצחים ונדמה כאילו אנו נוחלים הפסד אחר הפסד. התבוסה נראית בלתי נמנעת והניצחון נראה רחוק מן האופק. מבחינה אנושית גרידא, נדמה שכוחותיו של השטן יגברו עלינו.

ואולם, הודות לאלוהים, על אף שאנו "מעטים מול רבים" וכל הסיכויים נגדנו מנקודת מבט אנושית, ועל אף שתקיפותיו של השטן אכזריות ועוצמתיות, בישוע המשיח מובטח לנו ניצחון אדיר! הנושא המרכזי של ספר התגלות הוא: המשיח מנצח - השטן מפסיד. לב לבו של מאבק זה משורטט בהתגלות י"ב 17, הפסוק לשינון של השיעור הנוכחי. השבוע נלמד דברים חיוניים שיכשירו את הקרקע ויכינו אותנו להבין בהמשך בצורה מעמיקה את התגלות י"ד ואת בשורת שלושת המלאכים.

*למדו את השיעור השבועי לקראת שבת ה-1 באפריל.