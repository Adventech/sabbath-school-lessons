---
title: 'נקודות למחשבה'
date: 09/06/2023

---

"מראשית העימות הגדול בשמים הייתה תכליתו של השטן לבטל את תורת ה'. כדי להשיג את מטרתו פתח השטן במרד נגד בוראו, וגם אחרי שגורש מהשמים הוא המשיך באותה מלחמה עלי אדמות. המטרה שבה הוא דבק והגשים בהתמדה, היא לרמות את בני האדם, להדיחם לחטוא ולגרום להם לחלל את תורת ה'. בין אם ישיג זאת על ידי ביטול התורה לאלתר או מאיסת אחד מדיברותיה, התוצאה בסופו של דבר תהיה זהה. [...] בניסיונו להכפיש ולבזות את צווי ה' סילף השטן את תורת כתבי הקודש, והטעויות והשקרים שהוא הפיץ נטמעו באמונתם של רבבות בני אדם המתיימרים להאמין בכתבי הקודש. העימות הגדול האחרון בין האמת לשקר, הוא למעשה הקרב האחרון בעימות המתמשך על תורת ה'. לקרב אחרון זה אנו נכנסים כעת – מאבק בין חוקת האדם לחוקי ה', בין אמונה על פי כתבי הקודש לבין אמונה על פי המסורת והאגדה" - אלן ווייט, העימות הגדול, 443.

לאורך כל ספר התגלות, הסגידה והבריאה שזורות זו בזו באופן בלתי נפרד. תמצית העימות בין הטוב לרע והסוגיות הקשורות לתו החיה מתמקדות בשאלה האם אלוהים ראוי לסגידה אם לאו. כפי שראינו, העובדה שהעולם נברא באמצעותו של המשיח נמצאת בלב ליבה של סוגיית הסגידה ביום השבת. לא רק שישוע מדגיש שוב ושוב את חשיבותו של יום זה, אלא הוא אף מכנה את עצמו "אדון" של השבת (מתי 12:8, מרקוס 2:28, לוקס 6:5).

השבת היא תזכורת נצחית של זהותנו. היא מזכירה לנו למי אנו שייכים כיצורי אנוש, היא מעניקה ערך לכל בני האדם ומחזקת את העובדה שאנו מעשי כפיו של אלוהים, בוראנו, שראוי לנאמנותנו ולסגידתנו. למעשה, זוהי בדיוק הסיבה מדוע השטן כה שונא את יום השבת. ובכן, השבת היא זיקת הזהב הקושרת אותנו עם בוראנו - ולכן היא תשחק תפקיד כה מכריע במשבר הסופי באחרית הימים.

**שאלות לדיון**:

`החיה היוצאת מתוך הים טוענת שהיא בעלת סמכות גדולה - אלו הנחות עיקריות עומדות מאחורי טענתה? כיצד אנו יכולים ליפול לאותה מלכודת ולטפח בליבנו גישה דומה מבלי משים?`

`כיצד אתם משיבים למי שטוען שהרעיון על "שטן" ממשי הוא אמונה תפלה פרימיטיבית, שאנשים משכילים או אנשים אינטליגנטים בכלל אינם יכולים לקחת ברצינות? מה הייתם יכולים להשיב לכך?`