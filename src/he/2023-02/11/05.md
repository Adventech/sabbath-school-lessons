---
title:  הַהוֹלְכִים אַחֲרֵי הַשֶּׂה
date:  07/06/2023
---

`קראו התגלות י"ג 1,2. מנין מופיעה החיה ומי מעניק לה סמכות?`

החיה הראשונה בהתגלות י"ג מקבלת את כוחה, את כסאה ואת סמכותה הגדולה מהתנין. בהתגלות י"ב 9 והתגלות כ' 2, התנין מזוהה עם השטן. ובכן, כידוע, השטן הוא אויב ערמומי, הפועל באמצעות כוחות ארציים. על פי התגלות י"ב 3-5, "תנין" זה - השטן - ניסה להשמיד את "בן הזכר" שעמד להיוולד. "בן זכר" זה - שהוא למעשה המשיח - נלקח "אֶל הָאֱלֹהִים וְאֶל כִּסְאוֹ". בניסיונו להרוג את ישוע בילדותו, השטן פעל באמצעות הורדוס ורומא האימפריאלית. בסוף חייו הארציים של ישוע, היה זה שליט רומי - פילאטוס - אשר גזר על ישוע גזר דין מוות, תליין רומי תקע את המסמרים על הצלב של ישוע, חייל רומי דקר את צידו ברומח ומשמר רומי שמר על קברו. על פי התגלות י"ג 2, התנין - דהיינו השטן - יפעל שוב באמצעות רומא הפגנית באחרית הימים ויעביר את סמכותה לכוח בהתהוות זה המכונה "החיה".

"למרות שהתנין מסמל בראש ובראשונה את השטן, באופן משני הוא מצביע על האימפריה הרומית. [...] הכוח שירש את האימפריה הרומית, שקיבל "אֶת כִּסְאוֹ וְסַמְכוּת רַבָּה", הוא ללא ספק רומא האפיפיורית" - The SDA Bible Commentary, vol. 7, p. 817. ההיסטוריון א. פליק מסביר ש"מתוך חורבותיה של רומא הפוליטית צמחה אימפריה רוחנית בצורה של הכנסייה הרומית האדירה" - A. C. Flick, The Rise of the Medieval Church (1900) p. 150 כפי שצוטט במקור הבא: The SDA Bible Commentary, vol. 7, page 817.

`קראו התגלות י"ג 3 ו-י"ד 4. איזו ניגודיות קיימת בין הדימויים בשני פסוקים אלו?`

בניגוד ל"כָל הָאָרֶץ", ההולך אחרי החיה, לאלוהים יהיה עם שילך "אַחֲרֵי הַשֶּׂה". שוב, ההחלטה תהיה חד-משמעית: בעד המשיח או נגדו. גם אז, בדומה להיום, לא תהיה עמדה ניטרלית. לא להתחייב לאלוהים משמעו להתחייב לאויב.

`"וְתִהְיוּ שְׂנוּאִים עַל הַכֺּל לְמַעַן שְׁמִי, אַךְ הַמַּחֲזִיק מַעֲמָד עַד קֵץ הוּא יִוָּשַׁע" (מתי י' 22). האם אתם מוכנים להחזיק מעמד עד הסוף?`