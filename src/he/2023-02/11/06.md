---
title:  'ישוע: המתווך היחידי שלנו'
date:  08/06/2023
---

`קראו התגלות י"ג 4,5. אילו סימני היכר של החיה אנו מגלים בפסוקים אלו?`

החיה בספר התגלות היא כוח דתי כופר העולה מתוך רומא הפגאנית וצומח עד למעמד של מערכת פולחנית חובקת עולם. על פי התגלות י"ג 5, זהו כוח מגדף. בברית החדשה, הגידוף מוגדר כגישה יומרנית של ישות, המייחסת לעצמה את סמכותו של אלוהים מתוך עמדה של שוויון אליו (לטענתה).

`קראו לוקס ה' 18-26 ויוחנן י' 33. אילו אלמנטים של גידוף ניתן לזהות בפסוקים אלו?`

ישוע הואשם בגידוף השם על ידי מנהיגי הדת בזמנו. במקרה שלו, היו אלו האשמות שווא, שכן למשיח אכן יש את כל הכוח והסמכות האלוהית - כולל הזכות לסלוח חטאים, וזאת מאחר ויש לו טבע אלוהי. ישוע עצמו ניסח זאת בצורה עוצמתית ביותר: "יָמִים רַבִּים כָּל כָּךְ אֲנִי עִמָּכֶם וְאֵינְךָ מַכִּיר אוֹתִי, פִילִיפּוֹס? הָרוֹאֶה אוֹתִי רָאָה אֶת הָאָב, וּמַדּוּעַ אַתָּה אוֹמֵר 'הַרְאֵה לָנוּ אֶת הָאָב'?" (יוחנן י"ד 9).

בנוסף, טימותיאוס א' ב' 5 מלמד אותנו שיש רק מתווך אחד בין אלוהים לאדם - ישוע המשיח. בניגוד מוחלט לכך, הכנסייה הקתולית מלמדת שהכומר הוא המתווך בין אלוהים לאנושות החוטאת. ואולם, מאחר והכומר עצמו הוא אדם חוטא, הוא אינו יכול להיות המתווך שלנו, שהרי הוא עצמו זקוק למתווך! הגידוף גם מוגדר כטענה של אדם להיות אלוהים או לעמוד במקומו של אלוהים. רק כדי לסבר את האוזן, הנה שתי אמירות הלקוחות ממקורות רשמיים של הכנסייה הקתולית: "מעמדו של האפיפיור כה רם ונשגב, עד כי הוא אינו רק בן-אנוש [...] אלא ניתן לומר שהוא אלוהים עלי אדמות" - Lucius Ferraris, “Papa,” article in his Prompta Bibliotheca (1763), 1 vol. 6, pp. 25–29. יתרה מזו, האפיפיור לאו השנים עשר אף התרברב: "אנו [האפיפיורים] ממלאי מקומו של אלוהים עלי אדמות" The Great Encyclical Letters of Pope 4 Leo XIII (New York: Benziger, 1903), p. 193.

בנוסף, כשאנו מבינים שמשמעות התחילית "anti" מתוך הצירוף "anti-Christ" [צורר המשיח] היא לא תמיד "נגד", אלא היא גם "במקום", הטענות לעין מקבלות משנה תוקף. אם כן, משמעות הצירוף "anti-Christ" [צורר המשיח] היא גם "במקום המשיח". זה גידוף לשמו!