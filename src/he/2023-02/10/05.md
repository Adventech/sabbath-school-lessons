---
title: 'קריאה לנאמנות'
date: 31/05/2023

---

המסר של המלאך השני בהתגלות י"ד הוא: "נָפְלָה נָפְלָה בָּבֶל". בהתגלות י"ז, האישה המזוהה כבבל הרוחנית - הלבושה ארגמן ושני - יושבת על חיה אדומה כשני, מציעה כוס יין ומשכרת את העולם כולו עם הטעיותיה. כלומר, בו יבוא הזמן שבו דת ומדינה יתאחדו מחדש, השקר ישלוט בכל מקום והשדים יתנו אותות וניסים כדי להטעות - ואז העולם ישוגר אל העימות הסופי שלו.

בה בשעה, אותו כוח ישמיץ את אנשי אלוהים, ילעג להם, ידכא אותם וירדוף אותם, אך בעזרת רוח הקודש הם יישארו נאמנים לאלוהים במשיח. כוחות הרוע והגיהינום לא יצליחו לשבור את נאמנותם למשיח. הם מוגנים בו, שכן הוא "מַחֲסֶה וָעֹז, עֶזְרָה בְצָרוֹת, נִמְצָא מְאֹד" (תהלים 46:2).

אלוהים קורא לאנשים בזמן הסוף להישאר נאמנים לדברו. ישוע התפלל: "קַדֵּשׁ אוֹתָם בָּאֱמֶת: דְּבָרְךָ אֱמֶת" (יוחנן 17:17). האמת של דבר אלוהים - ולא דעות או מסורות בני אדם - היא כוכב הצפון שאמור להנחות אותם בשעת גורל זו בהיסטוריית האנושות.

ב-1893, לד"ר אדוארד היסקוקס, מחבר ספר הלימוד הרשמי של עקרונות האמונה של הקהילה הבפטיסטית, הייתה אמירה מדהימה. הוא פנה לקבוצה ענקית של מאות פסטורים בפטיסטים וזעזע אותם בהסברו לגבי האופן שבו יום ראשון חדר לנצרות: "כמה חבל שיום א' הגיע אלינו עם חותמו של העולם הפגאני, קיבל את שמו מאל השמש, אומץ ונתמך על ידי האפיפיורות הכופרת והורש כמורשת קדושה לפרוטסטנטיות" (אדוארד היסקוקס, נאום בפני כנס הפסטורים בניו יורק, 13 בנובמבר 1893).

`קראו יחזקאל 20:1-20. מהי תמצית המסר של יחזקאל כאן וכיצד משתלבת השבת בקריאה זו של הנביא לנאמנות?`

ביחזקאל כ', הנביא מפציר בבני ישראל לעזוב את המנהגים הפגאניים ולהשתחוות לבורא במקום לאלילים שלהם, המכונים כאן "גִלּוּלֵי מִצְרַיִם". בבשורת שלושת המלאכים, אלוהים פונה בצורה דומה לאנושות "להשתחוות לבורא", שהרי "בבל נפלה". גם כאן, כפי שאנו יודעים, הנאמנות בשמירת השבת תשחק תפקיד מכריע באירועי זמן הסוף.

`אילו לקחים עלינו להפיק מיחזקאל 20:1-20? (ראו גם קורינתים א' 10:11)`