---
title:  נקודות למחשבה
date:  02/06/2023
---

"'בבל הגדולה' בספר התגלות מסמלת בעיקר את איחוד הדתות הכופרות באחרית הימים. [...] 'בבל הגדולה' היא שם-קוד שהכתובים מצביעים באמצעותו על האיחוד הדתי המשולש בין האפיפיורות, הפרוטסטנטיות הכופרת והספיריטואליזם. [...] כוונת המונח 'בבל' היא לארגונים עצמם ולעומדים בראשם, ופחות לחבריהם, שהמקרא מכנה אותם 'מים רבים'" (התגלות י"ז 1 - The SDA Bible Commentary, vol. 7, pp. 851, 852.

"השטן משתמש בשתי תורות שקר כבירות אלה – הישארות הנפש וקדושת יום א' – כדי להוליך שולל את בני האדם. בעוד שתורת השקר הראשונה מהווה את תשתית הספיריטואליזם, השנייה יוצרת קשר של אהדה וחיבה עם הכנסייה ברומא" (אלן ווייט, העימות הגדול, 447).

בתקופת התנ"ך, לנשמות המתים היה תפקיד מרכזי בדת בבל. לבבלים היה סט שלם של אמונות הקשורות לדוקטרינה של המשכיות הנפש. הם האמינו שבמותו של האדם, הנפש עוברת לעולם הרוח. ואולם, מושג "המשכיות הנפש" זר לכתובים. האנציקלופדיה היהודית מזהה בצורה ברורה את מקורה של תורת שקר זו על אלמותיות הנשמה: "האמונה שלפיה הרוח ממשיכה את קיומה לאחר התפרקות הגוף [...] אינה מופיעה באף מקום בכתובים. [...] אמונה זו בהמשכיות הנפש חדרה ליהדות מתוך המגע עם החשיבה היוונית בכלל ועם הפילוסופיה של אפלטון בפרט, הוגה אשר פיתח תפיסה זו על סמך פולחן המסתורין של האורפיוס ואלואסיס, שבו שולבו בצורה משונה לא מעט אלמנטים מפולחן בבל ומצרים" - Kaufmann Kohler, The Jewish Encyclopedia, “Immortality of the Soul,” (1906).

**שאלות לדיון**:

`מדוע כה חיוני להבין נכון את נושא המוות? ממה מגינה עלינו הבנה זו? מדוע היא גם מנחמת?`

`חלק מהונאותיו של השטן גלויות לעין, אך חלקן סובטיליות יותר. כיצד אנו יכולים להימנע מכולן?`

`שוחחו על השאלה שנגענו בה בשיעור של יום ראשון, על אנשים שעושים את הרע במחשבה שהם הולכים אחרי אלוהים כפי שהוא נגלה לכאורה בכתובים. כיצד ניתן להסביר זאת? איזה תפקיד יש למצוותיו של אלוהים בהקשר זה?`