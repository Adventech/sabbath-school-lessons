---
title:  הונאותיו האחרונות של השטן
date:  27/05/2023
---

### קראו את הפסוקים הבאים לקראת שיעור השבת השבועי
התגלות י"ב 9, ט"ז 13,14; תסלוניקים א' ד' 16,17; יחזקאל ח' 16, כ' 1-20; התגלות י"ח 4,5.

> <p>פסוק לשינון</p>
> "קַדֵּשׁ אוֹתָם בָּאֱמֶת: דְּבָרְךָ אֱמֶת" (יוחנן י"ז 17).

היה זה בוקר סתווי יפהפה בשיקגו של תחילת שנות השמונים. בשעה שהשמש עלתה על אגם מישיגן, נאבקו רבים בעומסי התנועה על הכבישים המהירים "קנדי" ו"אייזנהאור" והילדים עשו את דרכם לבתי הספר. לפתע, החלו להישמע בחדשות שמועות מצמררות שזרעו בהלה בליבותיהם של תושבי שיקגו. אנשים רבים חלו קשה בן לילה ושבעה מהם אף מתו שעות ספורות לאחר שנטלו קפסולות טיילנול [אקמול]. לאחר שרשרת של מקרי מוות בעקבות נטילת תרופה זו, הרשויות ערכו בדיקה במעבדה, שהעלתה שלאותן קפסולות ג'ל הוזרק ציאניד, רעל קטלני. מסתבר ששיטת הרוצח (או הרוצחים) הייתה לקחת את התרופות מהמדפים בבתי מרקחת, להזריק לתוך הקפסולות ציאניד ולסגור את האריזה כאילו לא נפתחה מעולם. הרוצח שאחראי למותם של אותם אנשים מעולם לא נתפס.

כפי שראינו לעיל, ספר התגלות מזהיר אותנו ש"תושבי הארץ" ישתו רעל הנקרא "יין בבל". רעל זה הוא למעשה דוקטרינות ותורות שקריות שיובילו למוות נצחי בטוח. ועם זאת, אלוהים סיפק לעולם את אנטידוט וההגנה מפני רעל רוחני זה: בשורת שלושת המלאכים.

השבוע נמשיך ללמוד לא רק על ההונאות של בבל, אלא גם על תוכניתו של המשיח להציל אותנו מהן ומהמוות הכרוך בקבלת תורות שקר אלו.

*למדו את השיעור השבועי לקראת שבת ה-3 ביוני.