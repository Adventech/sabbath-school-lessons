---
title: 'השקר הקדמון על אלמותיות הנפש'
date: 29/05/2023

---

`קראו התגלות 16:13,14 והתגלות 18:2,23. אילו רמזים לספיריטואליזם ניתן למצוא בפסוקים אלו?`

ביטויים כגון "מְעוֹן שֵׁדִים", "רוּחוֹת שֶׁל שֵׁדִים" או "כִּּשּׁוּפַיִךְ" מצביעים כולם על פעילות דמונית. לא פלא שהוזהרנו שאחת ההונאות הגדולות באחרית הימים שבאמצעותה השטן יוליך את בני האדם שולל תהיה "הישארות הנפש" (ראו אלן ווייט, העימות הגדול, 447).

ואכן, היום ניתן לראות זאת בצורה גלויה. למעשה, הרעיון שהנפש היא אלמותית בפני עצמה הוא דוקטרינה מרכזית בנצרות. ובכן, נוצרים רבים מאמינים שהנושעים עולים מיד עם מותם לשמים, בעוד שהאובדים יורדים לגיהנום. כמה לא פעמים שמענו לדוגמה לאחר מותו של המבשר הפופולרי בילי גרהם ש"הוא נמצא בשמים, בזרועותיו האוהבות של ישוע", או אמירות דומות? תורה זו מופצת ללא הרף מדוכן הכנסיות והקהילות הנוצריות, בכיתות הלימוד ובעיקר בהלוויות.

`קראו קהלת 9:5, איוב 19:25-27, תסלוניקים א' 4:16,17 והתגלות 14:13. מה לימד אותנו אלוהים על החיים לאחר המוות ובמה טמונה תקוותנו?`

אחד מעמודי התווך של בבל הוא ההבנה המוטעית של נושא המוות, המסתמכת על הרעיון של אלמותיות הנפש ובכך סוללת את הדרך להשפעותיו ההרסניות של הספיריטואליזם. ברגע שאדם מאמין שהמתים ממשיכים לחיות בצורה כזו או אחרת ואפילו שביכולתם לתקשר עמנו, איזו הגנה נותרת לו מפני רבבות הונאותיו של השטן? אילו אדם שנראה לכאורה זהה לאביך, אמך, ילדך או אחד מיקיריך שמתו היה מופיע היום לפתע בפניך ומשוחח איתך, כמה בקלות הוא היה מצליח להוליך שולל את חושיך? תופעה זו קרתה בעבר, קורה כעת ובוודאי תקרה שוב ושוב באחרית הימים. הגנתנו היחידה היא לעמוד איתנים בדבר אלוהים ולדבוק בתורה המקראית על המוות כשינה עד לביאתו השנייה של ישוע המשיח.

`כיצד בא לידי ביטוי הספיריטואליזם בתרבות שלכם כיום? מדוע הדבקות בדבר אלוהים היא הגננו היחידה?`