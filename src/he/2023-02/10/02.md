---
title: 'כל דרכיו של אדם נכונות בעיניו'
date: 28/05/2023

---

כשדיבר על אירועי אחרית הימים, ישוע הזהיר את תלמידיו: "כִּי יָקוּמוּ מְשִׁיחֵי שֶׁקֶר וּנְבִיאֵי שֶׁקֶר וְיַעֲשׂוּ אוֹתוֹת וּמוֹפְתִים לְהַתְעוֹת, אִם אֶפְשָׁר, אֶת הַבְּחִירִים" (מרקוס 13:22). מיהם "הבחירים"? הוא מסביר בהמשך: "וְהוּא יִשְׁלַח אֶת מַלְאָכָיו בְּשׁוֹפָר גָּדוֹל וִיקַבְּצוּ אֶת בְּחִירָיו מֵאַרְבַּע הָרוּחוֹת, מִקְצוֹת הַשָּׁמַיִם עַד קְצוֹתָם" (מתי 24:31). די מפחיד, הלא כן? ההונאה באחרית הימים תהיה כה גדולה, שבכוחה להוליך שולל אפילו את הבחירים!

`קראו התגלות 12:9. את מי מתעה השטן? באיזה מובן אנו מבינים מילים אלו?`

אנו יודעים בוודאות שלאלוהים יהיו אנשים נאמנים באחרית הימים, כפי שהיו לא במרוצת כל הדורות. עם זאת, הפסוק לעיל מגלה לנו עד כמה נפוצה תהיה הונאתו של השטן.

`קראו משלי 14:12. איזו אזהרה חמורה מובאת לנו כאן?`

אנו שומעים לא פעם את העצה שעלינו להקשיב למצפוננו כדי להבחין בין טוב לרע ולחיות על פיו. ואולם, הכתובים מלמדים אותנו שכולנו חוטאים, מושחתים מוסרית (ירמיהו 17:9, רומים 3:9-18) ולכן ההסתמכות על תחושותינו ומחשבותינו מובילה אותנו בצורה וודאית - במוקדם או במאוחר - לסטות מן הדרך ולעשות את הרע. מעשים נוראיים רבים בוצעו במהלך ההיסטוריה על ידי אנשים שהיו משוכנעים בצדקת דרכם. דהיינו, הם פעלו על פי מה שנראה "נכון" בעיניהם.

במקום זאת, עלינו להשתקע בדבר אלוהים ולהתמסר לרוח הקודש, ובכך ללמוד להבדיל בין אמת לשקר, בין נכון ללא נכון, בין הטוב לרע. כשאנו מסתמכים על עצמנו ועל חושינו, אנו הופכים לטרף קל להונאותיו של השטן.

`חשבו על דוגמאות של אנשים אשר פעלו מתוך צדקת דרכם או אפילו מתוך שכנוע שזה היה רצון האלוהים, אך עשו דברים נוראיים. מה עלינו ללמוד מאירועים טרגיים אלו?`