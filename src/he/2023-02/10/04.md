---
title: 'בבל: מרכז פולחן השמש'
date: 30/05/2023

---

עבודת השמש הייתה שכיחה במצרים, באשור, בפרס ובטח גם בבבל. בספרו, "הסגידה לטבע" (Worship of Nature), ג'יימס פראזר כותב: "בבבל העתיקה עבדו את השמש משחר ההיסטוריה" [(London: Macmillan and Co., 1926), vol. 1, p. 529]. באופן אולי מפתיע, פולחן השמש הבבלי השפיע לא מעט על עבודת האל בקרב בני ישראל בתקופת התנ"ך.

`קראו יחזקאל 8:16 ומלכים ב' 23:5,11. מה כתבו הנביאים על השפעתו של פולחן השמש על עם ישראל? (ראו גם רומים 1:25)`

הנביא יחזקאל, בן דורו של דניאל, ראה בחזון כמה מבני ישראל עומדים עם הגב למשכן ומשתחווים לשמש לכיוון המזרח. במקום להשתחוות לבורא השמש, הם השתחוו לשמש עצמה!

בהתגלות י"ז, יוחנן מנבא על תקופה עתידית שבה עקרונותיה של בבל - כולל פולחן השמש שלה - יחדרו לתוך הקהילה בעידן של פשרה. ואכן, התנצרותו של קונסטנטינוס בתחילת המאה הרביעית לספירה עוררה שמחה רבה ברחבי האימפריה הרומית - אך לקונסטנטינוס הייתה חיבה מיוחדת לפולחן השמש. ההיסטוריון הדגול אדוארד גיבון כותב: "השמש נחגגה בכל רחבי העולם דאז כפטרון בלתי מנוצח של קונסטנטינוס" - The History of the Decline and Fall of the Roman Empire (London: J. O. Robinson 13 & Co, Ltd., 1830), p. 12.

למעשה, בשנת 321 לספירה, קונסטנטינוס העביר לראשונה את מה שיכונה ברבות הימים "חוק יום ראשון". על פי צו זה, "ביום הנכבד של השמש [הוא יום א'], על כל השופטים והעירוניים לנוח, ועל בעלי המסחר לסגור את עסקיהם" (מתוך הצו של קונסטנטינוס, 321 לספירה). צו זה לא כפה את שמירת יום א' על כל נתיניו של הקיסר, אך הוא כן חיזק את חשיבות שמירת יום זה בקרב האוכלוסייה הרומית.

במרוצת מאות השנים שלאחר מכן, הקיסרים והאפיפיורים המשיכו, באמצעות צווים של האימפריה וועידות כנסייתיות, למסד את יום ראשון כיום פולחן יחידי - וכך הוא נותר עד היום עבור רוב האוכלוסייה הנוצרית. איזו דוגמה עוצמתית של האמת הכל כך לא נוחה שעצם העובדה שהרוב מאמין בדבר מה או ממלא אחריו אינו הופך אותו לנכון.

`הביטו סביב ושימו לב כמה שכיח הוא פולחן השמש בקהילות הנוצריות השונות. מה עלינו ללמוד מעובדה זו על כוחן והשפעתן של הונאות השטן? בדומה למקרה של מצב המתים, מהו אמצעי הביטחון היחידי שלכם מפני הונאה זו?`