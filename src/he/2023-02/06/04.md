---
title: 'הוראותיו של המלאך לדניאל'
date: 02/05/2023

---

`קראו דניאל 9:23. אילו הוראות מדויקות נותן המלאך לדניאל? מדוע עובדה זו חשובה בהקשר המשמעות של טיהור המקדש בדניאל 8:14?`

המלאך הורה לדניאל: בִּין בַּדָּבָר וְהָבֵן בַּמַּרְאֶה" (דניאל 9:23). איזה דבר ואיזה מראה? מאחר ואף חזון אינו מתועד בדניאל ט', המלאך גבריאל מדבר ללא ספק על החלק מתוך הנבואה בדניאל ח' שהנביא לא הבין - החזון על 2,300 הימים (דניאל 8:27).

`גבריאל ממשיך את הסברו בדניאל 9:24-27. על אילו אירועים מתוך חייו ושירותו של ישוע מצביעה נבואה זו?`

החלק הראשון של נבואה זו קשור לעמו של אלוהים, העם היהודי. "שָׁבֻעִים שִׁבְעִים נֶחְתַּךְ עַל-עַמְּךָ" - האומה היהודית (דניאל 9:24). בפרשנות נבואות המקרא, יום נבואי שווה לשנה מילולית (יחזקאל 4:6, במדבר 14:34). הנבואות בדניאל והתגלות מלאות בדימויים סמליים, כולל נבואות זמן סמליות לא מעטות. אחת הדרכים שבהן ניתן להיות בטוחים שהעיקרון יום-שנה תקף לגבי נבואה זו היא העובדה שכאשר אנו מיישמים אותו על נבואה זו של דניאל כל אירוע נופל במקום כמו חתיכת פאזל (ראו את השיעור של מחר).

`כאשר אנו מיישמים את העיקרון יום-שנה על נבואה זו, יוצא ששבעים השבועות מורכבות מ-490 ימים נבואיים, המסמלים למעשה 490 שנים מילוליות. גבריאל מסביר לדניאל שמקבץ זה של 490 שנים "נֶחְתַּךְ" (מונח שמשמעו בעברית הוא "נגזר"). נחתך ממה? הכוונה יכולה להיות אך ורק לנבואת הזמן המרומזת כאן, על 2,300 הימים בדניאל 8:14. ובכן, נבואת זמן זו של 490 שנים קשורה אחורנית לנבואת הזמן בדניאל 8:14 - החלק היחיד מתוך החזון בדניאל ח' שנשאר ללא פירוש וגם נבואת הזמן היחידה בדניאל ח'. על כן, ניתן לראות בבירור שגבריאל מביא נבואה זו לדניאל כדי לסייע לו להבין את מה שלא היה ברור לו בפרק הקודם: הנבואה על 2,300 הימים.`