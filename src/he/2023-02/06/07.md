---
title:  נקודות למחשבה
date:  05/05/2023
---

הנה דרך פשוטה ומהירה להבין את הנבואה על שבעים השבועות בדניאל ט' 24-27:

-	הטקסט מציין שהנבואה היא על 70 שבועות (דניאל ט' 24);

-	דניאל מתייחס קודם על 69 השבועות הראשונים, אשר הוא מחלק ל-7 שבועות ועוד 62 שבועות (פסוק 25);

-	הנביא מתייחס לשבוע האחרון, השבוע מספר 70 (פסוק 27);

-	השבוע האחרון מחולק באמצע לשני חלקים שווים של שלוש וחצי שנים (פסוק 27).

זהו זה. שבעים השבועות מורכבים משישים ותשעה שבועות ועוד שבוע אחד, אשר מחולק לשני חלקים. שימו את התאריך של 457 לפנה"ס בתחילתה, ובעזרת מתמטיקה פשוטה תגיעו לשנת 1844 בציר הזמן.

כשדניאל עסק בנבואה על 2,300 הימים, הוא לא ציין את נקודת ההתחלה שלה. "עַד עֶרֶב בֹּקֶר אַלְפַּיִם וּשְׁלֹשׁ מֵאוֹת וְנִצְדַּק קֹדֶשׁ" (דניאל ח' 14). אלפיים ושלוש מאות ימים - החל ממתי? מדוע לא לדוגמה החל מהרגע שבו דניאל קיבל את החזון, "בִּשְׁנַת שָׁלוֹשׁ לְמַלְכוּת בֵּלְאשַׁצַּר" (דניאל ח' 1)? כי זה לא עובד! החזון של דניאל לא כלל את בבל. הוא הכיל אירועים הקשורים לאימפריות מאוחרות יותר - מדי ופרס, יוון ורומא - והשתרע עד לאחרית הימים. מדוע לתארך אירוע חשוב מתוך הנבואה - טיהור המקדש - החל מתקופה (האימפריה הבבלית) אשר לא צוינה בנבואה? נקודת ההתחלה של הנבואה אמורה לבוא מתוך הנבואה עצמה, שהחלה ממדי-פרס וממשיכה עד לימי הקץ. אלו שנים רבות מאוד! מאיזו שנה להתחיל? לא נאמר לנו בדניאל ח', אלא בדניאל ט'.

**שאלות לדיון**:

`דונו בקבוצה על הקשר ההדוק בין הבשורה למשפט לאור נבואה זו המורכבת משני חלקים (דניאל ח'-ט'). מדוע קשר זה מהווה חדשות כה טובות עבורנו? כיצד הוא יכול להפיג את הפחדים שאולי יש לנו לגבי מושג המשפט?`

`הגו ברעיון היוצא מתוך דניאל ט' 26, לפיו המשיח נכרת, אך "לא למענו" (NKJV). מה זאת אומרת שהוא "נכרת" ומדוע?`

`קראו שנית ויקרא ט"ז 16 ו-כ"ג 26-29. שוחחו על הסיבה מאחורי טיהור המקדש (ויקרא ט"ז 16) ועל האופן שבו מצופה מן העם להתנהג באירוע זה (ויקרא כ"ג 26-29). מה היחס בין מה שקרה פעם בהקשר זה לבין מה שאנו אמורים לעשות כיום?`