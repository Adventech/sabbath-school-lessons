---
title: 'עֵת מִשְׁפָּטוֹ'
date: 29/04/2023

---

### קראו את הפסוקים הבאים לקראת שיעור השבת השבועי
דניאל ח'-ט'; עזרא ז'; מתי 3:13-17; מתי 15:38; ויקרא 16:16.

> <p>פסוק לשינון</p>
> "נוֹסָף עַל כָּךְ, יְדוּעִים לָכֶם הַזְּמַנִּים, הַיְנוּ שֶׁכָּעֵת הַשָּׁעָה לְהִתְעוֹרֵר מִן הַשֵּׁנָה, כִּי יְשׁוּעָתֵנוּ קְרוֹבָה עַכְשָׁו יוֹתֵר מִשֶּׁהָיְתָה בַּיּוֹם שֶׁהִתְחַלְנוּ לְהַאֲמִין.  הַלַּיְלָה חוֹלֵף וְהַיּוֹם קָרֵב" (רומים 13:11,12).

לפני מספר שנים, המגזין נשיונל ג'יאוגרפיק פרסם מאמר על שריפה גדולה של יער בפארק הלאומי ילוסטון. לאחר כיבוי השריפה, שומרי היער טיפסו על הר כדי לאמוד את הנזקים. אחד היערנים מצא ציפור שנשרפה עד אפר בבסיס עץ. הוא נרתע פתאום מהמראה המשונה והזיז את הציפור הצידה בעזרת מקל. אך בדיוק ברגע שהוא היכה בה, שלושה גוזלים צצו החוצה מתחת לכנפי אמם המתה! האם האוהבת, שהייתה מודעת לחלוטין לאסון המתקרב, משכה את גוזליה אל בסיס העץ וקיבצה אותם תחת כנפיה. היא הייתה יכולה לעוף למקום מבטחים, אך סירבה לנטוש את גוזליה. איזה דימוי מדהים של המאמין אשר יכול להרגיש סמוך ובטוח במשיח!

אש משפטו של אלוהים שרפה אותו על הצלב, וכל אלה אשר במשיח מוגנים לנצח תחת כנפיו. ישוע הורשע על הצלב כחוטא כדי שאנו ניחשב לתושבים קדושים וראויים של מלכות אלוהים. הוא נשפט כפושע כדי לשחרר אותנו מאש הגיהנום ומאבדן נצחי.

*למדו את השיעור השבועי לקראת שבת ה-6 במאי.