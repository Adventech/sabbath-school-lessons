---
title: 'שנת 1844'
date: 04/05/2023

---

490 השנים הראשונות מתוך הנבואה על 2,300 השנים נועדו במיוחד לעם היהודי של ימי בית שני ולביאתו הראשונה של המשיח. שאר התקופה מתוך 2,300 השנים מתייחסת לעם של אלוהים, המורכב הן מיהודים והן מגויים, לטיהור המקדש השמיימי ולביאתו השנייה של המשיח.

ובכן, 490 השנים הראשונות מתייחסות כאמור לביאתו הראשונה של המשיח והסתיימו בשנת 34 לספירה. כשאנו מחסירים 490 שנים מתוך 2,300 שנים, אנו נותרים עם 1810 שנים, תקופה הקשורה לעם של אלוהים. אם מתחילים לספור משנת 34 לספירה ומוסיפים 1810 שנים, אנו מגיעים לשנת 1844 לספירה - השנה שבה התחילו טיהור המקדש השמיימי ושחזור האמת [שהקרן הקטנה הפילה ארצה] על המקדש והמשפט השמימי באחרית הימים. לאור זאת, אלוהים פונה במסר אחרון דחוף לאנושות בהתגלות 14:6,7 וקורא לה להיענות לאהבתו, לקבל את חסדו ולחיות חיי קדושה וציות.

`קראו ויקרא 16:16. מה הייתה הסיבה לטיהור המקדש ומה אנו למדים מכך על הבשורה?`

טיהור המקדש התבצע פעם בשנה בשל חטאי העם, באמצעות דם הקורבנות. אותו עיקרון תקף גם לגבינו. אנו זקוקים למושיע, אשר חייו סומלו על ידי החיות שהוקרבו ביום הכיפורים כדרך יחידה לעבור את המשפט.

`קראו ויקרא 23:26-29. מה ציווה אלוהים על עמו לעשות ביום משפט זה ומהי משמעותו של עובדה זו לגבינו היום?`

בני ישראל התבקשו "לְעַנות את נפשותיהם" (פסוק 27) ביום הכיפורים. ובכן, על פי ביטוי זה, אלוהים ביקש מהם לעשות חשבון נפש, לגשת אליו בענווה, להתוודות על חטאיהם, לחזור בתשובה ולבקש מאלוהים שיטהר אותם כפי שהכהן הגדול טיהר את המשכן הארצי.

`הפרקים הנבואיים שבדניאל ז'-ט' והתגלות י"ד מתמקדים בעיקר בקריאה הדחופה לאנושות להתכונן לעת המשפט. החל מ-1844 אנו חיים בעת משפטו של אלוהים, כפי שהמלאך הראשון הכריז בספר התגלות: "בָּאָה עֵת מִשְׁפָּטוֹ" (התגלות 14:7). כיצד עלינו "לענות את נפשותינו" היום?`