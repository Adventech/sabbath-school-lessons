---
title:  יִכָּרֵת מָשִׁיחַ וְאֵין לוֹ
date:  03/05/2023
---

גבריאל פתח את הסברו לגבי הנבואה על 490 השנים עם אירוע חיוני הן לדניאל והן ליהודים בכלל - הציווי לבנייתה מחדש של ירושלים. למרות שבאותה תקופה יצאו מספר צווים לגבי בניית ירושלים, אנו מגלים בעזרא ז' שהצו ב-457 לפנה"ס אִפשר ליהודים לא רק לחזור לארצם, אלא גם להתארגן מחדש כקהילה דתית (ראו עזרא ז' 13,27).

חשוב לשים לב לכך שהצו של ארתחששתא יצא בסתיו של 457 לפנה"ס.

החל מצו זה ב-457 לפנה"ס ועד למשיח יעברו על פי דניאל 69 שבועות נבואיים, דהיינו 483 שנים. על פי חישוב זה, אנו מגיעים בציר הזמן לשנת 27 לספירה. משמעות המילה "משיח" היא "נמשח" - ואכן, בשנת 27 לספירה המשיח נטבל ובכך נמשח לשירותו הפומבי (מתי ג' 13-17). דניאל חזה מאות שנים קודם לכן את השנה המדויקת של טבילת המשיח, הרגע שבו ישוע החל את שירותו בן שלוש וחצי שנים.

`קראו רומים ה' 6-9 ודניאל ט' 26. אלו אמיתות חשובות נגלות לנו מתוך קטעים אלו?`

"וְאַחֲרֵי הַשָּׁבֻעִים שִׁשִּׁים וּשְׁנַיִם יִכָּרֵת מָשִׁיחַ וְאֵין לוֹ" (דניאל ט' 26). המשיח "ייכרת", דהיינו ייצלב, אך "לא לעצמו" (אֵין לוֹ) [תרגום מתוך New King James Version, ולא מתוך המקור העברי]. במילים אחרות, מותו של המשיח על הצלב היה למעננו, לא למען עצמו - לכן שאול השליח כתב: "אוּלָם אֱלֹהִים מְגַלֶּה אֶת1 אַהֲבָתוֹ אֵלֵינוּ בְּכָךְ שֶׁהַמָּשִׁיחַ מֵת עֲבוּרֵנוּ כַּאֲשֶׁר עוֹד הָיִינוּ אֲנָשִׁים חוֹטְאִים" (רומים ה' 8).

בדניאל ט' 27, אנו קוראים שבאמצע השבוע הנבואי - שבע השנים האחרונות - המשיח "יַשְׁבִּית זֶבַח וּמִנְחָה" [יפסיק את הקרבת קורבנות הזבח והמִנחה]. ואכן, באמצע השבוע השבעים, בשנת 31 לספירה, המשיח חתם את הברית הנצחית בדמו, על ידי מותו המכפר על הצלב, ותורת הקורבנות איבדה כל משמעות נבואית. ובכן, נבואות אלו מגלות שהמשיח ייכרת ויגרום לתורת הקורבנות לאבד כל חשיבות נבואית באביב של שנת 31 לספירה. נבואות אלו התגשמו עד לפרט האחרון. בדיוק בחג הפסח, בזמן שהכהן הגדול הקריב את שה הפסח, המשיח הוקרב למעננו.

`קראו מרקוס ט"ו 38 ומתי ג' 15,16 לאור השיעור של היום. כיצד עוזרים לנו פסוקים אלו להבין את הנבואה בדניאל ט' 24-27?`