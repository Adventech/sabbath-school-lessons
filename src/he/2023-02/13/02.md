---
title: 'הכנות למשבר הסופי'
date: 18/06/2023

---

`קראו תסלוניקים א' 5:1-6. מה מזהיר אותנו שאול השליח כאן לגבי ימיה האחרונים של ההיסטוריה האנושית?`

שאול השליח הפציר במאמינים בסלוניקי להיות "עֵרִים וּמְפֻכָּחִים" (פסוק 6) בהקשר לביאתו השנייה של ישוע. אם שאול אמר זאת למאמינים בזמנו, מה הוא היה אומר לנו היום? שאול גם אמר למאמינים שהם "בְּנֵי הָאוֹר" (פסוק 5) ושאינם "בַּחֺשֶׁךְ", ולכן יום ביאתו של המשיח לא אמור להפתיע אותם "כְּגַנָּב" (פסוק 4). למעשה, גם ישוע ביקש מתלמידיו להיות ערים ולעמוד על המשמר לצד תפילה כנה ומתמדת (מתי 24:42, מתי 26:40,41).

להיות "ער" משמעו לגלות ערנות רוחנית, בעוד שלהיות "מפוכח" משמעו להתייחס בכובד ראש לזמנים שאנו חיים בהם ולהתמקד בדברים חשובים באמת. אלן ווייט מוסיפה: "עלינו, אשר יודעים את האמת, להתכונן לאירועים הממשמשים ובאים, אשר יפציעו בעולם כהפתעה גמורה" - Testimonies for the Church, vol. 8, p. 28. ובכן, למרות שאותם אירועים יפתיעו אולי את העולם, הם לא אמורים להפתיע אותנו. למרות שאיננו יודעים מתי הסוף יבוא, אנו רואים בבירור שהוא הולך ומתקרב ושעלינו להיות מוכנים אליו כבר היום.

`סקרו דניאל ב' ושימו לב לרצף המלכויות שהתחלפו ממש על פי הנבואה. מה מלמדת אותנו עובדה זו על האמון שעלינו לתת במילה של אלוהים לגבי אירועי זמן הסוף?`

המשיח השאיר לנו את שלושת מסרים אלו לאחרית הימים כדי שנתכונן לבאות. הנבואות בדניאל ובהתגלות, בשילוב עם מתנת הנבואה שהקהילה שלנו קיבלה, פותחות בפנינו תובנות אלוהיות לגבי האירועים שעומדים לפקוד את העולם. דבר אלוהים הנבואי משרטט לנו מראש את היסטוריית הישועה, וספר דניאל מעניק לנו הוכחות רציונליות רבות ועוצמתיות שאנו יכולים לסמוך על אלוהים.

`שאול מפציר במאמינים לא "לישון" כאחרים. מהי משמעותו של מונח זה וכיצד אנו יכולים לדעת אם אנו נמצאים במצב של שינה רוחנית? אם כן, מה עלינו לעשות כדי להתעורר?`