---
title:  הָאָרֶץ הֵאִירָה מִכְּבוֹדוֹ
date:  21/06/2023
---

`קראו התגלות ד' 11, ה' 12 ו-י"ט 1. אילו מילים מתוך קטעים אלו קשורות לכבודו של אלוהים המאיר את הארץ כמתואר בהתגלות י"ח 1?`

אחת הסיבות לעימות הגדול בין הטוב לרע ביקום קשורה גם לכבוד ולמוניטין של אלוהים. השטן, מלאך מרדני, האשים את אלוהים בחוסר צדק וטען שהוא תובע מברואיו השתחוויה, אך כמעט ואינו מעניק להם דבר. מלאך רשע זה הכריז שתורת ה' מגבילה את חירותנו ואת שמחתנו.

ואולם, חייו, מותו תחייתו של ישוע ניפצו מיתוס זה. האחד שברא אותנו צנח לקן הצרעות של עולמנו על מנת לגאול אותנו. הוא השיב על הצלב על כל האשמות השווא של השטן והוכיח שבאופיו של אלוהים הצדק והאהבה שזורים בצורה בלתי נפרדת. בדומה לכך, עמו של אלוהים, שמוקסם מאהבתו וקנאי לכבודו, מגלה את תפארתו - את אהבתו האינסופית ואת ההקרבה העצמית שלו - לעולם מרוכז בעצמו וחסר מצפון, וכתוצאה מכך הארץ מוארת על ידי אופיו כליל היופי של אלוהים.

`קראו שמות ל"ג 18,19. כיצד מגלה ה' את כבודו למשה? מהו למעשה כבודו של ה'?`

כבוד ה' הוא אופיו. הארץ תוּאר מכבודו של ה' כאשר אהבתו של אלוהים תמלא ותאיר את ליבנו ואופיינו ישתנה על ידי אהבתו הגואלת. כשאנו מגלים את אהבתו בחיינו האישיים, אנו מגלים למעשה את כבודו - את אופיו - לעולם. המסר האחרון שעלינו להכריז בעולמנו השרוי באופל רוחני, מסר אשר נישא על ידי שלושה מלאכים באמצע השמים, הוא: "יִרְאוּ אֶת אֱלֹהִים וּתְנוּ לוֹ כָּבוֹד!" (התגלות י"ד 7).

`מעשינו הטובים אינם מיועדים לכבוד עצמי או להצדקה עצמית. "המסר על צדקתו של המשיח צריך להישמע מקצה אחד לקצה השני של העולם. [...] זהו כבודו של אלוהים, שבו מסתיימת מלאכתו של המלאך השלישי" - Ellen G. White, Testimonies for the Church, vol. 6, p. 19. בנוסף, אלן ווייט כותבת: "מהי הצדקה על ידי אמונה? זוהי פעולתו של אלוהים, המשפילה את תפארתו של האדם ועושה למענו את מה שנבצר ממנו לעשות למען עצמו" - Testimonies to Ministers and Gospel Workers, p. 456. הכבוד נועד לא לעצמנו, אלא לאלוהים לבדו!`