---
title:  ידיעת האמת
date:  19/06/2023
---

`קראו יוחנן ח' 32, ז' 17 ו-י"ז 17. מה מבטיח לנו ישוע לגבי ידיעת האמת? היכן נמצאת האמת?`

קריאתו האחרונה של אלוהים לעמו היא להימלט מתורות השקר של בבל וללכת באור הנצחי הנמצא בדברו. המפתח לכל הוא דבר אלוהים. כל עוד בני האדם נצמדים למקרא וממלאים את הוראותיו, הם לא יולכו שולל במשבר הסופי, בייחוד בכל הקשור ליום השבת. ובכן, המסר של המלאך השני מלמד אותנו לקבל את האמת במקום השקר, את דבר ה' במקום המסורת האנושית, את תורתו של אלוהים במקום תורות שקר.

המסר של המלאך השלישי מהווה אזהרה חמורה לגבי תו החיה. לאורך כל נבואות המקרא, "חיה" מסמלת כוח פוליטי או דתי. החיה העולה מן הים בהתגלות י"ג ו-י"ד יוצאת מתוך רומא כמערכת סגידה עולמית. ברבות הימים, כוח רומי זה יפיץ את השפעתו על כל העולם ויוביל אותו למצב של איחוד בין דת ומדינה. תכליתו תהיה איחוד עולמי בתקופה של משבר כלכלי, אסונות טבע, מהומות חברתיות, מהפך פוליטי בינלאומי ועימות גלובלי. או אז, ארצות הברית ייטלו את ההובלה על איחוד עולמי זה.

"השטן משתמש בשתי תורות שקר כבירות אלה – הישארות הנפש וקדושת יום א' – כדי להוליך שולל את בני האדם. בעוד שתורת השקר הראשונה מהווה את תשתית הספיריטואליזם, השנייה יוצרת קשר של אהדה וחיבה עם הכנסייה ברומא. הפרוטסטנטים בארצות הברית יהיו הראשונים שיושיטו את ידיהם מעל התהום כדי לאחוז בידה של תורת הספיריטואליזם; הם ישלחו את ידיהם מעל התהום העמוקה כדי ללחוץ ידיים בחמימות עם הכנסייה השלטת ברומא; בהשפעת האיחוד המשולש הזה, ארצות הברית תלך בדרכה של רומא ותרמוס ברגל גסה את עיקרי האמונה והמוסר" - אלן ווייט, העימות הגדול, 447,448.

בשורת שלושת המלאכים מסתיימת בפנייה דחופה לחסידי המשיח הנאמנים לשמור את מצוותיו של אלוהים באמצעות אמונתם העזה במשיח, השוכנת בליבם (התגלות י"ד 12).

`כיצד אתם מבינים את מילותיו של ישוע - "הָאֱמֶת תְּשַׁחְרֵר אֶתְכֶם"? מהי משמעותו של משפט זה? כיצד האמת משחררת אותנו? מהו פשר המילה "שחרור" בהקשר זה?`