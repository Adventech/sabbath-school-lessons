---
title: 'הרפורמציה ממשיכה'
date: 20/06/2023

---

אלוהים הקים לו עם לאחרית הימים - עם אשר יעמוד על כתפיהם של הרפורמטורים הדגולים, המבססים את אמונתם על הכתובים לבדם, הרואים במשיח את מקור ישועתם הבלעדי וברוח הקודש את מקור כוחם היחידי, והמייחלים לחזרתו של המשיח כהתגשמות כל תקוותיהם. אמיתות רבות שטושטשו במרוצת הזמן בשל האופל של תורות השקר והמסורות - כולל האמת על השבת המקראית - יוכרזו בעוצמה בעולם טרם ביאתו של המשיח.

בשורת שלושת המלאכים הולידה תנועה זו שתשלים את הרפורמציה ותיקח חלק עם המשיח בסיום מלאכתו בעולם. הנבואות הכבירות של הספר המקראי האחרון מגלות את הופעתה של תנועה רוחנית זו בהשגחה אלוהית, אשר צמחה מתוך אכזבתה על מנת להכריז את המסר האחרון של אלוהים לעולם. התגלות י"ד מתאר קהילה עולמית המפיצה בכל העולם את הבשורה הנצחית.

לשלושת המלאכים בהתגלות י"ד מצטרף מלאך רביעי בהתגלות י"ח. מלאך זה מחזק את הכרזתם של שלשת המלאכים הקודמים, כך ש-"הָאָרֶץ הֵאִירָה מִכְּבוֹדוֹ [של ה']" (התגלות 18:1). פרק י"ח מתמקד באירועים המכריעים אשר יובילו לשיאה של ההיסטוריה האנושית - ניצחונה המוחלט של הבשורה.

`קראו התגלות 18:1. מהם שלושת הדברים שיוחנן אומר לנו על מלאך זה? (ראו גם עברים 2:14)`

המלאך בהתגלות 18:1 עזב את נוכחותו הנשגבת של אלוהים בחדר הכס של המקדש השמיימי ונשלח על מנת להכריז את מסר החמלה האחרון של אלוהים לעולם ולהזהיר את תושבי הארץ מהאירועים העתידים להתחולל עלי אדמות. על פי פסוק זה, המלאך ירד מן השמים עם "סמכות רבה". המילה היוונית ל"סמכות" היא "exousia" - מונח אשר ישוע משתמש בו בבשורת מתי בהקשר שליחת התלמידים שלו.

במתי 10:1, ישוע נותן לתלמידיו "סַמְכוּת" על כוחות הרוע ועל מושלי חשכת העולם הזה. הוא שולח אותם חמושים בכוח האלוהי כדי לנחול ניצחון במאבק בין הטוב לרע. במתי 28:18,19, הוא שולח אותם שנית, אך הפעם עם "כָּל סַמְכוּת" בשמים ובארץ כדי לעשות "אֶת כָּל הַגּוֹיִים לְתַלְמִידִים".

`כיצד המאבקים באחרית הימים קשורים בסופו של יום לסוגיית הסמכות? לאיזו סמכות אנו נכנעים: של אלוהים, של עצמנו, של החיה או של מישהו אחר? לאיזו סמכות אתם נכנעים כעת?`