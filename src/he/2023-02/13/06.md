---
title:  השה השחוט
date:  22/06/2023
---

ספר התגלות גדוש בסמלים מקראיים הרי חשיבות: תנין בשמים (התגלות י"ב 3,4,7), מלאכים המעופפים באמצע השמים (התגלות י"ד 6), אישה היושבת על חיה אדומה כשני (התגלות י"ז 3) וכו'. כל אותם סמלים נמצאים בדבר אלוהים; יוחנן השליח כלל אותם בספר התגלות בהשראת רוח הקודש ולהם תפקיד חשוב בגילוי האמת לקוראי ספר זה, ככתוב: "אַשְׁרֵי הַקּוֹרֵא וְאַשְׁרֵי הַשּׁוֹמְעִים אֶת דִּבְרֵי הַנְּבוּאָה וְשׁוֹמְרִים אֶת הַכָּתוּב בָּהּ, כִּי קְרוֹבָה הָעֵת" ( א' 3).

בין אותם סמלים ודימוים, אחד חוזר על עצמו שוב ושוב בספר התגלות. מהו דימוי זה ומהי משמעותו?

`קראו התגלות ה' 6,8,12, התגלות ז' 17, התגלות י"ד 1, התגלות ט"ו 3, התגלות י"ט 7, התגלות כ"א 22,23 והתגלות כ"ב 1,3. מהו משמעו של דימוי השה ומודע הוא מופיע פעמים כה רבות בספר התגלות?`

כמובן, כפי שכתוב כבר במילות הפתיחה של הספר, זוהי התגלותו של ישוע המשיח עצמו. ובכן, השה "השחוט" (התגלות ה' 6,12, התגלות י"ג 8) מסמל למעשה את המשיח הנצלב. זהו לב ליבו של הכתובים בכלל ושל ספר התגלות ובשורת שלושת המלאכים בפרט. איננו יכולים להיות נאמנים לקריאתנו או לעשות את העבודה שלשמה אלוהים הקים את קהילתנו מבלי להפוך את השה השחוט, המשיח הצלוב כקורבן לחטאינו, לנקודה המרכזית של המסר שלנו.

"עלינו להעמיד באופן מודע את השה השחוט במרכז הדוקטרינות והבישור שלנו, ובלב ליבם כל דרשה שאנו עושים, כל מאמר שאנו כותבים, כל תפילה שאנו מתפללים, כל שיר שאנו שרים, כל שיעור תנ"ך שאנו מלמדים וכל מעשה שאנו עושים. מי ייתן והאהבה הנגלית על ידי השה השחוט ישנה את האופן שבו אנו נוהגים זה בזה ויגרום לנו לאהוב את עולמנו ולדאוג לו" - Ángel Manuel Rodriguez, “The Closing of the Cosmic Conflict: Role of the Three Angels’ Messages,” unpublished manuscript, p. 70.

ובכן, בין הדימויים המחרידים של חיות מסוכנות, של תנין היוצא למלחמה, של מגפות, רדיפות ותו החיה, עלינו לראות תמיד במכרז את השה - את השה השחוט. הוא לבדו - ומה שהוא עשה, עושה ויעשה עבורנו עד הסוף - עומד במרכזה של בשורת שלושת המלאכים.

`מדוע השמירה על דימוי השה השחוט במרכז המסר שלנו כה חיונית לא רק כדי להוביל אחרים למשיח, אלא גם עבור חיינו הרוחניים?`