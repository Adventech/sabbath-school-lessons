---
title:  כבוד ה' יאיר עלינו
date:  17/06/2023
---

### קראו את הפסוקים הבאים לקראת שיעור השבת השבועי
תסלוניקים א' ה' 1-6, יוחנן ח' 32, התגלות י"ח 1, ד' 11, שמות ל"ג 18,19, התגלות ה' 6,12, י"ג 8.

> <p>פסוק לשינון</p>
> "אַחֲרֵי כֵן רָאִיתִי מַלְאָךְ אַחֵר יוֹרֵד מִן הַשָּׁמַיִם; רַבָּה הָיְתָה סַמְכוּתוֹ וְהָאָרֶץ הֵאִירָה מִכְּבוֹדוֹ" (התגלות י"ח 1).

במוקדם או במאוחר, אירועי זמן הסוף יתחוללו. לא נאמר לנו בדיוק מתי ואיך, אך נאמר לנו מספיק כדי להתכונן אליהם. אנו יודעים לדוגמה שבזמן הסוף יחוקק חוק כלשהו אשר יכפה את שמירת יום א', בניגוד מוחלט לשמירת יום השבת. ספר התגלות גילה לנו את הסוגיות המכריעות, את השחקנים המרכזיים ושרטט לנו בקווים כלליים את כל מה שיתרחש כשבמקום להשתחוות "לְעוֹשֵׂה הַשָּׁמַיִם וְהָאָרֶץ וְהַיָּם וּמַעַיְנוֹת הַמַּיִם" (התגלות י"ד 7), בני האדם - כל אלה "אֲשֶׁר לֹא נִכְתְּבוּ שְׁמוֹתֵיהֶם בְּסֵפֶר הַחַיִּים שֶׁל הַשֶּׂה הַשָּׁחוּט מֵהִוָּסֵד תֵּבֵל" (התגלות י"ג 8) - ישתחוו לחיה ולצלמה. במילים אחרות, כל אלו שבחרו ללכת אחרי ישוע המשיח ולציית למצוותיו של אלוהים - שמותיהם ייכתבו בספר החיים. ללא ספק, טוב יותר להיות כתוב ברשומה של אלוהים, מאשר ברשומות של בני אדם!

ה' הקים את הקהילה האדוונטיסטית כדי לבשר מסר זה לעולם כולו. על כן, קודם כל עלינו לחזור בתשובה, להשתנות ולהתחדש לאור "בשורת העולם" בהתגלות י"ד 6, שבמרכזה עומד מותו המכפר של המשיח, הבטחת ישועתנו בו.

*למדו את השיעור השבועי לקראת שבת ה-24 ביוני.