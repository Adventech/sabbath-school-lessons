---
title: 'נקודות למחשבה'
date: 23/06/2023

---

"משרתי ה' שפניהם קורנים בזיו קדושתו יעברו במהירות ממקום למקום ויבשרו את מסר השמיים. רבבות קולות ישמיעו את מסר האזהרה לעולם כולו. ניסים יתחוללו, חולים יירפאו ואותות ומופתים יתחוללו וילוו את המאמינים. גם השטן יחולל ניסים ומופתים כוזבים, ואפילו יוריד אש מן השמיים לעיני בני האדם (ההתגלות, 13:13). לפיכך, תושבי העולם יאלצו לנקוט עמדה.

המסר שיימסר להם לא ישכנעם באמצעות טיעונים חותכים, אלא בעיקר באמצעות אמונה עמוקה שרוח הקודש תיטע בליבם. הטיעונים הוצגו, הזרע נזרע, ועתה הוא יצמח ויניב פרי. העלונים שהפיצו המבשרים פעלו והשפיעו, ועם זאת, נבצר מאנשים רבים שהתרשמו מן הדברים להבין את האמת לאשורה או לציית לה. עתה חדרו קרני האור לכל מקום, האור נגלה במלוא בהירותו וילדי האל הישרים מנתקים את הכבלים שכבלו אותם. לקשרים משפחתיים ולקשרי ידידות בקהילה אין את הכוח לעצור בהם כעת. האמת יקרה לליבם יותר מכל דבר אחר. חרף הכוחות שהתאגדו נגד האמת, אנשים רבים נעמדים לצד האדון" - אלן ווייט, העימות הגדול, 466.

**שאלות לדיון**:

`אלן ווייט אומרת ש"מסר ההצדקה על ידי אמונה הוא למעשה המסר של המלאך השלישי" - Evangelism, p. 190. כיצד אתם מבינים זאת? מהו הקשר בין ההצדקה באמונה לבין בשורת שלושת המלאכים?`

`קראו שנית התגלות 14:12. מהו ההבדל בין שמירת מצוותיו של אלוהים לבין לגליזם? מתי הציות הופך ללגליזם? כיצד אדם אשר אינו שומר את מצוותיו של אלוהים יכול בכל זאת ליפול למלכודת הלגליזם?`

`כיצד הייתם משיבים לאדם המבקר אותנו על כך שאנו מדברים על חיות אכזריות ועל אזהרות מפחידות בספר התגלות? בנוסף לתשובה המובנת מאליה - שאנו מדברים עליהן משום שהן מופיעות בספר - איזו תשובה נוספת הייתם נותנים?`

`שוחחו בקבוצת שיעור השבת על אירועים עכשוויים. אילו דברים קרו לאחרונה שייתכן ויובילו לאירועי זמן הסוף? כיצד ניתן לשמור על איזון בין הערנות לזמנים החשובים שאנו חיים בהם לבין ההימנעות מפיתוח ספקולציות על דברים שטרם נגלו לנו?`