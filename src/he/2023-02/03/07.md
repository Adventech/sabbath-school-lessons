---
title:  נקודות למחשבה
date:  14/04/2023
---

חשבו שנית על הרעיון המרכזי של יום רביעי, על הצורך שלנו להיות חלק ממטרה גדולה ונעלה יותר מעצמנו וחיינו הקצרים ולרוב מושחתים, פגומים ומאכזבים (מי לא הרגיש כך במהלך חייו?). לאמיתו של דבר, רצון זה הוא גם די הגיוני. ברמה הגשמית, איננו יותר מחבילות בשר הנושאות עימן לכל מקום מוח - קילו אחד בערך של חומר אורגני על בסיס פחם, הדומה יותר במרכיביו לדלי עוף מטוגן מאשר לדיסק קשיח של מחשב.

מה שוות חבילות הבשר הקטנות הללו לעומת האינסוף המקיף אותנו? ברגע שאנו בוחרים לחיות רק לעצמנו ולא למען מטרה נעלה יותר - למרות הדברים הרבים שמסביבנו ומעלינו - אנו בוחרים למעשה לגזור על עצמנו מאסר עולם בצינוק בליבה של עיר גדולה ותוססת, הפועמת דרך כותלי בית הסוהר שלנו. לעומת זאת, חשבו - לאיזו תכלית נעלה, נשגבת ומשמעותית יותר אנו יכולים להקדיש את חיינו מאשר לבישור ההבטחה האלוהית לחיי עולם שקיבלנו בזכות קורבנו המכפר של ישוע המשיח?

"משרתי ה' שפניהם קורנים בזיו קדושתו יעברו במהירות ממקום למקום ויבשרו את מסר השמיים. רבבות קולות ישמיעו את מסר האזהרה לעולם כולו. ניסים יתחוללו, חולים יירפאו ואותות ומופתים יתחוללו וילוו את המאמינים. גם השטן יחולל ניסים ומופתים כוזבים, ואפילו יוריד אש מן השמיים לעיני בני האדם (ההתגלות י"ג 13). לפיכך, תושבי העולם ייאלצו לנקוט עמדה" - אלן ווייט, העימות הגדול, 466.

**שאלות לדיון**:

`"נשאלתי לאחרונה על ידי מספר אנשים האם המסר של המלאך השלישי הוא המסר על ההצדקה על ידי אמונה, והשבתי - 'אכן, זהו למעשה מסר האזהרה של המלאך השלישי'" - Ellen G. White, The Advent Review and Sabbath Herald, April 1, 1890. מהו הקשר בין המסר על הצדקה באמונה לבין בשורת שלושת המלאכים?`

`הגו בפירוש הביטוי "בשורת עולם". מה נצחי לגבי בשורה זו?`

`מהי משמעות העובדה שנוכחות האדוונטיסטית הגיעה למספר כה רב של מדינות בעולם? מה מלמדת אותנו עובדה זו על האופן והמידה בהן אלוהים בירך את מאמצינו? בד בבד, כיצד יכולה קהילתכם בכלל וקבוצת שיעור השבת שלכם בפרט לשחק תפקיד בסיום עבודת הבישור בעולם?`