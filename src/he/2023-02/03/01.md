---
title: 'בשורת עולם'
date: 08/04/2023

---

### קראו את הפסוקים הבאים לקראת שיעור השבת השבועי
התגלות 14:6-12; קורינתים א' 15:1-4; רומים 3:24-26; כיפא א' 1:18-20; מתי 28:19,20; מעשי השליחים 1:8.

> <p>פסוק לשינון</p>
> "רָאִיתִי מַלְאָךְ אַחֵר מְעוֹפֵף בְּאֶמְצַע הַשָּׁמַיִם, אֲשֶׁר לוֹ בְּשׂוֹרַת עוֹלָם לְבַשֵֹר לְיוֹשְׁבֵי הָאָרֶץ וּלְכָל אֻמָּה וְשֵׁבֶט וְלָשׁוֹן וְעַם" (התגלות 14:6).

בישראל העתיקה, כשהעמים שהקיפו את בני ישראל היו פוליתאיסטים והשתחוו ל"אלוהי" עץ ואבן, עיקרון האמונה המרכזי, הברור והעוצמתי ביותר של בני ישראל היה בדברים 6:4: "שְׁמַע יִשְׂרָאֵל  יְהוָה אֱלֹהֵינוּ יְהוָה אֶחָד". במרוצת המאות, "קריאת שמע" הזכירה ליהודים את העיקרון הרוחני שאיחד אותם כעם וחיזק אותם במאמציהם לשמור על זהותם הייחודית כעובדי האל האמיתי.

עבורנו כאדוונטיסטים שומרי שבת, ניתן לומר שבשורת שלושת המלאכים בהתגלות י"ד היא "קריאת השמע" שלנו. זהו עיקרון האמונה הייחודי שלנו, שמגדיר את זהותנו כעם ומתאר את משימתנו בעולם. ובכן, זהותנו הנבואית הייחודית משורטטת בהתגלות 14:6-12, וקטע זה הוא למעשה מקור תשוקתנו להכרזת הבשורה לעולם.

השבוע נתחיל ללמוד לעומק את התגלות 14:6-12, אך נעשה זאת דרך עדשת החסד ותוך כדי שאנו מקשיבים למה שאלוהים ירצה לדבר אל ליבנו.

*למדו את השיעור השבועי לקראת שבת ה-15 באפריל.