---
title: 'סיפור על חסד'
date: 11/04/2023

---

בשורת שלושת המלאכים היא סיפור על חסדו של אלוהים. בשורה זו היא סיפור אהבתו האינסופית של מושיענו - ישוע המשיח - אשר כה אהב אותנו עד כי העדיף לחוות בעצמו את הגיהנום מאשר שאחד מאיתנו יאבד. זהו סיפור מדהים על אהבתו הנצחית, חסרת הגבולות, בלתי נתפסת, בלתי מובנת ואינסופית של אלוהים אל כל אחד מאיתנו!

דבר אינו יכול להפתיע את אלוהים. הוא אינו נתון לרוחות המשתנות של הבחירה האנושית. כפי שכבר ראינו, תכנית הישועה מן החטא לא נהגתה כמחשבה שנייה לאחר שהחטא הרים את ראשו המכוער. אלוהים לא נתפס לא מוכן על ידי הדרמה האיומה של החטא.

`קראו התגלות 13:8 וכיפא א' 1:18-20. מה מלמדים אותנו פסוקים אלו על תכנית הישועה?`

הביטוי "בשורת עולם" בהתגלות 14:6 מצביע על העבר, ההווה והעתיד גם יחד. כשאלוהים ברא את בני האדם עם היכולת לקבל החלטות מוסריות, הוא צפה מראש שיקבלו גם החלטות שגויות. יתרה מזו, ברגע שיצוריו קיבלו את חופש הבחירה, הם קיבלו גם את האפשרות למרוד בו, למרות טבעו האוהב. הדרך היחידה להימנע ממציאות זו הייתה לברוא רובוטים הנשלטים ומתומרנים על פי תכנית אלוהית קוסמית.

ואולם, הציות מתוך כפייה הוא מנוגד לטבעו של אלוהים. האהבה כרוכה בבחירה חופשית, וברגע שיצור מקבל את כוח הבחירה החופשית נפתחת גם האפשרות לקבלת החלטות שגויות. על כן, תכנית הישועה נהגתה על ידי אלוהים בטרם מרים של אבותינו הראשונים בגן העדן.

"תוכנית הגאולה לא נהגתה לאחר מעשה, דהיינו, לאחר החטא הקדמון. היא הייתה «הִתְגַּלּוּת הָרָז שֶׁהָיָה כָּמוּס בְּעִתּוֹת עוֹלָם» (רומ' 16:25). היא חשפה את העיקרים והחוקים שעליהם הושתתה מלכותו הנצחית של מלך מלכי המלכים מקדמת דנה" - אלן ווייט, חמדת הדורות, 10.

אם כן, הביטוי "בשורת עולם" מצביע לא רק על העבר וההווה - הוא גם התשתית לתקוותנו העתידית: שנוכל לחיות לנצח עם בוראנו, אשר ליבו כמה לשכון בתוכנו לעולמי עולמים.

`קראו אפסים 1:4. מהי לדעתכם משמעות העובדה שאלוהים "בָּחַר אוֹתָנוּ" במשיח לישועה "בְּטֶרֶם הִוָּסֵד תֵּבֵל"? מדוע אמת זו אמורה לעודד ולנחם אותנו?`