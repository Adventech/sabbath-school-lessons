---
title: 'ספר של חסד ותקווה'
date: 09/04/2023

---

עבור רוב האנשים, ספר התגלות אינו מדבר על חסדו של אלוהים. כשהם חושבים על המסר האחרון של אלוהים לעולם, עולים מיד במחשבותיהם חיות מפחידות, סמלים מיסטיים ודימויים משונים. ספר התגלות מבהיל לא פחות אנשים מאלה שהוא מרגיע - וחבל שכך, משום שהוא גדוש במסרים של חסד ותקווה. ובכן, אפילו בין כל החיות המפחידות והאזהרות לגבי רדיפות עתידיות וזמנים קשים, אלוהים עדיין נותן לנו סיבות רבות לשמוח בישועתו.

`קראו התגלות 1:1-3 ו-14:6. מה אנו למדים מפסוקים אלו על ספר התגלות בכלל ועל "בשורת העולם" בפרט?`

במרכזו של ספר התגלות נמצא המשיח. למעשה, זהו המסר שלו לעמו - מסר של חסד ותקווה הנועד בייחוד לקהילתו באחרית הימים. ספר זה מתאר את המשיח כשה טבוח ומבטיח ברכה גדולה לקוראיו של הספר אשר לא רק יבינו את תוכנו, אלא גם יישמו את האמיתות שהם מגלים בו.

על פי התגלות 1:5,6, ישוע אהב אותנו, "בְּדָמוֹ שִׁחְרֵר אוֹתָנוּ מֵחֲטָאֵינוּ וְעָשָׂה אוֹתָנוּ מַמְלֶכֶת כֹּהֲנִים לֵאלֹהִים אָבִיו". חטאינו נסלחים במשיח. ובכן, חסדו של אלוהים מוחל את חטאינו מן העבר, מעצים אותנו בהווה ומפיח בנו תקווה לעתיד. במשיח אנו משוחררים משכרו ומכוחו של החטא, ויום יבוא ונשתחרר גם מעצם קיומו! זהו למעשה המסר של הספר המקראי האחרון, ספר התגלות. וזהו גם מסר דחוף, שהרי הוא מסומל על ידי מלאך המעופף במהירות באמצע השמיים ונושא "בשורת עולם".

בשורה? ישועה על ידי אמונה בישוע המשיח? מותו המכפר של המשיח עבורנו? הבטחת חיי עולם, לא על פי מעשינו, אלא על סמך מה שהמשיח עשה עבורנו? כל אלה הם רק תחילתו של בשורת שלושת המלאכים! אם כן, לא פלא שאלו מסרים של חסד ותקווה עבורנו כיצורים שבורים ולמודי סבל.

`למרות שקל לנו יותר להתמקד בספר התגלות בחיות ובאזהרות לאחרית הימים, כיצד אנו יכולים ללמוד לאזן היבט זה עם המסר המרכזי האמיתי של הספר - מותו המכפר של המשיח עבורנו?`