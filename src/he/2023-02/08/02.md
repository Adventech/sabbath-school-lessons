---
title: 'המשפט, הבריאה ונטילת האחריות'
date: 14/05/2023

---

אם אנו אך ורק אוסף אקראי של תאים שנוצרו על יד המקרה או קוף אפריקני מתקדם ותו לא, אז החיים חסרי משמעות בעליל. אם אנו רק אחד משמונת מיליארדי בני האדם הנלחמים זה בזה בציפורניים עבור שטח מחייה על כוכב לכת בשם "כדור הארץ", אזי החיים מאבדים כל תכלית להוציא ההישרדות בלבד. בניגוד לכך, מעשה הבריאה כפי שהוא מתואר בכתובים מעניק לנו לא רק סיבה לחיות, אלא גם צו מוסרי לכך. נבראנו על ידי אלוהים ואנו חייבים לו דין וחשבון על מעשינו. מי שיצר אותנו גם מצפה מאיתנו לקחת אחריות על פעולותינו. אלוהים קבע מלכתחילה מוסר אבסולוטי, חרף העובדה שאנו חיים היום בעולם של "רלטיביזם מוסרי".

`קראו התגלות 14:7, רומים 14:10 ויעקב 2:8-13. מה אנו לומדים מקיום המשפט על סוגיות כגון אחריות ומתן דין וחשבון? כיצד קשורים ביניהם המשפט, מצוותיו של אלוהים והסגידה?`

המלאך הראשון המעופף באמצע השמים בהתגלות י"ד ומכריז ש"בָּאָה עֵת מִשְׁפָּטוֹ" של אלוהים (פסוק 7). מאחר ונבראנו על ידי אלוהים עם יכולת לקבל החלטות מוסריות, אנו גם אחראים עליהן. אילו היינו אך ורק אוסף אקראי של תאים, תוצר התורשה ושל תנאי הסביבה שלנו, אזי מעשינו היו נקבעים במידה רבה על ידי כוחות שמחוץ לשליטתנו. ואולם, עצם קיום המשפט מצביע על אחריותנו המוסרית. בשעת המשבר של ההיסטוריה האנושית - עת המשפט - אלוהים קורא לנו לקבל החלטות לאור הנצח. הפצרתו הנחרצת של המלאך הראשון בבני האדם - "הִשְׁתַּחֲווּ לְעוֹשֵׂה הַשָּׁמַיִם וְהָאָרֶץ וְהַיָּם וּמַעַיְנוֹת הַמַּיִם" (התגלות 14:7) - מצביעה על כך שהבסיס להשתחוויה שלנו לאלוהים טמון בעובדה שנבראנו על ידו.

דבקותנו כאדוונטיסים ביום השבת מוכיחה מעל לכל ספק את אמונתנו שישוע ראוי לסגידתנו כבוראנו. היא גם מגלה את העובדה שקיבלנו את עשרת הדיברות כעקרונות אלוהיים הנועדים לסייע לנו לחיות את החיים בצורה הנכונה והטובה ביותר. מאחר והתורה היא אבן הפינה בשלטון האלוהי וגילוי אופיו, היא גם מהווה את הסטנדרט במשפט הממשמש ובא. ובכן, נאמנותנו למצוות השבת היא הוכחה חותכת למחויבותנו לחיות חיי ציות לאלוהים.

`כיצד הבנת הבריאה משפיעה על התנהגותנו? מהו מקומם של התורשה והסביבה בתהליך קבלת ההחלטות היומיומיות שלנו? כיצד אנו יכולים בעזרת אלוהים להתגבר על מגרעות באופיינו שלא בחרנו לרשת או לפתח כהשפעה מהסביבה מלכתחילה?`