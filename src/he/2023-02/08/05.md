---
title:  הבריאה, השבת ואחרית הימים
date:  17/05/2023
---

העימות הגדול, שהחל בשמים לפני אלפי שנים, התפתח סביב סוגיית סמכותו של אלוהים - ואתגר זה נותר בעינו עד ימינו אנו.

**קראו התגלות י"ד 7,9,12. סכמו פסוקים אלו על ידי מילוי המשפטים הבאים:**

`התגלות י"ד 7 הוא קריאה ל`

`התגלות י"ד 9 הוא הפצרה מלאת חומרה שלא`

`התגלות י"ד 12 מתאר עַם אשר`

קטעים אלו מבהירים לנו שהסוגייה המרכזית בקונפליקט בין הטוב לרע, בין המשיח לשטן באחרית הימים תהיה הסגידה. האם אנו משתחווים לבורא או לחיה? ומאחר והבריאה מהווה הבסיס לכל עקרונות האמונה שלנו (שהרי במה ניתן להאמין באופן הגיוני ללא האמונה באלוהים כבורא?), יום השבת - כפי שהוא משובץ בתיאור הבריאה בספר בראשית (בראשית ב' 1-3) - עומד לעד כסמל נצחי של הבריאה. למעשה, השבת היא הסמל הבסיסי ביותר של עיקרון האמונה היסודי ביותר - רק אלוהים עצמו חשוב יותר ממנו!

ובכן, ערעור השבת הוא ערעור סמכותו של אלוהים ברמה הבסיסית ביותר - סמכותו כבורא: משמעו לרדת לעומק ולעקור את סמכותו מהשורש. זהו אכן ניסיון לקחת את מקומו של אלוהים עצמו (תסלוניקים ב' ב' 4). כמובן - הסוגייה המרכזית באחרית הימים תהיה אהבתנו ונאמנותנו למשיח. ואולם, על פי הכתובים, אהבה זו באה לידי ביטוי על ידי ציות למצוות (יוחנן א' ה' 13, התגלות י"ד 12) - והשבת יותר מכל מצווה אחרת עומדת מאחורי הכל, מאחר והיא לבדה מצביעה על אלוהים כבורא (שמות כ' 8-11). לא פלא שהשבת תהיה הסמל החיצוני בתום העימות הגדול, שעל פיו העולם יתחלק לשתי קבוצות - המשתחווים לאלוהים והמשתחווים לחיה (התגלות י"ד 11,12). בהתחשב בטיבה הכל כך בסיסי וחיוני של השבת, קשה לדמיין כיצד הקונפליקט האחרון על הסגידה לבורא יכול להצביע על דבר אחר!

`רבים טוענים שלא משנה איזה יום צריך לשמור כיום שבת, כל עוד אנו שומרים יום כלשהו. כיצד ניתן להשיב לטיעון מופרך זה בעזרת הכתובים?`