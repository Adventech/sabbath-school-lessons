---
title:  הטעיה לא כל כך סובטילית
date:  16/05/2023
---

בניסיונו להרוס את ייחודיות הבריאה שלנו, השטן הציע לנו במקומה זיוף לא סובטילי במיוחד. זיוף זה - המקובל אפילו על חלק מאיתנו! - נשמע כך: אלוהים הוא אכן הגורם העיקרי לבריאה, אבל לקח לו מיליארדי שנים ליצור את החיים והשתמש לשם כך בתהליך האבולוציה. גישה זו מנסה ליצור הרמוניה בין "נתונים מדעיים" לבין תיאור הבריאה בספר בראשית. ובכן, תיאוריה זו טוענת שימי הבריאה היו למעשה תקופות לא מוגדרות של זמן ושהחיים על כדור הארץ נוצרו במהלך מיליארדי שנים.

`קראו תהלים ל"ג 6,9 ועברים י"א 3. מה אנו למדים מפסוקים אלו על האופן שבו אלוהים ברא את העולם?`

התיאור המקראי על הבריאה חד וברור: אלוהים "אָמַר וַיֶּהִי, הוּא צִוָּה וַיַּעֲמֹד" (תהלים ל"ג 9). "בֶּאֱמוּנָה נָבִין כִּי הָעוֹלָמִים הוּכְנוּ בִּדְבַר אֱלֹהִים" (עברים י"א 3). על פי בראשית א', אלוהים ברא את העולם בשישה ימים מילוליים בני 24 שעות ונח ביום השביעי. המבנה הלשוני של בראשית א' ו-ב' אינו מאפשר קריאה אחרת. אפילו חוקרים אשר אינם מאמינים בבריאה בשישה ימים מילוליים מכירים בעובדה שכוונת המחבר הייתה ללמד שהבריאה אכן התבצעה בשישה ימים ממשיים.

בבראשית א' המילה "יום" מופיעה בצורה עקבית לאורך כל הפרק. בכתובים, בכל פעם שמספר משמש תואר למילה "יום" (היום הראשון, היום השלישי וכו'), משמעותה של המילה "יום" היא תמיד  - ללא יוצא מן הכלל - מוגבלת ליחידת זמן של עשרים וארבע שעות.

בנוסף - ובקשר ישיר לסוגייה שלנו - אם אלוהים לא ברא את העולם בשישה ימים מילוליים, איזו משמעות יש אם כן ליום השבת? מדוע ה' ציווה עלינו לשמור אותו?! אין כל היגיון בלהשאיר את יום השבת כמורשת נצחית של שבוע הבריאה אם שבוע בריאה זה בן שישה ימים מעולם לא היה קיים! קבלת התיאוריה על העידנים הארוכים של הבריאה משמעה ביטולו של עצם הצורך ליום השבת. היא גם מעלה שאלות כבדות משקל לגבי יושרת הכתובים.

`כאשר הוא תוקף את השבת, השטן קורא תיגר על עצם סמכותו של אלוהים - ומה יכול להיות מועיל יותר בהרס אנדרטת הבריאה בשישה ימים מאשר הכחשת הממשות של תהליך זה? אם כן, לא פלא שאנשים כה רבים - כולל מאמינים בישוע - מתעלמים משמירת השבת. איזו תרמית ערמומית המכשירה את הקרקע להונאה הסופית!`