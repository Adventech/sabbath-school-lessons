---
title:  השבת והבריאה
date:  15/05/2023
---

אלוהים נתן לנו את השבת משום שעולמנו זקוק נואשות למסר המעודד והמרגיע של הבריאה. באמצע המאה ה-19, כשתורת האבולוציה כבשה בסערה את העולם האינטלקטואלי דאז, אלוהים שלח מסר של תקווה מדהימה, הנמצא בהתגלות י"ד 6,7.

השטן עשה את כל מה שביכולתו כדי לעוות את מושג הבריאה, שכן הוא שונא את המשיח ומבקש למנוע ממנו לקבל את הסגידה הראויה לו כבוראנו וגואלנו. השבת נמצאת בלב העימות הגדול על השאלה האם המשיח ראוי לקבל את סגידתנו כבורא. המסר האחרון של אלוהים לעולם קורא לאנושות לחזור ולהשתחוות למשיח כבורא שמים וארץ. הבסיס לסגידה הוא העובדה שהוא ברא אותנו.

`קראו בראשית ב' 1-3, שמות כ' 8-11 ודברים ה' 12-15 לאור התגלות י"ד 6,7. כיצד אנו רואים במצווה על יום השבת את הקשר בין הבריאה לגאולה?`

השבת היא הסמל הנצחי של מנוחתנו באלוהים וגם אות נאמנותנו לבורא (יחזקאל כ' 12,20). רחוק מלהיות דרישה לגליסטית אקראית, השבת דווקא מגלה שהמנוחה האמיתית מהצדקה על ידי מעשים נמצאת אך ורק בו. השבת מצביעה על אלוהים אשר השיג עבורנו את מה שלעולם לא היינו משיגים בכוחות עצמנו.

הכתובים קוראים לנו למצוא מנוחה באהבתו ובדאגתו של ה' מדי שבת. יום השבת מסמל מנוחה, לא מעשים; חסד, לא לגליזם; ביטחון, לא הרשעה; תלות בו, לא בעצמנו. מדי שבת אנו נהנים מטובו ומהללים אותו על הישועה שניתן למצוא רק במשיח.

השבת מהווה גם את הזיקה הנצחית המקשרת בין שלמותו של גן העדן בעבר ותפארתם של השמים החדשים והארץ החדשה בעתיד (ישעיהו ס"ה 17, התגלות כ"א 1). השבת קוראת לנו לחזור לשורשינו ולמשפחה המקורית שלנו. יום השבת נשמר ללא הרף לאורך כל ההיסטוריה - הוא זיקה רציפה בזמן עד לבריאתנו; הוא עוזר לנו להישאר ממוקדים באמת המדהימה שאנו ילדי אלוהים וקורא לנו לפתח יחסים קרובים עמו.

`כיצד נרמזת המצווה על השבת בהתגלות י"ד 6,7 ומדוע עובדה זו הרת חשיבות בהקשר של המסר שלנו לאחרית הימים? (ראו שמות כ' 8-11).`