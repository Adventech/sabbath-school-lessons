---
title: 'נקודות למחשבה'
date: 28/04/2023

---

שימו לב לתובנות המעצימות שאנו מקבלים מרוח הנבואה לגבי מצבו של העם של אלוהים באחרית הימים בכלל ובעת המשפט בפרט. "תקוותם היחידה היא ברחמיו של אלוהים והגנתם טמונה אך ורק בתפילה. כפי שיהושע הפציר במלאך ה', כך גם שארית הפליטה תפציר בלב שבור ובאמונה עזה ותבקש סליחה ושחרור באמצעות ישוע המשיח, המליץ השמימי שלנו. הם מודעים לחלוטין לטיבם החוטא, הם יודעים שהם חלשים ולא ראויים, וכאשר הם מביטים בעצמם הם נמלאים יאוש. המנסה עומד כדי להאשים אותם, כפי שהוא עמד כנגד יהושע. הוא מצביע על בגדיהם המלוכלכים - על אופיים לקוי בחסר. הוא מעמת אותם עם חולשותיהם, עם חטאיהם שבוצעו בכפיות טובת לאלוהים ועל אי-דמיונם למשיח, המבזה את גואלם. [...] אנשי אלוהים פגומים בלא מעט היבטים. לשטן ישנו מידע מדויק לגבי החטאים שהוא עצמו פיתה אותם לבצע, וכעת הוא מציג אותם באור המוגזם ביותר באומרו: 'האם אלוהים יסלק אותי ואת מלאכיי מנוכחותו, ואילו את בני האדם האשמים באותם חטאים ממש יתגמל? לא ייתכן כדבר הזה, אל הצדק! כס הכבוד שלך יחדל להיות כיסא של יושר ומשפט! הצדק דורש את הרשעתם'. ואולם, אמנם חסידי המשיח חטאו, אבל הם לא התמסרו לשליטת הרוע. הם עזבו את חטאיהם וחיפשו את ה' בלב שבור ועניו. המליץ השמימי מפגיע בעדם - הוא אשר הכי נפגע מכפיות טובתם, שמכיר מקרוב הן את חטאיהם והן את חזרתם בתשובה. הוא אומר: "ה' גוער בך, השטן! מסרתי את חיי עבור נשמות יקרות אלו! הן חרוטות בכפות ידיי!" - Ellen G. White, Testimonies for the Church, vol. 5, pp. 473, 474.

**שאלות לדיון**:

`איזו השפעה יש לעובדה ש"הגיעה עת משפטו של ה'" על חיי היומיום שלנו? אילו היינו כנים, היינו אולי מודים בכך שאין השפעה של ממש, הלא כן? כיצד ניתן לשנות זאת?`

`מדוע המשפט הוא בשורה טובה ולא רעה? דנו בקבוצה על תפקידו של ישוע למעננו במשפט. כיצד יכולה להמריץ אותנו אמת זו להיות נאמנים לו, לאור העובדה שרק בזכות מה שהוא עשה עבורנו יש לנו את תקוות הישועה?`

`הגו במושג המשפט, המגלה ליקום את אופיו האמיתי של אלוהים. כיצד עולה רעיון זה בקנה אחד עם תסריט העימות הגדול בכללותו?`