---
title: 'משמעות עת משפטו של אלוהים'
date: 23/04/2023

---

הספר המקראי האחרון, התגלות, מתמקד בשיאו של העימות הגדול בין הטוב לרע. הילל בן שחר, מלאך מרדן, שם בספק את הצדק, ההוגנות ואת החכמה של אלוהים וטען שהוא בלתי הוגן בניהול היקום. ובכן, יום הדין האחרון שמתואר בספר התגלות מתייחס בדיוק לעימות זה לגבי אופיו של אלוהים.

`בהתגלות 14:7 כתוב: "יִרְאוּ אֶת אֱלֹהִים וּתְנוּ לוֹ כָּבוֹד, כִּי בָּאָה עֵת מִשְׁפָּטוֹ. הִשְׁתַּחֲווּ לְעוֹשֵׂה הַשָּׁמַיִם וְהָאָרֶץ וְהַיָּם וּמַעַיְנוֹת הַמַּיִם". מהי משמעות העובדה שהמסר של המלאך הראשון, המדבר על משפטו של אלוהים, מופיע דווקא אחרי הצירוף "בְּשׂוֹרַת עוֹלָם"?`

הבשורה והמשפט, שני הצדדים של מסר המלאך הראשון, שזורים זו בזה בצורה בלתי נפרדת. אילולא הבשורה הנצחית, לא היה לנו סיכוי ביום הדין. למעשה, "בשורת העולם" היא תקוותנו היחידה במשפט הממשמש ובא. אין ספק שחלק מתוכן הבשורה הוא ההכרזה על יום הדין. במהלך משפט זה, העולמות שלא חטאו יראו בצורה חד-משמעית שאלוהים עשה את כל מה שביכולתו כדי להושיע כל אדם. משפט זה יגלה את הצדק ואת החמלה של הבורא, ילמד אותנו על היחס בין אהבתו וחוקותיו של אלוהים ויחשוף את מוכנותו להושיע את החוטא ואת כוחו לשחרר ולהציל אותו מן החטא ומשכרו.

המשפט הוא חלק והפתרון האולטימטיבי של אלוהים לבעיית החטא. במסגרת העימות הקוסמי בין הטוב לרע, אלוהים השיב להאשמות של השטן על הצלב, אך ביום הדין הוא יגלה שעשה את כל מה שהיה אפשרי כד להושיע אותנו ולהחזיר אותנו אליו.

רשומות השמים הנצחיות, המדויקות והמפורטות ייפתחו אז (ראו דניאל 7:10). אנו כל כך יקרים לאלוהים שהיקום כולו ממתין בנשימה עצורה לראות איזו החלטה סופית נקבל לאור הפצרותיו של רוח הקודש ונגישותה של הגאולה המוענקת לנו חינם בזכות קרבנו של המשיח על מזבח הצלב.

`קראו תהלים 51:1-4, במיוחד פסוק 4. איזה אור שופכים פסוקים אלו על משמעותו ותכליתו של המשפט?`