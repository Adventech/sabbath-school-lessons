---
title:  בשורת המשפט
date:  22/04/2023
---

### קראו את הפסוקים הבאים לקראת שיעור השבת השבועי
התגלות י"ד 7; תהלים נ"א 1-4; התגלות כ' 12; דניאל ז' 9,14,26; התגלות ד' 2-4; התגלות ה' 1-12.

> <p>פסוק לשינון</p>
> "וְהוּא קוֹרֵא בְּקוֹל גָּדוֹל: 'יִרְאוּ אֶת אֱלֹהִים וּתְנוּ לוֹ כָּבוֹד, כִּי בָּאָה עֵת מִשְׁפָּטוֹ. הִשְׁתַּחֲווּ לְעוֹשֵׂה הַשָּׁמַיִם וְהָאָרֶץ וְהַיָּם וּמַעַיְנוֹת הַמַּיִם'" (התגלות י"ד 7).

אם המקרא ברור לגבי נושא כלשהו, הוא ללא ספק העובדה שה' הוא אלוהי משפט ושבמוקדם או במאוחר, בדרך כזו או אחרת, המשפט הכל כך חסר כאן והיום ייעשה על ידי אלוהים עצמו, "שֹׁפֵט כָּל-הָאָרֶץ" (בראשית י"ח 25; ראו גם תהלים נ"ח 11, צ"ד 2, צ"ח 9). שאול השליח כתב לגבי זאת: "וּבְכֵן כָּל אֶחָד מֵאִתָּנוּ יִתֵּן דִּין וְחֶשְׁבּוֹן עַל עַצְמוֹ לִפְנֵי אֱלֹהִים" (רומים י"ד 12).

די מפחיד, נכון? עלינו לתת דין וחשבון לפני אלוהים, המכיר אפילו את הדברים העמוקים ביותר עלינו, האל אשר "יָבִא בְמִשְׁפָּט עַל כָּל-נֶעְלָם  אִם-טוֹב וְאִם-רָע" (קהלת י"ב 14). יחד עם זאת, המשפט גם מגלה את טובו ואת חסדו של אלוהים, את הצדק ואת הרחמים שלו באופן התמודדותו לא רק עם הנושאים, אלא גם עם האובדים.

השבוע נבחן לעומק את נושא המשפט ביחס לעימות הגדול המתחולל ביקום ונתמקד בחוויית עמו הנאמן של אלוהים בכל הקשור ל"דִּין הֶעָתִיד לָבוֹא" הבלתי נמנע (מעשי השליחים כ"ד 25).

*למדו את השיעור השבועי לקראת שבת ה-29 באפריל.