---
title: 'נקודות למחשבה'
date: 12/05/2023

---

לסגידה לאלוהים יש מקום מרכזי בכתובים ותמיד היוותה זאת סלע מחלוקת עבור האנושות בכלל ועבור עמו של אלוהים בפרט. הנביאים תמיד נזפו בעמו של אלוהים לאורך המקרא על סגידתם לאלוהים אחרים או על כך שהשתחוו לאלוהים באמצעות מנהגים פגניים. הקונפליקט בין הסגידה לאלוהים לבין עבודה זרה נמצא בלב לבו של העימות הקוסמי ומלווה בזלזול לתורת ה'.

"סוגיית ההשתחוויה קשורה להיבט הבסיסי ביותר של הקיום האנושי, שכן היא מתייחסת לאופן שבו בני האדם כיצורים חיים אמורים להגיב מול נוכחותו של בוראם. [...] רק החיים יכולים להלל את אלוהים - "לֹא הַמֵּתִים יְהַלְלוּ-יָהּ" [...]. האחד שברא אותנו מזמין אותנו להקדיש לו את חיינו כאקט של סגידה על מנת לקבל אותם בחזרה מועשרים ומועצמים, כדי שנוכל להיות באמצעותם ברכה לאחרים. ההשתחוויה קשורה לעצם טיבו ותכליתו של הקיום שלנו ולצורך שלנו לנקודת התייחסות חיצונית שתשחרר אותנו מאנוכיות. כאשר אנו ממאנים להשתחוות לאלוהים, אנו מאבדים את עצם הסיבה לקיומנו; כשאנו מסרבים לסגוד לו, אנו חיים במצב של בלבול ומוות איטי, דוהרים לכיוון השמדתנו המוחלטת, שכן אנו מנותקים מעצם מקור החיים" - Ángel Manuel Rodríguez, The Closing of the Cosmic Conflict: Role of the Three Angels’ Messages, unpublished manuscript, p. 42.

**שאלות לדיון**:

`חשבו על השאלה מדוע בעולם חוטא לא מספיק להכיר בכך שנבראנו על ידי אלוהים. מדוע אנו זקוקים גם כן להבטחת הגאולה?`

`היזכרו במספר חוויות שבהן ראיתם את כוחו של אלוהים בפעולה בחייכם - דהיינו באופן שבו הרגשתם את אהבתו של אלוהים אליכם בצורה אישית. לאחר מכן, הגו בעובדה שזהו אותו אלוהים שברא את היקום כולו - ושאוהב אתכם מספיק כדי שיהיה לו אכפת מכם! מדוע מציאות זו היא לא רק מנחמת, אלא גם מצניעה?`

`אילו תורת האבולוציה הייתה נכונה, חשבו שהיינו מתבקשים להשתחוות לבורא שהשתמש במיליארדי שנים של מוות, אלימות, הרס, סבל והכחדה המונית כדי לברוא אותנו! למעשה, עצם סיפור הבריאה בבראשית על בריאתנו היה שונה בתכלית! ובכל זאת היינו חייבים להשתחוות אליו? על מה? על כך שהוא שיקר לנו למשך אלפי שנים על האופן שבו הגענו לכאן היום?`