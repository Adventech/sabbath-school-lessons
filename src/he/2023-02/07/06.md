---
title: 'בורא העולם על הצלב'
date: 11/05/2023

---

לא משנה כמה סיבות מצאנו עד כה להתפעל מבוראנו ולהשתחוות אליו - תמיד נגלה סיבות נוספות! כפי שראינו לעיל - אך שווה לחזור על רעיון זה - בוראנו הוא גם גואלנו. אותו אל שברא אותנו גם מושיע אותנו. אותו אל שאמר "נַעֲשֶׂה אָדָם בְּצַלְמֵנוּ כִּדְמוּתֵנוּ" (בראשית 1:26) הוא אותו אחד שקרא על הצלב: "'אֵלִי, אֵלִי, לְמָה שְׁבַקְתָּנִי?' - כְּלוֹמַר, 'אֵלִי, אֵלִי, לָמָה עֲזַבְתָּנִי?'" (מתי 27:46). עכשיו אתם מבינים מדוע עלינו לירוא את אלוהים, לתת לו כבוד ולהשתחוות אליו?

כיצד אנו, כיצורים נגועים בחטא, יכולים להגיב בצורה הולמת לאמת מדהימה זו? כיצד אנו יכולים להשיב? במסר המלאך הראשון נאמר לנו בדיוק מה לעשות: "יִרְאוּ אֶת אֱלֹהִים וּתְנוּ לוֹ כָּבוֹד, כִּי בָּאָה עֵת מִשְׁפָּטוֹ. הִשְׁתַּחֲווּ לְעוֹשֵׂה הַשָּׁמַיִם וְהָאָרֶץ וְהַיָּם וּמַעַיְנוֹת הַמַּיִם" (התגלות 14:7).

`קראו ביוחנן 19:16-30 על סיפור צליבתו של ישוע. במהלך הקריאה חשבו על פסוקים מהמקרא שכבר ראינו על ישוע כאחד ש"בּוֹ נִבְרָא כָּל אֲשֶׁר בַּשָּׁמַיִם וַאֲשֶׁר בָּאָרֶץ, מָה שֶׁנִּרְאֶה וּמָה שֶׁבִּלְתִּי נִרְאֶה, גַּם כִּסְאוֹת וְרָשֻׁיּוֹת וְגַם מֶמְשָׁלוֹת וְשִׁלְטוֹנוֹת. הַכֺּל נִבְרָא בְּאֶמְצָעוּתוֹ וּלְמַעֲנוֹ" (קולוסים 1:16). כיצד עלינו להגיב לביטוי מדהים זה של אהבת האל?`

הקריאה של המלאך הראשון להשתחוות לבורא הובא לאחר מעשה הגאולה על הצלב, לאחר שנודע ליקום בכלל ולחסידי המשיח בפרט שהאחד ש"עוֹשֵׂה הַשָּׁמַיִם וְהָאָרֶץ וְהַיָּם וּמַעַיְנוֹת הַמַּיִם" הוא אותו אחד אשר למרות שהיה קיים בדמות אלוהים, "נָטַל דְּמוּת עֶבֶד וְנִהְיָה כִּבְנֵי אָדָם; וְכַאֲשֶׁר הָיָה בְּצוּרָתוֹ כְּאָדָם, הִשְׁפִּיל עַצְמוֹ וְצִיֵּת עַד מָוֶת, עַד מָוֶת בַּצְּלָב" (פיליפים 2:7,8).

איזה מחזה מדהים היה ללא ספק עבור תושבי השמים - שהכירו אותו לפני שלבש בשר - לראות אותו נוטל דמות אדם! לא פלא שהיצורים השמימיים משתחווים אליו! אם כן, על אחת כמה וכמה עלינו - שנגאלנו בדמו - להשתחוות לבוראנו וגואלנו!

`מדוע, לאור הצלב, הרעיון שלפיו האדם החוטא יכול לכאורה להוסיף משהו למה שהמשיח עשה על הצלב חסר כל היגיון? איזה מעשה אנושי נוכל להוסיף למה שבוראנו כבר עשה למעננו?`