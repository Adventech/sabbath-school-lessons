---
title: 'השתחוו לבורא'
date: 06/05/2023

---

### קראו את הפסוקים הבאים לקראת שיעור השבת השבועי
התגלות 1:9; ישעיהו 40:26; קורינתים ב' 5:17; קולוסים 1:17; התגלות 4:11; יוחנן 19:16-30.

> <p>פסוק לשינון</p>
> "לְךָ יָאֶה, אֲדוֹנֵנוּ וֵאלֹהֵינוּ, לְקַבֵּל אֶת הַכָּבוֹד וְהַיְקָר וְהַגְּבוּרָה, כִּי אַתָּה בָּרָאתָ הַכֺּל וּבִרְצוֹנְךָ הָיוּ וְנִבְרְאוּ" (התגלות 4:11).

קל לנו לקחת דברים כמובנים מאליהם - במיוחד אם מדובר בדברים שתמיד ידענו או חווינו. כמה קל לדוגמה לילדים לקחת כמובנים מאליהם את הוריהם, אשר היו תמיד חלק מחייהם הקצרים? כמה קל לנו לקחת כמובנים מאליהם את השמש, השמים, האוויר או את הקרקע שמתחת לרגלינו? יתרה מזו - האם עצרתם פעם לרגע לחשוב עד כמה אנו לוקחים כמובן מאליו את עצם קיומנו?! דהיינו, כמה פעמים אנו עוצרים ושואלים את עצמנו את השאלה הפילוסופית: מדוע יש משהו במקום שלא יהיה שום דבר?

מדוע היקום עצמו - עם כל הגדולה והתפארת שלו, ועם כל הדברים המדהימים שבו - קיים מלכתחילה? איזו סתירה לוגית הייתה באי-קיום היקום ואי-קיומנו? על פי התיאוריה המדעית העדכנית ביותר (והן נוטות להשתנות), הייתה תקופה שבה היקום לא היה קיים. במילים אחרות, קיומנו מקרי בלבד ועצם העובדה שאנו נמצאים כאן היא נס בפני עצמו. ואולם, למרות כל המיתוסים לגבי היקום שנוצר מעצמו יש מאין או על פי נוסחה מתמטית כלשהי, אנו יודעים מהכתובים שהיקום שלנו קיים אך ורק בזכותו של אלוהים, אשר ברא את עולמנו ואת כל אשר בו.

*למדו את השיעור השבועי לקראת שבת ה-13 במאי.