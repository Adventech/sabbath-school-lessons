---
title: 'השתחוו לבורא'
date: 08/05/2023

---

`קראו התגלות 14:7. כיצד מסתיים המסר של המלאך הראשון? מהי הקריאה הסופית של מלאך זה באשר לעת משפטו של אלוהים? (ראו גם ישעיהו 40:26, יוחנן 1:1-3 ורומים 1:20).`

התגלות 14:7 מסתיים בקריאה חד-משמעית להשתחוות לבורא. למעשה, קריאה זו רלוונטית ביותר בעת הנוכחית, שבה רוב העולם המדעי - ואפילו של העולם הנוצרי - קיבל את תיאוריית האבולוציה, תורה הפוגעת בלב זהותנו המקראית. אילו תאוריה זו הייתה נכונה, אמונתנו הייתה באופן אוטומטי שקרית - עד כדי כך חמור עניין זה.

קריאתו האחרונה של ספר התגלות לאנושות מבוססת על הספר הראשון בכתובים - בראשית. לעולם לא נצליח להבין את סוגיית העימות הקוסמי על הסגידה עד שלא נבין את משמעות מעשה הבריאה. "בְּרֵאשִׁית בָּרָא אֱלֹהִים אֵת הַשָּׁמַיִם וְאֵת הָאָרֶץ" (בראשית 1:1). פסוק זה עומד בבסיסו של המקרא כולו - "בְּרֵאשִׁית בָּרָא אֱלֹהִים". הפועל במשפט זה - ברא - מצוין אך ורק בקשר לאלוהים: רק אלוהים יכול לברוא.

כדי לסבר את האוזן לגבי כוחו הבלתי מוגבל של אלוהים, בואו נחשוב רק על אחד ממושאי הבריאה שלו: השמש. גרם שמימי זה יוצר בשנייה אחת בלבד יותר אנרגיה ממה שהאנושות יצרה מנפט, גז, פחם או אש מתחילת ההיסטוריה שלה! קוטר השמש הוא 1,400,000 ק"מ לערך, והשמש עצמה יכולה להחזיק את משקלם של מיליון כוכבי לכת בגודל של כדור הארץ. אך השמש היא רק אחד מתוך 100 מיליארד כוכבים בגלקסיה שלנו, שביל החלב. כוכב אחד, בשם "כוכב האקדח" (Pistol Star), מקרין פי עשרה מיליון יותר כוח מאשר האנרגיה המוקרנת על ידי (כוכב) השמש שלנו. למעשה, כוכב האקדח יכול להכיל בתוכו מיליון כוכבים בסדר גודל של השמש שלנו! אם כן, כיצד אנו יכולים אפילו להתחיל להבין את מעשה הבריאה?!

הבריאה מגלה לנו אל כביר, בעל כוח בלתי מוגבל. כוח היצירה שלו לא רק ברא את השמים ואת הארץ, אלא גם פעל למען עמו במרוצת ההיסטוריה. הוא האל שהניע את העולם, נוכח בו ללא הרף ולעולם לא ייטוש בו את עמו.

`כיצד מגבירות ממדיה העצומות של הבריאה את ממשות אהבתו של אלוהים, מאחר ועובדה זו מלמדת אותנו שעל אף זעירותנו לעומת גודל הבריאה, המשיח החליט בכל זאת למות למעננו?`