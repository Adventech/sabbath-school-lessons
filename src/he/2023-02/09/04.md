---
title: 'הסוֹד: "בָּבֶל הַגְּדוֹלָה"'
date: 23/05/2023

---

`קראו התגלות 17:4-6. מה מלמדים אותנו פסוקים אלו על טיבה של מערכת דתית מרושעת זו?`

כפי שראינו לעיל, התגלות י"ז מתאר מערכת דתית מושחתת המכניסה אל תוך האמונה במשיח תורות שקריות של בבל התנ"כית. "כדי לפחות להתחיל להבין את טיבה של בבל, עלינו לחזור על אזכורה הראשון הכתובים, בספר בראשית. הכל התחיל בבִקעה בארץ שִׁנְעָר, אזור בדרום מסופוטמיה - דרום עיראק של היום - המכונה בבל. שם נבנה מגדל בבל, סמל של הסתפקות עצמית, שימור עצמי ועצמאות מאלוהים" (בראשית 11:1-4) - Ángel Manuel Rodríguez, “The Closing of the Cosmic Conflict: Role of the Three Angels’ Messages,” unpublished paper, p. 43.

מגדל בבל, הממוקם על שטח בבל העתיקה, נבנה כהתרסה מוחלטת לדבר אלוהים. בוני המגדל הרימו מונומנט זה לתפארת שמם, ועל כן אלוהים בחר לבלבל את שפתם. לפי הכתובים, "עַל-כֵּן קָרָא שְׁמָהּ בָּבֶל, כִּי-שָׁם בָּלַל יְהוָה שְׂפַת כָּל-הָאָרֶץ וּמִשָּׁם הֱפִיצָם יְהוָה עַל-פְּנֵי כָּל-הָאָרֶץ" (בראשית 11:9).

מערכת זו כה מרושעת עד כי היא מתוארת כ"שִׁכּוֹרָה מִדַּם הַקְּדוֹשִׁים וּמִדַּם עֵדֵי יֵשׁוּעַ" (התגלות 17:6) - מראות מחרידים המעידים על מידת השחיתות המוסרית של בבל (ראו גם ישעיהו 49:26).

למעשה, מהותה של בבל הרוחנית טמונה בכך שהיא דת המבוססת על תורות ורעיונות של בני אדם ונשענת על מסורות אנושיות. זוהי מעין דת-מעשה בני אדם - אמנם בני אדם מבריקים, אך עומדים בניגוד מוחלט לכוחה של הבשורה ושל הקהילה שישוע ייסד - קהילה המושתתת על אהבה, ולא על אלימות.

ספר התגלות מתאר לעומק את שתי מערכות דתיות אלו. הראשונה מגלה אמונה שלמה באלוהים ותלות מוחלטת בדברו, בעוד שהשנייה מגלה אמונה בסמכות אנושית ותלות במנהיגי דת אנושיים. אחת מהן היא אמונה הממוקדת במשיח והסומכת על חסדו ועל כפרתו למען הישועה. השנייה, לעומת זאת, היא גישה הומניסטית לאמונה, המחליפה את ההסתמכות על המשיח לישועה בהסתמכות על מסורותיו אותו מוסד דתי.

`כיצד אנו יכולים להישמר מהשפעותיה המעודנות ביותר של בבל, כגון הנטייה להסתמך על עצמנו ולא להסתמך בצורה מוחלטת אך ורק על אלוהים?`