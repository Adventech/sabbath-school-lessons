---
title:  'בבל: מרכז עבודת האלילים'
date:  25/05/2023
---

`הנה רמז נוסף בהבנת "סוד בבל הגדולה" (התגלות י"ז 5): בלב הסגידה הבבלית עמדה עבודת האלילים.`

`קראו ירמיהו נ' 33-38 וירמיהו נ"א 17,47. מה אנו מגלים בפסוקים אלו על הסגידה לתמונות בבבל העתיקה ועל עמדתו של אלוהים לגבי מנהג זה?`

הפרקים נ' ונ"א בירמיהו מנבאים את החרבת בבל על ידי מדי ופרס. אחת הסיבות לכישלונה ותבוסתה של בבל הייתה עבודת האלילים שלה. הבבלים האמינו שאותן תמונות ייצגו את האלים. בדת הבבלית, הטיפוח הפולחני והסגידה לפסלים ותמונות של האלים נחשבו לקדושים ביותר. לתפיסתם, האלים היו קיימים בו-זמנית הן בדמותם (תמונות או פסלים) במקדשיהם, והן בכוחות הטבע שהם גילמו.

בזיזת או הריסת האלילים נחשבו לאבדן חסות האלים. לדוגמה, הנסיך הכשדי מַרְדוּך-אפְּלָה-אידינה השני נמלט לביצות בדרום מסופוטמיה והבריח עמו חמישה פסלים של אלילים בבליים כדי להציל אותם מפני צבא סנחריב, מלך אשור (Jane R. McIntosh, Ancient Mesopotamia: New Perspectives, ABC-CLIO, Inc., [Santa Barbara, CA, 2005], p. 203). לעומת זאת, נביאי התנ"ך הנגידו תמיד בין עבודה זרה זו לתמונות חסרות חיים לבין הסגידה לאל האמיתי, אשר חי ונותן חיים (ירמיהו נ"א 15,16,19).

`קראו שמות כ' 4-6 ותהלים קט"ו 4-8. מה מלמדים אותנו קטעים אלו לגבי עבודה זרה?`

למרות שסוגיית עבודת האלילים בבבל הרוחנית מורכבת ועמוקה יותר מעצם ההשתחוויה לתמונות ופסלים מעץ ואבן, הפן המוחשי של השימוש בתמונות בשירות הפולחני של בבל העתיקה בכל זאת קיים גם בבבל הרוחנית. ובכן, השימוש בתמונות כמושא לסגידה [כגון תמונות או פסלים של קדושים בנצרות, אך גם תמונות של צדיקים ורבנים ביהדות הרבנית] והערצתן של הדמויות המוצגות בהן מהווה הפרה בוטה של הדיבר השני, מאחר והוא מגביל את יכולתו של רוח הקודש להטביע על ליבנו את חותמם של הדברים השמימיים וגם גוזל מאלוהים את הכבוד והתפארת שהוא לבדו ראוי להם ומעניק אותם לחפץ חסר חיים.

תמונות אלו הובאו לראשונה לנצרת במאה הרביעית לספירה, על מנת להפוך דת זו למקובלת יותר בקרב האוכלוסייה הפגנית של האימפריה הרומית. למרבה הצער, לתמונות אלו מיוחסים קדושה וכבוד השייכים לאלוהים לבדו, דבר ההופך מנהג זה למשחית ביותר מבחינה רוחנית.