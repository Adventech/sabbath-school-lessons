---
title:  שתי מערכות מנוגדות
date:  21/05/2023
---

`קראו התגלות י"ב 17 והתגלות י"ז 14. כיצד מתוארת קהילתו של אלוהים, ומה יחסו של השטן אליה?`

במרוצת ההיסטוריה, לאלוהים תמיד היה עם נאמן לו. בהתגלות י"ב 17 מתוארת נאמנותם של אלו אשר "שׁוֹמְרִים אֶת מִצְווֹת אֱלֹהִים", המכונים במקום אחר "הַקְּרוּאִים, הַנִּבְחָרִים וְהַנֶּאֱמָנִים" (התגלות י"ז 14).

`קראו התגלות י"ד 8 והתגלות י"ז 1,2. מהי ההכרזה כבדת המשקל של המלאך ומה עשתה בבל כדי להצדיק הכרזה זו?`

יוחנן כתב את ספר התגלות בסוף המאה הראשונה לספירה. כבר בימיו, בבל העתיקה הייתה ערימת אבק ותו לא. כשיוחנן כתב את המסר שלו בספר התגלות, עיר בבל הפיזית כבר הוחרבה יותר משבע מאות שנים קודם לכן. אם כן, העיר בבל משמשת בספר התגלות רק כסמל או אב-טיפוס של בבל הרוחנית באחרית הימים. ובכן, בנבואות של התגלות, בבל מסמלת מערכת של דתות שקריות, בעלות מאפיינים דומים לבבל התנ"כית. העקרונות המנחים של בבל העתיקה ישמשו תשתית גם לבבל המודרנית - בבל הרוחנית.

בהתגלות י"ז 1-6, אישה לבושה אַרְגָּמָן וְשָׁנִי מופיעה פתאום על במת ההיסטוריה. אישה זו רוכבת על "חַיָּה אֲדֻמָּה כְּשָׁנִי". הכתובים מכנים אותה "הַזּוֹנָה" (פסוקים 1,5), שכן היא עזבה את אהובה, ישוע המשיח. למעשה, יוחנן השליח מתאר לנו כאן מערכת דתית כופרת, בעלת השפעה גדולה על העולם. שימו לב לניסוח: "מַלְכֵי הָאָרֶץ זָנוּ עִמָּהּ וְשׁוֹכְנֵי הָאָרֶץ הִשְׁתַּכְּרוּ מִיֵּין תַּזְנוּתָהּ" (התגלות י"ז 2). שכרות? תמיד מתוארת בצורה שלילית בכתובים. זנות? סמל לתורות שקר ומנהגים כופרים.

`הן המנהיגים והן פשוטי הארץ מושפעים בצורה שלילית מכוח זה. מה מגן עליכם מפניה? (קראו אפסים ו' 10-18).`