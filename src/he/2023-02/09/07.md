---
title:  נקודות למחשבה
date:  26/05/2023
---

"המסר בפרק י"ד בספר ההתגלות, המבשר את נפילת בבל, חל גם על קהילות ומוסדות דת, שבעבר היו טהורים ונעשו מושחתים. משום שמסר זה בא מיד אחרי האזהרה על משפט ה', הוא חייב להתבשר באחרית הימים; לפיכך, לא ניתן להחילו על הכנסייה הקתולית [בלבד], שכן כנסייה זו שרויה בחטא מזה מאות שנים" - אלן ווייט, העימות הגדול, 291.

סיפור שלושת הצעירים היהודים בדניאל ג', שנצטוו "לְהִשְׁתַּחֲווֹת לְצֶלֶם הַזָּהָב שֶׁהֵקִים הַמֶּלֶךְ נְבוּכַדְנֶצַּר" (דניאל ג' 5) בבבל העתיקה, עומד כסמל וכאב-טיפוס של אירועי הסוף, כשבבל הרוחנית תכפה על כל תושבי תבל סגידה ל"צלם החיה" (ראו התגלות י"ג 15, י"ד 9,11, ט"ז 2, י"ט 20, כ' 4).

ושימו לב כמה מעניינת העובדה שהדיבר ששלושת הצעירים העבריים נתבקשו להפר היה הדיבר השני (שמות כ' 4,5), אחד משני הדיברות שכוח זה - המבקש "לְשַׁנּוֹת מוֹעֲדִים וּמִשְׁפָּט" (דניאל ז' 25) - פגע בהם. מה היה הדיבר האחר שהקרן הקטנה פגעה בו? הדיבר הרביעי, כמובן, אשר כפי שראינו לעיל וגם נראה בהמשך, עומד בבסיס סוגיית הסגידה וישחק תפקיד מרכזי במשבר הסופי, כשנעמוד מול השאלה: האם נשתחווה לאחד שעשה "אֶת הַשָּׁמַיִם וְאֶת-הָאָרֶץ אֶת הַיָּם וְאֶת כָּל אֲשֶׁר בָּם וַיָּנַח בַּיּוֹם הַשְּׁבִיעִי" (שמות כ' 11; ראו גם התגלות י"ד 7) או לחיה ולצלמה?

**שאלות לדיון**:

`מה היחס בין מגדל בבל לבבל הרוחנית של ימינו? מהם קווי הדמיון ביניהם?`

`כיצד ניתן ליצור הרמוניה בין שני רעיונות מנוגדים? ישוע האציל סמכויות לקהילתו, אך בד בבד מסוכן להניח בשאננות את חווייתנו הרוחנית בידיו של מנהיג רוחני כלשהו. מהם הגבולות של סמכות הקהילה?`

`עבודת האלילים - אחד מחטאיה של בבל הרוחנית - אינה מוגבלת רק לכריעה מול תמונות ופסלים. כיצד יכולים אפילו פרוטסטנטים ליפול בחטא העבודה הזרה?`

`אלו אלמנטים משותפים נוספים יש בין דניאל ג' והשגידה הכפויה המתוארת שם לבין מה שהוזהרנו לגבי אירועי אחרית הימים?`