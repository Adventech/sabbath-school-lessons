---
title: 'נחמיה מדבר'
date: 08/10/2019

---

בנחמיה 1:11 נאמר לנו כי תפקידו של נחמיה היה משקה המלך. אולי נדמה כי זה תפקיד פשוט ולא חשוב, אך למעשה משקי המלך היו אנשים בעלי השפעה, שכן הייתה להם גישה מתמדת למלך. הם היו טועמים את המשקאות טרם הגשתם למלך, על מנת למנוע מחלה או מות המלך. הרודוטוס, הסטוריון יווני, מציין כי בפרס התייחסו בכבוד רב למשקי המלך. למשל, משקה מלך אשור, אסרחדון, היה גם ראש שרי הממלכה. לפיכך, אנו מבינים כי נחמיה היה במעמד גבוה בממלכה, ובזכות גישתו הקרובה למלך, הוא מתחנן לאלוהים שישתמש בו על מנת לדבר עם המלך על המצב ביהודה. 

`קראו נחמיה 2:1-8. מה קרה כתוצאה מתפילותיו וצומו של נחמיה?`

נחמיה מקבל מענה לתפילתו בחודש ניסן,בערך בחודש אפריל של שנת 444 לפנה"ס. עברו ארבעה חודשים מאז שקיבל את הבשורה מחנני ואחיו היהודים. למשך ארבעה חודשים, נחמיה התפלל וצם, וכל יום היה נדמה לו שאלוהים שותק. אך התזמון של אלוהים תמיד מושלם. אלוהים הכין את המלך לשמוע את נחמיה ולהשיב לו בחיוב.

זה לא היה אירוע שגרתי לשחרר את משקה המלך מתפקידו כדי שיהיה מושל בארץ אחרת. אלוהים דיבר דרך נחמיה ועשה רושם על המלך הפרסי ארתחשסתא הראשון בכך שהפך אותו למושל על אזור יהודה. אזכור המלכה מעיד על כך שאולי זה היה אירוע פרטי, שכן לא היה מקובל כי המלכה תהיה נוכחת בכל האירועים הרשמיים. נחמיה אינו מזכיר מיד את ירושלים, כדי למנוע מהמלך לפתח מחשבות קדומות, אלא הוא פונה אליו עם משהו רגשי לגבי עניין אישי בעיניו. וכאשר הוא מזכיר את ירושלים, המלך מוכן לכך.

`אילו קויי דמיון אנו יכולים לראות בין מעמדו של נחמיה בחצר המלך לבין זה של דניאל בבבל? מה זה אומר לנו על אופיו של נחמיה, בהתייחסל עובדה שהמלך מתייחס אליו באופן כה חיובי?`