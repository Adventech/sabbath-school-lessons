---
title: 'נחמיה מתכונן למשימתו'
date: 10/10/2019

---

ללא כל ספק אלוהים קרא לנחמיה לבצע משימה זו והוא ידאג לספק לו כל מה שהוא זקוק לו לשם כך. נחמיה לא ויתר והמשיך בעשייה, בהיותו נחוש וחמוש בהבטחות האל. אך הוא התקדם באופן זהיר ועם תפילה מתמדת. 

`קראו נחמיה 2:11-20. מה עושה נחמיה במטרה להתכונן לפרוייקט הבנייה מחדש של החומות?`

שיעורי מנהיגות:

- שיעור 1 -  נחמיה אינו משתף אף אחד בתכניות שאלוהים שם בליבו לעשות בירושלים (נחמיה 2:12). הוא לא מספר לאוייב, אך כן למנהיגים היהודים. הוא יוצא למשימת חקירה כדי לגלות מה צריך להעשות.
- שיעור 2 – לפני שהוא מציג דבר באשר הוא, נחמיה עושה שיעורי בית ומתכנן את כל העבודה הנדרשת.
- שיעור 3 – כאשר הוא מדבר על המשימה, ראשית הוא מדגיש מה עשה אלוהים וכיצד הוביל את המשלחת הזו, ומוסיף את דברי המלך. הוא מעודד אנשים לפני שהוא מבקש התחייבות. 

אין זה אלא נס כי היהודים מסכימים ומגיבים באופן כה חיובי, מחליטים להצטרף לבניה למרות ההתנגדות שתבוא. אלוהים הכין לא רק את המלך באמצעות תפילותיו של נחמיה, אלא גם את העם היהודי כך שבהגיע הזמן יוכלו לאזור אומץ. 

`קראו נחמיה 2:19,20. מה פסוקים אלה אומרים לנו על אמונתו של נחמיה? כיצד קטעים כמו דברים 7:9, מזמור 23:1-6, במדבר 23:19 יכלו לעזור לו?`

השיח שלנו מעיד עלינו מי אנו ובמה אנו מאמינים באמת. נחמיה בדרך כלל אומר דברים מעצימים. אינו מפחד להכניס את אלוהים לכל דבריו ולשבח אותו, אפילו כאשר אנשים לועגים לו. על אף שנחמיה ידע כי האויבים יתנפלו עליו, איננו מוותר על אלוהים בשום שיח או נאום שלו. בדומה ליוסף במצרים שנים רבות טרם לכן, נחמיה אינו מפחד לייצג את אלוהים שלו בין אנשים אשר לא מאמינים בו.