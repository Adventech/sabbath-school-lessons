---
title: 'נחמיה מקבל בשורות רעות'
date: 06/10/2019

---

ספרו של נחמיה נפתח בדומה לתחילת ספר דניאל (ראו דניאל 1:1,2), כלומר עם בשורות רעות. על אף שרבים חזרו לארץ מולדתם, העניינים לא הסתדרו במיטבם.

`קראו נחמיה 1:1-4. מדוע נחמיה היה כה ממורמר? מה הייתה תגובתו לבשורות הרעות שקיבל?`

היו יהודים שבשנים הקודמות נלקחו בשבי והובאו לשושן, אחת מארבעת ערי הבירה של האימפריה הפרסית, היכן שנחמיה שירת בארמון המלך כשר המשקים. הפנייה לחנני, כנראה מתייחסת לאח ביולוגי, אם כי ייתכן שזהו אח מאותו מוצא ישראלי. רוב הסיכויים כי השיח עם חנני התרחש בין נובמבר לדצמבר של שנת 445 לפנה"ס, כ13 שנים לאחר שובו של עזרא לירושלים. חנני מדווח כי המצב בירושלים איום ונורא. האנשים אינם מסוגלים לשקם את ירושלים, והאוייבים הרסו את חומות העיר.

נחמיה בוודאי שמע שמועות כי השומרונים הרסו את החומות, אך עד עתה לא היו בידיו תשובות חד משמעיות. כתוצאה מכך, המלך ארתחששתא עצמו שבר את תקוותם של השבים לסיים את הבנייה לאחר תלונותיהם של השכנים מעבר לנהר (עזרא ד'). 

אף על פי שהמקדש היה משוקם, הוא לא תפקד מכיוון שהאנשים הדרושים לעבודת המקדש לא יכלו לחיות בירושלים. הסיטואציה ציערה את נחמיה מאוד היות שהיהודים לא הללו את אלוהים למרות שחזרו מהגולה בדיוק לשם כך. להיפך, הם הזניחו את ביתו של אלוהים ואת עיר הקודש, עקב הפחד מפני אוייב והדיכוי שלו. 

לכן, נחמיה באופן טבעי, ראשית כל, פונה לאלוהים. הוא לא מאשים את האנשים על חוסר באמונה, ולא מקבל את המצב כסטטוס קוו. הוא יורד על ברכיו בתפילה וצום. 
 
`מה אנו למדים מהתנהגותו והתנהלותו של נחמיה בהתמודדותו עם מצב מצער ובשורות רעות, אודות האופן שבו עלינו לנהוג בזמן נסיונות מאתגרים?`