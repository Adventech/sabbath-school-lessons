---
title: 'נקודות למחשבה'
date: 06/12/2019

---

" צלב המשיח יהיה הדעת והשירה של הגאולים לנצח נצחים. בעודם מביטים במשיח המפואר בכבוד, הם יחזו במשיח הצלוב. לעולם לא יישכחו שהמושיע, שבגבורתו ברא וקיים אינספור עולמות ויקומים ברחבי החלל העצום – יקיר האלוהים, מלך מלכי השמיים שהכרובים והשרפים ששים לסגוד לו – ירד מכס מלכותו והשפיל עצמו כדי לרומם את האדם השרוי בחטא; שהוא נשא את אשמת וחרפת החטא, ואת הסתר הפנים של אביו שבשמיים, עד שצערו של העולם האובד שבר את ליבו וקיפד את חייו על הצלב בגולגולתא. העובדה שבורא העולמות ושופט הגורלות ויתר על כבודו ותהילתו, והשפיל עצמו מתוך אהבתו לאדם, תפליא ותרגש לעד את היקום כולו, שלא יחדל לסגוד לו. 

כאשר האומות הנושעות יישאו מבטן אל המושיע, ויחזו בכבוד הנצחי של האב בשמיים הקורן מפניו; כאשר יביטו בכס כבודו, הקיים מן הנצח לנצח נצחים, וידעו כי למלכותו אין קצה, הן תפצחנה בשיר הלל נלהב:  "רָאוּי הוא הַשֶּׂה שֶׁנִּשְׁחַט, אשר גאלנו בדמו היקר והשיבנו לאלוהים!" " (אלן ג' וייט, העימות הגדול, עמוד 302).

**שאלות לדיון**

`1. בכיתה בשבת, דונו בנושא מציאת האיזון בהלל בין שמחה ליראה. חשבו, הייתכן כי השמחה והיראה מלכתחילה קשורות זו בזו, גם כך? `

`2. בני ישראל סיימו את בניית חומות ירושלים וקידשו אותן בטקס חנוכה מיוחד ובכך בעצם הצהירו כי החומות מיותרות כל עוד אלוהים לא מגן עליהן. שלמה המלך ביטא רעיון זה יפה: " אִם-יְהוָה, לֹא-יִבְנֶה בַיִת--  שָׁוְא עָמְלוּ בוֹנָיו בּוֹ; אִם-יְהוָה לֹא-יִשְׁמָר-עִיר, שָׁוְא שָׁקַד שׁוֹמֵר" (מזמור 127:1). מה הדבר אומר לנו על כל המאמצים שאנו משקיעים עבור אלוהים?`

`3. מהו תפקידה של מוזיקת ההלל בקהילתכם?`

`4. בכתבי הקודש אנו רואים בבירור כי ישוע הינו הכוהן הגדול שלנו במקדש השמימי. מה בדיוק קורה שם עבורנו? מה שירותם של הכוהנים במקדש הארצי  יכול ללמד אותנו אודות שירותו של ישוע ככהן?`