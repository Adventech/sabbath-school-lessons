---
title:  כוהנים ולויים כחלק מההלל
date:   05/12/2019
---

`קראו נמחיה י"ב 44-47. מדוע יהודה שמחה על הכוהנים והלויים ששירתו במקדש? מהי חשיבותם?`

`מה סימלה עבודתם של הכוהנים (שהיו לויים)? ראו אל העברים ט' 1-11.`

" פועלו של המשיח בלימוד זכות על האדם במקדש השמיימי הוא חיוני לתוכנית הגאולה, בדיוק כמו מותו על הצלב. המושיע החל במלאכת הגאולה באמצעות מותו, ולאחר תחייתו עלה לשמיים כדי להשלימה. עלינו להיכנס באמונה מבעד לפרוכת "אֶל הַמָּקוֹם אֲשֶׁר יֵשׁוּעַ, הֶחָלוּץ הָעוֹבֵר לְפָנֵינוּ, נִכְנַס בַּעֲדֵנוּ וְהָיָה לְכֹהֵן גָּדוֹל" (האיגרת אל העברים, ו' 20) " (אלן ג' וייט, העימות הגדול, עמוד 227). 

למרות כי לאנשים באותה התקופה בהחלט לא היה את האור שיש לנו היום, הם ידעו מספיק כדי להבין שעבודתם של הלויים, אשר לבדם יכלו לשרת במקדש, הייתה כה חשובה. הם התרגשו על כך שעבודת האל תעשה דרכם. העם בילה זמן רב עם אלוהים בקריאת דברו, תפילה, סגידה והקדשת חייהם מחדש לאלוהים. במהלך כל זה הם הבינו ששירותי המקדש הוזנחו וצריך לשקמם. ולאחר שעשו זאת, שמחו מאוד מכיוון שהבינו כמה הדבר נחוץ והכרחי לעבודת אלוהים נכונה. 

למרבה הצער, פעמים רבות מורים ומוזיקאים לרוב נתפסים כמשהו מובן מאליו. אף בתקופת נחמיה, התמיכה בלויים לעתים הייתה מדהימה ולעתים חלשה מאוד. בעקבות הפסקת מתן מעשר ומנחות, הלויים נאלצו לפנות לעבודות אחרות כדי לכלכל את משפחותיהם.

ללא מעשרות ומנחות, אין קהילה מסודרת ברחבי העולם. אם אנו רוצים ששרותינו עבור האדון ימשיך, עלינו להיות מחויבים ולתמוך במנהיגים שלנו, בתרומות כספיות כמו גם בהערכה מילולית. הקהילה לעולם לא תהיה מושלמת, אך זה לא אמור לערער את הנתינה שלנו לאלוהים כדי שעבודת הבישור תוכל להמשיך ולהתקיים ברחבי העולם.