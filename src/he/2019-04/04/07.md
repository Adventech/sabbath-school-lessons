---
title: 'נקודות למחשבה'
date: 25/10/2019

---

" ההתנגדות למפעל הבנייה והניסיון לרפות את ידי הבונים בימי נחמיה, מצד אויביהם המושבעים שהעמידו פני ידידים, אופייניים לחווייתם של אלה העומלים בימינו למען ה'. תלמידי המשיח עוברים מבחנים וקשיים, לא רק בשל הזעם, הבוז והאכזריות של אויביהם, אלא גם בעטיים של עצלות, חוסר עקביות, חוסר התלהבות ובוגדנות של חברים מושבעים" (אלן וייט, מלכי ונביאי ישראל, עמוד 330)

" בדבקותו ומסירותו של נחמיה במלאכת ה', כמו גם בתלותו המוחלטת באלוהים, טמונה הסיבה לכישלון אויביו ללוכדו ברשתם. נשמה עצלה נופלת בקלות לפיתוי; אך בחיים חדורי תכלית נעלה ומרתקת, לא ימצא השטן דריסת רגל. אמונתו של אדם הצועד ומתקדם בדרך הישר, לעולם אינה נחלשת; הוא מזהה מעליו, מתחתיו, מאחוריו ולפניו את אהבת האל האינסופית, הפועלת דרך כל הדברים להגשמת תכליתו הטובה. עבדי ה' האמיתיים פועלים בנחישות שלא תיחלש לעולם, שכן הם תולים את מבטחם בכס מלכות החסד" (עמוד 339)

**שאלות לדיון**

`1. שימו את עצמכם במקום זרובבל ויהושע, ומנהיגים אחרים כאשר האנשים האלה באו עם הצעת עזרה. עם מבט לאחור, אנו יכולים לראות כי הם עשו את הדבר הנכון שדחו את ההצעה. כאדונטיסטים, כיצד אנו יכולים לדעת מתי לשתף פעולה עם אחרים שלא מאמינים כמונו, ומתי לא? כיצד לקבל החלטה אם זה נכון או לא? על פי איזה קריטריון?`

`2. לאורך כל סיפורי המקרא אנו רואים סכנות להתפשר עם העולם על אמונתינו. הסטורית  עם הישראל עד לגלות בבל, היא דוגמה עוצמתית לפשרה שכזו. יחד עם זאת, מה קורה כאשר אנשים מנסים למנוע סכנות בצורה קיצונית? כאשר ישוע בעצמו הואשם בחילול שבת (בשורה ע"פ יוחנן 9:14-16), אנו רואים דוגמה למאשימיו אשר הקצינו את הענין. כיצד עלינו למצוא את האיזון הנכון?`