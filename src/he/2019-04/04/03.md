---
title:  הנביאים מעודדים
date:   21/10/2019
---

למרבה הצער, ההתנגדות בה נתקלו היהודים מהעמים הסובבים, כפי שמתואר בעזרא ד'-ו', גרמה להם לפחד והורידה את הרצון לעבוד על המקדש. כפי שמצויין קודם לכן, עזרא ד' 6 – ו' 22 אינם כתובים בסדר כרונולוגי. לכן נדון בפרק ה' לפני פרק ד'. 

`קראו עזרא ה' 1-5. מדוע אולוהים שולח את הנביאים חגי וזכריה ליהודים? מה התוצאה של נבואתם?`

היהודים עצרו את הבנייה מאחר שפחדו. אך אלוהים שלח אותם ליהודה והייתה לו תכנית. היות והם חרדו, היה עליו לנקוט באמצעים במטרה לעודד אותם. לכן הוא קרא לנביאים להכנס לתמונה. התנגדות אנושית אינה תעצור את אלוהים; אפילו אם היהודים תרמו להתנגדות זו במעשיהם, אלוהים לא נוטש אותם. הוא פועל דרך נביאים כדי לעורר ולהניע אותם לעשייה.

`קראו חגי א'. מהו המסר עבורם, ובמה אנו יכולים להיתרם ממסר זה?`

"ה' הקים את הנביא חגי והנביא זכריה כדי שיתמודדו עם המשבר הנוכחי. בעזרת עדויות אישיות מסעירות ותוכחות נוקבות גילו שליחי ה' אלה לבני העם את הסיבה לצרותיהם. הם הכריזו כי היעדר השגשוג באותה עת נבע מהזנחת ענייני ה', שאותם היה עליהם לשים בראש מעייניהם. אילו כיבדו בני ישראל את אלוהים, אילו חלקו לו את הכבוד הראוי והפגינו כלפיו את מחוות הנימוס הראויה לו בכך שהיו בונים תחילה את היכלו, הם היו מזמנים אליהם את שכינתו ואת ברכותיו. " (אלן ג' וייט, מלכי ונביאי ישראל, עמוד 292).