---
title: 'קריאתם של עזרא ונחמיה'
date: 13/10/2019

---

אנו יכולים לומר כי עזרא נבחר ממספר סיבות: (1) הוא חשק בכך; (2) הוא היה מנהיג; (3) הוא היה מורה וסופר מיומן. אנו יכולים למצוא סיבות נוספות. אך ישנו פסוק המשקף באופן המיטבי ביותר מדוע משימה זו הוטלה על עזרא.

`מה עזרא 7:10 אומר לנו? כיצד יכל עזרא להכין את ליבו לדרוש את תורת אלוהים ולעשות אותה?`

לאחר שהגיע לירושלים, עזרא הדגים את המשמעות של הקדשה לאלוהים, והוא לימד את דבר אלוהים בירושלים במשך 13 שנים. אך לאחר שחומות העיר נבנו בשלמותן, האנשים התכנסו משום שרצו בכך. דבר אלוהים ששמעו מפי עזרא השתרש ונתן את פריו. 

`מדוע נחמיה נבחר? קרא נחמיה 1:1-11.`

נחמיה היה בעל לב פתוח לאלוהים ולבני אדם. הוא היה מוטרד מאוד כאשר נודע לו שהעבודות בירושלים נעצרו. לנחמיה הייתה תשוקה, ובדומה לעזרא הוא התנדב לתפקיד. אלוהים ענה לתפילותיהם ולתשוקתם. לעתים אנו חושבים שאם יש לנו רעיון שאנו אוהבים זה לא חייב להיות מאלוהים, מאחר שאלוהים מטיל עלינו משימות שאנו לא רוצים בהן. אך אם אנו הולכים לצד אלוהים בחיינו, הרצון שלנו לעשות את מה שאנו אוהבים, כנראה מגיע ממנו. אלוהים רוצה שתהיה לנו תשוקה למה שאנו עושים למענו. 

`כיצד חוויתם מצבים בהם אלוהים הזמין אתכם לעשות דברים שאתם אוהבים?`