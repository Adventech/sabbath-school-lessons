---
title:  נקודות למחשבה
date:   20/12/2019
---

" חריצות ושקדנות בתפקיד שיועד מאת ה' מהוות חלק נכבד בדת האמת. ככלי שרת ביד ה' חייבים בני האדם לנצל את ההזדמנויות והנסיבות הנקרות על דרכם, ולהשתמש בהן כדי לעשות את רצונו. פעולה מהירה והחלטית ברגע הנכון תנחל ניצחונות מזהירים, בעוד שעיכוב והזנחה ינחלו כישלון חרוץ וימיטו קלון על

אלוהים. כאשר המנהיגים הפועלים בשירות האמת מפגינים חוסר להט ואדישות באין להם חזון ותכלית, הקהילה תהיה רשלנית, עצלה ורודפת תענוגות; אך כאשר הם חדורי תכלית קדושה לשרת את אלוהים בלבד, חברי הקהילה יהיו מאוחדים וחדורי תקווה ולהט.

בדבר ה' מוצגים ניגודים חדים רבים. חטא וקדושה מוצגים זה לצד זה, וזאת על מנת שכשנביט בהם, נירתע ונימנע מן הראשון, אך נאמץ את האחרון ונשאף אליו. דפי הכתובים, המתארים את השנאה, הרמאות והבוגדנות של סנבלט וטוביה, מתארים בעת ובעונה אחת את האצילות, המסירות וההקרבה של עזרא ונחמיה.

בידינו החירות לבחור בין התכונות וההתנהגויות הללו באלו שברצוננו לחקות. התוצאות הנוראות הנובעות מחילול צווי ה' מוצגות כנגד הברכות המורעפות על האדם עקב ציותו. עלינו להחליט אם ברצוננו לסבול מן התוצאות המרות של חילול צווי ה', או ליהנות מברכות ה' " (אלן ג'י וייט, מלכי ונביאי ישראל, עמ' 347-348)

**שאלות לדיון**

`1. כפי שראינו בסיפורים, נראה כי רבים מתוך העם לא היו מסורים מספיק לאלוהים ולא שמו אותו במקום הראשון וזאת הסיבה לכך שבחרו נשים נכריות. לכן, עזרא לא משאיר אותם במחשבותיהם, אלא מנסה להדוף ולתקן אותם בתקווה לחולל שינוי. האם השינוי אכן קרה? כאשר הם שינו את התנהגותם האם הם השתנו בעצמם? האם מסירותם לאלוהים גדלה באמת? מה אנו יכולים ללמוד מן הטעויות שלהם לגבי החשיבות של שינוי פנימי בלב?`

`2. באילו דרכים ניתן לעזור לבני קהילה אחרים אשר נאבקים בבעיות אשר מקורן בנישואין לא נבונים?`

`3. למרות שעקרונותיו של אלוהים הם נצחיים ומוחלטים התרבותיות משתנות מאוד. מדוע אנחנו צריכים להתחשב בהבדלים הנ"ל כאשר אנחנו ממשים את אותם העקרונות בחיינו ובמצבנו הנוכחי?`