---
title: 'גל השיבה השני של הגולים'
date: 01/10/2019

---

אין בידינו הרבה מידע בנוגע ליחסים בין המלך ארתחששתא הראשון ועזרא, ואם עזרא אי פעם שירת בחצר המלך. אולם בעזרא 7:1-10 ו8:1-14, אנו רואים כי המלך מאפשר לו לשוב לירושלים (שנת 457 לפנה"ס)  ולקחת עימו את כל מי שירצה להצטרף אליו. עזרא ח' מונה את ראשי משפחות השבים, החל מהכהנים, צמרת המלוכה של העם ועד כל פשוטי העם. מפורטת רשימה של שנים עשר משפחות, מה שיוצר רושם כי זו תזכורת מכוונת לשנים עשר שבטי ישראל. בקטע מופיעים כ1,500 גברים, מה שאומר כי בפועל היו כ5,000- 6,000 אנשים, כולל נשים וילדים. זו הייתה קבוצה קטנה הרבה יותר מהקבוצה הראשונה שחזרה עם זרובבל ויהושע. 

`קראו עזרא 7:1-10. מה אנו למדים אודות עזרא?`

עזרא היה סופר משושלת כוהנים. כלומר, הינו צאצא של אהרון, אחיו של משה, אשר היה הכהן הראשון של עם ישראל. בשל הרישומים בספר עזרא, כמו גם במסורת היהודית, שמו של עזרא עומד כיום גבוה מאוד. ייתכן כי הפך לסופר עם הגעתו ליהודה במטרה לתעד את הארועים, או ששירת כסופר במסגרת חצר המלך, אם כי עניין זה אינו חד משמעי. בכל אופן, עזרא היה דיו קרוב לארתחששתא על מנת שהמלך ישלח אותו כמנהיג המשלחת.

ב עזרא 7:6 ו10, עזרא מתואר כסופר "מהיר בתורת משה" ו"עם לב מוכן ללמד". כלומר, הוא היה בעל מיומנויות חשיבה יוצאות מן הכלל, בעל חכמה וידע רב של התורה.  יתר על כן, העובדה כי נבחר על ידי המלך להוביל משלחת של בני ישראל ליהודה מעידה על יכולות מנהיגות ואומץ.

`שימו לב לאמירה בפסוק 10 כי עזרא הכין את ליבו לדרוש את תורת אלוהים. כיצד אנו יכולים ליישם עיקרון זו בחיינו?`