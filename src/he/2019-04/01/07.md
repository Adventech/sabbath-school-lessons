---
title: 'נקודות למחשבה'
date: 04/10/2019

---

" עזרא שימש עתה כדוברו של ה'; הוא לימד את כל הסובבים אותו על העקרונות השולטים בממלכת השמיים. ביתרת חייו, בשנים שבהן שהה בקרבת חצר מלך פרס ומדי או בירושלים, פועלו העיקרי היה כמורה. בזמן שלימד את האמיתות שצבר בחייו העמיקה מאוד חסידותו וגברה פעילותו להפצת דבר ה'. הוא הפך לאדם חסיד וקנאי אף יותר מקודם. הוא שימש כעד ה', והעיד בפני העולם על כוחה של האמת המקראית לרומם את חיי היומיום." (אלן וייט, מלכי ונביאי ישראל, עמוד 312)

" במלאכת התיקון שיתחיל להיערך בימינו יש צורך באנשים, שבדומה לעזרא ולנחמיה לא ירככו את החטא ולא יתרצו אותו, לא יחששו להוכיח את צדקת ה', ולא יירתעו לפעול למען כבודו. אלה שעל כתפיהם מוטל העול הזה, לא יעברו על סדר היום לנוכח מעשה עוול, ואף לא יעטו את הרוע בכסות של חסידות מזויפת.

הם יזכרו כי אלוהים אינו נושא פנים, וכי הינתקות מקומץ אנשים עשויה להועיל לעם ולמשוך חסד על רבים. הם אף יזכרו כי רוח המשיח נחשפת תמיד באדם המוקיע את הרוע." (עמוד 347)

**שאלות לדיון**

`1. ניתנו לנו הבטחות נהדרות מאלוהים. יחד עם זאת, אלוהים אינו כופה את עצמו עלינו. אילו בחירות אנו יכולים לעשות בחיינו על מנת להבטיח את קיום ההבטחות הללו?`

`2. קראו את תפילתו של דניאל 9:1-23. אילו עקרונות הייתם יכולים לאמץ אישית בחייכם? לדוגמא מה עשה דניאל, מה היה היחס שלו לאלוהים, מה הוא ביקש? `

`3. בשיעור של יום חמישי קראנו ציטוט של אלן וייט אודות המרכזיות של דבר אלוהים בשירותו של עזרא ובאיזו חריצות הוא לימד את התורה. מהו הלקח הברור והחשוב כל כך שאנו צריכים להפיק בשבילנו בנושא ההתמקדות בדבר אלוהים בחיינו ובחיי קהילתינו?`