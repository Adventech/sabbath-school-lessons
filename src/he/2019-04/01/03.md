---
title:  סקירה של מלכים וארועים
date:   30/09/2019
---

הקבוצה הראשונה של שבי ציון קיבלה משימה לבנות מחדש את בית המקדש. בעניין ההתקוממות נגד בניית המקדש נלמד מאוחר יותר. וכעת נדון ברצף מלכי פרסי אשר מלכו במהלך בניית המקדש החדש ושיקום ירושלים. חשוב להכיר את ההיסטוריה שמאחורי ספרי עזרא ונחמיה, מאחר שהיא מספקת הבנה עמוקה יותר במסרים שלהם.

`קראו עזרא ד' 1-7. אילו מלכים שלטו בתקופת ההתנגדות לבניית המקדש?`

לאלן רשימת מלכי פרס, בסדרם הכרונולוגי, אשר קשורים לארועי הספרים עזרא ונחמיה. הראשון מביניהם – כורש, אשר הקים את האימפריה הפרסית וכבש את בבל בשנת 539 לפנה"ס: 

- כורש השני (539-530 לפנה"ס)
- כנבוזי השני (530-522 לפנה"ס)
- דרייווש הראשון (522-486 לפנה"ס)
- אחשוורוש הראשון (485-465 לפנה"ס) –(מגילת אסתר) 
- ארתחששתא הראשון (465-424 לפנה"ס)

חשוב לציין כי סדר הופעתם של מלכים אלה בספר עזרא אינו מופיע על פי סדר שלטונם הכרונולוגי. לדוגמה, הקטע בעזרא ד' 6-24, אשר ממשיך את סיפור ההתנגדות לבניית המקדש מופיע לפני פרק ה'. כלומר, המכתבים של אחשוורוש הראשון וארתחששתא הראשון המתוארים בעזרא ד' נכתבו בפועל לאחר האירועים שנרשמו בפרקים ה' וו', העוסקים בדריוש הראשון. רצף זה עלול להראות מביך לקוראים, ויכול להסביר את הבלבול שאנשים חוו במשך מאות שנים לגבי הספרים. אך ככל שנתקדם לאורך הרבעון, הכרת סדר האירועים תעזור לנו להבין טוב יותר את המסרים של עזרא ונחמיה.

`באיזו תדירות נתקלתם בכתבי הקודש במשהו שבלבל אתכם? כיצד אתם יכולים ללמוד לבטוח באלוהים ובדברו, על אף דברים שנראים לא הגיוניים בכתובים? מדוע חשוב לעשות זאת? (ראו ישעיהו נ"ה 8,9)`