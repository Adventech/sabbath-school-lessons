---
title:  הצו של ארתחששתא
date:   02/10/2019
---

`קראו עזרא ז' 11-28. מה נאמר בצו המלך? מדוע הנחיות אלה היו חשובות לבני ישראל?`

צוו של ארתחששתא חולק דמיון עם הצהרת כורש הראשונה. המלך קורא לכל מי שמוכן, בעיקר ממשפחות הכוהנים, לעשות את המסע לירושלים. על אף שמתוך מסמכים היסטוריים של מוראשו רואים כי מרבית בני שבט יהודה נשארו בפרס (וכפי שניתן לראות במגילת אסתר), היו אנשים שחיכו להזדמנות להתחיל חיים חדשים במולדת אבותיהם. המלך כיוון את רוב פקודותיו לגזברים באזור חוצה נהר פרת. עליהם היה לספק לעזרא את כל הנחוץ כדי לבנות מחדש את העיר וכדי לפאר את בית אדוני (עזרא 7:27).

בסופו של עניין, המלך הזמין את עזרא כדי להבטיח שמירה נאותה של תורת אלוהים ושל חוקי המדינה, על ידי הקמת מערכת המשפט. סדר וארגון הם היבטים חשובים בכל חברה. יתר על כן, בצעד זה המלך למעשה הקל על עזרא ועל ישראל בשיקום מולדתם.

האם דאגתו של המלך לבנייתה מחדש של ירושלים ובית המקדש מעידה כי הוא האמין באלוהי ישראל אלוהי עזרא? ארתחששתא קורא לאלוהים "אלוהי ישראל, אשר שוכן בירושלים" (עזרא ז' 15). המינוח שהמלך משתמש בו מרמז על כך שהוא ראה באלוהים עוד אלוהות מקומית שיש לפייס אותו על ידי מתנות. הוא לא רצה שהאל המקומי הזה יכעס עליו ועל בניו (עזרא ז' 23). בנוסף, יש לציין כי בשנת 457 לפנה"ס פרץ המרד המצרי נגד הממשלה הפרסית ולכן, סביר להניח כי פעולות המלך נועדו לשם זכייה בנאמנותו של מחוז יהודה.

למרבה הצער, הקשר של המלך עם עזרא ונחמיה אינו הביא אותו לאמונה באלוהים חיים. בכל אופן אין כל ראייה לכך שחזר בתשובה. אך הדבר בהחלט מוכיח כיצד אלוהים יכול להשתמש אפילו באנשים לא מאמינים כדי להוציא לפועל את רצונו בעולם.

`למרות הכאב והסבל הרבים בעולם, כיצד אפשר ללמוד לבטוח בריבונותו של אלוהים על העולם, כפי שבא לידי ביטוי בשיעור היום?`