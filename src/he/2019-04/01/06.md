---
title: 'חשיבות ההשכלה'
date: 03/10/2019

---

`קראו עזרא 7:6 ו10. מה הפסוקים הללו מלמדים אותנו לגבי חשיבותה של השכלה רוחנית נאותה וראויה?`

התמסרותו המלאה של עזרא לאלוהים והחלטתו ללמוד, לתרגל וללמד את דבר האלוהים (עזרא 7:6, 10) הכינו אותו לשירות גדול בישראל. המקרא קובע באופן חד משמעי כי הוא הקדיש את עצמו ללימוד, קיום, והוראה של התורה.

אלן וייט  מעירה על כך הערה חשובה: " עזרא, שנמנה על בני אהרון, זכה בהכשרה שניתנה לכוהנים; בנוסף, הוא רכש בקיאות בכתבי הקוסמים, האסטרולוגים והחכמים בממלכת פרס ומדי. ואולם, הוא לא היה שבע רצון מחיי הרוח שלו. הוא ערג לקרבה יתרה עם אלוהים ולשיתוף פעולה מלא עימו; הוא כמה לחוכמה שתסייע לו לעשות את רצון ה'. לפיכך, הוא "הֵכִין לְבָבוֹ לִדְרֹשׁ אֶת תּוֹרַת יְהוָה וְלַעֲשֹׂת, ולּלְמֵַּד בְּישְִרָאֵל חֹק וּמִשְׁפָּט" (עזרא 7:10). תשוקה זו דרבנה אותו להתעמק בשקדנות בתולדות עם ה', על פי ספר מלכים וכתבי הנביאים. הוא חקר את הספרים ההיסטוריים והספרים הפיוטיים בכתובים כדי ללמוד מדוע ה' הניח לירושלים להיחרב, ולעמו לגלות לארץ אלילית." – מלכי ונביאי ישראל, עמוד 311. 

" מאמציו לעורר עניין מחודש בכתובים ולהחיות את לימוד הכתובים, הונצחו לצמיתות בעזרת מפעל חייו ומאמציו השקדניים לשימור, העתקת והפצת הכתובים. הוא אסף את כל עותקי התורה שמצא, והללו הועתקו והופצו. כך זכה דבר ה' הטהור לתפוצה רבה, הגיע לידיהם של אנשים רבים והעניק להם ידע יקר מפז." – עמוד 312.

שימו לב כי למרות שעזרא למד את הכתובים הפגאניים, הוא הבחין כי הינם שגויים. לפיכך, הוא ביקש לדעת את האמת מן המקור המהימן שהוא דבר אלוהים, התורה. הוא היה צריך ללמוד מחדש על נושאים רבים שכבר למד באוניברסיטאות בעולם, מכיוון שללא ספק הרבה ממה שנלמד בהן היה שגוי. 

`באילו דרכים אנו צריכים ללמוד מחדש ולבטל דברים רבים שלמדנו מהעולם?`