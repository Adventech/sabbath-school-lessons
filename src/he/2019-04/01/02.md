---
title:  גל השיבה הראשון של הגולים
date:   29/09/2019
---

`קראו ירמיהו כ"ה 11,12 וכ"ט 10 ודניאל ט' 1,2. מתי ארעה השיבה הראשונה של הגולים? איזו נבואה התקיימה כאשר שיבה זו יצאה לפועל?`

אלוהים הניע את כורש לאפשר את גל השיבה הראשון, כהגשמת נבואתו של ירמיהו בת ה70 שנים. ירמיהו כתב כי ארץ יהודה תישאר חרבה ושוממת תחת כיבוש בבלי במשך 70 שנים, החל משנת 605\606 לפנה"ס עד 537\536 לפנה"ס. אך לאחר מכן אלוהים יפתח את הדלת לשיבת הגולים. על פי חישוביו של דניאל ומחקרו בכתבי ירמיהו, הוא הבין כי הגיע הזמן להגשמת הנבואה. בפרק ט' של בספרו, הוא מוטרד מכיוון ש70 השנים מתקרבים לתומם ללא כל שינוי, ואימפריה חדשה-הפרסית- קמה תחת בבל ומתחזקת. דניאל מתאבל ופונה לאלוהיו, מתחנן לחסד ולקיום הבטחתו. בפסוקים 24-27, אלוהים מבטיח לדניאל כי הוא שולט בכל וכי יש לו תכנון לעתיד, ובו מושיע אשר ימות עבור כל בני האדם לכפר על חטאיהם, יביא צדק וישלים את מערך הקורבנות. למעשה, אלוהים אומר לדניאל "אל תדאג, כפי שהמשיח יגיע בזמנו, אשלח גם כעת מושיע עבורך". זמן קצר לאחר מכן, אלוהים גורם לכורש להוציא צו לשחרור הגולים. אלוהים תמיד נאמן לדבריו (ראו דניאל י' כיצד האדון מתערב מטרה לשמור על שגשוג עמו בארץ נחלתם).

עזרא פרק א' מציג לנו את הכרזת כורש האומרת כי עם ישראל חופשי לחזור לירושלים ולבנות מחדש את בית המקדש. הצהרת כורש הוכרזה אי שם בין השנים 537-539 לפנה"ס. כורש אינו רק התיר להם לשוב לארצם, אלא הוא מוודא כי יחזרו לארצם עם מתנות ותרומות, כולל כלי בית המקדש המקוריים אשר נלקחו על ידי נבוכדנצר. 

ארוע זה מזכיר את יציאת מצרים, כאשר בני ישראל גם כן יצאו לחירות ואלוהים הניע את לב המצרים להעניק להם מתנות בעוזבם. הקבוצה הראשונה ששבה אל יהודה כללה כ50,000 בני אדם, אשר ברובם היו נשים וילדים.

`אילו נבואות היסטוריות התגשמו באופן מדוייק כפי שנכתבו בדבר אלוהים? כיצד אנו יכולים למצוא נינוחות ושלווה מתוך ההבנה כי אלוהים יודע את העתיד וכי אנו יכולים לסמוך על הבטחותיו?`