---
title: 'מעשר ומנחות'
date: 10/12/2019

---

רפורמת נחמיה בשירותי המקדש כללה ישום נכון של מעשר ומנחות.

`קראו דברים 18:21-24; מלאכי 3:10; מתי 23:23; 1 לקורינתים 9:7-14; 2 לקורינתים 9:6-8; עברים 7:1,2. מה הפסוקים הללו מלמדים על חשיבות המעשר והמנחות, לא רק בשירות המקדש, אלא גם כיום?`

ללא מעשרות ומנחות המקדש לא יכול היה לפעול ולתפקד. כאשר המעשר חדל, שירותי הקודש במשכן חדלו וכל עבודת האלוהים הייתה בסיכון. כל איש המכהן במקדש הלך לעבוד בעבודות אחרות ולכן  עבודת הקודש במשכן הוזנחה. 

"מערכת המעשר יפה בשל פשטנותה. היושר וההגינות שלה מתגלים דרך הדרישה היחסית מכל אדם, עשיר או עני. כל אחד נותן לאלוהים לפי מה שקיבל ממנו.

כאשר אלוהים מצווה על מתן מעשר (מלאכי 3:10), הוא איננו קורא להכרת תודה או נדיבות.  על אף שנדיבות צריכה להיות חלק מצורת הביטוי שלנו כלפי אלוהים, אנו נותנים מעשר בגלל שאלוהים ציווה זאת. המעשר שייך לאלוהים, והוא דורש כי נחזיר את השייך לו " (Seventh-day Adventists Believe . . . (2nd ed.) (Boise, Idaho: Pacific Press ® Publishing Association, 2005), p. 304). 

בדומה למה שקרה עם בית המקדש, קהילתינו עלולה להיהרס ללא תמיכה של חברי הקהילה על באמצעות מוסד המעשר ומנחות. כל שירותי הקהילה לא יתפקדו ללא תשלום לאנשים אשר נותנים את זמנם לשירות איכותי, תכנון, וניהול הקהילה. גם איכות עבודת האלוהים תיפגע. והחשוב מכל, הבישור לא יוכל להתקיים. 

יתרה מזו, אנו נותנים מעשר מכיוון שאלוהים ביסס את המערכת הזו בדברו. ישנן פעמים בהן אלוהים לא צריך להסביר מדוע ציווה כך או אחרת. הוא מצפה מאיתנו שנסמוך עליו, ועל שליטתו המלאה בכל. אנו צריכים למצוא ולגלות כיצד המערכות פועלות, אך לאחר מכן להפקידם בידיו.

`מדוע המעשר חשוב כל כך לרוחניות שלנו,  וכמדד לאמון שלנו באלוהים?`