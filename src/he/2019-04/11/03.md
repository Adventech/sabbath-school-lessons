---
title: 'הלויים בשדות'
date: 09/12/2019

---

`קראו נחמיה 13:1014. מה נחמיה מחפש לתקן?`

 הזמרים, השומרים וכל משרתי המקדש האחרים נאלצו לפנות לעבודת בשדותיהם במטרה לפרנס את משפחותיהם, מכיוון שעבודת אלוהים במקדש לא קיבלה את התמיכה הנדרשת. כל המערכת של המעשר והמנחות קרסה. נחמיה היה צריך להתחיל כל מהתחלה. השלכת כל החפצים מן החדר מעידה על ייאוש שפקד אותו. 

" לא רק שהמקדש חולל, אלא אף נעשה שימוש לרעה בתרומות ובמעשרות – דבר שריפה את ידיהם

ורוחם של בני העם. הם איבדו את להטם וקנאותם ומיאנו לתת מעשרות לבית ה'. אוצרות המקדש הידלדלו; רבים מן המשוררים, הלוויים, השוערים ואנשים אחרים ששירתו במקדש, שעתה לא קיבלו תמיכה מספקת, נאלצו לעזוב את משמרתם בקודש כדי לעבוד למחייתם במקום אחר " (אלן ג' וייט, מלכי ונביאי ישראל, עמוד 345). 

מדהים לראות כי כל יהודה התאחדה שוב כדי לבנות מחדש את מה נהרס. האנשים בחרו בצידו של נחמיה נגד טוביה ואלישיב, מפני שהבינו כי נחמיה עושה את כל שביכולתו לטובת העם. נחמיה הפקיד את עמדות המשגיחים בשטח המקדש לידי גברים שנחשבו נאמנים ואמינים. הוטלה עליהם המשימה לאסוף מעשר ומנחות, לוודא שהחפצים מאוחסנים כראוי, ולחלק את המשאבים לגורמים המתאימים. כלומר, נחמיה נכנס ועקר את כל מערכת ההנהגה המושחתת במכה אחת. אולם הכוהן הגדול, אלישיב, לא איבד את תפקידו, מכיוון שהמעמד הועבר בשושלת של אהרון. עבודתו במקדש הייתה מוגבלת בזכות האמצעים בהם נקט נחמיה למנות אנשים אחרים על חלק מאחריותו ככהן גדול, אך הוא עדיין היה הכהן הגדול.

`נמחיה התפלל " זָכְרָה-לִּי אֱלֹהַי, עַל-זֹאת; וְאַל-תֶּמַח חֲסָדַי, אֲשֶׁר עָשִׂיתִי בְּבֵית אֱלֹהַי--וּבְמִשְׁמָרָיו " (נחמיה 13:14). מה היה כל כך אנושי בתפילה זו?`