---
title: 'אלוהי ההיסטוריה'
date: 24/11/2019

---

`קראו עזרא 1:9-11 ודניאל 1:1,2. כיצד הפסוקים מדניאל עוזרים להבין למה הכוונה בפסוקים בעזרא?`

שימו לב כיצד ניתנים לנו פרטי מידע בעזרא, בעוד כי בדניאל מוצגת התמונה הגדולה. ביחד, שני קטעים אלה מראים כיצד אלוהים נמצא בשליטה. 

" ההיסטוריה של עמי העולם מדברת אלינו גם כיום. לכל אומה ולכל אדם הקצה ה' מקום ותפקיד בתוכניתו הגדולה. בימינו נבחנים אנשים ועמים בעזרת האנך הנתון בידי האל העליון, שאינו שוגה לעולם. כל בני האדם חורצים את גורלם דרך הבחירות שהם נוטלים, אך ה' שולט על הכול כדי להגשים את מטרותיו." (הלו ג' וייט, מלכי ונביאי ישראל, עמוד 274).

`קראו דניאל ה'. מה הפרק מלמד אותנו אודות משפט בלשאצר?`

בבל נפלה באוקטובר שנת 539 לפנה"ס, כאשר כורש, מלך צבא מדיא-פרסי, כבש אותה. בלשאצר, אשר היה בטוח בהצלחתו, יוקרתו, פארו ותהילתו, היה כה יהיר שארגן משתה, ואותו הלילה הסתיים בהרג שלו. יד אלוהית רשמה על קיר הארמון כי ימיו ספורים ומגיעים אל סופם. אך המלך התעלם מכך ועל אף שהכיר את סיפור חזרתו בתשובה של נבוכדנצר המלך, הוא לא הפיק את הלקח. זה תמיד טרגי כאשר איננו ממושמעים לאזהרותיו של אלוהים ולא ממלאים את הוראותיו. 

הנביא דניאל נכח שם משתה, אך המלך התעלם ממנו. כאשר אנו מאבדים את תחושת הקודש האלוהי ונוכחותו בחיים, אנו דורכים על דרך המלווה בסיבוכים, בעיות, ואסונות, אשר בסופו של דבר מביאים למוות.

`לאחר שסיפר את סיפורו של נבוכנדצנר למלך, דניאל אמר "וְאַנְתְּ(ואתה) בְּרֵהּ(בנו) בֵּלְשַׁאצַּר, לָא הַשְׁפֵּלְתְּ לִבְבָךְ:  כָּל-קֳבֵל, דִּי כָל-דְּנָה(כי את הכל) יְדַעְתָּ" (דניאל 5:22). כיצד אנו יכולים לוודא כי לא נחזור על טעותו של בלשאצר?`