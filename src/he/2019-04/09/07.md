---
title: 'נקודות למחשבה'
date: 29/11/2019

---

" ישנם אנשים שהתוודעו לאהבתו ולמחילתו של המשיח, אשר חפצים באמת ובתמים להיות ילדי האלוהים. עם זאת, הם מודעים לכך שאינם טלית שכולה תכלת, ומפקפקים לעיתים בכך שרוח הקודש העניקה להם

לב חדש. לאנשים כאלה אומר: אל תפנו עורף לאמונה מתוך ייאוש. לעיתים קרובות, עלינו ליפול אפיים ארצה לרגלי ישוע ולבכות לפניו בשל חטאינו ומגרעותינו, אבל אל לנו להתייאש. גם כאשר האויב גובר עלינו, אלוהים

אינו נוטש אותנו חלילה או מואס בנו. המשיח היושב לימין האלוהים מלמד עלינו זכות ומפגיע בעבורנו... המושיע חפץ לשקם אתכם, ולחזות בטוהרו וקדושתו משתקפים בכם. אם רק תיכנעו לפניו, האחד שהתחיל את הפעולה הטובה בכם, השלם ישלים אותה עד יום המשיח ישוע . התפללו בלהט רב יותר, האמינו ביתר שאת. כשאנו חדלים לתת אמון בכוחנו אנו, הבה נבטח בגבורתו של גואלנו, ונזמר תהילות בשבחו של האחד המבריא אותנו. " (אלן ג' וייט, הדרך אל המשיח, עמוד 53)

**שאלות לדיון**

`1. חישבו על דניאל ב', וכיצד לפני אלפי שנה, דניאל חזה בצורה כה מדוייקת עליות ונפילות של אימפריות, אפילו את חוסר האחדות של אירופה בת ימינו. כיצד אנו יכולים ללמוד להיות שלווים בעקבות נבואה זו, אשר מראה לנו באופן כה עוצמתי כי אלוהים יודע ושולט על הכל, אפילו אם העולם לכאורה שרוי בכאוס?`

`2. אלוהים יודע עלינו הכל. זה מנחם ונותן תחושת ביטחון בו ובדאגתו לנו. " וְעַתָּה כֹּה-אָמַר יְהוָה, בֹּרַאֲךָ יַעֲקֹב, וְיֹצֶרְךָ, יִשְׂרָאֵל:  אַל-תִּירָא כִּי גְאַלְתִּיךָ, קָרָאתִי בְשִׁמְךָ לִי-אָתָּה " (ישעיהו 43:1). כיצד הינכם יכולים להיות בטוחים בנוכחותו ודאגתו של אלוהים כאשר הינכם מתמודדים עם משבר אמוציונלי, בינאישי, כלכלי או אחר?`

`3. חשבו פעם נוספת על הנושא של יום רביעי, על חוסר רצונו של עזרא לבקש עזרה מהמלך מכיוון שחשש כי זה יבטל את דבריו על הגנתו של האל. אנו יודעים כי אלוהים הינו מרפא, לדוגמה. האם משתמע מכך כי אם אנו פונים לעזרה לרופא זה מעשה של חוסר אמונה? דונו בנושא זה בכיתה.`