---
title:  הבריתות לאורך ההיסטוריה
date:   18/11/2019
---

לאחר המבול אלוהים התחיל הכל מחדש עם נח ועם הבאים אחריו. אלוהים רצה לבנות איתם מערכת יחסים, עם דגש על כריתת ברית. בכתבי הקודש ישנן שבע בריתות מרכזיות שאלוהים כרת עם בני אדם:

- ברית 1 – אדם (בראשית א'-ג')
- ברית 2 – נוח (בראשית ו'-ט')
- ברית 3 – אברהם (בראשית י"ב 1-3)
- ברית 4 – משה ובני ישראל, מעמד הר סיני (שמות י"ט-כ"ד)
- ברית 5 – פנחס (במדבר כ"ה 10-13)
- ברית 6 – דוד (שמואל ב' ז' 5-16)
- ברית 7 – הברית החדשה (ירמיהו ל"א 30-33)

`קראו את הפסוקים הבאים. למה הכוונה בביטוי "ברית עולם"? (בראשית ט' 16, י"ז 7, ישעיהו נ"ה 3, אל העברים י"ג 20).`

הביטוי "ברית עולם" חוזר על עצמו לאורך כתבי הקודש שש עשרה פעמים. מתוכן, שלוש עשרה פעמים קשורות לברית עם אברהם, בני ישראל בסיני ודוד. כל אחת מן הבריתות שהוזכרו לעיל מכונה "ברית עולם". כשם שהבשורה הנצחית הוכרזה לראשונה בבראשית ג' 15, אך בהדרגה נחשפה לאורך כתבי הקודש, כך גם קרה עם ברית עולם. כל ברית הבאה משמשת להרחבת ולהעמקת הבנתינו את ברית האהבה הנצחית, המתגלה בצורה המלאה ביותר בתכנית הישועה. כל הבריתות מכילות מרכיבים משותפים.

1.	קידוש: " נָתַתִּי אֶת-תּוֹרָתִי בְּקִרְבָּם, וְעַל-לִבָּם אֶכְתְּבֶנָּה" (ירמיהו ל"א 32, עברים ח' 10)
2.	פיוס: " וְהָיִיתִי לָהֶם לֵאלֹהִים, וְהֵמָּה יִהְיוּ-לִי לְעָם" (ירמיהו ל"א 32, עברים ח' 10)
3.	משימה: " וְלֹא יְלַמְּדוּ עוֹד, אִישׁ אֶת-רֵעֵהוּ וְאִישׁ אֶת-אָחִיו לֵאמֹר, דְּעוּ, אֶת-יְהוָה:  כִּי-כוּלָּם יֵדְעוּ אוֹתִי לְמִקְּטַנָּם וְעַד-גְּדוֹלָם" (ירמיהו ל"א 33, עברים ח' 11)
4.	הצדקה: " כִּי אֶסְלַח לַעֲוֺנָם, וּלְחַטָּאתָם לֹא אֶזְכָּר-עוֹד" (ירמיהו ל"א 33 , עברים ח' 12)