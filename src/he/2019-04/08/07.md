---
title: 'נקודות למחשבה'
date: 22/11/2019

---

"השירות בקודש במקדש עלי אדמות נחלק לשניים: הכוהנים שירתו בקודש מדי יום;  הכוהן הגדול ביצע אחת לשנה בקודש הקודשים את מלאכת הכפרה המיוחדת, אשר נועדה לטיהור המקדש. מדי יום הביא החוטא שחזר בתשובה את מנחתו אל שערי המקדש, וכאשר הניח ידו על ראש הקורבן והתוודה על חטאו, הוא העביר את חטאו באופן סמלי לקורבן החף מחטא. או אז נשחט בעל החיים. "וּבְלֹא שְׁפִיכַת דָּם אֵין מְחִילָה," אומר שאול השליח. והתורה אומרת: "כִּי נֶפֶשׁ הַבָּשָׂר, בַּדָּם הִוא... כִּי הַדָּם הוּא, בַּנֶּפֶשׁ יְכַפֵּר" (ויקרא, 17:11). חילול תורת ה' מחייב את נטילת חיי החוטא. הדם, שייצג את החיים שאיבד החוטא בעטיו של החטא שחטא אשר הועבר עתה לקורבן, נלקח בידי הכוהן אל הקודש והוזה לפני הפרוכת, שמאחוריה ניצב ארון הברית שהכיל את התורה אשר חילל החוטא. בטקס זה הועבר החטא באמצעות הדם לקודש. היו מקרים שבהם הדם לא נלקח לקודש. במקרים אלה, הכוהנים נדרשו לאכול את בשר הזבח, בהתאם לצו שנתן משה לבני אהרון: "וְאֹתָהּ [אֶת הַחַטָּאת] נָתַן לָכֶם [ה'], לָשֵׂאת אֶת עֲוֹן הָעֵדָה, לְכַפֵּר עֲלֵיהֶם לִפְנֵי יְהוָה" (ויקרא, י', 17). שני הטקסים סימלו את העברת החטא מן החוטא ששב בתשובה אל הקודש במקדש" (אלן ג' וייט, העימות הגדול, עמודים 195,196).

**שאלות דיון**

`1. חישבו על התחייבויות שלא עמדתם בהן. מה למדתם מניסיון זה שעלול לעזור למנוע טעויות חוזרות בעתיד?`

`2. ברית הינה ביסוס חוקי של מערכת יחסים. אנו מפרים אותה, אך אלוהים תמיד נשאר נאמן לחלקו בברית. כיצד ההבנה הזו יכולה לקרב אותנו לאלוהים ולחיות באופן המצופה מאיתנו כבני ברית?`

`3. חישבו כמה פעמים הבעתם חוסר נאמנות כלפי אלוהים ולהבטחות שנתתם במסגרת הברית החדשה (לוקס 22:20, עברים 8:13, 9:15). מדוע כה חשוב להבין את תכנית הישועה, וההבטחה לסליחה שיש לנו דרך קורבנו של ישוע, אשר חתם בדמו על חוזה הברית החדשה?`