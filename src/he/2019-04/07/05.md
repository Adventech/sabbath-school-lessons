---
title: 'תורה ונביאים'
date: 13/11/2019

---

`קראו נחמיה 9:23-31. כיצד בני ישראל מתוארים כאן בהשוואה לטובו העצום של אלוהים?`

חלק זה של הדרשה\תפילה נוגע לחיים בכנען כאשר בני ישראל הגיעו אליו. אלוהים הבטיח ונתן להם ארץ, כרמים, ערים, שדות מוכנים לשימוש, אך הם לקחו זאת כמובן מאליו. בסוף פסוק 25, נאמר כי הם יאכלו, ישבעו וישמינו. השמנה היא מושג שמופיע פעמים בודדות בכתבי הקודש (דברים 32:15, וירמיהו 5:28), ותמיד בהקשר שלילי. 

הכוונה היא שהאנשים שבעו מכל מה שיש להם בזכות אלוהים, אך לא ממנו. אם יש לנו הכל לשפע ואנו יכולים להנות ממנו, אין זה אומר כי אנו מתהלכים עם אלוהים במערכת יחסים הדוקה. 

אנו רואים כי בני ישראל נהנו מכל טוב שאלוהים נתן להם, ובכל זאת האושר שלהם בדברים אלה גרם להם להיות פחות מסורים לאלוהים. כל כך קל לנו להתמקד במתנות ולשכוח מאלוהים המעניק אותן. זו אשליה קטלנית.

כמובן, זה לא אומר שאנו לא צריכים לשמוח ולהנות מהדברים שאלוהים מעניק לנו. הוא חושק שנהיה בחדוותו, שנהיה מאושרים וזו הסיבה שהוא מעניק את מתנותיו. אך אושר זה איננו ערבון למערכת יחסים עם אלוהים. למעשה ,אם לא נהיה זהירים, דברים אלה עלולים להפוך לאבן נגף. 

אף על פי כן, בפרק זה התוודו המנהיגים על התנהלותם הלא נאמנה לאלוהים. כאשר הם חזו במבט לאחור בהיסטוריה שלהם, הם ראו את העבירות שביצעו כאומה. מתגלים מספר היבטים חשובים במיוחד, היות והם חוזרים על עצמם: (1) בני ישראל מתרחקים מתורת ה', ו (2) רודפים את הנביאים. כלומר, הם מבינים כי חוקו של אלוהים ונביאיו שהוא שולח להם הכרחיים להתפחותם כיחידים וכעם נבחר של אלוהים. 

התפילה מדגישה את המסקנה באמירה שאם אדם עושה את מצוות אדוני, הוא צריך לחיות על פיהם (נחמיה 9:29, ציטוט של ויקרא 18:5) ובהדגשת הרוח שדיברה דרך הנביאים. אלוהים נתן לנו את מצוותיו לשם חיי שפע, ושלח נביאים שידריכו אותנו. השאלה המהותית היא מה נעשה עם כל המתנות הללו.