---
title: 'לקחים מן העבר'
date: 12/11/2019

---

`קראו נחמיה 9:9-22. כיצד חלק זה של התפילה נבדל מן החלק הראשון שלה?`

התפילה עוברת מנושא שבח אלוהים לנאמנותו העקבית בניגוד לאי-נאמנותם של בני ישראל במצרים ובנדודיהם במדבר. היא מתארת את כל הדברים השונים שאלוהים עשה לבני ישראל; אך למרבה הצער, תגובת "האבות" למתנות הללו הייתה גאווה, עקשנות והתעלמות ממעשי החסד של אלוהים.

ההכרה בכישלון אנושי וחוסר מסירות אמיתית לאלוהים היא צעד חשוב בווידוי ובתשובה. ואף על פי שפסוקים אלה מדברים על אנשים שהורחקו מאיתנו מזמן, אף אחד לא יכול להכחיש שלכל אחד מאיתנו יש בעיה באותן סוגיות. כמובן שכאן נכנסת הבשורה עבורנו. וידוי חטאינו אינו מושיע אותנו; רק הקרבתו של ישוע נותנת זאת. הווידוי, יחד עם חזרה בתשובה, הינו מרכזי בהכרה שלנו שעלינו להיות מוצדקים על ידי ישוע בלבד.

"כאשר באמצעות חזרה בתשובה ואמונה אנו מקבלים את ישוע כמושיענו, האל מוחל את חטאינו, ומבטל את העונש שנקבע לעבירה על חוקי התורה. החוטא עומד אז מול אלוהים כאדם צודק; הוא נלקח לגן עדן, ודרך הרוח הוא בעל אחוה עם האב והבן" (אלן ג' וייט, Selected Messages, כרך 3, עמוד 191).

במבט אחורה למעשי אלוהים עבור עם ישראל, זה מזכיר כי מאחר שאלוהים עשה כל כך הרבה בעבר, הוא ימשיך לדאוג להם גם ברגע הנוכחי וכן בעתיד. זו הסיבה שהיה חשוב לבני ישראל לזכור כיצד אלוהים פעל בחייהם. מפני שכאשר שכחו זאת, הם הסתבכו בצרות. 

`חזרו במחשבותיכם לזמן בו הייתם בטוחים שאלוהים פועל בחייכם. כיצד זה מקנה לכם ביטחון לאתגרים עתידיים שתפגשו בדרך? כיצד הינכם יכולים ללמוד לבטוח באופן טוב יותר בטובו של אלוהים כאשר תחושו מפוחדים וחסרי ישע?`