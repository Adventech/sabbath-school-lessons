---
title: 'המטרה והתשוקה'
date: 25/12/2019

---

`מה מלמדים אותנו הפסוקים הבאים על הכוח המניע בחייהם של עזרא ונחמיה? (נחמיה 2:1-10, עזרא 7:8-10).`
 
בכל מעשיהם עזרא ונחמיה חיפשו את רצונו של אלוהים. אכן, העם כשל ועל כך הוא נענש. אך אלוהים, אשר נאמן להבטחותיו על שיבת ציון פתח את הדרך לחזרת עמו לארץ המובטחת ואם ישארו נאמנים לו ימלאו את המטרות שהוא הציב עבורם.  בחוכמתו, בחר ה' שני דמויות מעם ישראל שהוסמכו למטרה מקודשת ביותר.    עזרא ונחמיה בתפקידם דומים הם למשה רבנו, לקחת את התפקיד המרכזי באותה שיבה לאלוהים, בדיוק כפי שה' השתמש במשה במטרה להשיב אליו את עם ישראל.

מנהיגים גדולים הינם בעלי מטרה. יש להם את המטרה שמניעה כל מעשה קטן בחייהם. היה להם חזון היכן עמו של אלוהים עתיד להיות והם נתנו את הכל על מנת להגשים חזון זה.

עזרא עשה זאת על ידי חקר המקרא ולימוד העם את דבר אלוהים. נחמיה עודד את העם לעשות את מה שנכון ולעמוד לצד אלוהים. שני המנהיגים רצו לראות את ירושלים בנויה, אך לא רק במובן המוחשי והחומרי. הם גם רצו לראות התעוררות ותיקון בחייהם הרוחניים של תושביה. וזאת היא הסיבה מדוע הם תיקנו, נזפו ולעיתים ציוו על אימוץ של התנהגות מסוימת בקרב העם. מנהיגים גדולים מאמינים במשהו גדול יותר מרגיל ובינוני. עזרא ונחמיה האמינו באלוהים אוהב, עוצמתי, באלוהים שיכול לחולל ניסים והם רצו שלכל אחד יהיה קשר הדוק עימו.

החל מהפרק הראשון בספר נחמיה הקורא מתרשם מהקדשתו של נחמיה לשליחותו של אלוהים ומנחמתו למצוקת עמו. בפרק א' הוא בוכה כאשר הוא מספר על קשייהם של יהודים בארץ יהודה. הוא כורע על ברכיו ומתחייב לקיים את הקריאה שקבל מאלוהים. נראה כי נחמיה מובל על ידי רעיון לעשות שינוי בעולם. הוא היה איש מעשים, מעשים לשם האדון. וזה לא נעשה כדי להשיג משכורת גבוהה או תפקיד בכיר (למרות שאת שני תפקידיו אלו קבל בממלכת פרס), אלא בהליכתו אל יהודה, אל העם המדוכא, כאשר על כל צעד ושעל הוא עמד בפני אתגרים קשים ובהתנגדות גדולה. אך נחמיה יצא למסעו באמונה בצדקת דרכו למרות כל המכשולים שעמדו לפניו.