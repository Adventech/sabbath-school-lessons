---
title: 'ענווה והתמדה'
date: 26/12/2019

---

`קראו עזרא 8:21-23, 31,32. האם לדעתכם החלטתו של עזרא שלא לדבר עם המלך היא טיפשית או אמיצה? כיצד עזרא והעם מגלים ענווה?`
 
מעט לאחר מכן, נחמיה קיבל את פמלייתו של המלך להגנה עליו. אך מבחינתו של עזרא הוא האמין כי עדיף לתת לאלוהים לגלות את עצמו ועדות זו תהיה טובה הרבה יותר אם הם לא יבקשו דבר מהמלך. ולכן, כאשר הם הגיעו אל ארץ יהודה בריאים ושלמים הם הודו לאדון. לעתים אנו נוטים להסתמך יותר מדי על אנשים ולא נותנים לאלוהים לגלות את עצמו. עזרא בחר לתת לאלוהים לעשות את העבודה באותו המצב והוכיח למלך כי אלוהים הוא רב כוח ואדיר.

למרות זאת, עזרא לא פעל בחוצפה. הוא אסף את העם כולו, הם צמו והתפללו על המצב. הם לא יצאו למסעם לפני שבילו זמן איכות עם אלוהים. הם באו לפני האדון בצניעות כשהם מבקשים את הגנתו כסימן לכוחו ואלוהים נענה.

`קראו נחמיה 5:14-19. כיצד נחמיה גילה את תכונת הענווה?`

מנהיגים אמיתיים אמורים להתנהג בצניעות ולחיות חיי שירות. מנהיגים מוכשרים אינם זקוקים ל"תואר לשם כבוד" על מנת להשיג כבוד. דלתו של נחמיה הייתה תמיד פתוחה והוא חלק את מה שהיה לו עם אנשים בשמחה. הוא הראה את אמונתו באלוהים ומסירותו המדהימה לאדון היוותה דוגמא ומופת לכל העם. הייתה לו אישיות חזקה ואופי רגיש, אך הוא לא חטא בהתנשאות. היה לו את התפקיד הבכיר ביותר בעם היהודי באותה התקופה, ולמרות זאת הוא לא השתנה. בדרך זאת הוא שיקף את חייו ואת תורתו של ישוע, אשר לימד כי הדרך הטובה ביותר להנהיג היא בשירות. מכיוון שישוע עשה זאת קל וחומר שגם עלינו לעשות זאת, ללא קשר למעמדנו, מצווה מלפנינו היא לפעול כמוהו.

`"יָשַׁב וְקָרָא לַשְּׁנֵים-עָשָׂר וְאָמַר לָהֶם: "מִי שֶׁרוֹצֶה לִהְיוֹת רִאשׁוֹן יְהֵא אַחֲרוֹן לַכֹּל וּמְשָׁרֵת לַכֹּל." (מרקוס 9:35). מה אנו לומדים מתוך דבריו של ישוע לגבי משמעותה של מנהיגות אמיתית מנקודת מבטו של אלוהים?`