---
title: 'נקודות למחשבה'
date: 27/12/2019

---

קראו את הפרק "הזכות לתפילה" מתוך "הדרך אל המשיח" של אלן ג' וייט.

" עבודות הבנייה מחדש, השיקום והתיקון הרוחני שבוצעו בידי שבי ציון בהנהגת זרובבל, עזרא ונחמיה, מציגות את תמונת השיקום הרוחני שיתחולל באחרית הימים, בקץ ימי העולם. שארית הפליטה בישראל מנתה אוכלוסייה דלה וחלשה שהייתה חשופה להרס ולחורבן שהמיטו עליה אויביה; ואולם, דווקא דרכה יעד

ה' לשמר בעולם את הידע עליו ועל תורתו. הם היו נוצרי עבודת האל האמיתית, נוצרי התורה הקדושה, האורים והתומים. רבים היו הניסיונות והחוויות שפקדו אותם בשעת בנייתם מחדש של המקדש וחומת ירושלים; עזה הייתה ההתנגדות שנתקלו בה; כבדים היו המשאות שנשאו מנהיגי מפעל הבנייה. ואולם, העושים במלאכה התקדמו במלאכתם מתוך ביטחון מלא, ענוות הרוח ותלות מוחלטת בה', בעודם מאמינים כי ה' ינחיל ניצחון לאמת שלו" (אלן ג' וייט, מלכי ונביאי ישראל, ע40:348).

**שאלות לדיון**

`1. מדוע עלינו לעשות הכל על מנת לתמוך במנהיגינו?`

`2. מדוע אורח חייו של מנהיג הינו קשה ואף תובעני ובו בזמן מתגמל?`

`3. בתחילתו ובסופו של הספר וכן גם לאורכו נחמיה התפלל. גם עזרא היה איש תפילה. ספרו לכיתה כמה פעמים המילה "תפילה" או "להתפלל" מוזכרים בספרי עזרא או נחמיה. המנהיגים האלה התפללו תמיד. כיצד זה משקף את חיי התפילה שלנו?`

`4. "וַיִּדְבַּק בַּיהוָה לֹא-סָר מֵאַחֲרָיו וַיִּשְׁמֹר מִצְוֹתָיו אֲשֶׁר-צִוָּה יְהוָה אֶת-מֹשֶׁה" (מלכים ב' 18:6) כיצד האדם יכול "להדבק" אל אלוהים? מה משמעותה של דבקות זו? כיצד הדבקות באלוהים קשורה לשמירה על מצוותיו?`