---
title: 'אומץ והעצמה'
date: 24/12/2019

---

`קראו נחמיה 4:7-23. באילו דרכים נחמיה גילה אומץ? מה נתן לו את אותו האומץ?`

נחמיה קם על אויביו אשר ניסו להפחיד את היהודים. נחמיה ענה להם בכך שלקח עליו יוזמה והכין את האנשים לקרב. נחמיה לא רק אמר "הא, סבבה, אלוהים, אתה יכול לעשות את זה". להיפך הוא אמר לאנשים לבצע את חלקם. הם לקחו את כלי חרבם בזמן שבנו את החומות. היהודים תחת הנהגתו של נחמיה לא הסתתרו מפחד, אלא נשאו את ידיהם ולקחו יוזמה כדי להגן על עצמם. נחמיה עודד את האנשים, האמין בהם, עבד עימם ונתן להם אחריות לפעול. הוא דחק בהם לבצע את עבודתם תוך האצלת סמכויות גם על אחרים. למרות זאת, נחמיה לא רק אמר לאנשים מה לעשות והסתתר בחדרו. הוא עמד איתם שכם אל שכם ועשה איתם ביחד את העבודה הקשה.

ישנן מספר מקרים בכתבי הקודש בהם אלוהים פקד על עמו להתייצב ולראות איך הוא נלחם להם, אך יש מקרים רבים יותר בהם אלוהים אומר: "הכונו לפעול ואני אתן לכם ניצחון". אנחנו חייבים לעשות את חלקנו אם אנו רוצים לראות את הגאולה והברכה של האדון.

"בדבקותו ומסירותו של נחמיה במלאכת ה', כמו גם בתלותו המוחלטת באלוהים, טמונה הסיבה לכישלון אויביו ללוכדו ברשתם. נשמה עצלה נופלת בקלות לפיתוי; אך בחיים חדודי תכלית נעלה ומרתקת, לא ימצא השטן דריסת רגל. אמונתו של אדם הצועד ומתקדם בדרך הישר, לעולם אינם נחלשת; הוא מזהה מעליו, מתחתיו, מאחוריו ולפניו את אהבת האל האינסופית, הפועלת דרך כל הדברים להגשמת תכליתו הטובה. עבדי ה' האמיתיים פועלים בנחישות שלא תיחלש לעולם, שכן הם תולים את מבטחם בכס מלכות החסד." (אלן ג' וייט, מלכי ונביאי ישראל, ע40:339).

בסופו של דבר, נחמיה נשא את האומץ מהבנתו את כוחו של אלוהים במציאות. וכפי שראינו הידע שלו על אלוהים גרם לו לפעול בהתאם לאמונתו.

`למרות שההקשר הוא שונה, כיצד הפסוק הבא נגלה בחייו של נחמיה: "אוּלָם מִישֶׁהוּ יֹאמַר, "אַתָּה, יֵשׁ לְךָ אֱמוּנָה; וַאֲנִי, יֵשׁ לִי מַעֲשִׂים. הַרְאֵנִי אֶת אֱמוּנָתְךָ בִּבְלִי הַמַּעֲשִׂים, וַאֲנִי אַרְאֶה לְךָ אֶת אֱמוּנָתִי מִתּוֹךְ מַעֲשַׂי." (יעקב 2:18)?`