---
title: 'חדוות אלוהים'
date: 07/11/2019

---

הדברים בנחמיה 8:10 מזכירים לנו כי זהו רצון אלוהים שנשמח ונהנה מהחיים. זו לא סתם שמחה, זו חדווה אלוהית המגיעה מהיכרות עם אלוהים ומאהבתו. להתענג באלוהים, בטוב לבו, ולשמוח בגלל כל מה שהוא נותן לנו הוא דבר שעלינו לשאוף לעשות כל יום. יתרה מזאת, הנאה ממערכת יחסים עם אלוהים נותנת לנו את הכוח להתמודד עם חיי היומיום. 

`קראו נחמיה 8:13-18. מה ארע כאן, ומה נאמר לנו אודות העם ומנהיגיו בתקופה זו?`

למחרת נגשו מנהיגי העם אל עזרא במטרה ללמוד יותר את דבר אלוהים. יוזמה זו שמגלים המנהיגים מעידה על תשוקתם להוביל את החברה אחר אלוהים. הם הבינו כי האנשים לא ילכו בדרך הנכונה לולא הם בעצמם יחפשו את דרכו של אלוהים. 

`קראו ויקרא 23:39-43. איזו מצווה ניתנה לבני ישראל, ומדוע?`

שימו לב כי בנחמיה 8:15, הקטע מתייחס לעובדה כי מה שהם עשו היה בהתאם לכתוב. אנו רואים כאן דוגמה נוספת לכמה רצינית הייתה החלטתם למלא את דבר אלוהים, במיוחד אחרי שלמדו את ההשלכות של חוסר משמעת. גם בספר ויקרא העם חגג ושמח בשמחת האדון במשך שבעה ימים. כלומר , כאשר אנו זוכרים את מעשי החסד של אלוהים, אנו יכולים לשמוח ולהודות עבורם. 

`חשבו על מה שניתן לנו דרך ישוע, אשר כל חגי ישראל מצביעים עליו. כיצד אנו יכולים ללמוד את חדוות אלוהים אפילו בזמן מכשולים קשים וכואבים? מדוע, בתקופות כאלה, יותר מתמיד אנו צריכים לעשות זאת?`