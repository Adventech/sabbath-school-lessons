---
title: 'העם מתאסף'
date: 03/11/2019

---

`קראו נחמיה 8:1,2. מה זה אומר לנו על חשיבות דבר אלוהים עבור אנשים אלה?`

כאשר היהודים סיימו לבסוף את בניית החומה ונכנסו לתוך ירושלים, כולם התאספו בכיכר הפתוחה בירושלים בחודש תשרי. זהו החודש החשוב מכולם עבור בני ישראל, מאחר שהוקדש ליום התרועה  ( היום הראשון בחודש, הכנות ליום הדין ומשפט ה' [במדבר כט:1] ), וליום הכיפורים (יום הדין עצמו, היום העשירי בחודש), וחג הסוכות (יום החמישה עשר בחודש, זכרון ליציאת מצרים וחסותו של אלוהים על העם במהלך הנדודים במדבר). האסיפה התרחשה ביום התרועה, ביום הראשון של החודש השביעי. המנהיגים קראו לכל הגברים והנשים להיפגש יחדיו במטרה ללמוד על אלוהים ועל ההיסטוריה שלהם, וכמובן לקרוא בתורה. 

אנשים הזמינו את עזרא שיביא את ספר תורת משה ויקרא לפניהם. הם אפילו הכינו במה לארוע זה. 

קראו דברים ל"א:9-13. מה אלוהים אמר להם בקטע זה, ואילו לקחים אנו יכולים להפיק בשבילנו? בדברים 31:9-13, משה מדבר לבני ישראל  ומצווה עליהם להתאסף כל שבע שנים בשנת השמיטה בחג הסוכות ולקרוא יחד את התורה, בפסוקים אלו משה גם מפרט את הקבוצות השונות הצריכות להיות נוכחות: גברים, נשים, ילדים, ואף גרים החיים בשעריהם. 

`בנחמיה 8:1 נאמר כי הם נאספו והיו "כאחד". מה הדבר אומר לנו לגבי חשיבותה של אחדות בין המאמינים בגוף המשיח?`