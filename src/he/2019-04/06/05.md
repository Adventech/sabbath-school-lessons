---
title: 'תגובתם של האנשים'
date: 06/11/2019

---

כאשר עזרא פתח את דבר אלוהים, את התורה, אנשים עומדים על רגליהם. לפני שהוא מתחיל לקרוא, הוא מברך את אלוהים. לאחר שהוא מסיים לקרוא, האנשים מגיבים "אמן! אמן!" (נחמיה 8:5,6) ומרימים את ידיהם לשמיים. ולאחר מכן הם מרכינים את ראשם למטה.

`קראו נחמיה 8:9-12. מדוע המנהיגים אמרו לעם לא להתאבל ולא לבכות?`

"כאשר קראו את תורת משה לשבים מהגולה בירושלים, העם בכה בגלל עבירותיהם ונאמר להם:' אַל-תִּתְאַבְּלוּ, וְאַל-תִּבְכּוּ... לְכוּ אִכְלוּ מַשְׁמַנִּים וּשְׁתוּ מַמְתַקִּים, וְשִׁלְחוּ מָנוֹת לְאֵין נָכוֹן לוֹ--כִּי-קָדוֹשׁ הַיּוֹם, לַאֲדֹנֵינוּ; וְאַל-תֵּעָצֵבוּ, כִּי-חֶדְוַת יְהוָה הִיא מָעֻזְּכֶם' - נחמיה 8:9,10" (אלן ג' וייט, The Ministry of Healing, עמוד 281).

כתוצאה משמיעת התורה, אנשים חשו ייסורי מצפון ואשמה על מעשיהם והחלו לבכות. כאשר אנו נחשפים לדבר ה' אנו מתחילים להבין כי אלוהים מלא אהבה, טוב, חסד, ונאמנות, חסרונותינו וחוסר יכולתינו להיות מי שאנו מיועדים להיות עולים על פני השטח. ראיית קדושתו של אלוהים דרך דבר אלוהים גורמת לנו גם לראות את מצבנו הנורא כחוטאים באור חדש. לכן קריאת דבר ה' מעודדת את העם ומזכירה להם כי למרות הכישלונות, הם יכולים לבטוח באלוהים ובכוחו. 

היה זה יום מיוחד, קדוש, בו נשמעו קולם של שופרות אשר סימנו כי הגיע הזמן להכין את הלב והנפש ליום הדין, יום כיפור. קול שופר סימן קריאה לעמוד בפני אלוהים לחשבון נפש וחזרה בתשובה. מאחר שזהו יום שמיועד לכך, מתקבל על הדעת כי האנשים יהיו עצובים. אך מנהיגי העם מזכירים לאנשים כי לאחר חזרה בתשובה, אלוהים שומע אותם, ולכן במקום להתאבל עדיף לשמוח ולהנות מחסדו ומחילתו.