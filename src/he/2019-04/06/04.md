---
title: 'קריאת התורה והבנתה'
date: 05/11/2019

---

`קראו נחמיה 8:4-8. כיצד נעשתה בפועל קריאת התורה?`

היו שתי קבוצות של 13 גברים אשר עמדו עם עזרא במהלך הקריאה. הקבוצה הראשונה (פסוק 4) עזרה לקרוא את דבר אלוהים, והקבוצה השנייה (פסוק 7) עזרה להבין את הקטעים ולפרשם. אין לנו שום מידע לגבי האופן שבו סידור זה עבד בכיכר הפתוחה; עם זאת, כנראה שאלה שעזרו בקריאה, בעצם החזיקו את התורה (המגילות היו כבדות והיה צריך לגלגל אותן) וקראו ממנה בתורם. קריאת התורה ארכה מהבוקר עד אחר הצהריים, והיה עליהם למצוא דרך להגיע לכל הנוכחים בכיכר. 

פסוק 8 יכול להתייחס לתרגום ופרשנות הנקרא. העם חזר מגלות בבל, היכן שבילו שנים רבות, ולפיכך שפתם הייתה ארמית. אי לכך, שמיעת השפה העברית בה נכתבה התורה הייתה מאתגרת. במיוחד עבור הדור הצעיר. יתר על כן, הסברים לדברי התורה מעוררים את הכתוב לחיים ומסייעים לשומעים לתפוס את המידע באופן יותר יעיל ואישי.

`קראו מעשי השליחים 8:26-38. מה התרחש בקטע זה, וכיצד ניתן לראות את ההקבלה למה שקרה בירושלים בימי נחמיה? מה אנו למדים מכך?`

כתלמידי המשיח, אנו מבינים כי כל מאמין בנפרד צריך להכיר את דבר אלוהים, ולא לקבל בקלות כל דבר שנאמר מפי אדם, אפילו בעל סמכות. יחד עם זאת, מי מאיתנו לא התברך על ידי מישהו שעזר להבין משמעות של קטעים מסויימים בכתובים?

`כל אחד מאיתנו צריך לדעת במה הוא מאמין, אך אין זה סותר את האפשרות שמישהו המאמין קצת אחרת יכול להאיר את עיננו.`