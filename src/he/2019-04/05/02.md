---
title: 'תלונת האנשים'
date: 27/10/2019

---

`קראו נחמיה 5:1-5. מה מתרחש בפסוקים אלה? על מה מלינים אנשים אלו?`

החברה היהודית נראית מאוחדת תחת הנהגתו של נחמיה נגד המדכאים מבחוץ. אך שום דבר אינו מושלם כאשר מדובר באומה שעומדת תחת רדיפות ומגנה על עצמה מכוחות חיצוניים. למרות הקשיחות ומאמצים מלוכדים נגד האוייב, החברה נשברת מבפנים. המנהיגים והעשירים מנצלים את העניים והנזקקים לרווחתם, והמצב נעשה כל כך חמור עד כי משפחות שלמות זועקות להקלה. ישנן משפחות שאומרות כי אין להם שום מזון להאכיל את ילדיהם. חלקם זועקים מכיוון שעקב הרעב נאלצו למכור את כל רכושם וכעת אין להם כלום; משפחות אחרות סובלות מפני שהיו צריכים להלוות כסף כדי לשלם את המס הפרסי ואפילו ילדיהם היו עבדים.

נראה כי הגורם העיקרי של הבעיה היה רעב ותשלומי מס אשר גרמו למשפחות העניות לחפש עזרה משכניהם. הממשלה הפרסית דרשה מס של 350 כיכרות כסף מדי שנה ממחוז יהודה. אם אדם לא יכל לשלם את החלק המיועד של מס החובה, המשפחה בדרך כלל הייתה מוכרת את רכושתם או מלווה כסף. אם בכל זאת הם לא היו מצליחים להרוויח את הכסף בשנה הבאה, הם היו צריכים לעשות משהו כדי לכסות את החוב.  בדרך כלל האופציה הבאה הייתה עבדות תמורת החוב. הם כבר איבדו את אדמתם ורכושם, ועכשיו נאלצים לשלוח מישהו מהמשפחה (בדרך כלל שלחו ילדים) כדי לעבוד אצל בעל החוב ולכסותו. 

ישנן תקופות בחיים כאשר אנו מוצאים את עצמנו בצרות בגלל ההשלכות של בחירותינו שלנו; כמובן שישנם גם מצבים כאשר אנו חולים או מתקשים כלכלית לא באשמתינו. הסיפור המתואר קודם לכן מספר על תקופה שבה הממשל קיפח אנשים, והוביל לעוני קשה. האנשים היו לכודים בעוני מחפיר ללא דרך מוצא.

`כמה מרתק כי כבר אז, ובדומה לימינו, אנשים נאבקו עם מצב כלכלי קשה. מה המסר שאנחנו צריכים ללמוד מן העובדה כי זהו נושא כה שכיח בכתבי הקודש?`