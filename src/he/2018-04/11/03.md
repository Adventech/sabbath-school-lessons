---
title: 'עבודה זרה'
date: 10/12/2018

---

`קראו מתי 4:8,9. מה היה הפיתוי השלישי שבו התנסה המשיח במדבר?`

ברוב גאוותו ויהירותו, הכריז השטן על עצמו כשליטו הלגיטימי של עולמנו וכבעליו של עושרו ותפארתו, ודרש מכל תושביו שיחלקו לו את הכבוד המגיע לבורא לבדו. איזה קלון הוא המיט על אלוהים, הבורא הנשגב ואביו של המשיח! השטן גילה שהוא מבין היטב את משמעות הסגידה: לחלוק כבוד לבעליו הלגיטימי של היקום.

`השוו את סירובם של שלושת הצעירים העבריים להשתחוות לצלם הזהב בדניאל ג' (בייחוד הפסוקים 8-18) עם האירועים הקשורים להשתחוות לחיה באחרית הימים, על פי התגלות 13:4 ו-14:9-11. מה מונח על כף המאזניים באחרית הימים? מה הסוגייה המרכזית בשני הסיפורים? `

החל מסיפורם של קין והבל, המשך בסיפורם של שלושת החברים בבבל וכלה באירועי זמן הסוף הקשורים לקבלת "תו החיה", הרעיון העובר כחוט השני הינו תשוקתו של השטן לייסד מערכת משוכללת של עבודה זרה, אשר תוליך את בני האדם שולל, תרחיק אותם מבוראם ובסופו של דבר תפנה את סגידתם אליו. אחרי ככלות הכל, עוד לפני חדירתו של החטא לעולמנו, התאווה האויב להידמות לאל העליון (ישעיהו 14:14). אין כל מקריות בעובדה שבדיוק כפי ששלושת הצעירים עמדו בסכנת חיים אלא אם כן הסכימו להשתחוות ל"צלם", גם חסידי ה' יתמודדו באחרית הימים עם סכנה זהה בשל סירובם להשתחוות גם כן ל"צלם". מדוע להשתחוות לצלם כאשר נקראינו לסגוד לאל החי והאמיתי?

"חשובים הם הלקחים שראוי להפיק מחווייתם של הצעירים העבריים בבקעת דורא. [...] ימי הצרה והמצוקה שיבואו על חסידי ה' יחייבו אמונה איתנה. ילדי ה' חייבים להפגין בפומבי כי אלוהים הוא מושא סגידתם היחיד, ושום שיקול, אפילו לא של חיים ומוות, לא יגרום להם להתפשר, ולו במידה קלה, על סגידתם לה' לטובת סגידה לאלילים. בליבם המסור, צוויהם של בני התמותה החוטאים יאבדו כל חשיבות לנוכח דבר ה' – דברו של האל הנצחי הגודש את ליבם. האמת תזכה לציות גם אם התוצאה תהיה מאסר, גלות או מוות" – אלן וייט, מלכי ונביאי ישראל, 262, 263.

`באילו דרכים ניתן לפתות אותנו גם כיום לסגוד לישות אחרת מלבד הבורא, יהיה שמו מבורך לעולמי עד? באיזה אופן יכולה העבודה הזרה להוות איום מתוחכם יותר ממה שהיינו חושבים? מהם חלק מהדברים שאנו מתפתים לסגוד להם גם כעת?`