---
title: 'נקודות למחשבה'
date: 14/12/2018

---

קראו את העכרים “Prayer,” pp. 1044-1046  ו-“Worship,” pp. 1290, 1291, in The Ellen G. White Encyclopedia.

"«לשבת יש חשיבות עצומה כזכר למעשה בראשית מאחר והיא מהווה תזכורת מתמדת לסיבה האמיתית שבגללה אלוהים לבדו ראוי לסגידה» – כי הוא הבורא הנשגב ואנחנו ברואיו, מעשי כפיו. «על כן, השבת הינה היסוד של עבודת האל, שהרי היא מלמדת אמת כבירה זו באופן המרשים ביותר, כפי שאף מוסד אחר אינו עושה זאת. הסיבה האמיתית לסגידתנו לאלוהים – לא רק בשבת, אלא מדי יום ביומו – מונחת בהבחנה החדה בינינו כבריות לבין אלוהים כבורא. על עובדה זו לא חלה התיישנות, ואל לנו לשכוח אותה לעולם» – J. N. Andrews, History of the Sabbath, chapter 27. ללא ספק, אלוהים ייסד את יום השבת בגן עדן בדיוק מסיבה זו – על מנת לשמר אמת זו בתודעתם של בני האדם; כל עוד העובדה שאלוהים הוא בוראנו ממשיכה להיות הסיבה העיקרית לסגידתנו אליו, השבת תמשיך להוות אות בינינו לבין בוראנו ומצבת זיכרון למעשה הבריאה. אילו שמרו בני האדם את השבת לדורותם ברחבי תבל, מחשבותיו וחיבתו של האדם היו מופנות כל העת לבורא כמושא הסגידה היחיד, ולעולם לא היו קיימים עובדי כוכבים, אתאיסטים או כופרים. שמירת השבת הינה הוכחה חותכת לנאמנותנו לאל האמיתי, "עוֹשֵׂה הַשָּׁמַיִם וְהָאָרֶץ וְהַיָּם וּמַעַיְנוֹת הַמַּיִם" (התגלות 14:7). ובכן, המסר הקורא לבני האדם להשתחוות לאלוהים ולשמור את מצוותיו מתייחס באופן ייחודי לשמירת הדיבר הרביעי" – Ellen G. White, The Great Controversy, pp. 437, 438.

**שאלות לדיון**

`1. מאחר והמושגים המקראיים של סגידה, בריאה וישועה כה שזורים זה בזה, באיזה אופן לדעתכם שמירת השבת יכולה לשמש אנטידוט לעבודה הזרה? איזה תפקיד משחקת השבת בנבואה האסכטולוגית בהתגלות 14:6,7? מדוע מציינים את השבת מפורשות במסר המלאך הראשון?`

`2. לעיתים קרובות אנו מדברים על נושא הסגידה מבחינת התוכן שלה – מה מותר ומה אסור לעשות בזמן ההלל. אבל האם ניתן להסתפק בכך? מה באמת מהותה של הסגידה? אילו חוויות משמעותיות של סגידה ישנן בקהילתכם?  `

`3. במקומות רבים בעולם, חשיבות ההשתחוויה המשותפת הולכת ודועכת, והיא ננטשת על ידי משיחיים רבים, כולל אדוונטיסטים שומרי שבת. באיזה אופן יכולה קהילתכם המקומית לצאת נגד מגמה זו?`

**סיכום השיעור**: הסגידה הינה תגובתו של המאמין אסיר התודה לאלוהים על תשורת הישועה. הסגידה גם מהווה מרכיב מהותי בחווית האחדות וההתחברות של הקהילה. בהיעדר התפילה והלימוד מדבר ה', המגלה לנו את האמיתות של אלוהים עבורנו, הקהילה תיכשל לחוות את האחדות במשיח.