---
title: 'מסר המלאך הראשון'
date: 11/12/2018

---

הקהילה האדוונטיסטית רואה במסר שלושת המלאכים בהתגלות 14:6-14 מעין תיאור משימתם ולב לבה של האזהרה שעליהם למסור לעולם לפני ביאתו השנייה של המשיח (התגלות 14:14-20). זהו מסר חשוב, שעלינו להכריז "בקול גדול" לכל תושבי תבל.

`קראו התגלות 14:6,7. מהו מסר המלאך הראשון, ומה אנו לומדים ממנו על אלוהים? מדוע ישנה התייחסות לסגידה במסר זה?`

מסרו של המלאך הראשון הינו מסר כלל-עולמי. זהו התגשמות נבואו של המשיח במתי 24:14. יש בו מעין תחושה של דחיפות וחיפזון בתיאור שלושת המלאכים ומשימתם. המלאך הראשון מפציר בבני האדם להתמקד באלוהים "כִּי בָּאָה עֵת מִשְׁפָּטוֹ" (התגלות 14:7). ביאתו השנייה של ישוע הינה הזרז למשפטו של אלוהים.

"יִרְאוּ אֶת אֱלֹהִים", קורא המלאך הראשון (התגלות 14:7). עבור אלה שאינם מתייחסים לאלוהים ברציונות הראויה, מסר זה יעורר פחד בלבם. ואולם, עבור תלמידי המשיח, קריאה זו מעוררת יראת כבוד והוקרה. הם נושאים את עיניהם לאלוהים, רואים את התגשמות הבטחותיו וליבם מתמלא בהערצה אליו.

"הִשְׁתַּחֲווּ לְעוֹשֵׂה הַשָּׁמַיִם וְהָאָרֶץ וְהַיָּם וּמַעַיְנוֹת הַמַּיִם" (התגלות 14:7). לשון זו מצביעה באופן חד משמעי על הדיבר הרביעי, על השבת, שמתייחס ישירות למעשה הבריאה (שמות 20:8-11). הקדוש ברוך הוא, אשר ייסד את השבת כמצבת זיכרון לכוחו וסמכותו כבורא, הוא האחד והיחיד הראוי לסגידה ויראת כבוד.

חשוב לציין בנקודה זו שבאחרית הימים, נושא הסגידה יהפוך לסוגייה מרכזית בעימות הגדול על נאמנותו של המן האנושי. הכרזה כלל-עולמית זו הינה קריאה להשתחווּת לבורא.

"הסוגייה המרכזית במשבר האחרון תהיה הסגידה. ספר התגלות מבהיר לנו שמה שיעמוד על הפרק לא יהיה איסור הסגידה, אלא המושא שלה. בזמן הסוף, העולם יתחלק לשתי קבוצות: אלה שישתחוו לבורא (התגלות 11:1,18; 14:7), ואויבי הצדק, שישתחוו לתנין ולחיה (התגלות 13:4-8; 14:9-11). [...] אם נושא הסגידה הינו הסוגייה המרכזית בעימות האחרון, לא מפתיע כלל וכלל שאלוהים שולח מסר הזהרה לעולם ומפציר בכל תושבי תבל להתייחס אליו ברצינות ולהשתחוות לו כבורא העולם, האחד והיחיד הראוי לסגידה" – Ranko Stefanovic, Revelation of Jesus Christ: Commentary on the Book of Revelation (Berrien Springs, Mich.: Andrews University Press, 2002), pp. 444, 445.