---
title: 'אחדות בעבודת האל'
date: 08/12/2018

---

### קיראו את הפסוקים הבאים לקראת שיעור השבת השבועי
התגלות 4:8,11; מתי 4:8,9; דניאל 3:8-18; התגלות 14:6,7,9; מעשי השליחים 4:23-31.

> <p>פסוק לשינון</p>
> "רָאִיתִי מַלְאָךְ אַחֵר מְעוֹפֵף בְּאֶמְצַע הַשָּׁמַיִם, אֲשֶׁר לוֹ בְּשׂוֹרַת עוֹלָם לְבַשֵֹר לְיוֹשְׁבֵי הָאָרֶץ וּלְכָל אֻמָּה וְשֵׁבֶט וְלָשׁוֹן וְעַם, וְהוּא קוֹרֵא בְּקוֹל גָּדוֹל: "יִרְאוּ אֶת אֱלֹהִים וּתְנוּ לוֹ כָּבוֹד, כִּי בָּאָה עֵת מִשְׁפָּטוֹ. הִשְׁתַּחֲווּ לְעוֹשֵׂה הַשָּׁמַיִם וְהָאָרֶץ וְהַיָּם וּמַעַיְנוֹת הַמַּיִם" (התגלות 14:6,7). 

לאחר חג השבועות, המשיחיים הראשונים הקדישו את רב זמנם לעבודת האל. "הֵם הָיוּ שׁוֹקְדִים עַל תּוֹרַת הַשְּׁלִיחִים, עַל הַהִתְחַבְּרוּת, עַל בְּצִיעַת הַלֶּחֶם וְעַל הַתְּפִלּוֹת" (מעשי השליחים 2:42). השמחה שנבעה מהכרתם בישוע כמשיח על פי נבואות התנ"ך מילא את ליבם בהודיה ובהכרת תודה לאלוהים. איזו זכות גדולה נפלה בחלקם להבין אמת זו! על כן, משיחיים קדומים אלו כמהו לבלות את זמנם יחדיו בהתחברות, לימוד ותפילה, על מנת להודות לאלוהים על התגלותו בחייו, מותו ותחייתו של המשיח, ובעשייתו למענם.

קהילתו של המשיח מיועדת להשתחוויה המשותפת של חסידי ה', שנקראו על ידי אלוהים להיבנות "לְבַיִת רוּחָנִי, לִכְהֻנַּת קֹדֶשׁ, כְּדֵי לְהַעֲלוֹת זִבְחֵי רוּחַ רְצוּיִים לֵאלֹהִים בִּזְכוּת יֵשׁוּעַ הַמָּשִׁיחַ" (1 כיפא 2:5). להבעת הכרת התודה לאלוהים בקהילת המאמינים יש כוח השפעה אדיר על לבבותיהם של המאמינים, המעצב אותם בדמותו ובצלמו של האל ומכשיר אותם לשירות ה'.

השיעור הנוכחי מתמקד במשמעות עבודת האל ובתפקידה בשמירת האחדות בין תלמידי המשיח.

_*לימדו את השיעור השבועי לקראת שבת ה-15 בדצמבר._