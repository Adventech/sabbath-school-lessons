---
title: 'לימוד תורה והתחברות'
date: 12/12/2018

---

`קראו מעשי השליחים 2:42. מה כללה סגידתם של המשיחיים הראשונים?`

"הֵם הָיוּ שׁוֹקְדִים עַל תּוֹרַת הַשְּׁלִיחִים, עַל הַהִתְחַבְּרוּת, עַל בְּצִיעַת הַלֶּחֶם וְעַל הַתְּפִלּוֹת" (מעשי השליחים 2:42). כבר מרגעיה הראשונים של הקהילה, הסגידה המשיחית התאפיינה במרכזיותו של הלימוד מדבר אלוהים, כפי שהוא נמסר על ידי השליחים. המשיחיים הראשונים היו מסורים בלימוד הכתובים, בייחוד בכל הקשור לזהותו של ישוע כמשיח ישראל. הם חיו בחברותא, חלקו זה עם זה את ברכותיו של אלוהים ועודדו איש את רעהו במסעם הרוחני. הם חקרו בשקדנות את הכתובים, הבסיס המוחלט למסר שביקשו להכריז לעולם.

**מה אומרים לנו הקטעים להלן על חשיבות לימוד התורה יחד עם מאמינים אחרים?**

`מלכים ב' 22:8-13`

`מעשי השליחים 17:10,11`

`2 טימותיאוס 3:14-17`

"בכל מקום שבו מוכרזות אמיתות הבשורה, מונחה כל אדם החפץ ללכת בדרך הישר לחקור את הכתובים בשקדנות. אם האנשים ששמעו במהלך אירועי אחרית הימים (החותמים את קץ ההיסטוריה של העולם), את האזהרות והאמיתות הנוקבות של הבשורה, ילכו בעקבות המופת של אנשי בראה, יתעמקו מדי יום בכתבי הקודש וישוו בין דבר ה' למסרים ששמעו, מספרם של המאמינים הדבקים בתורת ה' יגדל משמעותית, בזמן שכעת הוא מצומצם יחסית" – אלן וייט, מעשי השליחים, 150.

אנחנו עם מאוחד בזכות האמיתות מדבר ה' שאנו מכריזים. עובדה זו הייתה נכונה אז, בימיה הראשונים של הקהילה, ועודנה נכונה גם כיום. חקר הכתובים הינו לב ליבן הן של סגידתנו לאלוהים והן של אחדותנו כעם מיוחד שהוקם על מנת להכריז את מסר שלושת המלאכים לעולם. כאשר אנו מתכנסים יחד כמשפחה כדי לעבוד את אלוהים, הכתובים מדברים אלינו, מנחים אותנו ומכשירים אותנו למשימתנו ולביאתו השנייה של המשיח.

`כמה עמוק מושרשת אמונתכם בכבתובים? האם היא מושרשת מספיק עמוק עד כי תוכלו, בדומה לשלושת הצעירים העבריים, לעמוד איתנים מול המוות?`