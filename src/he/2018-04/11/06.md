---
title: 'בציעת הלחם והתפילה'
date: 13/12/2018

---

על אף כל האתגרים שהקהילה הקדומה התמודדה אתם, הם נשארו מאוחדים באמונתם המשותפת בישוע ובאמת אשר הוא הפקיד בידם לבשר לעולם (2 כיפא 1:12), ואיחוד זה בא לידי ביטוי בכמה דרכים.

הֵם הָיוּ שׁוֹקְדִים [...] עַל בְּצִיעַת הַלֶּחֶם וְעַל הַתְּפִלּוֹת (מעשי השליחים 2:42). התייחסות זו לבציעת הלחם מצביעה מן הסתם לארוחות משותפות של המאמינים דאז. ברגע מסוים במהלך ארוחה משותפת זו, אחד מהם היה מברך על הלחם ועל היין לזכר מותו ותחייתו של המשיח ובציפייה לביאתו השנייה. מאמינים ראשונים אלו הקדישו את מירב זמנם להנצחת מורשתו של המשיח, והרבו לספר על חייו ומלאכתו בארוחותיהם המשותפות. 

ובכן, ארוחות אלו הפכו לרגעי הלל והודיה לאלוהים. "יוֹם יוֹם הִתְמִידוּ לִהְיוֹת לֵב אֶחָד בְּבֵית הַמִּקְדָּשׁ וְהָיוּ בּוֹצְעִים אֶת הַלֶּחֶם בְּבָתֵּיהֶם, אוֹכְלִים אֶת מְזוֹנָם בְּשִׂמְחָה וּבְתֹם לֵב וּמְשַׁבְּחִים אֶת אֱלֹהִים. הֵם מָצְאוּ חֵן בְּעֵינֵי כָּל הָעָם, וְהָאָדוֹן הוֹסִיף עֲלֵיהֶם יוֹם יוֹם אֶת הַנּוֹשָׁעִים" (מעשי השליחים 2:46,47). אין ספק שהתחברות זו תרמה באופן משמעותי לתחושת אחדותם במשיח. 

**אלו דוגמאות של משיחיים שהתפללו יחדיו יש לנו בספר מעשי השליחים? על מה הייתה תפילתם?**

`מעשי השליחים 1:14`

`מעשי השליחים 4:23-31`

`מעשי השליחים 12:12`

הקהילה הקדומה הוקירה כל הזדמנות להתקרב לאלוהים ולא חדלה לרגע לשטוח את תחינותיה ובקשותיה לפניו כאשר הם התאחדו בעבודת האל. שאול מציין באיגרתו לטימותיאוס את חשיבותה העצומה של התפילה בכל הזדמנות שבה משיחיים מתכנסים יחדיו (2 טימותיאוס 2:1). הוא הדגיש את אותו צורך לתפילה גם באיגרתו לאפסים: "בְּכָל תְּפִלָּה וּתְחִנָּה הִתְפַּלְּלוּ תָּמִיד בְּרוּחַ. שִׁקְדוּ בִּתְפִלַּתְכֶם וְהַתְמִידוּ בִּתְחִנָּה בְּעַד כָּל הַקְּדוֹשִׁים וְגַם בַּעֲדִי" (אפסים 6:18,19).

`באיזה אופן ניתן להעמיק את אחדותנו כמאמינים באמצעות תפילות הפגעה למטרות משותפות? כיצד תורמות תפילות אלו לאחדות הקהילה?`