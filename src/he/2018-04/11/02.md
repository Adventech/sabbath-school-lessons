---
title: 'עבודת בוראנו וגואלנו'
date: 09/12/2018

---

בדיונים על עבודת האל, אנו מרבים להדגיש את המרכיבים של הפולחן – האלמטים הכלולים בו ואופן ביצועו. אך מהי משמעותה העמוקה של הסגידה? מה זאת אומרת לעבוד את ה'? ומדוע אנו סוגדים לאלוהים? בתהלים 29:2, דוד אומר: "הָבוּ לַיהוָה כְּבוֹד שְׁמוֹ; הִשְׁתַּחֲווּ לַיהוָה בְּהַדְרַת-קֹדֶשׁ". מזמור זה מצביע לנו על הכיוון הנכון בהבנת משמעות הסגידה. לעבוד את ה' משמע להלל אותו ולחלוק לו את הכבוד הראוי לו. 

`התגלות ד' ו-ה' מתארים לנו את קבלתו של המשיח בשמיים לאחר עלייתו. אלו סיבות היו לדרי השמיים לסגוד לאלוהים האב ולבנו משיחו, שה האלוהים? ראו התגלות 4:8,11; 5:9,10,12,13.`

תיאור הסגידה לפני כס הכבוד המלכותי השמיימי, כאשר ישוע מוצג כשה האלוהים ומושיע העולם, משרה יראת כבוד. עבודת האל מתחוללת כאשר הבריות מגיבות במילות הודיה והערצה על מעשיו הנסגבים של בוראם. הסגידה הינה תגובתו של אדם אסיר תודה לבוראו ומושיעו. באחרית הימים, הפדויים יגיבו בהערצה מוחלטת לישועתו של אלוהים. "גְּדוֹלִים וְנִפְלָאִים מַעֲשֶׂיךָ, יהוה אֱלֹהֵי צְבָאוֹת;

צֶדֶק וֶאֱמֶת דְּרָכֶיךָ, מֶלֶךְ הַגּוֹיִם. מִי לֹא יִירָאֲךָ, יהוה, וְלֹא יִתֵּן כָּבוֹד לְשִׁמְךָ? כִּי אַתָּה לְבַדְּךָ קָדוֹשׁ; הֵן כָּל הַגּוֹיִם יָבוֹאוּ וְיִשְׁתַּחֲווּ לְפָנֶיךָ; כִּי נִגְלוּ מִשְׁפְּטֵי צִדְקֶךָ" (התגלות 15:3,4).

אזי, הסגידה הינה תגובתנו באמונה למעשיו הנפלאים של האל עבורנו: ראשית, במעשה הבריאה, ושנית במעשה הגאולה. כאשר אנו סוגדים לאלוהים, אנו מעניקים לו את הכבוד, ההערצה, האהבה והציות שאנו מאמינים שהוא ראוי לקבלם. כמובן, מה שאנו יודעים על אלוהים, כבורא וגואל, נגלה לנו מן הכתובים. בנוסף, מה שהמשיחיים יודעים עליו נגלה בצורה עוד יותר ברורה בחייו ומלאכתו של ישוע עלי אדמות (יוחנן 14:8-14). על כן, המשיחיים סוגדים למשיח כמושיעם וגואלם, מאחר ומותו המכפר ותחייתו עומדים בלב לבה של עבודת האל.

כאשר חסידי ה' מתכנסים לעבוד יחדיו את אלוהים, דבר זה חייב להתבסס על תחושה של יראת כבוד והכרת תודה לבוראם וגואלם.

`הגו במה שהמשיח העניק לנו ובמה שהוא חשך מאיתנו בזכות היותו מוכן למסור את חייו בעבורנו. מדוע אמורות לעמוד אמיתות אלו בבסיס סגידתנו לאלוהים ולמשיחו?`