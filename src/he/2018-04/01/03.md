---
title: 'תוצאות החטא הקדמון'
date: 01/10/2018

---

תוצאות הנפילה בחטא היו עצומות. חוסר ציותם של אדם וחווה גרם לשסע ביחסי הגומלין ההרמוניים בין כל צורות החיים; ולא זו בלבד – חטאם אף גרם לסכסוכים, מריבות ופילוגים העומדים על תילם עד ימינו אנו. תחילת הדיסהרמוניה הייתה ברגע שאדם וחווה ניסו להטיל את אשמת הנפילה על אחרים (בראשית 3:12-13). מאז, המצב רק הלך והדרדר.

`קראו בראשית 3:16-19 ו-4:1-15. מה מתוך פסוקים אלו מגלה את תוצאות החטא ואת השפעתו על הרמוניית הבריאה?`

לאי-ציותו של אדם היו השלכות רבות ומגוונות, אשר פגעו במרוצת הזמן בבריאתו של אלוהים. הטבע עצמו סבל מתוצאות החטא. היחסים בין בני האדם נפגעו גם כן. קין והבל, שני אחים אשר אמורים היו לאהוב ולטפל זה בזה, יחסיהם הפכו למנוכרים בשל החלטתו של קין להיכנע ליצר הרע ולהתעלם במופגן ממצוותו המפורשת של ה'. התנכרות זו הובילה לאלימות ואף לרצח; עם זאת, תגובתו של קין כוונה יותר כנגד אלוהים מאשר כנגד הבל. הוא נמלא חמה כה עזה נגד אלוהים (בראשית 4:5) עד שקם והרג את אחיו. 

האי-ציות המשיך לזרוע הרס ביחסים בין בני האדם גם לאחר מכן. "וַיַּרְא יְהוָה, כִּי רַבָּה רָעַת הָאָדָם בָּאָרֶץ, וְכָל-יֵצֶר מַחְשְׁבֹת לִבּוֹ, רַק רַע כָּל-הַיּוֹם" (בראשית 6:5). רוע זה הוביל בסופו של דבר למבול ולחורבן בריאתו של אלוהים.

ואולם, אפילו אז לא וויתר אלוהים על האנושות, אלא שמר על "שארית" – נוח ובני משפחתו – שאיתה יתחיל מחדש. לאחר המבול, הקדוש ברוך הוא העניק לנוח ולמשפחתו הבטחה אדירה והוא קבע בין העננים את הקשת המרהיבה ביופייה כזכר לחסדיו ורחמיו (בראשית 9:12-21; ישעיהו 54:7-10). אלוהים כרת עם נוח ברית והשיב על כנה את תוכניתו המקורית למשפחת אדם מאוחדת ונאמנה לו.

`כיצד גורם החטא לחוסר הרמוניה? אלו החלטות עליכם לקבל כדי להחזיר את ההרמוניה ביחסים שלכם?`