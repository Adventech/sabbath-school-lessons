---
title: 'אברהם, אבי האומה'
date: 03/10/2018

---

שלוש הדתות מונותאיסטיות בעולם – היהדות, הנצרות והאסלאם – רואות את אברהם כאביהן. עבור הנוצרים, קשר זה הוא כמובן רוחני. כאשר נקרא לעזוב את מולדתו במסופוטמיה, הבטיח הקדוש ברוך הוא לאברהם: "וְנִבְרְכוּ בְךָ כֹּל מִשְׁפְּחֹת הָאֲדָמָה" (בראשית 12:3; ראו גם 18:18 ו-22:18). וברכה זו אכן באה – בדמות ישוע המשיח.

`קראו עברים 11:8-19, רומים 4:1-3 וגלטים 3:29. אלו היבטים באמונתו של אברהם מובלטים בקטעים אלו וכיצד הם קשורים למושג האחדות המשיחית? אילו מרכיבים חיוניים לאחדות זו מוצאים אנו בפסוקים אלו?`

כאב כל המאמינים, אברהם מעניק לנו כמה מרכיבים חיוניים לאחדות המשיחית.

ראשית כל, הוא גילה ציתנות מוחלטת לאלוהים. "מִתּוֹךְ אֱמוּנָה צִיֵּת אַבְרָהָם בְּהִקָּרְאוֹ לָצֵאת אֶל מָקוֹם שֶׁהָיָה עָתִיד לְקַבֵּל לְנַחֲלָה, וְהוּא יָצָא מִבְּלִי לָדַעַת לְאָן יֵלֵךְ" (עברים 11:8).

שנית, הוא תלה את תקוותו בהבטחותיו של אלוהים. "מִתּוֹךְ אֱמוּנָה הִתְגּוֹרֵר בְּאֶרֶץ הַהַבְטָחָה כְּגֵר בְּאֶרֶץ זָרָה, בְּשִׁבְתּוֹ בְּאֹהָלִים עִם יִצְחָק וְיַעֲקֹב אֲשֶׁר יָרְשׁוּ עִמּוֹ אֶת אוֹתָהּ הַהַבְטָחָה; כִּי חִכָּה לָעִיר שֶׁיֵּשׁ לָהּ יְסוֹדוֹת, שֶׁאַדְרִיכָלָהּ וּמְקִימָהּ הוּא הָאֱלֹהִים" (עברים 11:9-10).

שלישית, אברהם האמין לאלוהים שיום יבוא וייתן לו בן, ושזרעו יהיה רב ככוכבי השמיים. בתגובה להחלטתו , הצדיק אותו אלוהים על בסיס אמונתו (רומים 4:1-3). 

רביעית, אברהם השליך את יהבו על תכנית הישועה של אלוהים. מבחן אמונתו האדיר ביותר היה כאשר ביקש ממנו הקדוש ברוך הוא שיקריב את בנו יחידו אשר אהבו, את יצחק, על הר המוריה (בראשית 22:1-19; עברים 11:17-19).

הכתובים מתארים את אברהם כ"אוהב אלוהים" (דברי הימים ב' 20:7; ישעיהו 41:8). חיי אמונתו, ציותו המוחלטת לאלוהים ובטחונו בהבטחותיו מעמידים אותו כדוגמה ומופת לאופן שבו עלינו לנהל את חיי אמונתנו.

`שקלו את מילותיכם ואת מעשיכם במהלך הימים הקרובים. כיצד ניתן לוודא שכל מילותיכם ומעשיכם משקפים נאמנה את אמונתכם?`