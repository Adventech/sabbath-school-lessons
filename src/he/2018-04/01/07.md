---
title: 'נקודות למחשבה'
date: 05/10/2018

---

אלן וויט, "מעשה הבריאה", ע40:26-32 ו"ה' קורא לאברהם", ע40:93-98, באבות האומה ונביאי ישראל.

תכליתו המקורית של אלוהים בבריאת העולם נשקפת גם במוסד המשפחתי (בראשית 2:21-24) ובמוסד השבת שנוסדו בעדן. השבת נועדה לאנושות כולה, כפי שישוע מציין מפורשות במרקוס 2:27,28. למעשה, טיבה האוניברסלי של השבת ברור מסיפור הבריאה עצמו – שהרי אלוהים קידש את השבת לא רק זמן רב לפני יסודו של עם ישראל, אלא גם לפני החטא הקדמון. איזה כוח מאחד היה יכול להיות לשבת אילו כל בני האדם היו שומרים אותה! היה זה יום המנוחה אשר הבורא ייעד אותו להזכיר לצאצאי אדם וחווה את הקשר המיוחד שלהם אליו ובינם לבין עצמם.

"השבת והמשפחה נוסדו בגן עדן, ולשתיהן תכלית משותפת. ביום השבת, יותר מבכל יום אחר, ניתן לקבל טעימה מהחיים בגן עדן. הייתה זו תכניתו המקורית של אלוהים, שכל בני המשפחה יבלו יחד זמן איכותי ויתחברו אלה אל אלה באמצעות עבודה, לימוד, השתחוויה ובילוי משותפים – האב ככהן המשפחה ושני ההורים כאחד, כמורים וידידים אל ילדיהם" – .Ellen G. White, Child Guidance, p. 535

**שאלות לדיון**

`1. כיצד מגלה לנו סיפור בריאת האישה מאחת הצלעות של אדם את הקשר ההדוק והאינטימי שאמור להיות בין בעל ואישה? כיצד זה מסביר לנו מדוע משתמש אלוהים לאורך הכתובים בדימוי של בעל ואישה על מנת להדגים את סוג הקרבה שהוא מחפש עם עמו?`

`2. על אף שסיפור מגדל בבל מראה לנו שהגיוון האתני והלשוני לא היו חלק מתכניתו המקורית של אלוהים עבור האנושות, כיצד עלינו להתגבר על הפילוגים הנובעים מחלוקות טבעיות אלו? כיצד יכולה הקהילה לחוות אחדות והרמונייה, למרות היותה מורכבת מאנשים מאומות ולשונות שונות?`

`3. מהן כמה מקבילות בין קריאתו של עם ישראל בימי קדם לבין קריאתנו היום כאדוונטיסטים שומרי שבת? אלו לקחים ניתן להפיק מתולדות העם הנבחר אשר יסייעו לנו להישאר נאמנים לקריאתנו האלוהית בישוע המשיח?`

**סיכום השיעור**: תכניתו המקורית של אלוהים הייתה שהאנושות תחיה בהרמוניה ובאחדות כמשפחה אחת. האי-ציות של אבותנו הראשונים גרם לסטייה מתכנית זו. ואולם, אלוהים קרא לאברהם לייסד עם שבאמצעותו תועבר מדור לדור הבטחת הגאולה בישוע המשיח.