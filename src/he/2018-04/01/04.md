---
title: 'פילוג נוסף'
date: 02/10/2018

---

`קראו בראשית 11:1-9. איזה אירוע המצוין כאן הוביל לפילוג נוסף ביחסים בין בני האדם?`

על פי המקרא, האירועים שלאחר המבול היו בניית מגדל בבל, בלבול השפות ופיזורם של בני האדם, אשר עד לאותה עת דיברו בלשון אחת. מוקסמים אולי מיופיה ומפוריותה של הבקעה המשתרעת בין הנהרות חידקל ופרת, החליטו כמה מצאצאיו של נח לבנות לעצמם עיר – ובתוכה מגדל שיתנשא לגובה כביר – בארץ שנער, בדרום עיראק של ימינו (בראשית 11:2).

הארכאולוגיה מגלה לנו שמסופוטמיה הייתה אזור עם צפיפות אוכלוסין רבה משחר ההסטוריה. בין העמים אשר איכלסו אזור זה היו גם השומרים, שלהם מייחסים המצאת הכתיבה על לוחות חמר. הם בנו מבנים יציבים והצטיינו ביצירת תכשיטים, כלי עבודה וכלי בית. בחפירות התגלו גם מספר רב של מקדשים בצורת מגדלים, המוקדשים לאלים שונים.

צאצאי נח אשר התיישבו בארץ שנער שכחו אט-אט את אלוהים, הטילו ספק בברית שכרת הבורא עם כל חי, וסירבו להאמין להבטחתו שלא להביא שוב מבול על פני האדמה. המגדל המפואר יועד לשמש אנדרטה לכוחם ולחוכמתם. שאיפתם להנציח את תהילתם לדורי דורות - וְנַעֲשֶׂה-לָּנוּ שֵׁם (בראשית 11:4) – הייתה אחד התמריצים העיקריים לבניית המגדל שראשו הגיע השמיימה.

"על פי התכנית האלוהית, האחדות בין בני האדם אמורה הייתה להישמר על ידי עבודת האל המשותפת. ברם, כאשר עבודת האלילים שברה קשר רוחני זה בין בני האדם, הם איבדו לא רק את אחדותם הדתית, אלא גם את רוח האחווה. פרויקט בניית המגדל, המיועד לשמר באמצעים חיצוניים את האחדות הפנימית האבודה, נועד לכישלון מלכתחילה" – The SDA Bible Commentary, vol. 1, p. 284, 285. 

נפילתם של אדם וחווה הרסה הן את אחדות משפחת האדם והן את תכניתו המקורי של אלוהים עבורה. היא גרמה למבוכה בעבודת האל, להפצת הרוע וחוסר המוסריות עלי אדמות ולבסוף לפילוג האנושות לתרבויות, שפות וגזעים שונים, שלא פעם התעמתו אלה עם אלה.

`מהם הצעדים המעשיים שבהם עלינו לנקוט על מנת לרפא את פילוגי התרבות, הלשון והגזע, אשר פוגעים בנו אפילו כקהילה?`