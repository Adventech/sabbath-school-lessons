---
title: 'בריאת העולם והחטא הקדמון'
date: 29/09/2018

---

### קיראו את הפסוקים הבאים לקראת שיעור השבת השבועי
בראשית 1:26-27; 1 יוחנן 4:7,8,16; בראשית 3:16-19; 11:1-9; גלטים 3:29; דברים 7:6-11.

> <p>פסוק לשינון</p>
> וַיּוֹצֵא אֹתוֹ הַחוּצָה, וַיֹּאמֶר הַבֶּט-נָא הַשָּׁמַיְמָה וּסְפֹר הַכּוֹכָבִים אִם תּוּכַל לִסְפֹּר אֹתָם; וַיֹּאמֶר לוֹ, כֹּה יִהְיֶה זַרְעֶךָ. (בראשית 15:5)

סיפורו של עם ה' מתחיל בבריאת בני האדם ובנפילתם הטרגית בחטא. כל ניסיון להבין את טיבה של האחדות בקהילה חייב להתחיל מתוכניתו המקורית של אלוהים בבריאת העולם ומהצורך בתיקון של עולמנו לאחר הנפילה.

פרקיו הראשונים של המקרא מגלים לנו שכוונת האל בעבור האנושות הייתה שהיא תישאר משפחה אחת. לדאבוננו, אחדות זו נגדעה לאחר טרגדית החטא. לאמיתו של דבר, החטא לבדו הוא שורש כל המריבות והפילוגים – זוהי השלכה ישירה לחוסר הציות לאלוהים. לדוגמה, רמז ראשון לפילוג ביחסים בין אדם וחווה מקבלים אנו מיד לאחר אכילתם מהעץ האסור (בראשית 3:11). ובכן, אחד ההישיגים של תוכנית הישועה יהיה ללא ספק שחזור האחדות המקורית.

אברהם, אבי האומה, היה שחקן מרכזי בתכנית הישועה של אלוהים. הוא מתואר במקרא כדוגמה ל"צדקה באמונה" (ראו רומים 4:1-5) – סוג האמונה המחברת את חסידי ה', הן ביניהם והן בינם לבין אדונם. אלוהים פועל באמצעות בני אדם על מנת לשחזר את האחדות המקורית ולגלות את עצמו לאנושות האובדת. 

_*לימדו את השיעור השבועי לקראת שבת ה-6 באוקטובר._