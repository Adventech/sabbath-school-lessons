---
title: 'שורשי הפילוג'
date: 06/10/2018

---

### קיראו את הפסוקים הבאים לקראת שיעור השבת השבועי
דברים 28:1-14; ירמיהו 3:14-18; שופטים 17:6; מלכים א' 12:1-16; 1 קורינתים 1:10-17; מעשי השליחים 20:25-31.

> <p>פסוק לשינון</p>
> "תְּחִלַּת חָכְמָה יִרְאַת יְהוָה וְדַעַת קְדֹשִׁים בִּינָה" (משלי 9:10).

נביאי התנ"ך קראו לעם ישראל פעם אחר פעם להיכנע לאלוהים ולציית למצוותיו. הנביאים ידעו שאדישות וחוסר ציות לקולו של אלוהים יובילו בסופו של דבר לכפירה ופילוג. הציות למצוות ה' נועד לשמור את עם ישראל מתוצאות החטא ולקדש אותו מכל העמים. כניעה לרצונו של האל הייתה יוצרת הרמוניה בין העמים ומחשלת את עם ישראל לעמוד בנחישות כנגד השפעות העבודה הזרה המקיפה אותו מכל עבר. תכליתו של אלוהים עבור עם ישראל הייתה שהם יהיו קדושים מכל העמים ואור לכל הגויים.

לאחר שחרורם מארץ מצרים, פנה משה אל עם ישראל ואמר: "רְאֵה לִמַּדְתִּי אֶתְכֶם חֻקִּים וּמִשְׁפָּטִים, כַּאֲשֶׁר צִוַּנִי יְהוָה אֱלֹהָי:  לַעֲשׂוֹת כֵּן בְּקֶרֶב הָאָרֶץ, אֲשֶׁר אַתֶּם בָּאִים שָׁמָּה לְרִשְׁתָּהּ. וּשְׁמַרְתֶּם וַעֲשִׂיתֶם, כִּי הִוא חָכְמַתְכֶם וּבִינַתְכֶם לְעֵינֵי הָעַמִּים, אֲשֶׁר יִשְׁמְעוּן אֵת כָּל-הַחֻקִּים הָאֵלֶּה וְאָמְרוּ: רַק עַם-חָכָם וְנָבוֹן הַגּוֹי הַגָּדוֹל הַזֶּה" (דברים 4:5,6).

ובכן, אין כל צל של ספק: לו היה נשאר נאמן לאלוהים, היה עם ישראל מקבל ברכות רבות ובאמצעותו גם עמים אחרים היו מתברכים. מאידך, חוסר הנאמנות היה מוביל לשלל בעיות, אשר הפילוג היא אחת מני רבות. 

_*לימדו את השיעור השבועי לקראת שבת ה-13 באוקטובר._