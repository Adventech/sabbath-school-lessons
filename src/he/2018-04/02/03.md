---
title: 'צדיק בעיניו'
date: 08/10/2018

---

לא מעט סיפורים מספר שופטים מצביעים מפורשות על ההשלכות החמורות של חוסר הציות לאלוהים מצדו של עם ישראל. זמן קצר לאחר כניסתם לארץ המובטחת, החל העם להתאים את חייהם הרוחניים לעבודה הזרה של הכנענים – בדיוק ההיפך ממה שהיו אמורים לעשות! ולמרבה הצער, זו גם לא הייתה בעייתם היחידה.

`קראו שופטים 17:6 ו-21:25. על אילו בעיות נוספות בקרב עמו של אלוהים מלמדים פסוקים אלו?`

זהו מתכון בטוח לפילוג ושסע בעם! איחודו של עם ה' היה תלוי בציותם המוחלט לברית אשר הוא כרת עמם. ואולם, כאשר בחרו לעשות את הטוב בעיניהם – בייחוד תחת השפעתם של העמים השכנים – עלה עם ישראל על מסלול המוביל לאבדון. לנו כבני אדם יש טבע חוטא, ונטיות לבנו, ללא הדרכה אלוהית, גורמות לנו לסטות מן הדרך המובילה אותנו למלכות אלוהים.

**מה מלמדים אותנו הקטעים להלן על מצבו הרוחני והחברתי של עם ישראל בתקופתם של השופטים?**

`שופטים 2:11-13`

`שופטים 3:5-7`

"באמצעות משה, הציג ה' בפני עמו את ההשלכות המרות של בגידתם בו. אם בני עמו יסרבו לשמור את בריתו, הם יגדעו את עצמם מן החיים שהוענקו להם מאת ה' וברכתו לא תשרה עליהם. לפעמים הקשיב העם לאזהרות הללו ותיקן את דרכו. או אז, ברכות נפלאות ושופעות הורעפו על עם ישראל, ודרכו על העמים השכנים. ואולם, רוב הזמן בני ישראל שכחו את אלוהים ואיבדו את זכות היתר שניתנה להם כנציגיו עלי אדמות. הם לא עבדו את ה', ואף גזלו מאחיהם בני האדם את ההדרכה הרוחנית והמופת הקדוש שהיו אמורים להעניק להם. הם חפצו ליטול לעצמם ללא רשות את פרי הכרם שעליו הופקדו כדי לשמרו ולעבדו. בשל חמדנותם ותאוות הבצע שלהם הפכו בני ישראל למשל ושנינה אפילו בקרב עובדי האלילים. כך קיבלו הגויים תמונה מעוותת על אופיו של אלוהים, והזדמנות לפרש שלא כהלכה את חוקי מלכותו" – אלן וויט, מלכי ונביאי ישראל, ע40:10.

`כיצד משפיעים מעשינו כחברי קהילה על אלה שמסביבנו? מה הם רואים באדוונטיסטים שומרי השבת שאמור לעשות עליהם רושם חיובי ולמשוך אותם לאלוהי ישראל?`