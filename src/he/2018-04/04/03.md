---
title: 'שבירת החומות'
date: 22/10/2018

---

השסעים העמוקים ביותר בחברה האנושית נובעים מהבדלי גזע, עדה ודת. בחברות רבות, העדה והדת מצויינות על תעודת הזהות, ונתונים אלו קשורים לעיתים קרובות לזכויות יתר או להגבלות שאנשים אלו חיים אתן יום-יום. יתרה מזו, במקרה של עימותים או פריצת מלחמה, סימני זהות אלו הופכים לעיתים תכופות לזרז לדיכוי ואלימות.
 
`באפסים 2:11-22, שאול מציג דרך טובה יותר עבור קהילת המאמינים. כיצד משפיעה אחדותנו במשיח על ההבדלים ביננו? מה נשבר על ידי מותו של המשיח על מזבח הצלב?`

שאול מזמין את האפסים להיזכר כיצד היו חייהם לפני שקיבלו את חסדו של אלוהים במשיח. ההבדלים העדתיים, התרבותיים והדתיים גרמו לטינה ולעימותים בין קבוצות שונות. אולם, הבשורות הטובות הן שבמשיח כולנו עם אחד עם מושיע אחד. כולנו שייכים לעמו של אלוהים. "אֲבָל כָּעֵת, בַּמָּשִׁיחַ יֵשׁוּעַ, אַתֶּם הָרְחוֹקִים בֶּעָבָר, נִהְיֵיתֶם קְרוֹבִים עַל־יְדֵי דַּם הַמָּשִׁיחַ" (אפסים 2:13).

בבית המקדש בירושלים הייתה חומת הפרדה אשר הגדירה את האיזור המיועד ליהודים בלבד. על חומה זו היה שלט אשר איסר על כניסת הנכרים, תחת איום בעונש מוות. זוהי ההוראה אותה שאול הפר כשעלה לבית המקדש לאחר מסע הבישור השלישי שלו. במעצרו, שאול הואשם שהכניס לאיזור היהודי של המקדש אֶפֶסִי בשם טְרוֹפִימוֹס (מעשי השליחים 21:29). באיגרתו, שאול טוען שהמשיח "הוּא שְׁלוֹמֵנוּ; הוּא עָשָׂה אֶת הַשְּׁנַיִם לְאֶחָד וְהָרַס בִּבְשָׂרוֹ אֶת מְחִצַּת הָאֵיבָה" (אפסים 2:14).

במשיח, כל המאמינים הינם צאצאי אברהם ומקבלים את המילה שבלב. המילה שבגוף אשר ביקש אותה אלוהים מאברהם הצביעה על המילה הרוחנית אשר המאמינים עתידים היו לקבל במשיח (דברים 10:16). "בּוֹ גַּם נִמַּלְתֶּם מִילָה שֶׁאֵינָהּ מַעֲשֵׂה יָדַיִם, וְזֹאת בְּהַפְשָׁטַת הַגּוּף הַבְּשָׂרִי, בְּמִילַת הַמָּשִׁיחַ" (קולוסים 2:11).

`קראו שנית אפסים 2:11-22. באיזה אופן עודנו רואים בקהילתנו את המציאות שעליה מדבר שאול בקטע זה? אלו אתגרים נותרו על כנם?`