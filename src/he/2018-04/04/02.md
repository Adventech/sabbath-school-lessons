---
title: 'ברכות במשיח'
date: 21/10/2018

---

`קראו אפסים 1:3-14. לפי שאול השליח, מה הוענקנו במשיח?`

לתלמידי המשיח יש סיבות רבות להלל את אלוהים. קודם כל, קטע זה מציין שהוא אימץ אותנו כבנים ובנות על ידי ישוע המשיח ובחר בנו על מנת שנייצג אותו בעולם זה. השליח משתמש בדימויים רבים כדי לתאר את מעמדנו החדש ביחסים עם אבינו שבשמיים. אחד מהם, דימוי האימוץ, מתאים במיוחד לנושא השיעור שלנו – האחדות במשיח. 

אם אומצנו, שייכים אנו עתה למשפחתו של הקדוש ברוך הוא. יתרה מזו – דימוי זה גם מצביע על בריתו של אלוהים עם בני ישראל. על פי איגרתו של שאול, הגוים שמקבלים את ישוע כמשיח נחשבים גם הם לילדיו של אלוהים וליורשי ההבטחות אשר נעשו לעם ישראל (רומים 8:17; גלטים 4:7). שייכות  אישית זו לשמיח מהותית לאחדות כל המאמינים יחדיו במשיח. בנוסף, קטע זה גם מלמד אותנו שאלוהים חפץ מאז ומתמיד לאחד את האנושות מחדש במשיח. ובמשפחתו של אבינו שבשמיים אין מעמד מיוחד: כולנו ילדיו ואת כולנו הוא אוהב ומוקיר באותה מידה.

אחדים מרגישים נבוכים ומבולבלים כאשר הם קוראים בקטע זה על "פרדסטינציה" (אפסים 1:5,11). ההבטחה שלפיה אלוהים יעד אותנו להיוושע משמעה לכאורה שהקדוש ברוך הוא יעד את האחרים לאבוד. ואולם, מסקנה זו אינה עולה בקנה אחד עם לימוד הכתובים. לאמיתו של דבר, אלוהים תכנן את תכנית הגאולה טרם בריאת העולם על מנת שלכל אדם תהיה אפשרות להיוושע. "כִּי כֹּה אָהַב אֱלֹהִים אֶת הָעוֹלָם עַד כִּי נָתַן אֶת בְּנוֹ יְחִידוֹ לְמַעַן לֹא יֹאבַד כָּל הַמַּאֲמִין בּוֹ, אֶלָּא יִנְחַל חַיֵּי עוֹלָם (יוחנן 3:16; ראו גם 1 טימותיאוס 2:6; 2 כיפא 3:9). אלוהים יודע מראש מי יקבל את ישועתו, אך זאת לא אומרת שהוא כופה עליו החלטה זו. הישועה עומדת לרשותה של האנושות כולה בזכות מה שהמשיח עשה עבורנו. השאלה היא: כיצד מגיבים אנו להצעה זו? אלוהים אינו מושיע איש בכפייה.

"במועצת השמיים הוחלט שבני האדם – על אף היותם חוטאים – לא יאבדו במרים, אלא, בזכות המשיח כתחליפם, יוכלו להיחשב לבחירי אלוהים, המיועדים לאימוץ כילדיו, כחפץ רצונו. חפצו של אבינו שבשמיים הוא שכל אדם ייוושע, ועל כן העניק לנו את דמי הכופר – את בנו יחידו. אלו שלא ייוושעו יאבדו אך ורק בשל החלטתם לסרב להיות מאומצים כילדיו של אלוהים על ידי ישוע המשיח" – .Ellen G. White Comments, The SDA Bible Commentary, vol. 6, p. 1114