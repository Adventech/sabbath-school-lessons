---
title: 'מנהיגי הקהילה והאחדות'
date: 24/10/2018

---

"אֲבָל לְכָל אֶחָד וְאֶחָד מֵאִתָּנוּ הָעֳנַק חֶסֶד כְּפִי הַמִּדָּה שֶׁהֶעֱנִיק לוֹ הַמָּשִׁיחַ" (אפסים 4:7). בעוד שהישועה הינה מתנה אשר מוענקת לכל אדם החפץ לקבלה, ישנן גם מתנות רוחניות אשר מוענקות לאנשים מסוימים ולתכלית מיוחדת.

`קראו אפסים 4:11. אלו מתנות מנהיגות מעניק אלוהים לקהילתו?`

`לפי אפסים 4:12, מהי תכליתו של אלוהים בהענקת מתנות מנהיגות לקהילה? כיצד קשורים מתנות אלו ביניהם?`

במובן מסוים, כל המאמינים הם מבשרים ומשרתי האל. שליחות המשיח שבמתי 28:19,20 הוענקה לכל המשיחיים – ללכת, לעשות את כל הגויים לתלמידים, להטביל וללמד. עבודת הבישור מיועדת לא רק לקומץ מצומצם של יחידי סגולה כמו פסטורים או מבשרים, אלא לכל אדם הנושא את שמו של המשיח. איש אינו יכול לבקש פטור מעבודת הבישור ואף מנהיג קהילה אינו יכול לטעון זכות בלעדית לעבודה זו. מתנות המנהיגות מיועדות לחיזוק הקהילה. על מנהיגי הקהילה לטפח, לקדם ולעודד את האחדות.

רשימת מתנות המנהיגות של שאול גם מלמדת אותנו שתפקידים אלו אמורות גם לצייד את אנשי אלוהים לקרב את המאמינים שהתרחקו מהקהילה. לאנשים מסוימים בקהילה נופלת האחריות לסייע לאחרים למלא את תפקידם בעבודת הבישור ובבניית גוף המשיח, "עַד כִּי נַגִּיעַ כֻּלָּנוּ אֶל אַחְדוּת הָאֱמוּנָה וְאַחְדוּת יְדִיעַת בֶּן־הָאֱלֹהִים, אֶל הָאָדָם הַשָּׁלֵם, אֶל שִׁעוּר קוֹמָתוֹ הַמָּלֵא שֶׁל הַמָּשִׁיחַ" (אפסים 4:13). דוגמתו של ישוע כמנהיג חייבת להנחות אותנו בעבודת הבישור. ישוע לא בא כדי שישרתו אותו, אלא כדי לשרת (מתי 20:25-28); עלינו לאמץ את אותה הגישה.

יש בבני האדם בכלל נטייה חזקה להיות עצמאיים ולא לתת דין וחשבון לאיש. החברה המערבית, בפרט, נגועה בנטייה זו. עם זאת, שאול מזכיר לנו שאף אדם מאמין אינו לבד בעולם זה, אלא כולנו יחד שייכים לקהילה אחת, עם מנהיגים רוחניים אשר אמורים לעודד אותנו במסענו המשותף. כולנו יחד מרכיבים את גוף המשיח.

`אלו מתנות רוח יש לכם וכיצד אתם משתמשים בהן לטובת האחדות בקהילתכם המקומית?`