---
title: 'נקודות למחשבה'
date: 26/10/2018

---

Ellen G. White, “The Spirit of Unity,” pp. 179–188, in Testimonies for the Church, vol. 9.

"המשיח לא הפלה לרעה איש בשל לאומיותו, מעמדו או אמונתו. הפרושים ביקשו להפיק תועלת לאומית בלבד מתשורות המשיחיים ולהדיר מהן את כל שאר משפחת אלוהים על פני תבל. ואולם, המשיח בא כדי לשבור כל חומה ומחיצה. הוא בא להראות שאביו שבשמיים מעניק את תשורות החסד והאהבה לכל אדם בשפע וללא משוא פנים, יחד עם האוויר הצח, האור השמש הבוהק וגשמי הברכה."

"חיי המשיח הניחו יסודות לדת ללא הטלות חרם, דת שבה היהודי והלא יהודי, העבד והאדם החופשי מאוחדים בקשר של אחווה, שווים בפני אביהם שבשמיים. למלאכתו עלי אדמות לא היו מניעים מדיניים; הוא לא הבחין בין תושב לבין אזרח זר, בין חבר לבין אויב. מה שנגע בלבו הייתה כל נפש הצמאה למים חיים" – Ellen G. White, Testimonies for the Church, vol. 9, pp. 190, 191.

**שאלות לדיון**

`1. הגו באמירה להלן: "בפרק הרביעי של האיגרת אל האפסים, תכנית הגאולה של אלוהים נגלית לפנינו בבהירות ובפשטות, כדי שכל ילד יבין אמת חשובה זו. בתכנית זו ישנם כל האמצעים הנדרשים לשמירת האחדות בקהילה, על מנת שתלמידי המשיח יוכלו לשדר לעולם חוויה רוחנית נעלה ונשגבת" – Ellen G. White Comments, The SDA Bible Commentary, vol. 6, p. 1117. מה מתוך הפרק הרביעי באיגרת אל האפסים מצביע לדעתכם על האחדות בקהילה? מה עלינו לעשות כדי לשמר אחדות זו?`

`2. הענווה והכניעה מהותיות לאחדות הקהילה. הגאווה, היהירות והעקשות הורסות את האחדות. כיצד ניתן להפנים את עקרונות הענווה והכניעה?`

`3. כיצד ניתן לשמור על האחדות, על אף שלא תמיד מסכימים על כל דבר?`

**סיכום השיעור**: באיגרתו אל האפסים, שאול נותן המלצות רבות על האופן שבו ניתן לחיות "במשיח". לישועה במשיח יש השלכות מעשיות בחיינו. כל היחסים שלנו – כולל היחסים עם האחים והאחיות שלנו באמונה – משתנים ומשתפרים, ושינוי זה מהותי להשגת האחדות בקהילה.