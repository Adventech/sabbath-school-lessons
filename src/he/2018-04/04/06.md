---
title: 'יחסינו במשיח'
date: 25/10/2018

---

הדת המשיחית הינה דת של מערכות יחסים: היחסים של האדם עִם אלוהים ושל האדם עם בני מינו. כלל לא הגיוני לטעון שיש לנו יחסים קרובים עם אלוהים מבלי שיחסים אלו ישפיעו על האופן שבו אנו מתייחסים לבני אדם אחרים. לא ניתן לחיות את החיים המשיחיים בחלל ריק. עקרונות האחדות אשר שאול דן בהם באיגרתו לאפסים עדיין רלונטיים ליחסים שלנו עם בני אדם אחרים.

`קראו אפסים 5:15-21. מה אומר לנו שאול בפסוק 21? מהו הקשר בין כניעה לבין אחדות?`

הפצרתו של שאול שניכנע איש לרעהו קשורה להמלצה קודמת שלו – "הִמָּלְאוּ בְּרוּחַ" (אפסים 5:18). למעשה, אחת הדרכים שבהם מביאים לידי ביטוי את ההמלצה להתמלא ברוח היא הכניעה לזולת. עיקרון זה מדגיש את חשיבות הענווה וההתחשבות אשר עלינו להפגין ביחסים שלנו. ללא ספק, זו אינה תכונה טבעית עבור מרבית האנשים, אלא היא תוצר של פעולת רוח הקודש בלבנו. זוהי מתנת הרוח, התורמת להשגת האחדות במשיח. מנקודת מבט זו, הכניעה הינה תכונה פנימית המבטאת את הערכתנו למשיח ולהקרבה העצמית שלו עבורנו.

`קראו אפסים 5:22 – 6:9. איזו השפעה יש ליישום עיקרון הכניעה ההדדית על היחסים במשפחתו ובמקום עבודתו של אדם מאמין?`

במידה מסוימת, האחדות בקהילה מבוססת על אחדות במשפחה. שאול מגדיש שהאחדות, האהבה והכבוד אשר אמורים לשרור בין בעל ואישה מיועדים להדגים את אהבתו של המשיח כלפי הקהילה וההקרבה העצמית שלו עבורה. על כן, אותו כבוד אשר הפגין אותו המשיח עלי אדמות אמור לשרור הן בתים שלנו – בין בעל ואישה – והן בקהילה שלנו – בין חבריה. בנוסף, תכונה זו אמורה להיות מופגנת גם בין הורים וילדים ובין עובדים ומעבידים. הרמוניה זו, אשר אמורה לשרור במשפחתנו, אמורה לשרור גם כן בקהילתנו. 

`אלו עקרונות ניתן להפיק מהפסוקים להיום אשר יסייעו לנו לשפר את האופן שבו מתייחסים לבני משפחתנו או לעמיתנו במקום העבודה?`