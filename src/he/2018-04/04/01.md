---
title: 'המפתח לאחדות'
date: 20/10/2018

---

### קיראו את הפסוקים הבאים לקראת שיעור השבת השבועי
אפסים 1:3-14; גלטים 4:7; אפסים 2:11-22; 4:1-6,11; מתי 20:25-28; אפסים 5:15- 6:9.

> <p>פסוק לשינון</p>
> "וְהוֹדִיעַ לָנוּ אֶת סוֹד רְצוֹנוֹ כְּפִי חֶפְצוֹ, אֶת הַתָּכְנִית שֶׁהִקְדִּים וְעָרַךְ בּוֹ - הַתָּכְנִית לְקַבֵּץ אֶת הַכֹּל בַּמָּשִׁיחַ בִּמְלֹאת הָעִתִּים, אֶת מַה שֶּׁבַּשָּׁמַיִם וְאֶת מַה שֶּׁבָּאָרֶץ (אפסים 1:9,10).

אפסוס היה אזור סחר והשפעה מרכזי באסיה הקטנה. הקהילה באפסוס הייתה מורכבת מאנשים מכל שכבות החברה, הן יהודים והן גוים. לולי אחדותם כאיברים בגוף המשיח, גיוון זה היה עלול להוביל למחלוקות ולעימותים. על כן, דאגתו של שאול השליח לאחדות בין תלמידי המשיח היא הנושא המרכזי של איגרתו לאפסים.

לתפיסתו של שאול, למונח "אחדות" יש שני מימדים: אחדות בקהילה (יהודים וגוים מאוחדים בגוף המשיח) ואחדות ביקום (כל הישויות בשמיים ובארץ יהיו מאוחדות במשיח). מקור האחדות הינו במשיח. שאול משתמש בביטויים "במשיח" או "עם המשיח" לעיתים קרובות באיגרתו על מנת להבהיר לנו את מה שאלוהים השיג עבונו ועבור היקום כולו באמצעות חייו, מותו ותחייתו של ישוע המשיח. תכליתו של הקדוש ברוך הוא בתכנית הגאולה היא לאחד מחדש במשיח כל דבר בשמים ובארץ. אולם, אחדות זו תבוא לידי ביטוי מוחלט אך ורק בחרית הימים.

_*לימדו את השיעור השבועי לקראת שבת ה-27 באוקטובר._