---
title: 'אחדות בגוף אחד'
date: 23/10/2018

---

שאול השליח מאוד מעשי בתיאור האחדות במשיח. האחדות בין יהודים לגוים – בין עמים עם תרבות ורקע אתני כה שונים – אינה מיתוס או עניין תיאורטי בלבל, אלא מציאות אשר דורשת מאיתנו "לְהִתְנַהֵג כַּיָּאֶה לַיִּעוּד שֶׁנִּקְרֵאתֶם אֵלָיו" (אפסים 4:1).

`לפי אפסים 4:1-3, כיצד עלינו כמאמינים במשיח להתנהג כיאה ליעוד שנקראנו אליו?`

התוצאה המעשית של מעלות אלו בחיי המשיחי מסייעת "לִשְׁמֹר אֶת אַחְדוּת הָרוּחַ בְּקֶשֶׁר שֶׁל שָׁלוֹם". תכונות אלו מבוססות על אהבה (1 קורינתים 13:1-7). נסיון פעיל ומעשי באהבה משמר את היחסים בין המאמינים ומקדם שלום ואחדות בקהילה ומעבר לה. האחדות בקהילה מביאה לידי ביטוי את אהבתו של אלוהים. למעשה, הקהילה נקראה להציג אהבה זו לעולם, בייחוד בזמנים קשים של סכסוכים, פילוגים ומלחמות.

`קראו אפסים 4:4-6. מה הנושא המרכזי בפסוקים אלו?`

כבר מהפסוקים הראשונים של פרק זה, אנו מרגישים עד כמה שאול מודאג ומעוניין באחדות הקהילה. הוא מפציר בחברי הקהילה לחפש אחדות זו (אפסים 4:1-3) ומציג רשימה של שבעה רכיבים אשר מאחדים בין המאמינים (אפסים 4:4-6). האחדות היא בעת ובעונה אחת גם מציאות קיימת (אפסים 4:4-6), גם דבר אשר דורש מאמצים קבועים על מנת לשמרה (אפסים 4:1-3) וגם מושא השאיפתנו כמאמינים (אפסים 4:13).

"השליח מפציר באחיו באמונה להביא לידי ביטוי בחייהם את עוצמת האמת אשר הוא הציג להם. עליהם להפגין את אופיו של המשיח ואת ברכות ישועתו על ידי צניעותם, טוב לבם, אורך רוחם ואהבתם. בקהילת המאמינים יש גוף אחד, רוח אחת, אדון אחד ואמונה אחת. כאיברים לגוף המשיח, כל המאמינים מונעים על ידי אותה רוח ואותה תקווה. הפילוגים בקהילה ממיטים חרפה על האמונה במשיח ונותנים לאויבי האמת הזדמנות להציג את דרכם. הנחיותיו של שאול לא נכתבו לקהילה שבתקופתו בלבד. אלוהים התכוון שהן יועברו במהלך הדורות עד ימינו אנו. מה חלקנו במאמצים לשמור את  'אַחְדוּת הָרוּחַ בְּקֶשֶׁר שֶׁל שָׁלוֹם'" (אפסים 4:3)? – Ellen G. White, Testimonies for the .Church, vol. 5, p. 239

`אלו החלטות עליכם לקבל עתה על מנת להיות בטוחים שאתם מתנהגים "כַּיָּאֶה לַיִּעוּד שֶׁנִּקְרֵאתֶם אֵלָיו"?`