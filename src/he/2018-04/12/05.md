---
title: 'משמעת הקהילה'
date: 19/12/2018

---

אחת הסוגיות החשובות ביותר באירגון קהילה הינה המשמעת. האופן שבו המשמעת תורמת לשמירה על אחדות הקהילה הינו לעיתים נושא רגיש ושנוי במחלוקת. ואולם, על פי הכתובים, משמעת הקהילה מתמקדת בשני נושאים חשובים: השמירה על טוהרת עיקרי האמונה והשמירה על טוהרת חיי הקהילה.

כפי שכבר ראינו בשיעורים הקודמים, הברית החדשה מדגישה את חשיבות השמירה על טוהרת עיקרי האמונה אל מול תורות השקר והכפירה, בייחוד באחרית הימים. אותה החשיבות מיוחסת גם לשימרה על כבוד הקהילה באמצעות ההגנה עליה מאי-מוסריות, מהולכת שולל ומהוללות. על כן, הכתובים מתוארים כמועילים "לְהוֹרָאָה, לְתוֹכֵחָה, לְתִקּוּן, לְחִנּוּךְ בְּמַעְגְּלֵי צֶדֶק" (2 טימותיאוס 3:16).

`קראו מתי 16:19 ו-18:15-20. אלו עקרונות העניק ישוע לקהילה באשר למשמעת ולנזיפה באשמים?`

הכתובים תומכים במושג המשמעת ובאחריותיותנו זה לזה בחיינו המוסריים. לאמיתו של דבר, אחד המאפיינים הבולטים של הקהילה הינו קדושתה, או הפרדתה מן העולם. ללא ספק, אנו מוצאים בכתובים לא מעט מקרים קשים שבהם הקהילה הייתה חייבת לפעול בנחישות כנגד התנהגות בלתי מוסרית. הקהילה חייבת לשמור על אמות מידה מוסריות גבוהות.

`אלו עקרונות מנחים מלמדים אותנו הקטעים להלן על הטיפול בסוגיות סבוכות בקהילה? מתי 7:1-5; גלטים 6:1,2.`

לא ניתן להכחיש את העובדה שהכתובים מלמדים על הצורך במשמעת הקהילה. בהיעדרה לא ניתן להישאר נאמנים לדבר אלוהים. מאידך, שימו לב לטיבן הגואל של אזהרות אלו, שהרי מטרת המשמעת הינה גאולת החוטא. בנוסף, בל נשכח שכולנו חוטאים וזקוקים לחסדו של האל. על כן, כאשר אנו מטילים משמעת, עלינו לעשות זאת בענווה ובמודעות מוחלטת לחסרונותנו האישיים.

`כאשר אנו מוכרחים להטיל משמעת בקהילה, כיצד עלינו לעשות זאת מתוך גישה המחפשת את גאולת החוטא, ולא את ענישתו?`