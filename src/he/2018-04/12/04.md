---
title: 'השמירה על אחדות הקהילה'
date: 18/12/2018

---

`קראו 2 טימותיאוס 2:15 וטיטוס 1:9. על פי עצותיו של שאול לטימותיאוס וטיטוס, מהם התפקידים החיוניים של מנהיג קהילה ושל זקן קהילה?`

שימו לב כמה חשיבות מייחס שאול לשמירה על טוהרת עיקרי האמונה. סוגייה זו חיונות לאחדות הקהילה, בהתחשב בעובדה שמעבר לכל דבר אחר, מה שמאחד את הקהילה הם עיקרי אמונתנו. כאדוונטיסטים, אנו באים מתרבויות ומרקעים חברתיים כה שונים, ולכן, אחדותנו מבוססת על הבנתנו המשותפת של האמיתות המשיחיות. אם יתעורר בלבול בקרב הקהילה בנושאים אלו, התוצאה תהיה רק כאוס ופילוג, בייחוד ככל שאנו קרבים לימי הסוף .

"אֲנִי מֵעִיד בְּךָ לִפְנֵי אֱלֹהִים וְלִפְנֵי הַמָּשִׁיחַ יֵשׁוּעַ הֶעָתִיד לִשְׁפֹּט אֶת הַחַיִּים וְאֶת הַמֵּתִים בְּהוֹפָעָתוֹ וּבְמַלְכוּתוֹ: הַכְרֵז אֶת הַדָּבָר, הַתְמֵד בְּעִתּוֹ וְשֶׁלֹּא בְּעִתּוֹ, הוֹכֵחַ, גְּעַר, הַפְצֵר, וְזֹאת בְּכָל אֹרֶךְ רוּחַ וְעַל־יְדֵי הַהוֹרָאָה. הֵן יָבוֹא הַזְּמַן שֶׁלֹּא יִסְבְּלוּ אֶת הַלֶּקַח הַבָּרִיא, אֶלָּא יַאַסְפוּ לָהֶם מוֹרִים לְפִי מַאֲוַיֵּיהֶם לְשֵׁם שַׁעֲשׁוּעֵי אָזְנַיִם, וּמִן הָאֱמֶת יַטּוּ אָזְנֵיהֶם לִפְנוֹת אֶל הָאַגָּדוֹת" (2 טימותיאוס 4:1-4)

במילים נוקבות אלו, שאול מפנה את תשומת לבו של טימותיאוס לביאתו השנייה של המשיח וליום הדין הממשמש ובא. השליח משתמש בסמכות שקיבל מאת אלוהים (1 טימותיאוס 1:1) על מנת להשיא לטימותיאוס עצה חשובה זו. הוא מפציר במנהיג הצעיר להטיף את דבר ה' בהקשרם של אחרית הימים, שבהם האי-מוסריות ותורות השקר יעלו על גדותיהם. זוהי המלאכה שאליה נקרא.

כחלק ממלאכת ההטפה של טימותיאוס, עליו להוכיח, לגעור ולהפציר. פעולות אלו מזכירות לנו את תפקיד ההדרכה של כתבי הקודש (2 טימותיאוס 3:16). ובכן, מלאכתו של טימותיאוס היא ללמד וליישם באורך רוח ובאומץ לב את דבר ה' כפי שהוא מוצא אותו בכתובים. התוכחות החריפות אינן מובילות את החוטא למשיח אלא לעיתים נדירות. ואולם, במידה ויישמע לעצותיו של שאול וייכנע בענווה של מנהיג-משרת להנחייתו של רוח הקודש, יצליח טימותיאוס להוות כוח מאחד בקהילה.

`באילו דרכים מעשיות ניתן לסייע למנהיגי הקהילה לשמור על אחדותה? כיצד ניתן לוודא שאנחנו מהווים כוח מאחד, ולא כוח מפלג, בייחוד במחלוקות המתעוררות בקרב הקהילה?`