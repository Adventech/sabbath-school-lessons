---
title: 'המשיח, ראש הקהילה'
date: 16/12/2018

---

כפי שראינו באחד השיעורים הקודמים, הקהילה מתוארת בברית החדשה באמצעות מטפורת הגוף. הקהילה הינה גופו של המשיח. מטפורה זו רומזת על מספר היבטים של הקהילה ושל היחסים בין המשיח לבין חסידיו. כגופו של המשיח, הקהילה זקוקה לו לעצם קיומה. הוא ראשהּ (קולוסים 1:18; אפסים 1:22) ומקור חייה. בלעדיו הקהילה לא הייתה קיימת. 

הקהילה גם שואבת את זהותה מהמשיח, מאחר והוא מייסדה ומקור עקרי אמונתה. ועם זאת, הקהילה הינה מעל ומעבר לדברים אלו, ככל שהם יהיו חיוניים לזהותה. דבר ה' מגלה לנו מהי הקהילה. ובכן, הקהילה שואבת את זהותה ומשמעות קיומה מהמשיח.

`באפסים 5:23-27, שאול משתמש ביחסים בין המשיח לבין הקהילה על מנת להמחיש את סוג היחסים אשר מצופה בין בעל ואישה. מהם העקרונות העיקריים המנחים את היחסים בין המשיח לבין הקהילה?`

על אף החשדנות וההססנות שמושג הכניעה עלול לעורר בנו בשל האופן שבו מנהיגים רבים במאות האחרונות השתמשו בה לרעה, הקהילה כפופה בכל אופן לסמכות ראשה, המשיח. הכרתנו במשיח כראש הקהילה מסייעת לנו לזכור תמיד מי ראוי באופן מוחלט לנאמנותנו – אדוננו המשיח ישוע בלבד. הקהילה זקוקה להתארגנות, אך ארגון הקהילה חייב להישאר תמיד כפוף לסמכותו של המשיח, ראש הקהילה.

"הקהילה נוסדה על המשיח — ישוע המשיח הוא אבן המסד שלה; עליה לציית למשיח העומד בראשה. אסור לה לתלות את יהבה על בני אדם או להישלט ביד אדם. רבים טוענים כי מתוקף עמדתם הבכירה בקהילה יש להם את הסמכות להכתיב לחבריה במה להאמין ומה לעשות. אלוהים אינו מאשש ואינו מקדש טענה כזו. המושיע מכריז: «ְ וְאַתֶּם אַחִים כֻּלְּכֶם» (מתי 23:8). הכול חשופים לפיתוי, והכול עלולים למעוד. לא נוכל להסתמך על איש לשם הדרכה. צור אמונתנו הוא נוכחותו החיה של המשיח בקרב הקהילה. על הצור הזה יכול המאמין החלש ביותר לתלות את יהבו; אלה הסבורים כי הם המאמינים החזקים ביותר, יגלו שהם החלשים ביותר, אלא אם כן יסתמכו על המשיח" – אלן וייט, חמדת הדורות, 329.

`כיצד עלינו להסתמך על המשיח בלבד, ולא על "יצור מוגבל" כלשהו, על אף שיותר קל לנו לעשות זאת?`