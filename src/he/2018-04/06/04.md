---
title: 'היכלו של רוח הקודש'
date: 06/11/2018

---

דימוי נוסף הקשור לבניין אשר שאול משתמש בו בתיאור הקהילה הוא ההיכל של אלוהים או של רוח הקודש. זהו דימוי של בניין מפואר ויקר ערך. ב-1 קורינתים 6:19, שאול מתאר את גופו של האדם המאמין כהיכלו של רוח הקודש, בעוד שב-1 קורינתים 3:16,17 הוא משתמש בדימוי זה של הבניין הקדוש ובעל הערך הרב ביותר במזרח התיכון – היכלו של אלוהים – על מנת לתאר את קהילת המאמינים.

`קראו 1 קורינתים 3:16,17. מה משמעות העובדה שהקהילה היא היכלו של רוח הקודש? מהי האזהרה בפסוק 17?`

ללא ספק, כאשר שאול מתאר את הקהילה כהיכל, כוונתו אינה להיכל גשמי או למעונו של אלוהים. היוונית של הברית החדשה מבחינה, בדומה לעברית, בין גוף שני יחיד – "אתה/את", לבין גוף שני רבים – "אתם/אתן", ובמקרה שלנו מדובר באופציה השנייה. מטפורה זו מצביעה על זהותם הקולקטיבית של חסידי ה': המאמינים בקורינתוס מרכיבים יחדיו כקבוצה את היכלו של רוח הקודש, אשר אלוהים שוכן בתוכו במובן הרוחני.

עבור שאול, אלוהים שוכן בתוך החברותא המשיחית, ולכן השליח מזהיר שכל אדם אשר ינסה להרוס התחברות זו יחויב למשפטו של אלוהים. אחדות המאמינים עומדת בלב לבה של התחברות זו ושל נוכחותו של אלוהים בהיכל. על אף שלרוב משתמשים בפסוק זה כדי להצביע על חשיבות השמירה על הגופנו הגשמי (דבר אשר אדם מאמין אמור לעשות ממילא), זה לא הטיעון אשר הוא מנסה להוכיח כאן. זהו מסר אזהרה על כל מי שינסה להרוס את אחדות הקהילה.

מוקדם יותר באותו פרק, שאול מתייחס לְמה שהוא רואה כאתגרים לאחדות הקהילה: "יֵּשׁ בְּקִרְבְּכֶם קִנְאָה וּמְרִיבָה" (1 קורינתים 3:3). התנהגות וגישות מסוג זה הינן איומים ממשיים לאחדות המשיחית וגורמים לנסיגתו של האל מהיכלו. במילים אחרות, הסכסוכים בקהילה עלולים להרוס את היכלו של אלוהים. על כן, הקדוש ברוך הוא מצפה מאיתנו שנשים בצד כל גישה או התנהגות אשר מאיימות על אחדות זו.

ואולם, במקרה וסכסוך שכזה כן פורץ בקהילה, עצתו של שאול לקורינתים עודנו כיום: "אַחַי, אֲנִי מַפְצִיר בָּכֶם בְּשֵׁם אֲדוֹנֵנוּ יֵשׁוּעַ הַמָּשִׁיחַ שֶׁתִּהְיוּ כֻּלְּכֶם תְּמִימֵי דֵעִים בְּמוֹצָא פִּיכֶם וְשֶׁלֹּא יִהְיוּ פִּלּוּגִים בֵּינֵיכֶם, אֶלָּא עִמְדוּ מְאֻחָדִים לְגַמְרֵי בְּאוֹתָהּ מַחֲשָׁבָה וּבְאוֹתָהּ דֵּעָה" (1 קורינתים 1:10).

`הקנאה, המריבות והפילוגים אינם בעיות אשר הקהילה התמודדה עימן רק בזמנו של שאול. גם אנחנו מתמודדים עימן כיום. מהו התפקיד של כל אחד מאיתנו במאמצנו המשותפים לפתור בעיות אלו בדרכים אשר לא יאימו על אחדות הקהילה?`