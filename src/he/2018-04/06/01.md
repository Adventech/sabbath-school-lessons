---
title: 'דימויי אחדות'
date: 03/11/2018

---

### קיראו את הפסוקים הבאים לקראת שיעור השבת השבועי
1 כיפא 2:9; שמות 19:5,6; אפסים 2:19-22; 1 קורינתים 3:16,17; 12:12-26; יוחנן 10:1-11; תהלים כ"ג.

> <p>פסוק לשינון</p>
> " כְּשֵׁם שֶׁהַגּוּף הוּא אֶחָד וְאֵיבָרִים רַבִּים לוֹ, וְכָל אֵיבְרֵי הַגּוּף הֵם גּוּף אֶחָד אַף כִּי רַבִּים הֵם, כֵּן גַּם הַמָּשִׁיחַ. " (1 קורינתים 12:12). 

כידוע לכל הלומד מן הכתובים, הטקסט המקראי גדוש בדימויים ובסמלים המצביעים על מציאות מקיפה יותר מאשר הדימויים או הסמלים עצמם. לדוגמה, תורת הקורבנות מצביעה, במהותה, על מציאות מקיפה וחשובה יותר: קורבן המשיח ותכנית הישועה.

בכתובים ישנו גם סוג אחר של דימויים, אשר לעיתים בנוי על רכיבים בסיסיים, כמו מים, אש או רוח. בהקשרים שונים, דימויים אלו מצביעים על אמיתות רוחניות ותיאולוגיות עמוקות. למשל, כאשר ישוע אמר "הָרוּחַ נוֹשֶׁבֶת הֵיכָן שֶׁהִיא רוֹצָה וְאֶת קוֹלָהּ אַתָּה שׁוֹמֵעַ, אַךְ אֵינְךָ יוֹדֵעַ מֵאַיִן הִיא בָּאָה וּלְאָן הִיא הוֹלֶכֶת. כָּךְ כָּל מִי שֶׁנּוֹלָד מִן הָרוּחַ", הוא השתמש ברוח כסמל לפעילות רוח הקודש בלב האדם.

הכתובים משתמשים בדימויים שונים כדי לתאר את טיב האחדות בקהילה, אחדות אשר אלוהים מבקש מאיתנו להפגין בפני העולם. כל דימוי בנפרד אינו שלם בפני עצמו. לעומת זאת, כמכלול, הם מגלים לנו היבטים רבים של אחדות הקהילה – את יחסיה של הקהילה עם אלוהים, את היחסים של חברי הקהילה אלה עם אלה ואת יחסיה של הקהילה עם החברה בכלל.

השיעור הנוכחי יעיף מבט על כמה מדימויים אלו ועל האופן שבו הם מגלים לנו את האחדות במשיח.

_*לימדו את השיעור השבועי לקראת שבת ה-10 בנובמבר._