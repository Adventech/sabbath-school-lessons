---
title: 'אנשי אלוהים'
date: 04/11/2018

---

`קראו 1 כיפא 2:9; שמות 19:5,6; דברים 4:20 ו-7:6. מה לומדים אנו מפסוקים אלו על מעמדו המיוחד של עם אלוהים?`

מהות המושג "קהילה" הינה בני אדם, אך לא כל סוג של בני אדם. הקהילה הינה עמו של אלוהים, המורכב מאנשים אשר מכירים בקדוש ברוך הוא כאביהם וכמושיעם ואשר נגאלו על ידי המשיח ועל כן מצייתים לו. דימוי זה מאשש את הרעיון שלפיו לאלוהים יש עם מיוחד עלי אדמות מאז תחילת תכנית הגאולה ושיש המשכיות בין עם ישראל בתנ"ך לקהילה בברית החדשה. כבר מתקופתם של אדם, נוח ואבות האומה, אלוהים כרת ברית עם אנשים נאמנים לו, כדי שיציגו את אהבתו, את צדקתו ואת חסדו לעולם כולו.

עמו של אלוהים מכונה בכתובים "עם נבחר", "ממלכת כוהנים" ו"גוי קדוש". מונחים אלו מצביעים על כך שלבחירתם יש תכלית מיוחדת: "לְמַעַן תְּסַפְּרוּ תְּהִלּוֹתָיו שֶׁל הַקּוֹרֵא אֶתְכֶם מֵחֹשֶׁךְ אֶל אוֹרוֹ הַנִּפְלָא" (1 כיפא 2:9). דימוי זה מזכיר גם את תיאור אופיו החינני של אלוהים בשמות 34:6,7. "הקדוש ברוך הוא בחר בקהילה כעם סגולה, אשר ישקף את תכונותיו יקרות הערך בחייהם ויגלו את טובו ואת חסדו לכל תושבי תבל" – .The SDA Bible Commentary, vol. 7, p. 562

`קראו דברים 7:6-8. מדוע בחר אלוהים בצאצאיו של אברהם כעמו? באיזו מידה סיבות אלו עדיין תקפות כיום?`

נשאלת השאלה – איזו מדינה בעולם ראויה כיום להיקרא "גוי קדוש" (אחד מדימויי הקהילה)? והתשובה היא – אף אחת. כל האומות וכל הקבוצות האתניות מורכבות מבני אדם חוטאים, אשר אינם ראויים לאהבתו ולחסדו של האל. ולמרות שהכתובים מכנים אותנו "גוי קדוש", הם גם מלמדים אותנו שבחירתו והקמתו של עם ישראל התבססו במלואן על אהבתו של אלוהים, ולא על מעשיהם הטובים. 

הקמתו של עם ישראל הייתה מעשה בריאה של אלוהים, אשר – על אף חטאיהם וכפירתם של בני ישראל – קיים את הבטחתו לאברהם שבזרעו – המשיח – יביא את ישועתו לכל משפחות האדמה. כפי שבחירתו של עם ה' הייתה מעשה של חסד, כן גם ישועתו מבוססת על חסדו של האל ותו לא. עובדה זו אמורה להזכיר לנו את שורשנו המשותפים בחסדו של האל.

`מדוע חשוב לשמור בקפידה על אמת קדושה זו – שישועתנו מבוססת על קורבן המשיח בלבד, ולא על מעשינו הטובים, על אף היותנו "עם אלוהים"?`