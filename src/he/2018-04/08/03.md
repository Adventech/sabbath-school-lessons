---
title: 'ביאתו השנייה של המשיח'
date: 19/11/2018

---

השליחים והמאמינים הראשונים ראו בחזרתו של המשיח "הַתִּקְוָה הַמְבֹרָכָה" (טיטוס 2:13) וחיכו בהתרגשות רבה שכל הנבואות וההבטחות של הכתובים יתגשמו אז במלואן. גם אנו כהאדוונטיסטים עודנו אוחזים בחזקה באמונה זו. לאמיתו של דבר, עצם שמנו, "אדוונטיסטים" (פירוש המילה adventus  בלטינית הוא "ביאה, הגעה, הופעה"), מעיד באופן חד-משמעי על העובדה שאנו מחכים בכליון עיניים לביאתו (השנייה) של המשיח. כל אלה אשר אוהבים את המשיח מחכים בקוצר רוח ליום שבו יוכלו לשמוח יחדיו בנוכחותו. עד אז, הבטחת ביאתו השנייה של המשיח מלווה אותם לכל אורך הדרך ומאחדת אותם כעם אלוהים.

`מה מלמדים אותנו הקטעים להלן על אופן חזרתו של המשיח? כיצד זה שונה מהאופן שבו רואים אירוע זה באופן מסורתי? מעשי השליחים 1:11; מתי 24:26,27; הלגלות 1:7; 19:11-16; 1 תסלוניקים 4:13-18.`

הכתובים מבטיחים לנו שוב ושוב שישוע יחזור לעם שהוא עצמו גאל. העיתוי המדויק של אירוע זה לא אמור להיות עניין ספקולטיבי, מאחר וישוע עצמו אמר: "אֲבָל אֶת הַיּוֹם הַהוּא וְהַשָּׁעָה אֵין אִישׁ יוֹדֵעַ, גַּם לֹא מַלְאֲכֵי הַשָּׁמַיִם וְגַם לֹא הַבֵּן, אֶלָּא הָאָב לְבַדּוֹ" (מתי 24:36). לא רק העובדה שאיננו יודעים מתי המשיח יחזור מחזקת טענה זו אלא גם נאמר לנו בפירוש שאנחנו לא יודעים!

לקראת תום מלאכתו עלי אדמות, ישוע סיפר משל על עשר עלמות (מתי 25:1-13) על מנת להמחיש את חווית הקהילה בעומדה בציפייה לביאתו השנייה. שתי קבוצות עלמות אלו מסמלות שני סוגים של מאמינים המתיימרים לחכות לביאת המשיח. לכאורה, אין הבדל בין שתי הקבוצות; ואולם, עם התמהמהות הגעתו של החתן, ההבדל המהותי ביניהן הולך ומתברר. על אף שהחתן התעקב, קבוצה אחת לא איבדה את תקוותה, שמרה על עירנות והמשיכה לשקוד בהכנות ההולמות לביאתו. 

באמצעות משל זה, ישוע ביקש ללמד את תלמידיו שהחוויה המשיחית אינה מבוססת על התלהבות רגשית, אלא על הסתמכות תמידית על חסדו של אלוהים ועל התמדה באמונה, בייחוד כאשר חסרה כל הוכחה מוחשית להתגשמות הבטחותיו של אלוהים. ובכן, אלוהים מזמין אותנו גם כיום "לעמוד על המשמר" ולהיות מוכנים לביאתו של המשיח.

`אף על פי שעצם שמינו – "אדוונטיסטים" – מעיד על העובדה שביאתו השנייה של המשיח נמצאת בראש מעיינינו, כיצד ניתן לוודא שברמה האישית אנו שומרים תמיד אירוע זה לנגד עינינו? וגם, כיצד עלינו להימנע מלעשות בחיי האמונה שלנו את אותה שגיאה שממנה הזהיר ישוע במשל על עשר העלמות?`