---
title: 'הישועה במשיח'
date: 18/11/2018

---

על אף שהקהילה האדוונטיסטית וגופים משיחיים אחרים חולקים הרבה מן המשותף, עקרונות האמונה שלנו מהווים מערכת של אמיתות מקראיות אשר אין לה אח ורע בעולם המשיחי. למעשה, דווקא אמיתות אלו מגדירות אותנו כשארית הפליטה של אלוהים בזמן הסוף.

`קראו מעשי השליחים 4:8-12 ו-10:43. איזו חשיבות מייחס כיפא לישוע המשיח בתכנית הישועה?`

שאול השליח אמר לקורינתים שהחדשות הטובות הן ש"אֱלֹהִים הָיָה בַּמָּשִׁיחַ מְרַצֶּה אֶת הָעוֹלָם אֶל עַצְמוֹ" (2 קורינתים 5:19). מותו של המשיח מביא לפיוס בינינו לבין אבינו שבשמיים ומגשר על התהום אשר נפער על ידי החטא והמוות. במרוצת הזמן, תלמידי המשיח הגו במשמעות מותו ותחייתו של ישוע ובפיוס אשר השיג כתוצאה מכך. תהליך הפיוס מכונה "atonement" ("כפרה"), מילה באנגלית עתיקה אשר משמשעותה "at-one-ment" (מיועדים לאיחוד). מדובר כאן על מצב של אחדות, של הסכמה מלאה. ובכן, הכפרה מצביעה על הרמוניה ביחסים, ובמידה וביחסים אלו חלה קודם לכן התנכרות, הרמוניה זו הינה תוצאה של ההתפייסות. על כן, אחדות הקהילה היא מתנת הפיוס בינינו לבין אבינו שבשמיים.

**מה מלמדים אותנו הקטעים להלן על משמעות מותו ותחייתו של ישוע המשיח?**

`רומים 3:24,25`

`יוחנן 2:2`

`יוחנן 4:9,10`

`1 כיפא 2:21-24`

למרות שהאמונה במותו ובתחייתו של המשיח משותפת לרוב המוחלט של הזרמים השיחיים, מה שמייחד אותנו הוא הכרזת אמת כ"בשורת עולם" (התגלות 14:6) וכחלק מהמסר של שלושת המלאכים (התגלות 4:6-12). כאדוונטיסטים שומרי שבת, אנו מדגישים מסרים אלו כפי שאף גוף משיחי אחר אינו עושה זאת.

`כיצד ניתן לשוות תמיד לנגד עינינו את מציאות מותו ותחייתו של המשיח ואת התקווה שהיא מפיחה בנו?`