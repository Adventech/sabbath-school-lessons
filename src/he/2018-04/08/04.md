---
title: 'כהונתו של ישוע בהיכל השמימי'
date: 20/11/2018

---

הקדוש ברוך הוא ציווה על משה לבנות את אוהל המועד – היכל אשר ישמש לו "משכן" עלי אדמות (שמות 25:8). באמצעות עבודת הקודש אשר התרחשה במקדש, בני ישראל למדו לעומק את תכנית הישועה. בשלב מאוחר יותר, בתקופתו של מלך שלמה, המשכן הומר במקדש מפואר (מלכים 1:5 – 8). הן המשכן והן המקדש נבנו בתבניתו של ההיכל השמיימי, "הַמִּשְׁכָּן הָאֲמִתִּי אֲשֶׁר כּוֹנֵן יהוה וְלֹא אָדָם" (עברים 8:2; ראו גם שמות 25:9, 40).

לאורך הכתובים, הנחת היסוד היא שישנו מקדש בשמיים אשר משמש מעון לאלוהים. ובכן, עבודת הקודש במשכן הייתה מורכבת מ"מיני-נבואות" על תכנית הישועה ועל כהונתו של ישוע במקדש השמיימי.

`קראו עברים 8:6; 9:11,12,23-28; 1 יוחנן 1:9 – 2:2. מה מלמדים אותנו קטעים אלו על עבודתו של ישוע ככהן במקדש השמיימי?`

כבר מעלייתו השמיימה, ישוע החל את עבודתו ככהן במקדש השמיימי למען ישועתנו (עברים 7:25). על כן, הכתובים מעודדים אותנו להתקרב " בְּבִטָּחוֹן אֶל כֵּס הַחֶסֶד לְקַבֵּל רַחֲמִים וְלִמְצֹא חֶסֶד לְעֶזְרָה בְּעִתָּהּ" (עברים 4:16).

כפי שבמשכן הארצי היו שני שלבים לעבודה הכהנית – ראשית, העבודה אשר התרחשה על בסיס יום-יומי בקודש, ושנית, העבודה אשר התרחשה פעם אחת בשנה, בקודש הקודשים – הכתובים מתארים את אותם שני שלבים גם בקשר לעבודתו של ישוע ככהן במשכן השמיימי. כהונתו במתחם הקודש כוללת תיווך, מחילה, פיוס ושיקום. לחוטא המתחרט יש גישה ישירה לאלוהים באמצעות עבודתו של ישוע במתווך (1 יוחנן 2:1). 

החל מ-1844, עבודתו של ישוע במתחם השני – בקודש הקודשים – עוסקת בשיפוט, כפרה וטיהור – המלאכות אשר נעשו פעם בשנה ביום הכיפורים (ויקרא ט"ז). טיהור המשכן הארצי התבסס על דמו של המשיח, אשר עתיד היה להישפך. עבודת הכפרה הצביעה גם כן לעתיד לבוא, כאשר צידקתו של המשיח תסיר את החטא מן העולם וישלים את התפייסות היקום תחת שילטונו המוחלט של אלוהים. הלימוד על עבודתו של המשיח בהיכל השמיימי בשני שלבים מהווה תרומה אדוונטיסטית ייחודית להבנת תכנית הישועה בכללותה.