---
title: 'ימי הכנה'
date: 28/10/2018

---

בשעותיו האחרונות עם תלמידיו, לפני מותו, ישוע הבטיח לא להשאירם בגפם. האב ישלח מנחם אחר – את רוח הקודש – אשר ילווה אותם במלאכת הבישור. הרוח יזכיר להם את מה שישוע לימד אותם (יוחנן 14:26) וידריך אותם לגלות אמיתות נוספות (יוחנן 16:13). ביום עלייתו לשמיים, חידש המשיח הבטחה זו: "אַתֶּם תִּטָּבְלוּ בְּרוּחַ הַקֹּדֶשׁ בְּעוֹד יָמִים לֹא רַבִּים" [...] "בְּבוֹא עֲלֵיכֶם רוּחַ הַקֹּדֶשׁ תְּקַבְּלוּ כֹּחַ" (מעשי השליחים 1:5,8). התלמידים קיבלו כוח זה מרוח הקודש על מנת שיוכלו להיות עדי המשיח בירושלים, ביהודה ושמרון ועד קצה הארץ (פסוק 8).

`קראו מעשי השליחים 1:12-14. מה עשו התלמידים במהלך עשרת ימים אלו?`

ניתן לדמיין את עשרת ימים אלו כתקופה של הכנה רוחנית רב-עצמתית, מעין פרישה שבמהלכה שיתפו הלתמידים ביניהם את זכרונותיהם על המשיח – על מעשים, הלימוד והניסים שלו. הם היו " בְּלֵב אֶחָד בִּתְפִלָּה" (מעשי השליחים 1:14). 

"בזמן שהמתינו התלמידים להתגשמות ההבטחה, הם הכניעו את ליבם לה' בחרטה אמיתית, והתוודו על חוסר אמונתם. בזמן שנזכרו במילים שאמר להם המשיח לפני מותו, הם זכו להבין את משמעותן. הם נזכרו באמיתות שפרחו מזיכרונם, ושבו וחזרו עליהן איש באוזני רעהו. הם האשימו את עצמם והצטערו על כך שלא הבינו את המושיע. תמונות חייו המופלאים חלפו לנגד עיניהם בזו אחר זו. בעודם הוגים בחייו הטהורים והקדושים, הם חשו שאין עמל קשה מדי, ואין קורבן גדול מדי, אם רק יעלה בידם לשאת בחייהם עדות על חייו של המשיח. אם רק יכלו לחיות מחדש את שלוש השנים האחרונות, כך חשבו, כה שונה הייתה התנהלותם! אם רק יכלו לראות שוב את אדונם, הם היו עושים הכול כדי להראות לו את עומק אהבתם ואת כנות צערם, על כך שהעציבו וציערו אותו במוצא פיהם או במעשים שהעידו על חוסר אמונה! אך הם התנחמו במחשבה שנמחל להם. הם היו נחושים לכפר כמיטב יכולתם על חוסר אמונתם, בכך שיעידו עליו בעוז קבל עם ועולם. [...]. בעודם מיישבים את חילוקי הדעות ביניהם, ונפטרים מן התשוקה להשיג עליונות על אחיהם, הם התאחדו בחברותא משיחית" – .אלן ווייט, מעשי השליחים, ע40:25,26.

`על אלו דברים מן העבר הייתם רוצים לחזור ולתקן מבחינה רוחנית? מה למדים אנו מחרטות העבר על האופן שבו ניתן לבנות עתיד טוב יותר?`