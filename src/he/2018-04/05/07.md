---
title: 'נקודות למחשבה'
date: 02/11/2018

---

אלן וייט, "חג השבועות", ע40:25-32, במעשי השליחים.

"רוחב הלב שהפגינו המאמינים היה הפרי של שפיכת רוח הקודש. המאמינים החדשים שקיבלו את הבשורה היו "לֵב אֶחָד וְנֶפֶשׁ אַחַת". דבר אחד עמד בראש מעייניהם – הצלחת המשימה שהוטלה עליהם; לחמדנות לא הייתה עתה כל מקום בחייהם. אהבתם לאחיהם המאמינים ומסירותם לשליחות שקיבלו על עצמם, היו עזות יותר מאהבתם לכספם או לנכסיהם. מעשיהם העידו על כך שהם הבינו כי ערכן של נשמות בני האדם רב יותר מעושר ארצי. 

כך יקרה תמיד כאשר רוח אלוהים תיקח שליטה על חיי המאמין. מי שלבבותיהם גדושים באהבת המשיח ילכו בעקבות המופת של המושיע, אשר נעשה עני למעננו, כדי שבאמצעות עוניו אנו נעשיר. הם יראו בכל המתנות שהם קיבלו מיד ה' (כגון ממון, פנאי, כוח השפעה וכו') אך ורק אמצעי לקידום מלאכת הבשורה. כך קרה בקהילה הקדומה. וכאשר חברי הקהילה בימינו יוותרו (בעזרת גבורת רוח הקודש) על אהבתם להבלי העולם הזה, ויהיו מוכנים ומזומנים להקריב קורבנות כדי שאחיהם בני האדם ישמעו את הבשורה, יהיה לאמיתות הללו כוח השפעה עצום על שומעיהן" – אלט וייט, מעשי השליחים, 48-49.

**שאלות לדיון**

`1. על פי השיעור הנוכחי, מה היו הגורמים שיצרו את האחדות בקהילה הקדומה? כיצד ניתן להשתמש באותם גורמים בקהילותנו? מה חסר לנו כיום ואולי היה למאמינים באותה עת?`

`2. השבוע למדנו על מספר קהילות אשר עסקו באסיפת תרומות לטובת המאמינים העניים בירושלים. כיצד משמשת מחוותם כדוגמא עבורנו? עד כמה אנו מעורבים בסוגיות חברתיות? באיזה אופן יכולים המאמינים להיות מעורבת בחיי הקהילה שבה הם חיים על מנת להקל על העוני ולענות על צרכים בסיסיים נוספים?`

`3. אלו לקחים ניתן להפיק מסיפורם הטרגי של חנניה ושפירה? מה חשיבות האמירה שבמעשי השליחים 5:5, 11 לפיה "פַּחַד גָּדוֹל נָפַל עַל כָּל הַקְּהִלָּה" בעקבות פטירתם של השניים?`

**סיכום השיעור**: הקהילה הקדומה גדלה במהירות, היות והתלמידים הכינו את לבבותיהם לשפיכת רוח הקודש. יחסיהם הקרובים ואמונתם המשותפת היו האמצעים שאלוהים השתמש בהם על מנת להכין את ליבם לחג השבועות. גם לאחר החג, רוח הקודש המשיך לפעול בעוצמה בקרב קהילה חדשה זו, ואת תוצאות פעילות זו רואים אנו הן בנדיבותם כלפי החלשים שביניהם והן בגדילתה המהירה של הקהילה.