---
title: 'ממגדל בבל לחג השבועות'
date: 29/10/2018

---

ימי ההכנה הרוחנית שלאחר עלייתו של ישוע השמיימה הגיעו לשיאם באירועי חג השבועות. ביום זה, מיד לפני שרוח הקודש נשפכה על התלמידים, "הָיוּ כֻּלָּם יַחְדָּיו" (מעשי השליחים 2:1). 

בתקופה המקראית, חג השבועות היה השני מ"שלוש הרְגָלִים" (רגל = פעם) – שלושת המועדים שבהם כל גבר יהודי היה חייו לעלות לרגל לבית המקדש בירושלים. חג זה חל יום לאחר סיום ספירת העומר בת שבעת השבועות – ליתר דיוק ביום החמישים (ביוונית, משמעות המונח pentekoste היא "היום החמישים") לאחר חג הפסח. בחג זה הביאו עולי הרגל לפני אלוהים ביכורים מפרי אדמתם  כקרבן תודה. 

סביר להניח שבזמנו של ישוע חג זה כבר כלל את חגיגת מתן התורה על הר סיני (שמות 19:1). על כן, אנו רואים כאן את חשיבות המצוות כחלק בלתי נפרד מבשורת המשיח, אשר מותו המכפר מעניק מחילה לכל אדם המתחרט על הפרת מצוות ה'. לא פלא שאחד הפסוקים המכריעים על אירועי זמן הסוף עוסק הן במצוות והן בבשורה: "בָּזֶה סַבְלָנוּתָם שֶׁל הַקְּדוֹשִׁים הַשּׁוֹמְרִים אֶת מִצְווֹת אֱלֹהִים וֶאֱמוּנַת יֵשׁוּעַ" (התגלות 14:12).

בנוסף, במעמד הר סיני, כאשר קיבל משה את עשרת הדיברות (שמות 19:16-25; עברים 12:18), תופעות יוצאות דופן רבות ליוו חג שבועות זה. באופן דומה, תופעות יוצאות מן הכלל ליוו גם את חג השבועות אשר חגגו תלמידי המשיח לאחר מותו ותחייתו: " פִּתְאוֹם הָיָה קוֹל מִן הַשָּׁמַיִם, כְּקוֹל מַשַּׁב רוּחַ עַזָּה, וְהוּא מִלֵּא אֶת כָּל הַבַּיִת אֲשֶׁר יָשְׁבוּ בּוֹ. אָז הוֹפִיעוּ לְנֶגֶד עֵינֵיהֶם לְשׁוֹנוֹת כְּלַהֲבוֹת אֵשׁ, שֶׁהִתְפַּזְּרוּ וְנָחוּ אַחַת אַחַת עַל כָּל אֶחָד מֵהֶם. וְכֻלָּם נִמְלְאוּ רוּחַ הַקֹּדֶשׁ וְהֵחֵלּוּ לְדַבֵּר בִּלְשׁוֹנוֹת אֲחֵרוֹת כְּפִי שֶׁנָּתְנָה לָהֶם הָרוּחַ לְדַבֵּר (מעשי השליחים 2:2-4).

`קראו מעשי השליחים 2:5-13. מה משמעותו של אירוע מדהים זה?`

חג השבועות היה חג של שמחה ושל הודייה לאלוהים על ברכותיו הרבות. בכך טמונה אולי הסיבה להאשמות השווא על שכרות (מעשי השליחים 2:13-15). ואולם, הנס שאפשר לתלמידים לדבר ברהיטות ובדיוק בשפות זרות שמעולם לא שמעו או למדו היווה עדות עוצמתית על כוחו של אלוהים לאחד את הקהילה. היהודים אשר עלו לירושלים מרחבי האימפריה הרומית שמעו את בשורת המשיח בשפתם אשר למדו בגולה.

`כך, בדרך ייחודית זו, נס חג השבועות מבטל את קללת הפילוג במשפחה האנושית ואת חילוקה לקבוצות אתניות, אשר מקורם במגדל בבל. הנס בחג השבועות איחדה מחדש את משפחת האדם. אחדות הקהילה בקנה מידה עולמי מעידה על טיבה של מלכות אלוהים, המשיבה על כנה את האחדות אשר איבדנו במגדל בבל.`