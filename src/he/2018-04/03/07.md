---
title: 'נקודות למחשבה'
date: 19/10/2018

---

Ellen G. White, “God’s Law Immutable,” pp. 443–446, in The Great .Controversy קראו גם כן את הערכים  “Denominations, Relations to Other,” pp. 763-764, and “Roman Catholic Church,” p. 1110, in The Ellen G. White Encyclopedia.

"על אף שהקהילה האדוונטיסטית היא תנועה עולמית עם מספר רב של קהילות מקומיות, האדוונטיסטים אינם מתיימרים להיות קהילתו הכלל-עולמית של המשיח. הקהילה הכלל-עולמית רחבה בהרבה מכל זרם משיחי בנפרד. היא נראית ובלתי נראית בעת ובעונה אחת, מאחר והיא מורכבת מכל בני האדם אשר מאמינים בישוע והולכים בעקבותיו. סוגייה תיאולוגית זו היא עוד יותר מורכבת אם לוקחים בחשבון את הכפירה בקרב הנצרות, אשר ספר התגלות מגנה אותה בחריפות. הקהילה הטהורה מהתגלות י"ב עומדת בניגוד מוחלט ל'זונה' מהתגלות י"ז, בבל העיר הגדולה, אשר עומדת אף היא בניגוד לכלתו של השה, העיר הקדושה/ ירושלים החדשה מהתגלות כ"א וכ"ב. במאה הראשונה לספירה, הקהילה הכלל-עולמית הייתה נראית לעין, אך בתקופת ימי הביניים היה הרבה יותר קשה להבחין בה. 

לכן, האדוונטיסטים אינם מצמצמים את משמעות המושג 'הקהילה האמיתית של אלוהים' לזרם המשיחי שלהם, אך גם לא מרחיבים אותה באופן אוטומטי לכנסיות נוצריות למיניהן. קהילתו האמיתית של אלוהים מורכבת מבני אדם אשר מאמינים בו בכל לבם ומאודם. הקדוש ברוך הוא מכיר את כל אחד מחסידים נאמנים אלו. מאידך, טענתם של האדוונטיסטים היא שהם מהווים את שארית הפליטה יראת האלוהים מזמן הקץ המופיעה בהתגלות ח' ו-י"ב-י"ד. טיבה של שארית זו היא הן מקומי והן כלל-עולמי (התגלות 2:24 ו-12:17) – Ekkehardt Mueller, “The Universality of the Church in the New Testament,” in Ángel Manuel Rodríguez, ed., Message, Mission, and Unity of the Church (Silver Spring, Md.: Biblical Research Institute, General Conference of Seventh-day Adventists, 2013), p. 37.

**שאלות לדיון**

`1. מדוע התגשמות תפילתו של ישוע מיוחנן י"ז כה חשובה עבור קהילתנו? מה מגלה לנו חפצו של ישוע לאחדות בקהילה של המאה הראשונה לספירה על חפצו לאחדות בקהילתנו כיום?`

`2. האם קהילתכם המקומית עבדה אי פעם בשיתוף פעולה עם משיחיים מזרמים אחרים על פרויקט מסוים? אם כן, הייתם מרוצים מתוצאותיו? כיצד ניתן לעבוד אתם, במידת הצורך, מבלי להתפשר על אמונתנו?`

`3. מה ההשלכות של הציטוט להלן מהספר "העימות הגדול" של אלן וייט? כיצד ניתן להפוך רעיון זה למציאות? "לו היו חסידי ה' מקבלים את האור הזורח עליהם מדברו, הם היו משיגים את האחדות אשר המשיח התפלל עליה ואשר שאול השליח מתאר אותה כ"אַחְדוּת הָרוּחַ בְּקֶשֶׁר שֶׁל שָׁלוֹם". שאול ממשיך: "הִנֵּה: גּוּף אֶחָד וְרוּחַ אַחַת, כְּשֵׁם שֶׁגַּם אַתֶּם נִקְרֵאתֶם אֶל תִּקְוַת יִעוּדְכֶם הָאַחַת; אָדוֹן אֶחָד, אֱמוּנָה אַחַת, טְבִילָה אַחַת" (אפסים 4:3-5) – Ellen G. White, The Great Controversy, p. 379.`

**סיכום השיעור**: תפילתו של ישוע ככהן גדול ביוחנן י"ז משמשת כתזכורת לעובדה שישוע עודנו מעוניין באחדות קהילתו כיום. תפילתו צריכה להיות גם תפילתנו, ועלינו לחפש כל דרך לחזק את אמונתנו בדבר ה'. האהבה לזולת צריכה לאפיין את יחסינו עם כל אדם, כולל משיחיים מזרמים אחרים, למרות ההבדלים התיאולוגיים  בינינו.