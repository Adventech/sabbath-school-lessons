---
title: 'ישוע מתפלל עבור עצמו'
date: 14/10/2018

---

תפילתו של ישוע ככהן גדול מחולקת לשלושה חלקים. ראשית, ישוע מתפלל עבור עצמו (יוחנן 17:1-5), שנית עבור תלמידיו (פסוקים 6-19) ולבסוף עבור אלו העתידים להאמין בו (פסוקים 20-26).

`קראו יוחנן 17:1-5. מהי מהות תפילתו בקטע זה ומהי משמעותה עבורנו כיום?`

ישוע מתווך קודם כל עבור עצמו. במאורעות הקודמים בספר יוחנן ציין ישוע ששעתו טרם הגיעה (יוחנן 2:4; 7:30; 8:20). לעומת זאת, כעת ישוע מודע לכך ששעת הקרבתו כן הגיעה. ברגע דרמטי זה של סיום תפקידו וסיום חייו עלי אדמות הוא זקוק יותר מאי פעם לכוח אלוהי. זוהי עת רצון לתפילה. 

החלטתו הסופית של ישוע הייתה לפאר את אביו שבשמיים בעשיית רצונו, על אף שהחלטה זו הייתה כרוכה בחרפת הצלב. קבלת הצליבה מצדו לא הייתה סוג של פטליזם, אלא האופן שבו השתמש בסמכות אשר קיבל מהקדוש ברוך הוא. ישוע המשיח לא היה קדוש מעונה, אלא הגשים במותו את התכלית שלשמה הוא לבש בשר וחי עלי אדמות – מותו כקורבן עבור חטאי העולם – ובכך פיאר את אביו שבשמיים.

`מהם חיי עולם לפי יוחנן 17:3? כיצד ניתן "להכיר את אלוהים"?`

בראש ובראשונה, מלמד אותנו ישוע בפרק זה שחיי עולם כרוכים בלהכיר את אלוהים באופן אישי. הישועה אינה על ידי מעשים או ידע, אלא כרוכה בלהכיר את אופיו של אלוהים, המתגלה בהחלטתו של ישוע להקריב את עצמו על מזבח הצלב עבור חטאינו. מידע זה משמש כבסיס ליחסים אישיים עם אבינו שבשמיים. נטייתנו הטבעית כבני אדם היא לצמצם את משמעות המידע לעובדות ופרטים, אך ישוע מצביע כאן על משמעות עמוקה בהרבה: יחסים אישיים עם הקדוש ברוך הוא עצמו. תכלית ביאתו הראשונה של המשיח כללה הן הדרכת האנושות במאמציה להשיג מידע על אלוהים המביא לידי ישועה, והן השגת איחוד המאמינים אלה עם אלה, אשר מידע זה מוביל אליו.

`מהו ההבדל המהותי בין לדעת על אלוהים ולדעת את אלוהים? אלו נסיונות סייעו לכם במהלך חייכם להכיר את אלוהים?`