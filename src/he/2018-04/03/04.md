---
title: 'בְּעַד הַמַּאֲמִינִים בִּי עַל־יְסוֹד דְּבָרָם'
date: 16/10/2018

---

לאחר שהתפלל עבור עצמו ועבור תלמידיו, ישוע הרחיב את תפילתו על מנת שהיא תכלול גם את "הַמַּאֲמִינִים בִּי עַל־יְסוֹד דְּבָרָם" (יוחנן 17:20). 

`קראו יוחנן 17:20-26. מה הייתה משאלת לבו של ישוע עבור אלו אשר עתידים היו להאמין במסר הבשורה? מדוע כה חשוב שתפילה זו תתגשם?`

כפי שהאב והבן אחד הם, ישוע התפלל עבור המאמינים העתידיים שגם הם יהיו מאוחדים. ישוע מציין את האיחוד בין האב לבין הבן מספר פעמים בבשורת יוחנן. האב והבן אינם פועלים באופן עצמאי זה מזה, אלא הם תמיד מאוחדים במעשיהם (יוחנן 5:20-23). הם חולקים את אותה האהבה לאנושות החוטאת עד כי האב היה מוכן לתת את בנו יחידו למען חיי העולם והבן היה גם כן מוכן ומזומן לתת את נפשו בעד האנושות האובדת (יוחנן 3:16; 10:15).
 
האיחוד אליו מתכוון ישוע בתפילה זו הוא האיחוד באהבה ותכלית בין האב לבן. "בָּזֹאת יֵדְעוּ הַכֹּל שֶׁתַּלְמִידַי אַתֶּם: אִם תִּהְיֶה אַהֲבָה בֵּינֵיכֶם" (יוחנן 13:35). הפגנת איחוד זה באמצעות אהבתם של המאמינים אלה אל אלה מוכיחה לעיני כל את יחסיהם עם ישוע ועם האב. "הפגנת איחוד אותנטי זה אמורה להוות עדות משכנעת לאמת הבשורה" – Andreas J. Köstenberger, John, Baker Exegetical Commentary on the New Testament (Grand Rapids: Baker Academic, 2004), p. 498 .

כך יידע העולם שישוע הוא אכן המושיע. במילים אחרות, איחוד זה אשר ישוע התפלל עליו אינו יכול להישאר בלתי נראה לעין. כיצד יכול העולם להשתכנע באמיתוּת הבשורה אילמלא יראה אהבה ואיחוד בקרב חסידי ה'?

"הקדוש ברוך הוא מכין לעצמו עם אשר יעמוד באיחוד מופתי על פלטפורמת האמת הנצחית... תכליתו של אלוהים היא שכל המאמינים בו יבואו לידי איחוד באמונתם. תפילתו של המשיח בטרם צליבתו הייתה שתלמידיו יהיו מאוחדים כפי שהוא מאוחד עם האב, על מנת שהעולם יאמין שאביו שבשמיים אכן שלח אותו. תפילה מדהימה זו עברה מדור לדור ומילותיו המרגשות של ישוע עודנה מהדהדות עד ימינו אנו: "לֹא רַק בַּעֲדָם אֲנִי מְבַקֵּשׁ, אֶלָּא גַּם בְּעַד הַמַּאֲמִינִים בִּי עַל־יְסוֹד דְּבָרָם" (יוחנן 13:20). באילו כמיהה והתלהבות אמורים תלמידי המשיח לנסות ולהגשים תפילה זו בחייהם!" – Ellen G. White, Testimonies for the Church, vol. 4, p. 17.

`במה אנו תורמים בחיינו ובקהילתנו בהגשמת איחוד זה? מדוע ההכחשה העצמית משחקת תפקיד כה חשוב בהשגת משימה זו?`