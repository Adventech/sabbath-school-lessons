---
title: 'יהיו נא כולם אחד'
date: 13/10/2018

---

### קיראו את הפסוקים הבאים לקראת שיעור השבת השבועי
יוחנן 17:1-26; 1 יוחנן 5:19; יוחנן 13:18-30; 5:20-23; מרקוס 9:38-41; התגלות 18:4; 1 יוחנן 2:3-6.

> <p>פסוק לשינון</p>
> "לֹא רַק בַּעֲדָם אֲנִי מְבַקֵּשׁ, אֶלָּא גַּם בְּעַד הַמַּאֲמִינִים בִּי עַל־יְסוֹד דְּבָרָם. יִהְיוּ נָא כֻּלָּם אֶחָד; כְּמוֹ שֶׁאַתָּה, אָבִי, בִּי וַאֲנִי בְּךָ, שֶׁיִּהְיוּ גַּם הֵם בָּנוּ, כְּדֵי שֶׁיַּאֲמִין הָעוֹלָם כִּי אַתָּה שְׁלַחְתַּנִי" (יוחנן 17:20,21).

הבשורה על פי יוחנן פותחת לנו צוהר לדאגותיו של ישוע באשר לבגידתו ומותו הממשמשים ובאים. בחמישה פרקים מכריעים מספר יוחנן (י"ג – י"ז) מקבלים אנו את הוראותיו האחרונות של ישוע, המגיעות לשיאן בתפילה המכונה לעיתים "תפילתו של ישוע ככהן גדול" (יוחנן י"ז).

"זוהי הגדרה הולמת לתפקידו של ישוע, שהרי על ידי תפילה זו הוא מקדיש את עצמו להקרבה שבה הוא גם הכהן וגם הקורבן בעת ובעונה אחת. בו בזמן, זוהי גם תפילת הקדשה בעבור אלו שלהם מיועד הקורבן – הן התלמידים שהיו ב"חדר הסעודה האחרונה" והן אלו אשר עתידים היו להאמין על יסוד דברם" – F. F. Bruce, The Gospel of John (Grand Rapids: Eerdmans, 1983), p. 328.

בלב לבה של תפילה זו נמצאת דאגתו של ישוע באשר לאיחוד בין תלמידיו דאז לבין המאמינים העתידיים. זהו נושא מרכזי בתפילתו: אֲנִי מַעְתִּיר בַּעֲדָם; אֵינֶנִּי מַעְתִּיר בְּעַד הָעוֹלָם, אֶלָּא בְּעַד אֵלֶּה שֶׁנָּתַתָּ לִי, כִּי שֶׁלְּךָ הֵם. כָּל אֲשֶׁר לִי שֶׁלְּךָ הוּא וְשֶׁלְּךָ שֶׁלִּי, וַאֲנִי נִתְפָּאַרְתִּי בָּהֶם (יוחנן 17:9,10).

אף דיון משמעותי על איחוד הקהילה ועל איחודנו במשיח אינו יכול להתקיים ללא עיון מעמיק בתפילה זו. על מה ועל מי התפלל ישוע, ומה משמעות תפילה זו עבורנו היום?

_*לימדו את השיעור השבועי לקראת שבת ה-20 באוקטובר._