---
title: 'אמונה המוענקת באהבה'
date: 18/10/2018

---

`ביוחנן 17:3 ישוע אמר שחיי עולם הם להכיר את אלוהים. קראו 1 יוחנן 2:3-6. מהו משמעות הביטוי "להכיר את אלוהים"? כיצד מוכיחים אנו בחיי היום-יום שאנחנו מכירים את אלוהים?`

באופן כללי, בעוד שהאנשים בחברה שלנו נוטים לראות על עצמם כאזרחים נורמטיביים, אותם האנשים בדיוק ממעיטים בערכה של חובתנו לשמור את מצוות אלוהים. אחדים מהם אף סבורים שחסדו אל אל מבטל את מצוותיו. אולם אמירה זו אינה עולה בקנה אחד עם הלימוד המקראי: "שמירת המצוות איננה תנאי הכרחי להכרת האל, אלא סימן לכך שאנו כבר מכירים ואוהבים אותו. הכרת האל אינה עניין תיאורטי גרידא, אלא היא באה לידי ביטוי במעשינו" – Ekkehardt Mueller, The Letters of John (Nampa, Idaho: Pacific Press, 2009), p. 39. 

ישוע עצמו הדגיש: "אִם אַתֶּם אוֹהֲבִים אוֹתִי, הֲרֵי שֶׁתִּשְׁמְרוּ אֶת מִצְווֹתַי"; "הַמַּחֲזִיק בְּמִצְווֹתַי וְשׁוֹמֵר אוֹתָן הוּא הָאוֹהֵב אוֹתִי" (יוחנן 14:15,21). "בָּזֹאת נֵדַע כִּי אוֹהֲבִים אָנוּ אֶת יַלְדֵי אֱלֹהִים: בִּהְיוֹתֵנוּ אוֹהֲבִים אֶת אֱלֹהִים וּמְקַיְּמִים אֶת מִצְווֹתָיו. הֵן זֹאת הִיא אַהֲבַת אֱלֹהִים, שֶׁנִּשְׁמֹר אֶת מִצְווֹתָיו. וּמִצְווֹתָיו אֵינָן קָשׁוֹת" (1 יוחנן 5:2,3).

`קראו יוחנן 13:34,35. איזו מצווה חדשה נתן ישוע לתלמידיו, וכיצד קשורה מצווה זו לעניין האחדות בין תלמידיו של שמשיח?`

המצווה לאהבת הזולת לא הייתה חדשה כלל וכלל, שהרי היא ניתנה למשה כבר מראשית ימיו של עם ישראל – "וְאָהַבְתָּ לְרֵעֲךָ כָּמוֹךָ" (ויקרא 19:18). מה שחדש היא מצוותו של ישוע לתלמידיו שיאהבו אלה את אלה כפי שהוא אהב אותם. אהבתו של ישוע, כמו גם כן הקרבתו העצמית, היו אמורות לשמש מאותו רגע ואילך כמופת וסטנדרט מוסרי לקהילה המשיחית.

איזה סטנדרט מדהים מונח לפנינו! חייו של ישוע המשיח היו הדגמה מעשית של אהבה בפעולה. מלאכת החסד היא מלאכה של אהבה, הכחשה עצמית ומסירות נפש, הכרוכה במאמצים רבים. בחייו  עלי אדמות הפגין המשיח ללא ליאות אהבה ומסירות נפש לטובת הזולת. העיקרון שהניע את ישוע אמור להניע גם את תלמידיו ביחסים שלהם. איזו עדות עוצמתית הייתה יכולה להיות בהפגנת אהבה כזאת לעולם! וגם איזה כוח מחבר היה מעניקה לנו כקהילה אהבה כזאות!

`כיצד עלינו לגלות אהבה ומסירות נפש כלפי אחרים, כפי שישוע גילה בחייו עלי אדמות?`