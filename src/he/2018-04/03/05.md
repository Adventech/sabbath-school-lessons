---
title: 'איחוד בין תלמידי המשיח'
date: 17/10/2018

---

`קראו מרקוס 9:38-41 ויוחנן 10:16. מה מלמדת אותנו תשובתו של ישוע ליוחנן על אקסלוסיביות ושיפוט מהיר לגבי מיהו תלמיד אמיתי של המשיח?`

מאז ומתמיד נטו האדוונטיסטים לחשוב על תפילתו של ישוע ביוחנן י"ז כמתייחס לאיחוד קהילתם בלבד. עלינו להיות מאוחדים על מנת שנוכל לבשר את מסר שלושת המלאכים לעולם. על נקודה זו כמעט ואין מחלוקת.

אך מה לגבי האיחוד עם זרמים משיחיים אחרים? כיצד עלינו להתייחס אליהם לאור תפילתו של ישוע?  

ללא ספק, לאלוהים יש אנשים נאמנים בזרמים משיחיים אחרים חוץ מאיתנו. בנוסף, הכתובים מבהירים שלאלוהים יש אנשים נאמנים אפילו בבבל הרוחני: "צְאוּ מִמֶּנָּה, עַמִּי, פֶּן תִּשְׁתַּתְּפוּ בְּחַטֹּאתֶיהָ וּפֶן תְּקַבְּלוּ מִמַּכּוֹתֶיהָ" (התגלות 18:4).

מאידך, אנו יודעים לפי ספר התגלות שיש גם כפירה גדולה בקרב מאמינים רבים המתיימרים להיות תלמידי המשיח ושבאחרית הימים נוצרים מזויפים רבים יתאחדו ביניהם ועם המדינה על מנת להביא את הרדיפה המתוארת באופן כה ציורי בהתגלות 13:1-17. על כן, האדוונטיסטים נמנעו תמיד מלענות לקריאות הדוגלות באחדות עם זרמים ופלגים אחרים, כמו לדוגמה בתנועה האקומנית.

אם כן, כיצד עלינו להתייחס לזרמים משיחיים אחרים? אלן וויט כותבת על כך כדלקמן: "כאשר האדם נכנע לרצונו של הקדוש ברוך הוא, רוח קודשו יטביע את חותמו של האל על לב כנה זה. נגלה לי שאין להדיר עצמנו מאיגוד הנשים למתינות משיחית (The Woman's Christian Temperance Union). באחדותנו עם ארגון זה בעניין חוק היובש [חוק בארצות הברית משנות ה-20, האוסר על ייצור, הובלה, ייבוא, ייצוא ומכירה של משקאות אלכוהוליים] איננו משנים את עמדתנו באשר לשמירת יום השבת, אך בו בזמן גם מביעים את הערכתנו כלפיהם בנושא המתינות. כאשר פותחים להם את הדלת ומזמינים אותם להתאחד אתנו בעניין המתינות, אנו זוכים בתמיחתם בסוגייה זו; בעת ובעונה אחת, גם הם יוצאים נשכרים בעובדה שיש להם הזדמנות לשמוע מאיתנו אמיתות אשר רוח הקודש מנסה להעבירן להם" – Welfare Ministry, p. 163.

על אף שמדובר בעניין ובזמן מסוימים, אנו כן יכולים להפיק ממקרה זה עקרונות מנחים לסוגית אחדותנו עם זרמים משיחיים אחרים, בייחוד סביב סוגיות מצומצמות וספציפיות. ראשית, מותר לנו לשתף אתם פעולה בעניינים חברתיים. שנית, אם אנחנו אכן מתאחדים אתם, אל לנו להתפשר על אמונותנו ועקרונותנו. שלישית, מותר ואף מוטב להשתמש באחדות זו על מנת לחלוק עם אחרים את האמיתות היקרות מפז שבהן התברכנו.