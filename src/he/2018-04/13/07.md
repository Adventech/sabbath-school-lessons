---
title: 'נקודות למחשבה'
date: 28/12/2018

---

Ellen G. White, “ ‘Behold, I Come Quickly,’ ” pp. 355–359, in Counsels for the Church. Read the articles “Resurrection,” pp. 1082–1084, and Heaven and New Earth,” pp. 863, 864, in The Ellen G. White Encyclopedia.

"תחייתו ועלייתו של המשיח לשמיים הינן הוכחות חותכות לוודאות נצחונם של חסידי ה' על המוות ועל הקבר, ועירבון לעובדה שהשמיים פתוחים עבור אלה שכיבסו את גלימות אופיים והלבינון בדם השה. ישוע עלה לשמיים כנציגו של הגזע האנושי, ואלוהים יעלה לשם את הפדויים אשר ישקפו את אופיו של מושיעם, על מנת שיוכלו להביט ולהשתתף בכבודו הנצחי. ישנם שם מעונות רבים עבור נוודי עולם זה. ישנן גלימות צחורות עבור הקדושים, יחד עם כתרים מהודרים וכפות תמרים, המסמלות את נצחונם של חסידי ה'. כל דבר אשר התמיה אותנו באשר לפעולות יד ההשגחה יתבהר בעולם הבא. כל דבר אשר קשה להבינו כעת יקבל אז תשובה מספקת. הקדוש ברוך הוא יגולל בפנינו את רזי החסד. בכל מקום ששכלנו המוגבל רואה כעת בלבול והבטחות שבורות, נראה אז הרמוניה מלאה. נדע אז בוודאות שהחוויות הקשות ביותר אשר עברנו, הוטלו עלינו בשל אהבתו האינסופית של אלוהים. ככל שנבין באופן מעמיק יותר שיד השגחתו של אלוהים גרמה לכך שכל הדברים חוברו יחד לטובתנו, נשוש בשמחה מפוארה ועצומה מִסַפֵּר" – Ellen G. White, Counsels for the Church, p. 358.

**שאלות לדיון**

`1. למרות שרוב המשיחיים (אך לא כולם) מאמינים בממשות ביאתו השנייה של המשיח, מה ייחודי בתפיסה האדוונטיסטית לגבי אותו אירוע?`

`2. שני דגים שחו להם בכיף, כשאחד מהם שאל את חברו: "איך המים?" השני ענה: "מהם מים?" הנקודה היא שלעיתים אנו מתרגלים כל כך לדבר מסוים, שאנחנו כבר לא מודעים עד כמה הוא שכיח. לדוגמה, באיזה אופן יכולים אנו – שנולדנו בחטא וחיים בעולם חוטא – להבין את טיבו המרהיב של העולם הבא? מדוע בכל זאת חשוב, למרות המגבלות, לנסות ולחזות כיצד יהיה שם?`

`3. אין ספק שתהיה חוויתינו בארץ החדשה אשר תהיה, אנו נחיה שם באחדות עם כולם. כיצד עלינו להתכונן גם כעת למציאות נפלאה זו?`

**סיכום השיעור**: הכתובים מספרים בביטחון מלא על העת שבה עולמנו ייברא מחדש וההרס והחורבן אשר נגרמו בעטיו של החטא יימחו לעדי עד. האנושות תוחזר סוף כל סוף לתכליתה המקורית, וכל הפדויים יחיו בהרמוניה מלאה. אחדותנו במשיח, אשר עוד לא התגשמה במלואה, תהיה אז מציאות נצחית. אמן!