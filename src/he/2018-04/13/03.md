---
title: 'התחדשות ההבטחה'
date: 24/12/2018

---

`קראו ישעיהו 11:1-10. איזו הבטחה ניתנת כאן לישראל ומה היא מלמדת אותנו על מעונותיהם הנצחיים של הפדויים?`

הכתובים מתחילים בסיפור מעשה הבריאה (בראשית א' ו-ב'), אשר מתאר את יופיו המרהיב של העולם שהופקד בידי הורינו הראשונים, אדם וחווה, ואת ההרמוניה ששררה בו. היה זה עולם מושלם ובית חם למשפחה האנושית, אשר אלוהים ברא. שני הפרקים האחרונים של הכתובים גם מדברים על בריאת עולם מושלם עבור האנושות הפדוייה (התגלות כ"א ו-כ"ב), אך הפעם יותר מדויק להגיד שמדובר ב"בריאה מחדש", בהתחדשות הבריאה לאחר ההרס והחורבן שנגרמו לעולמנו בעטיו של החטא.

על פי הכתובים, מעונותיהם הנצחיים של הפדויים יהיו מקומות ממשיים, ולא פנטזיה או חלום. הפדויים יוכלו לראות, לשמוע, להריח, לגעת ולהרגיש עולם חדש, חיים חדשים. הנבואה בישעיהו י"א הינה קטע יפהפה המנבא את ביאתו של המשיח, אשר תפתח עידן חדש. המשיח ישים קץ למלחמות ויביא שלום עולמים. שלטונו של אלוהים על הארץ החדשה יכונן הרמוניה כלל-עולמית.

`קראו התגלות 21:1-5. מה ייעלם לעולם כתוצאה מהרמוניה זו?`

אלן וייט כתבה על מה שמחכה לפדויים: "במהלך חייהם הנצחיים, דעת הקדושים על ההוד וההדר של אלוהים ושל משיחו ילך ויעמיק. וכפי שהידע הינו הדרגתי בטיבו, גם כן אהבתם, יראת הכבוד שלהם ועושרם ילכו ויתגברו. ככל שבני האדם ילמדו יותר על אלוהים, כך תגבר הערצתם אליו. ככל שישוע יגולל בפניהם את שפע עושר חסדו של האל בפדותם ואת הישיגיו המדהימים בעימות הגדול כנגד השטן, כך לבבותיהם של הפדויים יפעמו בדבקות חזקה יותר, והם יפרטו על נבלי הזהב ביד נחושה יותר: ורבבות רבבות ואלפי אלפים קולות יתמזגו ויפרצו בשירי הלל אדירים" – Ellen G. White, The Story of Redemption, pp. 432, 433.

`באילו דרכים ניתן להכיר גם כיום את אופיו של אלוהים? באיזה אופן מגלים לנו חיי ההרמוניה והאחדות דברים חשובים על טיבו ואופיו של האל?`