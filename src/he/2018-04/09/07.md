---
title: 'נקודות למחשבה'
date: 30/11/2018

---

Ellen G. White, “Unity in Diversity,” pp. 98-103, in Evangelism.

הציטוט להלן מגלה לנו את האופן שבו הקהילה הראשונה הצליחה לשמור על אחדותה במשיח על אף ההבדלים בין מאמיניה דאז ולשאת עדות על כוחו של אלוהים לעולם כולו. 

"כתבי הקודש מתארים לנו את האופן שבו רוח הקודש הנחה את הקהילה בתהליך קבלת החלטותיה. הדרכה זו התבצעה בשלוש דרכים עיקריות, השזורות זו בזו: התגלויות אישיות (הרוח הנחה אדם מסוים באופן אישי – קורנליוס, חנניה, פיליפוס ואולי גם תהליך הטלת הגורל), כתבי הקודש (הקהילה הגיעה למסקנה מסוימת תוך שימוש בכתובים) והקונצנזוס (רוח הקודש פעל בקרבם כשלמדו נושא מסוים ושוחחו עליו, ויצר ביניהם קונצנזוס לגביו). דומה שכל פעם שהקהילה התמודדה עם חילוקי דעות תרבותיים, עקרוניים או תיאולוגיים, רוח הקודש פעל בקרבם בתהליך קבלת ההחלטות ויצר ביניהם קונצנזוס. ובכן, אנו לומדים מכך לא רק על חשיבות מעורבותם של חברי הקהילה בתהליך קבלת ההחלטות, אלא גם על טיבה המהותי של התפילה להבחנה רוחנית. הדרכתו של רוח הקודש באה לידי ביטוי בכך שחברי הקהילה מבינים את דבר אלוהים, הקהילה מתנהלת כראוי וממלאת את צרכיהם הרוחניים של חבריה, ולמנהיגי הקהילה יש את החכמה והניסיון הנדרשים על מנת שינהיגו אותה רוחנית. במרוצת הזמן, אינספור החלטות מכריעות של הקהילה התקבלו באמצעות תהליך מודרך על ידי רוח הקודש, שבו הכתובים, התפילה והניסיון שיחקו תפקיד מרכזי" – Denis Fortin, “The Holy Spirit and the Church,” in Ángel Manuel Rodríguez, ed., Message, Mission, and Unity of the Church, pp. 321, 322.

**שאלות לדיון**

`1. עברו בכיתה על רשימת התשובות לשאלה של יום רביעי, על האופן שבו מחליטים אם אמונות או מנהגים מסוימים חיוניים/ לא חיוניים לנו כאדוונטיסטים שומרי שבת.`

`2. כיצד עלינו להתייחס למשיחיים מזרמים אחרים אשר מאמינים גם הם במותו ותחייתו של המשיח?`

**סיכום השיעור**: ההוכחה החותכת לאחדות הקהילה הינה העובדה שהאחים והאחיות במשיח אוהבים אלה את אלה כפי שישוע אהב אותם. מחילת חטאינו והישועה שאנו שותפים לה כאדוונטיסטים הינם העבותות החזקות ביותר, הקושרות בינינו קשר הדוק. עלינו להציג לעולם אחדות זו ולהעיד על אמונתנו המשותפת במשיח. נקראינו ללא פחות מכך. 