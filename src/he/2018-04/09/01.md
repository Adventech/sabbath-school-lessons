---
title: 'הוכחה חותכת'
date: 24/11/2018

---

### קיראו את הפסוקים הבאים לקראת שיעור השבת השבועי
יוחנן 11:51,52; אפסים 2:13-16; 2 קורינתים 5:17-21; אפסים 4:25 – 5:2; רומים 14:1-6; מעשי השליחים 1:14.

> <p>פסוק לשינון</p>
> "לֹא מִלִּבּוֹ אָמַר זֹאת, אֶלָּא שֶׁבִּהְיוֹתוֹ כֹּהֵן גָּדוֹל בְּאוֹתָהּ שָׁנָה הִתְנַבֵּא כִּי יֵשׁוּעַ עָתִיד לָמוּת בְּעַד הָאֻמָּה; וְלֹא רַק בְּעַד הָאֻמָּה, אֶלָּא גַּם כְּדֵי שֶׁיְּקַבֵּץ לְאֶחָד אֶת נְפוּצוֹת בְּנֵי־הָאֱלֹהִים" (יוחנן 11:51,52). 
 
בשבוע שעבר למדנו על האופן שבו אחדות הקהילה באה לידי ביטוי במסר המשותף שיש לנו, המתמקד בישוע כמושיע ובאמיתות הרלוונטיות לאחרית הימים. בסופו של יום, זהותנו נקבעת על ידי המסר שאלוהים הפקיד בידינו והקריאה שקיבלנו להפיצו לעולם כולו.

השבוע נתמקד באחדות הגלויה של הקהילה, המתבטאת בחיי היום-יום של המשיחיים בפרט ובעבודת הבישור של הקהילה בכלל. על פי ישוע, תכלית הקהילה אינה רק הפצת המסר האלוהי על ישועה והתפייסות. אחדות הקהילה הינה בפני עצמה ביטוי משמעותי ומשכנע לאותה התפייסות. בעולמנו השרוי בחטא ומרי, הקהילה עומדת כעד נאמן לכוחו של המשיח ולעבודתו הבלתי פוסקת למען ישועת האדם.

בהיעדר אחדות וסולידריות בקהילה, לעבודת הבישור שלה לא תהיה כל השפעה, שהרי כוחו המושיע של אלוהים לא יתגלה לעולם במלוא עוצמתו. "אחדותנו עם המשיח מובילה לאחדות בינינו. אחדות זו הינה הוכחה חותכת עבור העולם לתפארתו וסגולתו של המשיח ולכוחו לשאת את חטאינו" – Ellen G. White Comments, The SDA Bible Commentary, vol. 5, p. 1148.

_*לימדו את השיעור השבועי לקראת שבת ה-1 בדצמבר._