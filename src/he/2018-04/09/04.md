---
title: 'חכמה מעשית'
date: 27/11/2018

---

ב-1902, אלו וייט כתבה: "על כל משיחי לחיות חיים דומים לחיי המשיח עלי אדמות. הוא דוגמה ומופת עבורנו, לא רק בשל טוהר ליבו, אלא גם בשל טוב לבו, אורך רוחו וחמלתו הרבה" – Ellen G. White, in Signs of the Times, July 16, 1902. מילים אלו מזכירות לנו את פנייתו של שאול אל הפיליפים: "יְהֵא בָּכֶם הֲלָךְ רוּחַ זֶה אֲשֶׁר הָיָה בַּמָּשִׁיחַ יֵשׁוּעַ" (פיליפים 2:5).

`קראו אפסים 4:25 – 5:2 וקולוסים 3:1-17, וענו לאחר מכן על שתי השאלות להלן: באילו תחומי חיים אנו מוזמנים באופן מיוחד להפגין את נאמנותנו לישוע המשיח? כיצד עלינו להעיד על בשורת המשיח בחיינו הציבוריים?`

בכתבי הקודש ישנם קטעים נוספים רבים המזמינים את המאמינים ללכת בעקבות המופת שהשאיר לנו ישוע ולהיות עדים חיים לחסדו של אלוהים. אנו גם מוזמנים לחפש את טובת הזולת (מתי 7:12), לשאת איש את מעמסות רעיהו (גלטים 6:2), להסתפק במועט ולהתמקד בגדילתנו הרוחנית, ולא בפאר החיצוני (מתי 16:24-26; 1 כיפא 3:3,4), וגם לאמץ אורח חיים בריא (1 קורינתים 10:31).

"אֲהוּבַי, שֶׁבִּבְחִינַת זָרִים וְגוֹלִים אַתֶּם, מַפְצִיר אֲנִי בָּכֶם לְהִנָּזֵר מִתַּאֲווֹת בְּשָׂרִים הַנִּלְחָמוֹת נֶגֶד הַנֶּפֶשׁ. הֵיטִיבוּ אֶת דַּרְכֵיכֶם בַּגּוֹיִם, כְּדֵי שֶׁיִּתְבּוֹנְנוּ בְּמַעֲשֵׂיכֶם הַטּוֹבִים וִיהַלְּלוּ אֶת אֱלֹהִים בְּיוֹם פְּקֻדָּה עַל אוֹתָם הַדְּבָרִים שֶׁבִּגְלָלָם הִשְׁמִיצוּ אֶתְכֶם כְּעוֹשֵׂי רָעָה (1 כיפא 2:11,12). למרבה הצער, אנו ממעיטים לעיתים קרובות בערכה של השפעת האופי המשיחי על אלה המתבוננים בנו. ואולם, אלוהים מפציר בנו להפגין מעלות כגון אורך רוח ברגעי תסכול, משמעת עצמית במצבי לחץ נפשי ובסכסוכים, רוח ענווה כתגובה לחוסר סבלנות ומילים גסות – שהרי אלו הן תכונות אופיו של המשיח.

כאשר אנו ,כאדוונטיסטים שומרי שבת, מביאים את הבשורה לעולמנו – שיש לו תפיסה כה מעוותת על אופיו של אלוהים – אנו משפיעים עליו לטובה ומביאים כבוד לאבינו שבשמיים. כנציגיו של המשיח, עלינו להתאפיין לא רק ביושרה ומוסריות חסרת פשרות, אלא גם ברצוננו העז לסייע לזולת. אם חיי האמונה שלנו יהיו אוטנטיים, תהיה להם השפעה מבורכת על העולם. ואם הקהילה כולה תהיה מאוחדת ותגלה את אופיו של המשיח, תהיה זו עדות משכנעת ביותר לכוח הבשורה.

`איזו עדות מציגים אתם לעולם? מה מתוך חייכם היה מושך אחרים ללכת אחרי ישוע המשיח?`