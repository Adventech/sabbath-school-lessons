---
title: 'מלאכת הפיוס'
date: 26/11/2018

---

עולמנו גדוש בצרות, מלחמות ועימותים. כל אלה משפיעים על חיינו בכל הרמות – אישית, קהילתית ולאומית. לעיתים נדמה שחיינו אינם אלא עימות אחד גדול. אך, לא לעולם חוסן. לפילוג ולאי-סדר יהיה סוף. אלוהים עצמו יצא למשימה כבירה: להחזיר את האיחוד הקוסמי. בעוד שהחטא יצר סכסוכים, תכנית הפיוס של אלוהים מביאה שלווה ושלמות.

באפסים 2:13-16, שאול השליח מבהיר לנו את האופן שבו הביא המשיח שלום בין המאמינים: באמצעות מותו, הוא מוטט את חומות ההפרדה האתניות והדתיות שחצצו בין היהודים לגויים ועשה מהם עם אחד. ובכן, אם עלה בידו של המשיח לאחד בין היהודים לגויים במאה הראשונה לספירה, האם לא סביר להניח שהוא יוכל למוטט כל חומת הפרדה של גזע, לאום ותרבות החוצצת בין המאמינים שבקהילתנו כיום? ואם נתחית מנקודה זו, ניתן להגיע לעולם כולם.

`ב-2 קורינתים 5:17-21, שאול סבור שאלוהים ריצה אותנו אליו באמצעות קורבן המשיח, ושמי שנמצא עתה במשיח הינו בריאה חדשה. ובכן, איזה שירות מסר לנו הקדוש ברוך הוא? אילו שינויים יכולה לחולל נוכחותנו כקהילה מאוחדת בחברה שבה אנו חיים?`

כבריאה חדשה, אלוהים מסר לנו שירות חיוני – שירות הריצוי, אשר יש לו שלושה היבטים. 

(1) קהילתנו מורכבת ממאמינים שהיו פעם מנוכרים מאלוהים, אך אוחדו אליו באמצעות קורבן התמורה של המשיח ובעזרתו של רוח הקודש. אנו שארית הפליטה, אשר נקראינו להכריז מסר אזהרה לעולם, באחרית הימים. שירותנו הוא להזמין את כל אלה אשר עודנו מנוכרים מאלוהים להתפייס עמו ולהצטרף אלינו בשירות הריצוי.

(2) הקהילה הינה גם מקום של פיוס בין המאמינים. אחדותנו במשיח כרוכה באחדותנו אלה עם אלה. מצב זה אינו רק אידאל נשגב; הוא חייב להיות מציאות ממשית. הפיוס וההרמוניה בינינו כאחים ואחיות מהווים עדות ברורה לעולם שישוע המשיח הינו מושיענו וגואלנו. "בָּזֹאת יֵדְעוּ הַכֹּל שֶׁתַּלְמִידַי אַתֶּם: אִם תִּהְיֶה אַהֲבָה בֵּינֵיכֶם" (יוחנו 13:35).

(3) באמצעות ביצוע שירות הריצוי, הקהילה משדרת ליקום כולו שלתכנית הגאולה של אלוהים יש כח שינוי אמיתי. העימות הגדול הינו על אלוהים ועל אופיו. במידה והקהילה אכן תטפח בקרבה אחדות ופיוס, חכמתו המופלגת של אלוהים תיוודע לעיני כל (אפסים 3:8-11).
