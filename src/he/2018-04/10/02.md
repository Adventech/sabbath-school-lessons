---
title: 'חברות מחודשת'
date: 02/12/2018

---

שאול ובר-נבא היו שותפים במלאכת הבישור. ואולם, בין השנים התעוררה מחלוקת חריפה סביב השאלה האם ניתן לסמוך על אדם עם כוח עמידה כה קלוש כמו מרקוס (מעשי השליחים 15:36-39). הסכנות הכרוכות במלאכת הבישור גרמו בעבר למרקוס לנטוש את שאול ואת בר-נבא ולחזור לביתו (מעשי השליחים 13:13).

"עזיבתו של מרקוס גרמה לשאול לדבר בגנותו, ואפילו לשפוט אותו בחומרה במשך זמן מה. מאידך, בר-נבא נטה למחול לו בשל חוסר ניסיונו. הוא חרד מאוד לגורלו; לדידו, מרקוס לא היה צריך לעזוב את השירות, שכן הוא זיהה אצלו כישורים שיסייעו לו לשמש פועל יעיל בשירות המשיח" – אלן וייט, מעשי השליחים, 110.

על אף שאלוהים השתמש בשלושת גברים אלו כאחד, הם היו חייבים ליישב את הסכסוך שביניהם. השליח אשר הטיף על חסדו של אלוהים היה צריך לגלות חסד בעצמו ולהושיט יד למבשר הצעיר אשר כה אכזב אותו. משליח המחילה נדרש עתה שימחל בעצמו. מרקוס גדל באמונה בהדרכתו הרוחנית של בא-נבא (מעשי השליחים 15:39), ובסופו של יום, שינויים מבורכים אלו נגעו מן הסתם בלבו של שאול.

`כיצד מרמזות האגרות של שאול לטימותיאוס ולקהילה בקולוסוס על חידוש היחסים בינו לבין מרקוס ועל בטחונו המחודש במבשר צעיר זה? קולוסים 4:10,11; 2 טימותיאוס 4:11.`

למרות שהפרטים על תהליך הפיוס בין שאול ומרקוס אינם אלא סכמתיים בלבד, הכתובים מאוד ברורים באשר לסופו הטוב של סיפור זה. מרקוס נהיה בסופו של דבר לאחד משותפיו הקרובים של שאול, אשר המליץ עליו בחום לקהילה שבקולוסוס וכינה אותו "חברי לעבודה". לקראת תום חייו, שאול עודד את טימותיאוס להביא את מרקוס אתו לרומא מאחר והוא "מוֹעִיל לִי לַשֵּׁרוּת" ( 2 טימותיאוס 4:11). ובכן, תמיכתו של מרקוס התבררה בסוף כברכה מאוד גדולה למלאכת הבישור של שאול. אין ספק שהשליח בחר לסלוח למרקוס, ועובדה זו מוטטה את המחסומים שביניהם ואפשרה להם לשתף פעולה בעבודת הבישור. על אף שהיו לשאול את כל הסיבות להצדיק את עמדתו הקודמת על מרקוס, הוא החליט להשאיר את הכל מאחור ולפתוח דף חדש ביחסים ביניהם.

`כיצד עלינו ללמוד לסלוח לאלו שפגעו בנו או אכזבו אותנו בעבר? בד בבד, מדוע המחילה לא תמיד מבטיחה שיקום מוחלט של היחסים הקודמים? מדוע זה גם לא תמיד הכרחי שזה יהיה כך?`