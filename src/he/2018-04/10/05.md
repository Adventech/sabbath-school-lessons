---
title: מחילה
date: 05/12/2018

---

מהי המחילה? האם המחילה מצדיקה בדיעבד התנהגות פוגענית כלפינו? האם המחילה תלוייה בחרטת האדם שפגע בנו? מה עושים אם אותו אדם אינו ראוי למחילתנו?

`כיצד מסייעים לנו הקטעים להלן להבין את האופן שבו הכתובים מציגים את סוגיית המחילה? רומים 5:8-11; לוקס 23:31-34; 2 קורינתים 5:20,21; אפסים 4:26.`

היה זה המשיח שיזם את התפייסותנו עם האב. "טוּבוֹ שֶׁל אֱלֹהִים מַדְרִיךְ אוֹתְךָ לִתְשׁוּבָה" (רומים 2:4). במשיח, נרצינו לאלוהים בעודינו חוטאים. לא החרטה ולא הווידוי שלנו הם אלה שגורמים לפיוס זה, אלא מותו המכפר של המשיח; חלקנו היחיד הוא לקבל את מה שהמשיח עשה עבורנו.

מחד גיסה, לא ניתן לקבל את המחילה האלוהית ללא ווידוי על חטאינו. מאידך גיסא, לא הווידוי עצמו גורם למחילה זו בלבו של אלוהים. המחילה הייתה שם גם לפני כן; הווידוי רק מאפשר לנו לקבל אותה (1 יוחנן 1:9). לווידוי יש חשיבות רבה – לא משום שהוא משנה את גישתו של אלוהים כלפינו, אלא מפני שהוא משנה את גישתנו כלפיו. כאשר אנו נכנעים לרוח הקודש ומחליטים להתחרט על חטאינו ולהתוודות עליהם, אנו משתנים.

המחילה מהותית היא גם לבריאותנו הרוחנית. כאשר איננו מצליחים לסלוח לאדם שגרם לנו עוול ושאינו ראוי למחילתנו, דבר זה עלול לפגוע בנו יותר אף יותר ממה שהוא פוגע בו. אם אדם מסוים הרע לנו ואנו נותנים לכאב להצטבר בלבנו בשל כשלוננו לסלוח לו, אנו מאפשרים לו בזאת לפגוע בנו אף יותר. וכמה פעמים כאב זה גורם לסכסוכים ולפילוג בקהילה! ולמרבה הצער, קונפליקטים לא פתורים אלו בין חברי הקהילה עלולים לפגוע באחדות גוף המשיח כולו.

בסופו של יום, המחילה הינה שחרור האדם שגרם לנו עוול מהרשעתו, מאחר וגם המשיח שחרר אותנו מהרשעתנו. מחילה זו אינה מצדיקה את התנהגותו כלפינו. ועם זאת, ניתן להתפייס עם אדם שפגע בנו, היות וגם אנחנו נרצינו למשיח על אף שפגענו בו. ביכולתנו לסלוח כי גם אנו נסלחים. ביכולתנו לאהוב כי גם אנו נאהבים. המחילה הינה החלטה. ביכולתנו לסלוח ללא קשר לגישתו או לפעולותיו של הזולת. זוהי הרוח האמיתית של המשיח.

`באיזה אופן קל לנו יותר לסלוח לאחרים ברגע שאנו מתמקדים בעובדה שגם המשיח סלח לנו? מדוע המחילה מהווה היבט כה חשוב של חוויתנו המשיחית?`