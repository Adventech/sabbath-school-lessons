---
title: 'נקודות למחשבה'
date: 07/12/2018

---

קראו את הערך “Forgiveness,” pp. 825, 826, in The Ellen G. White Encyclopedia. 

"כאשר המשיח יחיה בליבם של המאמינים, כאשר הם יתרוקנו מאנוכיותם ולא יהיו ביניהם ירובות או מאבקי כוח, כאשר בקהילה תשרור אחדות, והמאמינים יחיו חיי קדושה וירחשו אהבה זה לזה, או אז ממטרי הברכה של רוח הקודש ירדו עליהם באותה וודאות שבה אף יוד אחת או תג אחד לא יעברו מן התורה בטרם יתגשמו כל הבטחותיו של האל" – Ellen G. White, Selected Messages, book 1, p. 175.

"אם ברצוננו לעמוד ביומו הגדול של ה' במשיח כמחסנו ומצודתנו, אנו חייבים להסיר מעלינו כל קנאה וכל מאבק לעליונות. עלינו להשמיד כליל כל שורש טמא מעין זה, כדי שלעולם לא יניב שוב פירות באושים בחיינו. עלינו לצדד ביהוה בכל ליבנו ומאודנו" – .Ellen G. White, Last Day Events, p. 190

**שאלות לדיון**

`1. קראו קולוסים 3:12-17. דנו במעלות המשיחיות אשר שאול השליח מעודד את הקהילה בקולוסוס לבקש אותן. מדוע מעלות אלו מהוות את הבסיס ליישוב כל סכסוך? כיצד הן מסייעות לנו ליישם את העקרונות שאותם מציג לנו ישוע במתי 18:15-18?`

`2. הביטו שנית בקולוסים 3:12-17 והגו בהוראות שהשליח נותן בקטע זה. מדוע הוראות אלו כה חיוניות לאחדות הקהילה?`

`3. כאשר חושבים על קהילתנו – קהילת האדוונטיסטים שומרי שבת – מהו המכשול המשמעותי ביותר בדרכנו להשגת האחדות שתאפשר לנו להביא את הבשורה לעולם כולו? האם הוא קשור לעיקרי אמונתנו? לא ולא; אדרבא, אמונתינו הינה המסר אשר הקדוש ברוך הוא נתן לנו להכריז. מן הסתם, הבעיה נמצאת אך ורק בנו, ביחסינו השבורים, בקנאה, בקטנוניות, באנוכיות, בהתקוטטויות, בשאיפתנו לעליוניות, ובעוד שורה ארוכה של רעות חולות מעין אלה. מדוע עלינו לבקש מרוח הקודש שיחולל קודם בנו את השינויים הנדרשים, אם ברצוננו להשיג בסופו של דבר את אחדות הקהילה?`

**סיכום השיעור**: בשורת המשיח הינה על ריפוי ושינוי הלב. למלאכה אלוהית זו יש השפעה מכריעה על היחסים בינינו. הכתובים מעניקים לנו לא רק עקרונות חשובים, אלא גם דוגמאות רבות של יחסים קרובים בין בני אדם, אפילו בעולמנו החוטא. 