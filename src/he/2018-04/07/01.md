---
title: 'יישוב הסכסוכים בקהילה'
date: 10/11/2018

---

### קיראו את הפסוקים הבאים לקראת שיעור השבת השבועי
מעשי השליחים 6:1-6; 10:1-23; מתי 5:17-20; מעשי השליחים 11:3-24; 15:1-22; עמוס 9:11,12.

> <p>פסוק לשינון</p>
> "כִּי כֻּלְּכֶם אֲשֶׁר נִטְבַּלְתֶּם לַמָּשִׁיחַ לְבַשְׁתֶּם אֶת הַמָּשִׁיחַ; אֵין יְהוּדִי אַף לֹא גּוֹי, אֵין עֶבֶד אַף לֹא בֶּן חוֹרִין, לֹא זָכָר אַף לֹא נְקֵבָה, מִשּׁוּם שֶׁכֻּלְּכֶם אֶחָד בַּמָּשִׁיחַ יֵשׁוּעַ" (גלטים 3:27,28). 

אחת המשימות הקשות ביותר של כל קהילה הינה השמירה על אחדות כאשר מתעוררות בתוכה מחלוקות סביב זהותה ותכליתה. למחלוקות אלו יש פוטנציאל הרסני עבור הקהילה.

הקהילות המשיחיות של ימינו אינן שונות כלל וכלל מאלו שבתקופת הברית החדשה. האנשים הם אנשים, ולכן תמיד יהיו חילוקי דעות בקהילה. המאמינים של הקהילה הקדומה התמודדו עם קונפליקטים אשר נבעו מדעות קדומות ומפרשנויות שונות של מספר סיפורים ומנהגים תנ"כיים. חילוקי דעות אלו היו עלולים להשמיד כליל את הקהילה, אשר הייתה אז בחיתוליה, אילמלא השליחים והמנהיגים אשר ביקשו ללא לאות את הדרכתם של רוח הקודש ושל הכתובים ביישוב סכסוכים אלו.

לפני מספר שבועות למדנו על חווית האחדות בקהילה הקדומה. השבוע נתבונן באופן שבו אותה קהילה קדומה יישרה את הסכסוכים שבתוכה, אשר ערערו את אחדותה ואיימו על הישרדותה. מה היו אותם סכסוכים, כיצד הצליחו ליישר את ההדורים ומה אנו לומדים כיום מחוויות אלו?

_*לימדו את השיעור השבועי לקראת שבת ה-17 בנובמבר._