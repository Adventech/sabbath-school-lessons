---
title: 'נקודות למחשבה'
date: 16/11/2018

---

אלן וויט, "מחפש האמת", ע40:87-93; "יהודי וגוי", ע40:122-130, במעשי השליחים.

"האסיפה שבה הוכרעה הסוגיה הורכבה משליחים ומורים בולטים שעסקו בהקמת קהילות משיחיות של יהודים וגויים, ומנציגים נבחרים ממקומות שונים. זקני קהילת ירושלים, נציגים מאנטיוכיה ומקהילות משפיעות אחרות נכחו באסיפה. האסיפה פעלה בעצה אחת ובקנה אחד עם תובנות שקולות והנחיות אלוהיות, כיאה לקהילה המושתתת על רצון ה'. בעקבות הדיונים שנערכו באסיפה, הכול נוכחו לדעת שה' בכבודו ובעצמו נתן מענה לסוגיה שעמדה על הפרק בכך ששפך את רוח קודשו על הגויים; לפיכך, שומה על חברי האסיפה לציית להנחיית רוח הקודש. 

כלל גוף המשיח לא נקרא להכריע בסוגיה. "הַשְּׁלִיחִים וְהַזְּקֵנִים" בעלי ההשפעה ושיקול הדעת היו אלה שקבעו את ההלכה, שהתקבלה לאחר מכן בידי כל הקהילות המשיחיות. ואולם, לא הכול היו שבעי רצון מן הפסיקה; קומץ אחים שאפתנים ובעלי ביטחון עצמי חלקו עליה. אנשים אלה פעלו על דעת עצמם. הם נהגו להתמרמר ולמצוא פגמים בזולת, להציע תוכניות חדשות ולנסות לערער את מלאכתם של המורים והשליחים שמינה אלוהים ללמד את מסר הבשורה. מראשית דרכה נתקלה הקהילה במכשולים שהיה עליה להתגבר עליהם, והיא תאלץ להתגבר עליהם עד אחרית הימים" – אלן וויט, מעשי השליחים, 127.

**שאלות לדיון**

`1. באילו צעדים ליישוב הסכסוכים מתוך הסיפורים שלמדנו עליהם השבוע ניתן לנקוט בקהילתכם המקומית אם וכאשר מתגלעים בה סכסוכים? על אף שהסוגייה המרכזית אשר דנו בה במועצה בירושלים הייתה תיאולוגית, מה מתוך סיפור זה יכול ללמד את הקהילה להתמודד עם סוגיות תרבותיות, פוליטיות או עדתיות המאיימות על אחדותה? אילו עקרונות ניתן לאמץ מסיפור זה?`

`2. הביטו שנית בציטוט להלן. למרות התוצאה החיובית, אחדים עדיין לא היו שבעי רצון. מה עלינו ללמוד ממציאות כואבת זו?`

**סיכום השיעור**: הקהילה הקדומה התמודדה עם סכסוכים פנימיים על מגוון סוגיות, אשר עלולים היו להרוס אותה מבפנים. השבוע ראינו את האופן שבו הקהילה, תחת הנחייתו של רוח הקודש ועל ידי ציותה לדבר ה', הצליחה ליישב סכסוכים אלו ולמנוע את הפילוג.