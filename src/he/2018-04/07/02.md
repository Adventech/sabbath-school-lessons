---
title: 'אפליה על רקע גזעני'
date: 11/11/2018

---

`קראו מעשי השליחים 6:1. איזו סוגייה גרמה לחלק מחברי הקהילה הקדומה להתלונן על חוסר ההוגנות לכאורה בחלוקת הסעד לאלמנות?`

דומה שלחלק מהמשיחיים הראשונים דוברי העברית היו דעות קדומות כלפי המאמינים דוברי היוונית שבקרבם ועל כן העניקו להם פחות מזון עבור אלמנותיהם. אפליה לכאורה זו גרמה לשסע עדתי בקהילה הקדומה. הטקסט אינו מבהיר אם האפליה הייתה אמיתית אם לאו. רק כתוב שחלק מחברי הקהילה סברו שהאפליה הייתה אמיתית. סכסוך זה איים על אחדותה של הקהילה כבר בשלב מוקדם זה. בסופו של יום, זה מרתק לראות עד כמה מהר הופיע שסע עדתי בקהילה. 

`קראו מעשי השליחים 6:2-6. אילו צעדים פשוטים נקטה הקהילה הקדומה על מנת ליישב סכסוך זה?`

הקהילה הקדומה התפתחה בצעדי ענק, והתפתחות זו הכבידה מאוד על תפקוד השליחים. מינוים של שבעת גברים אלו, המכונים באופן מסורתי "שמשים" (למרות שהברית החדשה אינה משתמשת בכינוי זה), הפחיתה משמעותית את המתחים בקהילה שבירושלים ואף אפשרה את מעורבותם של יותר אנשים בעבודת הקהילה.

השליחים הקשיבו בקשב רב לתלונות המאמינים דוברי היוונית וביקשו מהם פתרון לבעיה. בסופו של יום, השליחים השאירו בידי קבוצה זו את בחירתם של שבעת הגברים אשר עתידים היו ליטול חלק בעבודת הקהילה בכלל וביישוב הסכסוך בפרט. הקבוצה המליצה על שבעה תלמידים, כולם מהעדה היוונית. על גברים אלו נאמר שהיו "בַּעֲלֵי שֵׁם טוֹב, מְלֵאֵי רוּחַ וְחָכְמָה" (מעשי השליחים 6:3). 

עד אז היו השליחים לא רק דורשים את דבר אלוהים, אלא גם מחלקים מזון לאלמנות. אולם, בעקבות אותה החלטה, העבודה נחלקה בין שתי הקבוצות, וכל אחת מהן תרמה את תרומתה החשובה ושוות הערך להכרזת הבשורה. מעניין לשים לב שלוקס משתמש באותה מילה, "שירות" (diakonia), הן בהקשר עבודתם של השליחים כמבשרים (מעשי השליחים 6:4), והן בהקשר עבודתם של השמשים בחלוקת המזון (מעשי השליחים 6:1).

`איזו חשיבות מייחסים אתם לעובדה שמנהיגי הקהילה כינסו יחד מספר רב של מאמינים (מעשי השליחים 6:2) על מנת למצוא פתרון ליישוב הסכסוך?`