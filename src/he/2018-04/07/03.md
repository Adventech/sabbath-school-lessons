---
title: 'חזרתם בתשובה של הגויים'
date: 12/11/2018

---

חזרתם בתשובה של הגויים ושילובם בקהילה המשיחית מהווים אירוע דרמטי בספר מעשי השליחים, אירוע אשר הכשיר את הקרקע לעימות הגדול ביותר בחיי הקהילה הקדומה. עימות זה העמיד בסכנה לא רק את משימתה, אלא את עצם קיומה של הקהילה. 

`קראו מעשי השליחים 10:1-23. אלו אלמנטים מתוך קטע זה מצביעים על כך שרוח הקודש פעל בליבם של אנשים רבים כדי לסלול את הדרך לקבלת הבשורה מצדם של הגויים?`

אין ספק שהחזון שכיפא קיבל מאלוהים נראה בעיניו מוזר למדי. למעשה, הוא היה המום ממנו, שהרי כיהודי מאמין הוא לעולם לא נגע באף מאכל טמא, בהתאם לתורה (ראו ויקרא י"א; יחזקאל 4:14; דניאל 1:8). ועם זאת, חזון זה לא היה קשור כלל וכלל למזון, אלא כוונתו הייתה להמחסומים בין היהודים לגויים אשר מנעו את התפשטות הבשורה. מחסומים אלו בין יהודים לגויים היו בתקופה העתיקה נפוצים ועוצמתיים לא פחות מהיום.

בעשורים הראשונים לספירה, הקהילה המשיחית הייתה מורכבת בעיקר מיהודים אשר קיבלו את ישוע כמשיח המובטח בנבואות התנ"ך. אלו שהאמינו בישוע כמשיח באותה עת היו יהודים אדוקים אשר צייתו לתורה. להבנתם, הבשורה לא ביטלה בשום פנים את מצוות התורה (ראו מתי 5:17-20).

`קראו מעשי השליחים 10:28,29,34,35. כיצד פירש כיפא את החזון אשר קיבל ביָפוֹ? מה הוביל אותו לפרשנות זו?`

בספר מעשי השליחים אנו נחשפים לפעולותיו המדהימות של רוח הקודש, פעולות אשר סללו את הדרך לקבלת הגויים לתוך הקהילה המשיחית. וכתוצאה מכך, הגויים התקבלו בסופו של יום אפילו מבלי שיצטרכו לעבור מילה או להתגייר כדי להיחשב ליהודים.

מה ששכנע בסופו של דבר את כיפא שאכן מדובר ברצון אלוהים הייתה שפיכת רוח הקודש על קורנליוס ועל ביתו בצורה דומה לחוויתם של התלמידים בחג השבועות (מעשי השליחים 10:44-47). אם אין הבחנה בין יהודים לגויים בשפיכת רוח הקודש, אזי ברור שברית המילה אינה מהווה תנאי הכרחי בקבלתו של ישוע כמשיח. מסקנה זו הכשירה את הקרקע למחלוקת תיאולוגית עיקרית בין המשיחיים הקדומים.