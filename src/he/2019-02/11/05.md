---
title:  לעבר אמונה של דור ראשון
date:   12/06/2019
---

`אילו משברי אמונה התפתחו בישראל אחרי שיהושע ועמיתיו מתו? שופטים ב', 7-13.`

מחקרים על כיצד עקרונות ואמונות בארגונים כמו קהילות מועברות לדורות הבאים מלמדים שלמייסדים הייתה התחייבות גדולה מאוד לאמונות. היו הם הראשונים שקידמו אותן. בתוך דור אחד או שניים, רבים מאבדים את העקרונות מאחורי הערכים. יתכן והם ימשיכו להיות חלק מהארגון, אך לעיתים קרובות רק מתוך הרגל. בדורות הבאים, הרגלים נוטים להפוך למסורות. תשוקת המייסדים אינה נוכחת כבר. 	

`נאמר שלאלוהים אין נכדים, רק ילדים. מהו הפירוש לאמרה זו לדעתכם? ראו גם יוחנן א', 12, 13; ג', 7; ראשונה ליוחנן ה', 1.`

גישה שכיחה להעברת ערכים דרך דורות ארוכים של הקהילה המשיחית בעולם הייתה שהמבוגרים פשוט סיפרו לצעירים מה הם מאמינים. אך ללמוד את מה שההורים מאמינים או מה הקהילה מאמינה זו לא אמונה פרטית. להיות משיחי זה יותר מלהשתייך לארגון עם היסטוריה ודּוֹגְמָה [אמונה או הנחה שמקבלים כאמת מוחלטת]. אמונה אמיתית אינה משהו גנטי, העובר באופן טבעי מדור לדור. כל אחד צריך להכיר את ישוע באופן אישי. ההורים מוגבלים במה שהם יכולים לעשות. הקהילה באופן כללי, וההורים בפרט, צריכים לעשות את כל שיוכלו כדי ליצור אווירה שתשפיע בצורה כזאת שהצעירים ירצו לבחור בטוב, אך, בסופו של דבר, דור נושע או אבוד לבשורה אדם אחד בכל פעם.

`ג'ו, אטאיסט לשעבר, הצטרף לקהילה האדוונטיסטית כבוגר לאחר ניסיון חזק של חזרה בתשובה. הוא נשא אישה אדוונטיסטית ונולדו להם כמה ילדים, אשר, כמובן, גידלו באמונה. יום אחד הוא חשב על המצב הרוחני של ילדיו ואמר, "או, אם רק ילדי היו מתנסים באותו ניסיון שאני התנסתי!" אם הייתם שם, מה הייתם אומרים לו?`