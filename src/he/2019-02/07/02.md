---
title: 'המשיח, המרכז'
date: 12/05/2019

---

`באיזו המחשה שאול השליח משתמש כדי לתאר את האחדות החדשה הקיימת בין אנשים במשיח? כיצד המשיח עשה "אחד" מ"שתיים"? אל האפסים 2:11-22; ראו גם אל הגלטים 3:28.`

קרבן המשיח מסיר את המחסומים המבדילים בין האנשים. היו חומות שהבדילו את קהל המשתחווים בבית המקדש, נשים מגברים, ויהודים מגויים. בתיאור האחדות בין יהודים וגויים במשיח, שאול השליח השתמש בלשון כוללת את כל ההבדלים האחרים בין לאומים, קבוצות אנשים, רבדים חברתיים, ומין."כְּדֵי לִבְרֹא בּוֹ עַצְמוֹ אֶת הַשְּׁנַיִם לְאָדָם חָדָשׁ אֶחָד וּבְכָךְ לַעֲשׂוֹת שָׁלוֹם" (אל האפסים 2:15) - אלו הם בשורות טובות שעוזרות לזוגות להכיר באמת מהי אחדות ב"בשר אחד" בנישואים. בנוסף, על ידי האמונה במשיח, משפחות חלוקות זה זמן רב יכולות להתפייס.

`דבר אחד הוא לצטט פסוקים מן הכתובים המדברים על אחדות במשיח; דבר שונה לחלוטין הוא לחוות זאת. אילו שינויים מעשיים המשיח מביא לחיינו המאפשרים לנו להתנסות באחדות שהובטחה לנו? ראו, למשל, את אל הרומים 6:4-7, שניה לקורינתים 5:17, אל אפסים 4:24-32.`

"דמיינו עיגול גדול ומגבולותיו קווים רבים המתכנסים במרכז העיגול. כמה שקרובים הקווים הללו למרכז, כך גם קרובים הם אחד לשני….

"ככל שאנו מתקרבים למשיח, קרובים יותר נהיה אחד לשני." —Ellen G. White, The Adventist Home, p. 179. 

"בין אב ובן, בעל ואישה, … עומד המשיח כמתווך, בין שהם מכירים בו ובין שלאו. איננו יכולים למסד קשר ישר מחוץ לעצמינו אלא דרכו, דרך מילתו ודרך הליכה אחריו." —Dietrich Bonhoeffer, The Cost of Discipleship (New York: The MacMillan Publishing Co., 1979), p. 108.  

`עד כמה קרובה משפחתכם, או קהילתכם, למרכז העיגול? מה נצטרך לעזוב כדי שמערכות היחסים יהיו כפי שהן צריכות להיות?`