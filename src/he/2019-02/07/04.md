---
title: 'אנוכיות: משחתת משפחתית'
date: 14/05/2019

---

**"אם הגאווה והאנוכיות היו מונחות בצד, תוך חמש דקות היו נפתרות רוב הבעיות." אלן וויט, Early Writings, p. 119.**

כבני אדם, הטבע שלנו הושחת על ידי החטא. ויתכן שהדוגמה הגדולה ביותר לשחיתות הזו היא התכונה המקוללת- האנוכיות. נדמה כי אנו נולדים אנוכיים; אנו יכולים לראות את המציאות הזו בילדים קטנים, אשר טבעם הבסיסי הוא טובת עצמם. "אני, אני, אני…" כאשר אנו מגיעים לגיל הבגרות תכונה זו יכולה להתגלות בדרכים איומות למדי, במיוחד בבית.

כמובן, ישוע בא לשנות זאת (אל האפסים 4:24). דברו מבטיח לנו שאנו, דרכו, לא צריכים להיות נשלטים על ידי תכונת האופי ההרסנית הזו. כל חייו מהווים דוגמה מושלמת למשמעות החיים ללא אנוכיות; נוכל לנצח את הנטייה לחיות עבור עצמנו, בדרגה שנחקה את חייו של ישוע (ראשונה ליוחנן 2:6).

**חפשו את הפסוקים הבאים. מהם אומרים לנו לגבי חיים לא אנוכיים?**

`אל הפיליפים 2:3-5`

`ראשונה ליוחנן 3:16-18`

אלן וויט כתבה למעלה, אם גאווה ואנוכיות היו מונחים בצד, בעיות רבות היו נפתרות כליל, הרבה לפני שהם נרקבות והופכות למשהו מגעיל. כל בני המשפחה, במיוחד ההורים, חייבים להיטהר (משלי 16:6) מהחטא לרגלי קרבן המשיח (הדוגמה הגדולה ביותר ביקום על אי-אנוכיות), אפילו אם זה אומר לחזור לרגליו על בסיס קבוע ולהשתחוות בתפילה, אמונה, דמעות, וכניעה. 

`כמה זמן הנכם מבלים בהגות ובכניעה לרגלי המשיח? בהאבקות על הדברים הנראים כאנוכיים בחייכם? כיצד פסוק זה (מתי 7:16) עוזר להראות לכם אם ביליתם מספיק זמן שם?`