---
title:  מילות חכמה למשפחות
date:   27/04/2019
---

### קראו את הפסוקים הבאים לקראת שיעור שבת השבועי
משלי ה', 3-14; מתי יט', 5; ראשונה לקורינתים ז', 3, 4; משלי יג', 22; יד', 26; יז', 22; כג', 13; לא', 10-31.

> <p>פסוק לשינון</p>
> "בְּטַח אֶל-יְהוָה, בְּכָל-לִבֶּךָ; וְאֶל-בִּינָתְךָ, אַל-תִּשָּׁעֵן. בְּכָל-דְּרָכֶיךָ דָעֵהוּ; וְהוּא, יְיַשֵּׁר אֹרְחֹתֶיךָ" משלי ג', 5, 6

בכל שלב בחיים בו אנו נמצאים, כולנו, כמובן, התחלנו עם אמנו ואבינו, ללא קשר ליחסים שהיו לנו איתם, אם בכלל, לאחר לידתנו. מצד שני, ישנם אנשים, שחוץ מאחיהם ועוד בני משפחה, אין להם משפחה משלהם, חוץ מהאנשים איתם גדלו.

יהיה אשר יהיה מצבנו, או השלב בו אנו נמצאים, ספר משלי מכיל שילוב של הוראות, שירים, שאלות, ואמרות חכמה. ישנה התייחסות ישירה לקשרי משפחה, וניתן למצוא מילות חכמה ליישום בתא המשפחתי. ספר משלי יכול להיחשב, בעצם, למסמך משפחתי ובו מפתח לחיים יראי אלוהים נמסרים מהורה לילד. באותו אופן שהורה יכול לכתוב מכתב לבנו או בתו ההולכים לאוניברסיטה, או עוזבים את הבית, או מתחילים עבודה רחוק מהבית, כך משלי שלמה נמסרים מאב לבנו: "שְׁמַע בְּנִי, מוּסַר אָבִיךָ; וְאַל-תִּטֹּשׁ, תּוֹרַת אִמֶּךָ." (משלי א',8). ספר דברים הנחה את ההורים לחלוק את אמונותיהם עם הדור הבא. וזה מה שמשלי עושה. כהוראת האב לבנו, אנו שומעים את קול אבינו שבשמים הקורא לנו ללמוד. 

_למדו את השיעור השבועי לקראת שבת ה-4 במאי._