---
title:  נקודות למחשבה
date:   19/04/2019
---

אם נקרא את ההיסטוריה הקדומה של בני ישראל במדבר, נוכל לראות תיאור ארוך ומייגע של טעות אחר טעות מול שינויים גדולים, על אף ההתגלות הנפלאה של אהבת אלוהים וגבורתו. למעשה, לפני שבני ישראל יכנסו לארץ המובטחת - ובכך יתמודדו עם עוד שינוי גדול - אמר משה את הדברים הבאים:

"עֵינֵיכֶם, הָרֹאוֹת, אֵת אֲשֶׁר-עָשָׂה יְהוָה, בְּבַעַל פְּעוֹר:  כִּי כָל-הָאִישׁ, אֲשֶׁר הָלַךְ אַחֲרֵי בַעַל-פְּעוֹר הִשְׁמִידוֹ יְהוָה אֱלֹהֶיךָ, מִקִּרְבֶּךָ. וְאַתֶּם, הַדְּבֵקִים, בַּיהוָה, אֱלֹהֵיכֶם חַיִּים כֻּלְּכֶם, הַיּוֹם. רְאֵה לִמַּדְתִּי אֶתְכֶם, חֻקִּים וּמִשְׁפָּטִים, כַּאֲשֶׁר צִוַּנִי, יְהוָה אֱלֹהָי: לַעֲשׂוֹת כֵּן בְּקֶרֶב הָאָרֶץ, אֲשֶׁר אַתֶּם בָּאִים שָׁמָּה לְרִשְׁתָּהּ. וּשְׁמַרְתֶּם, וַעֲשִׂיתֶם כִּי הִוא חָכְמַתְכֶם וּבִינַתְכֶם, לְעֵינֵי הָעַמִּים: אֲשֶׁר יִשְׁמְעוּן, אֵת כָּל-הַחֻקִּים הָאֵלֶּה, וְאָמְרוּ רַק עַם-חָכָם וְנָבוֹן, הַגּוֹי הַגָּדוֹל הַזֶּה. כִּי מִי-גוֹי גָּדוֹל, אֲשֶׁר-לוֹ אֱלֹהִים קְרֹבִים אֵלָיו, כַּיהוָה אֱלֹהֵינוּ, בְּכָל-קָרְאֵנוּ אֵלָיו. וּמִי גּוֹי גָּדוֹל, אֲשֶׁר-לוֹ חֻקִּים וּמִשְׁפָּטִים צַדִּיקִם, כְּכֹל הַתּוֹרָה הַזֹּאת, אֲשֶׁר אָנֹכִי נֹתֵן לִפְנֵיכֶם הַיּוֹם. רַק הִשָּׁמֶר לְךָ וּשְׁמֹר נַפְשְׁךָ מְאֹד, פֶּן-תִּשְׁכַּח אֶת-הַדְּבָרִים אֲשֶׁר רָאוּ עֵינֶיךָ וּפֶן-יָסוּרוּ מִלְּבָבְךָ, כֹּל, יְמֵי חַיֶּיךָ; וְהוֹדַעְתָּם לְבָנֶיךָ, וְלִבְנֵי בָנֶיךָ." (דברים ד', 3-9).

כמה חיוני זה שלא נשכח את מה שהאדון עשה למעננו. ואיזו דרך טובה יותר מאשר ללמד אותה לאחרים ולאלו שיבואו אחרינו. שימו לב, גם, עד כמה מרכזית היתה מערכת המשפחה בכל הסיפור - עליהם היה ללמד את הדברים הללו לילדיהם. חטא בבעל פעור היה חטא שיכל להרוס את חיי המשפחה ביחוד. "הפשע שהביא למשפטי אלוהים על ישראל היה חטא התאווה. להיטות הנשים ללכוד נפשות לא הסתיימה בבעל פעור." אלן וויט,  The Adventist Home, p. 326.

**שאלות לדיון**

`1.	בכיתה, דברו על כמה מההכנות שעשיתם כאשר הצטרכתם להתמודד מול שלבים גדולים בחיים, כמו למשל נישואין, הורות, זקנה, או כל דבר אחר. כיצד השינויים השפיעו על משפחתכם? מה למדתם שיוכל לעזור לאחרים המתמודדים עם אותם שלבים בחיים?`

`2.	חישבו על דברי דוד לשלמה, שוב בהקשר לחטא עם בת שבע, אסון שהטל צל לאורך כל שארית מלכות דוד והשפיע רעות על משפחתו. באילו דרכים, בתוך כל זה, אנו רואים את מציאות חסד אלוהים בפעולה?`