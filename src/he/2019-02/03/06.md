---
title: 'הכנות למוות'
date: 18/04/2019

---

אלא אם כן נהיה בחיים בביאה השנייה של ישוע, ישנו שינויי שכולנו יכולים לצפות לו והוא השינוי הגדול מכולם: מחיים למוות. יחד עם נישואים ולידה, איזה עוד שינוי משפיע על המשפחה יותר מהמוות של בן משפחה קרוב?

`קראו את הראשונה לקורינתים 15:24-26. מה פסוקים אלו מלמדים אותנו על המוות?`

פעמים רבות, כמובן, המוות מגיע באופן בלתי צפוי ובצורה טראגית. כמה גברים, נשים, ואף ילדים, התעוררו יום אחד רק כדי לסגור את עיניהם לא לשינה אלא למוות, אפילו לפני השקיעת אותו יום? או שהתעוררו בוקר אחד ולפני שהשמש שקעה הם איבדו בן משפחה?

חוץ מלהיות בטוחים שהינכם קשורים באמונה אל האדון ועטופים בצדקתו כל שניה ושניה (ראו אל הרומים 3:22), אינכם יכולים להתכונן למוות שאינכם רואים שקרב ובא, אליכם או אל אהובכם.

מצד שני, מה הייתם עושים אם הייתם יודעים שנשארו לכם רק כמה חודשים לחיות? איננו יודעים מתי בדיוק המוות יגיע, אך יש בהחלט אפשרות לדעת מתי אנו מתקרבים לסוף חיינו. לכן, כמה חיוני זה להכין את עצמנו ואת משפחתנו מהבלתי נמנע.

`קראו מלכים א', 2:1-4, כמה מהמילים האחרונות שהמלך דוד אמר לבנו שלמה. אילו לקחים נוכל לקחת מפסוקים אלו לגבי ההכנות למוות, שלכם ושל בני משפחתכם?`

במבט ראשון ניתן להתווכח, 'זה הזוי! דוד, שדמו של אוריה היה על ידיו לאחר שהכניס בהריון את אישתו בניאוף (ראו שמואל ב' יא), אומר לבנו ללכת בדרך ה'.' מצד שני, אולי מילות דוד כה עצמתיות בדיוק בגלל החטא הזה וההשלכות הנוראיות שעקבו אחריו. דוד היה, ללא כל ספק, בדרכו שלו מנסה להזהיר את בנו מהטיפשות שגרמה לו צער רב. דוד למד, בדרך הקשה, כמה לקחים לגבי מחיר החטא, וללא צל של ספק קיווה לחסוך מבנו את הצער שהוא בעצמו חווה.