---
title:  מוות ובדידות
date:   24/04/2019
---

מישהו פעם שאל את השאלה הבאה: מה ההבדל בין אנשים ותרנגולות בנוגע לשאלת המוות? התשובה היא, שלא כתרנגולות, שמתות, אנו כבני אדם שגם מתים, יודעים שנמות. תרנגולות לא יודעות זאת. והידיעה למותנו הקרב משפיעה על הדרך בה אנו חיים היום.

כפי שאנו יודעים, כל מערכות יחסים, כולל נישואים, מוקדם או מאוחר, יסתיימו באויבינו הגדול מכולם: מוות. לא משנה עד כמה מאוחדים האנשים, ולא משנה עד כמה גדולה האהבה ביניהם, הקרבה העמוקה, הזמן שבילו יחד, אנו כבני אנוש (להבדיל מתרנגולות) יודעים שמוקדם או מאוחר המוות יגיע (אלא אם כן ישוע חוזר לפני כן) וכאשר המוות יבוא, כל מערכות היחסים שלנו יפסקו. זה היה גורלנו מאז החטא הראשון וזה יהיה גורלנו עד ביאת ישוע. 

התנ"ך אינו מספר לנו מי מן השניים, אדם או חווה, מת ראשון, אך זה בטוח כאב ביחוד לשני, במיוחד כאשר המוות לא היו אמורים להיות חלק מהחיים מלכתחילה. אם, כפי שראינו בשיעור קודם, מות עלה גרם להם להתאבל, מי יכול היה לתאר את גודל צערם במות הבעל/אישה?

הבעיה היא שאנו רגילים למוות עד כדי כך שאנו לוקחים אותו כמובן מאליו. אך המוות לעולם לא תוכנן להיות משהו שאנו כבני אנוש, היינו צריכים לחוות. לכן, עד עצם היום הזה, אנו נאבקים כדי להבין אותו, כאשר לעיתים כה קרובות, פשוט איננו יכולים.

`מה הפסוקים הבאים מלמדים אותנו לגבי המוות ולגבי כיצד אנשים נאבקים איתו? ישעיה נז',1; התגלות כא', 4; ראשונה לתסלוניקים ד', 17, 18; מתי ה', 4; שמואל ב' יח', 33; בראשית לז', 34.`

אין ספק: לא רק שכולנו מתמודדים עם המציאות של מותנו, אנו גם מתמודדים עם המציאות של מות אחרים, אהובינו, אולי מותו של החבר הקרוב ביותר. לכן, מוקדם או מאוחר, רבים מאיתנו יתמודדו עם פרק זמן, עונה, של בדידות שהגיעה עם מות מישהו אחר. זה קשה, זה כואב, ובזמנים אלו אנו יכולים, ולעיתים אף חייבים, לדרוש את הבטחות אלוהים. אחרי הכל, בעולם מלא חטא, סבל ומוות, מה עוד יש לנו חוץ מההבטחות הללו?

`כיצד קהילתכם יכולה לעזור לאנשים הסובלים מבדידות שנגרמה על ידי מות אהוביהם?`