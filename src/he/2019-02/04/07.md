---
title: 'נקודות למחשבה'
date: 26/04/2019

---

"באמצע חיים פעילים, חנוך שמר בנחישות על הקשר שלו עם אלוהים. ככל שעמלו היה גדול וכבד יותר, כך גם תפילותיו היו רצופות וכנות יותר. הוא המשיך לבודד את עצמו לתקופות מסוימות מהחברה. לאחר שהיה שוהה במשך זמן מה בין בני האדם, עומל כדי לעזור להם בהוראה ודוגמה, הוא היה מתבודד, כדי לבלות זמן בבדידות, רעב וצמא ליֶדַע שרק אלוהים יכול להעניק. ככל שחנוך בילה יותר עם אלוהים, הוא שיקף יותר ויותר את הדמות האלוהית. פניו היו מוארים באור אלוהי, אותו האור הזוהר הנשקף מפניו של ישוע. כאשר היה חוזר מהשיחות הפרטיות שלו עם אלוהים,הכופרים התבוננו אף הם ביראת כבוד על ארשת פניו המרהיבה."—Ellen G. White, Gospel Workers, p. 52. למרות שסיפור חנוך מעודד ואומר לנו דברים עוצמתיים על האנשים הבוחרים להתבודד, רבים מתמודדים עם סוג בדידות שלא ביקשו. הם אינם רוצים להיות לבד. נכון, שוב, תמיד נוכל להיות בחברותה מאושרת עם האדון, הנוכח בכל עת, אך לא אחת אנו משתוקקים לחברות ואחווה אנושית. כמה מכריע שאנו, כקהילה, נהיה מוכנים להגיע לאנשים היושבים לידנו ביום השבת בכל שבוע, אך חווים תקופה נוראית של בדידות. בו זמנית, במידה והינכם עוברים תקופה קשה כזו, חפשו מישהו שתוכלו לסמוך עליו בקהילה (או במקום אחר) ודברו איתו. פעמים רבות אנשים אינם יכולים להבחין מה אדם כלשהו עובר ברגע נתון רק מלהתבונן בו. קל, לפחות לאנשים מסויימים, להסתתר מאחורי מסכה.

**שאלות לדיון**

`1.	כיצד קהילתכם יכולה ללמוד להיות רגישה יותר לצרכים של אנשים בודדים באמצעה?`

`2.	"אֵינֶנִּי מְדַבֵּר מִתּוֹךְ מַחְסוֹר; לָמַדְתִּי לְהִסְתַּפֵּק בְּמַה שֶּׁיֵּשׁ לִי, בְּכָל מַצָּב" (אל הפיליפים 4:11). קראו את ההקשר הארוך יותר של מילות שאול השליח בקטע זה. כיצד נוכל ללמוד ליישם אותם בעצמינו? בו זמנית, מדוע עלינו להיות זהירים בדרך שאנו מצטטים את פסוק זה למישהו שסובל?`

`3.	בכיתה, דברו על זמן מסויים שחוויתם בדידות קשה. מה עזר לכם? מה הכאיב לכם? מה ממה שלמדתם יכול לעזור לאחרים?`