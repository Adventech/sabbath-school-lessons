---
title:  אהבות שיר האהבה
date:   06/05/2019
---

`תארו את ההיבטים הרבים של האהבה המוצגת בשיר השירים. שיר השירים א', 2, 13; ב', 10-13, 16; ג', 11; ד', 1-7; ה', 16; ו', 6; ז', 1-9; ח', 6, 7.`

שיר השירים מראה כיצד ידידים מבלים זמן יחד, מתקשרים בפתיחות, ודואגים אחד לשני. בשיר השירים, שני ידידים טובים הופכים לזוג נשוי. האישה מכריזה, "זֶה רֵעִי" (שיר השירים ה', 16). המילה רעי מבטאת חברות ורעות ללא ביטויים של שותפות מינית. אשרי הבעל או האישה אשר בן/ות זוגם/ן חברם/תם הטוב/ה.

לאורך השיר, מחמאות אינטימיות ומחוות אהבה משדרים את המשיכה העוצמתית, את העונג הפיזי והרגשי שגברים ונשים מוצאים אחד בשניה. האינטימיות הטבעית של אהבה רומנטית הינה מתנת הבורא, כדי לעזור לשותפים להתקרב יותר אחד לשניה בנישואין. ככל שהזוג פתוח יותר לעבודת האהבה האלוהית בליבם, אהבתם האנושית "נצרפת ומטוהרת, נעשית נעלה ומאודרת." —Ellen G. White, The Adventist Home, p. 99. 

פסוקים אלו בנוסף משדרים את המחשבות הנעלות ביותר לגבי האהבה. אהבה אמיתית אינה טבעית ללב האנושי; זוהי מתנה של רוח הקודש (אל הרומים ה', 5). אהבה כזו מאחדת בעל ואישה באחדות מתמשכת. זוהי האהבה המסורה הנזקקת נואשות במערכת היחסים הורה-ילד כדי לבנות את הרגשת הביטחון בקטנים. זוהי האהבה של נתינה עצמית הקושרת מאמינים יחדיו בגוף המשיח. שיר השירים קורא לנו להפוך אהבה זו לכח הפעיל במערכות היחסים שלנו עם בן/בת זוגינו.

`כיצד סוג זה של אינטימיות משקף, בדרכו שלו, את סוג האינטימיות שיכולה להיות לנו עם אלוהים? אלו הקבלות נוכל למצוא (למשל, לבלות זמן, הנתינה המוחלטת של עצמנו, וכו')? אילו עוד הקבלות ישנם?`