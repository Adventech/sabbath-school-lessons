---
title: 'נלחמים למען ילדכם האובד'
date: 23/05/2019

---

`קראו משלי 22:6. מה הבנתכם מפסוק זה? האם זה ערבון, הבטחה, או הסתברות?`

לעיתים קרובות כהורים אתם עושים את כל מה שאתם יכולים ויודעים שצריך - מבלים זמן בחינוך הילדים על דברים טובים, לחיות לפי הידע שיש לכם על אלוהים, לשלוח אותם לבתי ספר טובים, ללכת לקהילה בקביעות, להיות מעורבים בעבודות בישור איתם – ובסוף אתם מגלים שהם החליטו לעזוב את האמונה עליה גדלו. הכאב עז, ואין רגע של מנוחה מהדאגה שלכם לישועתם. הסיבה לכך אינה בהכרח בעטיים של הוריהם.  לילדים מחשבות משל עצמם והם האחראים מול אלוהים על מעשיהם.

ישנם אנשים שאימצו את המילים "גם כי יזקין לא יסור ממנה" כהבטחה, ערבון לרעיון שתוצאת הורות נכונה תמיד תהיה ישועת הילד. אך משלי לעיתים קרובות נותן לנו עקרונות ולא תמיד הבטחות ללא תנאי. מה שנוכל להסיק מפסוק זה זה הביטחון שהלקחים הנלמדים בילדות המוקדמת יימשכו לכל החיים. כל ילד מגיע לגיל שבו הוא מאמץ את מורשת הוריו לחייו או דוחה אותה. ההורים הנזהרים להעניק לילדיהם הכשרה צדיקה בטוחים שמה שלימדו את ילדיהם תמיד יהיה איתם, ואם וכשילדיהם סוטים מן הדרך, הזרעים שזרעו בליבם תמיד יהיו בליבם ויקראו להם לשוב הביתה. להיות הורים טובים היא החלטה שלנו; הדרך שהילדים יצאו זו כבר החלטה שלהם. 

מה על ההורה לעשות כאשר הילד סוטה מן הדרך? החזירו את ילדיכם לאלוהים בתפילה כנה. אם יש מישהו שמבין את כאבך, זהו אלוהים ההורה המושלם, אשר ילדיו, מיליארדים מהם, הפנו לו גב. תוכלו לתמוך בבנכם האובד באהבה ותפילה ולהיות מוכנים לעמוד לצידם כאשר הם נאבקים עם אלוהים. 

אל תתביישו לבקש תמיכה ותפילה, אל תאשימו את עצמיכם, ואל תתמקדו יתר על המידה על הבן האובד עד שתשכחו את שאר המשפחה. לגדל בן אובד יכול לחלק את המשפחה; לכן, בנו חזית אחידה עם בן/בת זוגכם וסמנו גבולות ברורים לילדיכם. זכרו שאלוהים אוהב את ילדכם הרבה יותר ממה שאתם אוהבים אותו, הביטו לעבר עתיד טוב יותר, וקבלו את העובדה הפשוטה שילדכם הוא עבודת אלוהים בעיצומה.

`טבעי הדבר להאשים את עצמיכם במצבים כאלו. ואפילו אם טעיתם, מדוע טוב יותר להתמקד בעתיד ובהבטחות אלוהים?`