---
title:  אובדן אמון
date:   27/05/2019
---

כולנו אנשים חוטאים ומלאים פגמים באופיינו, ומדי פעם נגלה שאיננו ראויים לאמונם של אלו שבטחו בנו. ומי לא היה קרבן למעילה באמונו? וכמה שהאובדן קשה, ההרגשה קשה אף יותר כאשר אנו בוגדים או נבגדים על ידי בן משפחה. 

לפעמים נראה שקל יותר לברוח כאשר אנו מבינים שמערכת יחסים כלשהי לא שווה את המאמץ שלנו לבנות אותה מחדש. כמובן, לא קל כאשר מדובר בבן משפחה, כמו למשל בעל או אישה. ניתן לומר שאחד ממטרות הנישואין היא ללמד אותנו לבנות מחדש את האמון גם כאשר אבד.

`כאשר אמון במערכת היחסים עומד בסכנה, כיצד יוכלו גם האמון וגם היחסים במערכת זו להירפא ולהינצל? ראשונה לכיפט ה', 6, 7; ראשונה ליוחנן ד', 18; יעקב ה', 16; מתי ו', 14, 15.`

שיקום אמון שבור הוא כמו מסע; עליכם לעשות צעד אחד בכל פעם. המסע מתחיל עם הכרה כנה של הכאב ווידוי האמת, תהיה הפגיעה בכם אשר תהיה והאדם הפוגע יהיה אשר יהיה. 

כאשר ניאוף הוא סיבת הפִּרְצָה, ריפוי מתחיל כאשר הפוגע מתְוַדָּה. כחלק מתהליך הריפוי, הווידוי חייב ללכת יד ביד עם פתיחות מצד הפוגע. אסור שדבר כלשהו שיוותר סודי, או אחרת, כאשר הוא יתגלה (וזה אכן יתגלה מתישהו), האמון ששוקם יהרס. בפעם השניה שהאמון מופר, הריפוי קשה אף יותר מאשר הפעם הראשונה.

שיקום האמון לוקח זמן וסבלנות. ככל שהעבירה רצינית יותר, יקח זמן רב יותר לתקנה. קחו בחשבון שיש פעמים שזה ירגיש כאילו אתם לוקחים שני צעדים קדימה ושלושה צעדים אחורה. יום אחד מרגישים כאילו יש תקווה למחר, והיום למחרת אתם מרגישים שאתם רוצים לברוח. אך, אנשים רבים אכן שיקמו את מערכות היחסים הכושלות שלהם ופיתחו חיי נישואין יותר עמוקים, אינטימיים, מספקים ושמחים.

`אלו עקרונות של ריפוי נישואים פגועים תוכלו ליישם במקרים אחרים של שבירת אמון? בו זמנית, באיזה מצב, למרות שיש סליחה, אין עוד אמון, וגם צריך שלא יהיה אמון?`