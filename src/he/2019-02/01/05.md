---
title: מעברים
date: 03/04/2019

---

העובדה היא שבני אדם בדרך כלל, הינם בריות הכפופות להרגלים. ואנו, אכן, מתרגלים בדרכינו, וככל שמתבגרים יותר, יותר קשה לנו לשנות את דרכינו. 

אכן, איננו משתנים בקלות. כמה נשים התלוננו במהלך השנים, "ניסיתי לשנות את בעלי, אך…"? אלוהים עוסק בלשנות אותנו, אמנם לא כל כך את האישיות שלנו, אך, ללא שום ספק, את אופיינו. וזהו עיקר תכנית הישועה: אלוהים עושה מאיתנו בריות חדשות בו.

`איזה שינוי גדול קרה לשאול מטרסוס, וכיצד הוא קרה? מעשי השליחים 8:1, 3; 9:1-22; אל הגלטים 1:15-17.`

"כאשר התמסר שאול כליל לגבורת רוח הקודש שעוררה את מצפונו, הוא ראה את המשגים שעשה בחייו והכיר במצוות תורת ה' מרחיקות הלכת. הוא, שהיה כל חייו פרוש גאה שבטח בצדקת דרכו והאמין שמעשיו הטובים יושיעוהו, השתחווה עתה לפני ה' בענווה ובפשטות של ילד קטן, התוודה על חטאיו, הכיר בכך שהוא אינו ראוי לחסדי ה', והתחנן לקבל את זכויותיו ומעלותיו של המושיע שנצלב וקם לתחייה. שאול נכסף להתייחד עם האב והבן שבשמיים, ולשרות עימם באחווה ובאחדות; מתוך תשוקתו העזה למחילה וקבלה, הוא נשא תחינות יוקדות אל כס החסד. תחינותיו של הפרוש שחזר בתשובה לא שבו ריקם. המחשבות והרגשות שפיעמו בנבכי נשמתו השתנו בעזרת חסד ה'; תעצומות נפש נאצלות ומעודנות יותר התעוררו בליבו ועלו בקנה אחד עם מטרותיו הנצחיות של אלוהים. המשיח וצדקתו הפכו בעיניו יקרים יותר מן העולם כולו." אלן וויט, מעשי השליחים, עמ' 79, 80.

אף שסיפור חזרתנו בתשובה אינו דרמטי כסיפורו של שאול, לכולנו צריך להיות סיפור, חוויה של כיצד האדון פעל בחיינו לשנותנו, ליצור מאיתנו את סוג האנשים שאנו יודעים שעלינו להיות. אכן, התהליך יכול להיות ארוך ומייגע, ולעיתים קל לתהות אם באמת נשתנה. ברגעים כאלה, ישנם שני פסוקים מכריעים שחשוב שנחשוב עליהם ונדרוש אותם בחיינו.  

`קראו אל הפיליפים 1:6 ואל הרומים 8:1. אילו שתי הבטחות אנו מוצאים בשני הפסוקים הללו, וכיצד הם מתאימים יחד לחווית המאמין?`