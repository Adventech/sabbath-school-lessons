---
title: 'לעזוב את כולם כדי להימלט מישוע'
date: 11/09/2024

---

`קראו מרקוס 14:43-52. מה מתרחש כאן שהוא כל כך חשוב לתוכנית הישועה?`

זה מזעזע שאחד ממקורביו של ישוע בגד בו והסגירו לאויביו. הבשורות אינן מפרטות את המניע של יהודה. אבל אלן ג'י ווייט כותבת: " מטבעו, אהב יהודה כסף והיה תאב בצע, אך לא תמיד היה כה מושחת כדי לבצע מעשה שפל כזה. אך הוא טיפח בליבו את הרוח הרעה של תאוות הבצע, עד שהפכה למניע העיקרי ששלט בחייו. אהבת הממון שלו גברה על אהבתו למשיח. הוא הפך עבד למידה רעה אחת, ובכך מכר את נפשו לשטן, אשר דרדרו עמוק אלי חטא." – אלן ג' וייט, חמדת הדורות, ע40:577.

הבגידה כשלעצמה זוכה לצער על ידי כולם, גם על ידי אלה העושים שימוש בבוגדים (השוו למתי 27:3-7). אבל המעשה של יהודה הוא מרושע במיוחד משום שהוא מבקש להסתיר את בגידתו במסווה של ידידות. הוא נותן לחבורה שבאה לעצור את ישוע הוראה שהאיש שהוא מנשק הוא האיש שצריך לעצור. נראה שיהודה רצה להסתיר את הבגידה שלו מישוע ומשאר התלמידים.

כאוס פורץ כשהחבורה עוצרת את ישוע. מישהו שולף חרב (יוחנן 18:10, 11 אומר שזה היה כיפא) וכורת את אוזנו של משרתו של הכהן הגדול. ישוע פונה לאספסוף, וגוער בהם על כך שהם עשו בסתר את מה שהם פחדו לעשות בשטח פתוח, כאשר לימד בבית המקדש. אבל ישוע מסיים בהתייחסות לכתבי הקודש שמתגשמים. זהו אות נוסף לאותה עלילה כפולה העוברת בסיפור הסבל - שרצון אלוהים מגיע להתגשמות גם כאשר רצון האדם פועל להשמדת המשיח.

התלמידים כולם בורחים, כולל כיפא, שבכל זאת יופיע שוב, יילך אחרי ישוע מרחוק ובסופו של דבר יסתבך בצרות. אבל מרקוס 14:51, 52 מספר על צעיר שעוקב אחרי ישוע, תיאור שנמצא כאן ולא בשום מקום אחר בבשורות הקנוניות. יש שחושבים שזה היה מרקוס עצמו, אבל זה בלתי ניתן להוכחה. מה שמדהים הוא שהוא בורח עירום.

הצעיר, במקום לעזוב את כולם כדי "לעקוב אחרי" ישוע, עוזב הכל כדי "לברוח" מפני ישוע.

`חשבו על הרעיון המפחיד שהיותו עבד של רוע אחד בלבד הוביל את יהודה לעשות את מה שהוא עשה. מה זה אמור לספר לנו על שנאת חטא ועל התגברות עליו בחסדו של אלוהים?`