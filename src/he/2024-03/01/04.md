---
title:  השליח
date:  02/07/2024
---

`קראו מרקוס א':1-8. מיהן הדמויות בפסוקים אלה, ומה הן אומרות ועושות?`

בפסוקים אלה יש שלוש דמויות מרכזיות: ישוע המשיח במרקוס א':1, אלוהים האב (מרומז במרקוס א':2), ויוחנן המטביל, השליח והמטיף שהינו הנושא המרכזי שהחלק האחרון בקטע זה.

במרקוס א':2, 3 ישנו ציטוט מהתנ"ך שמרקוס מציג כדי לתאר מה יתרחש בסיפור. מה שמרקוס מצטט הוא תערובת של ביטויים משלושה קטעים: שמות כ"ג:20, ישעיה מ':3, ומלאכי ג':1.

`קראו בשמות כ"ג:20, ישעיה מ':3 ומלאכי ג':1. מה משותף לשלושת הקטעים האלה?`

שמות כ"ג:20 מתייחס למלאך שאלוהים ישלח לישראל להביא אותם לכנען. ישעיה מ':3 מדבר על אלוהים המופיע במדבר בדרך המלך שהוכנה לפניו. מלאכי ג':1 מדבר על שליח שהולך לפני ה' כדי להכין את דרכו. כל שלושת הקטעים הללו מדברים על מסע.

לטקסט בישעיה יש קשרים רבים עם כהונתו של יוחנן המטביל והוא מתמקד גם בדרך האדון. בבשורה על פי מרקוס, האדון ישוע נמצא במסע. הנרטיב המהיר מגביר את תחושת המסע הזה, מסע שיוביל אל הצלב ואל המוות שלו בהקרבה עבורנו.

אבל הרבה חייב לקרות לפני שהוא מגיע לצלב. המסע רק מתחיל, ומרקוס יספר לנו הכל אודותיו.

בהתאם לציטוט מהתנ"ך במרקוס א':2, 3, יוחנן המטביל קורא לחזור בתשובה, להתרחק מהחטא ולחזור לאלוהים (מרקוס א':4). לבוש כמו אליהו הנביא הקדום (השווה למלכים ב' א':8), הוא מדבר במרקוס א':7, 8 על הבא אחריו שהינו גדול ממנו. ההצהרה שלו שהוא לא ראוי לשחרר רצועה מסנדליו של הבא אחריו מראה את ההשקפה הנעלה שיש לו על ישוע.