---
title: 'סיפור "סנדוויץ": חלק ב'''
date: 18/07/2024

---

`קראו מרקוס 3:20, 21. איזו התנסות הובילה את משפחתו של ישוע לחשוב שהוא יצא מדעתו?`

האשמה בחוסר יציבות נפשית היא חמורה למדי. בדרך כלל זה נובע ממקרים שבהן אדם מהווה איום על ביטחונו שלו עצמו. משפחתו של ישוע הרגישה כך כלפיו כי הוא היה כל כך עסוק עד שלא לקח לו זמן לעצור לאכול. הם יצאו לקחת אחריות עליו, ושם הסיפור החיצוני של ה"סנדוויץ" נפסק, נקטע על ידי הסיפור הפנימי על הסופרים המאשימים את ישוע בקנוניה עם השטן.

הקבלה מוזרה קיימת בין הסיפור החיצוני והפנימי של סיפור "סנדוויץ" זה. נראה שלמשפחתו של ישוע יש מבט מקביל עליו לזה של הסופרים. המשפחה אומרת שהוא משוגע. הסופרים אומרים שהוא בקשר עם השטן.

`קרא את מרקוס 3:31-35. מה משפחתו של ישוע רוצה, וכיצד הוא מגיב?`

הסצנה הזו עשויה להיראות מוזרה. אם אמכם או בני משפחה אחרים יבואו לראותכם, האם לא תיפגשו איתם? הבעיה הייתה שמשפחתו של ישוע באותה תקופה לא הייתה מותאמת לרצון האל. ישוע זיהה את האמת הזו ובקטע זה הוא מגדיר מחדש את המשפחה. מי שעושה את רצון האל הם אחיו, אחותו ואמו. הוא הבן של אלוהים, ומי שמתאים עצמו עם רצון אלוהים הופך למשפחתו.

שני הסיפורים של סיפור "סנדוויץ" זה בבשורת מרקוס טומנים בחובם אירוניה עמוקה. בסיפור הפנימי, ישוע אומר שבית המפולג כנגד עצמו אינו יכול לעמוד. במבט ראשון, נראה שבסיפור החיצוני ביתו של ישוע עצמו, משפחתו, מפולגת מול עצמה! אבל ישוע פותר את החידה הזו על ידי ההגדרה מחדש שלו למשפחה. משפחתו האמיתית היא אלה שעושים את רצון אלוהים יחד איתו (ראה לוקס 12:53, לוקס 14:26). פעמים רבות במהלך ההיסטוריה משיחיים מצאו עצמם דחויים ומנוכרים מקרוביהם וזוהי ללא ספק חוויה קשה. קטע זה מגלה שישוע עבר את אותה הצרה ולכן הוא מבין את זה ויכול לנחם את מי שחשים את הניכור המשפחתי הכואב הזה.