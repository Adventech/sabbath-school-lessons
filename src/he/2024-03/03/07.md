---
title: 'נקודה למחשבה'
date: 19/07/2024

---

קראו אלן ג' וייט, “מתי הלוי", ע40:206-213, ו"השבת" ע40:214-221, בספר חמדת הדורות.

"כאשר הפרושים שאלו את ישוע: "הַאִם מֻתָּר לְרַפֵּא בְּשַׁבָּת?" הוא השיב: "מִי מִכֶּם הָאִישׁ שֶׁכֶּבֶשׂ אֶחָד לוֹ וְאִם יִפֹּל בְּשַׁבָּת לְתוֹךְ בּוֹר לֹא יַחֲזִיק בּוֹ וְיָרִים אוֹתוֹ? וְכַמָּה חָשׁוּב הָאָדָם יוֹתֵר מִן הַכֶּבֶשׂ! לָכֵן מֻתָּר לַעֲשׂוֹת אֶת הַטּוֹב בְּשַּׁבָּת." (מתי 12:12-10).

המרגלים לא העזו להשיב למשיח קבל עם ועדה, מפחד שמא ימצאו עצמם בצרה. הם ידעו שהוא אמר את האמת. הם יעדיפו להשאיר אדם בסבלו במקום לחלל את מסורותיהם, אך הם יעזרו לבהמה שכן אובדנה יעלה בהפסד לבעליה. הם הפגינו דאגה רבה יותר לבעל חיים מאשר לאדם שנוצר בצלם אלוהים. דבר זה ממחיש את מהותן של כל דתות השקר. ראשיתן בתשוקתו של האדם לרומם את עצמו מעל אלוהים, אך אחריתן היא השפלת האדם, והתייחסות אל אדם כאל פחות ערך מבהמה. כל דת הנלחמת בריבונותו של ה' גוזלת מן האדם במרמה את התהילה והכבוד שנחל בשעת הבריאה, שישובו אליו דרך המשיח. כל דת שקר מלמדת את חסידיה לנהוג באדישות לנוכח צרכיו, סבלותיו וזכויותיו של הזולת. הבשורה מרימה על נס את האנושות, שכן המשיח פדה אותה בדמו; היא מלמדת אותנו לנהוג באהבה ובחמלה, למלא את צרכי הזולת ולסייע לזולת בשעת צרה. ה' אומר: "אוֹקִיר אֱנוֹשׁ מִפָּז; וְאָדָם, מִכֶּתֶם אוֹפִיר." (ישעיהו 13:12)." אלן ג' וייט, חמדת הדורות, ע40:218, 219.

**שאלות לדיון**:

`אילו אסטרטגיות או שיטות עבודה עוזרות לכם ולקהילה המקומית שכם להישאר רגישים לאנשים הסובלים בשקט כמו המשותק במרקוס ב'?`

`חשבו על עד כמה עיוורים משנאה, מסורת, דוגמה ודת בכלל הפכו המנהיגים הדתיים שדחו את ישוע, כך שאפילו הניסים שלו, שהיו צריכים לפתוח את ליבם בפניו, לא עשו זאת. איך אנחנו כעמו של אלוהים יכולים להיזהר שמשהו דומה לא יקרה לנו?`

`כיצד יכולה הקהילה המקומית שלכם להפוך ל"משפחה" עבור אלה שהמשפחה הביולוגית הקרובה שלהם אולי דחתה אותם בגלל אמונתם?`

`הרהרו עוד בשאלת "החטא הבלתי נסלח". בכיתה, דונו מה זה אומר וכיצד נוכל להיות בטוחים לא לעשותו.`