---
title: 'משלים של גידול זרעים'
date: 25/07/2024

---

`קראו מרקוס 4:26-29. מהי נקודת העניין המרכזית במשל זה?`

לרוב בשורת מרקוס יש הקבלות במתי או בלוקס, או בשניהם. אבל זה לא המצב עם המשל הזה. הוא ייחודי למרקוס. המוקד של משל קצר זה הוא תהליך הגדילה. ישוע מציין שכך פועלת מלכות אלוהים. לבני האדם יש תפקיד, אבל הצמיחה האמיתית היא תחת אחריותו הבלעדית של אלוהים. זה לא תהליך אינסופי. הסיפור מגיע לסיומו בפתאומיות עם התבגרות הזרע. בדיוק כך, שובו של ישוע בפעם השנייה יביא  לקץ פתאומי של ההיסטוריה של עולמנו.

`קרא את מרקוס 4:30-32. מהו הדגש החשוב של משל זרעי החרדל?`

המשל הזה מדגיש איך משהו זעיר מאוד גדל למשהו גדול להפליא. קוטרם של זרעי חרדל הוא בדרך כלל 1 עד 2 מילימטרים. הצמח המתואר כאן הוא כנראה החרדל השחור(Brassica nigra)  עם זרעים זעירים (מעל 700 זרעים בגרם אחד). אמנם אלה לא הזרעים הקטנים ביותר בעולם, אבל הם די קטנים, במיוחד בהשוואה לצמח שהם מייצרים, שיכול לגדול לגובה של עד 3 מטרים. ישוע מציין שציפורים אפילו מקננות בענפי צמח החרדל. התייחסות אחרונה זו היא רמז לתהילים 104:12, עם רמז לדניאל 4:10-12, גם כן. תהילים ק"ד מדבר על כוחו של אלוהים בבריאת העולם, ודניאל ד' מייצג את נבוכדנצר כעץ גדול שתחתיו כל העולם מוצא צל ומזון.

הנקודה של ישוע היא שמלכות אלוהים, שהחלה כקטנה מאוד, תהפוך לגדולה ומרשימה. אנשים בימיו של ישוע אולי הסתכלו בהתנשאות על המטיף הנודד המאובק מהגליל עם חבורת תלמידיו, אבל הזמן הוכיח כי מלכות החסד שלו ממשיכה להתרחב בכל העולם.

`"ובשורה זו של המלכות תכרז בכל העולם לעדות לכל הגויים ואחרי כן יבוא הקץ." (מתי 24:14). חשבו על גודלה של "הקהילה" כאשר ישוע חזה זאת. מדוע זו תחזית כל כך יוצאת דופן ואפילו מחזקת אמונה (עבורנו)?`