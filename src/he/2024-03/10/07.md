---
title: 'קראו בספרה של אלן ג'' וייט, "על הר הזיתים", בחמדת הדורות, עמודים 505-513.'
date: 06/09/2024

---

הרבה דברים מטרידים מתרחשים בעולם. אנשים באמת חוששים ממה שעלול להתרחש. כיצד נוכל, כאדוונטיסטים, עם מעין "מסלול פנימי" על אירועים, להשתמש בדברים האלה כדי להצביע לאנשים על התקווה שיש לנו בישוע, ועל ההבטחה לבואו?

"משום שאיננו יודעים את המועד המדויק של שיבתו, אנו מצווים לעמוד על המשמר: "אשרי אותם העבדים אשר האדון בבואו ימצאם עומדים על המשמר" (לוקס 12:37). מי שממתין לביאת האדון, אינו מבטל את זמנו בציפייה חסרת שחר. הציפיה לביאת האדון היא המעוררת באדם יראת אלוהים, ופחד מן העונשים אשר יושתו עליו בגין חטאיו; היא זו שמראה לאדם כמה חמור הוא החטא של מאיסת חסדו של האל. אלה המייחלים וממתינים לאדון, מטהרים את נשמותיהם באמצעות ציות לאמת שלו. הם מבצעים את מלאכתם בלהט ובשקדנות מתוך ציפייה דרוכה. הם יודעים כי המשיח עומד בפתח, לכן הם להוטים לשתף פעולה עם מלאכי ה' במלאכת גאולת הנשמות. אלה הם העבדים הנאמנים והנבונים, אשר נותנים לבני ביתו של האדון "את ארותם בזמן"(לוקס 12:42). הם מכריזים את האמת הנכונה לדורנו. כשם שחנוך, נוח, אברהם ומשה הכריזו את האמת הנכונה לזמנם, כך משרתי המשיח ייתנו כעת לדור הזה אזהרה מיוחדת." – אלן ג' וייט, חמדת הדורות, ע40:511.

**שאלות לדיון**:

`זה דבר אחד לתת לעבודת האדון. זה דבר אחר לתת בהקרבה. מה ההבדל, ולמה ההבדל הזה חשוב?`

`מדוע אלוהים לא מנע את הרדיפה של עמו במשך מאות שנים ובעולם של היום? כיצד מוטיב העימות הגדול עוזר לנו להבין, במידת מסוימת, מדוע קיימת רדיפה?`

`אילו סימנים לביאת המשיח בולטים לכם במיוחד בעולם הנוכחי?`

`חשבו על מצב המתים והעובדה שהמתים ישנים עד שישוע ישוב. אנשים עוצמים את עיניהם במוות, ומה הדבר הראשון שהם רואים בתחייתם? כיצד רעיון זה עוזר לנו לראות כיצד, עבור כל אדם בנפרד, בואו השני של המשיח תמיד קרוב מאוד?`