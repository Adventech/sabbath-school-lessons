---
title:  בואו של בן האדם
date:  05/09/2024
---

`קראו מרקוס י"ג:24-32. איזה מאורע גדול מתואר כאן?`

זו לא אחרת מאשר חזרתו של ישוע המשיח בתהילה, שיש סימנים שלה בשמש, בירח ובכוכבים. הברית החדשה מלאה בנבואות המצביעות על אירוע נפלא זה. שאול השליח מתאר זאת בפירוט בראשונה לתסלוניקים ד':13-18, שם הוא מדבר על אלו שמתו במשיח, הוקמו לתחייה והתאחדו עם הקדושים החיים כדי לפגוש את המשיח באוויר. בראשונה לקורינתים ט"ו, השליח מדבר בפירוט על ממשות תחיית המתים, המתרחשת בשובו של ישוע.

כיפא גם מתאר את היום הגדול הזה בשנייה לכיפא ג':3-13, ומסביר שהאדון אינו מתמהמה בקיום הבטחתו אלא רוצה שכל האנשים יחזרו בתשובה. ולהתגלות יש תיאורים חיים של שובו של ישוע (ראו התגלות א':7, התגלות ו':12-17, התגלות י"ט:11-21 והתגלות י"ד:14-20). המסר הקבוע בברית החדשה הוא ששיבתו של המשיח היא אישית, ממשית, גלויה ונשמעת. כולם יראו אותו כשהוא יבוא.

עם זאת, למה מתכוון ישוע בביטוי "דור הזה" ו"היום ההוא" או "השעה ההיא"? המילים הללו הטרידו אנשים רבים, כי ברור שהדור שאליו דיבר ישוע מת מזמן.

הוצעו מספר פתרונות לקטע זה. יש הטוענים שהמילה "דור" יכולה להתייחס לגזע של עם, במקרה זה ליהודים. זאת אומרת שהגזע היהודי לא יגווע לפני שישוע ישוב. פתרון אחר הוא לדבר על דור האנשים שרואים את כל האותות מתגשמים ככאלה שלא יחלפו לפני שובו של  המשיח.

אבל פתרון פשוט יותר הוא לציין שבמרקוס י"ג:30 ישוע משתמש במילה "זה" כמו ב"דור הזה", ובמרקוס י"ג:32 המילה "ההוא" כמו ב"היום והשעה ההיא". במרקוס י"ג, המילה "זה" מופיעה יותר בפסוקים 1-13, מובילה לקראת חורבן ירושלים. המילה המאפיינת את החלק האחרון של הפרק.

לפיכך, "הדור הזה" מתייחס ככל הנראה לדור של המאה הראשונה, שראה את חורבן ירושלים, כפי שמתאר מרקוס י"ג:30. עם זאת, מרקוס י"ג:32 מתייחס לביאתו השנייה של המשיח, שהיא עדיין עתידית והייתה רחוקה יותר מהמאה הראשונה. כתוצאה מכך מרקוס י"ג:32 משתמש במילה "ההוא" כדי לדבר על אירועים רחוקים יותר מהמאה הראשונה.