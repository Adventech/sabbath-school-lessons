---
title:  הצרה הגדולה
date:  04/09/2024
---

`קראו מרקוס י"ג:19. למה מתייחס פסוק זה?`

מרקוס י"ג:14 לגבי השיקוץ המשומם הוא נקודת המשען שסביבו סובב הפרק (ראו לימוד של יום שלישי). מרקוס י"ג:19 מסמן גם נקודת מעבר. הכוונה היא לצרה גדולה שדבר אינו משתווה לה מאז בריאת העולם. זה מבשר על רדיפה גדולה או נרחבת יותר ממה שהתרחשה בנפילת ירושלים. מרקוס י"ג:19 מתייחס גם לזמן עתידי, ומצביע על אירועים רחוקים יותר מתקופתו של ישוע.

בדיוק כפי שמרקוס י"ג:14 משקף את נבואת דניאל ט', כך במרקוס י"ג:19-23 הרדיפה הגדולה שתוארה משקפת את נבואות דניאל ז' וח', שבהן כוח הקרן הקטנה רודף את עם אלוהים ל"עידן ועידנים וחצי עידן" (דניאל ז':25). תקופה נבואית זו של 1,260 ימים שווה ל-1,260 שנים ממשיות (שמות י"ד:34, יחזקאל ד':6). זמן זה נמשך משנת 538 לספירה ועד 1798 לספירה. בשנת 1798 לספירה שלח נפוליאון את הגנרל שלו לקחת את האפיפיור בשבי. במהלך פרק זמן זה של 1,260 שנה, כוח הקרן הקטנה רדף והרג את אלה שלא הסכימו עם מערכת הממשל הכנסייתית שלו.

`קראו את מרקוס י"ג:20-23. איזו תקווה מציע אלוהים לעמו בזמן הרדיפות, ואיזו אזהרה הוא נותן להם עם קיצורה?`

מרקוס י"ג:20 מדבר על קיצור הרדיפות למען עמו של אלוהים. מבחינה היסטורית, שריפות הרדיפות אכן פחתו לאחר עליית הרפורמציה הפרוטסטנטית, ותקופת המצוקה התקצרה. ככל שכוחה של הקרן הקטנה דעך, יותר אנשים הצטרפו לרפורמות. אבל כוח הקרן הקטנה יעלה שוב לשלטון, כפי שמציינת הנבואה של התגלות י"ג.

במרקוס י"ג:21-23, ישוע מזהיר מפני איום נוסף, זה של נביאי שקר ומשיחי שקר, שיקומו לפני שהוא יחזור. ישוע מזהיר את חסידיו להיזהר מהם.

`בזמן שישוע הזהיר מפני משיחי שקר, תנועתו בקושי התחילה, ובכל זאת, הוא הצליח לחזות תחזית מדהימה שכזו, שהתממשה (אפילו היום אנשים טוענים שהם עצמם ישוע המשיח). כיצד נבואה זו אמורה להגביר את האמונה שלנו בדבר אלוהים?`