---
title: 'שירות הלל בלתי נשכח'
date: 08/07/2024

---

`קראו במרקוס 1:21-28. איזה מאורע בלתי נשכח אירע בבית הכנסת בכפר נחום, ואילו אמיתות רוחניות אנו יכולים ללמוד ממקרה זה?`

למרבית המאמינים יש כמה רגעים בלתי נשכחים במסעם הרוחני - ההחלטה ללכת בעקבות ישוע; יום טבילתם; דרשה עוצמתית שבה הם חשו עמוקות בנוכחותו של אלוהים. חלק מהרגעים האלה עשויים להיות לא רק בלתי נשכחים אלא גם כאלה המשנים חיים.

כך אולי היה לחלק מהאנשים בכפר נחום בשבת המתוארת במרקוס א'. "השתוממו האנשים על הוראתו, כי היה מלמד אותם כבעל סמכות ולא כסופרים" (מרקוס 1:22). בזמן שישוע לימד, אדם אחוז שד, ללא ספק מושפע מכוחה של הוראתו של ישוע, צעק, "מה לנו ולך ישוע מנצרת? באת להשמיד אותנו! אני יודע מי אתה - קדוש האלהים!" (מרקוס 1:24), וישוע גירש את השד.

חשבו על ההשלכות של המילים הללו מהשד.

ראשית, השד מכיר בישוע בתור "'הקדוש של אלוהים'." הוא מכיר בכך שישוע הוא השליח הקדוש של אלוהים, בניגוד לצבאות השטן הטמאים והלא קדושים. פה היינו מצפים לדברים מאנשים קדושים במסגרת פולחן, ולא לדברים הבאים מישויות מלאות טומאה. לפיכך, יש בסיפור זה ניגוד חד בין כוחות הטוב לכוחות הרשע. אנו יכולים לראות כאן את המציאות של העימות הגדול. אנשים אולי עדיין לא יודעים מיהו ישוע, אבל השד בהחלט יודע ואף מכיר בכך בפומבי.

לאחר מכן, הפקודה לשד לצאת מהאיש מובנת, אך מדוע ישוע פוקד עליו גם "'שתוק"? מכאן מופיע במרקוס מוטיב יוצא דופן: קריאתו של ישוע לשתיקה לגבי זהותו. חוקרים קוראים לזה "הסוד המשיחי".

קריאתו של ישוע לשתיקה הגיונית בשל הדעות הפוליטיות והציפיות המשיחיות בזמנו היה זה מסוכן להיות משיח. עם זאת, הקריאות לשתיקה מגלות דברים נוספים אודות שליחותו של ישוע. מה שיתברר עם הזמן הוא שלא ניתן להסתיר את זהותו של ישוע, והאמת אודות זהותו הופכת למרכז הבשורה. אנשים צריכים לא רק לדעת מיהו ישוע, אלא גם לקבל החלטה כיצד הם יגיבו לביאתו ומהי המשמעות עבורם.

`ברצון להיות עדות לאחרים, מתי רצוי להיזהר שלא להציג את כל מה שאנו מאמינים לגבי "האמת העכשוית"?`