---
title: 'שירות שבת נוסף'
date: 09/07/2024

---

`קראו במרקוס 1:29-34. כיצד עזר ישוע למשפחתו של כיפא, ואילו לקחים רוחניים אנו יכולים ללמוד ממאורע זה?`

לאחר פועלו המדהים של ישוע בבית הכנסת, הוא פורש עם חבורת תלמידיו הקטנה (כיפא, אנדרי, יעקב ויוחנן) לביתו של כיפא, ככל הנראה כדי לבלות את שארית יום השבת בארוחה ידידותית ובאחווה.

אבל אותות לדאגה עולים גם בביתו של כיפא ומשתלטים על הנסיבות. חמותו של כיפא קודחת מחום, ומשמעות הדבר באותם ימים היתה לא פחות מענין של חיים ומוות. הם מספרים לישוע על המחלה, והוא לוקח את חמותו של כיפא ביד ומקים אותה מהמיטה והיא מיד מתחילה לשרת אותם. איזו דוגמה חזקה לעיקרון תכנית הישועה של אלוהים במשיח. אלו שנושעו, ונרפאו, על ידי ישוע ישרתו אחרים בעקבות כך!

לאורך כל בשורת מרקוס קורה לעתים קרובות שישוע מרפא על ידי נגיעה באדם החולה (ראה מרקוס 1:41,  מרקוס 5:41), אם כי פעמים אחרות לא מוזכר מגע (ראה מרקוס 2:1-12, מרקוס 3:1-6, מרקוס 5:7-13).

ישוע לא סיים את פועלו לאותו היום. לאחר שקיעת החמה, רבים הגיעו לביתו של כיפא לריפוי, ללא ספק כתוצאה מהעדות שקבלו אותו היום בבית הכנסת או משמיעה על כך. העובדה שכותב הבשורה לא מספר לקוראיו שאנשים התעכבו בגלל שעות השבת מעידה שהוא ציפה שקוראיו ידעו על השבת. תכונה זו של מרקוס עולה בקנה אחד עם היותם של קוראיו שומרי שבת.

מרקוס אומר שכל העיר התאספה ליד הדלת באותו ערב (מרקוס 1:33). זה ודאי לקח זמן לישוע לעזור לכל האנשים האלה.

"השעות חלפו וההמונים המשיכו להגיע, שכן איש לא ידע אם למחרת ימצאו את רופא החולים האלוהי בקרבם. מעולם לא חזתה כפר נחום ביום כזה. האוויר נמלא קריאות ניצחון, זעקות שמחה ותשועה. המושיע שמח בשמחה שעורר בליבם. בזמן שחזה בסבלותיהם של החולים ואחוזי השדים שבאו אליו, ליבו ניעור באהבה כלפיהם, והוא שש על גבורתו שבכוחה השיבם לאיתנם והשיב להם את אושרם.

"ישוע לא חדל ממלאכתו עד אחרון החולים. רק בשעת לילה מאוחרת עזבו ההמונים, ודממה השתררה בביתו של שמעון. היום הארוך והמרגש חלף עבר, וישוע רצה לנוח. אך בזמן שהעיירה הייתה שרויה עדיין בתרדמה, המושיע קם 'עִם אוֹר הַבֹּקֶר, יָצָא וְהָלַךְ לְמָקוֹם בּוֹדֵד" כדי להתפלל.'" – אלן ג' וייט, חמדת הדורות, עמוד 193.