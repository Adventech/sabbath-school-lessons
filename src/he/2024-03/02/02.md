---
title: 'לכו אחרי'
date: 07/07/2024

---

`קראו במרקוס 1:16-20. מי היו האנשים שישוע כינה תלמידים, ומה היתה מטרתם?`

במרקוס א' רבים מדבריו של ישוע אינם מתועדים. לעומת זאת, בפרק 1:17 ישוע מפנה את דבריו לשני דייגים, שימעון, שלימים ייקרא "כיפא", ואחיו, אנדרי. שני הגברים עומדים על שפת הכנרת ומתקנים את רשת הדייגים שלהם. אין אזכור לסירה או ציוד דיג אחר, מה שעשוי לרמוז שמצבם הכלכלי של שני הגברים לא טוב. במרקוס 1:19, 20, יעקב ויוחנן נמצאים בסירה עם אביהם ומשרתיהם, מה שמרמז שמצבם היה טוב יותר מבחינה כלכלית מאשר כיפא ואנדרי. לוקס מציין שלכיפא יש סירה ולמעשה, יעקב ויוחנן היו שותפים של כיפא ואנדרי (ראה לוקס 5:1-11). אבל בשורת מרקוס אולי מציגה ניגוד בין שתי קבוצות האחים, וכדי להמחיש את ההבדל הזה ישוע קורא לשליחות הן את אלה שיש להם פחות משאבים והן את אלה שיש להם יותר.

קריאתו של ישוע לגברים האלה היא פשוטה, ישירה ונבואית.

הוא קורא להם ללכת אחריו; כלומר, להפוך לתלמידיו. הוא מציין שאם הם ייענו לקריאתו, הוא ייקח על עצמו את המשימה להפוך אותם לדייגים של בני אדם.

`חשבו מדוע אנשים אלה עזבו מיד הכל והלכו אחר ישוע (מרקוס 1:16-20).`

בשורת יוחנן ממלאת את התמונה במלואה (ראה יוחנן 1:29-42). נראה שהאחים היו חסידיו של יוחנן המטביל ושמעו את הכרזתו שישוע הוא "שה האלוהים הנושא חטאת העולם" (יוחנן 1:29). הם פגשו את ישוע ובילו איתו ליד נהר הירדן. כתוצאה מכך, קבלתם את קריאתו של ישוע לשרת לא הייתה איזו גחמה רגעית או הרפתקה. הם חשבו על זה עד הסוף.

אבל מדוע מרקוס לא נותן פרטים נוספים? סביר להניח שזה כדי להדגיש את כוחו של ישוע. הוא קורא ללכת אחריו, ודייגים נענים, וחייהם, ואתו העולם עצמו, משתנים לעד.

`על מה נקראתם לוותר כדי ללכת אחרי ישוע? (חשבו על השלכות תשובתכם, במיוחד אם אינכם יכולים לחשוב על שום דבר.)`