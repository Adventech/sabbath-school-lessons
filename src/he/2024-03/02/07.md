---
title: 'נקודה למחשבה'
date: 12/07/2024

---

קראו אלן ג' וייט, "בכפר נחום" ו "אדוני אם תוכל לטהר אותי", עמודים 187-205, בחמדת הדורות.

איזו תמונה של ישוע מציג מרקוס 1:1? לישוע יש סמכות לקרוא לתלמידים, והם נענים. הוא קדוש בניגוד לרוחות הטמאות תחת השטן. קרב גדול מתנהל בין טוב ורע, ולישוע יש יותר כוח מאשר לשדים. לישוע יש חמלה כלפי אנשים חולים והוא עוזר להם, נוגע בהם כשאולי אף אחד אחר לא היה עושה זאת.

" ישוע דיבר בבית הכנסת על המלכות שבא לכונן ועל שליחותו לשחרר את אסירי השטן. לפתע הופרעו דבריו על ידי זעקת אימה. איש מטורף רץ לעברו מבין הקהל וצעק: "אֲהָהּ, מַה לָּנוּ וּלְךָ, יֵשׁוּעַ מִנָּצְרַת? הַאִם בָּאתָ לְהַשְׁמִידֵנוּ? אֲנִי יוֹדֵעַ מִי אַתָּה – קְדוֹשׁ הָאֱלֹהִים!"

"בהלה ומבוכה אחזו בבאי בית הכנסת. תשומת הלב הוסטה מן המשיח, ואיש לא הקשיב עוד לדרשתו. הייתה זו תכליתו של השטן, ולכן הוא הוביל את קורבנו אל בית הכנסת. אך ישוע גער בשד: "'שְׁתֹק וְצֵא מִמֶּנּוּ!' הַשֵּׁד הִפִּיל אוֹתוֹ אַרְצָה בֵּין הַנּוֹכְחִים וְיָצָא מִמֶּנּוּ מִבְּלִי לְהַזִּיק לוֹ."

"מוחו ונפשו של האיש האומלל הוחשכו ביד השטן, אך בנוכחות המושיע האירה קרן אור את האפלה הקודרת שרבצה עליו. הוא השתוקק להיחלץ מכבלי השטן; אך השד התנגד בכל כוחו לגבורת המשיח. כשניסה להתחנן לעזרת ישוע שמה הרוח הרעה מילים בפיו והוא זעק באימה. הוא הבין שהוא שרוי בנוכחות המושיע שבכוחו לשחררו, אך כאשר ניסה להושיט יד אל ידו הכול יכולה של המושיע, יד אחרת אחזה בו ומילים של מישהו אחר יצאו מפיו. המאבק בין כוחו של השטן לבין רצונו של אחוז השד לצאת לחופשי היה נורא.

"המושיע שגבר על השטן במדבר שב והתעמת פנים אל פנים עם אויבו. השד נלחם בכל כוחו כדי להמשיך לשלוט בקורבנו. אם יפסיד עכשיו, ינחל ישוע ניצחון. דומה היה שהאיש המעונה חייב לאבד את חייו במלחמה באויב שהרס את חייו. אך המושיע דיבר בסמכותיות, גירש את השד ושחרר את האסיר המעונה." אלן ג' וייט, חמדת הדורות, עמוד 190.

בינתיים, אדוננו ניהל חיי שירות עמוסים, נע ממקום למקום, כמעט כל הזמן בקשר עם אנשים רבים. איך הוא שמר על גישה רגועה ויציבה לשירות ולאנשים? זה היה ללא ספק דרך התפילה היומיומית שלו.

חשבו מה עשוי להיות לוח זמנים בר-ביצוע עבורכם בכל הנוגע לזמן לתפילה וללימוד כתבי הקודש. מצאו מה עובד בשבילכם, והקדישו את הזמן הזה כדי לפתח רוח שלווה, מונחית על ידי הרוח ודבר אלוהים.

**שאלות לדיון**:

`דונו בכיתה אודות שאלת התפילה ומדוע היא חשובה כל כך בחיי המאמין. מהן חלק מהשאלות שיש לאנשים על מטרתה ויעילותה של התפילה?`

`בכיתה, דונו על מקרים בהם יכול להיות הכי טוב, בזמנים מסוימים, לא לומר יותר מדי על אמנתנו. מתי זה עשוי להיות הדבר הכי זהיר לעשותו ואיך ניתן לעשות זאת מבלי להתפשר על העדות שלנו?`

`מיהם ה"מצורעים" בתרבותכם כיום? כיצד יכולה קהילתכם להושיט יד "ולגעת" ביחידים אלה כדי להביא לידם את הבשורה?`