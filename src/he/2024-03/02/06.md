---
title: 'האם אתה יכול לשמור סוד?'
date: 11/07/2024

---

`קראו מרקוס 1:40-45. מה הקטע מלמד אותנו על ישוע ואיך הוא התייחס למודחים בחברה?`

צרעת כפי שמתוארת בקטע זה, וגם לאורך כל התנ"ך, לא התייחסה רק למה שמכונה היום מחלת הנסן (צרעת). המינוח המקראי בתרגום טוב יותר הוא "מחלת עור איומה" ויכול לכלול גם מחלות אפידרמיות אחרות. ייתכן שמחלת הנסן הגיעה למזרח הקרוב העתיק בערך במאה השלישית לפני הספירה. (ראה דיוויד פ. רייט וריצ'רד נ. ג'ונס, "צרעת", מילון התנ"ך, כרך 4, ע40:277–282). מכאן, שהמצורע הנזכר בקטע זה יכול היה להיות חולה במחלת הנסן, אם כי איננו יודעים בוודאות ממה בדיוק סבל האיש, רק שזה היה רע, רע מאוד!

המצורע מאמין בישוע שהוא יכול לטהר אותו. לפי ויקרא י"ג, מצורע היה מוצהר כטמא באופן טקסי ונאלץ להימנע ממגע עם אחרים (ראה ויקרא 13:45, 46).

אולם ישוע מתמלא בחמלה כלפי האיש ונוגע בו. " וירחם עליו ישוע וישלח ידו ויגע-בו ויאמר רצה אנכי טהר'" (מרקוס 1:41). פעולה זו הייתה צריכה לטמא את ישוע עד הערב, כאשר הוא יידרש להטהר כדי לחזור להיות טהור על פי התורה (השווה לויקרא י"ג-ט"ו). אבל למרקוס ברור שהפעולה של ישוע – נגיעה באדם החולה מנקה אותו מצרעתו. לפיכך, ישוע לא נטמא בנגיעה באדם.

ישוע שולח את האיש לכוהן עם הוראה להקריב את הקורבן שציווה משה במקרים כאלה בספר ויקרא י"ד. לאורך בשורת מרקוס, ישוע עומד כמגן ותומך במה שמשה לימד (ראה מרקוס 7:10; מרקוס 10:3, 4; מרקוס 12:26, 29-31). תפיסה זו עומדת בניגוד מוחלט למנהיגי הדת, אשר בקטעים במרקוס ז', י' ו-י"ב מערערים את הכוונה המקורית של התורה שניתנה על ידי משה. פרטים אלה מסבירים את פקודתו של ישוע להשתיק את האיש, במרקוס 1:44. אם הוא יספר על ריפויו על ידי ישוע, זה עלול לפגוע בהחלטת הכוהן ולהטותו נגד ישוע. אך נראה שהמצורע המטוהר אינו מבין זאת, ובאי ציות לפקודה של ישוע, הוא מפיץ את החדשות למרחקים, מה שהופך את כניסתו של ישוע לצורך שירותו לעיירות לבלתי אפשרית.

`איך נוכל להיזהר שלא לעשות דברים שעלולים להפריע להפצת הבשורה, לא משנה כמה טובות כוונותינו?`