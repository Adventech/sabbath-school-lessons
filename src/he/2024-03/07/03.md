---
title: 'מחיר התלמידות'
date: 12/08/2024

---

`קראו מרקוס 8:31-38. מה ישוע מלמד כאן אודות המחיר שהתלמיד משלם על בחירתו ללכת בעקבות המשיח?`

התלמידים הגיעו לנקודת מפנה גורלית ביחסיהם עם ישוע. עכשיו הם יודעים שהוא המשיח. הקורא של מרקוס ידע זאת מתחילת הספר (מרקוס 1:1) ובכך היה לו יתרון על התלמידים המבולבלים לעתים.

כאשר ישוע קרא לראשונה לתלמידים, הוא אמר שהוא יעשה אותם דייגים של בני אדם (מרקוס 1:17). לא דיברו על צרות. אבל עכשיו, כשהם יודעים באמת מי הוא, הוא מגולל בפניהם את מטרת שליחותו – שזה מן ההכרח שיסבול דברים רבים, שיידחה ויהרג, ואז שיקום שוב לאחר שלושה ימים.

אלה חדשות מזעזעות. כיפא, שזה עתה התוודה שישוע הוא המשיח, לוקח אותו הצידה ונוזף בו על שאמר דברים כאלה. כל זה נאמר בשיח עקיף, אבל עכשיו כותב הבשורה מדווח את דברי ישוע, מילים שבוודאי הכאיבו לכיפא בשומעו אותם. ישוע קורא לכיפא שטן ואומר לו לסור מדרכו, מכיוון שמחשבות כאלה אינן תואמות את רצון האל.

" מילותיו של כיפא לא ישמשו עזר ונחמה לישוע בשעתו הקשה. למעשה, מילים אלה לא עלו בקנה אחד עם תכליתו של ה' לחנון ולהושיע את העולם האובד, ואף לא עם לקח ההקרבה העצמית שישוע בא למד באמצעות מופת חייו ומותו." – אלן ג' וייט, חמדת הדורות, ע40:330.

חסידיו של ישוע נקראים להיות בעלי אותה מטרה שיש לו - לקחת את הצלב וללכת אחריו. צליבה הייתה שיטת ההוצאה להורג האכזרית, המשפילה והמפחידה ביותר שהייתה לרומים. כולם רצו להימנע מהצלב. אז למה שמישהו ירצה להרים את הצלב כסמל למסירותו לישוע?

ישוע מסביר לא רק את המחיר של תלמידות אלא גם את ערכה הרב. בפרדוקס האמונה המשיחית, אובדן חייו של אדם הופך לדרך למצוא אותם. לעומת זאת, לזכות בכל העולם אבל לוותר על חיי נצח זה דבר לא הגיוני. בתור מיסיונר, ג'ים אליוט ניסח זאת בצורה כה אלגנטית ביומנו מ-28 באוקטובר 1949, "אין זו טפשות לאדם שנותן את מה שהוא לא יכול לשמור כדי לזכות במה שהוא אינו יכול להפסיד".

`" הָאוֹהֵב אֶת נַפְשׁוֹ מְאַבֵּד אוֹתָהּ, וְהַשּׂוֹנֵא אֶת נַפְשׁוֹ בָּעוֹלָם הַזֶּה יִשְׁמְרֶנָּה לְחַיֵּי עוֹלָם" (יוחנן 12:25). כיצד חוויתם את מציאות מילים אלה?`