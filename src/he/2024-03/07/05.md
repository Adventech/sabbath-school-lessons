---
title: 'מיהו הגדול מכולם?'
date: 14/08/2024

---

`קראו מרקוס 9:30-41. מה שונה בתחזית השנייה של ישוע אודות מותו ותחייתו (השוו למרקוס 8:31)? כמו כן, על מה מתווכחים התלמידים, ואיזו הוראה נותן ישוע?`

בתחזית הראשונה, ישוע מתייחס לאלה שידחו אותו ויהרגו אותו. בתחזית השנייה, ישוע מתייחס לעובדה שיבגדו בו. בשלב זה הבוגד אינו מוזכר בשמו, אבל הקורא כבר יודע מי זה בגלל זיהויו של יהודה (ראו מרקוס 3:19). שוב, האדון מתייחס למותו ולתחייתו לאחר שלושה ימים. אבל נראה שהתלמידים מתעניינים עוד פחות בפרטים של תחזית זו מאשר בזו של הראשונה. חדשות לא רצויות לא זוכות לדיון.

במרקוס 8:27, ישוע היה מצפון לכנרת ליד קיסריה פיליפי. במרקוס 9:30 הוא עובר בגליל, ובמרקוס 9:33 הוא נכנס לכפר נחום. לפיכך, לא קשה לדמיין את מסעו מצפון לדרום. עם זאת, הוא נכנס לכפר נחום לבדו כאשר שנים עשר התלמידים משתרכים מאחור. בבית, הוא שואל על הדיון שלהם בדרך. אף אחד לא מדבר, סימן בטוח לאי הנוחות שלהם לנוכח השאלה, כמעט כמו ילדים שנתפסו בעת מעשה  שהם יודעים שהוא לא בסדר. השיחה שלהם הייתה על מי הגדול מכולם בינהם. עד כמה שרוב האנשים אינם מוכנים להודות בכך, השאלה "מיהו הנכבד והגדול מכולם" היא משהו שכולם חושבים עליו. אבל במלכות אלוהים, הרעיון הזה מתהפך.

ישוע מגיב לבעיה בשני שלבים. ראשית, הוא אומר את האמירה הברורה שכדי להיות הראשון (הגדול ביותר), אתה צריך להיות משרת. ואז ישוע ממחיש את כוונתו בפעולה. נראה כי ילד עמד בקרבת מקום והקשיב. ישוע לקח את הילד והעמיד אותו בתוך הקבוצה. זה היה יכול להיות מפחיד עבור הילד. אבל אז ישוע לקח את הילד בזרועותיו, והרגיע אותו. הוא מלמד שאם אתה מקבל את הילד, אתה מקבל אותו. ואם אתה מקבל אותו, אתה מקבל את אביו. לפיכך, הילד הקטן ביותר מקושר לאלוהים עַצמוֹ.

יוחנן שואל שאלה על זרים, וישוע מלמד את הלקח החשוב שאלו שאינם נגדנו הם בעדנו. האדון מאשר שעזרה לאלה שבשירות המשיחי, אפילו במובנים קטנים, אינה נעלמת מעיני אלוהים.

`מהו הרעיון המקראי לגדלות בניגוד לרעיון העולם לגדלות? לאיזה מהם אתם שואפים?`