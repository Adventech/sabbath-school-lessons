---
title: 'לראות בבירור'
date: 11/08/2024

---

`קראו מרקוס 8:22-30. מדוע ישוע הזדקק לשתי נגיעות לרפא את האיש העיוור, ואילו לקחים ניתן להפיק ממקרה זה?`

ספרי הבשורה מדווחים על מספר עיוורים שנרפאו על ידי ישוע. מלבד הקטע כאן במרקוס ח', ברטימי העיוור נרפא כפי שדווח במרקוס 10:46-52. מתי התייחס לשני עיוורים (מתי 20:29-34), ויוחנן ט' מספר את סיפור ריפויו של ישוע מאדם שנולד עיוור שמתרחץ בבריכת השלוח.

אבל הסיפור הזה במרקוס ח' הוא ייחודי. הוא מופיע רק בבשורת מרקוס, וזהו הנס היחיד של ישוע שדרש פעולה בשני שלבים כדי לחולל רפואה שלמה. כחלק מהסיפור, זהו פרט נוגע ללב שישוע לוקח את האיש בידו ומוביל אותו מחוץ לכפר. אפשר לחוש את רגישותו הגדולה של ישוע למוגבלותו של האיש.

אבל מדוע האיש היה זקוק לשתי נגיעות מישוע? מכיוון שזהו הנס היחיד שבו מעורבות שתי פעולות, לא סביר שהסיבה היא היעדר כוח מצדו של ישוע. במקום זאת, סביר יותר שהוא בחר בכך כמשל הממחיש כיצד לתובנה רוחנית לוקח לפעמים זמן להתגלות. פרשנות זו מאושרת על ידי הדפוס הספרותי של קטע זה של מרקוס, שבו להכשרת התלמידים לגבי מותו ותחייתו הקרובים יש ריפוי של עיוור בתחילתו וסיומו. החזרת הראייה הופכת למטאפורה לתלמידות מלאת תובנה.

מורים אוהבים שאלות. לעתים קרובות הן המפתח לפתיחת ההבנה של התלמיד. בקטע זה במרקוס ח', הגיעה נקודת המפנה של הספר. שלושה מאפיינים מאששים קביעה זו. ראשית, ישוע שואל את תלמידיו לגבי זהותו, דבר שהוא לא עשה לפני נקודה זו. שנית, כיפא הוא האדם הראשון (שאינו אחוז שדים) שמצהיר שישוע הוא המשיח. שלישית, מיד לאחר גילוי זהותו של ישוע, הוא התחיל להסביר לאן פניו מועדות בסופו של דבר-המשיח ישוע הולך - אל הצלב!

מדוע ישוע אומר לתלמידיו לא לספר לאיש שהוא המשיח? זה נראה מנוגד לאינטואיציה להקמת מלכות אלוהים. עם זאת, בימיו של ישוע היו ל"משיח" סממנים פוליטיים של הפלת השלטון הרומי. ישוע לא בא להיות סוג כזה של משיח; מכאן, קריאתו להשתקת השמועות לגבי זהותו.

`מה הסיפור הזה מלמד אותנו על זמנים שבהם חשוב לא לומר דברים מסוימים, נכונים ככל שיהיו?`