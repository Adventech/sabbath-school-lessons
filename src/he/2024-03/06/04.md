---
title: 'פירורים לכלבים'
date: 06/08/2024

---

`קראו מרקוס 7:24-30. אילו לקחים חשובים ניתן למצוא בסיפור זה?`

בעקבות הקטע המאתגר בלימוד של אתמול, גם הסיפור בקטע הזה מעלה שאלות מטרידות. מדוע ישוע מגיב בכזו חומרה לאישה הזו, ושם אותה באותה הקטגוריה עם כלבים?

הכתוב אינו מרחיב בהסברים, אך שני מאפיינים בתגובתו של ישוע אליה מעידים על מה שהוא מלמד. במרקוס 7:27, הוא אומר שצריך להאכיל קודם את הילדים. אז אם יש "ראשון", נראה הגיוני שיהיה "שני". המאפיין הנוסף הוא שישוע משתמש בצורת הקטנה של המילה כלב בהקשר לגורי כלבים שבניגוד לכלבי רחוב הורשו להיכנס אל תוך הבתים. נראה שהאישה מבינה את שני הסממנים הללו בתגובתה לישוע, מה שעוזר להסביר את תגובתה.

תגובת האישה די נוקבת. היא משיבה: "כֵּן, אֲדוֹנִי, אֲבָל גַּם הַכְּלָבִים תַּחַת הַשֻּׁלְחָן אוֹכְלִים מִפֵּרוּרֵי הַלֶּחֶם שֶׁל הַבָּנִים!" (מרקוס 7:28).

מה הביא את האישה להגיב כך לישוע? אין ספק שהאהבה לבתה הייתה הגורם המדרבן לתגובתה אבל הוא גם עודד אותה. הוא אמר "ראשון", ובכך רמז שיכול להיות "שני". יתרה מזו, הוא רמז לה שהיא נחשבת כגורת כלבים שבאים לאכול את הפרורים מתחת לשולחן. כך באופן סמלי, כשם שהכלב היה בבית מתחת לשולחן, כך היא הייתה לרגליו של ישוע והתחננה עבור בתה. אז, היא דרשה לעצמה את זכותו של גור כלבים לאוכל המועט שנפל על הרצפה.

תגובת האישה חושפת את אמונתה. הכינוי של הנס האדיר של ריפוי בתה מרחוק כ"פירור" תחת השולחן, הצביע הן על כך שכוחו של ישוע היה גדול במיוחד (אם נס כזה היה "פירור", מה תהיה כיכר לחם שלמה?) ובנוסף לכך ישוע מדגיש שההיענות לבקשתה היא עניין קטן בשבילו. מילותיה נגעו לליבו והוא נענה לבקשתה.

" ביחסו כלפיה, הוא מראה שהאישה שנחשבה למנודה בעיני עם ישראל, אינה עוד זרה ונוכרייה;  עתה היא בת מן המניין בין בני ביתו של אלוהים. כבת, זכותה לקבל את מתנות האב." – אלן ג' וייט, חמדת הדורות, עמוד 316.

`מדוע דעות קדומות כנגד גזעים ולאומים אחרים מנוגדת כל כך לתורתו של ישוע? איך אנחנו יכולים לשאוף להיטהר מהרוע הזה?`