---
title:  ידיים נקיות או לב טהור?
date:  05/08/2024
---

`קראו מרקוס ז':14-19. למה התכוון ישוע בחידה שלו במרקוס ז':35?`

דבריו של ישוע בקטע זה היו חידה עבור רבים כאשר הם הרהרו ביחסם לנלמד בויקרא י"א בנוגע למאכלים כשרים וטמאים. האם ישוע מבטל הבחנות כאלה? האם אדוונטיסטים טועים כשהם מלמדים שחברי קהילה שאוכלים בשר צריכים לאכול אותו רק מרשימת החיות הכשרות?

ראשית, יהיה זה מוזר אם ישוע יפסול לפתע את תורת משה במרקוס ז':14-19 כאשר זה עתה הגן על משה כנגד המסורת במרקוס ז':6-13. שנית, לעצם המסורת שהפרושים קידמו אין בסיס בהוראת התנ"ך. לחוקי המזון, לעומת זאת, כן. שלישית, כוונתו של מרקוס ז':19 כאשר הוא אומר שישוע מטהר את כל האוכל אינו שחוקי הטהרה והטמאות מתבטלים, אלא שמסורת הטמאות במגע שהפרושים קבעו איננה תקפה. זו, למשל, התפיסה השגויה שאם אתה יכול להיות טמא ממגע עם גויים, אז אתה יכול להיות טמא גם ממגע עם מזון שהם נגעו בו.

`קראו מרקוס ז':23–20. על פי ישוע, מה גורם לטמאותו של אדם?`

במרקוס ז':19 ישוע מציין שאוכל לא נכנס ללב אלא לקיבה ואז עובר דרך מערכת העיכול. אבל במרקוס ז':23–21, הוא מציין שהרוע נובע מתוך הלב, ממרכזו של האדם. הוא מציג רשימה של מידות רעות שמתחילות ממחשבות רעות אך מסתיימות במעשים רעים.

כאשר ההתייחסות לדיבר החמישי במרקוס ז':10 נכללת ברשימת החטאים, כל מצוות הלוח השני של עשרת הדברות נמצאות שם. יתר על כן, ישוע מתייחס לפולחן שווא, במרקוס ז':7, שבירת מה שעומד בלב ארבעת המצוות הראשונות של עשרת הדברות. לפיכך, ישוע עומד כמגן על תורת אלוהים לאורך הקטע הזה.

`אולי יש לכם את התיאולוגיה הנכונה, אך למי לבכם שייך בסופו של דבר באופן מלא?`