---
title: 'למחשבה נוספת'
date: 20/09/2024

---

קראו בספרה של אלן ג' וייט, "בהיכל המשפט של פילטוס", "גולגתא" ו "נשלם", חמדת הדורות, ע40:584-620.

"פילטוס נכסף להציל את ישוע, אך הוא הבין כי לא יוכל לעשות זאת ובעת ובעונה אחת לשמור על מעמדו וכבודו. במקום לאבד את שררתו, הוא בחר להקריב את חייו של אדם חף מפשע. בדומה, אנשים רבים מקריבים את עקרונותיהם על מזבח יוקרתם ונוחותם. אין בחפצם לאבד את מעמדם או לסבול. מצפון והחובה מצביעים על נתיב אחד, ואילו האני ותשוקותיו האנוכיות מצביעים על נתיב אחר. הלך הרוח העכשווי נושב בעוז בכיוון השגוי; אדם המתפשר על עקרונותיו ובוחר ברע, נסחף לתוך אפלה כבדה של אשמה וחטא." אלן ג' וייט, חמדת הדורות, ע40:598.

"עוונותינו הושתו על המשיח אשר שימש ככפרה וכקורבן תמורה בעבורנו. הוא נחשב לפושע כדי לגאול אותנו מהרשעת התורה. אשמתם של כל צאצאי אדם הראשון העיקה על ליבו. חרון ה' על החטא והגילוי הנורא של מורת רוחו מן החטא, גדשו את נשמתו של בן האלוהים וחרדה עזה אחזה בו. כל ימי חייו בישר המשיח לאנושות האובדת את הבשורות הטובות על חסדו, אהבתו ומחילתו של אבינו שבשמיים. הנושא אשר עליו שב וחזר היה: גאולה לגדול החוטאים. אך עתה, בשל משאו הכבד של החטא, נבצר ממנו לראות את פניו המפויסות של האב. העובדה שה' הסתיר פניו מן המושיע בשעת ייסוריו העזים ביותר פילחה את ליבו בצער אשר נבצר מן האדם להבינו. כה גדולים היו ייסוריו ויגונו, עד שכמעט ולא חש בכאבו הגופני." אלן ג' וייט, חמדת הדורות, ע40:610.

**שאלות לדיון**:

`ראו כמה מרכזית הייתה התיאולוגיה של הכפרה לאלן ג' ווייט (והתנ"ך, ראו, למשל, ישעיהו נ"ג). מדוע כל תיאולוגיה הממעיטה באיזשהו אופן את התפקיד המרכזי של החלפה ומותו של ישוע במקומנו, משלם בעצמו את העונש על חטאינו, היא תיאולוגיה שקרית?`

`מי או מה זה ה"בר-אבא " בעולם של היום שמתבקש במקום ישוע?`

`מה צריך לספר לנו סיפורו של יוסף הרמתי על אי-שפיטה של המראה החיצוני?`

`עיינו בדניאל 9:24-27. למה אתם צריכים להיות מסוגלים לתת שיעור על הקטע המקראי הזה לכל מי שמבקש? האם אתם יכולים?`