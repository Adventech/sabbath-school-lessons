### הבשורה על פי מרקוס

מתחילת ספר מרקוס, הקורא יודע מי הוא ישוע – המשיח, בן האלוהים (מרקוס א:1). אולם, האנשים בסיפור מתקשים להבין מי הוא ומה הוא – מלבד אחוזי השדים. הם יודעים בדיוק מי הוא. השדים מזהים אותו וקמלים בפני מילותיו האדירות. 

אך ישוע מצווה בעקביות שהם ישמרו את המידע הזה לעצמם. מדוע הפקודה הזו לסודיות? תלמידי מקרא במשך מאות שנים הרהרו בשאלה זו. יש לזה אפילו שם במחקר - הסוד המשיחי. מדוע שהבשורה תרצה שנשתוק לגבי מיהו ישוע?

מה שיתברר במסעינו בבשורת מרקוס הוא שלא רק שיש דברים שלכאורה שנסתרים מן העין בספר הזה - יש בו גם התגלות מדהימה. אפשר לקרוא לזה מוטיב התגלות/הסתרה ובצדק, והוא עובר כחוט השני בכל בשורת מרקוס, אם כי בסופו של דבר כל הסודיות מסתיימת באופן מפתיע, ומוחלפת בהתגלותו האדירה של ישוע.

למעשה, ניתן לחלק את הספר מרקוס לשני חצאים נפרדים. פרק א' עד סמוך לסוף פרק ח' עוסק בשאלה המכרעת, מיהו ישוע? התשובה מוצגת בלימודו ובניסיו. שוב ושוב הוא מביס את הרוע, מביא תקווה למדוכאים, ומלמד אמיתות משכנעות החותכות את לב הקיום האנושי. כל זה זועק לקורא שהוא המשיח, המשיח, שהעם העברי המתין לו זה זמן רב.

אולם, רק באמצע הספר מישהו (שאינו אחוז שד) מצהיר בצדק מי הוא, ובכך עונה על השאלה של המחצית הראשונה של הספר על זהותו של ישוע. והאדם הזה הוא שמעון כיפא, שמצהיר, "'אתה המשיח'" (מרקוס ח':29). 

המחצית השנייה של הספר, מפרק ח':31 ועד סוף הספר, עונה על השאלה השנייה, לאן ישוע הולך? התשובה מזעזעת. הוא הולך לצלב, אופן המוות המבזה והמביש ביותר בעולם הרומי. וזה יעד בלתי צפוי כל כך עבור המשיח, שחסידיו חושבים שהוא יביס את הצבא הרומאי ויבסס את ישראל כאומה חזקה.

תלמידיו המבולבלים של ישוע אינם יכולים להבין מה הוא אומר. ככל שהספר מתקדם, הם שואלים פחות ופחות על הנושא הכואב הזה, עד שלבסוף זה מצטמצם לשתיקה מול האמת הבלתי רצויה.

הדברים נראים קודרים יותר ויותר כאשר ישוע מתעמת עם המנהיגים הדתיים שזוממים להורגו. התלמידים, בתקווה לממלכה מפוארת, מזועזעים ממעצר, משפט וצליבה שמנוגדים לציפיותיהם.

אבל לאורך כל העלילה ישוע שומר על מסר ברור ועקבי לכיוון בו הוא הולך ומה זה אומר שהוא ימות ויקום לתחייה. הלחם והכוס של הסעודה האחרונה שלו עם התלמידים בליל הפסח ייצגו את גופו ודמו (מרקוס י"ד:22–25), והוא יהפוך לקרבן חטאת וכפרה עבור רבים (מרקוס י':45).

אין זה אומר שהוא הלך לצלב ברוגע מוחלט. בגת שמנים הוא נאבק עם ההחלטה (מרקוס י"ד:32–42), כשעל הצלב הוא זועק בייאוש, "אלי, אלי, למה עזבתני?'" (מרקוס ט"ו:34).  הבשורה של מרקוס מראה לנו את החושך שהמשיח חווה, ואת מחיר הישועה שלנו. אבל קרבן המשיח על הצלב אינו סוף המסע. לאחר תחייתו, ישוע קובע פגישה עם תלמידיו בגליל - וכידוע, קהילת המאמינים בו נוסדה.

זהו סיפור מדהים ביותר, המסופר בסגנון מתומצת ומהיר עם מעט פרשנות מכותב הבשורה עצמו. הוא פשוט מספר את הסיפור, ואז נותן למילים, למעשים, לפעולות לדבר בעד עצמם בנוגע לחיים ולמוות של ישוע המשיח.

_תומאס ר. שפרד הוא פרופסור מחקר בכיר של הברית החדשה בסמינר התיאולוגי של האדוונטיסטים של היום השביעי, אוניברסיטת אנדריוס. לו ולאישתו שרי יש שני ילדים בוגרים ושישה נכדים._