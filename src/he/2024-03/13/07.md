---
title: 'נקודה למחשבה'
date: 27/09/2024

---

קראו בספרה של אלן ג' וייט, חמדת הדורות,  "הוא קם לתחייה" ע40:631-636, ו"לכו ועשו את כל הגויים לתלמידים", ע40:660-670.

"עבור המאמין, המשיח הוא התקומה והחיים. במושיענו, אנו זוכים מחדש בחיים אשר איבדנו בעטיו של החטא; שכן חיים אצורים במושיע, ובכוחו להעיר לחיים את כל מי שברצונו להחיות. הוא שב ונוטל את החיים אשר הקריב למעננו בדמותו כבן אנוש, ומעניקם לאנושות. הוא אמר: "בָּאתִי כְּדֵי שֶׁיִּהְיוּ לָהֶם חַיִּים וּבְשֶׁפַע שֶׁיִּהְיוּ לָהֶם."

"הַשּׁוֹתֶה מִן הַמַּיִם אֲשֶׁר אֲנִי אֶתֵּן לוֹ לֹא יִצְמָא לְעוֹלָם; הַמַּיִם שֶׁאֶתֵּן לוֹ יִהְיוּ בּוֹ לִמְקוֹר מַיִם נוֹבְעִים לְחַיֵּי עוֹלָם."

"הָאוֹכֵל אֶת בְּשָׂרִי וְשׁוֹתֶה אֶת דָּמִי יֵשׁ לוֹ חַיֵּי עוֹלָם וַאֲנִי אָקִים אוֹתוֹ בַּיּוֹם הָאַחֲרוֹן."

(יוחנן 10:10; 4:14; 6:54).

המאמין רואה במוות עניין של מה בכך. המשיח דיבר על המוות כעל מצב זמני אשר יבוא לקצו כהרף עין: "אִם יִשְׁמֹר אִישׁ אֶת דְּבָרִי לֹא יִרְאֶה מָוֶת לְעוֹלָם," "לֹא יִטְעַם מָוֶת לְעוֹלָם." בעיני המאמין, המוות אינו אלא פרק זמן קצר של תנומה, רגע קט של דממה וחשכה. חיי המאמין חבויים עם המשיח באלוהים, ו"כַּאֲשֶׁר יִתְגַּלֶה הַמָּשִׁיחַ, אֲשֶׁר הוּא חַיֵּינוּ, אָז גַּם אַתֶּם תִּגָּלוּ עִמּוֹ בַּהֲדַר כָּבוֹד." (יוחנן 8:51, 52; האיגרת אל הקולוסים, 3:4)." – אלן ג' וייט, חמדת הדורות, עמוד 636.

אפילו היסטוריונים אתאיסטים, אלו שאינם יכולים לקבל את מציאות תחיית המתים, מודים לא רק שישוע נהרג אלא שלאחר מותו אנשים רבים טענו שראו את ישוע שקם לתחייה, וכתוצאה מכך הם התחילו את הגרעין של מה שהפך לקהילה המשיחית. חלקם, בניסיון להסביר מדוע הם טענו זאת, אמרו שלישוע היה אח תאום או שהתלמידים הראשונים הזו, וחשבו שהם ראו את ישוע. אחרים אמרו שישוע מעולם לא מת באמת, אלא רק התעלף ואז, מאוחר יותר, קם לתחייה. אדם אחר טען שחייזרים ירדו ולקחו את הגופה. לעיון בכל הטיעונים הללו, וכיצד הם לא עובדים, ראה קליפורד גולדשטיין, Risen: Finding Hope in the Empty Tomb (Pacific Press, 2021)..

**שאלות לדיון**:

`למה שהתלמידים ישקרו לגבי תחייתו של ישוע? מכל מה שאנחנו יודעים, הם התמודדו עם שנאה, ניכור ורדיפה בגלל אמונתם. מה הם היו מרוויחים על ידי המצאת הסיפור הזה?`

`אילו עדויות לתחייתו של ישוע הכי משכנעות אתכם? שתפו את הסיבות שלכם עם כיתתכם.`

`הרהרו עוד על התקווה הגדולה שמציעה לנו תחייתו של ישוע. קראו הראשונה לקורינתים ט"ו. איזו חשיבות נותן שאול לתחייתו של ישוע?`