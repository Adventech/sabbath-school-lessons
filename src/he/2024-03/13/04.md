---
title: 'הנשים בקבר'
date: 24/09/2024

---

"נשים אשר ניצבו לרגלי הצלב הלכו לבתיהן והמתינו לצאת השבת. עם עלות השחר ביום ראשון, הן עשו דרכן אל הקבר ובידיהן בשמים ועשבי תבלין כדי למשוח את גופת המושיע. הן לא חשבו כלל על תקומתו מן המוות. תקוותן אפסה, והאפלה השתררה בלבבן. בזמן שצעדו אל הקבר, הן שוחחו על נסיו ועל חסדיו של המשיח, ונזכרו במילות הנחמה אשר הגה מפיו. אך הן שכחו את דבריו: 'שוב אראה אתכם ויגל לבבכם'" (יוחנן 16:22) – אלן ג' וייט, חמדת הדורות, ע40:637.

`קראו מרקוס 16:1-8. מה קרה וכיצד הגיבו הנשים תחילה?`

מתחילת הבשורה, הקורא יודע שישוע הוא המשיח. אבל בטקסט עצמו, האדם הראשון שאיננו אחוז שד המכריז עליו כמשיח הוא כיפא, במרקוס 8:29. וההכרזה הזאת איננה מתקיימת עד מחצית הספר!

לאורך כל מרקוס, ישוע אומר לאנשים לשמור על משיחיותו בסוד וגם על ריפוי שהוא עשה עבורם. במרקוס 1:44, הוא אומר למצורע לא לספר לאיש על ריפויו. במרקוס 5:43, הוא אומר ליאיר ואשתו לא לספר לאיש על הקמתה לתחייה של בתם. במרקוס 7:36, הוא אומר לקבוצה לא לספר לאנשים על שריפא אדם חירש ואילם. ואז הוא מצווה על תלמידיו לא לספר לאנשים שהוא המשיח (מרקוס 8:30, ראו גם מרקוס 9:9). אין ספק שהסיבות העיקריות לכך שישוע אמר להם לשתוק היו לאפשר לו עצמו את הזמן לסיים את כהונתו על פי נבואות הזמן של דניאל 9:24-27.

כעת, בסצנה הזו, גם לאחר שסיפרו להן על תחייתו של ישוע, הנשים, חוששות ונדהמות, ברחו מהקבר, ולפחות בהתחלה גם לא דיברו על מה שקרה.

עם זאת, השקט לא נמשך זמן רב. עד שנגיע לסוף ספר מרקוס, מה אנחנו קוראים חוץ מזה? "והמה יצאו ויקראו בכל-המקמות ויד האדון היה עמהם ויחזק את-הדבר באתות הבאות אחריו אמן" (מרקוס 16:20).

לפיכך, מוטיב השתיקה לגבי ישוע ולגבי מי שהוא ומה שעשה מתנפץ. הספר מסתיים בכך שהם מטיפים "בכל מקום".

`מדוע אסור לנו לשמור לעצמינו את בשורת ישוע ועל מה שהוא עשה? למי אתם יכולים לספר היום על ישוע ועל תוכנית הישועה?`