---
title: 'מחויביות ארציות והשלכות שמיימיות'
date: 28/08/2024

---

`קראו מרקוס 12:13-27. מה מתרחש כאן, ואילו אמיתות ישוע מלמד?`

המנהיגים הדתיים ניסו לתפוס את ישוע במשהו שהם יכולים להשתמש בו כדי להרשיע אותו, או בפני המושל הרומי או בפני האנשים. במחלוקת זו הייתה השאלה של תשלום מיסים. בזמן ובמקום אלה, סירוב לשלם מיסים עלול היה להיחשב כמרד נגד השלטון הרומי, עבירה חמורה.

תשובתו של ישוע לתת לקיסר את הדברים שהם של הקיסר ולאלוהים את הדברים שהם של אלוהים לא רק שמרה אותו ממלכודת זו אלא גם סיפקה הדרכה מעמיקה לגבי אחריותו של המאמין כלפי השלטונות במדינה. "הוא הכריז כי משום שהם חיים בחסות האימפריה הרומית, עליהם לשלם לה את המס כנדרש, כל עוד אין הדבר סותר חובה נשגבה יותר. אך בעודם מצייתים לחוקי המדינה, עליהם לשמור אמונים לאלוהים בכל עת." – אלן ג' וייט, חמדת הדורות, עמוד 481.

בהמשך עלתה השאלה על תחיית המתים. הצדוקים היו זרם ביהדות שקיבלה רק את החומש כסמכות הכתובים. לדוגמא הם לא האמינו בתחיית המתים. התרחיש שהם מציגים בפני ישוע היה כנראה היפותטי. הוא כלל שבעה אחים ואישה אחת. על פי תורת משה, כדי לשמר רכוש בשושלת משפחתית, כאשר אדם שנפטר לא הותיר בנים, על אחיו להינשא לאלמנה, וכל ילד שנולד לזוג זה יחשב חוקית לילדו של המת (דברים 25:5-10).

בשאיפה להפריך את מושג "התחייה", הצדוקים מצביעים על דילמה מוסרית של מי תהיה האשה בתחיית המתים. ישוע מתעמת עם הטענה שלהם בשני שלבים, תוך התייחסות לכתבי הקודש ולכוחו של אלוהים. ראשית, הוא מתאר את כוחו של אלוהים בתחיית המתים ומציין שלא יהיו נישואין בשמים. אחר כך הוא מגן על תורת תחיית המתים על ידי פנייה לשמות 3:1-22, שם אלוהים מציין שהוא אלוהי אברהם, יצחק ויעקב. ישוע קובע חד משמעית שזה אומר שהם יקומו מכיוון שהם לא יכולים להישאר במצב של מוות אם אלוהים הוא אלוהיהם.

`אם מישהו היה שואל אתכם, "האם אתם יודעים את כוחו של אלוהים"? מה הייתם עונים, ולמה?`