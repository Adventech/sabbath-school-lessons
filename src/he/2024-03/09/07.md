---
title: 'נקודה למחשבה'
date: 30/08/2024

---

קראו בספרה של אלן ג' וייט, "עם שגורלו נחרץ", "בית המקדש מטוהר בשנית" ו"מחלוקת", חמדת הדורות, ע40:462-487.

"האזהרה הטמונה בעץ התאנה שקולל בידי המשיח אשר ברא אותו בגבורתו, נועדה לכל הדורות, עד קץ העיתים. היא מהווה אזהרה לכל הקהילות המשיחיות ולכל תלמידי המשיח. איש לא יוכל לחיות על פי תורת ה' בלי לשרת את הזולת. ואולם, ישנם מאמינים רבים אשר חייהם אינם חיי מסירות והקרבה כחיי המשיח, והם אינם מפגינים את החמלה שהוא הפגין. ישנם אנשים הרואים בעצמם משיחיים למופת, אך אינם מבינים מה כרוך בשירות ה'. הם מתכננים תוכניות ולומדים למען הנאתם בלבד. הם פועלים מתוך אנוכיות גרידא. לזמן יש חשיבות בעיניהם, רק אם ביכולתם לנצלו לתועלתם. זוהי מטרת כל מעשיהם. הם אינם משרתים למען הזולת, אלא למען עצמם. אלוהים ברא אותם והניחם בעולם הזקוק לשירות חף מאנוכיות. הוא יעד שהם יעזרו לזולת בכל דרך אפשרית. אך ה»אני« שלהם כביר כל כך, עד שהם אינם מסוגלים לראות דבר זולתו. הם אינם מעורים בחיי הזולת. אנשים כאלה אשר חיים למען עצמם משולים לעץ התאנה היומרני, אשר למעשה היה עקר. הם מקיימים את הלכות הדת ופולחני עבודת האל, אך הם נטולי חרטה ואמונה. הם מתיימרים לכבד את תורת ה', אך אינם מצייתים לה. הם מתרברבים בחסידותם, אך אינם עושים דבר למען הזולת. בעונש אשר השית המשיח על עץ התאנה העקר, הוא מפגין כמה שנואה בעיניו יומרנות יהירה זו. הוא מכריז כי חוטא אשר לבו פתוח, אשם פחות מאדם המתיימר לשרת את ה', אך אינו מניב פרי לתהילת ה'. – אלן ג' וייט, חמדת הדורות, ע40:465.

**שאלות לדיון**:

`הרהרו במשמעות טיהור המקדש של ישוע. כיצד עיקרון זה עשוי לחול על הקהילה שלנו כיום? איך צריך להתבצע טיהור כזה?`

`לאורך כל הבשורות, שוב ושוב, ישוע מתייחס לכתבי הקודש ולאופן שבו יש למלא אותם. מה זה אומר לנו לגבי עד כמה הם מרכזיים בחיי האמונה? מדוע עלינו לדחות בתוקף כל ניסיון להמעיט בסמכות הכתובים, במיוחד את הרעיון שכתבי הקודש הם רק רעיונות של אנשים עצמם לגבי אלוהים, מיהו אלוהים וכיצד הוא פועל?`

`היכן עובר הגבול הנכון בין קהילה למדינה? כיצד שיעורו של ישוע במרקוס 12:13-17 מנחה את הדיון הזה?`

`חפשו טקסטים המדברים על תחיית המתים. מדוע דוקטרינה זו כל כך מרכזית באמונתנו, במיוחד בהתחשב במצב המתים?`