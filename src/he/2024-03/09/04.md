---
title: 'מי אמר שאתה יכול לעשות את זה?'
date: 27/08/2024

---

`קראו מרקוס 11:27-33. איזה אתגר הביאו המנהיגים הדתיים לישוע, וכיצד הוא הגיב?`

יום אחרי שישוע מטהר את המקדש, המנהיגים הדתיים מתעמתים איתו בחצר בית המקדש, ושואלים באיזו סמכות הוא פעל יום קודם לכן. הם אינם מחפשים אמת אלא מבקשים ללכוד אותו. אם הוא יאמר שסמכותו היא מאלוהים, הם יכחישו זאת כי לנגר כפרי פשוט לא יכולה להיות סמכות כזו. אם הוא יודה שסמכותו היא אנושית, הם יפטרו אותו כטיפש.

אבל ישוע רואה מבעד למלכודת שלהם ואומר שהוא יענה על השאלה שלהם אם הם יענו על אחת שהוא ישאל. מה שהוא שואל זה האם הטבילה של יוחנן המטביל הייתה מאלוהים או מבני אדם.

בו ברגע, המנהיגים רואים שהם אלה שבמלכוד. אם הם יאמרו מאלוהים, ישוע יגיד: "למה לא האמנתם בו?" אם הם יאמרו מבני אדם, חששם הוא מהעם. אז הם שיקרו ואמרו שהם לא יודעים. זה נותן לישוע את ההזדמנות לסרב לענות על השאלה שלהם.

`קראו את מרקוס 1:1-12. כיצד המשיך ישוע אחרי סירובו לענות, ומה היתה ההשפעה?`

ישוע מספר משל על כרם, בעל הכרם ואלה להם הוא משכיר אותו. לסיפור שישוע מספר יש דמיון רב למשל הכרם שמתואר בישעיה ה', שם אלוהים מביא אישום נגד בני עמו ישראל המרדנים. כולם מכירים את ההקבלה, במיוחד המנהיגים הדתיים.

הסיפור מתפתח בצורה יוצאת דופן ביותר כאשר עובדי הכרם מסרבים לתת לבעלים את היבול. במקום זאת, הם מתעללים והורגים את משרתיו. לבסוף, הבעלים שולח את בנו האהוב, שאותו הוא מצפה שיכבדו אבל לא כך קורה. הם חושבים באופן פרדוקסלי שאם הם יהרגו את הבן, הכרם יהיה שלהם. חוסר ההיגיון שלהם בולט והמשפט שייגזר עליהם יהיה מוצדק.

מה שישוע עשה בסיפור הזה היה לתת למנהיגים הדתיים אזהרה חמורה לאן צעדיהם מכוונים. באור זה, המשל שלו הוא בבחינת "אזהרה ידידותית". זה לא מאוחר מדי עבורם להשתנות ולהימנע ממשפט וגזרות. על כל פנים, חלקם אכן יחזרו בתשובה, ישתנו ויקבלו את ישוע, אחרים לא!