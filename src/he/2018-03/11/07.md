---
title:  נקודות למחשבה
date:   14/09/2018
---

"במפגש זה מסרו שאול ורעיו לידיהם של מנהיגי מלאכת הבשורה בירושלים את התרומות שנאספו בקהילות הגויים לשם תמיכה באחים היהודים העניים…. התרומות שהמאמינים הגויים נתנו ביד רחבה העידו על נאמנותם לשירות ה' ברחבי העולם; המנהיגים בירושלים היו אמורים לקבלן בהכרת תודה. אך שאול ורעיו הבחינו כי בקרב המאמינים שלפניהם עמדו, נמצאו כמה אנשים שלא היו מסוגלים להוקיר את רוח האהבה והאחווה שעוררה את התורמים לתרום בנדיבות בעבור אחיהם." אלן וויט, מעשי השליחים, עמ' 253.

"אילו מנהיגי הקהילה המשיחית היו מוותרים על המרירות שחשו כלפי השליח, ומקבלים אותו כשליח שנבחר ויועד בידי ה' לבשר את הבשורה לגויים, היה ה' מצילו למענם. אלוהים לא יעד שמאמצי הבישור של השליח יסתיימו מהר כל כך, אך הוא לא חולל נס כדי לבטל את שרשרת הנסיבות, שאת ראשיתה חוללו מנהיגי קהילת ירושלים. אותה הרוח ממשיכה לחולל את אותן התוצאות. כישלונה של הקהילה להעריך ולשדרג את האמצעים והמשאבים שניתנו לה בחסד ה', שולל ממנה ברכות רבות. פעמים רבות בתולדות הקהילה האריך ה' את מלאכתו של שליח נאמן כלשהו, אם מאמציו זכו להערכה! אך כאשר הקהילה מאפשרת לאויב הנשמות לסלף את הבנת המאמינים, עד שהם מציגים את דבריו ומעשיו של משרת המשיח באור שגוי ומפרשים אותם שלא כהלכה; כאשר המאמינים מרשים לעצמם לעמוד בדרכו ומונעים ממנו לבצע את שליחותו ביעילות — לפעמים מסיר מהם ה' את הברכות שהרעיף עליהם…. לאחר שיעטו התכריכים את גופותיהם, וקולם שדיבר דברי אזהרה ועידוד ינדם, רק אז יוכלו העיקשים והסוררים להבין ולהוקיר את הברכות שמאסו בהם. מותם של משרתי ה' אלה עשוי להגשים את מה שחייהם לא הצליחו להגשים." עמ' 263, 264.. . . .

**שאלות לדיון**:

`1.	בדרכו לירושלים למרות שידע שלא יקבלו אותו בברכה, שאול קבע את האינטרסים של הקהילה מעל האינטרסים האישיים שלו. באיזו מידה עלינו ללכת בעקבותיו?`

`2.	מה נוכל ללמוד מההתחייבותו של שאול בירושלים? כיצד נוכל להיות פוליטיקלי קורקט ללא הכנעת העקרונות חיינו? או האם זה אפשרי בכלל?`

`3.	אחדות הקהילה חשובה עד מאוד תמיד. כיצד נוכל ללמוד לעבוד יחד, באחדות, אפילו כאשר יש לנו היבטים שונים על דברים?`