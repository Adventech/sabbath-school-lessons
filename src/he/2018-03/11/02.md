---
title:  שאול פוגש את המנהיגים הירושלמים
date:   09/09/2018
---

כאשר שאול הגיע לירושלים, מאמינים הקשורים למְנָסוֹן קיבלו אותו בחום, מאמינים שאיתם ישאר (מעש"ה 21:16,17).

במעשי השליחים 21:18-22, יעקב ומנהיגי ירושלים הביעו את דאגתם למוניטין של שאול בקרב מאמינים יהודים מקומיים הקנאים לתורת משה. הם עודכנו שהוא היה מלמד את היהודים החוזרים בתשובה שגרו בגולה לעזוב את משה רבנו, באומרו "שֶׁאֵינָם חַיָּבִים לָמוּל אֶת־בְּנֵיהֶם וְלֹא לָלֶכֶת בְּחֻקּוֹת הַתּוֹרָה" (מעש"ה 21:21).

זה, כאמור, לא היה באמת נכון. מה ששאול לימד היה שבמונחי ישועה, לא למילה או לערלה הייתה משמעות, מכיוון שיהודים וגויים כאחד נושעים על ידי אמונה בישוע (אל הרומים 2:28,29; אל הגלטים 5:6; אל הקולוסים 3:11). זה שונה מלעודד במפורש את היהודים להתעלם מהתורה ודרישותיה. ציות אינו, כמובן, כשלעצמו מילה נרדפת ללגליזם, למרות שניתן לעוות אותו בכוונה להביע בדיוק זאת.

`קראו מעשי השליחים 21:23-26. כיצד שאול הראה שהיה עדיין יהודי נאמן?`

הומלץ לשאול להיות ב"תקינות פוליטית" (פּוֹלִיטִיקָלִי קוֹרֶקְט). עליו להראות שהשמועות לגביו הם שמועות שווא בעשותו משהו יהודי מאוד: יהיה עליו לתת חסות לנדר של נזירות של כמה מאמינים יהודים. נדר זה היה מעשה מיוחד של אדיקות שעל ידו יהודי יקדיש את עצמו לאלוהים.

למרבה הצער, שאול נענה. לגיבורים, אפילו לגיבורי התנ"ך, יש פגמים, כפי שאנו רואים בחיי אברהם, משה, כיפא, ורבים אחרים. נוכל לטעון ששאול הולך אחרי העיקרון להתנהג כיהודי עם יהודים (1 קורינתים 9:19-23), או שהוא עצמו נדר נדר זמן קצר לפני כן (מעש"ה 18:18), למרות שטבעו המדויק של הנדר לא ברור. הפעם זו התחייבות, מכיוון שזה מסמל את אישורו למניעים הלגליסטים מאחורי ההמלצה. ההשלכות של גישה כזו הייתה בדיוק אותה גישה שהשליח ניסה לסתור: שישנן שתי בשורות, אחת לגויים, של ישועה על ידי האמונה, ואחרת ליהודים, של ישועה על ידי מעשים. "אך הוא לא קיבל אישור מאלוהים לעשות את כל הוויתורים שהם דרשו." אלן וויט, מעשי השליחים, עמ' 256.

`בניסיוננו להיות רלונטיים, כיצד נוכל להיות זהירים לא לעשות את אותה טעות?`