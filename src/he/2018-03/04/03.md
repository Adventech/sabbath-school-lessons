---
title:  שליחות סטפנוס
date:   23/07/2018
---

אחרי הסמכתם, השבעה לא רק השתלבו בשירות הקהילה אלא גם בעדות יעילה. התוצאה הייתה הפצת הבשורה, ומספר המאמינים גדל (מעש"ה 6:7). גדילה זו החלה, כמובן, להביא התנגדות לקהילה הקדומה. הנרטיב מתרכז על סטפנוס, אדם בעל רמת רוחניות יוצאת דופן.

`קראו מעשי השליחים 6:8-16.  מה פסוקים אלו מלמדים אותנו על סטפנוס, אמונתו ואופיו? בנוסף, מה סטפנוס בישר שגרם זעם כה רב למתנגדיו?`

כיהודי יווני, סטפנוס בישר בבתי-כנסת יוונים בירושלים. היו בתי-כנסת רבים כאלו בעיר; מעש"ה 6:9 קרוב לוודאי מתייחס לשניים מהם, אחד ממהגרים דרומיים (יהודים קורינים ואלכסנדריים) ואחד ממהגרים צפוניים (יהודים מקיליקיא ואסיה).

ישוע ללא ספק היה הנושא המרכזי בדיונים, אך ההאשמות שהועלו נגד סטפנוס מצביעים על הבנתו של הבשורה והשלכותיה וייתכן שעקפה את הבנתם של המאמינים היהודים מארץ יהודה. סטפנוס הואשם בחילול שם משה ושם ה'; זאת אומרת, חילול התורה ובית המקדש. אפילו אם לא הבינוהו נכון בכמה נקודות - או מילותיו עוותו בכוונה - ועדי שקר שוכנעו לדבר נגדו, ההאשמות לוא דוקא היו כוזבות במלואן, כפי שבמקרה של ישוע עצמו (מרקוס 14:58, יוחנן 2:19). הגינוי המפורש של סטפנוס בסנהדרין על הערצה האלילית של בית המקדש (מעש"ה 7:48) מגלה שהוא הבין את ההשלכות העמוקות יותר של מות ישוע ולאן השלכות אלו יובילו, לפחות בעניין בית המקדש וטקסי הפולחן.

`מדוע עלינו להיות זהירים לא להיות נעולים על כמה מושגים יקרים לנו עד כדי כך שנסגור את עינינו לכל אור חדש?`