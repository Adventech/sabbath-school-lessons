---
title:  מינוי השבעה
date:   22/07/2018
---

`קראו מעשי השליחים 6:1. מה הייתה הטענה של המאמינים ההלניסטים?`

"סיבת התלונה הייתה הזנחתן, כביכול, של האלמנות דוברות היוונית בשעת חלוקת הסעד היומית. התנהלות מפלה הייתה מנוגדת לרוח הבשורה, ואף על פי כן הצליח השטן לעורר חשד בליבם של כמה מן התלמידים. אי לכך, נקיטת אמצעים הולמים באופן מידי היא חיונית כדי להסיר כל עילה לחוסר שביעות רצון, אחרת, ינחל השטן ניצחון במאמציו לעורר מחלוקת בקרב המאמינים."—אלן וויט, מעשי השליחים, עמ' 59,60.

הפתרון שהציעו התלמידים היה שהיהודים יבחרו בשבעה גברים מביניהם כדי לשמש (diakoneō) את השולחנות (מעש"ה 6:2), בעוד הם ישקדו בתפילה ו"שִׁמּוּשׁ [diakonia] הַדָּבָר" (מעש"ה 6:4). מכיוון ש-diakoneō ו-diakonia שייכים לאותה קבוצת מילים, ההבדל היחיד הוא בין "שולחנות" במעשי השליחים 6:2 ו"הדבר" במעש"ה 6:4. זאת, יחד עם שם התואר "יומיומי" (מעש"ה 6:1), מצביע על שני המרכיבים המרכזיים על חיי היומיום של הקהילה הקדומה: למידה ("הדבר") והחיברות ("שולחנות"), כאשר השולחנות התכוונו לארוחות הקבוצתיות, סעודת האדון, ותפילה (מעש"ה 2:42,46; 5:42).

כלומר, כנאמנים מוסמכים על ידי ישוע, על השליחים היה להתעסק בעיקר עם הלימוד הדוקטרינלי של המאמינים ובתפילה, בעוד שהשבעה יהיו אחראים על פעילויות החיברות בבתי-קהילה הרבים. אך תפקידם לא היה מוגבל לעבודות שמשות כפי שהמונח מובן כיום. הם למעשה היו המנהיגים הראשונים של הקהילה.

`קראו מעש"ה 6:2-6. כיצד נבחרו השבעה וכיצד הוסמכו לשירות?`

המועמדים היו צריכים לעמוד במבחן במאפיינים מוסריים, רוחניים ומעשיים: הם היו צריכים להיות בעלי מוניטין מכובד ומלאים ברוח ובתבונה. עם הסכמת הקהילה, השבעה נבחרו והוסמכו בתפילה וסמיכת ידיים. טקס זה כנראה מצביע על הכרה ציבורית והפקדת הסמכות לעבוד כשמשים.

`קל לזרוע מחלוקות בסולם הדרגות, נכון? כיצד נוכל לעשות את כל מה שביכולתנו הניתנת מאת ה' כדי לשמור על השלום בינינו ולהתרכז בשליחותנו?`