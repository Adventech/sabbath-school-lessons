---
title:  רודף הקהילה
date:   29/07/2018
---

שאול היה יהודי הלניסטי. מקום היולדו היה טרסוס, עיר בירתה של קיליקיא (מעש"ה 21:39). אף-על-פי-כן, הוא סטה במידת מה מהסטראוטיפ ההלניסטי, מכיוון שהוא בא לירושלים ולמד לרגליו של רבן גמליאל (מעש"ה 22:3), הרב הפרוש המשפיע ביותר בזמנו. כפרוש, שאול היה  אורתודוקס גרידא, למרות שקנאותו הייתה בגבול הקיצוני (אל הגלטים 1:14). קנאותו של שאול הובילה את סטפנוס למותו ובכך הפך הוא להיות דמות מפתח בהתגברות הרדיפות.

`קראו מעשי השליחים 26:9-11. כיצד תיאר שאול את מעשיו נגד הקהילה?`

שאול אמר במקום אחר שהבשורה הייתה אבן נגף ליהודים (1 קורינתים 1:23). חוץ מהעובדה שישוע לא התאים לציפייה היהודית המסורתית של מלך המשיח, הם לא יכלו בשום פנים ואופן לקבל על דעתם שהאחד שמת על הצלב יכל להיות משיח ה', מכיוון שהכתובים אומרים שכל מי שנתלה, ארור (דברים 21:23). לכן, ליהודים הצליבה כשלעצמה הייתה סתירה נלעגת, הראיה הברורה ביותר שהצהרותיה של הקהילה לגבי ישוע היו שקריות.

מעשי השליחים 9:1,2 מראה את שאול מטרסוס פועל נגד מאמינים. דמשק הייתה עיר חשובה כמאה שלושים וחמש מייל [כ-217 ק"מ] צפון לירושלים, והייתה לה אוכלוסיה יהודית גדולה. היהודים שחיו מחוץ לארץ יהודה היו מאורגנים בסוג של רשת כאשר המטה הראשי שלה היה בירושלים (הסנהדרין), עם בתי כנסת הפועלים כמרכזי תמיכה לקהילות המקומיות. היה קשר תמידי בין הסנהדרין וקהילות אלו דרך מכתבים שבדרך כלל נישאו דרך שליח. השליח היה סוכן רשמי ממונה מטעם הסנהדרין כדי לבצע תפקידים דתיים.

כאשר שאול השליח  מהכהן הגדול, נשיא הסנהדרין,  מכתבים ממוענים לבתי הכנסת בדמשק, הוא הפך לשליח, עם סמכות לעצור את חסידי ישוע ולהביאם לירושלים (השוו עם מעש"ה 26:12). ביוונית, המילה המקבילה לשליח היא apostolos. לכן, טרם שאול היה שליח מטעם ישוע המשיח, שאול היה שליח מטעם הסנהדרין.

`מתי הייתה הפעם האחרונה שהייתם קנאים למשהו (או נגד משהו) ואחרי כן שיניתם את דעתכם? אילו לקחים הייתם צריכים ללמוד מניסיון זה?`