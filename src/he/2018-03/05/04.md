---
title:  ביקור חנניה
date:   31/07/2018
---

כאשר שאול הבין שהוא מדבר אל ישוע בכבודו ובעצמו, הוא שאל אותו את השאלה שתיתן לישוע את ההזדמנות שחיפש: "מָה־אֶעֱשֶׂה אֲדֹנִי" (מעש"ה 22:10). השאלה מביעה נקיפות מצפון על מעשיו עד אותו הרגע, אך חשוב מכך, שאלה זו מבטאת נכונות ללא תנאים לתת לישוע להדריך את חייו מרגע זה ואילך. שאול הובל לדמשק והמתין להוראות נוספות.

במעשי השליחים 9:10-19, הכתובים מגלים כיצד האדון פעל כדי להכין את שאול לחייו החדשים כשליח בשם פולוס. בחזון, ישוע נתן לחנניה משימה לבקר את שאול ולסמוך את ידיו עליו כדי שישוב לראות. אך חנניה כבר ידע מי היה שאול, ואת הסבל שאחים רבים סבלו ואף איבדו את חייהם בגללו. הוא גם ידע את הסיבה מדוע שאול הלך לדמשק, ולכן, ברור היה שלא רצה להיות הקרבן הראשון שלו שם. היסוסו היה מובן.

אך, מה שחנניה לא ידע זה ששאול חווה מפגש אישי עם ישוע ששינה את חייו לתמיד. הוא לא ידע שבמקום שיעבוד בשביל הסנהדרין, הוא - לתדהמת חנניה - נקרא על ידי ישוע לעבוד בשבילו, מה שאמר ששאול כבר לא היה שליח הסנהדרין אלא כלי נבחר על ידי ישוע כדי לקחת את הבשורה ליהודים ולגויים כאחד.

`קראו אל הגלטים 1:11,12. איזו טענה מיוחדת יש לשאול השליח בנוגע לשירותו כשליח?`

באל הגלטים, שאול השליח מתעקש שקיבל את מסרו ושליחותו ישירות מישוע המשיח, ולא ממקור אנושי. זה לא בהכרח סותר את התפקיד של חנניה בקריאתו. ביקור חנניה אישר את מינויו של שאול שקיבל בדרך לדמשק מישוע עצמו.

למעשה, השינוי בחייו של שאול היה כה דרמטי, ולא ניתן להקצות סיבה אנושית לשינוי זה. רק התערבות אלוהית יכולה להסביר כיצד היריב האובססיבי ביותר של ישוע לפתע יקבל אותו כמושיע ואדון, יעזוב הכל - אמונות, מוניטין, קריירה - ויגיע להיות השליח המסור ביותר.

`באלו דרכים חזרתו בתשובה של שאול מראה את פועל חסדו הנפלא של אלוהים? מה תוכלו ללמוד מסיפורו לגבי אנשים בחייכם שהינכם בספק שאי פעם יבואו לאמונה?`