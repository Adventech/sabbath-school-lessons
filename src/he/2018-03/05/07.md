---
title:  נקודות למחשבה
date:   03/08/2018
---

"כאשר מצביא נהרג בקרב, מותו נחשב לאובדן כבד לצבאו, אך אין הדבר מחזק את האויב. אולם, כשאדם בעל תפקיד בכיר חובר לאויב, לא מדובר אך ורק בהפסד של שירותיו; אדרבה, הצד שאליו הוא חובר זוכה ביתרון ממשי. שאול מטרסוס שעשה את דרכו לדמשק, יכול היה בקלות להיהרג בידי האדון; במקרה כזה, חלק ניכר מן הכוח שהיה בידי הצד הרודף, היה אובד. אך אלוהים בחסדו לא רק חס על חייו של שאול, אלא אף הושיע אותו, ובכך העביר את המצביא משורות האויב אל שורות המשיח." אלן וויט, מעשי השליחים, עמ' 82-83.

"המשיח ציווה על תלמידיו ללכת וללמד את כל העמים; אך ההוראה המוקדמת שקיבלו מהיהודים הקשתה עליהם להבין את מילותיו של רבם במלואם, ולכן היו איטיים באשר לפעול על פיהן. הם קראו לעצמם ילדי אברהם, והחשיבו את עצמם ליורשי ההבטחה האלוהית. לא היה זה לפני שנים רבות אחרי הנשאותו של האדון לשמים שהבינו בבירור את הכוונה של מילותיו של ישוע, שעליהם לעבוד כדי להחזיר בתשובה הן גויים והן יהודים." —Ellen G. White, Sketches From the Life of Paul, p. 38

**שאלות לדיון**:

`1.	חשבו עוד על שאלת ישוע לשאול בדרך לדמשק: "לָמָּה תִרְדְּפֵנִי?" (מעש"ה 9:4). בשביל שאול שאלה זו הייתה סימן שישוע מנצרת אכן קם מן המתים. אך מעבר לכך, היה זה גם סימן לזהות הרוחנית הקיימת בין המשיח לקהילתו (ראו גם מתי 25:34-45). הרמז ברור: כל נזק שנגרם לקהילה הוא נזק שנעשה לישוע עצמו. במונחים מעשיים, מה המשמעות של זה כיום עבורנו?`

`2.	להיות עדים בשביל ישוע כולל לסבול בשביל ישוע. לא במקרה המילה היוונית ל"עדות" (martys) מקושרת ל"מות קדושים." מה זאת אומרת לסבול בשביל ישוע?`

`3.	יש פתגם לטיני עתיק, Credo ut intelligam, שמשמעותו, "אני מאמין כדי שאוכל להבין." כיצד הרעיון הזה עוזר לנו להבין מה קרה לשאול מטרסוס? כלומר, לפני חזרתו בתשובה, לפני ששאול הפך להיות מאמין בישוע, הוא לא הבין. רק לאחר ניסיונו היה מסוגל להבין. איזה לקח נוכל לקחת מזה על הפעמים שאנו מוצאים את עצמינו מתוסכלים עם אלה שלא מאמינים באמיתות שנראות כה ברורות בעינינו?`