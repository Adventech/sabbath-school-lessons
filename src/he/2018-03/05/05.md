---
title:  תחילת שירות שאול השליח
date:   01/08/2018
---

מעשי השליחים 9:19-25 נותן את הרושם כי לאחר חזרתו בתשובה, שאול נשאר בדמשק לזמן מה לפני שחזר לירושלים (מעש"ה 9:26). אך, באל הגלטים 1:17, שאול מוסיף שלפני חזרתו לירושלים, הוא הלך לערב, שם ככל הנראה חי בבידוד במשך תקופה מסויימת. "בבדידות המדבר היו לשאול שפע של הזדמנויות ללמוד את דבר ה' ולהגות בו בשקט ושלווה." אלן וויט, מעשי השליחים, עמ' 83.

`קראו מעשי השליחים 9:20-25. כיצד לוקס מתאר את שירותו של שאול בדמשק? כמה טוב הלך לו?`

מטרתו המקורית של שאול כאשר עזב את ירושלים עם מכתבים מהכהן הגדול היו היהודים המאמינים שככל הנראה חיפשו מחסה בבתי כנסת בדמשק (מעש"ה 9:2). כעת, כאשר חזר מערב, סוף סוף הגיע לבתי הכנסת, אך לא כדי לעצור מאמינים אלא כדי להוסיף למספרם; לא כדי להשמיץ את ישוע כמתחזה אלא כדי להציג אותו כמשיח ישראל. מה עבר במוחם של אנשים ששמעו עליו רק כאחד מרודפיהם, ועכשיו שומעים אותו מעיד על ישוע? מה הם יכלו לעשות חוץ מלתמוה על מה ששאול מטרסוס הפך להיות ומה הוא עשה עבור הקהילה? (יתכן ולא ידעו אפילו על ההשפעה שתהיה לחוזר בתשובה זה!).

כמה מיריביו של שאול שלא יכולו לסתור אותו, זממו לרצוח אותו. סיפורו של שאול על מאורע זה (2 קורינתים 11:32,33) רומז שיריביו האשימו אותו מול הרשות המקומית על מנת להשיג את כוונתם. אך, בעזרת המאמינים, שאול ברח בסל, קרוב לוודאי מחלון בית בחומת העיר.

שאול ידע מלחתחילה שיהיו לו אתגרים (מעש"ה 9:16). התנגדות, רדיפות, וסבל ממקורות שונים יהיו באופן קבוע בשליחותו, אך דבר לא מוטט את אמונתו או את חובתו, למרות הקשיים והצרות שאיתם התמודד למעשה בכל צעד בחייו החדשים במשיח (2 קורינתים 4:8,9).

`למרות הקשיים והתנגדות, שאול לא ויתר. כיצד נוכל ללמוד לעשות את אותו הדבר בקשר לאמונה - זאת אומרת, כיצד להתמיד מול ייאוש והתנגדות?`