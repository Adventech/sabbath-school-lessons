---
title:  בדרך לדמשק
date:   30/07/2018
---

`קראו מעשי השליחים 9:3-9. מה קרה כאשר שאול התקרב לדמשק? מה משמעות מילות ישוע במעשי השליחים 9:5 (ראו גם מעש"ה 26:14)?`

בעוד שאול ועמיתיו מתקרבים לדמשק, התרחש מעשה בלתי-צפוי: סביבות שעת הצהריים הם חוו אור בהיר ובוהק מן השמיים וקול שדיבר. לא היה זה חזון במובן נבואי אלא התגלות אלוהית, מכוונת במידת מה על שאול. עמיתיו ראו את האור; אך רק שאול הפך לעיוור; הם שמעו את הקול; אך רק שאול הבין אותו. האור היה ההדר האלוהי של ישוע שקם מן המתים, שבאותו הרגע התגלה לשאול באופן אישי (מעש"ה 22:14). במקומות אחרים שאול מתעקש שראה את ישוע, מה שעשה אותו שווה לשניים עשר השליחים האחרים כעד לתחייתו וסמכות שליחותו (1 קורינתים 9:1, 15:8).

הדיאלוג שהתפתח עם ישוע היכה בהלם את שאול הרבה יותר מהאור עצמו. שאול היה משוכנע לחלוטין שעשה את עבודת האל כאשר רדף את חסידי ישוע מנצרת, מטהר את היהדות מהכפירה המסוכנת והנוראית הזו. אך, לצערו, הוא למד לא רק שישוע חי אלא שדרך פגיעה במאמינים בו, שאול פגע בישוע עצמו.

כאשר דיבר ישוע עם שאול, ישוע השתמש בפתגם יווני שקרוב לוודאי ששאול הכיר: "קָשֶׁה לְךָ לִבְעֹט בַּדָּרְבֹנוֹת" (מעש"ה 26:14). התמונה היא של שור הרתום לעול  המנסה ללכת נגד המקל החד שמדריך אותו. כאשר זה קורה, החיה פוצעת את עצמה יותר ויותר. פתגם זה יכול להצביע על מאבק בראשו של שאול - התנ"ך מתייחס לזה כעבודת הרוח (יוחנן 16:8-11) - שחזר למה שקרה לסטפנוס. "שאול לקח חלק פעיל במשפטו ובהרשעתו של סטפנוס; ההוכחות החותכות על שכינת האלוהים ששרתה על הקדוש המעונה, הותירו רושם עמוק בליבו וגרמו לו לפקפק בצדקת דרכו כמתנגד חריף של תלמידי ישוע. נפשו ורוחו סערו. ברוב מבוכתו, הוא פנה אל האנשים שהוא בטח בחוכמתם ובכושר השיפוט שלהם. הטיעונים שהעלו הכוהנים וראשי הדת שכנעו אותו סופית שסטפנוס היה כופר שחילל את שם ה', שהמשיח, שעליו הטיף תלמידו שמת על קידוש שמו, היה משיח שקר, ושהכוהנים המשרתים בקודש חייבים להיות צודקים." אלן וויט, מעשי השליחים, עמ' 75.

`מדוע חשוב להקשיב למצפונכם?`