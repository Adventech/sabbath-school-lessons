---
title:  "אנטיוכיה הפיסידאית: חלק א'"
date:   13/08/2018
---

מקפריסין, שאול ועמיתיו הפליגו לפרגי, בפמפוליא, בחוף הדרומי של טורקיה המודרנית. לפני שעזבו לאנטיוכיה הפיסדאית , לוקס מדווח על שני שינויים נלווים: לשאול התפקיד הראשי (עד לנקודה זו, ברנבא מוזכר ראשון) ולוקס מפסיק לקרוא לשאול בשמו היהודי ומתחיל להתייחס אליו רק כ"פולוס" (מעש"ה 13:9). יכול להיות שזה מכיוון שמעתה והלאה שאול מוצא את עצמו לרוב בסביבה יוונית-רומית.

מעשי השליחים מתעד את יוחנן מרקוס חוזר לירושלים. לא ידוע לנו מתוך הטקסט את סיבת עזיבתו של יוחנן מרקוס. אלן וויט כתבה שהוא פחד והיה מיואש בגלל הקשיים שהתייצבו מולם, "כאשר התקדמו השליחים בדרכם, הם נתקלו בקשיים גדולים יותר; מרקוס נבהל, איבד את אומץ ליבו, סירב להמשיך במסע ושב לירושלים." אלן וויט, מעשי השליחים, עמ' 110 . אלוהים לעולם לא הבטיח שתהיה זו משימה קלה ופשוטה. אדרבא, שאול ידע מלחתחילה ששירותו לישוע יכלול סבל רב (מעש"ה 9:16), אך הוא למד להסתמך כל כולו בכוח אלוהים, ובזה היה מונח סוד כוחו ( 2 קורינתים 4:7-10).

`קראו את מעשי השליחים 13:38. מה הייתה מהות המסר של שאול בבית הכנסת באנטיוכיה?`

מעשי השליחים 13:16-41 כולל את הדרשה הראשונה של שאול המתועדת בברית החדשה. זוהי לא הייתה הדרשה הראשונה ששאול הטיף, ואין ספק שזהו רק תקציר של מה שהוא אמר.

הדרשה מחולקת לשלושה חלקים ראשיים. היא מתחילה עם האמונות המשותפות לגבי בחירת האל בישראל ומלכות דוד (מעש"ה 13:17-23); בחלק זה כוונתו להניח נקודת התקשרות עם הקהל היהודי. לאחר מכן, הדרשה מציגה את ישוע כהגשמת הבטחות אלוהים שאחד מצאצאי דוד יוכל להביא ישועה לישראל (מעש"ה 13:24-37). החלק האחרון הוא אזהרה נגד דחיית הישועה שישוע מציע (מעש"ה 13:38-41).

שיא הדרשה הוא בפסוקים 38 ו-39 כולל את ליבו של המסר של שאול על ההצדקה. סליחה והצדקה זמינים רק על ידי ישוע, ולא דרך תורת משה. משמעות הפסוקים הללו אינם ביטולה של התורה. הם רק מדגישים את אי יכולתה של התורה לבצע את מה שהיהודים ציפו שתעשה, הרי היא, הצדקה (אל הרומים 10:1-4). זכות זו מגיעה אך ורק דרך ישוע המשיח (אל הרומים 2:16).

`מה זאת אומרת שהישועה באה רק דרך ישוע? כיצד תצליחו להשלים עם הצורך לשמור על תורת אלוהים המוסרית עם העובדה שהתורה לא יכולה להצדיק?`