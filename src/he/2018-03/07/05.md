---
title:  איקניון
date:   15/08/2018
---

תחת הסתת מנהיגי היהודים באנטיוכיה, הרשויות המקומיות עוררו המון עם רב נגד שאול וברנבא וגרשו אותם מגבולם (מעש"ה 13:50). התלמידים, למרות זאת, התמלאו בשמחה ורוח הקודש (מעש"ה 13:52). השליחים אז הפנו את צעדיהם לעיר איקניון.

`קראו את מעשי השליחים 14:1-7. מה היו תוצאות הבישור של שאול וברנבא באיקניון?`

באיקניון, שאול וברנבא המשיכו במנהגם בבישור בקרב היהודים לפני שפנו לגויים. הדרשה של שאול באנטיוכיה (מעש"ה 13:16-41) חושפת את הסיבה העיקרית מאחורי העדיפות היהודית בשירותם: בחירת ישראל, עם כל מה שבחירה זו כללה (אל הרומים 3:2; 9:4,5), והגשמת ההבטחות על ידי אלוהים למושיע משושלת יוחסין של דוד המלך. למרות העובדה שיהודים רבים דחו את הבשורה, שאול השליח לעולם לא איבד את התקווה לחזרה בתשובה של מספר משמעותי של יהודים.

באל הרומים 9-11, שאול מבהיר ש"לֹא־כֹל אֲשֶׁר מִיִּשְׂרָאֵל יִשְׂרָאֵל הֵמָּה" (אל הרומים 9:6) ושרק הודות רחמי האל שחלק מהיהודים מאמינים בכלל. אלוהים לא נטש את עמו, "וְכֵן גַּם־בְּיָמֵינוּ נִשְׁאֲרָה שְׁאֵרִית כִּבְחִירַת הֶחָסֶד" (אל הרומים 11:5). שאול המשיך לבשר את הבשורה בקרב הגויים, בעודו מאמין שיום יבוא ויותר יהודים יגיעו לאמונה בישוע.

"טענת שאול באל הרומים 9-11 מציעה הסבר נוסף על האסטרטגיה השליחותית שהוא עוסק בנרטיב של מעשי השליחים ומתעמתת עם כל דור של מאמינים על החשיבות התאולוגית של עדות ליהודים." —David G. Peterson, The Acts of the Apostles (Grand Rapids: Eerdmans, 2009), p. 401.

הנסיבות לא היו שונות מאוד מאלו שבאנטיוכיה. התגובה הראשונית של יהודים וגויים לבישור של שאול הייתה חיובית מאוד, אך שוב היהודים הלא מאמינים, יתכן שמנהיגי הקהילה היהודית המקומית,עוררה את הגויים והרעילו את שכלם נגד השליחים, וגרמו למחלוקת בין האנשים. בעוד שהיריבים זממו לתקוף ולהרוג את שאול וברנבא, שני השליחים החליטו לעזוב את העיר ולהמשיך לעיר הבאה.

`מעבר לשמיעת הבשורה, היהודים צריכים לראות אותה בקרב האנשים אשר מצהירים על שם ישוע. במידה ויש לכם מכרים יהודים, איזה סוג של עדות אתם מציגים בפניהם?`