---
title:  לוסטרא ודרבי
date:   16/08/2018
---

המקום הבא ששאול וברנבא ביקרו היה לוסטרא,  כעשרים ותשעה קילומטרים דרום-מערב לאיקוניון. למרות שבילו שם זמן מה (מעש"ה 14:6,7,15), לוקס מתעד רק סיפור אחד והתפתחותו: הריפוי של אדם פיסח, אולי מקבץ נדבות, שסבל מליקוי זה מלידה.

`קראו את מעשי השליחים 14:5-19. מה תגובתם לשאול גילתה על הבורות של אנשים אלו?`

הקהל כה נדהם מהנס שחשבו בטעות ששואל וברנבא אלים - ברנבא כזאוס האל העליון של הפנתיאון היווני, ושאול כהרמס, דיילו ודוברו של זאוס. למעשה, האנשים רצו להקריב להם קרבנות.

המשורר הלטיני אובידיוס (43 לפנ"ה -  17/18 לספירה) קודם לכן כתב אגדה על שני אלים אלה שהתחפשו לבני אדם וביקרו בכפר באותו אזור ממש ("גבעות פריגיה") בחפשם מקום לנוח. לפי האגדה, זוג פשוט ובא בימים, התייחס אליהם בחביבות ובהסבר פנים; שאר האנשים נשארו אדישים. בגלל חביבותם והסברת פניהם לאורחים הלא ידועים, ביתם של הזוג הפך למקדש והם הפכו לכוהנים, ושאר הכפר נהרס לחלוטין (מטמורפוזות 611-724).

עם סיפור שכזה שהסתובב באזור, התגובה של האנשים לנס שאול איננה מפתיעה. הסיפור מסביר מדוע ההמון הניחו ששני השליחים היו אותם שני אלים, ולא אסקלפיוס, למשל, שהיה אל הרפואה. אך שאול וברנבא, הצליחו לעצור את פולחן השווא לעצמם. בסופו של דבר, כמה מתנגדים מאנטיוכיה  ואיקניון גרמו להיפוך מוחלט של המצב, ושאול נסקל באבנים ונחשב היה למת.

`קראו מעשי השליחים 14:20-26. היכן שאול וברנבא סיימו את מסעם? ומה עשו בדרך חזרה?`

שאול אמר "בְּצָרוֹת רַבּוֹת בּוֹא נָבוֹא אֶל־מַלְכוּת הָאֱלֹהִים" (מעשי השליחים 14:22). מה זאת אומרת? כיצד הינכם, אולי, חוויתם את מה שהוא אומר שם? הכי חשוב, כיצד תוכלו ללמוד לגדול באמונה מה"קשיים" שהינכם חווים?