---
title:  נקודות למחשבה
date:   17/08/2018
---

"בחיי המשיח עלי אדמות הוא חיפש להוביל את היהודים מחוץ לבלעדיות שלהם. החזרה בתשובה של שר המאה ושל האישה הפניקית, היו מקרים של עבודתו הישירה מחוץ לעם ישראל המוכר. הזמן הגיע לעבודה פעילה ומתמדת למען הגויים, שמהם קהילות שלמות קיבלו את הבשורה בשמחה רבה, והיללו את אלוהים על אור של אמונה חכמה. חוסר האמונה וזדון היהודים לא עצרו את מטרתו של אלוהים; ישראל חדש הורכב לעץ הזית הישן. בתי הכנסת סגרו את דלתותיהם לשליחים; אך בתים פרטיים נפתחו לשימושם, ומבנים ציבוריים גם שומשו כדי ללמד את דבר אלוהים." —Ellen G. White, Sketches From the Life of Paul, p. 51.

"בכל מאמצי הבישור שלהם ניסו שאול ובר-נבא ללכת בעקבות המופת של המשיח, שהקריב עצמו מרצונו החופשי ועמל במסירות ובנאמנות למען בני האדם. הם זרעו את זרעי האמת בעודם דרוכים, ערניים ומלאי להט, ועמלו ללא ליאות, מבלי להתחשב בצרכיהם או באי נוחות אישית, אלא המשיכו במאמציהם בדאגה מתמדת, בתפילה יוקדת ובעשייה בלתי נדלית. יחד עם זריעת זרע הבשורה, הם הקפידו להעניק לכל מי שקיבל את הבשורה והאמין במשיח, הוראה מעשית רבת ערך. רוח זו של רצינות ויראת שמיים הטביעה על ליבם של התלמידים החדשים רושם בל יימחה בנוגע לחשיבותו של מסר הבשורה." אלן וויט, מעשי השליחים, עמ' 120, 121.

**שאלות לדיון**:

`1.	חשבו יותר על הסיפור של יוחנן על מרקוס שברח מהם כאשר נסיבות נעשו קשות יותר. מאוחר יותר שאול וברנבא התווכחו על יוחנן מרקוס כאשר ברנבא רצה לצרף אותו שוב ושאול לא הסכים (מעש"ה 15:37). אך, כעבור כמה שנים שאול כתב: "קַח אֶת־מַרְקוֹס וַהֲבִיאֵהוּ אִתָּךְ כִּי יוֹעִיל־לִּי לִמְאֹד לָעֲבוֹדָה" (2 טימותיאוס 4:11). אלו לקחים יש בשבילנו כאשר אנו נתקלים עם מישהו שבנסיבות מסויימות אינו נאמן לקריאתו?`

`2.	בחנו את תגובתם של שאול וברנבא לאנשי לוסטרא כאשר חשבו שהם אלים (מעש"ה 14:14-18). כיצד נוכל להגיב כאשר אנו מתפתים לקחת קרדיט על מה שאלוהים עשה?`

`3.	קראו מעש"ה 14:21-23. בהתבסס על דוגמתם של שאול וברנבא, מה נוכל כפרטים וכקהילה לעשות כדי להזין או לחזק את אמונתם של החדשים באמונה?`

`4.	כיצד נוכל לוודא שאיננו מרשים למסורות אדם, או אפילו אמונות שיש לנו מזה זמן רב, להפריע לקידום האמת, כפי שעשו המנהיגים הדתיים שהתנגדו לשאול השליח?`