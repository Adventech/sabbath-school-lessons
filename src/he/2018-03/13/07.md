---
title:  נקודות למחשבה
date:   28/09/2018
---

"המשיח הטיל על קהילתו תפקיד קדוש. כל חבר בקהילת המשיח אמור לשמש ערוץ שדרכו יתקשר ה' עם העולם ויעביר לו את אוצרות חסדו — אוצרות המשיח העמוקים מיני חקר. אין דבר שהמושיע משתוקק לו יותר מאשר שליחים שייצגו את רוח קודשו ואת אופיו. אין דבר שהעולם זקוק לו יותר מאשר התגלות של אהבת המושיע באמצעות בני אנוש. השמיים כולם מייחלים לגברים ולנשים שאלוהים יחשוף דרכם את כוחה של האמונה המשיחית." אלן וויט, מעשי השליחים, עמ' 378.

"ה' ממתין מזה זמן רב שרוח השירות תפעם בקהילה כולה, וכל חבר קהילה יעמול למענו בהתאם ליכולתו. כשחברי קהילת האלוהים מבצעים את מלאכתם היעודה בשדות הבישור בביתם, במולדתם ובארצות הניכר, תוך הגשמת שליחות הבשורה, העולם כולו יוזהר במהרה, וישוע המשיח ישוב לעולם בגבורה ובכבוד רב." עמ' 74.

**שאלות לדיון**:

`1.	כיצד מתאר לוקס את אמונת שאול באלוהים לאורך כל מסעו לרומא? כיצד אחרים הושפעו על ידי האמונה ללא תנאים שהפגין?`

`2.	למרות כל מה שעבר, שאול לעולם לא ויתר על אמונתו או שליחותו. ברומא, הוא המשיך לבשר למרות חירותו המוגבלת. מה נוכל לעשות כאשר נתפתה לוותר על הטפת הבשורה למישהו?`

`3.	קראו אל הרומים 1:14,15. מדוע שאול הרגיש מחוייבות - או כחייב - להטיף את הבשורה לכולם? האם אנו חייבים פחות ממה שהוא היה? הגו באמירה הבאה: "ישועת נפשות צריכה להיות עבודת החיים של כל אחד שלצד המשיח. חייבים אנו לעולם על החסד שניתן לנו מאת האל, על האור שהאיר עלינו, ועל התגלות יופייה ועצמתה של האמת." —Ellen G. White, Testimonies for the Church, vol. 4, p. 53.`

`4.	קראו שוב את הפסוק ששאול ציטט מישעיה. כיצד רעיון זה יכול להתיישם בנו? כן, ניתנה לנו אמת רבה, אך אם נתקשה כלפיה, או אפילו לחלקים ממנה שיתנגדו למשאלותינו ורצוננו, בפני אילו סכנות אנו עלולים לעמוד?`

`5.	תארו לעצמיכם שהינכם החייל שאליו כבול שאול השליח. מה אתם חושבים שהוא ראה באיש הכבול אליו כה צמוד?`