---
title:  ניצחון הבשורה
date:   27/09/2018
---

ביום שנקבע, יהודים רבים הגיעו לשאול כדי לשמוע את הצגת הבשורה (מעש"ה 28:23).

`קראו מעשי השליחים 28:24-31. מה הייתה נקודת מבטו של שאול כאשר ציטט את ישעיה בהקשר הזה?`

הציטוט מישעיה 6:9,10 מתאר את מה שקורה כאשר אנשים מסרבים לקבל את המסר האלוהי. למרות שכמה יהודים האמינו, היו אחרים שלא, ולכן, בגלל הוויכוח הגדול שנוצר, לא הייתה לשאול אפשרות אחרת מלפנות לגויים (מעש"ה 13:46,47; 18:6).

שאול הצטרך להמתין שנתיים כדי להישפט על ידי הקיסר. בנתיים, למרות שהיה במאסר בית, יכל לשתף את הבשורה ללא מניעה לאלו שבאו אליו. הסצנה האחרונה של ספר מעשי השליחים  מדגישה את ניצחון הבשורה, מכיוון שלא היה כוח, לא יהודי ולא רומי, שיכל לעצור את התקדמותה.

לא ברור מדוע לוקס מסיים את הספר בנקודה זו, היות ויש הוכחות, לאור החולשה בהאשמות נגד שאול, שהוא שוחרר ממאסרו, יצא למסע נוסף, ושוב נלקח לרומא והוצא להורג (2 תימוטיאוס 4:6-8). אולי, מנקודת המבט של המטרה הספרותית של לוקס, והיות והבשורה הוטפה אפילו ברומא הרחוקה, היא כבר בושרה ב"קְצֵה הָאָרֶץ" (מעש"ה 1:8).

"אורך רוחו ועליזותו של שאול במהלך מאסרו הממושך והלא-הוגן, וכן אומץ ליבו ואמונתו האיתנה, היוו דרשה חיה שלא פסקה ולו לרגע. בניגוד חד לרוח העולם נשאה רוחו עדות על גבורת ה' אשר שרתה עימו, והיתה עוצמתית יותר מן הכוח השורר בעולם. עתה, לכשנבצר ממנו להופיע בציבור, המופת שלו הניע את המשיחיים לפעול במרץ רב יותר למען הבשורה קבל עם ועולם. בימים האלה היו כבליו של השליח כה רבי השפעה, עד שכאשר נדמה היה שכוחו ויעילותו נחלשו ואין בידו לעשות הרבה, דווקא אז קצרה הבשורה אלומות שיבולים רבות למען המשיח, בשדות שנבצר ממנו להגיע אליהם." אלן וויט, מעשי השליחים, עמ' 294.

אך מנוקדת המבט של השליחות הקהילתית, ניתן לומר שספר מעשי השליחים - או היסטורית התפרשות הבשורה - טרם הסתיים, ובנקודה זו כל אחד מאיתנו נכנס לתמונה. פרקים רבים מרגשים ודרמטיים נוספים נכתבו  במהלך הדורות, לעיתים עם דם עדיי האל הנאמנים. היום תורנו להוסיף עוד פרק, הפרק האחרון (אנחנו מקווים!), ולהביא את המשימה שישוע מסר לתלמידיו לידי שלמות - "וְאַחַר יָבוֹא הַקֵּץ" (מתי 24:14).