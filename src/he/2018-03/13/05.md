---
title:  שאול סוף סוף ברומא
date:   26/09/2018
---

לאחר שלושה חודשים במלטה, בסופו של דבר שאול ועמיתיו יכלו להמשיך את מסעם (מעשי השליחים 28:11). הם הגיעו לפּוֹטִיּוֹלִי (מעש"ה 28:13) - כיום פוצולי, במפרץ נאפולי - מקום שממנו ייסעו לרומא (ראו מעש"ה 28:11-16).

הידיעה על ביאתו של שאול הגיעה לרומא במהרה, וקבוצת אחים נסעו משם קילומטרים רבים דרומה כדי לקבל אותו בברכה. למרות ששאול מעולם לא היה ברומא, היו לשליח חברים רבים בעיר זו: עמיתים, אנשים שחזרו בתשובה, בני משפחה ועוד הרבה אנשים שהיו יקרים לו מאוד (אל הרומים 16:3-161). הפגישה ב-ויה אפיה לבטח הייתה מרגשת במיוחד, במיוחד לאור הרס הספינה, והעובדה ששאול היה אסיר. כתוצאה מהפגנה כה יחודית של אהבה ודאגה מצד חבריו היקרים, השליח הודה לאל והתעודד מאוד חפני שהצטרך לעמוד למשפט מול הקיסר.

בדווח הרשמי שלו, פסטוס בטוח כתב שעל פי החוק הרומי, שאול לא היה אשם בשום פשע משמעותי (מעש"ה 25:26,27; 26:31,32). ייתכן וזה מסביר מדוע התאפשר לשאול לשכור מגורים פרטיים (מעש"ה 28:30) במקום להישלח לכלא סדיר או מחנה צבאי, למרות שעל פי המנהג הרומי היה כבול לחייל באופן תמידי. עצם זה ששאול חי על חשבונו רומז לנו שיכל לעסוק במלאכתו (מעש"ה 18:3).

`קראו מעשי השליחים 28:17-22. מה שאול עשה ברגע שהתמסד?`

למרות ששאול לא יכל ללכת לבית כנסת, בית כנסת בא אליו. לכן, זמן קצר אחרי ביאתו, בהתאם למנהגו ללכת תחילה ליהודים (אל הרומים 1:16), הוא אסף את המנהיגים היהודים המקומיים כדי להצהיר על חפותו ולהסביר, כפי שעשה קודם לכן, שנעצר ללא סיבה אחרת חוץ מתקוות ישראל (מעש"ה 23:6; 24:15; 26:6-8). כוונתו לא הייתה כל כך להתגונן אלא ליצור אוירה של אמון שתעזור לו להטיף את הבשורה, בהראותו כיצד תחיית ישוע הייתה התגשמות תקוות ישראל הקדומה. היהודים התפלאו  שלא קיבלו מידע כלשהו לגבי שאול, והחליטו לשמוע אותו.

`קראו מעש"ה 28:22. מה זה אומר לנו לגבי העוינות נגד המאמינים כבר בזמנים אלה? כיצד נוכל להישאר נאמנים אפילו כאשר אחרים מדברים נגד אמונתנו?`