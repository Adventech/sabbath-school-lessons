---
title:  למידה וחיברות
date:   15/07/2018
---

אחרי חג השבועות, לוקס משנה את כיוון הסיפור לתיאור כללי של חיים הפנימיים של הקהילה הירושלמית. "וַיִּהְיוּ שֹׁקְדִים עַל־תּוֹרַת הַשְּׁלִיחִים וְעַל־הַהִתְחַבְּרוּת וְעַל־בְּצִיעַת הַלֶּחֶם וְעַל־הַתְּפִלָּה" (מעשי השליחים 2:42). ארבעת הדברים שמוזכרים הם כעיקרון למידה וחיברות. לפי פסוק 46, הלמידה התרחשה בבית המקדש, והחיברות בבתים הפרטיים.

תקרת חצר בית המקדש הייתה עשוייה ממרפסות ששימשו לעיתים קרובות להוראה רבנית. עצם העובדה שהמאמינים הקדישו את עצמם להוראת השליחים מראה שמתנת הרוח לא הובילה אותם לדת הגותית אלא לתהליך למידה רציני תחת השליחים, כשסמכות הוראתם מאומתת באותות ומופתים (מעש"ה 2:43).

אחווה וחברות רוחנית הייתה סימן נוסף ומובהק של האדיקות המשיחית הקדומה. המאמינים היו תמיד יחדיו, לא רק בבית המקדש אלא גם בבתיהם, כשהם משתתפים בארוחות משותפות, חוגגים את סעודת האדון, ומתפללים (מעש"ה 2:42,46). המאמינים ביטאו תקווה בחזרתו הקרובה של ישוע דרך חגיגות יומיות כאלה, כאשר חברותו איתם תשוחזר במלכות המשיחית (מתי 26:29).

לבתים פרטיים היה תפקיד מפתח בחיי הקהילה הקדומה. המאמינים עדיין הלכו לטקסים היומיים של בית המקדש (מעש"ה 3:1), ובשבתות הם ככל הנראה היו הולכים לבתי הכנסת עם שאר אחיהם היהודים (יעקב 2:2), אך האלמנטים הייחודיים של מסירות משיחית בוצעו בבתים.

`קראו מעשי השליחים 2:44,45; 4:34,35. מה היה היבט חשוב של חברות משיחית קדומה?`

מכיוון שהם האמינו שהקץ קרב ובא, הם החליטו שנכסיהם הגשמיים, רכושם הפרטי, לא חשוב יותר. שימוש משותף במשאבים החומריים שלהם היה נראה מתאים יותר בעיניהם. לא הייתה סיבה לדאוג למחר, מכיוון שהמשיח עצמו ידאג לצורכיהם במלכות המשיחית (לוקס 22:29,30). השתתפות זו אפשרה להם לחוות תחושת אחדות עמוקה יותר, מלבד להפוך לדוגמה יוצאת דופן לנדיבות משיחית.

`עד כמה נדיבים אתם עם מה שהאדון נתן לכם?`