---
title:  המעצר השני
date:   19/07/2018
---

אם השליחים יכלו להביא את גזר דין אלוהים על החטא, כפי שבמקרה של חנניה ושפירה, הם גם יכלו להביא את חסד אלוהים על החוטאים. שירות הריפוי העצמתי שלהם (מעש"ה 5:12-16) הייתה עדות מוחשית שרוח אלוהים פעלה דרכם. מופלא עד מאוד שאפילו צילו של כיפא יכל לרפא. המקרה המקביל ביותר בבשורות הוא של אישה שהתרפאה כאשר נגעה בבגדו של ישוע (לוקס 8:43,44). אך לוקס לא אומר שהיה כוח ריפוי בצילו של כיפא אלא שהאנשים חשבו כך. אך אפילו דרך אמונה טפלה זו, אלוהים עדיין חלק את חסדו.

אף-על-פי-כן, ככל שהשליחים היו יותר מלאים ברוח, ואותות ומופתים שפעו, המנהיגים הדתיים התמלאו בקנאות. קנאות זו הובילה אותם לעצור את התלמידים בפעם השנייה (מעש"ה 5:17,18). רק אחרי בריחתם המופלאה (מעש"ה 5:19-24) ועוד דרשה אמיצה מפי כיפא, שבה הדגיש "עָלֵינוּ לְהַקְשִׁיב בְּקוֹל אֱלֹהִים מֵהַקְשִׁיב בְּקוֹל בְּנֵי אָדָם" (מעש"ה 5:29), חלק מהמנהיגים התחילו לקחת בחשבון את האפשרות שכוחות על-טבעיים היו בפעולה.

`קראו מעשי השליחים 5:34-39. כיצד גמליאל ניסה להניא את הסנהדרין מלהרוג את התלמידים?`

הצדוקים שלטו בסנהדרין והפרושים היו מיעוט משפיע. גמליאל היה פרוש ומורה תורה. הוא היה אישיות נכבדת מאוד בקרב היהודים ואף הוכר כ"רבן" ("רבנו"), במקום רק "רבי". שאול היה אחד מתלמידיו (מעש"ה 22:3).

גמליאל אזכר שני תנועות מרד שהתרחשו לאחרונה בהיסטוריה של ישראל שגם משכו חסידים וגרמו למהומה. אך מנהיגיהם נהרגו, וחסידיהם התפזרו. הלקח שהוציא זה שאם התנועה המשיחית הייתה ממקור אנושי, אזי בקרוב תיעלם. מצד שני, אם זוהי תנועה אלוהית, כפי שהצהירו התלמידים, כיצד יקוו אנשי הסנהדרין להתנגד אליה? עצת גמליאל התקבלה. התלמידים הולקו וצוו פעם נוספת לא לדבר עוד בשם ישוע.

`מה סיפור זה אומר לנו לגבי עד כמה יעילה עצה טובה לעיתים יכולה להיות? כיצד נוכל ללמוד להיות יותר פתוחים לקבל עצה אפילו כאשר היא מורכבת ממשהו שאנו לא בהכרח רוצים לשמוע?`