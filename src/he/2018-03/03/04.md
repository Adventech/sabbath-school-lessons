---
title:  הופעת התנגדות
date:   17/07/2018
---

לא עבר זמן רב עד שהצלחת הקהילה עוררה התנגדות בחלק ממנהיגי ירושלים. בית המקדש בירושלים התנהל תחת הכהן הגדול ועמיתיו, צדוקים ברובם. הכהן הגדול היה גם נשיא הסנהדרין, שבזמנו מנה לרוב פרושים וצדוקים. מכיוון שהצדוקים לא האמינו בתחיית המתים, הם הוטרדו מאוד ששמעון כיפא ויוחנן לימדו שישוע קם מן המתים. השליחים נעצרו על ידי שומרי בית המקדש עד היום למחרת, כאשר הופיעו מול הסנהדרין (מעש"ה 4:1-7).

`קראו מעשי השליחים 4:1-18. כאשר נשאלו באיזו סמכות הם פעלו, כיצד הגיב כיפא? מה היה המסר הבסיסי במה שכיפא אמר שהמנהיגים מצאו כה מאיים?`

אתגר הסמכות שהציבו המנהיגים מצביע על חשש לכוח. לא רק שכיפא הצהיר שהנס שהתחולל היה בשם ישוע אלא גם אמר שהישועה באה ממנו בלבד. השליחים היו מול הגוף היהודי הסמכותי ביותר; אך בו זמנית הם היו בשירות של סמכות נעלה אף יותר. אנשים אלו היו פשוטים, דייגים גליליים חסרי השכלה; לכן, האומץ וההבעה שלהם הפליאו את הנוכחים. למרות שהמנהיגים לא הבינו זאת, הנקודה היא שהשליחים היו מלאים ברוח הקודש, בדיוק כפי שישוע ניבא (מתי 10:16-20).

ללא כל יכולת להכחיש את הנס - האיש הפיסח היה נוכח כדי שכולם יוכלו לראות אותו - הסנהדרין ציווה על השליחים להפסיק להטיף. הם פחדו מהבשורה באותה מידה שפחדו מהתגברות הפופולריות של התנועה. הם נכשלו בהערכת הראיות כראוי והם הרשו לדעות הקדומות שלהם ולרצון להתגונן להכתיב את מעשיהם.

מילותיו האחרונות של שמעון כיפא הם בין האבנים היקרות ביותר בספר מעשי השליחים: "'וַיַּעֲנוּ פֶּטְרוֹס וְיוֹחָנָן וַיֹּאמְרוּ אֲלֵיהֶם הֲנָכוֹן הוּא לִפְנֵי הָאֱלֹהִים שְׁמֹעַ לָכֶם יֹתֵר מִשְּׁמֹעַ לֵאלֹהִים שִׁפְטוּ אַתֶּם כִּי לֹא נוּכַל אֲנַחְנוּ לַחֲדֹל לְדַבֵּר אֵת אֲשֶׁר רָאִינוּ וְשָׁמָעְנוּ'" (מעשי השליחים 4:19,20).

`חשבו על הרצון לכוח ועד כמה מסוכן זה יכול להיות, בכל רמה ובכל הקשר. כמשיחיים אנו קרואים להיות משרתים, מדוע עלינו להיות זהירים עם פיתויים על כוח?`