---
title:  ביאת רוח הקודש
date:   08/07/2018
---

המאמינים נשארו בירושלים להתגשמות הבטחת רוח הקודש, כפי שישוע ציווה עליהם. הם המתינו בתפילה, בתשובה כנה והלל. כשהגיע היום, "נֶאֶסְפוּ כֻלָּם לֵב אֶחָד" (מעש"ה 2:1), ייתכן אף באותו חדר העלייה הגדול שאוזכר בפרק הראשון של ספר מעשי השליחים. לאחר מכן, הם יעברו למקום ציבורי יותר (מעש"ה 2:6-13).

`קראו מעשי השליחים 2:1-3. אילו פרטים על-טבעיים ליוו את צליחת רוח הקודש ?`

המראה היה עז. תחילה נשמע קול רועש מן השמים כרוח סערה שמילא את המקום, ואז מין לשונות אש נחו על כל אחד מהנוכחים.

בכתובים, רוח ואש לעיתים קרובות קשורים להתגלות אלוהית (למשל, שמות 3:2, 19:18, דברים 4:15). בנוסף, רוח ואש יכולים לסמל את רוח אלוהים (יוחנן 3:8, מתי 3:11). במקרה שארע בחג השבועות, תהיה המשמעות אשר תהיה של תופעה זו, היו סימנים שהציגו רגע ייחודי בסיפור הישועה, צליחת רוח הקודש שהובטחה.

רוח הקודש תמיד פעל. השפעתו בבני ישראל בתקופת התנ"ך לרוב התגלתה בדרך בולטת, אך אף פעם בשלמותה. "בעידן האבות, השפעתה של רוח הקודש ניכרה לעיתים קרובות באופן מובהק אך לא במלואה. עתה, בציות לצו המשיח, שטחו התלמידים את תחינותיהם לפני ה' כדי לקבל את המתת הזו; בה בעת צירף המשיח בשמיים את תפילותיו בעבורם. הוא ביקש את מתנת רוח הקודש כדי שיוכל לשפוך אותה על חסידיו."— אלן וויט, מעשי השליחים, עמ' 26.

יוחנן המטביל ניבא את טבילת הרוח על ידי המשיח הבא (לוקס 3:16; השוו עם מעש"ה 11:16), וישוע בעצמו התייחס לזה מספר פעמים (לוקס 24:49, מעש"ה 1:8). צליחת רוח הקודש יהיה המעשה התיווכי הראשון לפני אלוהים (יוחנן 14:16,26; 15:26). ההבטחה התקיימה בחג השבועות.

למרות שטבילת רוח הקודש בחג השבועות הייתה מאורע ייחודי הקשור לניצחון ישוע על הצלב והתרוממותו בשמיים, להיות מלאים ברוח הוא ניסיון שצריך לחזור עליו באופן רציף בחיי המאמינים (מעש"ה 4:8,31; 11:24; 13:9,52; אל האפסים 5:18).

`אילו ראיות מצביעות על עבודת רוח הקודש בחייכם?`