---
title:  עלייתו של ישוע לשמיים
date:   11/07/2018
---

"וְעַתָּה אַחֲרֵי הִנָּשְׂאוֹ בִּימִין הָאֱלֹהִים לָקַח מֵאֵת אָבִיו אֶת־הַבְטָחַת רוּחַ הַקֹּדֶשׁ וַיִּשְׁפֹּךְ אֶת־אֲשֶׁר אַתֶּם רֹאִים וְשֹׁמְעִים" (מעש"ה 2:33).

בחלק השלישי של הנאום, כיפא חוזר על נושא הלשונות, מה שמשך את האנשים לראשונה. במקום להיות שיכורים, משהו שמוזר בשעה תשע בבוקר (מעש"ה 2:15), המאמינים דיברו בלשונות מכיוון שרוח הקודש נשפכה עליהם מן השמיים.

`קראו מעשי השליחים 2:33-36. מה הקשר בין הנשאות ישוע לימין האלוהים ושפיכת רוח הקודש?`

ימין אלוהים הוא מעמד סמכותי (תהילים 110:1-3). הטענה של כיפא, אותה ביסס על סמך הכתובים, הייתה שישוע שפך את רוחו על חסידיו מכיוון שהוא נישא למעמד כזה בשמיים. התנשאותו לא זיכתה אותו במעמד שלא היה לו לפני כן (יוחנן 1:1-3, 17:5). אדרבא, אירוע זה סימן את ההכרה העליונה של האב בזכותו להיות אדון ומושיע (מעש"ה 2:36).

אירוע זה מביא אותנו לאחד הנושאים החשובים ביותר בכתובים: הקונפליקט הקוסמי בין הטוב לרע. הנקודה היא שרוח הקודש לא יכל לבוא במלואו אם ישוע לא ינשא (יוחנן 7:39), וישוע לא ינשא אם לא היה מנצח את הצלב (יוחנן 17:4,5). במילים אחרות, עלייתו של  ישוע לשמיים הייתה התנאי לביאת רוח הקודש מכיוון שהיא סמלה את אישורו של אלוהים על הישגי ישוע על הצלב, כולל התבוסה של מי שעשק את שלטון העולם הזה (יוחנן 12:31).

כניסת החטא לעולם הטילה צל על אלוהים. מות ישוע היה חיוני, לא רק כדי לגאול את האנושות אלא גם כדי להצדיק את אלוהים ולחשוף את השטן כרמאי. בשירותו של ישוע, עידן הישועה כבר הייתה בפועל (לוקס 4:18-21). כאשר ישוע גירש שדים או סלח חטאים, הוא היה משחרר אסירים של השטן. אך הצלב נתן לו את הסמכות המלאה לפעול כך. לכן, כאשר קרבן המשיח אושר בשמיים, השטן קיבל את המכה המכריעה, והרוח נשפך כדי להכין את האנשים לביאת המשיח.