---
title:  דרשת שמעון כיפא
date:   10/07/2018
---

ההאשמה של שיכרות נתנה לשמעון כיפא את ההזדמנות להסביר מה קרה. בנאומו, כיפא הצביע בראשונה על התנ"ך (מעש"ה 2:16-21), ותיאר את צליחת רוח הקודש כהגשמת נבואה.

`השוו את מעשי השליחים 2:17 עם יואל 2:28. כיצד הבין כיפא את מועד הגשמת נבואתו של הנביא יואל?`

נבואת יואל עסקה בעידן הישועה העתידי (יואל 2:32), ואותות רבים בטבע ושפיכת רוח הקודש בשפע יאפיינו עידן זה (יואל 2:28-31). כאשר שמעון כיפא פירש את המאורע בחג השבועות לאור נבואה זו, הוא ניסה להדגיש את הרלוונטיות ההיסטורית של אותו הרגע. אך יש הבדל חשוב בדרך שהוא מצטט את יואל. במקום המבוא "וְהָיָה אַחֲרֵי-כֵן" (יואל 3:1), שמצביע באופן כללי לעתיד, כיפא אמר "וְהָיָה בָּאַחֲרִית הַיָּמִים" (מעש"ה 2:17), שמציין שהמעשה האחרון בדרמה הגדולה של הישועה התחיל. זה, כמובן, לא תיאור מלא של אירועי סוף העולם אלא הוכחה לדחיפות שאפיינה את הקהילה הקדומה. הם לא ידעו מתי יגיע הסוף אך הם היו משוכנעים שהסוף קרב ובא.

`קראו מעשי השליחים 2:22-32. מה הייתה הנקודה המרכזית בהצגת הבשורה על ידי כיפא?`

לאחר שכיפא הדגיש את המשמעות הנבואית של חג השבועות, הוא פנה לאירועים שהתרחשו לאחרונה בחייו של ישוע, מותו, ותחייתו. אך אירוע התחייה קיבל את הדגש הגדול ביותר, מכיוון שהתחייה סימלה את הגורם המכריע בסיפור הישועה. בשביל שמעון כיפא, התחייה הייתה הזיכוי הסופי של ישוע (מעש"ה 2:22,27), והוא ציטט מן הכתובים כדי לחדד משמעות התחייה.

מכיוון שישוע היה המשיח, המוות לא יכל לעצור אותו. לכן בשביל כיפא וכל המחברים של הברית החדשה, תחייתו של ישוע הייתה הוכחה עצמתית, לא רק על משיחיותו של ישוע, אלא לכל המסר המשיחי של הישועה.

`עם כל המוות הסובב אותנו, תמיד כאיום עלינו או על אהובינו, מדוע תחייתו של ישוע היא אמת כה חשובה?`