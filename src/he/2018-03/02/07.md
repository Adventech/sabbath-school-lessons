---
title:  נקודות למחשבה
date:   13/07/2018
---

צליחת רוח הקודש בחג השבועות חשפה אמת הכרחית לגבי מה שקרה בשמיים ולגבי כיצד אלוהים האב אישר את קרבן המשיח על חטאי העולם. שפיכת הרוח הראתה, בנוסף, שעבודת המשיח בשמיים עבורנו, המבוססת על קרבנו בעולם, נחנכה. האירועים המדהימים הללו הם עוד אינדיקציות על האמת המופלאה שהשמיים והארץ מחוברים בדרכים שעדיין איננו יכולים לתפוס.

“עלייתו של המשיח השמיימה הייתה האות שציין כי חסידיו יקבלו את הברכה שהובטחה להם. .  . . בתום הטקס צלחה רוח הקודש על התלמידים במלואה, והמשיח רומם ונאדר בכבוד, לא פחות מן הכבוד שבו שרה עם האב בשמיים מקדמת דנה. שפיכת רוח הקודש בחג השבועות הייתה מסר מן השמיים, אשר הודיע כי חניכתו של הגואל הושלמה. בהתאם להבטחתו שלח המושיע את רוח קודשו אל חסידיו, כאות לכך שקיבל כל סמכות בשמיים ובארץ מתוקף תפקידו ככוהן, כמלך וכמשיח ה', המושל על חסידיו." אלן וויט, מעשי השליחים, עמ' 27.

**שאלות לדיון**

`1.	אילו דברים מחג השבועות יכולה הקהילה לצפות שיקרו אצלה כיום? מה ניתן לשחזר ומה לא?`

`2.	חשבו על עצם העובדה שכיפא עשה את תחיית ישוע חלק חשוב במסר שחלק בחג השבועות. מה שעשה את התחייה להתרחשות אף יותר מדהימה היא שיהיו אשר יהיו הציפיות המשיחיות שהיו בזמנו, אף לא אחד ציפה למשיח שיקום מן המתים. רעיון פשוט זה לא עלה על שום רדאר רוחני של אף אחד; זה לא מה שציפו לו אלו שציפו למשיח. אלו לקחים נוכל ללמוד מכך לגבי כיצד עלינו לדעת מה הכתובים מלמדים, בניגוד למה שהרוב מאמין?`

`3.	מעש"ה 2:38 דיבר על הצורך בטבילה. האם זה אומר שמי שהאמין בישוע אך מת לפני שנטבל יאבד? הצדיקו את תשובתכם.`