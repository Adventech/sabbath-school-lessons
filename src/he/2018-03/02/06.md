---
title:  הביכורים
date:   12/07/2018
---

ליבותיהם של שומעי כיפא לא נשארו אדישים לדבריו. ייתכן וכמה מהם היו בין מי שביקשו לצלוב את ישוע כמה שבועות קודם לכן (לוקס 23:13-25). אך כעת, הם היו משוכנעים שישוע מנצרת אכן היה המשיח המיוחל, והם קראו ביגון: "מַה־נַּעֲשֶׂה?" (מעש"ה 2:37).

`קראו מעשי השליחים 2:38. מהן שתי הדרישות הבסיסיות לסליחה?`

חרטה פירושה שינוי כיוון חיים רדיקלי, התרחקות מן החטא (מעשי השליחים 3:19, 26:20), מעבר לרגש של עצב או אשמה. יחד עם אמונה, חרטה אמיתית היא מתנה מאלוהים, אך כמו כל מתנה, ניתן לדחות אותה (מעש"ה 5:31-33, 26:19-21, אל הרומים 2:4).

מאז תקופת יוחנן המטביל, חרטה הייתה מקושרת לטבילה (מרקוס 1:4). כלומר, טבילה נתפסה כביטוי לחרטה, טקס פולחני המסמל שטיפת החטאים והחידוש המוסרי המולד מרוח הקודש (מעשי השליחים 2:38, 22:16; השוו עם טיטוס 3:5-7).

`קראו את מעשי השליחים 2:38-39. איזו הבטחה מיוחדת ניתנת למתחרטים ונטבלים?`

האנשים בחג השבועות קיבלו לא רק סליחת חטאים אך גם את מלוא הרוח לצמיחה אישית, לשירות בקהילה, ובמיוחד לשליחות. זו אולי ההבטחה הגדולה ביותר, מכיוון שהסיבה העיקרית שהקהילה קיימת היא לבשר את החדשות הטובות של הבשורה (1 כיפא 2:9). לכן, מנקודה זו ואילך, תהיה להם וודאות בישועה ואת כוח רוח הקודש, שיכשירו אותם לשליחות אליה נקראה הקהילה.

`מדוע המודעות ל"סליחת חטאים" כה חשובה לכל אחד שרוצה להכריז את הבשורה? אחרי הכל, איזו תקווה תוכלו להציע לאחרים על ישוע אם אין לכם תקווה כזו?`