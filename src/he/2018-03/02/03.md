---
title:  מתנת הלשונות
date:   09/07/2018
---

במעשי השליחים 2:4, מתנת רוח הקודש התגלתה באמצעות דיבור בלשונות. אך, מתנה זו הייתה רק אחת מהרבה התגלמויות של רוח הקודש (מעשי השליחים 10:45,46; 19:6). עוד מתנות הן ניבוי העתיד (מעש"ה 11:28), חזיונות (מעש"ה 7:55), דרשות (מעש"ה 2:8, 28:25), ריפוי (מעש"ה 3:6,12; 5:12,16), וכשירות לשירות (מעש"ה 6:3,5).

קבלת מתנת הלשונות בחג השבועות לא התרחשה משום שהיא ההוכחה הכי אופיינית או הכי חשובה של תמיכתו של רוח הקודש. מתנה זו התגלתה כדי להתחיל את עבודת השירות העולמי של הקהילה. זאת אומרת שהקריאה של מעשי השליחים 1:8 הצריכה את מתנת הלשונות. אם היה על התלמידים לחצות גבולות תרבותיות וללכת לקצוות העולם עם הבשורה, היה עליהם לדבר את השפות של האנשים הצריכים לשמוע את מה שהיה לתלמידים להגיד.

`קראו מעשי השליחים 2:5-12. מה ההוכחה שהשליחים דיברו בשפות שונות בחג השבועות?`

ההערכה היא כי במאה הראשונה היו כשמונה ועד עשרה מיליון יהודים בעולם ושכשישים אחוז מהם חיו מחוץ לארץ יהודה. בו זמנית, היו יהודים רבים בירושלים שבאו מארצות אחרות לחגוג את החג ולא ידעו ארמית, שפת יהודי יהודה בזמנו.

אין ספק שרוב האנשים שחזרו בתשובה בחג השבועות היו יהודים מארצות רבות שיכלו לשמוע את הבשורה בשפת אימם. עצם העובדה שהתלמידים דיברו בשפות זרות קיימות ולא בלשונות נלהבות לא-ידועות מוכחת במונח dialektos (מעשי השליחים 2:6,8), שמשמעותו שפת עם או אזור (השוו עם מעש"ה 21:40, 22:2, 26:14). לכן ברור שהתלמידים דיברו שפות שונות. הנס היה שגליליים פשוטים יכלו לדבר שפה שאפילו שעות לפני, לא ידעוה כלל וכלל. ליהודים המקומיים שלא הכירו את השפות האלה, ההסבר היחיד היה שהתלמידים היו שיכורים ואמרו צלילים ורעשים זרים שלא היו הגיוניים להם. "וַאֲחֵרִים לָעֲגוּ וַיֹּאמְרוּ כִּי־מְלֵאֵי עָסִיס הֵמָּה" (מעשי השליחים 2:13).

`ההתגלות האלוהית הופיעה מול עיניהם במלא עוזה, ואנשים אלו חושבים שזו סתם שיכרות? כיצד נוכל להיות זהירים לא להיות כה עיוורים רוחנית?`