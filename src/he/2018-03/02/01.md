---
title:  חג השבועות
date:   07/07/2018
---

### קראו את הפסוקים הבאים לקראת שיעור שבת השבועי
מעשי השליחים 2:1-4; יוחנן 14:16; מעש"ה 2:5-13; יואל 2:28-32; מעש"ה 2:22-39; תהילים 110:1-3.

> <p>פסוק לשינון</p>
> "הוּא יֵשׁוּעַ אֲשֶׁר הֵקִים אֱלֹהִים מִן־הַמֵּתִים וַאֲנַחְנוּ כֻלָּנוּ עֵדָיו׃ וְעַתָּה אַחֲרֵי הִנָּשְׂאוֹ בִּימִין הָאֱלֹהִים לָקַח מֵאֵת אָבִיו אֶת־הַבְטָחַת רוּחַ הַקֹּדֶשׁ וַיִּשְׁפֹּךְ אֶת־אֲשֶׁר אַתֶּם רֹאִים וְשֹׁמְעִים" מעשי השליחים 2:32,33

"פנטקוסט" באה מן המילה pentēkostē, המילה היוונית לחג השבועות היהודי (שמות 34:22); חג זה גם מוכר כ"חג הביכורים" (במדבר 28:26). משמעות המונח היווני הוא "חמישים" מכיוון שהוא נחגג ביום החמישים לספירת העומר ביום הראשון לאחר חג הפסח. היה זה יום של שמחה והודיה, כאשר בני ישראל הביאו לפני אלוהים "בִּכּוּרֵי קְצִיר חִטִּים" (שמות 34:22).

החג הפך לסמל מתאים לקציר הרוחני הראשון של הקהילה המשיחית, כאשר רוח הקודש נשפכה בשפע חסר תקדים, ויותר משלושת אלפים אנשים נטבלו ביום אחד (מעש"ה 2:14). אחרי עליית ישוע למרום ולאחר רוממותו בשמיים, שפיכת הרוח הייתה אירוע על-טבעי פתאומי ששינה את התלמידים מאנשים גליליים פשוטים וחשוכים לאנשי אמונה ואומץ שישנו את העולם.

חג השבועות לעיתים נקרא היום הולדת של הקהילה, הזמן שבו חסידי המשיח, יהודים וגויים (מאוחר יותר), קיבלו תוקף כקהילת אלוהים החדשה עלי אדמות.

_למדו את השיעור השבועי לקראת שבת ה-14 ביולי._