---
title:  תסלוניקי וברואה
date:   28/08/2018
---

כאשר שאול וסילא שוחררו מהמאסר, הם עזבו את פיליפי (מעשי השליחים 16:35-40). מפיליפי, שאול ועמיתיו הלכו ישירות לתסלוניקי, עיר הבירה של מקדוניה.

`קראו מעשי השליחים 17:1-9. כיצד היהודים התסלונים הגיבו לאור הצלחת הבישור בקרב הגויים?`

שוב אנו רואים את שאול מחפש בית כנסת בו יוכל להפיץ את הבשורה. יוונים אדוקים רבים ולא מעט נשים חשובות השתכנעו מהמסר של שאול השליח. העובדה שהמאמינים החדשים "יִּסָּפְחוּ עַל־פּוֹלוֹס וְסִילָא" (מעשי השליחים 17:4) כנראה שאומר שהם הקימו קבוצה נפרדת ונפגשו מחוץ לבית כנסת, אולי בבית יסון.

מלאי קנאה, יריביהם התחילו מהומה. כוונתם הייתה להביא את שאול וסילא - טימותיאוס לא מוזכר- לפני ראשי העיר ולהאשים אותם. כיוון שלא יכלו למצוא את השליחים, סחבו את יסון עצמו ועוד כמה מאמינים חדשים לרשויות המקומיות תחת האשמה של הענקת כיסוי ומחסה לתועמלנים פוליטיים.

`קראו מעשי השליחים 17:10-15. מה הייתה תגובת היהודים מברואה בהשוואה לאלה בתסלוניקי?`

המושג "נדיבי רוח" eugenēs (מעשי השליחים 17:11) משמעותו המקורית היא "מיוחס" או "בן אצולה" אך מציין ומתכוון להתנהגות יותר "הגיונית", וקרוב לוודאי שזה היה המקרה. היהודים מברואה מהוללים לא רק מכיוון שהם הסכימו עם שאול וסילא אלא בשל רצונם לחקור בכתובים בעצמם על בסיס יומי כדי לראות אם מה שהשליחים הללו אומרים נכון. תגובה רגשית בלבד לבשורה, ללא השכנוע ההכרחי, נוטה להיות שטחית וחולפת.

לא חלף זמן רב ורדיפה קטעה את השירות הפורה של שאול השליח בברואה, מה שחייב אותו ללכת דרומה, לאתונה.

`מתי הייתה הפעם האחרונה שחקרתם בחריצות את הכתובים כדי למצוא תשובה ל"האם הדברים הללו [יהיו אשר יהיו] אכן כך"?`