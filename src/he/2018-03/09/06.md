---
title:  שאול בקורינתוס
date:   30/08/2018
---

מעשי השליחים 18:1-11 מספר על ניסיונו של שאול בקורינתוס, מקום בו התגורר שנה וחצי. עקילס ופריקסילה הפכו להיות חבריו לכל החיים (אל הרומים 16:3,2, 2 טימותיאוס 4:19). הסיפור רומז שהם היו כבר מאמינים כאשר הגיעו לקורינתוס, יתכן מגרוש היהודים מרומא על ידי הקיסר קלאודיוס. ההיסטוריאן הרומי סווטוניוס מציין שהגירוש אירע עקב הפרעות בקהילה היהודית הקשורה לשם ה"משיח" (קלאודיוס 25,4), ויתכן והייתה זו התוצאה של בישור הבשורה על ידי יהודים מאמינים מקומיים. לכן, יתכן שעקילס ופריקסילה בעצמם היו מעורבים בפעולות בישור אלו. בכל מקרה, מלבד שיתוף אותה אמונה ואותו רקע יהודי, שאול וחבריו החדשים ידעו את אותו מסחר.

`קראו מעשי השליחים 18:4-17. מה הייתה התוצאה של פעילויות הבישור של שאול בקורינתוס?`

כאשר סילא וטימותיאוס הגיעו ממקדוניה, הם הביאו עזרה כלכלית מהקהילות שם (2 קורינתוס 11:8,9), מה שאיפשר לשאול להתמסר באופן מלא להטפה. מדיניות שאול הייתה לחיות על חשבונו במשך שירותו, למרות שהוא גם הורה "שֶׁיִּחְיוּ הַמְבַשְּׂרִים מִן־הַבְּשׂוֹרָה" (1 קורינתים 9:14).

למרות ההתנגדות העזה נגד המסר של שאול, היו יהודים שהאמינו, וכמו כן כמה מן הגויים שהאמינו באלוהים. אחד מהחוזרים בתשובה היה קריספוס, מנהיג הבית כנסת, וביתו. קורינתים רבים גם האמינו ונטבלו. אך המצב בקרב היהודים היה מתוח, כפי שהמאורע הבא מראה (מעש"ה 18:12-17), ושאול קרוב לוודאי שחשב לעזוב את קורינתוס במהרה, אך בחזון הלילה הוא קיבל עידוד אלוהי על מנת להמשיך (מעש"ה 18:9-11).

בדרכו חזרה לאנטיוכיה, שאול לקח את עקילס ופריקסילה איתו ועזב אותם באפסוס, שם שהה כמה ימים לפני שהמשיך במסעו. בעודו שם, הייתה לו הזדמנות להטיף בבית כנסת המקומי, ותגובתם החיובית של באי בית כנסת גרמה לו להבטיח שאם ירצה ה', הוא יחזור אליהם (מעש"ה 18:18-21). וזה מה שקרה בדיוק במסע שערך לאחר מכן.

`שאול, מתוסכל מקבלת הפנים שקיבל, היה זקוק לעידוד מאת אלוהים בנוגע לישועת האנשים שם. מה אומרות לנו מילות האדון אליו כאשר אנו מרגישים באופן זהה למה שהרגיש שאול?`