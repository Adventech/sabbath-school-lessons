---
title:  בחזרה בלוסטרא
date:   26/08/2018
---

בחירת האירועים הסלקטיבית של לוקס מביאה את שאול כמעט בקו ישר לדרבי ולוסטרא. לגבי סוריה וקיליקיא, הדבר היחיד שהוא אומר זה ששאול הלך למקומות אלו וחיזק את הקהילות (מעש"ה 15:41).

`קראו מעשי השליחים 16:1-13. מה מעשיו של שאול מלמדים אותנו על הרגישות שהפגין כאשר ניסה לבשר לאחרים?`

למרות שאביו של טימותיאוס היה גוי, אימו הייתה יהודיה משיחית; שמה היה יוניס. למרות שהיה ערל, טימותיאוס ידע את הכתובים מאז ילדותו (2 טימותיאוס 3:15), רמז לאדיקותו. כמשיחי, הוא זכה לכבוד והערצה של כל המאמינים המקומיים.

מכיוון שהיהודים העריכו את היהדות על פי האם ולא על פי האב, טימותיאוס היה יהודי. הוא לא נימול בגיל שמונה ימים ללידתו, אולי בגלל שאביו, שהיה יווני, החשיב את המילה למעשה ברברי.

מכיוון ששאול השליח רצה שטימותיאוס יהיה עמיתו, ומכיוון שידע שבעודו יהודי לא נימול, יהיה אסור לו להיכנס לבתי כנסת תחת האשמת כפירה, שאול מל אותו. לכן, המוטיבציה של שאול לעשות זאת הייתה מעשית ולא כסתירה לבשורה שבישר.

אחרי שביקר במקומות בהם בישר במסעו הראשון, שאול החליט ללכת דרום-מערבה, יתכן שאפסוס, במחוז אסיה, אך רוח הקודש מנעה ממנו לעשות כן. הוא הלך צפונה, בניסיון ללכת לביתוניא, אך שוב בדרך כלשהי רוח הקודש מנעה ממנו ללכת גם לשם. מכיוון שכבר עבר דרך מוסיא, האפשרות היחידה של שאול הייתה ללכת מערבה, לעיר הנמל טרואס, משם יוכל להפליג למקומות שונים.

אך, בחזון הלילה, אלוהים הראה לו שעליו להפליג דרך הים האגאי למקדוניה. כשעמיתיו שמעו על החזון, הם הגיעו למסקנה שה' אכן קרא להם לבשר את הבשורה למקדונים.

`חשבו על הסיבה ששאול השליח מל את טימותיאוס. מה זה מלמד אותנו לגבי הנכונות לעשות דברים מסויימים שלא תמיד נסכים איתם או רואים אותם כהכרחיים, אך ישרתו מטרה נעלה יותר?`