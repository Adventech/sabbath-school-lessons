---
title:  מתנת הרוח
date:   07/08/2018
---

מעשי השליחים 10:44-48 מגלה רגע מכריע בהיסטורית הקהילה הקדומה. הייתה זו הפעם הראשונה שהבשורה בושרה לגויים ערלים על ידי אחד השליחים. לא כמו המאמינים ההלניסטים, השליחים והמאמינים היהודים מיהודה לא היו מוכנים לקבל גויים בקהילה. מכיוון שישוע היה המשיח של ישראל, הם חשבו שעליהם היה לבשר את הבשורה ליהודים בלבד, קרובים ורחוקים כאחד. הגויים היו צריכים קודם כל להתגייר, ורק אז יתקבלו כחלק מקהילת המאמינים. במילים אחרות, לפני שגויים יהיו משיחיים, היה עליהם להתגייר. זו הייתה המחשבה שהייתה חייבת להשתנות בקרב מאמינים יהודים אלו.

מתנת הלשונות שניתנה לקורנליוס וביתו התווספה כסימן ברור ובולט שמושג זה היה שגוי, שלאלוהים אין העדפות, שמבחינת הישועה יהודים וגויים עומדים בשוויון לפניו.

`קראו מעשי השליחים 11:1-18. כיצד הקהילה בירושלים הגיבה לניסיון של כיפא בקיסריה?`

הדעות הקדומות הוותיקות של היהודים בנוגע לגויים הוביל את המאמינים בירושלים להעביר ביקורת על כיפא על שאכל עם ערלים. נראה שהם היו יותר מודאגים עם מסורות טקסים יהודיות מאשר ישועת קורנליוס ומשפחתו. הם אולי חששו שאם הקהילה תפסיק מנהגים אלו דבר זה יהווה כאות להתכחשותם לאמונת ישראל; הם יאבדו את טובת אלוהים, ויהיו חשופים בעצמם לאותם האשמות - מאחיהם היהודים - שהובילו למות סטפנוס.

"הגיעה השעה לפתוח בשלב חדש לגמרי במלאכה שהוטלה על קהילת המשיח. הדלת שרבים מן היהודים שקיבלו את האמונה סגרו בפני הגויים, נפתחה לרווחה. היהודים המאמינים חייבים להתייחס לגויים שקיבלו את הבשורה כשווים להם, וזאת, מבלי שהגויים יצטרכו לעבור ברית מילה." אלן וויט, מעשי השליחים, עמ' 90.

כפי שקרה בחג השבועות, גם כאן הם דיברו בשפות שלא היו ידועות להם לפני כן, ולא בלשונות המובנות רק לאומרם או לשונות שמימיות שרק  מלאכים מבינם. המטרה הייתה שונה: בזמן שהמתנה שניתנה לשליחים הייתה מכוונת אל משימת בישור עולמית, עבור קורנליוס מתנה זו סימלה אות אישור שחסד אלוהים פעל בין הגויים גם כן.