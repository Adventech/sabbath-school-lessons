---
title:  בבית קורנליוס
date:   06/08/2018
---

ביפו, כיפא נשאר עם מישהו בשם שמעון, מעבד עורות בעיסוקו (מעש"ה 9:43). בנתיים, בקיסריה, כארבעים קילומטרים מיפו, גר שר-מאה רומי בשם קורנליוס. הוא וביתו היו היו חסידים יראי אלוהים, למרות שלא התגיירו רשמית לדת היהודית, מה שאמר שקורנליוס עדיין היה גוי ערל. בחזון שניתן לו מאלוהים, נמסר לו שעליו לשלוח שליחים ליפו ולהזמין את כיפא כדי שיבקר אותו (מעש"ה 10:1-8).

`קראו מעשי השליחים 10:9-16,28,34,35. מה חווה כיפא, וכיצד הוא פירש זאת?`

חשוב לדעת שחזון כיפא לא היה על מאכלים אלא על אנשים. כן, היה זה בסביבות שעות הצהריים, כיפא היה רעב, והקול אמר לו להרוג ולאכול; אך אלוהים השתמש בחזון, לא כדי לבטל את ההבחנה בתורה (ויקרא יא') בין חיות טהורות ולא טהורות אלא כדי ללמד את כיפא על המאפיין הכוללני של הבשורה.

מטרת החזון מאלוהים לכיפא הייתה להסיר במפורש את התנגדותו של כיפא כלפי הגויים. השקפתו של כיפא הייתה שאם נכנס לבית קורנליוס והיה איתו, הוא יטמא את עצמו ולא יוכל להלל בבית המקדש או לבוא לפני אלוהים. היהודים מאזור יהודה והסביבה במאה הראשונה לספירה לא קשרו את חייהם, ולא נאספו עם גויים ערלים.

הבעיה הייתה עם התאולוגיה בת זמנו, שדחתה את הגויים מהחברה הישראלית, למרות שהשקפה זו הייתה סטייה ממטרת קיומה של ישראל כעם, שהייתה לבשר לעולם את הידע על האל האמיתי.

מכיוון שהברית מילה הייתה הסמל של ברית אברהם, גויים ערלים הופרדו והתייחסו אליהם בבוז. לא היה להם חלק בברכות הברית אלא אם כן הם עברו ברית מילה והתגיירו. תפיסה זו הייתה מנוגדת להיקף האוניברסלי של מות ישוע, כפי שמאמינים ראשונים, עם הזמן, החלו להבין.

`קראו טיטוס 2:11, אל הגלטים 3:26-28, ואל האפסים 2:11-19. מה פסוקים אלו מלמדים אותנו לגבי האוניברסליות של הבשורה? מה הם אומרים לנו לגבי עד כמה לא נכון זה שמאמינים ישמרו על דעות קדומות נגד כל קבוצה אתנית אחרת?`