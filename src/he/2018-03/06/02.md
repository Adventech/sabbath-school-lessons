---
title:  בלוד ויפו
date:   05/08/2018
---

כיפא ביקר בקהילות המשיחיות באזור החוף בארץ יהודה. מטרתו קרוב לוודאי הייתה ללמד אותם על הדוקטרינות (מעשי השליחים 2:42), אך אלוהים השתמש בו רבות כדי לחולל נסים באותה צורה שישוע חולל אותם.

`קראו מעשי השליחים 9:32-35. איזה דמיון יש בנס של ישוע בלוקס 5:17-26 וריפוי אינס?`

למרות קוצר הסיפור, הנס מזכיר לנו סיפור מוכר מאוד של האיש המשותק שנירפא על ידי ישוע (לוקס 5:17-26). אפילו הפרטים על המיטה זהים. אך חשובה יותר הייתה ההשפעה של ריפוי אינס , לא רק בלוד, אלא גם במישור החוף בשרון. רבים חזרו בתשובה כאשר אימתו בעצמם את התגשמות הנס.

`קראו מעשי השליחים 9:36-43. סיקרו את סיפור תחייתה של טביתא. מה היה כה מיוחד בה?`

טביתא - המילה הארמית ל"צביה;" ביוונית- דורקס - הייתה מאמינה מאוד אהובה בשכונתה בגלל מעשיה הטובים. סיפור תחייתה גם מקביל לנס שישוע עשה, תחייתה של ביתו של יאיר (לוקס 8:41,42,49-56), שכיפא היה עד לו. כיפא ביקש מכולם לעזוב את החדר, כפי שישוע הדגים בעבר (ראו מרקוס 5:40). אז הוא כרע ברך והתפלל, ולאחר מכן פנה אל הגוויה ואמר לה, "טָבִיתָא קוּמִי" (מעש"ה 9:40).

השליחים עשו נסים רבים; אך, למעשה, היו אלה מעשי אלוהים דרך ידי השליחים (מעש"ה 5:12). הדימויים עם נסיו של ישוע יתכן שהיו כדי להזכיר לקהילה, וגם אותנו כיום, שהדבר החשוב ביותר הוא לא זהות הכלים שאלוהים משתמש בהם אלא באיזו מידה הם נכנעים לאלוהים (ראו יוחנן 14:12). כאשר אנו מאפשרים באופן מלא לאלוהים שישתמש בנו למטרת הבשורה, דברים גדולים יכולים לקרות. כיפא לא רק הקים לתחייה את טביתא, אלא שהנס הוביל לחזרה בתשובה של אנשים רבים ביפו (מעש"ה 9:42).

`ישנם אנשים שחושבים שאם רק היו רואים נס אחד, כמו שקרה בסיפורים אלה, הם יאמינו. ולמרות שלעיתים נסים הובילו אנשים להאמין, הכתובים מלאים בסיפורים של אנשים שראו נסים ובכל זאת לא האמינו. אז על מה אמונתנו צריכה להתבסס?`