---
title:  משימת התלמידים
date:   02/07/2018
---

`קראו מעשי השליחים 1:8. במקום להתענג בספקולציות נבואיות, מה היה על התלמידים לעשות?`

ישנם ארבעה מרכיבים בפסוק הזה בקשר למשימת התלמידים:

1.	מתנת הרוח. הרוח תמיד פעל בקרב עם אלוהים. אך, על פי הנביאים, הייתה אמורה להיות תמיכה מיוחדת מטעם רוח הקודש בעתיד (ישעיה 44:3; יואל 2:28,29). גם כאשר ישוע עצמו נמשח על ידי הרוח, רוח הקודש כבר פעל בזמן שליחותו (לוקס 4:18-21) אך לא נחנך רשמית עד שהתפאר המשיח בשמיים (יוחנן 7:39, מעשי השליחים 2:33).
2.	תפקיד העדים. עד הוא מקור ראשון. התלמידים היו בהחלט מוסמכים לתת עדות (מעשי השליחים 1:21,22; 4:20 השוו עם 1 יוחנן 1:1-3) והם מונו לשתף את העולם עם ניסיונם הייחודי עם ישוע. 
3.	תכנית השירות. על התלמידים היה לתת עדות תחילה בירושלים, אחרי כן ביהודה ושומרון, ורק לאחר מכן ללכת לקצוות העולם. הייתה זו תכנית רב שלבית. ירושלים הייתה במרכז החיים היהודים, המקום שבו נחרץ פסק דינו של ישוע והמקום בו נצלב. יהודה ושומרון היו האזורים המקורבים שבהם הוא גם שירת. אך לא היה על התלמידים להגביל את עצמם לאזורים הללו בלבד. היקף משימתם היה עולמי. 
4.	כיוון משימתם. בימי התנ"ך, גויים היו צריכים להימשך לאלוהים (ראו ישעיה 2:1-5); ישראל לא הייתה צריכה "לקחת" את אלוהים לגויים. המקרים החריגים הבודדים (כמו למשל, יונה) לא מבטלים את הכלל הכללי. כעת, תכנית הפעולה הייתה שונה. ירושלים עדיין הייתה במרכז, אך במקום להישאר ולהתבסס שם, על התלמידים היה לצאת לארבע קצוות תבל.

`קראו לוקס 24:44-48. מה היה לב המסר שהיה על התלמידים להכריז?`

בארבעים הימים שישוע שהה עם תלמידיו לאחר תחייתו (מעשי השליחים 1:3), ישוע לבטח הסביר אמיתות רבות בנוגע למלכות אלוהים, למרות שהיו דברים רבים שעדיין לא הבינו, כפי ששאלתם במעשי השליחים 1:6 מראה. הם הכירו את הנבואות ויכלו לראות אותן באור חדש, אור שהאיר מן הצלב ומן הקבר הריק (מעשי השליחים 3:17-19). 