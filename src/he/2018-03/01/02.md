---
title:  שבות  ישראל
date:   01/07/2018
---

ישנם שני סוגי נבואות משיחיות בתנ"ך, סוג אחד שצופה משיח מלכותי שימשול לנצח (תהילים 89:3,4,35-37; ישעיה 9:6,7; יחזקאל 37:25; דניאל 2:44, 7:13-14), וסוג אחד שמנבא שהמשיח ימות למען חטאי האדם (ישעיה 52:13-53:12; דניאל 9:26). סוגי נבואות אלו אינם סותרים אחד את השני. נבואות אלו מצביעות על שני שלבים עוקבים של שליחותו של המשיח: בשלב הראשון יהיה על המשיח לסבול, ולאחר מכן יהיה למלך (לוקס 17:24,25; 24:25-26). 

הבעיה עם החזון של היהדות המשיחית במאה הראשונה לספירה היא שחזון זה היה חד-צדדי. התקווה למלך המשיח שיביא שחרור פוליטי טשטש את הרעיון של משיח שיסבול וימות. 

בהתחלה, התלמידים השתתפו בתקווה למלכות המשיח כמלך. הם האמינו שישוע היה המשיח (מתי 16:16,20) ולפעמים התקוטטו ביניהם מי ישב לצידיו כאשר ימליכו אותו (מרקוס 10:35-37; לוקס 9:4). למרות אזהרותיו של ישוע לגבי הגורל שציפה לו, הם פשוט לא יכלו להבין את משמעות מילותיו. ואז, במותו, הם היו מבולבלים ומיואשים. במילותיהם, "וַאֲנַחְנוּ קִוִּינוּ כִּי זֶה־הוּא הֶעָתִיד לִגְאֹל אֶת־יִשְׂרָאֵל" (לוקס 24:21).

`קראו מעשי השליחים 1:6. מה שאלה זו אומרת לגבי מה התלמידים טרם הבינו? כיצד ישוע ענה להם במעשי השליחים 1:7?`

אם מות ישוע היווה מכה קטלנית לתקוות התלמידים, תחייתו הרי שיקמה אותה, והעלתה את הציפיות הפוליטיות שלהם לרמה חסרת תקדים. היה נשמע טבעי להבין את התחייה כאות עצמתית לכך שמלכות משיחית תוקם סוף כל סוף. 

אך בתשובתו לשאלתם, ישוע לא נתן תשובה חד משמעית. הוא לא דחה את הנחת היסוד מאחורי שאלת התלמידים לגבי מלכות קרובה, אך יחד עם זאת הוא גם לא אישר זאת. הוא עזב את הנושא הלא ברור הזה, ובו זמנית הזכיר להם שזמני פעילות האל שייכים לאלוהים עצמו, ולכן הוא לא נגיש לבני האדם. 

`לפי לוקס 24:25, מה הייתה הבעיה העיקרית של התלמידים? מדוע קל להאמין למה שרוצים להאמין, בניגוד למה שהכתובים באמת מלמדים? כיצד נוכל להימנע ממלכודת זו?`