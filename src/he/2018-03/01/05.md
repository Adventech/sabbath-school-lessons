---
title:  ההכנות לשבועות
date:   04/07/2018
---

בתשובתו במעשי השליחים 1:7,8, ישוע לא התחייב לתקופת זמן מסויימת. אך ההשלכה הטבעית של מילותיו הייתה שאחרי שרוח הקודש יבוא והשליחים ישלימו את משימתם, הוא יחזור (ראו גם מתי 24:14). ההערה של המלאכים (מעשי השליחים 1:11) גם לא ענתה לשאלה של מתי מלכותו תגיע, אך היה ניתן להבין שהיא לא תתמהמה. זה מסביר מדוע התלמידים שבו "לִירוּשָׁלַיִם בְּשִׂמְחָה גְדוֹלָה" (לוקס 24:52). ההבטחה של הביאה השנייה של ישוע בזמן לא מוגדר, שהיה בשבילם כעידוד נוסף במשימתם, נלקח בהבנה שסוף העולם קרב ובא. התפתחויות נוספות בספר מעשי השליחים יראו רעיון זה. 

`קראו מעשי השליחים 1:12-14. מי עוד היה בחדר העליה, וכיצד הם הכינו את עצמם לביאת רוח הקודש?`

כאשר התלמידים חזרו מהר הזיתים, הם התכנסו בחדר בעליית גג (בלטינית cenaculum) של בית דו-קומתי בירושלים. כמה נשים חסידות (לוקס 8:1-3, 23:49, 24:1-12), וגם אמו של ישוע ואחיו, היו עם התלמידים. 

אחיו של ישוע (מרקוס 6:3) היו בנים קטנים יותר של יוסף ומרים (מתי 1:25; לוקס 2:7), או, קרוב לוודאי, בנים מנישואיו הראשונים של יוסף, שמהם התאלמן ולקח את מרים לאישה. הופעתם בין תלמידיו מפתיעה, מכיוון שתמיד היו ספקנים לגבי ישוע (מרקוס 3:21; יוחנן 7:5). אך, התחייה והופעתו המיוחדת של ישוע ליעקב (1 קורינתים 15:7) ככל הנראה שינתה את דעתם לגביו. מאוחר יותר יעקב אף יחליף את כיפא בהנהלה של הקהילה המשיחית (מעשי השליחים 12:17; 15:13; 21:18; אל הגלטים 2:9,12). 

ללא ספק כולם היו מעורבים בתקופת וידוי, חרטה, והתרחקות מהחטא, בתפילה מתמדת (מעש"ה 1:14) ובאופן מתמיד בבית המקדש מהללים את אלוהים (לוקס 24:53). אפילו שבשכלם בואו של רוח הקודש יוביל מיד לחזרתו של ישוע, הגישה הרוחנית שלהם הייתה בהרמוניה מלאה עם מה שהיה צריך לקרות, כפי שקורה כשרוח הקודש בא כתשובה לתפילה.

`בהחלטות היומיות שלנו, באילו דרכים אנו מפלסים את הדרך לעבודת הרוח בחיינו?`