---
title:  הוא יחזור
date:   03/07/2018
---

`קראו מעשי השליחים 1:9-11. כיצד לוקס מתאר את עלייתו של ישוע לשמיים? מה המשמעות בזה שהיו שני מלאכים שדיברו עם התלמידים (ראו דברים 19:15)?`

תיאורו של לוקס בנוגע  לעלייתו של ישוע השמיימה אכן קצר. ישוע היה עם התלמידים בהר הזיתים, ובעודו מברך אותם (לוקס 24:51), הוא נישא לשמיים. השפה היא אכן פֶנוֹמֶנוֹלוֹגִית; כלומר, הסצנה מתוארת כפי שהיא נראתה לעיניי בני אנוש, לא כפי שהיא באמת קרתה. ישוע עזב את העולם, ואין דרך אחרת לעשות זאת בצורה הנראית לעין מלבד להינשא מעלה. 

עלייתו של ישוע לשמיים הייתה מעשה על-טבעי של אלוהים, אחד מהמעשים הרבים המתועדים לאורך כל הכתובים. זה משתמע מהדרך שלוקס מתאר זאת, עם הepērthē הפסיבי ביוונית ("הֹעֲלָה," מעש"ה 1:9). למרות שצורה מילולית זו מוזכרת רק בפסוק זה בברית החדשה, היא מופיעה פעמים רבות בתרגום היווני של התנ"ך (תרגום השבעים), ובכל המקרים היא מתארת את פעלי אלוהים, שמראה שאלוהים בעצמו לקח את ישוע למרום, כפי שהוא עצמו גם הקים אותו מן המתים (מעשי השליחים 2:24,32; אל הרומים 6:4; 10:9). 

אחרי שישוע נעלם בעננים, לוקס מדווח -רק במעשי השליחים- את שתי הדמויות לבושות לבן שעמדו לצד התלמידים. התיאור מקביל לתיאור של המלאכים לבושים בכותנות מבהיקות (מעשי השליחים 10:30, יוחנן 20:12). הם באו להבטיח לתלמידים שישוע יחזור באותו אופן שהוא עלה למרום, ורק בספר מעשי השליחים כתוב שהוא עלה למרום "מִנֶּגֶד עֵינֵיהֶם" (מעש"ה 1:9). 

כך עלייתו הניראת לעין הפכה לערבות של חזרתו הניראת לעין, שגם תהיה בענן, רק ש "בִּגְבוּרָה וּבְכָבוֹד רָב" (לוקס 21:27), כבר לא כאירוע פרטי, אלא שכל עין תראה אותו (התגלות 1:7), ולא יהיה לבד (לוקס 9:26,  2 תסלוניקים 1:7). תפארת ביאתו השניה של ישוע תהיה נעלה בהרבה מעלייתו למרום.

`כיצד נוכל לשמור את המציאות, וההבטחה, של הביאה השנייה תמיד לנגד עינינו? כיצד אמת גדולה זו משפיעה על כל תחומי החיינו, כמו למשל התנהלות כלכלית, סדר עדיפויות, והחלטות מוסריות?`