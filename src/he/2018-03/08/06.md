---
title:  המכתב מירושלים
date:   23/08/2018
---

`קראו מעשי השליחים 15:22-29. אילו אמצעים נוספים לקחה הקהילה בירושלים בנוגע להחלטת הכנס?`

האמצעי הראשון היה לכתוב מכתב למאמינים הגויים כדי ליידע אותם על ההחלטה. המכתב, שנכתב בשם השליחים והזקנים של ירושלים, היה מסמך רשמי ששיקף את עליונותה של הקהילה הירושלמית – ללא ספק בשל מנהיגות השליחים - מעל כל הקהילות המשיחיות האחרות. המכתב שנכתב בשנת 49 לספירה, זהו התאריך הסביר ביותר של הכנס, הינו אחד מהמסמכים המשיחיים הקדומים ביותר שיש ברשותנו.

בנוסף, הקהילה הירושלמית החליטה למנות שני נציגים, יהודה ברסבא וסילא, כדי שילוו את שאול וברנבא לאנטיוכיה; תפקידם היה לקחת את המכתב ולאשר את תכנו.

`קראו מעשי השליחים 15:30-33. כיצד הגיבה הקהילה באנטיוכיה למכתב?`

כאשר המכתב נקרא, הקהילה התמלאה שמחה בשל המסר המעודד: ברית מילה לא נדרשה מגויים שחזרו בתשובה. הם גם לא התנגדו לשום דרישה של המכתב (ארבעת ציוויי השליחים). כך יושבה המחלוקת הרצינית הראשונה בקהילה הקדומה, לפחות בתאוריה.

בתום הכנס, בשורת שאול הוכרה במלואה על ידי מנהיגי הקהילה בירושלים, שהגישו לו ולברנבא את יד ימין כאות לקבלה ואמון (אל הגלטים 2:9). אך, ליהודים המשיחים שהמשיכו לחיות על פי התורה עדיין נראה בעייתי לשבת לסעוד עם גויים שלכל דבר ועניין, עדיין היו טמאים מבחינה טקסית.

הסוגיה הזו ניראת, למשל, במקרה שכלל את כיפא באל הגלטים 2:11-14. "לא כל התלמידים," אומרת אלן וויט, "הסכימו לקבל את החלטת האסיפה." אלן וויט, מעשי השליחים, עמ' 127.

`היו כנים עם עצמיכם: עד כמה קשה לכם להתחבר למאמינים מגזע, תרבות, או מעמד כלכלי אחר? כיצד תוכלו להיטהר מהתנהגות "אנטי-בשורה" זו?`