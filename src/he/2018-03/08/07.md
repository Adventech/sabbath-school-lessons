---
title:  נקודות למחשבה
date:   24/08/2018
---

"בדרך כלל, היהודים המשיחיים לא נטו לפעול מידית כשיד ההשגחה פתחה בפניהם את הדרך. לאור מאמצי הבישור של השליחים בקרב הגויים, היה ברור שמספרם של הגויים המאמינים עלה על מספרם של היהודים המשיחיים. היהודים חששו שאם הגויים לא יחויבו לקיים את המצוות, האיסורים והטקסים הכלולים בתורת משה כתנאי לחברות בקהילה המשיחית, הרי שהתכונות האופייניות הייחודיות של היהודים כלאום, שעד כה שמרו על עם ישראל כעם נבדל מיתר העמים, ייעלמו לבסוף בקרב המאמינים שקיבלו את מסר הבשורה." אלן וויט, מעשי השליחים, עמ' 122.

" היהודים המשיחיים שחיו בסמוך לבית המקדש, שבו והגו באופן טבעי בזכויות היתר המיוחדות שניתנו לעם ישראל. כאשר ראו שהקהילה המשיחית נוטשת את הטקסים והמסורות של היהדות, והבינו שהקדושה הייחודית ששרתה על המנהגים היהודיים תאבד במהרה לאורה של האמונה החדשה, רבים מהם זעמו על שאול שהיה האחראי העיקרי לשינוי זה. לא כל התלמידים הסכימו לקבל את החלטת האסיפה. אחדים מהם שהיו קנאים לתורה הטקסית, הסתייגו משאול, שכן סברו שעקרונותיו בקשר למצוות תורת משה לא היו מחמירים דיים."  עמ' 127.

**שאלות לדיון**:

`1.	בכיתה, חזרו על השאלה בסוף יום שני. כיצד מבינים אתם את העובדה ששייכות לקהילה ה"נכונה" אינו עירבון לישועה? למשל, עם ישראל הקדום בהחלט היה "הקהילה הנכונה," אך זה לא אומר שכל מי שהיה חלק מעם זה נושע. אם להיות חלק מהקהילה הנכונה אינה עירבון לישועה, אז מה בכל זאת היתרון בלהיות חלק ממנה?`

`2.	כיצד לקבל את הגויים הערלים לקהילת המאמינים הייתה אחת מהסוגיות המנהליות הראשונות עימם התמודדה הקהילה הקדומה. אלו סוגיות דומות יש כיום בקהילתנו, ומה הדוגמה של מעשי השליחים 15 מלמדת אותנו כיצד להתמודד איתן?`

`3.	בכיתה, קחו כמה אנשים שיתמכו בעמדת היהודים שהתעקשו שהגויים צריכים להתגייר תחילה לפני שהם התווספו לקהילה, שראו בה (ובצדק) כשלוחה מהבטחות הברית לישראל. מה הטענות שלהם וכיצד תוכלו לענות? כיצד דיון כזה יכול להראות לנו מדוע סוגיות שנראות לנו ברורות, בתקופה אחרת, היו נראות הרבה יותר קשות ממה שנראות לנו כיום?`