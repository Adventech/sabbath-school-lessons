---
title:  הבעיה עצמה
date:   19/08/2018
---

מלתחילה, הקהילה באנטיוכיה הייתה מורכבת מיהודים (הלניסטים) וגויים ערלים (מעשי השליחים 11:19-21, אל הגלטים 2:11-13) שככל הנראה חיו בשלווה ביניהם. אך חברות זו נהרסה עם הגעת קבוצת מאמינים מירושלים.

`קראו מעשי השליחים 15:1-5. מה הייתה הבעיה שעמדה בפני הקהילה?`

המתייהדים, כפי שכונו, אותם אנשים מיהודה, קרוב לוודאי היו אותם אנשים המזוהים בפסוק 5 כפרושים מאמינים. נוכחות הפרושים בקהילה לא אמורה להפתיע אותנו, מכיוון ששאול בעצמו היה פרוש לפני חזרתו בתשובה (אל הפיליפים 3:5). הקבוצה הזו נראה היה שהלכה לאנטיוכיה על דעת עצמה (מעש"ה 15:24), למרות שעוד מקרה שקרה באנטיוכיה זמן מה לאחר מכן מראה שרוב היהודים, כולל התלמידים, לא הרגישו בנוח עם נוכחות גויים ערלים בקהילה (אל הגלטים 2:11-13).

באגרתו אל הגלטים, שאול לא מדבר בטון חיובי על המתייהדים, וקרא להם עושי צרות (אל הגלטים 1:7, 5:10) ו"אֲחֵי הַשֶּׁקֶר" (אל הגלטים 2:4) שכוונתם האמיתית הייתה לערער על החירות הרוחנית של הבשורה ולהביא את הגויים החוזרים בתשובה לעבדות הלגליזם.

הנקודה שלהם הייתה פשוטה: הגויים לא יכלו להיוושע אלא אם כן הם נימולו ושמרו את כל תורת הפולחן היהודית. הישועה - כך האמינו - יכלה להימצא רק בקהילת ברית ה', ולפי התורה, אין דרך אחרת להיות חלק מהעם המובחר של אלוהים מחוץ לברית מילה (בראשית 17:9-14, שמות 12:48). בקיצור, הגויים יכלו להיוושע רק אם התגיירו לפני כן.

שאול וברנבא כמובן שלא הסכימו לדרישות אלו, שהיו מנוגדות לטבע הבשורה. הגישה התוקפנית של האורחים מיהודה יצרה דיון סוער; המילה במעשי השליחים 15:2 (stasis) מביעה תחושה של "ריב" או "מחלוקת". ובכל זאת, הנושא היה חשוב מידי מכדי לטפל בו ברמה מקומית בלבד. אחדות הקהילה עמדה על הכוונת. האחים באנטיוכיה החליטו לשלוח משלחת לירושלים, כולל את שאול השליח וברנבא, כדי למצוא פתרון.

`שימו את עצמיכם בעמדת המתייהדים. איזו טענה תוכלו להציג לטובתכם?`