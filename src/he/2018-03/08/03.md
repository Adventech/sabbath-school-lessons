---
title:  ברית מילה
date:   20/08/2018
---

אחד הנושאים הכי חשובים בוויכוח הזה היה נושא הברית מילה. לא היה זה מוסד אנושי (נגדו עם מתי 15:2,9). מוסד זה צווה על ידי האל בעצמו כאות לברית אשר כרת עם צאצאיו של אברהם כעמו המובחר (בראשית 17:9-14).

`קראו שמות 12:43-49. בנוסף לישראלים, מי עוד היה צריך לעשות את הברית מילה?`

ברכת הברית לא הייתה מוגבלת לישראלים אלא כללה את כל העבדים או גרים שרצו לחוות אותה, כל עוד היו נימולים. אחרי הברית מילה, היה לגר מעמד זהה לזכר הנולד כבן ישראל: "וְהָיָה כְּאֶזְרַח הָאָרֶץ" (שמות 12:48).

לכן, ברית מילה הייתה הכרחית (לבן זכר) כדי להיות חבר בקהילת ברית אלוהים. ובגלל שישוע היה משיח ישראל, נראה היה זה אך טבעי שהמתייהדים יתעקשו שלא תהיה תועלת לגויים בישועתו אם טרם יתגיירו.

`קראו אל הרומים 3:30, 1 קורינתים 7:18, אל הגלטים 3:28, 5:6. מה הייתה הבנתו של שאול לגבי הברית מילה?`

באמרם שהגויים לא יכלו להיוושע בלי שהתגיירו קודם, אנשים אלו ערבבו שני מושגים שונים: ברית וישועה. להיות חבר בקהילת ברית אלוהים לא היה ערבון לישועה (ירמיה 4:4, 9:25). נוסף על כך, אברהם אבינו בעצמו נושע (הוצדק) דרך אמונה, שקרתה לפני, ולא בזכות, שהיה נימול (אל הרומים 4:9-13). הישועה הגיעה תמיד באמצעות האמונה, ואילו הברית מילה הייתה התניה חיננית דרכה יעשה ה' את עצמו ואת תכנית ישועתו ידועים בעולם כולו. ישראל נבחרה למטרה זו (בראשית 12:1-3).

אך הבעיה הייתה שמכיוון שמאמינים אלו קישרו את הברית והישועה בצורה כה חזקה, הם התחילו להציג את הברית מילה כמשהו מזכה. חסדו המושיע של אלוהים, לעומת זאת, לא פועל במקום שפעולות האדם פועלות. לכן, לכפות את הברית מילה בקרב גויים מאמינים כאמצעי לישועה מעוות את אמת הבשורה (אל הגלטים 1:7, 2:3-5), מבטל את חסד ה' (אל הגלטים 2:21), ועושה את ישוע לחסר תועלת (אל הגלטים 5:2). יתר על כך, כפייה זו היא הכחשה של המאפיין האוניברסלי של הישועה  (אל הקולוסים 3:11, טיטוס 2:11). שאול השליח לעולם לא יכול היה להסכים לצורת מחשבה כזו.

`מה הסכנה במחשבה שהישועה מגיעה רק על ידי חברות בקהילה הנכונה?`