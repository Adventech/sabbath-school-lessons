---
title:  בפני אגריפס
date:   18/09/2018
---

פסטוס הסכים לתת לשאול את מבוקשו להישלח לרומא (מעשי השליחים 25:12). בינתיים, המושל ניצל את ההזדמנות של ביקור מדינה של הורדוס אגריפס השני כדי לשאול אותו לגבי המקרה של שאול, בפרט לגבי המידע על האסיר שעליו לשלוח לקיסר בדווח הרשמי שלו. פסטוס עדיין לא הכיר בצורה מספקת את העניינים היהודים, ואגריפס יכול היה בהחלט להוות לו עזרה ממשית (מעש"ה 26:2,3).

`קראו מעשי השליחים 25:13-22. מה פסטוס אמר לאגריפס לגבי שאול, וכיצד הגיב המלך?`

אגריפס השני, האחרון לבית הורדוס, הגיע לקיסריה עם אחותו ברניקי כדי לבקר את המושל החדש.

בתיאורו את התיק המשפטי של שאול, פסטוס גילה להפתעתו שההאשמות שנעשו נגדו לא היו קשורות לעברה, פוליטית או פלילית. אלא במקום זאת, ההאשמות היו בנוגע לענייני הדת היהודית, בפרט לישוע כלשהו, "עַל־מֵת אֶחָד... אֲשֶׁר אָמַר עָלָיו פּוֹלוֹס כִּי הוּא חָי" (מעש"ה 25:19). שאול כבר הכריז בפני הסנהדרין שהוא נשפט על אמונתו בתחיית ישוע, וכעת פסטוס הבהיר שאכן זו הייתה מרכז הסוגייה.

`קראו מעש"ה 25:23-27. כיצד לוקס מתאר את הטקס בו הופיע שאול בפני אגריפס?`

"שאול, שהיה עדיין כבול באזיקים, עמד לפני החבורה שהתכנסה באולם. איזה ניגוד חד בין הנוכחים! אגריפס וברניקה היו אנשי שררה, והעולם האיר להם פנים. אך הם לא ניחנו בתכונות האופי שה' מעריך. הם חיללו את תורתו והיו מושחתים בליבם ובחייהם. ה' תיעב את דרכם." אלן וויט, מעשי השליחים, עמ' 275.

`מה סיפור זה אמור ללמד אותנו לגבי כיצד ההופעה החיצונית, שעשויה לענג מראה עיניים, יכולה לעיתים להיות שקרית לגבי המציאות מאחורי המראה? ומה לגבינו? כמה שונה המראה מהמציאות?`