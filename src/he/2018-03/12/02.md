---
title:  בפני פליקס
date:   16/09/2018
---

חמישה ימים לאחר העברתו לקיסריה, קבוצה של מנהיגים יהודים חשובים - הכהן הגדול, כמה מחברי הסנהדרין, ועורך דין על שם טַרְטֻלּוֹס - ירדו מירושלים והניחו באופן רשמי לפני פליקס את תיק האשמות נגד השליח (מעש"ה 24:1-9).

זהו המשפט היחיד בספר מעשי השליחים שבו המאשימים שוכרים עורך דין. בנאומו, טאטלוס ניסה אסטרטגיה מעניינת כדי למצוא חן בעיניי המושל. לא נכון להניח שתחת שלטונו של פליקס היהודים נהנו מתקופה ארוכה של שלום. למעשה, לא היה מושל מדכא ואלים ממנו, ושלטונו המדכא יצר טינה עצומה בקרב היהודים נגד השלטון הרומי. עם תושיה רבה, טרטולוס השתמש במדיניות הניהולית של המושל כדי לשכנע אותו שיוכל להגיע ליציבות פוליטית במקרה זה רק באמצעות דיכוי חמור.

לאחר מכן, הוא המשיך והאשים את שאול בשלושה דברים: 1. ששאול היה תעמולן שהסית ובאופן מתמיד גרם לאי-שקט בקרב היהודים ברחבי האימפריה (מעש"ה 24:5); 2. שהיה ראש כת הנצרים (מעש"ה 24:5), שהכלילה את כל הנצרות כמעין תנועה מפלגת; ו-3. שניסה לחלל את בית המקדש בירושלים (מעש"ה 24:6).

`קראו את מעשי השליחים 24:10-16. כיצד ענה שאול לכל אחת מההאשמות?`

שאול העלה שתי נקודות נוספות שהפריכו את האשמות: 1. העדרם הבולט של העדים האסייתים (מעש"ה 24:18,19) שיכלו לבטל את המשפט, ו-2. העובדה שהיהודים שנכחו יכלו לדבר רק על השימוע אצל הסנהדרין בשבוע הקודם (מעש"ה 24:20), ובכך לא היה להם על מה להאשים אותו מלבד שהאמין בתחיית המתים (השוו עם מעש"ה 23:6).

פליקס הבין במהרה את כובד טענותיו של שאול, גם כי הכיר במקצת את הדת המשיחית, יתכן שמאשתו היהודיה דרוסילה. בסופו של דבר, פליקס החליט לדחות את ההליכים עד להודעה חדשה (מעש"ה 24:22).

תגובתו של פליקס (מעש"ה 24:24-27) גילתה רבות על אופיו: הוא התמהמה, היה מסוגל לקבל שוחד, והיה אופורטוניסט. לשאול היה סיכוי קטן של שימוע הוגן עם מישהו כמו פליקס.

`קראו מעש"ה 24:16. שאול אמר ששאף להיות "תְּמִים־לֵב עִם אֱלֹהִים וְאָדָם תָּמִיד." מה זאת אומרת? מה תצטרכו לשנות, אם בכלל, כדי להביע את אותה הצהרה?`