---
title:  "אפסוס: חלק ב'"
date:   03/09/2018
---

באפסוס, שאול השליח המשיך במנהגו בהטפה תחילה בבתי כנסת. כאשר התעוררה התנגדות, הוא והמאמינים החדשים עברו לבית המדרש של אדם בשם טוּרְנוּס, שם שאול הטיף כל יום במשך שנתיים (מעש"ה 19:8-10). סיכומו של לוקס על שירות שאול באפסוס הוא שהבשורה פשתה בכל המחוז במידה רבה (מעש"ה 19:10,26).

במעשי השליחים 19:11-20, לוקס מוסיף סיפורי נסים אחדים שמתארים את גבורת כוח ה' בעיר שכישוף ועוד מנהגי אמונות טפלות היו שכיחים. אין ספק שאלוהים ריפא באמצעות שאול, אך שאפילו למטפחות וחגורות שנגעו בהם השליחים היה כוח ריפוי (מעש"ה 19:12) יכול להישמע מוזר לכמה אנשים, אך מצב זה דומה לריפוי האישה זבת דם שבאה אל ישוע (לוקס 8:44). האמונות התפלות של האפסים אולי גרמו לאלוהים לחולל "גבורות גדולות" כפי שלוקס אומר (מעש"ה 19:11). זו, אולי, דוגמה של הדרך בה אלוהים פוגש את הצרכים של האנשים ברמה שהם יכולים להבין.

שאול החליט לחזור לירושלים, עקב סיפוקו הרב בתוצאות פעלו ושירותו באפסוס (מעשי השליחים 19:21). לוקס אינו נותן לנו סיבה למסע הזה, אך אנו יודעים מכתביו של שאול בעצמו שהוא רצה להעביר את הכספים שאסף כדי להקל על העוני של הקהילה הירושלמית (אל הרומים 15:25-27, 1 קורינתים 16:1-3). גזילת הרכוש בשנים הראשונות, ורעב קשה בימי קלאודיוס, רוששו את מאמיני יהודה, ושאול ראה בבקשתם לעזרה (אל הגלטים 2:10) הזדמנות לחזק את ביטחונם בשליחותו והאחדות כעת בקהילה בין-תרבותית, למרות שידע את הסיכונים אליהם יהיה חשוף (מעש"ה 20:22,23; אל הרומים 15:31).

`קראו מעשי השליחים 19:23-41. מה הייתה הסיבה האמיתית להתנגדות נגד שאול שהתעוררה באפסוס בסוף שהותו שם?`

התנגדות זו הייתה קשורה לעבודת אלילים, שנראתה מאויימת במידה רבה עקב שירותו של שאול. המוטיבציה האמיתית של דמטריוס הייתה כלכלית בברור, אך הוא הצליח לעוות זאת לעניין דתי בגלל מקדש ארטמיס באפסוס (או דיאנה), שנחשב לאחת משבעת פלאי תבל של העולם העתיק.

`קראו מעש"ה 19:27. שימו לב כיצד דמטריוס הצליח להכניס בעורמה "אדיקות" דתית בנסיון לשמור על הכסף זורם. מדוע, כמשיחיים, עלינו להיות זהירים לא להשתמש באמונתנו, או בהעמדת פני אדיקות בנוגע לאמונתנו, באותה צורה?`