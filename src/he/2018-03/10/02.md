---
title:  "אפסוס: חלק א'"
date:   02/09/2018
---

מעשי השליחים 18:24-28 מגלה לנו שבעוד ששאול היה בדרכו לאפסוס, יהודי מאמין בשם אפולוס הגיע לאותה עיר. דיבורו היה רהוט והיה גדול במקרא. ברור לנו שאפולוס היה חסיד של ישוע, מהדרך שלוקס מתאר אותו: "הוּא הָיָה מְלֻמָּד דֶּרֶךְ הָאָדוֹן וְהוּא מְדַבֵּר כְּחֹם רוּחוֹ וּמְלַמֵּד הֵיטֵב אֶת־דִּבְרֵי יֵשׁוּעַ" (מעש"ה 18:25). אך הוא הכיר רק את טבילתו של יוחנן. אפולוס נטבל על ידי יוחנן המטביל והכיר את ישוע בחייו הארציים, אך לבטח עזב את האזור - אולי בחזרה לאלכסנדריה - לפני מאורעות הצלב וחג השבועות.

זה מסביר מדוע עקילס ופריקסילה הוסיפו ללמד אותו. למרות שיכול היה ללמוד היישר מהתנ"ך שישוע אכן משיח ישראל (מעש"ה 18:28), היה על אפולוס להתעדכן על ההתפתחויות המשיחיות מאז שירותו של ישוע. אך, עקילס ופריקסילה עשו אף יותר למען אפולוס: עם מאמינים נוספים באפסוס, הם נתנו לו מכתב המלצה נמענת לקהילות באכיא (מעש"ה 18:27), מה שאיפשר לו לשרת ביעילות בקורינתוס (1 קורינתים 3:4-6, 4:6, 16:12).

`קראו מעשי השליחים 19:1-7. מה קרה לשאול כאשר הגיע לאפסוס?`

הסיפור על אפולוס קשור לסיפור של שניים-עשר האנשים ששאול הכיר באפסוס בהגיעו לעיר, מכיוון שמצבם היה זהה מאוד. תיאורם כ"תלמידים" (מעש"ה 19:1) ושאלתו של שאול אליהם (מעש"ה 19:2) מצביעה בבירור שהם היו כבר מאמינים בישוע. בו זמנית, תשובתם לשאול מראה שבדומה לאפולוס, גם הם היו תלמידים לשעבר של יוחנן המטביל שהיו לתלמידים בלי שחוו את צליחת רוח הקודש בחג השבועות. ולפיכך הייתה להם הזדמנות להנות מחוויה מעמיקה יותר עם האדון.

"כששאול הגיע לאפסוס הוא מצא שם שניים-עשר אחים מאמינים, אשר בדומה לאפולוס היו תלמידיו של יוחנן המטביל, ורכשו ידע כלשהו על שליחותו של המשיח. הם לא ניחנו בכישורים וביכולות שאפולוס ניחן בהם, אך הייתה בהם אותה דבקות באמונה, והם השתוקקו להפיץ את הידע שניתן להם." אלן וויט, מעשי השליחים, עמ' 181.

עלינו לראות את טבילתם מחדש לאור מצב ייחודי זה. הם לא באו מדת נוצרית אחרת, והם לא חזרו בתשובה. הם רק שולבו לתוך הזרם המשיחי. עצם העובדה שקיבלו את רוח הקודש וקבלו את מתנת הלשונות (ממש כפי שקבלו המאמינים בחג השבועות במעשי השליחים פרק ב') כנראה אומר שהם היו שליחים משיחיים, כמו שהיה אפולוס, שכעת היו מוסמכים באופן מלא לתת עדות על ישוע המשיח בכל מקום שהלכו.