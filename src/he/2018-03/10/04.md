---
title:  טרואס
date:   04/09/2018
---

לאחר המהומה (מעש"ה 19:23-41) שאול החליט לעזוב את אפסוס, אבל העדיף לעקוף בדרך מקדוניה ואכיא במקום ללכת ישירות לירושלים (מעש"ה 20:1-3). במסע זה, היו איתו נציגים מכמה קהילות של הגויים (מעש"ה 20:4).

`קראו מעשי השליחים 20:7-12. מה שגוי בטענה הרווחת שהפסוקים הללו עוזרים להוכיח שקדושת השבת הועברה ליום ראשון?`

עצירת הביניים של שאול בטרואס נגמרה באספת קהילה "בְּאֶחָד בַּשַּׁבָּת" (מעש"ה 20:7). הם נאספו כדי "לִבְצֹעַ הַלֶּחֶם," שיתכן שמתכוון לסעודת האדון, אם או ללא סעודת חיברות שלעיתים שולבה ביחד מהימים הראשונים של הקהילה הירושלמית (מעש"ה 2:42,46). עצם העובדה שאין איזכור לכוס או תפילות לא שולל את האפשרות הזו. הנקודה היא, שאירוע זה מוזכר כראיה שבזמנו של שאול, לפחות קהילות גויים כבר שינו את קדושת השבת ליום ראשון.

אך, לפני שקובעים בנחרצות טענה גורפת שכזאת, חיוני לנו לבסס את היום המדוייק בו הפגישה קרתה, וכך גם את טבע האסיפה. ההתייחסות לשימוש באורות (מעש"ה 20:8), יחד עם העובדה שהטפתו של שאול נמשכה עד חצות הלילה (מעש"ה 20:7), ולאחר מכן עד עלות השחר (מעש"ה 20:11), בלי להזכיר את השינה העמוקה של אבטוּכוֹס (מעש"ה 20:9), מבהירה לנו שהייתה זו אספת לילה.

השאלה היא האם היה זה הלילה לפני יום ראשון או לילה אחרי יום ראשון. התשובה תלויה במערכת השעות שלוקס משתמש, בין שהשתמש בשיטה היהודית משקיעת השמש ועד שקיעת השמש, או בין שהשתמש בשיטה הרומית מחצות הלילה ועד חצות הלילה העוקב. אם השיטה שבה ישתמש לוקס היא השיטה הראשונה, אז היה זה יום שבת בלילה; ואם השתמש בשיטה האחרונה, היה זה יום ראשון בלילה.

בכל מקרה, ההקשר של מעשי השליחים 20:7-12 מציין כי אפילו שהפגישה הייתה ביום ראשון בלילה, לא הייתה זו אספת קהילה רגילה אלא אספה מיוחדת עקב עזיבתו של שאול ביום שלמחרת. לכן, קשה לראות כיצד מקרה בודד ויוצא-דופן זה תומך בשמירת יום ראשון. העובדה היא, שהוא לא מהווה תמיכה לדעה שכזו.

`הגו יותר על כל הסיבות שנותנות תוקף לשמירת השבת. כיצד תמיכה תנ"כית איתנה זו לגבי השבת עוזרת לאשר את זהותנו כאדוונטיסתים שומרי שבת והקריאה אליה נקראנו לבשר את בשורת שלושת המלאכים לעולם?`