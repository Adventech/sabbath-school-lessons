---
title: 'הדבר הפך לבשר'
date: 14/10/2024

---

`קראו יוחנן 1:1-3, 14. מה אומרים לנו פסוקים אלה שישוע, אלוהים עצמו, עשה – ומדוע אמת זו היא האמת הכי חשובה שאי פעם נדע?`

יוחנן מתחיל את הבשורה שלו לא בשם "ישוע," או בתפקידו כמשיח, אלא במונח לוגוס. בערך בזמן שיוחנן כתב את הבשורה, פילוסופיות שונות השתמשו במונח לוגוס כדי להתייחס למבנה הרציונלי של היקום, או להתייחס לרעיון ההיגיון והתבונה עצמם.

כמו כן, הוראתו של הפילוסוף הקדום רב ההשפעה אפלטון חילקה את המציאות לשני תחומים. האחד הוא התחום השמימי והבלתי ניתן לשינוי, שבו קיימת שלמות מוחלטת. האחר הוא התחום כאן - מתכלה, משתנה, ייצוג מאוד לא מושלם של התחום המושלם למעלה, בכל מקום בו הוא היה קיים כביכול. (אפטון מעולם לא ענה על השאלה הזו.) כמה פילוסופיות זיהו את הלוגוס כמתווך מופשט כלשהו בין הצורות הנצחיות לצורות המתכלות, הארציות כאן.

יוחנן משתמש במונח בצורה שונה לחלוטין. הוא טוען שהאמת, הלוגוס, אינה מושג ערטילאי ומופשט המרחף בין שמים וארץ. הלוגוס הוא אדם: ישוע המשיח, שהפך לבשר ושכן בקרבנו (יוחנן 1:14). עבור יוחנן, הלוגוס הוא דבר אלוהים. חשוב יותר, אלוהים מסר, כלומר, הוא גילה את עצמו לאנושות בצורה הקיצונית ביותר: אלוהים הפך לאחד מאיתנו. בבשורת יוחנן, הלוגוס מייצג את האל הנצחי, הנכנס לזמן ולמרחב, המדבר, פועל ומתחבר עם בני האדם ברמה האישית. האל הנצחי הפך לבן אדם, אחד מאיתנו.

ביוחנן 1:14 השליח מציין שהלוגוס "נהיה לבשר וישכן בתוכנו". המילה היוונית הבסיסית שתורגמה 'שכן' פירושה להקים אוהל. יוחנן רומז לשמות 25:8, שם אלוהים אמר לבני ישראל לעשות מקדש, מבנה אוהל, כדי שיוכל לשכון בתוכם. באותו אופן, בגלגול, ישוע, בנו השמיימי של אלוהים, נכנס לבשר האדם, מסתיר את תהילתו כדי שאנשים יוכלו לבוא איתו במגע.

`הרהרו בהשלכות של מה שכתב יוחנן כאן. אלוהים עצמו, הבורא, הפך לבן אדם, אחד מאיתנו, וחי כאן בינינו. (עדיין לא הגענו למותו עבורנו!) מה זה אומר לנו על המציאות של אהבתו של אלוהים לאנושות? מדוע עלינו לשאוב כל כך הרבה נחמה מהאמת המדהימה הזו?`