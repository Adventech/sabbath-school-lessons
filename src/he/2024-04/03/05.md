---
title: 'נושאים המופיעים מחדש – אמונה/חוסר אמונה'
date: 16/10/2024

---

`קראו ביוחנן 3:16-21, יוחנן 9:35-41, ויוחנן 12:36-46. כיצד קטעים אלה חוזרים על הנושא של אמונה/אי אמונה הכתוב בפרולוג?`

בבשורת יוחנן, נראה שהאנושות מחולקת לשתי קבוצות-עיקריות: אלה המאמינים בישוע ומקבלים אותו כמשיח, ואלה שיש להם הזדמנות להאמין אך בוחרים שלא.

התלמידים נמצאים בקבוצה הראשונה, כמו גם אחרים כמו נקדימון (שמגיע לאמונה בהדרגה), האשה השומרונית והעיוור מלידה. בקבוצה השנייה נמצאים פרושים וכהנים גדולים, אנשים באירוע הנס שבהאכלת חמשת האלפים ואפילו אחד מהתלמידים, יהודה.

מעניין שהמילה, שם העצם, אמונה (מיוונית pistis) לעולם לא מופיעה בבשורת יוחנן. עם זאת, הפועל להאמין (pisteuō) מופיע 98 פעמים, לעומת  פעמים241 בסך הכל בברית החדשה כולה. הפועל הזה הוא, אכן, נושא גדול מאוד אצל יוחנן. שימוש זה של הפועל במקום שם העצם עשוי להצביע על תחושה אקטיבית מאוד של הגעה לאמונה. להיות מאמינים בישוע זה משהו שאנחנו עושים, וזה מתבטא באופן שבו אנחנו חיים ולא רק במערך של אמונות. כפי שאנו יודעים, גם השטן מאמין בקיומו של ישוע (ראה יעקב 2:19).

אצל יוחנן, ההבדל העיקרי בין שתי הקבוצות הוא האופן שבו הן מתייחסות לישוע. למאמינים, או למי שנמצא בדרכו לאמונה, יש פתיחות כלפיו, גם כאשר ישוע מתעמת או גוער בהם. הם מגיעים אל ישוע ולא בורחים. הוא האור שמאיר עליהם. ובזכות אמונתם הם הופכים לבני אלוהים.

כופרים, לעומת זאת, מגיעים בדרך כלל אל ישוע כדי להילחם נגדו. הם מתאפיינים בכך שהם אוהבים חושך ולא אור. קשה להם לקבל את דבריו או שהם רואים אותו שובר מסורות ישנות ולא ממלא את ציפיותיהם. הם שופטים אותו במקום לתת לאורו למדוד ולשפוט אוֹתָם. גישה זו, כמובן, נראתה שוב ושוב אצל המנהיגים הדתיים, שבאופן אידיאלי, כמדריכים הרוחניים של האומה, היו צריכים להיות הראשונים שקיבלו את ישוע.

`באילו דרכים אתם חיים את אמונתכם בישוע, בניגוד לרק הסכמה אינטלקטואלית  אליו כמשיח? למה חשוב לדעת את ההבדל? (ראו מתי 7:21-23).`