---
title: 'נקודות למחשבה'
date: 29/11/2024

---

אלן ג' וייט, "עמנו-אל", ע40:8-14, "מחלוקת", ע40:480-487, חמדת הדורות.

" בכך שירד מגדולתו ותפארתו כדי ללבוש בשר ודם, גילה המשיח את אופיו כליל השלמות העומד בניגוד חד לאופיו של השטן. בנוסף, הוא ירד לשפל המדרגה כאשר פסע בנתיב ההשפלה: "וכאשר היה בצורתו כאדם, השפיל עצמו וציית עד מוות, עד מוות בצלב" (האגרת אל הפיליפים 2:7, 8). כשם שהכוהן הגדול הניח בצד את בגדי הכהונה ההדורים ושירת בקודש בכותונת פשתן כאחד הכוהנים, כך נטל המשיח דמות עבד והעלה את עצמו כקורבן, בעודו מכהן ככוהן גדול: "והוא מחולל מפשענו מדוכא מעוונותינו מוסר שלומנו עליו, ובחבורתו נרפא לנו" (ישעיהו 53:5).

אלוהים נהג במשיח במידת הדין שאנו ראויים לה, וכך נשא המשיח בעונש המגיע לנו; זאת כדי שאנו נזכה ביחס ובגמול שהמשיח ראוי להם. המשיח הורשע על חטאינו שבהם לא נטל שום חלק, כדי שאנו נוצדק בזכות צדקתו שבה לא נטלנו שום חלק. הוא מת במקומנו. הוא נטל על עצמו את המוות שנגזר עלינו, כדי שאנו ננחל את חייו הנצחיים:  "ובחבורתו נרפא לנו". – אלן ג' וייט, חמדת הדורות, ע40:13.

**שאלות לדיון**:

`ישוע נתן כל כך הרבה כדי להציל את העולם. מה לדעתכם הדרכים הטובות ביותר לעזור לאחרים לראות את האמת המדהימה הזאת ולבוא אליו באמונה?`

`מהם ההבדלים העיקריים בקבלת החלטות  ברמה אנושית, עולמית לעומת קבלת החלטות על בסיס של התגלות אלוהית?`

`איך דברים כמו הגיון ותבונה משתלבים כדי להבין את דבר אלוהים? אילו סיבות הגיוניות יש לנו להגיע לאמונה? איך דברים כמו התגשמות הנבואה או היופי והמורכבות המדהימים של העולם הנברא מפנים אותנו באופן הגיוני ורציונלי אל קיומו של אלוהים ולאמת תוכנית הישועה?`

`בכיתה, דונו בתשובתכם לשאלה בסוף השיעור של יום שלישי. על מה מבוססת אמונתכם? אם מישהו היה שואל אתכם למה אתם מאמינים בישוע ובטענות הבשורה, איך הייתם מגיבים?`