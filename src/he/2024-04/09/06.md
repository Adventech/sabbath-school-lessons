---
title: גינוי
date: 28/11/2024

---

"המאמין בו לא ידון ואשר לא-יאמין בו כבר נדון כי לא-האמין בשם בן-האלהים היחיד, וזה הוא הדין כי האור בא אל-העולם ובני האדם אהבו החשך יותר מן-האור כי רעים מעשיהם, כי כל-פעל עולה שנא את-האור ולא יבא לאור פן-יוכח על-מעשיו, אבל עושה האמת יבוא לאור למען יגלו מעשיו כי נעשו באלהים" (יוחנן 3:18-21, השוו עם יוחנן 1:10).

`מדוע אנשים נשפטים? יוחנן 3:18, 36, יוחנן 5:24, 38, יוחנן 12:47.`

דחייתו של ישוע המשיח, אור העולם, משאירה אותנו פתוחים לספק ולפיתויים של השטן. זה לסטות מהאור לחושך.

חוה קיבלה אור כיצד להתייחס לעץ שבמרכז הגן. השטן פיתה אותה להעמיד את האור בספק. היא בחנה את דבר האלוהים על ידי נימוק שאלוהים של אהבה לא ישמיד את היצורים שהוא ברא. היא גם הסתמכה על נתוני החושים שלה. הנחש אכל מהפרי ועכשיו יש לו כוח לדבר. אולי הנחש צודק. אם אוכל מהפרי, אני עשויה להיות כמו אלוהים! היא הולכה שולל, סטתה מהאור ובכך גם החטיאה בעלה שבחר באותה הדרך.

`קראו את מתי 4:1-4. באילו עקרונות השתמש המשיח במדבר הפיתוי כדי להילחם בהונאתו של השטן?`

לרשותו של המשיח עמד אותו כלי מחשבה הומניסטי שבו השתמשו אדם וחוה, בני קדם וישראל בקדש ברנע. הוא יכול היה לשאול מדוע אלוהים של אהבה ישאיר את בנו במדבר למשך 40 ימים ולילות ללא מזון והגנה. הוא גם יכול היה להחליט להוכיח את היותו בן אלוהים - אני אהפוך את האבנים האלה ללחם! במקום זאת, הוא ענה באמצעות דבר אלוהים. הוא פעל ברמה של דברים שמימיים ולא בדפוסי מחשבה ארציים. באיזו קלות הוא יכול היה לסלול את דרכו להחלטה שגויה, מה שכל כך הרבה אנשים, אפילו אנשים מאמינים, עושים לעתים קרובות.