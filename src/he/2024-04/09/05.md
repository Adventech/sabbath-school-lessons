---
title: 'דחיית מקור החיים'
date: 27/11/2024

---

כמה מהסיפורים העצובים ביותר בכל כתבי הקודש מתרחשים בבשורת יוחנן. "האור האיר בחשך והחשך לא השיגו. . . . בעולם היה ועל-ידו נהיה העולם והעולם לא ידעו, הוא בא בשלו ואשר-המה לו לא קבלוהו (יוחנן 1:5, 10, 11). ה"אני הנני" נדחה על ידי רבים מאנשיו שלו.

אין פלא ששאול מזהיר מאוחר יותר, "אל תשליכו את בטחונכם" (עברים 10:35). כפי שראינו שוב ושוב, המשיח נדחה משום שאנשים לא קיבלו את דברו.

"דרך החשיבה ההומניסטית העכשווית מתחילה בספק. אנשים מפקפקים בכל דבר כדי לקבוע מהי האמת. מה ששורד את אש חקירתם הם מקבלים כידע מוצק, כמשהו שאפשר לתת בו אמון. חלקם מיישמים את אותה שיטה על המקרא, ומעמידים בסימן שאלה כל דבר מנקודת מבט מדעית, היסטורית, פסיכולוגית, פילוסופית, ארכיאולוגית או גיאולוגית כדי לקבוע מהי אמת במקרא. עצם השיטה עצמה מתחילה בספק באמיתות הכתוב ובונה עליה. המשיח שאל, 'בן-האדם בבאו הימצא אמונה בארץ?' (לוקס 18:8)." - ה. אדוארד זינקה ורולנד הגסטד, הוודאות של הגעתו השנייה, עמ'. 96.

`קראו במדבר 13:23-33.. מה גרם להבדל בין שני הדיווחים שהמרגלים הביאו מארץ כנען?`

חטאם של העברים כשהיו בקדש ברנע היה הפקפוק בדבר ה'. אלוהים ביקש מהם לעלות ולכבוש את הארץ. שנים עשר מרגלים נשלחו לכנען כדי לרגל את הארץ. הם חזרו עם שני דוחות מנוגדים. הרוב, עשרה מהם, נתן דיווח שלילי. יש ענקים בארץ, ערים מוקפות חומה, כלי נשק שמעולם לא ראינו, וצבאות מאומנים היטב. לעומת זאת, אנו היינו עבדים בארץ מצרים עם ניסיון צבאי מועט. עשרה מרגלים הצביעו לשלילה, בהתבסס על העדויות הנחרצות וההגיוניות מנקודת מבט אנושית. לעומתם שני מרגלים יהושע בן נון וכלב בן יפונה הצביעו בחיוב על כיבוש הארץ כאשר הם נסמכים על אמונתם בכוחו המוחץ של אלוהים ובהבטחותיו לעם ישראל עוד בהיותם במצרים.

`איך נוכל להימנע מלעשות את אותה טעות שנעשתה כאן? ובכל זאת, איך נמנעים גם מיומרנות, כשעושים משהו טיפשי אבל מאמינים שאנחנו עושים את רצון האל, ולכן לא יכולים להיכשל?`