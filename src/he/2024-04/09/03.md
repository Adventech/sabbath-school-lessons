---
title:  מילים של חיי נצח
date:  25/11/2024
---

`קראו יוחנן ו':61-68. כאשר ישוע שאל את התלמידים אם הם יעזבו אותו, מה היתה משמעות תשובתו של שימעון כיפא?`

דבריו של כיפא על "חיי נצח" נוגעים בנושא העובר כחוט השני לאורך כל בשורת יוחנן. ריכוז של ביטויים על חיי נצח מופיע ביוחנן ו', בהקשר של האכלת אלפי אנשים (יוחנן ו':27, 40, 47, 54, 68). ישוע אומר שהוא לחם החיים (יוחנן ו':35), כלומר חייו, מותו ותחייתו הם מקור הישועה הנצחית.

הביטוי חיי נצח או המקבילה שלו מופיע לפחות 17 פעמים בבשורת יוחנן. מונח זה אינו מתייחס לקיום רוחני, או להפיכתו לחלק מהוויה נצחית, או למושג שמיימי אחר. במקום זאת, הכוונה היא לאותו כוח מעניק חיים המביא ישועה ומשמעות לקיומנו כעת ולחיים ללא סוף כאשר אדוננו ישוב. כשם שישוע הפך לבשר, כך התחייה שעליה מדבר ישוע מתרחשת בזמן ובמרחב ובגוף פיזי. זוהי תחיית המתים, חידוש החיים שהיו לנו פעם בגן עדן.

`כיצד אנו מקבלים חיי נצח? יוחנן ג':15, 16; יוחנן ה':24; יוחנן ו':40, 47; יוחנן ח':31; יוחנן י"ב:46; יוחנן כ':31.`

דרך האמונה בלבד אנו מאמינים שישוע המשיח בא לחיות ולמות למעננו. אמונה זו מגיעה אלינו כמתנה, אך עלינו לבחור במודע להתמסר לישוע, לחזור בתשובה ולבקש את כפרת החטאים בדמו לסליחה ולטיהור החטא.

כאשר ישוע שאל את התלמידים ובתוכם כיפא אם גם הם מתכוונים לעזוב אותו, תשובתו של כיפא הייתה, "אל-מי נלך דברי חיי עולם עמך (יוחנן ו':68). תשובה זו טומנת בחובה את מהות הישועה וכיצד אנו משיגים אותה. נקודת ראות רוחנית זו איננה נובעת מפילוסופיה, היסטוריה, מדע - וכל הדיסציפלינות האנושיות. היא נקודת ראותו של אלוהים בבנו ישוע המשיח, כבעל חיי נצח בעצמו - המציע חיי נצח בחינם לכל מי שבכניעה להדרכתה של רוח הקודש יקבל אותו.

`כיצד ההבטחה לקבל חיי נצח משפיעה על האופן שבו אנו רואים את חיינו הזמניים כאן? איך זה אמור להשפיע על האופן שבו אנו רואים את זה?`