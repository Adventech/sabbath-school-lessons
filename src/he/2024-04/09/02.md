---
title:  בו היו חיים
date:  24/11/2024
---

ביוחנן א':1 השליח אומר בבירור שישוע הוא אלוהים, הבן האלוהי. כתוצאה מכך, ביוחנן א':4 – "בו היו חיים והחיים היו אור לבני האדם) - ההתייחסות לחיים כאן צריכה להיות חיים אלוהיים, קיום עצמי נצחי. מכיוון שיש לו חיים בתוכו, הוא יכול להניח את חייו ולקחת אותם שוב (יוחנן י':17). ומכיוון שיש לו חיים בתוכו, הוא יכול לתת חיים למי שהוא רוצה (יוחנן ה':21; השוו ליוחנן י"ד:19).

מונח זה, 'חיים' (zoē) מופיע 36 פעמים בבשורת יוחנן, כ-25 אחוז מהשימושים בברית החדשה.ביוחנן א':4, 5, מלבד ההתייחסות למקור החיים על כדור הארץ, המילה קשורה גם לישועה. בכל יתר בשורת יוחנן, רעיון החיים הזה (zoē) מתבטא לרוב כחיי נצח, הבטחה לישועה  (ראו יוחנן ג':15, 16, 36; יוחנן ד':14, 36; יוחנן ו':27, 40, 47,54, 68, יוחנן י':27, 28). לפיכך, מי שנתן חיים בבריאה הוא אותו אחד שמביא את הישועה, חיי נצח, לעולם אבוד.

`מדוע ישוע הגיע לעולם? יוחנן א':29, יוחנן ג':16, יוחנן ו':40, יוחנן י':10, יוחנן י"ב:27.`

"כאשר הגביה משה את-הנחש במדבר כן צריך בן-האדם להנשא, למען אשר לא יאבד כל-המאמין בו כי אם-יחיה חיי עולם" (יוחנן ג':14, 15).

כשם שבני ישראל שהוכשו על ידי הנחשים הביטו על נחש הנחושת על הנס ונרפאו, כך גם אנו כאשר אנו מביטים על ישוע, קורבן המשיח על הצלב, אנו שנפגענו מהחטא נרפאים. ישוע נשא עליו את העונש שהיה שהיה מגיע לנו כדי שנוכל לקבל את החיים שהיו שלו.

המשיח גם רוצה שיהיו לנו חיים וביתר שפע (יוחנן י':10). לפיכך, עבור "מקבלים אתו המאמינים בשמו נתן-עז למו להיות בנים לאלהים,  אשר לא מדם ולא מחפץ הבשר אף לא-מחפץ גבר נולדו כי אם-מאלהים". (יוחנן א':12, 13).

המשיח בא כדי לחשוף בפנינו את האב. שכן, " את האלהים לא-ראה איש מעולם הבן היחיד אשר בחיק האב הוא הודיע (יוחנן א' 18), על ידי ראיית דמותו של ישוע, אנו יכולים לראות את דמותו של האב.

`מה אנו יכולים ללמוד מחייו של ישוע על דמותו של האב? מדוע הגילוי הזה הוא חדשות טובות כל כך?`