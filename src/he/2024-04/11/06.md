---
title: 'תפילתו של ישוע'
date: 12/12/2024

---

יוחנן י"ז נקרא לפעמים תפילת הכוהן הגדול של ישוע. הוא מסיים את שיחת הפרידה שלו מתלמידיו. ישוע הגיע לעולם כדי להחזיר את האנושות, בסופו של דבר, ליחסיה האישיים המקוריים עם אלוהים. הוא ביצע בנאמנות את האותות שאלוהים נתן לו לעשות. הוא העביר את מסר האלוהים לעם במילים ובמעשים.

ישוע ידע שהוא עומד לעזוב בקרוב את העולם ולכן הוא רצה לחלוק שוב את אהבתו לתלמידיו. הוא רצה שהם יבינו את מערכת היחסים הקרובה בינו, לאב ולרוח הקודש. והוא רצה להביא אותם לאותה מערכת יחסים אישית עם אלוהים האב והרוח שהיתה לו עצמו.

`קראו יוחנן 17:1-26. אילו מילים או ביטויים בפרק זה מבטאים את רצונו של ישוע ליחס קרוב של אהבה בינו, לאב ולתלמידיו?`

רבים קוראים את יוחנן י"ז במובן שהדבר היחיד שחשוב הוא אחדות ואהבה. אין ספק, מטרתו של אלוהים היא להחזיר אותנו למערכת יחסים אישית איתו ועם כל האנשים. אבל קריאה מדוקדקת יותר מעידה על קשר חיוני גדול הרבה יותר בין אהבה לאמת.

"ואלה הם חיי העולם לדעת אתך כי אתה האלהים לבדך ואת-ישוע המשיח אשר שלחת" (יוחנן 17:3). לא אלוהים, מי שאנו חושבים שהוא. " את שמך הודעתי לבני האדם אשר נתת לי, . . .  כי הדברים אשר נתת לי נתתי להם והם קבלום ויכירו באמת כי מעמך יצאתי ויאמינו כי אתה שלחתני" (יוחנן יז:6, 8). "קדש אתם באמתך דברך אמת" (יוחנן 17:17).

המשיח בא לגלות את האב. גילוי זה היה חשוב בגלל התפיסות השגויות הרבות לגבי אלוהים. הבשורה על פי יוחנן מראה באיזו רצינות לקח ישוע את המשימה הזו. הוא ייצג בצדק את דבר אלוהים ואת מעשיו. אם האמת לא הייתה חשובה, למה להתאמץ כל כך?

ישוע חי חיים של קושי גדול, ובסופו של דבר נדחה על ידי השלטונות הדתיים. הוא סבל אדישות מהעם ואפילו לפעמים מתלמידיו שלו. אחד מתלמידיו בגד בו, אחר התכחש לו שלוש פעמים. הוא נשפט ומת תלוי על צלב בידיהם של אלה אותם הוא בא להושיע.

`כיצד תוכלו לשקף טוב יותר את אהבת אלוהים, כזו הקיימת בין ישוע לאב, בחייכם?`