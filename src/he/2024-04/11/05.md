---
title: 'רוח הקודש'
date: 11/12/2024

---

רוח הקודש אינה בולטת בבשורת יוחנן כמו האב והבן. עם זאת, תפקידה חיוני להצלחת משימתו של ישוע.

`קראו את יוחנן 1:10-13. מה טקסט זה מלמד אותנו על חשיבותה של רוח הקודש לחזרה בתשובה?`

בפרק הראשון של יוחנן עצמו, אנו יכולים לראות עד כמה מרכזי תפקידה של רוח הקודש. יוחנן אומר לנו שכל אלה שקיבלו את 'הדבר', כלומר כל אלה שהאמינו בו, הפכו לילדיו של אלוהים, אלה "אשר לא מדם ולא מחפץ הבשר אף לא-מחפץ גבר נולדו כי אם-מאלהים" (יוחנן 1:13). זה בא רק מעבודתה של רוח הקודש.

`מה מספרים הקטעים הבאים על פעילותה של רוח הקודש? יוחנן 3:5-8, יוחנן 6:63, יוחנן 14:26, יוחנן 15:26, יוחנן 16:7-11.`

כאשר תיאר ישוע בפני תלמידיו את פועלה הקדוש של רוח הקודש, הוא ביקש לשמחם ולהפיח בלבם את התקווה אשר פיעמה בלבו. הוא שמח בשל העזרה הרבה אשר המציא לקהילתו. לאחר שהפציר באביו שבשמיים להעניק לחסידיו את רוח קודשו — המתת היקרה ביותר — זאת, כדי לרומם את רוחם, נעתר האב לבקשתו. רוח הקודש יועדה להינתן למאמינים כדי להפיח בהם חיים חדשים. אלמלא כן, קורבנו של המשיח היה לשווא. כוחו של הרשע הלך והתחזק במשך מאות בשנים, וכניעתם של בני האדם לעבדות שטנית זו הייתה גורפת. רק באמצעות גבורת רוח הקודש — ההוויה השלישית באלוהות — ניתן יהיה להתנגד לפיתויי החטא ולגבור עליו. לכן לא תינתן רוח הקודש במשורה, אלא במלוא גבורתה האלוהית." – אלן ג' וייט, חמדת הדורות, ע40:543.

איזו ברכה, אם כן, לקבל את רוח הקודש, אשר מאשרת שאלוהים הוא אמת (יוחנן 3:33). הרוח היא שמרשיעה בחטא, בצדק ובשיפוט (יוחנן 16:8-11). לפיכך, המפתח עבורנו לדעת מה נכון, מה אמת, מה טוב, הוא הכניעה של התבונה וחוויות החיים שלנו לדבר אלוהים באמצעות כוחה המשכנע והמכוון של רוח הקודש.