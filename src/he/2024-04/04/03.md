---
title: 'שה האלוהים'
date: 21/10/2024

---

העם העיברי חיפש משיח שיציל אותו מהשלטון הרומאי האכזר. המטרה של בשורת יוחנן הייתה לשנות את הבנתם את המשיח כך שיוכלו להכיר בישוע את התגשמות הנבואות לגבי בואו של מלך המשיח. המשיח לא יהיה שליט ארצי. הוא בא לקיים את כל הבטחות התנ"ך לגבי עצמו, הכוללות את ההקרבה העצמית שלו למען העולם, ולחדש את היחסים בין אלוהים לעמו.

`קראו את יוחנן 1:29-37. איזו הכרזה מכריז יוחנן המטביל על ישוע? באיזה תמונה הוא משתמש כדי לתאר אותו, ולמה זה כל כך משמעותי בהבנת מי ישוע היה ומה תהיה שליחותו?`

הצהרתו של המטביל לגבי ישוע כשה האלוהים תומכת בתכלית הבשורה של יוחנן, שהיא להביא להבנה מחודשת של עבודתו וטבעו של המשיח. ישוע, אכן, יהיה הגשמת ההבטחה של מערכת הקורבנות, כחזרה להבטחת הגואל, שניתנה לראשונה בבראשית 3:15.

"כאשר הכריז יוחנן בעת טבילת ישוע כי ישוע הוא שה האלוהים, נשפך אור חדש על פועלו של המשיח. יוחנן נזכר בדברי ישעיהו שניבא על המשיח: 'כשה לטבח יובל' (ישעיהו 53:7)" – אלן ג' וייט, חמדת הדורות, ע40:94.

`קראו את מרקוס 10:45, רומים 5:6 ופטר"א 2:24. כיצד פסוקים אלו עוזרים לנו להבין את תפקידו של ישוע כ"שה האלוהים"?`

ככל שיוחנן המטביל היה צריך לדעת יותר על שירותו של ישוע, הוא היה בטוח שישוע הוא המשיח המובטח, זה שבא בהגשמת הנבואה.

`הרהרו לעומק בתואר הזה של ישוע כ"שה האלוהים". אילו תמונות הוא מעלה בראש, וכיצד הקישור שלו למערכת הקורבנות של התנ"ך עוזר לכם להעריך את המחיר הגדול של ישועתנו?`