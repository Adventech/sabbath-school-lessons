---
title: 'שני התלמידים של יוחנן'
date: 22/10/2024

---

שני תלמידיו של יוחנן המטביל עמדו איתו כשישוע עבר על פניו. יוחנן הכריז, "הנה שה האלוהים!" (יוחנן 1:36). שני התלמידים הקשיבו למסר של יוחנן על המשיח, שיגשים את נבואות התנ"ך על המשיח הקרוב. התלמידים עזבו את יוחנן והלכו בעקבות ישוע, מתוך הכרה שישוע גדול מיוחנן המטביל וכי הינו התגשמות המסר של יוחנן.

`קראו את יוחנן 1:35-39. מה עשו שני התלמידים האלה לאחר ששמעו את עדותו של יוחנן על ישוע?`

מתוך רצון להיות עם ישוע, הם בילו איתו את כל היום. מי יודע אילו דברים מדהימים הם למדו וחוו אז? הם ודאי חוו דברים נהדרים כי, תוך זמן קצר, רצונם העז היה לחלוק את הניסיון שלהם עם אחרים. אנדרי, אחד משני התלמידים, מצא מיד את אחיו, שמעון, ואמר: "מצאנו את המשיח" (יוחנן 1:41). כאשר אנדרי הביא את אחיו אל ישוע, ישוע הראה מיד שהוא מכיר אותו, באומרו, " שמעון בן-יוחנן לך יקרא כיפא'" (יוחנן 1:42). ישוע הכיר והבין את שמעון. זה שישוע מכיר אדם הוא מוטיב בבשורת יוחנן. (ראו, למשל, יוחנן 2:24, 25.)

" אילו אחזה ביוחנן ובאנדרי רוח חוסר האמונה שאחזה בכוהנים ובמנהיגי הדת, הם לא היו יושבים רגלי ישוע ולומדים מפיו. הם היו באים אליו כדי לבקר את מעשיו ולשפוט את דבריו. כך סוגרים אנשים רבים את הדלת להזדמנויות יקרות מפז. ואולם, תלמידי ישוע הראשונים לא נהגו כך. אדרבה, הם נענו קריאת רוח הקודש בהטפתו של יוחנן המטביל. הם זיהו את קולו של הרב השמיימי... אור שמיימי האיר את תורת התנ"ך. אור חדש נשפך על נושאים רבים ומגוונים של האמת האלוהית." – אלן ג' וייט, חמדת הדורות, ע40:96.

כל הדגש של בשורת יוחנן הוא להביא לידי ביטוי מיהו ישוע, כדי שהבשורה הטובה הזו תחולק עם העולם.

`באילו דרכים המשיח ואמונתכם במשיח, שינו את חייכם? אילו שינויים נוספים הייתם רוצים שיתרחשו?`