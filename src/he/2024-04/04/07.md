---
title: 'נקודות למחשבה'
date: 25/10/2024

---

קראו בספרה של אלן ג' וייט, "נקדימון", ע40:120-127, חמדת הדורות.

נקדימון למד את השיעור המאלף הזה ואימץ אותו לליבו. הוא התעמק בכתובים בדרך חדשה — כבר לא לשם התפלפלות על תיאוריות, אלא כדי להפיח חיים בנשמה. הוא החל לראות את מלכות השמיים בעודו נכנע להדרכת רוח הקודש ....

"אנו מקבלים את חסד ה' באמצעות אמונה, אך לא האמונה מושיעה אותנו. היא אינה מזכה אותנו בדבר. אמונה היא היד שבאמצעותה אנו אוחזים במשיח ונהנים מזכויותיו, מקורבן התמורה הנשגב המביא לנו מחילה ומזור מחוליי החטא ומושיענו. חזרה בתשובה נובעת מן המשיח, בדיוק כשם שמחילה על חטאים מוענקת לנו מן המשיח.

"אם כך, כיצד ניוושע? 'וכמו שהגביה משה את הנחש במדבר, כך צריך שיורם בן האדם', כדי שכל מי שהוטעה וננשך על ידי הנחש יישא מבטו אל המושיע ויחיה. הביטו 'הינה שה האלוהים הנושא חטאת ]עולם' )בשורת יוחנן 1:29). האור הזורח מקרבן המשיח על מזבח הצלב מגלה את אהבתו של אלוהים. אהבתו מושכת אותנו אליו. אם איננו מגלים התנגדות למשיכה זו, רוח ה' תובילנו אל מרגלות מזבח זה, כשליבנו מלא חרטה על חטאינו אשר בעטיים המשיח הועלה לקרבן. או אז, רוח האלוהים תפיח בנשמה חיים חדשים באמצעות אמונה. המחשבות והמאוויים יוכנעו ויצייתו לרצון המשיח. הלב, המוח והנפש ייבראו מחדש בדמותו של המושיע, הפועל בקרבנו ומכניע הכול למשמעתו. או אז, תיחרט תורת ה' על ליבנו ונפשנו, ונוכל להכריז עם המשיח: 'לעשות רצונך אלוהי חפצתי' (תהילים 40:9)." – אלן ג' וייט, חמדת הדורות ע40:126.

**שאלות לדיון**:

`יוחנן המטביל בא לסלול את הדרך לישוע. עד כמה מוצלחת הייתה כהונתו, לדעתכם, לפחות מנקודת מבט אנושית? כמו כן, כשאתם חושבים על התשובה שלכם, שאלו גם את השאלה החשובה: איך אתם מגדירים "הצלחה" כשמדובר בדברים רוחניים?`

`מאוחר יותר, יוחנן המטביל הביע כמה ספקות כנים (מתי 11:2, 3; לוקס 7:19). מה גרם לשאלותיו, ומה נוכל ללמוד מהן כיצד להיות איתנים באמונתנו?`

`בכיתה, דונו ברעיון כיצד מישהו כמו נקדימון, מנהיג בקהילה האמיתית, מישהו שבוודאי היה לו ידע רב, עדיין יכול להיות כל כך בור מבחינה רוחנית במה שחשוב באמת. אילו לקחים נוכל לקחת ממצבו?`