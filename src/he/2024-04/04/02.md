---
title: 'עדותו של יוחנן המטביל'
date: 20/10/2024

---

כפי שהמחיש השיעור בשבוע שעבר, בשורת יוחנן מתחילה בישוע המשיח, הדבר, בקיומו הנצחי לפני הבריאה. אבל באותו פרולוג, יוחנן המטביל מופיע כעד לישוע. כמה יהודים בתקופתו של ישוע ציפו לשני סוגי משיח, האחד ממשמרת הכהונה והשני מלכותי. יוחנן מלמד בבירור שיוחנן המטביל לא טען שהוא אחד מהם אלא שימש כעד למשיח האמיתי היחיד.

`קרא את יוחנן 1:19-23. כיצד הסביר יוחנן המטביל את שירותו ואת שליחותו?`

המנהיגים הדתיים שלחו כוהנים ולוויים לשאול את יוחנן מי הוא. עם ציפיות משיחיות גבוהות ביהודה, היה חשוב למטביל להבהיר את יחסו לציפיות אלו. הוא לא היה האור, אבל הוא נשלח מאלוהים כדי להעיד על האור ולהתכונן לביאת המשיח (יוחנן 1:6-8). לכן הוא ענה להם בצורה הברורה ביותר ואמר: "לא המשיח אני" (יוחנן 1:20).

כמו כן, יוחנן הטביל במים, אך המשיח יטביל ברוח (יוחנן 1:26, 33). יוחנן לא היה ראוי אפילו להתיר את שרוכי נעליו של ישוע (יוחנן 1:27). המשיח הועדף לפני יוחנן, מכיוון שהוא היה לפני יוחנן (יוחנן 1:30). ישוע היה בנו של אלוהים, ויוחנן רק הצביע עליו (יוחנן 1:34).

`קרא את ישעיה 40:1-5 ואת יוחנן 1:23. כיצד משתמש יוחנן בפסוקים אלו?`

בימי בית שני כאשר כבישים סלולים היו מלאי בורות ומהמורות, נשלחו לעתים משרתים שעברו לפני המלך כדי ליישר את פני הדרך והפניות כדי להשמיש את הדרך למרכבתו לנסיעה טובה וחלקה. כך גם היה הדבר כהתגשמות נבואתו של ישעיהו (בפרק 40:3-4), יוחנן בא על מנת לסלול את הדרך בלב העם לישוע.

`באיזו דרך עלינו, כאדוונטיסטים של היום השביעי, לעשות את אותו סוג של שירות כמו יוחנן המטביל? מהן ההקבלות?`