---
title: 'פיליפוס ונתנאל'
date: 23/10/2024

---

`קראו ביוחנן 1:43-46. מה חשף המסר של פיליפוס אודות אמונתו בישוע?`

פיליפוס היה מבית ציידא, כמו אנדרי ושמעון. הוא מצא את חברו נתנאל וסיפר לו על ישוע. יוחנן המטביל כינה את ישוע "שב האלוהים". אנדרי אמר לשמעון שהוא מצא את "המשיח". אבל פיליפוס מכנה את ישוע זה שמשה והנביאים כתבו עליו ומוסיף את השם "ישוע מנצרת". התייחסותו לנצרת מעוררת בנתנאל תגובה חריפה.

נראה שנתנאל היה בעל דעות קדומות כלפי העיירה הקטנה נצרת. מבחינתו זה לא ייתכן שמלך המשיח יבוא ממקום כזה שולי. דעות קדומות מעוורות בקלות את העיניים מלראות אנשים בעבור שוויים האמיתי. נראה שפיליפוס זיהה, אולי משיחות קודמות עם נתנאל, שהדרך הנכונה להתמודד עם דעות קדומות אינה איזה טיעון פילוסופי או תיאולוגי נעלה אלא להזמין את הפרט לחוות את האמת באופן אישי בעצמו. הוא פשוט אמר, "בוא וראה." וזה בדיוק מה שהוא עשה. הוא הלך וראה.

`קראו את יוחנן 1:47-51. כיצד שכנע ישוע את נתנאל לגבי זהותו, ומה הייתה תגובתו של נתנאל?`

מה שחסר בין פסוק 46 לפסוק 47 הוא הפרט המכריע של האופן שבו נתנאל הגיב להזמנתו של פיליפוס. אולם הוא קם והלך לראות. ידידותו עם פיליפוס הייתה חזקה יותר מדעותיו הקדומות, וחייו הישתנו מאותו רגע.

ישוע אומר מילים יפות על נתנאל, וקורא לו ישראלי שאין בו רמיה (יוחנן 1:47), ניגוד גדול ממה שנתנאל אמר על ישוע (יוחנן 1:46). נתנאל מגיב בהפתעה כי מבחינתו זו הייתה הפעם הראשונה בחייו בה פגש את ישוע.

ואז ישוע מתייחס לכך שראה אותו מתחת לעץ תאנה, והאמירה הקטנה הזו משכנעת את נתנאל. ישוע, מתוך תובנה אלוהית, ראה את נתנאל מתפלל, מחפש אחר האמת מתחת לעץ ההוא (ראו אלן ג'י ווייט, חמדת הדורות, ע40:140, 141). לאחר מכן נתנאל מתוודא וקורא לישוע רבי, בן האלוהים ומלך ישראל. שימו לב כיצד ההתגלות הקטנה ביותר לכאורה מובילה לווידוי הגדול ביותר באמונה.