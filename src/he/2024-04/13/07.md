---
title: 'נקודות למחשבה'
date: 27/12/2024

---

נקודת המבט של אלוהים שונה בתכלית מזו של בני האדם. אלוהים חולק איתנו את נקודת המבט שלו באמצעות דברו, כתבי הקודש, תחת כוחה של רוח הקודש. זו הבחירה שלנו אם ברצוננו ללכת בחושך או לקבל את האור המגיע מישוע המשיח כפי שמתגלה בדברו.

חלק בלתי נפרד מהבחירה הזו הוא הכניעה האישית שלנו לישוע המשיח, בן האלוהים וגואל האנושות. באמצעות כוחה של רוח הקודש, אלוהים האב גילה לנו - בחייו, במותו ובתחייתו של ישוע - את עומק אהבתו. ואנחנו יודעים על ישוע כי חייו, מותו ותחייתו נרשמו בדבר האלוהים.

"מלאכי ה' יורדים ועולים תדירות מן השמיים לארץ, ומן הארץ לשמיים. הניסים שעשה המשיח בעבור הסובלים והחולים, התחוללו בגבורת ה' דרך שירותם של מלאכי ה'. כל ברכה מאת ה' באה אלינו דרך המשיח, באמצעות שירותם של מלאכיו השמיימיים. מושיענו לבש בשר ודם, ולכן הוא מתעניין בטובתם של בניו ובנותיו של אדם הראשון, השרויים בחטא; אך בעת ובעונה אחת, הוא אוחז בכס ה' באמצעות אלוהותו. כך משמש המשיח מתווך המקשר בין בני האדם לאלוהים, ובין אלוהים לבני האדם." – אלן ג' וייט, חמדת הדורות, ע40:100.

**שאלות לדיון**:

`מכל הסיפורים בספר יוחנן, איזה מהם מדבר אליכם הכי חזק על אהבתו ואופיו של אלוהים? שתפו את כיתתכם מדוע לדעתכם הסיפור הזה כל כך משכנע.`

`במונחים מעשיים, כיצד צריך אדם להתנהל בחיפוש אחר האמת?`

`מדוע בדרך כלל קשה להניח את העצמי בצד כבורר האמת? האם אי פעם נוכל לעשות זאת כראוי, או האם האנושות שלנו, במידה מסוימת, עדיין תשפיע על האופן שבו אנו רואים את כתבי הקודש? מדוע עלינו להכיר בעובדה זו, וכיצד הענווה באה לעזור לנו לוותר על הדעות הקדומות שלנו למען דבר אלוהים?`

`ההיסטוריה של הנצרות המערבית מלאה בדוגמאות מחרידות למה שקורה כאשר דבר אלוהים נכפף לפוליטיקה ולדעות קדומות של בני אדם. מהן כמה מאותן דוגמאות, ואיזה לקח נוכל ללמוד מהן כיום לגבי עד כמה זה מסוכן כשנקודות מבט אנושיות הופכות למסנן הדומיננטי ל"פירוש" המקרא?`

`סכמו במילים שלכם את התמונה הגדולה של בשורת יוחנן. מה המסר המרכזי שלה עבורנו היום?`