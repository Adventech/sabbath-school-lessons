---
title: 'להתמקד בישוע'
date: 23/12/2024

---

`קראו יוחנן 21:20-22. איזו שאלה הובילה את כיפא לדרך שגויה? איך ישוע יישר את הדרך?`

ישוע זה עתה החזיר את כיפא לשירות ואמר לו: "לך אחרי" (יוחנן 21:19). זו הייתה כנראה היה הליכה פיזית ממשית אחרי ישוע לאורך החוף. וזה מכיוון שכיפא הסתובב וראה גם את יוחנן הולך אחרי ישוע, ושאל אותו עליו: "אדוני, וזה מה לו?" (יוחנן 21:21).

בהחזרתו של כיפא לשירות, ישוע חזה אף את אופן מותו (יוחנן 21:18). נראה שכיפא היה סקרן גם לגבי מותו של יוחנן. ישוע מפנה את תשומת ליבו של כיפא לסוגיית ההליכה אחריו, בלי לדאוג מה יקרה לתלמיד אחר.

`קראו יוחנן 21:23-25. כיצד הובנה הצהרתו של ישוע לא נכון? כיצד תיקן השליח יוחנן את אי ההבנה הזו?`

אנשים הבינו לא נכון למה התכוון ישוע כשאמר, "אם-רצוני שישאר עד-בואי מה-לך ולזאת אתה לך אחרי" (יוחנן 21:22). הם חשבו שזה אומר שישוע יחזור לפני שיוחנן ימות. ככל שחלף הזמן ויוחנן הזדקן, זה יהפוך לבעיה אם הוא ימות (מה שכמובן עשה) טרם חזרתו של ישוע. יוחנן תיקן תפיסה מוטעית זו בכך שהוא ציין שזה היה עניין של רצונו של ישוע, לא נבואה של מה שיקרה.

הרעיון של התמקדות בישוע, במקום באנשים אחרים, הוא מפתח חשוב לשאר השיעור של השבוע. ישוע, וישוע לבדו, הוא המושיע שלנו. אנשים בהכרח יאכזבו אתכם , אולי אפילו יפגעו בכם.

האמיתות שנסקרות  בימים שלישי עד חמישי יתמקדו בנושא של הבנת דבר אלוהים, במטרה להכיר וללכת אחרי ישוע, אשר לבדו צריך להיות האדון והמדריך שלנו - ללא קשר לעזרה, ייעוץ והדרכה שאחרים עשויים לתת לנו.

`באיזו תדירות אחרים, שאולי הערצתם, איכזבו אתכם? אילו לקחים, קשים ככל שיהיו, למדתם מהניסיון הזה?`