---
title: 'ההתמדה בישוע'
date: 26/12/2024

---

`קראו יוחנן 12:32. באילו דרכים מתארת ההצהרה הבולטת הזו את סמכותו של ישוע המשיח?`

כפי שראינו לאורך השיעורים של רבעון זה, בשורת יוחנן מושכת אותנו אל ישוע, אבל רק אם אנחנו מוכנים להכיר את אלוהים ולעשות את רצונו. לכל אורך הבשורה, אנשים הפוגשים את ישוע מקבלים את האור וגדלים או להבדיל, דוחים את האור ומתעוורים. נקדימון, האישה השומרונית, הפקיד המלכותי, האיש בבריכת בית ציידה ואלפי בני העם שאכלו את הלחם והדגים, אחיו של ישוע, המנהיגים הדתיים, העיוור מלידה, מרים ומרתה, פילטוס - כולם פגשו את ישוע ועשו בחירות לגבי האמת והאור שהוא הביא.

התיאולוגיה מלמטה מתחילה בטיעון אנושי כדי לקבוע ולבחון את קיומו וטבעו של האל. נקודת המבט האנושית, פגומה, בעלת דעות קדומות, עדיפה על זו האלוהית, הקדושה, המושלמת, היודעת כל. התיאולוגיה מלמטה בוודאות תוליך שולל רבים, כפי שעשתה בעבר ובוודאי תעשה זאת גם בעתיד (ראו התגלות 14:1-12), כאשר החוכמה האנושית, המבקשת להחליף את האלוהית, תנסה לכפות פולחן שקרי  על העולם.

`קראו יוחנן 15:1-11. מהו סוד הצמיחה והבריאות הרוחנית?`

הסוד הוא להישאר מחובר לישוע. הוא דבר האלוהים, לחם החיים, אור העולם, הדלת לצאן, הרועה הטוב, התחייה והחיים, הדרך, האמת והחיים, הגפן האמיתית.

`אלוהים ודברו המקרא, הם כמו מגנטים. אם לא נתנגד להם, הם ימשכו אותנו אליהם. "קול ה' מדבר אלינו באמצעות דברו, ויש הרבה קולות שנשמע; אבל המשיח אמר שעלינו להיזהר מהם שיגידו, הינה המשיח או שם המשיח. אז איך נדע שאין להם את האמת, אלא אם נביא את הכל אל כתבי הקודש?" – אלן ג'י ווייט, The Advent Review and Sabbath Herald, 3, אפריל 1888. ואז, עלינו למסור את דעותינו שלנו לאלה המוצגות בדבר אלוהים.`