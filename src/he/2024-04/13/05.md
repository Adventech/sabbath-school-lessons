---
title: 'תיאולוגיה מ"למעלה" או מ"למטה"'
date: 25/12/2024

---

`קראו יוחנן 4:46-54. איזו בעיה הביא עבד המלך בפני ישוע, ומה היתה הבעיה האמיתית הסמויה כאן?`

האיש הזה הגיע אל ישוע, אור העולם, אבל הוא החליט להאמין רק אם ישוע ירפא את ילדו. נוכל לומר שהתיאולוגיה של האיש הזה הייתה "תיאולוגיה מלמטה". התיאולוגיה מלמטה קובעת כללים וסטנדרטים לאלוהים ולדברו. רעיונות אנושיים, פגומים, מוגבלים וסובייקטיביים ככל שיהיו, הופכים לסמכות הסופית לגבי האופן שבו אנשים מפרשים את דבר אלוהים. איזו מלכודת מסוכנת ליפול בה!

תיאולוגיה "מלמעלה", לעומת זאת, מגיבה באמונה באלוהים ובדברו תחילה (יוחנן 4:48; יוחנן 6:14, 15; השניה לתימוטאוס 3:16). כאשר התנ"ך מתקבל באמונה, הוא הופך לפרשן של עצמו. תפיסת העולם של כתבי הקודש, ולא הפילוסופיה של העידן, היא המדריך להבנתם ופירושם כתבי הקודש. השקפות אנושיות חייבות להיות כפופות לדבר האלוהים, ולא להיפך.

עלינו להאמין לדברי הכתובים אם ברצוננו להאמין בדברי ישוע (יוחנן 5:46, 47). "אם תעמדו בדברי, תלמידי אתם באמת" (יוחנן 8:31). "דברו אינו שוכן בכם, כי אין אתם מאמינים לזה אשר האב שלחו " (יוחנן 5:38). "מי שדוחה אותי ואינו מקבל את דברי, יש השופט אותו. הדבר אשר דברתי הוא ישפט אותו ביום האחרון, כי לא מעצמי דברתי, אלא האב אשר שלחני הוא צוני מה שאמר ומה שאדבר'" (יוחנן 12:48, 49).

שמיעת דבר אלוהים היא יותר מקבלה פסיבית של מידע. זה אומר גם לעשות את רצון האל. וזוהי התגובה הפעילה לשמיעת דברו. "הרוצה לעשות את רצונו ידע אם תורתי מאלהים היא או אם מעצמי אני מדבר" (יוחנן 7:17).

והשמיעה והעשייה של דבר אלוהים הן ביטוי של אהבה אליו. "השיב לו ישוע: 'מי שאוהב אותי ישמר את דברי ואבי יאהב אותו; גם נבוא אליו ונשכן אצלו" (יוחנן 14:23).

`מה הקשר בין אהבתנו לישוע לבין ציות? מדוע כל סוג של "ציות" שאינו מבוסס על אהבה הוא בסכנה להיות ליגליסטי?`