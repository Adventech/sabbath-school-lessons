---
title: 'עדותה של מרים'
date: 11/11/2024

---

שישה ימים לפני פסח, ישוע בא לבקר את מרים, מרתה, ואחיהם אלעזר, שישוע הקים לחיים. שמעון, שנרפא מצרעת, אירח משתה מתוך הערכה על מה שישוע עשה למענו. מרתה שירתה, ואלעזר ישב ליד השולחן עם האורחים (יוחנן 12:1-8).

`מה הייתה המשמעות של מעשיה של מרים כאן? איך זה היה עדות למי שישוע באמת היה? (יוחנן 12:1-3).`

הבושם היה יקר מאוד, שווה שכר של כשנה לפועל הפשוט. מרים הביאה כנראה את המתנה הזו כביטוי להכרת תודה למושיע על מחילה על חטאיה ועל תחיית אחיה. היא התכוונה שבושם זה יוקדש ביום מן הימים לקבורתו של ישוע. אבל אז היא שמעה שבקרוב הוא יימשח למלך. במקרה כזה, היא תהיה הראשונה שתביא לו כבוד.

מרים כנראה לא התכוונה שהמחווה שלה תראה ברבים, אבל יוחנן מציין, "הבית ימלא ריח המרקחת" (יוחנן 12:3) יהודה הגיב בנזיפה מהירה וקבע כי היה צריך למכור את הבושם ולתת את התמורה לעניים. ישוע הרגיע מיד את מרים בכך שאמר, " הניחה-לה... כי העניים תמיד עמכם ואני אינני תמיד עמכם" (יוחנן יב:7, 8).

ישנו נושא שחוזר על עצמו בבשורה. ישוע יודע מה יש באנשים (יוחנן 2:24, 25; יוחנן 6:70, 71; יוחנן 13:11; יוחנן 16:19). במקרה זה במשתה של שמעון, ישוע יודע מה יש ביהודה. יוחנן מקפיד לציין מי היה יהודה - גנב המשרת את עצמו (יוחנן 12:6).

"את הבושם היקר אשר מרים ביקשה להרעיף על גופת המושיע, היא יצקה עתה על גופו החי. אילו הייתה משתמשת בו בשעת הקבורה, ניחוחו המתוק יכול היה רק לחדור לקבר; אך עתה הוא שימח את לבו של המושיע בכך שאישש את אמונתה ואהבתה אליו... וכאשר ירדה עליו חשכת המבחן הגדול, נשא עמו את זכר מחוות האהבה" – אלן ג' וייט, חמדת הדורות, ע40:445.

`ישוע ידע מה יש בלבה של מרים וליבו של יהודה. הוא גם יודע מה בלבכם. מה האמת הזו צריכה לספר לנו על הצורך של המשיח להיות כצדקתנו, שתשנה אותנו וגם תכסה אותנו?`