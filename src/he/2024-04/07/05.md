---
title: 'עדותו של תומא'
date: 13/11/2024

---

`קראו יוחנן 20:19-31. מה אנו יכולים ללמוד מסיפורו של תומא על אמונה וספק? איזו טעות גדולה תומא עשה?`

המשיח התגלה לתלמידים לאחר תחייתו, כשהם סגורים יחד בחדר בגלל פחד. תומא לא היה איתם. מאוחר יותר הוא שמע את הדיווחים על התחייה משאר התלמידים, אך הוא התייאש. זה לא התאים לתמונת הממלכה שבראשו. וגם, הוא בוודאי תהה מדוע ישוע התגלה לאחרים כאשר הוא עצמו לא נכח שם.

תומא אמר, "אם-לא אראה בידיו את-רשם המסמרות ואשים את-אצבעי במקום המסמרות ואשים את-ידי בצדו לא אאמין" (יוחנן 20:25).

תומא הכתיב את תנאי אמונתו. גישה זו לאמונה בישוע הופיעה שוב ושוב אצל יוחנן. נקדימון ענה לישוע: " איך יוולד אדם והוא זקן (יוחנן 3:4). האישה השומרונית שאלה, "אדוני כלי אין-לך לשאב-בו והבאר עמקה ומאין לך מים חיים" (יוחנן 4:11). הקהל שהואכל בלחם ובדגים שאל, "מה-האות אשר תעשה למען נראה ונאמין בך מה-תפעל" (יוחנן 6:30).

זו הפרספקטיבה של "ראה ואז תאמין" שבשורת יוחנן מתנגדת לה. כאשר ישוע פגש את תומא לאחר תחיית המתים, הוא הזמין אותו לבוא, לראות ולגעת בגופו העולה. אבל אז הוא אומר, " אשרי המאמינים ואינם ראים" (יוחנן 20:29).

"אלוהים אף פעם לא מבקש מאיתנו להאמין, מבלי לתת הוכחות מספקות שעליהן ניתן לבסס את אמונתנו. קיומו, אופיו, אמיתות דברו, כולם מבוססים על ידי עדות הפונה לתבונה שלנו; והעדות כזאת יש בשפע. יחד עם זאת, אלוהים מעולם לא הסיר את אפשרות הספק. אמונתנו חייבת לסמוך על הוכחות, לא על הדגמה." - אלן ג'י ווייט, הדרך אל המשיח, עמ'. 105.

דרך דבר אלוהים, דרך הבריאה ודרך ניסיון אישי, ניתנה לנו כמות מדהימה של הוכחות לאמונתנו בישוע.

`אם מישהו היה שואל אותכם, מדוע אתם מאמינים בישוע, מה הייתם אומרים?`