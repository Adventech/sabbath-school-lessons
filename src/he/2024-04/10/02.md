---
title: 'נתתי לכם דוגמא'
date: 01/12/2024

---

בשיחת הפרידה (יוחנן י"ג-י"ז) שלו מהם ישוע מדריך את תלמידיו בנוגע לעתיד. התבנית הספרותית שלו דומה לפרידה של משה בדברים או לברכת יעקב את ילדיו (בראשית מ"ז-מ"ט), או להדרכת דוד את בנו שלמה (דברי הימים א' כ"ח-כ"ט). ישוע מנחם את תלמידיו בנוגע לעזיבתו. הוא מבטיח להם תחליף שייצג אותו (רוח הקודש; יוחנן י"ד-ט"ז). הוא חוזה שיבוא צער  (יוחנן ט"ו-ט"ז), והוא קורא לתלמידים להישאר נאמנים (יוחנן ט"ו).

`קראו יוחנן 13:1–20. מה קרה כאן, ולמה הסיפור הזה כל כך חשוב? אילו שיעורים ביקש ישוע ללמד?`

בימיו של ישוע, אנשים נעלו סנדלים או הלכו יחפים ולכן היה זה טבעי שכפות הרגליים של כולם היו מאובקות ומלוכלכות. המנהג שרווח באותם ימים היה שעבד או משרת ירחצו את רגליהם של הבאים בשערי הבית. אבל אף משרת לא נכח כדי למלא את התפקיד הזה בלילה שבו ערכו התלמידים עם ישוע את ליל הסדר לפני מעצרו.

להפתעת כולם, ישוע קם מן הסעודה ורחץ את רגליהם של כל תלמידיו. יוחנן 13:4, 5 מספר את שעשה ישוע צעד אחר צעד. יוחנן תיאר בפירוט כה רב את שישוע עשה בכדי להדגיש את מעשה הענווה הבלתי יאומן הזה של האדון.

בכך שהוא מספר על תגובתו של כיפא, יוחנן (13:8-11)מעמיק את תחושת המועקה וחוסר ההבנה של התלמידים ממעשיו של ישוע. איך יכול להיות שישוע, האדון, המשיח, מבצע משימה כה משפילה? כיפא סירב לאפשר לישוע לרחוץ את רגליו, רק כדי שישוע יאמר לו שאם לא ישתף פעולה, לא יהיה לו חלק עם ישוע. ואז כיפא נכנע ובעצם גם ביקש לשטוף את כל גופו ובכך הביע את רצונו להיות מחובר עם ישוע לעולם.

משמעות פעולתו של ישוע בסעודת הפסח קשורה למי שהוא. הוא אומר ביוחנן 13:13 שהוא המורה והאדון. כך קראו לו, והוא מציין שזה כך. תארים אלה מבטאים סמכות וכוח. עם זאת, ישוע מלמד שיש להשתמש בכוח ובסמכות לשירות, לא להגדלה עצמית. הקהילה האדוונטיסטית אימצה את התחושה הזו של הדוגמה של ישוע, ולקחה את מה שנקרא בצדק "טקס הענווה" כשירות הכנה לסעודת האדון.

`מה מלמד אתכם טקס הענווה אודות הליכה בדרכו של ישוע וכיצד לשרת אחרים בצניעות ובהלך רוח כנוע ואוהב?`