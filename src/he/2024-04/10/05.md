---
title:  אני האמת
date:  04/12/2024
---

`קראו יוחנן א':14, 17, יוחנן ח':32, יוחנן י"ד:6, יוחנן ט"ו:26. כיצד קושר יוחנן את המושג אמת ישירות לישוע?`

שוב ושוב בבשורה של יוחנן, האמת קשורה לישוע, לאביו ולרוח הקודש. האמת קשורה עם ישוע, הדבר (לוגוס), ועם האור - בניגוד לחושך (יוחנן א':1-14, יוחנן ג':19-21). וגם, שקר קשור לשטן ולחטא (יוחנן ח':44-46). כתוצאה מכך, האמת בבשורת יוחנן אינה רק עניין של עובדות ומספרים. זה אמנם כרוך בדברים כאלה, אבל יותר מזה, רעיון האמת מכיל היבט מוסרי של נאמנות לאלוהים ולרצונו.

"יש רבים שזועקים לאל החי, כמהים לנוכחות האלוהית. תיאוריות פילוסופיות או חיבורים ספרותיים, מבריקים ככל שיהיו, אינם יכולים לספק את הלב. אין ערך לקביעות והמצאות של אנשים. תנו לדבר אלוהים לדבר אל העם. תנו לאלה ששמעו רק מסורות ותיאוריות אנושיות ומשפטים אנושיים לשמוע את קולו של מי שדברו יכול לחדש את הנשמה לחיי נצח." – אלן ג'י ווייט,Christ’s Object, עמ'. 40.

חשבו על מה המשמעות של להיות האמת עבור ישוע. ישוע הוא הלוגוס, הדבר שהיה עם אלוהים מלכתחילה ומי שברא כל היצורים (יוחנן א':1-4). האחד עם האב מימי עולם, ישוע הוא בעל המאפיינים של האב, ולכן הוא גם ה"אני הוא". הווייתו אינה כפופה לאיש או לשום דבר אחר. שום דבר שקיים, כולל ידע, אינו קיים מלבדו. וכל מה שכן קיים, שנברא, נוצר רק על ידי ישוע וקיים רק בו, גם כן. "כי-בו נברא כל אשר בשמים ואשר בארץ כל הנראה וכל אשר-איננו נראה הן כסאות וממשלות הן שררות ורשיות הכל נברא על-ידו ולמענו, והוא לפני הכל והכל קיים בו " (קולוסים א':16, 17).

ישוע אינו פשוט התגלמות האמת. הוא האמת. אמת אינה מושג או מבנה. זה ישות.

ניתן לדמות את האמת, ישוע המשיח, לשמש המאירה את העולם (יוחנן ח':12). זה מקביל למה שסי.אס לואיס קבע על הנצרות, "אני מאמין בנצרות כפי שאני מאמין שהשמש זרחה, לא רק מפני שאני רואה אותה, אלא כי על ידה אני רואה את כל השאר." - "האם תיאולוגיה היא שירה?" (עמ': הוצאת אוניברסיטת סמיזדאת, 2014), עמ'. 15, הוצג במקור 1944.