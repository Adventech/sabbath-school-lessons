---
title: 'אשוב בהחלט'
date: 02/12/2024

---

`קראו יוחנן 14:1-3. באיזה הקשר ישוע אמר את המילים האלה?`

בסוף פרק י"ג ביוחנן, ישוע אומר שהוא הולך (יוחנן 13:33). זה מעורר שאלה אצל כיפא לאן הוא הולך (יוחנן 13:36). התלמידים אינם מבינים שישוע מדבר על מותו, תחייתו ועלייתו. כיפא אומר שהוא מוכן למסור את חייו למענו (יוחנן 13:37). זה כאשר ישוע חוזה את התכחשתו של שמעון אליו (יוחנן 13:38).

בהקשר זה ישוע אומר לתלמידיו לא להניח לליבם להיות מוטרד (יוחנן 14:1). הפועל מוטרד מתורגם ביווני כ tarassō, ,  שפירושו לעורר, להפריע, לעצבן, להכניס לבלבול. אין זה מפתיע שהתלמידים נקלעו לבלבול לנוכח דבריו של ישוע.

אבל בניגוד לפחדים שלהם, הוא מדבר על בית אביו, שבו יש הרבה חדרים (לא אחוזות, אלא חדרים כמו בפונדק). הוא הולך לשם להכין להם מקום. דבריו מביטים מעבר לסערת הצלב הקרובה, אל הזמן שבו הוא ישוב לגאול את עמו. הוא מסתכל לזמן שבו כל הטרגדיה הזו עם החטא תסתיים אחת ולתמיד (ראו  דניאל 7:27).

ישוע אומר, "והיה כי-הלכתי ... אשוב ולקחתי אתכם אלי למען תהיו גם-אתם באשר אני שם" (יוחנן 14:3). ברור שזו הבטחה לביאתו השנייה.

מה הבסיס לאמון בהבטחה זו? רבים אומרים שהתגשמות נבואות המקרא, וזה בהחלט נכון. אבל ביוחנן 14:3, הבסיס נאמר אחרת. בפסוק הזה אני אבוא הוא בעצם בזמן הווה ביוונית (אני בא).  שימוש זה בזמן הווה ביוונית הנקרא הווה עתידני. זהו אירוע עתידי שמדברים עליו בוודאות כזו עד שהוא מתואר כאילו כבר התרחש. לפיכך, מקובל לתרגם את הביטוי, 'אני בהחלט אבוא שוב'. הבסיס לתקוותנו לשובו של אדוננו אינו רק התגשמות נבואות התנ"ך אלא גם זאת, ובוודאי אף יותר, תקווה המבוססת על האמון שלנו באחד שהבטיח אותה. הוא אמר שהוא בהחלט ישוב למען עמו. אנחנו יכולים לבטוח בהבטחה הזו בזכותו של מי שהבטיח אותה.

`מה מלמד אותנו הצלב על הוודאות בביאתו השנייה של המשיח? ללא הביאה השנייה, מה יועיל לנו מותו של ישוע בביאתו הראשונה?`