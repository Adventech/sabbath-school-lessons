---
title: 'מהי אמת?'
date: 15/12/2024

---

ביוחנן 18:28-32, משפטו של ישוע לא מתואר בפרטי פרטים. הדגש הוא על ישוע המובא בפני פילטוס.

`קראו יוחנן 18:33-38. על מה דיברו פילטוס וישוע?`

המושל שואל את ישוע אם הוא מלך היהודים (יוחנן 18:33). זוהי ההתייחסות הראשונה לתואר הזה, אך לא תהיה האחרונה. ישוע שואל את פילטוס אם הוא שואל זאת בעצמו או האם אחרים אמרו לו שהוא כזה. השאלה שלו משנה את המצב, ושואלת אם הוא מבין אל מי הוא מדבר. הקורא כבר יודע שישוע הוא המלך. האם המושל יודע?

פילטוס משיב בשאלה משלו: " הכי אנוכי יהודי הלא עמך וראשי הכהנים הסגירוך אלי מה עשית?" (יוחנן 18:35). זו הייתה התחמקות, שנבעה מרגזנות על שאלתו של ישוע. זה היה הצעד הראשון של המושל להתרחקות מהאמת, שנתן לדעות קדומות לחסום את תפיסתו.

ישוע משיב כי מלכותו אינה מהעולם הזה (יוחנן 18:36). לאחר מכן פילטוס מסיק שישוע אכן טוען שהוא מלך (יוחנן 18:37). זה מוביל להסבר החשוב של ישוע שהוא נולד כדי להעיד על האמת ושכל אדם שהוא "'האמת'" שומע את קולו (יוחנן 18:37).

לאחר מכן פילטוס שואל, "מהי האמת?" (יוחנן 18:38), אבל הוא לא מחכה לתשובה. במקום זאת, הוא יוצא החוצה כדי לנסות להציל את ישוע מהקהל.

האמת היא נושא רב חשיבות בבשורת יוחנן. בתור 'הדבר' הנצחי (לוגוס, יוחנן 1:1-5), ישוע הוא האור והאמת. כל זה בניגוד לחושך ולחטא. הוא מלא בחסד ובאמת (יוחנן 1:14). החסד והאמת הגיעו דרכו (יוחנן 1:17). יוחנן המטביל העיד על האמת (יוחנן 5:33). ישוע אישר שאביו הוא "אמת" (יוחנן7:28). ישוע עצמו שמע את האמת מאביו (יוחנן 8:40). ישוע הוא "הדרך, האמת והחיים" (יוחנן 14:6). דבר אלוהים הוא "אמת" (יוחנן 17:17). למרות שאלתו, פילטוס החמיץ את ההזדמנות שלו לדעת את האמת בגלל דעותיו הקדומות, החלטותיו הקודמות והלחצים עליו.

`איך אתם מבינים את הרעיון של ישוע כישות שהיא האמת?`