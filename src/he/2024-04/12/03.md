---
title: 'הינה האיש!'
date: 16/12/2024

---

`קראו את יוחנן 18:38-19:5. כיצד ניסה פילטוס לשכנע את האנשים לבקש את שחרורו של ישוע?`

פילטוס לא חיכה לתשובה של ישוע בנוגע לאמת. במקום זאת, הוא יצא בחזרה כדי לנסות לשכנע את האנשים. עצם הדיבור איתם, במקום רק לשחרר את ישוע לחופשי, פילטוס העמיד את עצמו בעמדת נחיתות. המנהיגים הדתיים הבינו שהם יכולים לתמרן את המושל דרך ההמון.

פילטוס מתייחס למנהג לשחרר אסיר בחופשת חג הפסח ושואל אם העם רוצה שישחרר את "מלך היהודים". באופן מפתיע, ובאופן אירוני למדי, האנשים מבקשים את שחרורו של פושע בשם בראבא ולא את ישוע החף מפשע.

עכשיו מתחילים הלעג וההשפלה של ישוע. החיילים הרומאים "מכתירים" אותו בכתר קוצים, עוטים עליו גלימת ארגמן (לבוש מלכות באותם ימים), וממשיכים ללעוג לו כמלך היהודים. סוג זה של "ברכה מלכותית" על ידי חיילים היה דומה לאופן שבו בירכו את הקיסר, אבל כאן זה נעשה בלעג.

על ידי פניה לרחמיו של ההמון המשולהב, נראה היה שפילטוס מחפש דרך כלשהי לשחרר את ישוע. הוא מוציא את ישוע החוצה כשעל ראשו כתר הקוצים ועטוי בגלימת ארגמן. הסצינה, ללא הערות על ידי יוחנן, מציגה את ישוע בלבוש מלכותי מדומה, כשהמושל קורא לעם "הנה האדם"(יוחנן 19:5). זה מזכיר לקורא הבשורה את דבריו של יוחנן המטביל ביוחנן 1:29: "הנה שה האלהים הנשא חטאת העולם".  זה אירוני שהמושל האלילי מציג את המשיח בלבוש מלכותי זה לפני ישראל.

עם זאת, כפי שמראה יוחנן 19:6-16,  ההמון תובע בתקיפות את צליבתו של ישוע.  בהתבסס על טענתו של ישוע להיותו בן האלוהים החלטה בדבר צליבתו של ישוע מפחידה מאוד את פילטוס שמחפש ביתר שאת דרכים שיאפשרו את שחרורו של ישוע. אבל המנהיגים חותמים את גורלו של ישוע בטענה שלשחררו פירושו להתנגד לקיסר. הם יודעים שנאמנותו של פילטוס לקיסר משמעותה שהוא לא יוכל לשחרר מישהו שדורש את אותו תפקיד. המנהיגים אומרים שאין להם מלך מלבד הקיסר. לפיכך, שנאתם העמוקה לישוע הייתה גדולה מהשאיפות הלאומיות שלהם. כדי להיפטר מישוע הם היו מוכנים להקריב אף את שאיפותיהם ותקוותם לאוטונומיה לאומית.

`כמה אירוני ומפחיד ששליט גוי עובד אלילים רוצה לשחרר את ישוע, בעוד המנהיגים הרוחניים של האומה, שהיו צריכים להכיר בו, רצו שייצלב במקום זאת! אילו לקחים אנחנו יכולים ללמוד מכך?`