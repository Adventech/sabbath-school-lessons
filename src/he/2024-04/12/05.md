---
title: 'הקבר הריק'
date: 18/12/2024

---

`קראו יוחנן 20:1-7. מה החשיבות עבורנו של מה שמתואר בפסוקים אלה?`

ישוע מת מאוחר ביום שישי אחר הצהריים וקם לתחייה מוקדם ביום ראשון. מכיוון שהשבת הייתה קרובה כאשר הוא נקבר (יוחנן יט:42), תהליך הקבורה נעשה בחיפזון ולא הושלם. עד כמה שהם אהבו את ישוע, חסידיו שמרו את יום השבת ולא הלכו לקבר (השוו למרקוס 16:1, לוקס 23:56). לאחר השבת קנו מספר נשים בשמים להביא לקבר ביום ראשון בבוקר. לתדהמתן, האבן הוסרה מן הפתח והקבר היה ריק.

מרים המגדלית הייתה אחת מאלה שהגיעו מוקדם לקבר. היא רצה לספר לשמעון וליוחנן מה שראתה. ובעקבות דבריה שני הגברים רצו לשם כאשר יוחנן רץ מהר יותר, עקף את שמעון והגיע ראשון לקבר התכופף, הביט פנימה וראה את התכריכים שבהם נעטפה גופתו של ישוע מונחים שם אבל הוא לא נכנס פנימה. אולם שמעון בהגיעו לקבר נכנס לתוכו וראה גם הוא את התכריכים מונחים שם לפניו. הוא ראה גם את המצנפת שכיסתה את ראשו של ישוע, אבל היא לא היה מונחת עם התכריכים אלא היתה מקופלת ומונחת בנפרד.

`קראו יוחנן 20:8-10. מה הייתה המשמעות של המצנפת המקופלת?`

לאחר ששמעון נכנס לקבר, נכנס אחריו גם יוחנן. ביוחנן 20:8 הוא אומר שהוא נכנס, ראה והאמין. מדוע ראיית בדי הקבורה מונחים שם ואת המצנפת מונחת בנפרד, מקופלת, הובילה את יוחנן להאמין שישוע קם מהמתים?

כדי לענות על שאלה זו, יש צורך להרהר מדוע הקבר היה ריק מלכתחילה. התשובה האופיינית ביותר תהיה חטיפת הגופה. אבל ההסבר הזה נכשל משלוש סיבות. ראשית, מתי מספר לנו שהקבר היה תחת משמר (מתי 27:62-66), מה שהופך את חטיפת גופתו של ישוע לבלתי סבירה בעליל. שנית, שודדי קברים גונבים בדרך כלל חפצי ערך, לא גופות נרקבות. שלישית, שודדי קברים ממהרים לברוח מהמקום וכמובן שאין להם זמן ומוטיבציה לקפל מצנפות או כל דבר אחר. אין פלא, אם כן, שכאשר יוחנן ראה את המצנפת מקופלת, הוא האמין שישוע קם מהמתים.