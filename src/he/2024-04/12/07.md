---
title: 'נקודות למחשבה'
date: 20/12/2024

---

קראו בספרה  של אלן ג' וייט, "נשלם", ע40:616-620, "הוא קם לתחייה", ע40:631-636, "אישה למה את בוכה", ע40:637-641, בחמדת הדורות. ראו גם, קליפורד גולדשטיין, קם לתחייה: מציאת הקבר הריק.

"פילטוס נכסף להציל את ישוע, אך הוא הבין כי לא יוכל לעשות זאת ובעת ובעונה אחת לשמור על עמדו וכבודו. במקום לאבד את שררתו,  הוא בחר להקריב את חייו של אדם חף מפשע. בדומה, אנשים רבים מקריבים את עקרונותיהם על מזבח יוקרתם ונוחותם. אין בחפצם לאבד את מעמדם או לסבול. המצפון והחובה מצביעים על נתיב אחד, ואילו האני ותשוקותיו האנוכיות מצביעים על נתיב אחר. הלך הרוח העכשווי נושב בעוז בכיוון השגוי; אדם המתפשר על עקרונותיו ובוחר ברע, נסחף לתוך אפלה כבדה של אשמה וחטא." – חמדת הדורות, ע40:598.

"המשיח לא שבק חיים עד שהשלים את המלאכה אשר בא לבצע, ואז, בנשימתו האחרונה, הכריז: "נשלם" (יוחנן 19:30). המאבק הוכרע. ישוע נחל ניצחון. יד ימינו וזרועו הקדושה נחלו למענו את ניצחון. כמנצח הניף את דגלו על פסגת הרקיע הנצחי. האם לא שררה שמחה בקרב המלאכים? כל השמיים חלו ניצחון עם ניצחונו של המושיע. השטן הובס; הוא ידע כי מלכותו אבדה לו לעולמים. כאשר המלאכים והעולמות הטהורים שמעו את הזעקה: "נשלם" הייתה לה משמעות עמוקה בעיניהם. היא נועדה לאוזניהם ולאוזנינו, וזאת כדי לציין כי מלאכת הגאולה הכבירה הושלמה. המלאכים והעולמות הטהורים חולקים איתנו את פירות ניצחונו של המשיח." – אלם ג' וייט, חמדת הדורות, ע40:614.

**שאלות לדיון**:

`אילו תהליכים בקבלת החלטות יכולים לעזור לכם להימנע מטעות מהסוג שעשה פילטוס?`

`מדוע ישוע היה צריך למות במקומנו? מדוע הוא היה צריך להיות חליפתינו? מדוע מותו נחוץ היה כדי להושיענו? אילו קטעי מקרא תומכים בתשובתכם?`

`מה הקשר בין עדויות מכתבי הקודש לראיות היסטוריות בכל הנוגע לאמונה בתחיית ישוע? כלומר, מהן העדויות ההיסטוריות החזקות המאששות את תחייתו של ישוע?`

`חשבו על הראשונה לקורינתים 15:12-20. איך אפשר להבין את הרעיון שללא תחייתו של המשיח, "גם הישנים במשיח אבדו" (קורנ"א 15:18), אם אלה ש"ישנים במשיח" ילכו מיד לגן עדן? כיצד מאששים דבריו של שאול כאן את האמת שהמתים הינם ישני עפר עד תחיית המתים בשובו של המשיח?`