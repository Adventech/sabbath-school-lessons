---
title: 'ישוע ומרים'
date: 19/12/2024

---

`קראו יוחנן 20:11-13. מה קרה כאן שמראה שמרים המגדלית עדיין לא הבינה את המשמעות של הקבר הריק?`

ההתייחסות האחרונה למרים בקטע הקודם היא שסיפרה לשמעון וליוחנן על הקבר הריק (יוחנן 20:2). הם רצו אל הקבר, והיא חזרה לשם קצת אחרי כן. לאחר ששמעון ויוחנן בדקו את הקבר, הם עזבו אותו. אבל מרים חזרה, התעכבה ובכתה שם. אין ספק שהיא בכתה הרבה מאוד במהלך הימים האחרונים. ועכשיו - גם זה? היא התכופפה והסתכלה פנימה.

להפתעתה, שני מלאכים בלבן היו בקבר, ישבו במקום בו גופתו של ישוע הונחה. הם שאלו אותה, "'אישה, למה תבכי?" (יוחנן 20:13). תשובתה הכואבת הייתה שהם לקחו את האדון שלה, והיא לא ידעה היכן הניחו אותו.

`קראו יוחנן 20:14-18. מה שינה הכל עבור מרים?`

מבעד לעיניים מעורפלות ושטופות בדמעות, מרים הפנתה את ראשה וראתה מישהו שעומד מאחוריה. במילים דומות לאלו של המלאכים, הזר שאל, " אשה למה תבכי את-מי תבקשי?'" (יוחנן 20:15). היא חשבה שהיא מדברת עם הגנן וביקשה את עזרתו במציאת גופתו של ישוע.

הזר אומר מילה אחת, "מרים". זו הייתה התגלות של מילה אחת ששינתה את העולם. לפתע, מרים המופתעת זיהתה שישוע שקם לתחייה דיבר אליה והיא הכירה אותו. ישוע התעקש שהיא לא תגע בו, מכיוון שהוא חייב לעלות אל אביו. אבל המשימה שלה שהוא הטיל עליה היא ללכת ולהגיד לתלמידים שהוא עולה " אל-אבי ואביכם ואל-אלהי ואלהיכם" (יוחנן 20:17). מרים מילאה את משימתה. היא סיפרה לתלמידים שראתה את האדון וכן סיפרה את כל שאר הפרטים שחלק איתה (יוחנן 20:18).

`קראו את הראשונה לקורינתים 16:12-20. לפי שאול, איזו תועלת יש באמונתנו במשיח אלמלא המשיח קם מן המתים?`