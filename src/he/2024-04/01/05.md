---
title:  לבבות נוקשים
date:  02/10/2024
---

אותות, נפלאות וניסים, כשלעצמם, אינם מוכיחים שמשהו הוא מאלוהים. אבל, מצד שני, כשהם מאלוהים, זה דבר מסוכן לדחות אותם.

`קראו את יוחנן ה':10-16. אילו לקחים נוכל ללמוד מהקשיחות המדהימה של לבם של המנהיגים הדתיים ביחס לישוע ולנס שזה עתה עשה?`

כאשר ישוע נגלה לאדם שנרפא, האיש גילה מיד למנהיגים הדתיים שהיה זה ישוע שריפא אותו. אפשר היה לחשוב שזה הזמן להלל את אלוהים, אבל במקום זאת "רדפו היהודים את-ישוע (ויבקשו המיתו) כי-עשה אלה בשבת" (יוחנן ה':16).

ריפוי הותר בשבת רק בשעת חירום. האיש הזה היה נכה במשך 38 שנים, לפיכך, הריפוי שלו לא היה מקרה חירום. וגם אז, מה היה ההכרח שייקח את מיטתו? אפשר היה לחשוב שמי שיש לו כוח מה' לעשות נס כזה גם ידע אם מותר לשאת מחצלת הביתה בשבת. ברור שישוע ביקש לקחת אותם לאמיתות תנ"כיות עמוקות יותר מעבר לחוקים ולתקנות מעשה ידי אדם, שחנקו, במקרים מסוימים, את האמונה האמיתית.

`מה מלמדים התרחישים האחרים האלה על כמה אנשים יכולים להיות קשים מבחינה רוחנית, ללא קשר לראיות? (יוחנן ט':1-16, מרקוס ג':22, 23, מתי י"ב:9-14).`

איך יכלו המנהיגים הדתיים האלה להיות כל כך עיוורים? התשובה הסבירה היא שזה היה בגלל ליבם המושחת, אמונתם הכוזבת שהמשיח יציל אותם עכשיו מרומא, ואהבתם לכוח וחוסר כניעתם לאלוהים. כל אלה תרמו לדחייתם את האמת שעמדה ממש לפניהם.

`קרא את יוחנן ה':38-42. מה הייתה האזהרה של ישוע? מה אנו יכולים ללמוד מהמילים הללו? כלומר, מה יכול להיות בנו שמסנוור אותנו לאמיתות שעלינו לדעת וליישם בחיינו שלנו?`