---
title: 'נקודות למחשבה'
date: 04/10/2024

---

"ישוע לא נתן לו הבטחה שה' יעזור לו. אילו פקפק הנכה בדברי ישוע, היה מאבד את הסיכוי היחיד להירפא. אך הוא האמין במוצא פיו של המשיח, וכאשר פעל על סמך דבר המשיח, נאזר בכוח: "מיד נרפא, לקח את משכבו והתהלך". באמצעות אמונה כזו נוכל לקבל ריפוי רוחני. החטא ניתק אותנו מחיי האלוהים; נשמותינו משותקות. בכוחות עצמנו איננו מסוגלים לחיות חיי קדושה, בדיוק כפי שנבצר מן הנכה לקום על רגליו. אנשים רבים מודעים לחוסר האונים שלהם, וכמהים לחיים רוחניים שיקרבו אותם לאלוהים ויעזרו להם לחיות ולפעול בעצה אחת איתו; הם מנסים בכל כוחם להשיגם, אך לשווא. ברוב ייאושם, הם זועקים: "אוי לי אדם אומלל שכמותי. מי יצילני מגוף זה שהמוות בו" (אגרת שאול אל הרומים 7:4). הלוואי שנשמות מדוכדכות ומיוסרות אלה יישאו מבטן אל על. המושיע רוכן לעבר פדויי דמו, ואומר לכל אחד מהם בחמלה וברוך שאין מילים לתארם: "אתה רוצה להיות בריא?" הוא מפציר בהם לקום על רגליהם בריאים ושלמים. אל תחכו עד שתרגישו שהבראתם; האמינו בדברו, והוא יתגשם. צייתו למוצא פיו של המשיח. עשו את רצונו, שרתו אותו בכל ליבכם ומאודכם, ובכל פעם שתפעלו על סמך דברו, אתם תתאזרו בכוח ותתחזקו. יהיה אשר יהיה הרגלכם הרע – הנובע מיצר הרע אשר כובל את נפשכם וגופכם בכבלי התמכרות ארוכת שנים – המשיח יכול ונכסף לשחררכם ממנו. הוא יפיח חיים בנשמה ש"מתה בחטאיה" (אגרת שאול אל האפסיים ב'). הוא יוציא לחופשי כל אסיר הכבול בכבלי חולשתו, מר גורלו וחטאו. " אלן ג' וייט, חמדת הדורות, ע40:147-148.

" ישוע הדף את הטענה בדבר כפירתו. הוא אמר להם: "הסמכות שניתנה בידי לבצע את המלאכה שבה אתם מאשימים אותי, נובעת מעובדת היותי בן האלוהים: הנני בן דמותו וצלמו, אני פועל עימו בעצה אחת, ושותף לפועלו בכל מעשיו בבריאה ובמעשי ידי ההשגחה." אלן ג' וייט, חמדת הדורות, ע40:152.

**שאלות לדיון**:

`חשבו על השיעור של השבוע. אמונה הייתה המפתח שאיפשר את הריפויים הללו. המנהיגים, לעומת זאת, חשפו את סכנות הספק ואי האמונה. למה אסור לנו לבלבל בין שאילת שאלות (מה שכולנו עושים) להעלאת ספק? למה זה לא אותו דבר, ולמה חשוב לדעת מה ההבדל ביניהם?`

`התבוננו על השאלה האחרונה של יום חמישי. מדוע, כאדוונטיסטים, עלינו להיזהר במיוחד מהסכנה הזו? כמה חשוב, למשל, לדעת ואפילו לשמור את יום השבת הנכון, או לדעת על מצב המתים - מדוע אמיתות אלו אינן מושיעות אותנו? מה מושיע אותנו ואיך?`

`התבונן היטב ביוחנן 5:47. איך אלה היום אשר, למשל, מכחישים את האוניברסליות של המבול,`

`או הבריאה של ששת הימים, עושים בדיוק את מה שישוע הזהיר מפניו כאן?`