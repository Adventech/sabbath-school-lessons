---
title: 'הנס בבריכת בית צידא'
date: 01/10/2024

---

האות הבא שיוחנן מתעד התרחש בבריכת בית צידא (יוחנן 5:1-9). האמונה הרווחת היתה שמלאך גרם לתנועה במים ושהחולה הראשון שניכנס למים נירפא. כתוצאה מכך, מרפסות הבריכה היו עמוסות באלו שקיוו להירפא בהתרחשות הבאה. ישוע הלך לירושלים וכאשר עבר ליד הבריכה, הוא ראה את ההמון הממתין.

איזה מראה זה ודאי היה! כל האנשים האלה, חלקם בוודאי חולים למדי, מחכים ומחכים לריפוי במים שבוודאי לא יגיע. איזו הזדמנות לישוע!

`קרא את יוחנן 5:1-9. מכיוון שכל אחד ליד הבריכה מן הסתם רצה להבריא, מדוע ישוע שאל את המשותק אם הוא רוצה להירפא (יוחנן 5:6)?`

כאשר אדם חולה זמן רב, המחלה הופכת לנורמה, ומוזר ככל שזה נראה, לפעמים זה יכול להיות קצת מטריד להשאיר את הנכות מאחור. האיש רומז בתשובתו שהוא רוצה ריפוי. הבעיה היא שהוא מחפש אותו במקום הלא נכון - בעוד מי שיצר את רגליו עומד ממש מולו. האיש לא ידע מי מדבר אליו, למרות שאחרי הריפוי, אולי הוא התחיל להבין שישוע היה, באמת, מישהו מיוחד מאוד.

"ישוע אינו מבקש מן הנכה המיוסר להאמין בו ולפעול על סמך אמונתו בו. הוא פשוט אומר לו: "קום, קח את משכבך והתהלך". אך אמונתו של האיש נאחזת במילים הללו. חיים חדשים מפעמים בכל עצב ושריר בגופו, וכוח מבריא זורם אל גפיו המשותקים. בלי לפקפק, הוא מכוון את רצונו לציית לצו המשיח, וכל שריריו נענים לרצונו. כשהוא מותח את רגליו, הוא מגלה שהוא אדם בריא שכוחו במותניו. ישוע לא נתן לו הבטחה שה' יעזור לו. אילו פקפק הנכה בדברי ישוע, היה מאבד את הסיכוי היחיד להירפא. אך הוא האמין במוצא פיו של המשיח, וכאשר פעל על סמך דבר המשיח, נאזר בכוח" – אלן ג' וייט, חמדת הדורות, ע40:147.

`מאוחר יותר נתקל ישוע באיש במקדש ואמר, "הנה נרפאת. אל תוסיף לחטא פן תאנה לך רעה גדולה מזאת" (יוחנן 5:14). מה הקשר בין מחלה לחטא? מדוע עלינו להבין שלא כל מחלה היא תוצאה ישירה של חטאים ספציפיים בחיינו?`