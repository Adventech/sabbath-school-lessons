---
title:  הבנה חדשה של המשיח
date:  04/11/2024
---

`קראו יוחנן א':32-36. מה אומר כאן יוחנן המטביל אודות ישוע שהאנשים לא ציפו על המשיח המיוחל?`

היהודים ציפו למשיח שיבוא ויגאל אותם מהשילטון הרומי האכזר. זמן רב תחת דיכוי, האמינו היהודים שהמשיח לא רק יפיל את רומא אלא יבסס את האומה היהודית כאומה גדולה וחזקה. אולם דבריו של יוחנן, שכינה את ישוע "שה האלוהים", למרות שהצביעו ישירות על קורבן הכפרה שלו, כנראה לא הובנו על ידי רוב האנשים. אולי הם בכלל לא ידעו על מה דיבר.

לפיכך, יוחנן עם הבשורה שלו רצה לשנות את הבנתם את המשיח כדי שיוכלו לראות בישוע את התגשמות הנבואות לגבי המלך הבא ומה הוא יעשה. הוא לא בא כמנהיג מדיני וצבאי אלא כדי להקריב את עצמו כקורבן עבור חטאי העולם. זו הייתה מטרתו. רק לאחר מכן, כשהכל יגמר, תבוא המלכות הסופית (ראו דניאל ז':18).

כאשר הכריז יוחנן בעת טבילת ישוע כי ישוע הוא שה האלוהים, נשפך אור חדש על פועלו של המשיח. יוחנן נזכר בדברי ישעיהו שניבא על המשיח: "כשה לטבח יובל" (ישעיהו נ"ג:7)" – אלן ג' וייט, חמדת הדורות, עמ' 94.

יוחנן אומר ביוחנן א':31  "ואני לא ידעתיו ".  אז כיצד אם כך הכיר יוחנן את ישוע כמשיח? התשובה היא שהאדון ששלח את יוחנן אמר לו קודם לכן: "את אשר-תראה הרוח ירדת ונחה עליו הנה זה הוא אשר יטבל ברוח הקדש, ואני ראיתי ואעידה כי זה הוא בן-האלהים " (יוחנן א' 33, 34). במילים אחרות, אלוהים גילה ליוחנן שישוע הוא המשיח. "המשיח אשר הוא גבורת אלהים וחכמת אלהים" (קורני"א א':24). הידיעה שישוע הוא המשיח מגיעה מאלוהים עצמו באמצעות כוחה המוכיחה של רוחו. נושא זה מופיע לעתים קרובות אצל יוחנן. הישועה אינה מגיעה מהפילוסופיה העולמית, המדע או ההשכלה הגבוהה. זה מגיע רק מאלוהים ללב שנכנע באמונה ובציות לישוע.

`כיצד נדע את האמת על ישוע כקורבן הכפרה שלנו אלא אם היא נגלתה לנו? מדוע, אם כן, הכרת המקרא ומה שהוא מלמד על ישוע חשובה כל כך?`