---
title: 'עדותו של הקהל'
date: 07/11/2024

---

> <p></p>
> יוחנן תיעד, פעמים רבות, את הצהרותיו רבות התעוזה של ישוע על עצמו, על מי הוא ומה הוא בא לעשות.

השורות שצוטטו לעיל מיוחנן 7:37, 38 הן דוגמה נוספת למה שישוע טען על עצמו ועל מה שהוא יעניק לכל מי שיחליט לבוא אליו. היו אלה טענות מדהימות.

`כאשר ישוע דיבר עם היהודים שהשתתפו בחג של סוכות, מה הייתה תגובתם של רבים בקהל? יוחנן 7:37-53.`

היו שאמרו שהוא היה הנביא כפי שחזה משה לפני זמן רב (ראה דברים 18:15-19). אחרים חשבו שישוע הוא המשיח. אבל זה הביא את הטיעון שהמשיח לא יבוא מהגליל, שהוא חייב להיות מבני שושלת דוד, וחייב להיוולד בבית לחם - כל אלה נכונים לגבי ישוע (השוו למתי א'-ב'), אם כי נראה שרבים לא ידעו זאת.

אפילו אלה שבאו לעוצרו היססו לנוכח נוכחותו ורהיטות דבריו. הפרושים השיבו להם בשאלה נוספת. "הגם-האמין בו איש מן-השרים או מן-הפרושים" (יוחנן 7:48). שאלה זו של הפרושים נתנה ליוחנן שוב את ההזדמנות להביא את נקדימון, אשר, לאחר שקיים את פגישתו עם ישוע, ביקש להגן על ישוע מפני מזימותיהם. "הכי תשפט תורתנו איש בטרם תחקרהו לדעת את-אשר עשה?"  (יוחנן 7:51).  האם נקדימון קיבל אי פעם את ישוע כמשיח? אף על פי שסצנה זו אינה מוכיחה שכן, בין מעשה זה לבין מה שהוא עשה לאחר מותו של ישוע (ראה יוחנן 19:39,40), המקרא נותן לנו ראיות מוצקות לכך שנקדימון אכן הגיע לאמונה.

וכך, התשובה לשאלתם היא...אכן! למעשה, אחד מהפרושים אכן האמין בו, אחרי הכל.

`קראו את יוחנן 7:49. מה אמרו המנהיגים שהראה את הזלזול שלהם בהמונים שהלכו אחרי ישוע? איזה שיעור עשוי להיות כאן עבורנו?`