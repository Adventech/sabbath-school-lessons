---
title: 'ענווה של נשמה: יוחנן המטביל מעיד שוב'
date: 03/11/2024

---

השיעור השני ברבעון זה מתאר כיצד עדותו של יוחנן המטביל הביאה את התלמידים הראשונים - אנדרי ויוחנן, שמעון, פיליפוס ונתנאל - אל ישוע. אפשר היה לצפות שהמטביל, לאחר שמסר את עדותו, יפנה את מקומו אך הוא מופיע שוב כמה פעמים בבשורת יוחנן.

`קראו את יוחנן 3:25-36. כיצד יוחנן המטביל משווה את עצמו לישוע?`

התעוררה מחלוקת בין תלמידיו של יוחנן המטביל ליהודי אלמוני בנושאי טהרה, ככל הנראה שאלה לגבי יעילות הטבילה (השוו למרקוס 1:4, 5). מעניין, כאשר תלמידיו הגיעו אל יוחנן, ללא ספק כדי לקבל תשובה לשאלה, הם הזכירו את ישוע, באומרם, "הנו טובל וכולם באים אליו " (יוחנן 3:26). לא קשה לקרוא בין השורות: הם מקנאים בישוע - מקנאים באדונם, ומקנאים גם בעצמם.

לא יהיה זה קשה יוחנן להתמסר לרגש הקנאה, אבל הוא אינו עושה זאת כי הוא יודע מה המשימה שלו. במקום זאת, הוא מזכיר לתלמידיו שהוא מעולם לא טען שהוא המשיח. להיפך: הוא בא להצביע עליו, לסלול לו את הדרך, ולהיות לו לעד (יוחנן 1:6-8).

באמצעות תיאור של חתונה, הוא מכנה את עצמו חברו של החתן, עם ישוע בתור החתן והכלה היא עמו של אלוהים (השוו להושע 2:16-23, ישעיה 62:1-5). ואז במילים המראות את גדולתו האמיתית של יוחנן, הוא אומר, "  הוא יגדל הלוך וגדל ואני אחסר הלוך וחסור " (יוחנן 3:30).

יוחנן 3:31-36 ממשיך את ההשוואה בין ישוע ליוחנן, ומראה את עליונותו של המשיח על מבשרו. כאשר עדותו של יוחנן מצביעה על ישוע, רעיון העדות מודגש שוב. אלה שמקבלים את העדות הזו ומאמינים בישוע יזכו לחיי נצח. אלה שלא מקבלים אותו נשארים תחת חרון אפו של אלוהים. זה מה שהטקסט אומר. אלוהים אוהב את העולם כל כך עד שהוא שלח את בנו יחידו לגאול את העולם (יוחנן 3:16, 17). אבל אלה שדוחים את המתנה שהוצעה להם יצטרכו לשלם את העונש על חטאיהם - מוות נצחי.

`כיצד נוכל ללמוד את לקח הענווה בפני אלוהים ואדם? מה אנחנו יכולים ללמוד מהדוגמה של יוחנן כאן על ענווה של הנשמה?`