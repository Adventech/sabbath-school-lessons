---
title: מהתחתונים
date: 21/11/2024

---

בלימוד שלנו על יוחנן עד כה, ראינו שיוחנן מראה כיצד ישוע, אכן, הוא המשיח המובטח, התקווה הגדולה שהעם היהודי ייחל לה. ובכל זאת, רבים מהמנהיגים הדתיים, המדריכים הרוחניים של העם, היו אויביו הגדולים במקום זאת. מדוע?

`קראו יוחנן 8:12-30. מהי הדינמיקה כאן בין ישוע למנהיגים הדתיים האלה? אילו טקסטים עוזרים הכי טוב להסביר מדוע רבים דחו אותו?`

ישוע אומר שהם לא מכירים לא אותו ולא את האב (יוחנן 8:19). הם היו צריכים להכיר את שניהם, אבל האנשים האלה הטעו את עצמם. הם היו כל כך שקועים במסורות ובפילוסופיות שלהם, שאפילו עם ישוע לנגד עיניהם, עושה את כל הדברים שהוא עשה ואומר את הדברים שהוא אמר - כולם גילויים רבי עוצמה של האב - הם עדיין דחו אותו.

שנית, ישוע אומר להם, "אתם הנכם מן-התחתונים" (יוחנן 8:23). במילים אחרות, דתיים ככל שהיו, אלה לא היו אנשים רוחניים, יראי שמים. הייתה להם "דמות חסידות" (טימ"ב 3:5), אבל זה היה הכל. הייתה להם אדיקות חיצונית אבל חוסר אמון פנימי.

זה לא היה חדש: " יען כי נגש העם הזה, בפיו ובשפתיו כבדוני, ולבו רחק ממני; ותהי יראתם אותי, מצות אנשים מלמדה" (ישעיהו 29:13). הרעיון הזה חוזר על ידי ישוע מאות שנים מאוחר יותר, כאשר אמר, "

"הֵיטֵב נִבָּא יְשַׁעְיָהוּ עֲלֵיכֶם הַצְּבוּעִים, כַּכָּתוּב: 'הָעָם הַזֶּה בִּשְׂפָתָיו כִּבְּדוּנִי וְלִבּוֹ רִחַק מִמֶּנִּי 7 וַתְּהִי יִרְאָתָם אֹתִי מִצְוַת אֲנָשִׁים מְלֻמָּדָה'; 8 כִּי עוֹזְבִים אַתֶּם אֶת מִצְוַת אֱלֹהִים לְהַחֲזִיק בְּמָסֹרֶת בְּנֵי אָדָם (מרקוס 7:7-8). תורתם האנושית, מצוותיהם האנושיות, היו "מהעולם הזה" (יוחנן 8:23) וכפי שישוע אמר אז, "אני אינני מהעולם הזה" (יוחנן 8:23). זה היה מספיק גרוע שהגברים האלה רימו את עצמם; הטרגדיה החמירה כי הם גם הוליכו אחרים שולל, למרות שבאופן מעניין, יוחנן כתב שכתוצאה מחילופי הדברים המתוארים בפסוקים אלה, "ויאמינו בו רבים" (יוחנן 8:30). לפיכך, גם למרות המנהיגים הרעים, יהודים רבים הצליחו להתעלות מעליהם ולראות, בעצמם, מיהו ישוע.

`אילו לקחים אתם מפיקים מחילופי הדברים של ישוע עם המנהיגים הדתיים? איך אנחנו יכולים להיות "מהעליונים" ולא "מהתחתונים" - ואיך נוכל לדעת את ההבדל?`