---
title: 'התפקיד הסמכותי של הכתובים'
date: 18/11/2024

---

בנוסף לאותות ולעדויות הספציפיות שיוחנן השתמש בהן להצביע על ישוע כמשיח, יוחנן פנה גם לסמכותו של התנ"ך ולנבואותיו, שניבאו את עבודתו של ישוע. התנ"ך הוא מרכזי, לא רק בבשורה של יוחנן אלא בכל הברית החדשה. ההצדקה לישוע, למי שהוא היה, מאיפה הוא בא, מה הוא עשה ומה הוא יעשה - מבוססת על כתבי הקודש, במקרה הזה התנ"ך.

`קראו את הטקסטים הבאים: יוחנן 5:39, 40, 46, 47. מה הם מלמדים אותנו על יחסו של ישוע לסמכות הכתובים?`

לאורך כל הבשורות, ישוע מצביע שוב ושוב על סמכות הכתובים כעד מפתח אליו. לדוגמה, ישוע מרבה להשתמש באירועים מהתנ"ך כדי לעזור להצביע על עצמו ועל מה שהוא עושה. להלן מקרה אחד, שבו הוא לוקח אירוע מספר במדבר 21:5-9. "וכאשר הגביה משה את-הנחש במדבר כן צריך בן-האדם להנשא'" (יוחנן 3:14). כאן, לא רק שישוע מתייחס לסיפור, אלא על ידי שימוש בו כדי להצביע על עצמו, הוא למעשה נותן לנו את הפרשנות הסמכותית למה שהתכוון הסיפור להעביר.

ולא רק ישוע, אלא גם אחרים, משתמשים בתנ"ך כדי להצביע על ישוע. לדוגמה, בתחילת בשורת יוחנן, אנו קוראים את דבריו של פיליפוס: " מצאנו את אשר כתב משה בספר התורה והנביאים את-ישוע בן-יוסף מנצרת" (יוחנן 1:46).

`קראו את הטקסטים הבאים: יוחנן 13:18; יוחנן 17:12; יוחנן 19:24, 28, 36. מה הם מלמדים על סמכות הכתובים כפי שהבינו ישוע ויוחנן? מה זה אמור לספר לנו גם על התפקיד המכריע של כל כתבי הקודש באמונתנו?`

`מהם הכוחות שפועלים היום בסתר או בגלוי כדי לערער את אמונתנו בסמכות התנ"ך? הביאו את תשובתכם לשיעור בשבת?`