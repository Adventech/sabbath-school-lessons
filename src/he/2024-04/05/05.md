---
title: 'התגלותו של ישוע'
date: 30/10/2024

---

`קראו יוחנן 4:16-24. מה ישוע עשה כדי להראות לאישה הזאת שהוא יודע את סודותיה הכמוסים ביותר, ומה היתה תגובתה?`

האור היה מסנוור מכדי להסתכל עליו ישירות. בעודה מזהה את ישוע כנביא, האישה שוב מתחמקת. היא שואלת את ישוע שאלה של מחלוקת דתית בין יהודים ושומרונים - המקום המתאים לעבוד בו את אלוהים.

בתגובה, ישוע מציין שהשומרונים לא ידעו למה הם משתחווים. הפולחן שלהם היה מן עירוב מסוים של יהדות ופגאניזם. היהודים סגדו לאל המתגלה - עוד התגלות חשובה עבור השומרונית.

סגידה לאל האמיתי אינה קשורה למקום גיאוגרפי מסוים. הדיון, אם כן, על מקום תפילה לא היה רלוונטי לשיחה. כי אלוהים הוא רוח, והעובדים אותו חייבים לעשות זאת ברוח ובאמת. האישה קיבלה את האמת הפשוטה שהעביר ישוע והייתה מוכנה לעוד.

`קראו את יוחנן 4:25, 26. כיצד גילה לה ישוע את זהותו?`

בכל ארבע הבשורות, זהו הקטע היחיד לפני משפטו של ישוע שבו הוא הצהיר במפורש למישהו שהוא המשיח. והוא עשה את זה, לא לאיזה קהל גדול או אישיות חשובה, אלא לאישה שומרונית אלמונית, לבדה, בבאר יעקב. אכפת לו מכל נשמה בודדה שמרגישה גלמודה ובודדה.

וכך לאישה הזאת, שהיתה לא רק מתרבות זרה, אלא גם לא הייתה בעלת אופי מוסרי גבוה, ישוע מגלה בגלוי מי הוא. ולאחר שגילה לה את הידוע לו על סודותיה האפלים ביותר, הוא גם נתן לאישה זו סיבה מצוינת להאמין בו, גם כן.

`מה הסיפור הזה אומר לנו מדוע הבשורה צריכה לשבור את המחסומים שאנו בני האדם יוצרים זה עם זה?`