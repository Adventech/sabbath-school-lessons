---
title: 'עדותם של השומרונים'
date: 31/10/2024

---

`קראו יוחנן 4:27-29. באילו צעדים מפתיעים האישה נקטה?`

שיחתו של ישוע עם האישה נקטעה עם חזרתם של התלמידים מהקניות בשכם. למרות שהופתעו מכך שהוא מדבר עם אישה, הם לא חקרו אותו. במקום זאת, הם דחקו בו לאכול.

האישה, בינתיים, עזבה את כד המים שלה ורצה לעיר כדי לחלוק עם אחרים את מה שחוותה זה עתה עם ישוע.

`קראו את יוחנן 4:30-42. מה קרה בעקבות המפגש הזה, ומה זה מלמד על האופן שבו ניתן להפיץ את הבשורה?`

זה נראה מוזר שסיפורו של ישוע על קציר יקח את מקומו של סיפור חזרתם בתשובה של רבים בעיר. אבל יוחנן רוצה שנראה כיצד ישוע הבין את המתרחש. לחלוק את תוכנית הישועה עם אישה שומרונית היה חשוב לו הרבה יותר מאשר האכילה. להוביל נשמות לישועה הייתה מטרתו, והוא ניצל הזדמנות זו כדי ללמד את תלמידיו את הדחיפות של שיתוף הבשורה עם כל האנשים, גם עם אלה השונים מהם.

יש הרבה נקודות שיא בבשורת יוחנן. יוחנן 4:39-42 הוא ודאי ביניהם. רבים מהשומרונים האמינו בזכות עדותה של האישה שהעידה, " הוא הגיד לי את-כל-אשר עשיתי" (יוחנן 4:39).

השומרונים ביקשו מישוע להישאר איתם. התוצאה הייתה שרבים נוספים האמינו בגלל דבר ישוע. "ויאמרו אל-האשה מעתה לא-בגלל מאמרך נאמין כי באזנינו שמענו ונדע כי-אמנם זה הוא (המשיח) מושיע העולם" (יוחנן 4:42).

`מה הסיפור הזה אומר לנו על מידת העוצמה שיכולה להיות לעדות של אפילו אדם אחד? עד כמה עדים חזקים אתם למה שישוע עשה בחייכם?`