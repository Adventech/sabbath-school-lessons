---
title: 'נקודות למחשבה'
date: 01/11/2024

---

קראו בספרה של אלן ג' וייט, "ליד באר יעקב", ע40:132-141, חמדת הדורות.

"מרגע שהאישה השומרונית מצאה את המשיח, היא הביאה אליו נשמות נוספות. היא הוכיחה שהיא שליחה יעילה יותר ומבשרת מצטיינת יותר מתלמידיו. התלמידים לא ראו בשומרון שדה בישור וטנציאלי. מחשבותיהם התמקדו במלאכה הרבה שיהא עליהם לעשות בעתיד. הם לא ראו את השדה המוכן לקציר שהשתרע לנגד עיניהם. אך בזכותה של אישה שהם בזו לה, עיר שלמה באה לשמוע את המושיע. מרגע שנושעה, היא נשאה מיד את האור אל בני עמה. אישה זו מייצגת מופת של הפגנת אמונה במשיח, הלכה למעשה. כל מאמין אמיתי נולד לתוך מלכות האלוהים כשליח ומבשר. מי ששותה מן המים החיים הופך למעיין המעניק חיים. המקבל הופך למעניק. חסד המשיח השורה על הנשמה דומה למעיין נובע במדבר, שמימיו מרווים ומרעננים את הכול, ומעניקים לאובדים את הכמיהה לשתות ממי החיים." – אלן ג' וייט, חמדת הדורות, ע40:141.

**שאלות לדיון**:

`בכיתה, עברו על התשובות שלכם לשאלה האחרונה של יום ראשון. היו כנים ביותר לגבי זה. מהם האיסורים והדעות הקדומות שיש בתרבות שלכם שאכן עלולים לפגוע בעדות שלכם לאחרים?`

`מדוע לדעתכם קבלת הפנים לישוע הייתה כה חמה בקרב השומרונים בניגוד לחלק מבני עמו?`

`שימו עצמכם במקומה של אותה אישה שומרונית. זר מוחלט בא ומודיע לה שהוא מודע לסודות העמוקים ביותר שלה. איך מישהו, הרבה פחות זר, יכול היה לדעת את הדברים האלה? לא פלא שהיא התרשמה מישוע. מה הסיפור הזה צריך ללמד אותנו על האופן שבו אלוהים יודע עלינו הכל, אפילו את הסודות העמוקים והאפלים ביותר שלא היינו רוצים שמישהו יידע? ובכל זאת, מה האופן שבו התייחס אליה ישוע אומר לנו על איך הוא רוצה להתמודד איתנו, גם כשהוא יודע את הסודות שלנו? איזו נחמה אתם יכול לשאוב מהאמת הזו?`

`אילו נושאים בבשורת יוחנן שלמדנו עד כה נמצאים בעדותו של ישוע לאישה שומרונית בבאר?`