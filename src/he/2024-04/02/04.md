---
title: 'ריפויו של האיש העיוור: חלק א'''
date: 08/10/2024

---

`קראו יוחנן 9:1-16. מה חשבו התלמידים שהיתה הסיבה לעיוורונו של איש זה, ואיך ישוע תיקן את אמונתם השגויה?`

התלמידים קישרו בין מחלה לחטא. מספר קטעים בתנ"ך מצביעים על כיוון זה (השוו לשמות 20:5, מלכים ב' 5:15-27, מלכים ב' 15:5, דברי הימים ב' 26:16-21), אבל סיפורו של איוב צריך להוביל למשנה זהירות לגבי קיוןם קשר כזה.

ישוע מיישר את העניין, לא מכחיש כל קשר בין חטא לסבל, אבל במקרה זה מצביע על מטרה נעלה יותר, ששמו של אלוהים יפואר על ידי הריפוי. התיאור מכיל זיקות מסוימות לסיפור הבריאה: יצירתו של אלוהים את האדם הראשון מעפר האדמה (בראשית 2:7), בדיוק כפי שישוע מייצר חימר כדי לספק לעיוור את מה שהיה חסר ברחם.

אצל מתיו, מרקוס ולוקס, לסיפורי נס יש דפוס משותף: ביטוי לבעיה, הבאת הפרט אל ישוע, הריפוי וההכרה בריפוי על ידי שבח לאלוהים.

בסיפור ביוחנן ט', רצף זה מושלם ביוחנן 9:7. אך כפי שאופייני ליוחנן, משמעות הנס הופכת לנקודת הדיון הרחבה הרבה יותר, המובילה לאינטראקציה ארוכה בין האדם הנרפא לבין המנהיגים הדתיים. הדיון הבולט הזה נסוב סביב שני זוגות מושגים מנוגדים שזורים זה בזה - חטא/מעשי אלוהים ועיוורון/ראייה.

כותב הבשורה לא מספר לקורא עד יוחנן 9:14 שישוע עשה את הריפוי הזה בשבת, (על פי המסורת, ולא התנ"ך), חילל את השבת. ולפיכך, הוא נחשב כמחלל שבת על ידי הפרושים. המסקנה שלהם הייתה שהוא לא מאלוהים כי הם טענו ש"הוא לא שומר שבת". אבל אחרים הוטרדו מכך שחוטא יכול לעשות ניסים כאלה (יוחנן 9:16).

הדיון רחוק מלהסתיים, אבל כבר מופיעה חלוקה. העיוור נעשה יותר ויותר משוכנע לגבי מיהו ישוע, אך המנהיגים הדתיים הופכים ליותר ויותר מבולבלים או עיוורים באשר לזהותו האמיתית.

`מה הסיפור הזה אמור ללמד אותנו על הסכנות בלהיות כל כך מסונוורים מאמונותינו ומסורתנו, עד שנוכל להחמיץ אמיתות חשובות מול עינינו?`