---
title: '“הנה-זה הוא באמת הנביא הבא לעולם”'
date: 07/10/2024

---

`קראו יוחנן 6:14, 15, 26-36. כיצד הגיבו האנשים לנס שלו, ואיך ישוע השתמש בזה על מנת ללמדם מי הוא?`

אנשי יהודה ציפו למשיח ארצי שיציל אותם מדיכוי האימפריה הרומית. שניים מהדברים הקשים ביותר שנתקלו בהם במלחמה היו האכלת החיילים וטיפול בפצועים ובמתים. על ידי הניסים שלו, ישוע הראה שהוא יכול לעשות את שניהם.

אבל לא זו הסיבה שישוע הגיע, וזו לא הייתה מטרת הנס שלו. במקום זאת, אירוע האכלת חמשת האלפים סיפק את ההזדמנות להמחיש שישוע הוא לחם החיים, שאלוהים עצמו ירד מהשמים. "אנכי הוא לחם החיים" אמר, "כל-הבא אלי לא ירעב" (יוחנן 6:35).

זהו הראשון מתוך שבע הצהרות ה"אני" בבשורת יוחנן, בהן "אני" קשור לנשוא כלשהו ("לחם חיים", יוחנן 6:35; "אור העולם", יוחנן 8:12; "דלת", יוחנן 10:7, 9; "רועה טוב", יוחנן 10:11, 14; "התחייה והחיים", יוחנן 11:25; "הדרך, האמת והחיים", יוחנן 14:6; "גפן אמיתי", יוחנן 15:1, 5). כל אחד מאלה מצביע על אמת חשובה אודות ישוע. הצהרות ה"אני הוא" מצביעות חזרה על שמות ג', שם אלוהים מציג את עצמו בפני משה בתור "אהיה" (שמות 3:14-השוו ליוחנן 8:58). ישוע הוא ה-"אני הוא" (ישעיהו 43:10, 52:6)  .

אבל האנשים החמיצו את כל זה.

" בלבבות מאוכזבים הם תהו: "אם ישוע יכול לחולל נסים ונפלאות, מדוע אין בכוחו לתת לעמו בריאות, עוצמה ועושר, לשחרר את ישראל מעול הכובש הזר, לרומם אותה למעמד של מעצמת-על ולזכותה בכבוד?" העובדה שישוע התיימר להיות שלוח האל, ועם זאת סירב לכהן כמלך ישראל, הייתה חידה שנבצרה מהבנתם. הם פירשו את סירובו באופן שגוי. רבים הסיקו שישוע לא העז לתבוע לזכותו את טענותיו, שכן הוא עצמו פקפק בטיבה האלוהי של שליחותו. כך הם פתחו את ליבם לספקות וחוסר מונה, והזרע שהטמין השטן בליבם הניב פרי באושים של חוסר הבנה והפניית עורף לישוע." – אלן ג' וייט, חמדת הדורות, ע40:301.

הם חיפשו תועלת חומרית במקום אמת שתתקיים עד לחיי נצח. זוהי מלכודת שכולנו עלולים להיתקל בה אם לא נזהר.

`כיצד נוכל להימנע מלהיקלע לדברים גשמיים על חשבון הרוחניים?`