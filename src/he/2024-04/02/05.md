---
title:  "ריפויו של האיש העיוור: חלק ב'"
date:  09/10/2024
---

`קראו יוחנן ט':17-34. אילו שאלות המנהיגים שאלו, וכיצד הגיב האיש העיוור?`

הקטע הארוך הזה של יוחנן ט' הוא החלק היחיד של יוחנן שבו ישוע אינו השחקן הראשי על הבמה, אם כי הוא בהחלט נושא הדיון. בדיוק כפי ששאלת החטא התחילה את הסיפור (יוחנן ט':2), הפרושים חושבים שישוע הוא חוטא כי הוא ריפא בשבת (יוחנן ט':16, 24), והם השמיצו את האדם הנרפא כ"נולד בחטא מוחלט" (יוחנן ט':34).

מתרחש מהפך מוזר. העיוור מתחיל לראות יותר ויותר, לא רק פיזית אלא רוחנית, ככל שהוא הולך וגדל בהערכה שלו לישוע ולאמונה בו. הפרושים, לעומתם, נעשים יותר ויותר עיוורים בהבנתם, כשהם מפולגים תחילה בעניין ישוע (יוחנן ט':16), ולאחר מכן לא יודעים מהיכן הוא בא (יוחנן ט':26).

בינתיים, במהלך סיפורו על הנס נופלת לידיו של יוחנן ההזדמנות לספר לנו מיהו ישוע. נושא האותות ביוחנן ט' מתכתב עם מספר נושאים אחרים בבשורה זו. יוחנן מדגיש מחדש שישוע הוא האור של העולם (יוחנן ט':5; השוו ליוחנן ח':12). הסיפור עוסק גם במוצאו המסתורי של ישוע. מי הוא, מאיפה הוא, מהי שליחותו? (יוחנן ט':12, 29; השוו ליוחנן א':14). דמותו של משה, המוזכרת בסיפורי נס קודמים, מופיעה גם בפרק זה (יוחנן ט':28, 29; השוו ליוחנן ה':45, 46 וליוחנן ו':32). לבסוף, עולה גם הנושא של תגובת הקהל. חלקם אוהבים חושך ולא אור, בעוד שאחרים מגיבים באמונה (יוחנן ט':16-18; השוו ליוחנן א':9-16, יוחנן ג’:16-21, יוחנן ו':60-71).

כל כך מפחיד כאן העיוורון הרוחני של המנהיגים הדתיים. קבצן שפעם היה עיוור מלידה יכול להכריז, "מעולם לא נשמע אשר-פקח איש עיני עיור מרחם, לו זה לא היה מאלהים לא יכול היה הוא לעשות מאומה" (יוחנן ט':32, 33). ובכל זאת המנהיגים הדתיים, המדריכים הרוחניים של האומה, אלה שהיו צריכים להיות הראשונים להכיר בישוע ולקבל אותו כמשיח - הם, למרות כל העדויות החזקות, לא יכלו לראות זאת. או במקום זאת, הם לא באמת רצו לראות את זה. איזו אזהרה חזקה לגבי האופן שבו הלב שלנו יכול להוליכנו שולל!

`קראו את הראשונה לקורינתים א':26-29. איך מה שכותב שם שאול מתאים למה שקרה בסיפור  הזה, ואיך אותו עיקרון חל גם עכשיו גם עלינו?`