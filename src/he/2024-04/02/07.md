---
title: 'נקודות למחשבה'
date: 11/10/2024

---

קראו בספרה של אלן ג' וייט, "המשבר בגליל", ע40:299-309, "אלעזר, צא החוצה", ע40:417-427, "זממם של הכהנים", ע40:428-432, חמדת הדורות.

" המושיע השיב להם: "האם זה מכשיל אתכם? ומה אם תראו את בן האדם עולה אל אשר היה שם בראשונה? הרוח היא מחיה, הבשר אינו מועיל כלום. הדברים אשר דיברתי אליכם רוח הם וחיים". חיים שהמשיח מעניק לעולם מפעמים בדברו. ישוע ריפא מחלות וגירש שדים באמצעות דברו; הוא השקיט את הים מזעפו, והקים מתים לתחייה באמצעות דברו; העם היה עד לגבורה שנבעה מדברו. הוא דיבר את דבר ה', כשם שדיבר בעבר דרך נביאי ומורי התנ"ך. ספר המקרא כולו מהווה התגלות של המשיח; המושיע רצה לעגן את אמונתם של תלמידיו בדבר ה'. לכשיעזוב אותם בגופו, דברו חייב להיות מקור כוחם. בדומה לאדונם עליהם לחיות "על כל מוצא פי ה'" (מתי 4:4 .)

כשם שגופנו מתקיים באמצעות מזון, כך חיי הרוח שלנו ניזונים מדבר ה'. כל נשמה אמורה לקבל חיים מדבר ה'. כשם שעלינו לאכול כדי להיזון, כך אנו אמורים לקבל בעצמנו את דבר ה'. אל לנו לקבלו אך ורק דרך מחשבת הזולת. עלינו ללמוד את כתבי הקודש בשקדנות, ולבקש מה' את עזרת רוח הקודש כדי להבין את דברו." אלן ג' וייט, ע40:305-306.

**שאלות לדיון**:

`השבוע חזינו בישוע מאכיל את חמשת האלפים, מרפא אדם עיוור מלידה, ואז מקים את אלעזר מהמתים. בכל אחד מהמקרים, ישוע סיפק ראיות חזקות לאלוהותו. ובכל זאת, הניסים האלה, מדהימים ככל שיהיו, יצרו פילוג. היו שהגיבו באמונה, ואחרים בספק. מה זה מלמד אותנו כיצד, אפילו מול ראיות חזקות, אנשים עדיין יכולים לבחור לדחות את אלוהים?`

`הסיפורים הללו מצביעים כולם על המשיח כבן האלוהים. מדוע האלוהות שלו כה חשובה לאמונה בישוע כמושיע?`

`עיינו שוב בראשונה לקורינתים 1:26-29. באילו דרכים במאה ה-21, אנו רואים את אותו עיקרון בפעולה? מהם חלק מ"הדברים הטיפשיים" שהמאמינים מאמינים בהם, דברים ש"חכמים על פי הבשר" לועגים ודוחים? במה אנו מאמינים שגם "מבייש" את "הדברים האדירים"?`