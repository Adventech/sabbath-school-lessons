---
title: 'האכלת חמשת האלפים'
date: 06/10/2024

---

ביוחנן 6:4, 5, השליח יוצא מגדרו כדי לומר שעיתוי האכלת חמשת האלפים היה בסמוך לחג הפסח. חג הפסח היה זיכרון להצלת ישראל מיד מצרים. שה הפסח תפס את מקום מותו של הילד הבכור. קורבן זה סימל את מותו של ישוע עבורנו. על הצלב, העונש שהגיע לנו בגלל חטאינו נפל על ישוע במקום זאת. המשיח, הפסח שלנו, אכן נשחט עבורנו (הראשונה לקורינתים 5:7).

"הוא נשא את אשמת החטא ואת הסתרת הפנים של אביו בשמיים, עד שליבו נשבר וחייו נלקחו. קורבן התמורה הנשגב הזה ניתן כדי שהחוטאים יוכלו להיוושע " - אלן ג'י ווייט, בעימות הגדול, ע40:251.

`קרא את יוחנן 6:1-14. אילו הקבלות ניתן למצוא כאן בין ישוע למשה? כלומר, מה עשה כאן ישוע שהיה צריך להזכיר לאנשים את הגאולה שקיבלו אבותיהם באמצעות פעילותו של משה רבנו?`

פרטים רבים בסיפור זה מציבים את ישוע במקביל למשה ביציאת מצרים. זמן חג הפסח (יוחנן 6:4) מצביע על הגאולה הגדולה ממצרים. ישוע עולה על ההר (יוחנן 6:3) כשם שמשה עלה על הר סיני. ישוע בוחן את פיליפוס (יוחנן 6:5, 6) כפי שבני ישראל נבחנו במדבר. ריבוי הלחם (יוחנן 6:11) מזכיר את המן. איסוף שאריות המזון (יוחנן 6:12) מזכיר את איסוף המן של בני ישראל. אוספים שנים עשר סלים של שאריות (יוחנן 6:13), מספר זהה לשנים עשר שבטי ישראל. והאנשים מעירים שישוע הוא הנביא הבא לעולם (יוחנן 6:14), מקביל ל"נביא כמשה" שנחזה בספר דברים י8:15. כל זה מצביע על ישוע כמשה החדש - בא להציל את עמו.

לפיכך, יוחנן מראה את ישוע לא רק כעושה אותות ומופתים, אלא עושה אותות ומופתים שבהקשרם היו בעלי משמעות מיוחדת עבור העם היהודי. הוא כיוון אותם, למעשה, לאלוהות שלו.

`קרא את ישעיהו 53:4-7 ופטר"א 2:24. איזו אמת גדולה מלמדים טקסטים אלה על ישוע כשה האלוהים? כיצד אלוהותו קשורה לאמת זו, ומדוע היא האמת החשובה ביותר שאנו יכולים לדעת אי פעם?`