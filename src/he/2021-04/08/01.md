---
title: ' וּבָחַרְתָּ בַּחַיִּים '
date: 13/11/2021

---

### קראו את הפסוקים הבאים לקראת שיעור השבת השבועי
בראשית 2:8,9; רומים 6:23; ראשונה ליוחנן 5:12; דברים 30:1-20; רומים 10:6-10; דברים 4:19; התגלות 14:6-12.

> <p>פסוק לשינון</p>
> “ הַעִידֹתִי בָכֶם הַיּוֹם אֶת־הַשָּׁמַיִם וְאֶת־הָאָרֶץ, הַחַיִּים וְהַמָּוֶת נָתַתִּי לְפָנֶיךָ, הַבְּרָכָה וְהַקְּלָלָה; וּבָחַרְתָּ בַּחַיִּים, לְמַעַן תִּחְיֶה אַתָּה וְזַרְעֶךָ " (דברים 30:19)

זה תמיד אותו סיפור עצוב: אדם צעיר, במיקרה זה אישה בת 22, מאובחנת במחלה סופנית. סרטן מוח. גם בעזרת כל פלאי הרפואה המודרנית, לא ניתן לעשות יותר מאשר להאריך את הייסורים עד לבלתי נמנע. אולם בחורה צעירה זו בשם סנדי, לא רצתה למות.

על כן, הייתה לה תוכנית. לאחר שהיא תמות, יכניסו את ראשה למקפיא חזק, בתוך חבית עם חנקן נוזלי, בתקווה לשמר את תאי מוחה. ושם הוא יחכה חמישים שנה, מאה שנה, אלף שנה עד שיום אחד בעתיד הרחוק, כאשר הטכנולוגיה מספיק מתקדמת לכך, מוחה המורכב מחיבורים עצביים יועלה למחשב. וכך תוכל סנדי להמשיך "לחיות", אולי אפילו לנצח.

זהו סיפור עצוב, לא רק בגלל שאישה צעירה עמדה למות, אלא בעקבות הכיוון שאליו נטתה תקוותה לחיים. כמו רוב האנשים, סנדי רצתה לחיות. אולם היא בחרה בדרך אשר בסופו של דבר לא תועיל לה.

השבוע, בעוד שאנו ממשיכים לקרוא בספר דברים, נביט בבחירת החיים, ובהזדמנות אשר הוענקה לנו לבחור בחיים, אך לבחור זאת תחת התנאים שה', מעניק ומספק החיים, הציע לנו ברוב חסדו.

_*לימדו את השיעור השבועי לקראת שבת ה-20 בנובמבר_