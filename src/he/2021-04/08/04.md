---
title:  חיים וטוב, מוות ורע, ברכה וקללה
date:  16/11/2021
---

לקראת סוף ספר דברים, לאחר פנייה חדה לנושא ההשלכות העתידות ליפול על בני ישראל אם יבחרו שלא לציית לה’ ולהפר את הבטחות הברית, פותח פרק ל’ בהבטחה כי גם אם ייפלו לחוסר ציות ויוענשו בגלות, עתיד ה’ להשיב אותם לאדמתם.

זאת, כמובן, אם יחזרו בתשובה ויעזבו את דרכיהם הרעות.

`קרא דברים ל’: 15-20. אילו אפשרויות עומדות בפני עם ישראל כאן, וכיצד הן משקפות את הכתוב בכל רחבי כתבי הקודש?`

ה’ מדבר בבהירות: הוא העמיד בפניהם אפשרות בחירה בין שתי דרכים אפשריות, בדומה למה שעשה עם אדם וחווה בגן עדן. יתר על כן, המילים טוב ורע בספר דברים ל’: 15 הן אותן המילים המשומשות בספר בראשית בהקשר לעץ הדעת טוב ורע. אנו מוצאים שגם כאן, כפי שניראה בכתובים כולם, אין מקום לפשרה או מקום נייטרלי להיות בו. הם יכולים לשרת את ה’ ולקבל חיים, או לבחור במוות. אותו הדבר תקף גם לגבינו.

חיים, טוב, ברכה בניגוד למה? בניגוד למוות, רוע וקללות. בסופו של יום, יכול אדם לטעון ובצדק שה’ מציע רק את הטוב, החיים והברכות. אך אם הם פונים נגדו, יהוו הדברים הרעים השלכות טבעיות, שהרי הם כבר לא יימצאו תחת השגחתו העליונה.

לא משנה כיצד נביט על כך, עומדות בפני העם שתי אפשרויות אלו. מציאות הבחירה החופשית, הרצון החופשי, מוצגת כאן בבהירות רבה. פסוקים אלה, יחדיו עם פסוקים רבים נוספים מכתבי הקודש, התנ"ך והברית החדשה, לא ניתנים להבנה אחרת מאשר מתנת הקודש של רצון חופשי ובחירה חופשית.

במילים אחרות, ה’ בעצם אמר להם: על כן, בעזרת הרצון החופשי שהענקתי לכם- ביחרו בחיים, ביחרו בברכה, ביחרו בטוב, לא במוות, ברוע ובקללות.

נדמה כי הבחירה הנכונה כה מובנית מאליו, לא כך? ועדיין, כולנו יודעים מה קרה. העימות הגדול היה אמיתי באותה מידה שהוא היום, ועלינו ללמוד מהדוגמה של עם ישראל ומה יכול לקרות אם איננו מקדישים את עצמנו בשלמות לאדון ובוחרים בחיים ובכל מה שבחירה זו כוללת בתוכה.

`קרא דברים ל’: 20. שים לב לקשר בין אהבה וציות על פי הפסוק. מה נדרש עם ישראל לעשות על מנת לבטא את נאמנותם לה’? כיצד אותם העקרונות באים לידי ביטוי עבורנו כיום?`