---
title:  נקודות למחשבה
date:  19/11/2021
---

בעבר, כפי שגם היום, עומדת בפני כולנו בחירה. מילת המפתח כאן היא בחירה, לעומת הבנה מסויימת בנצרות על פיה עוד מלפני שבני אדם נולדים, ה’ ייעד אנשים מסויימים לא רק להיות אובדים, אלא אף להישרף בגיהנום לעולמי עולמים. הכתובים מלמדים כי הבחירה האישית שלנו בחיים או במוות, בברכה או בקללה, בטוב או ברע, היא שקובעת מול איזה שילוש (חיים, טוב, ברכה – או מוות, רוע, קללה) נעמוד בסופו של יום. וכמה טוב לזכור כי גם אם אדם עשה את הבחירה השגויה, התוצאה תהיה מוות, מוות נצחי, ולא עינוי נצחי באגם אש אינסופי.

“ כִּי שְׂכַר הַחֵטְא הוּא מָוֶת, אֲבָל מַתְּנָתוֹ שֶׁל אֱלֹהִים הִיא חַיֵּי עוֹלָם בַּמָּשִׁיחַ יֵשׁוּעַ אֲדוֹנֵנוּ ” (רומים ו’: 23). בעוד שהחיים הם נחלת הצדיקים, המוות הוא מנת חלקם של הרשעים. ה’ אמר לעם ישראל: “ רְאֵה נָתַתִּי לְפָנֶיךָ הַיּוֹם, אֶת־הַחַיִּים וְאֶת־הַטּוֹב; וְאֶת־הַמָּוֶת וְאֶת־הָרָע ” (דברים ל’: 15). המוות שפסוקים אלה מתייחסים אליו אינו המוות שהושת על אדם הראשון בעטיו של חטאו, ונגזר על האנושות כולה. זהו "המוות השני", המוצג בניגוד חד לחיי הנצח. “ -אלן ג’. וייט, העימות הגדול, עמ’ 413.

**שאלות לדיון**:

`שוחחו בכיתה על הרעיון המוצג בשיעור של יום שלישי, לגבי האם ה’ הוא שמעניש עבור חוסר הציות או שהעונש מגיע כהשלכה חוקתית טבעית למעשה חוסר הציות. ואולי שניהם? או אולי קיימים מקרים בהם זה אחד מהשניים? כיצד אנחנו מבינים את נושא זה?`

`מה מלמדים אותנו הקטעים שקראנו היום מכתביה של אלן ווייט לגבי כוח ה’ המוענק לנו על מנת שנצליח להתגבר על החטא?`

`קרא רומים י’: 1-10, שם שאול השליח מצטט מספר דברים ל’: 11-14 בעודו מסביר על ישועה דרך אמונה בישוע, בניגוד לניסיון לקבל ישועה וצדקה דרך ציות לתורה. מדוע לדעתך הוא השתמש דווקא בפסוקים אלה מספר דברים? שים לב לכתוב ברומים י’: 10 : “ הֲרֵי בְּלִבּוֹ מַאֲמִין אִישׁ וְיֻצְדַּק, וּבְפִיו יוֹדֶה וְיִוָּשַׁע ”. מהי כוונתו של שאול השליח?`

`באילו דרכים התרבות שלך, החברה בה אתה חי, קבוצת האנשים הקרובים אלייך יכולים להחזיק בהשקפות עולם שאם לא תהיה זהיר מספיק, עלולות להוביל אותך לשירות שגוי?`