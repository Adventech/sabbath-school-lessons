---
title:  לא קשה מדי
date:  17/11/2021
---

דברים ל’ פותח עם דבר ה’ לגבי מה מצפה לעם אם יחזרו בתשובה וישובו מדרכיהם הרעות. מה נפלאות ההבטחות המוצעות להם כאן!

`קרא דברים ל’: 1-10. אילו הבטחות ה’ נותן להם, למרות העובדה שהפסוקים גם מזכירים מה יקרה לעם אם לא יצייתו? מה הדבר מלמד אותנו באשר לחסד האל?`

אין ספק כי הדברים מנחמים לשמיעה. אולם הנקודה אינה שלא משנה אם העם יעזוב את מצוות ה’ או לא. ה’ לא מציע לאף אדם חסד זול. אם כבר, הדבר הנועד להציג בפניהם את אהבת האל ולגרום לתגובה טבעית שהם יאהבו אותו בחזרה, ויגלו את אהבתם דרך ציות לדברים שה’ אמר להם לעשות.

`קרא דברים ל’: 11-14. מה ה’ אומר להם בפסוקים הבאים? מהי ההבטחה הבסיסית של הפסוקים, ואילו פסוקים מהברית החדשה יש בזיכרונך אשר משקפים את אותה ההבטחה?`

הבט בגישה המוצגת כאן דרך שפה יפה והיגיון בריא. ה’ לא מבקש מהם שום דבר קשה מדי לעשייה. מצוות ה’  לא " נִפְלֵאת הִוא ” ולא " רְחֹקָה הִוא ” להבנתם.  גם אין היא כה רחוקה מהישג ידם. אין היא בשמיים, רחוק כל כך שמישהו צריך לעלות ולהוריד אותה אליהם; אין היא גם מעבר לים, כך שמישהו אחר צריך לעבור ולקחת אותה אליהם. במקום זאת, ה’ אומר: “ כִּי־קָרוֹב אֵלֶיךָ הַדָּבָר מְאֹד; בְּפִיךָ וּבִלְבָבְךָ לַעֲשֹׂתוֹ׃  ” (דברים ל’: 14). במילים אחרות, אתה מכיר את דבר ה’  טוב מספיק על מנת להשמיע אותו בפיך, והוא בלבבך כך שאתה יודע שעלייך לעשות אותו. לכן, אין תירוץ לחוסר ציות. “ למתנותיו יש את כל הכוח עבורכם שתצליחו ” -אלן ג’. ווייט, Christ’s Object Lessons, p. 333.

למעשה, שאול השליח מצטט כמה מהפסוקים הקודמים בהקשר לישועה באדון; שאול השליח מתייחס אליהם כדוגמה להצדקה על פי אמונה. (ראה גם רומים י’: 6-10).

`ואז, לאחר פסוקים אלו בספר דברים, בני ישראל מצווים לבחור בחיים או במוות, בברכה או בקללה. ואם יבחרו בחיים, אזי שבחסד ובאמונה, הם יקבלו אותם. אין הדבר שונה בימינו, לא כך?`