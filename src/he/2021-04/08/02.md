---
title: 'עץ החיים'
date: 14/11/2021

---

אף אחד מאיתנו לא ביקש להיות כאן, נכון? לא הייתה בידנו הבחירה האם להתקיים או לא, בדיוק כפי שלא יכולנו לבחור היכן ומתי ניוולד ומי יהיו הורינו.

אותו הדבר היה לאדם וחווה. לא הייתה להם אפשרות בחירה טובה יותר האם להיווצר על ידי ה' או לא מאשר לעלה, לסלע או להר. כבני אדם, הוענק לנו לא רק קיום (הרי שגם סלע קיים), ולא רק חיים (הרי שגם אמבה חיה), אלא חיים כיצורים חופשיים ותבוניים אשר נוצרו בצלם ה'.

אולם, לא בחרנו לבוא לידי קיום גם כיצורים חופשיים ותבוניים אשר נוצרו בצלם ה'. עם זאת, מה שה' מציע לנו הוא להישאר קיימים; כלומר, לבחור לחיות חיים נצחיים בו, דבר אשר מתאפשר בעקבות ישוע ומותו על הצלב.

`קרא בראשית 2:8,9,15-17 ובראשית 3:22,23. אילו שתי אפשרויות הציג ה' לאדם באשר לקיומו?`

“ בלב ליבו של גן העדן צמח עץ החיים, שבפריו טמון הכוח להשגת חיי נצח. אילו ציית אדם הראשון לאלוהים, הוא היה ממשיך ליהנות מפירותיו של עץ החיים, והיה חי לנצח. אך כאשר חטא, סגולותיו של עץ החיים נשללו ממנו, והוא הפך לבן תמותה המשועבד למוות. צו ה': “ כִּי־עָפָר אַתָּה, וְאֶל־עָפָר תָּשׁוּב, ” מצביע על כליית החיים. ” -אלן ג'. ווייט, העימות הגדול, ע40:405.

לפיכך, כבר מראשית, מציגים לנו כתבי הקודש רק שתי אפשרויות: חיים נצחיים, אלה אשר נועדנו לחיות מההתחלה, ומוות נצחי, שמשמעותו למעשה חזרה לכלום שממנו נוצרנו.

מעניין כיצד "עץ החיים" אשר על פי הכתובים מעניק חיי עולם ומופיע בספר הראשון, מופיע שוב בספר האחרון. קרא התגלות 2:7 והתגלות 22:2,14. אפשר והמסר הוא שלמרות שהייתה אמורה להיות לנו גישה לעץ החיים, איבדנו אותה בשל החטא; ובבוא מועד, כאשר בעיית החטא תיפטר ותושלם סופית תודות לישוע ולתוכנית הישועה, יקבלו הנושעים, אלה אשר בחרו בחיים, גישה חזרה לעץ החיים, כפי שהיינו צריכים לקבל עוד מההתחלה.

`חשוב על כך: על פי הבחירות היומיות שלנו, כיצד אנו בוחרים בחיים או במוות?`