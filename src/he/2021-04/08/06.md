---
title:  שאלת עבודת האל
date:  18/11/2021
---

חלק מרכזי מיחסי הברית בין ה’ לעם ישראל היוותה עבודת האל, הפולחן. העובדה שהם היו האומה היחידה אשר עבדה את אלוהי האמת הבדילה בינם לבין העולם מסביבם, אשר עבד אלילים ואלילות לא אלוהיים באמת. “ רְאוּ עַתָּה, כִּי אֲנִי אֲנִי הוּא, וְאֵין אֱלֹהִים עִמָּדִי ” (דברים ל”ב: 39).

`קרא דברים ד’: 19, דברים ח’: 19, דברים י"א: 16 ודברים ל’: 17. מהי האזהרה המשותפת לכל הפסוקים? מדוע אזהרה זו כה חיונית עבור עם ישראל?`

לפני אלפי שנים, בדומה להיום, חיו אנשי ה’ בתוך תרבות וסביבה אשר, ברוב המקרים, תמכה בעקרונות, מסורות ורעיונות שהתנגשו עם אמונתם. לכן, על אנשי ה’ לעמוד תמיד על המשמר, שמא דרכי העולם, אליליו וסמליו יהפכו לנושא שירותם הפולחני.

אלוהינו הוא " אֵל קַנָּא ” (דברים ד’: 24, דברים ה’: 9, דברים ו’: 15), והוא לבדו כבוראנו וכגואלנו ראוי להלל. גם כאן לא קיים שטח ביניים: או שאנחנו משרתים את ה’, נותן החיים, הטוב והברכות, או שאנחנו משרתים אליל אחר, דבר שמביא לרוע, קללות ומוות.

`קרא התגלות י"ג: 1-15 והתרכז בדרך בה עבודת האל מוצגת כאן. לאחר מכן, השווה את הפסוקים שקראת עם הכתוב בהתגלות י"ד: 6-12. מה מתוך המתרחש כאן בספר התגלות משקף את האזהרה אשר ניתנה בספר דברים (ובעצם לאורך כל הכתובים) לגבי שירות שגוי?`

גם אם ההקשר משתנה, הבעיה נותרת זהה: האם בני האדם יחליטו לעבוד את אלוהי האמת ולקבל חיים, או האם הם ייכנעו ללחץ ויעזבו את בריתם עם ה’, יהיה זה לחץ גלוי או חבוי או שניהם, ויעמדו בפני דין מוות? בסופו של דבר התשובה נמצאת בתוך ליבו של כל אדם. ה’ לא הכריח את עם ישראל לשמוע בדברו בכוח, ואין הוא יפעיל כוח עלינו לעשות זאת. כפי שאנחנו רואים בהתגלות י"ג, הפעלת כוח תהיה תבנית הפעולה של החיה וצלמה. ה’, לעומת זאת, פועל בעזרת אהבה.

`כיצד נוכל להיות בטוחים שאין אנו נוטשים באיטיות את בריתנו לישוע בעבור אלילים אחרים, אף תחת לחץ חבוי?`