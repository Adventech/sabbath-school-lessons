---
title: 'החוק בספר דברים'
date: 08/11/2021

---

האומה העברית, העם הנבחר, נמצאת על גבולות ארץ כנען, סוף סוף עומדת לרשת את האדמה אשר הובטחה לה בידי ה'. וכפי שראינו מקודם, ספר דברים מהווה את דברי ההוראה האחרונים של משה אל העברים לפני שהם באים לרשת את הארץ. בין אותן הוראות היו ציוויים שעליהם היה לשמור.

`קרא את הפסוקים הבאים. איזה רעיון בא לידי ביטוי באופן חוזר ונשנה, ומדוע הרעיון כה חשוב עבור העם? (דברים 4:44, דברים י”ז: 19, דברים כ”ח: 58, דברים 30:10, דברים ל”א: 12, דברים ל”ב: 46, דברים ל”ג: 2).`

מספיק לקרוא את ספר דברים בצורה שטחית ביותר, על מנת להבין כמה חיוני היה עניין הציות לחוק עבור עם ישראל. בסופו של דבר, היו אלה חובותיהם בברית. ה' עשה רבות בעבורם וימשיך לעשות רבות בעבורם- דברים שהם לא יכלו לעשות בעבור עצמם, דברים שלא היו מגיעים להם כלל (וזוהי בעצם מהות החסד, ה' נותן לנו מה שאינו מגיע לנו). ומה שה' מבקש בתמורה לכל זאת, הוא ציות לחוקיו.

אין הדבר שונה בימינו. חסדו של ה' מושיע אותנו, ללא תלות בעבודת החוק- “ וְאָמְנָם אָנוּ קוֹבְעִים שֶׁהָאָדָם מֻצְדָּק עַל־יְדֵי אֱמוּנָה לְלֹא תְּלוּת בְּמַעֲשֵׂי הַתּוֹרָה. ” (רומים 3:28)- ובתגובה אנו מצייתים לחוק. עם זאת, אין אנו מצייתים לחוק בניסיון שווא להיוושע על ידי מעשינו- “ זֹאת מִפְּנֵי שֶׁבְּמַעֲשֵׂי הַתּוֹרָה לֹא יִצְדַּק לְפָנָיו כָּל בָּשָׂר, כִּי הַתּוֹרָה רַק מְבִיאָה לִידֵי הַכָּרַת חֵטְא. ” (רומים 3:20)- אלא כתוצאה של הישועה אשר ניתנה לנו ברוב חסד. “ אִם אַתֶּם אוֹהֲבִים אוֹתִי, הֲרֵי שֶׁתִּשְׁמְרוּ אֶת מִצְווֹתַי ” (יוחנן י”ד: 15).

ניתן להסתכל על ספר דברים כשיעור מאלף בנושא החסד והחוק. ה' גואל אותנו בחסד, ובכך עושה עבורנו את מה שאיננו מסוגלים לעשות עבור עצמנו (בדיוק כפי שעם ישראל לא היה מסוגל להימלט ממצרים בכוחות עצמו),ובתגובה אנו חיים, על פי אמונה, חיים של ציות לה' ולתורתו.

החל מנפילתו של אדם ועד לאנשים החיים בתקופת הצרות ותו החיה, האנשים " הַשּׁוֹמְרִים אֶת מִצְווֹת אֱלֹהִים וֶאֱמוּנַת יֵשׁוּעַ ” (התגלות י”ד: 12)- מערכת היחסים של ה' עם אנשי בריתו מבוססת על תורה וחסד. חסד ה' סולח לנו על שהפרנו את התורה, וחסד ה' מאפשר לנו גם כן לציית לתורה, בציות אשר עולה מתוך יחסי הברית שלנו עם ה'.

`כיצד נוכל לחמוק ממלכודת הלגאליזם (חוקיות) בעת שאנו מצייתים לחוק?`