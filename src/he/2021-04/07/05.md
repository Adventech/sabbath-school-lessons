---
title:  עבדים במצרים
date:  10/11/2021
---

נושא אשר חוזר ומופיע במהלך ספר דברים הוא גאולת עם ישראל מארץ מצרים בידי ה’. בני ישראל מתוזכרים שוב ושוב על כל אשר ה’ עשה בעבורם: “  וַיּוֹצִאֵנוּ יְהוָה מִמִּצְרַיִם, בְּיָד חֲזָקָה וּבִזְרֹעַ נְטוּיָה, וּבְמֹרָא גָּדֹל; וּבְאֹתוֹת וּבְמֹפְתִים ” (דברים כ”ו: 8; ראה גם דברים ט”ז: 1-6).

למעשה, סיפור יציאת מצרים מוזכר ברחבי התנ"ך כולו כדוגמה לישועתו האדירה ורבת החסד של ה’ מהעבדות והדיכוי בידי המצרים: “ כִּי הֶעֱלִתִיךָ מֵאֶרֶץ מִצְרַיִם, וּמִבֵּית עֲבָדִים פְּדִיתִיךָ ” (מיכה ו’: 4).

הרעיון מופיע אפילו בברית החדשה, שם יציאת מצרים דרך כוחו העצום של ה’ מסמלת את הישועה דרך אמונה במשיח: “ בֶּאֱמוּנָה עָבְרוּ בְּיַם סוּף כְּמוֹ בַּיַּבָּשָׁה, דָּבָר שֶׁנִּסּוּ הַמִּצְרִים וְטָבְעוּ. ” (עברים י”א: 29; ראה גם 1 לקורינתים י’: 1-4).

`קרא דברים ה’: 6-22, שם משה חוזר על החוק, על עשרת הדיברות, הם התנאי הבסיסי לבריתם עם ה’. שים לב לדיבר הרביעי ולסיבה לשמירתו. מה מתוך הנאמר שם חושף בפנינו את מציאות התורה והחסד?`

משה חוזר על הדיבר הבסיסי העוסק במנוחת השבת, אולם הוא נותן לו דגש נוסף. למרות שהדיבר נכתב באבן בספר שמות, משה מרחיב כאן בהבנת הדיבר אשר ניתן לעם עוד מקודם. שמרו את יום השבת לא רק כזכר לבריאת העולם אלא גם כזכר לגאולה ממצרים. חסד ה’ הושיע אותם ממצרים והציע להם לנוח מעבודותיהם (עברים ד’: 1-5). וכעת, בתגובה לחסד שה’ העניק להם, היה עליהם לנטות את אותו החסד בעבור אחרים.

כאמור, במיקרה זה נעשית השבת לא רק כסמל עוצמתי לבריאה אלא גם לסמל עוצמתי לגאולה וחסד. כל בן בית, לא רק הילדים אלא גם המשרתים, בעלי החיים ואף הגרים בקירבם יכולים לנוח. השבת נוטה את החסד אשר ניתן לעם היהודי גם לאחרים. גם עבור אלה אשר נמצאים מחוץ לברית עם ה’. ואת כל אלה אנו מוצאים בליבת החוק האלוהי. את אשר ה’ עשה ברוב חסד עבורם, היה עליהם לעשות בעבור אחרים. זה כה פשוט.

`קרא מתי י"ח: 21-35. באיזו דרך נגלה העיקרון של המשל בדיבר השבת, במיוחד לאור הדגש שנוסף לו בספר דברים?`