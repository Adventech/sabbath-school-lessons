---
title:  " לֹא בְצִדְקָתְךָ "
date:  11/11/2021
---

נושא מרכזי עבור המאמינים בתנ"ך הוא הנושא הגדול של הצדקה על פי אמונה בלבד. “ וְהֶאֱמִן אַבְרָהָם בַּיהוה וַיַּחְשְׁבֶהָ לּוֹ צְדָקָה ” (רומים ד’: 3).

אלן ג’. ווייט תיארה זאת בצורה מצויינת: “ מהי הצדקה על ידי אמונה? זוהי עבודת האל בהטמנת תהילתו של אדם עמוק בעפר, ועשיית הדברים אשר אין בכוחו של האדם לעשות למען עצמו. כאשר בני אדם מבינים את אפסותם העצמית, הם מוכנים להתכסות בצדקתו של ישוע.” -אלן ג’. וויט, The Faith I Live By, p. 109.

אין ספק כי ברגע שאתה מהרהר במהותו ובקדושתו של ה’, בהשוואה אלינו ולחוסר קדושתנו- נופלת עלינו ההבנה שקיים צורך במעשה חסד אדיר על מנת להושיע אותנו. וכך אכן קרה: מעשה החסד קרה על הצלב, שם ישוע, השה התמים, מת בעבור חטאי האשמים.

`בעודך מחזיק במחשבה זו, קרא את דברים ט’: 1-6. מה מדברי משה לעם כאן חושף בצורה דרמטית את מציאות חסדו של ה’ ללא ראויים? כיצד המתרחש כאן משקף את עיקרון ההצדקה על פי אמונה?`

אם היה ניתן לסכם את כתביו של שאול על הבשורה, אולי היינו משתמשים בביטוי זה מדברים ט’: 5: ה’ מושיע אותך “ לֹא בְצִדְקָתְךָ, וּבְיֹשֶׁר לְבָבְךָ ” , אלא בגלל הבטחות " בְּשׂוֹרַת עוֹלָם ” (התגלות י”ד: 6), הבטחה אשר ניתנה לנו " לֹא לְפִי מַעֲשֵׂינוּ, כִּי אִם לְפִי תָּכְנִיתוֹ וּלְפִי חַסְדּוֹ הַנָּתוּן לָנוּ בַּמָּשִׁיחַ יֵשׁוּעַ מִלִּפְנֵי עִתּוֹת עוֹלָם ” (2 לטימותיאוס א’: 9; ראה גם טיטוס א’: 2). אם ההבטחה ניתנה לנו " מִלִּפְנֵי עִתּוֹת עוֹלָם ”, בוודאי שאין מקורה במעשינו שכן לא היינו קיימים " מִלִּפְנֵי עִתּוֹת עוֹלָם ”.

בקצרה, למרות אשמתך, פגמיך ועורפך הקשה, ה’ עומד לבצע את העבודה הנפלאה הזו עבורך ובתוכך. כתוצאה מכך ה’ ציווה אותך לציית לו ולתורתו. ההבטחה כבר ניתנה ונמסרה: מעשיך, ציותך, גם אם הם היו טובים מספיק (אבל הם לא), לא יכולים לשמש בעבורך אמצעי לישועה. אם כבר, הם התוצאה.

ה’ הושיע אותך בחסד; כעת שתורתו כתובה על לוח ליבך ורוח קודשו מחזקת אותך, חיה וציית לתורת ה’.