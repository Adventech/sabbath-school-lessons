---
title:  " לְטוֹב לָךְ "
date:  09/11/2021
---

אנשים סקפטיים, אשר מחפשים אחר סיבות לדחות את הכתובים מצביעים לעתים קרובות על מילים עוצמתיות שנאמרו בידי ה’ בתנ"ך. הרעיון הוא שאלוהי התנ"ך היה קשה, נקמני ומרושע, במיוחד בהשוואה לישוע. אין זה טיעון חדש, אך הוא פגום באותה הדרך בה היה כאשר הוצג לראשונה לפני מאות שנים.

התנ"ך מציג שוב ושוב את אהבתו של ה’ לעם ישראל העתיק ואת רצונו שהכל יהיה טוב עבורם. אהבה זו מופיעה בעוצמה בספר דברים.

`קרא דברים י’: 1-15. מהו ההקשר של פסוקים אלו, ומה הם מלמדים אותנו בנוגע לדרך בה ה’ הרגיש כלפי עמו, אף לאחר שחטאו? מה הם מלמדים אותנו בנוגע לחסד?`

`חסדו ואהבתו של ה’ לעם ישראל מורגשים בחוזקה בפסוקים אלו. שים לב במיוחד לפסוקים 12-13. הם בעצם משפט ארוך אחד, או שאלה, שאלה אחת פשוטה: מה אני, ה’, מבקש ממך כבר לעשות… ללכת בכל דרכי, לאהוב, לשרת ולשמור את משפטי למען טובתך שלך?`

כל מילות הפנייה בפסוקים אלה הן ביחיד. למרות שברור כי ה’ מדבר אל העם כשלם, מה המהות אם האנשים, כל אחד באופן אישי, אינם מצייתים לדבריו? השלם טוב רק כסכום חלקיו. ה’ דיבר בארבע עיניים, בצורה אישית, לעם ישראל כאומה.

איננו יכולים לשכוח גם את סוף פסוק 13: שמור את הדברים הללו לטוב לך. במילים אחרות, ה’ מצווה על העם לציית בגלל שזה יועיל לטובתם האישית. ה’ ברא אותם, ה’ מקיים אותם, ה’ יודע מה טוב בעבורם והוא חפץ בטובתם. ציות לחוקיו, לעשרת הדיברות שנתן, יפיק להם תועלת.

החוק מושווה לעתים קרובות לגדר, חומת הגנה אשר אם נשארים בין קירותיו, מוגנים אנשי ה’ מכמות גדולה של צרות אשר הייתה הורסת אותם. בקצרה, ה’ נתן את תורתו מתוך אהבתו לעמו, וציות לתורת ה’ תהיה " לְטוֹב לָךְ ”.

`באילו דרכים נוכל לראות בעצמנו כיצד ציות לתורת ה’ באמת עובד לטובתנו?`