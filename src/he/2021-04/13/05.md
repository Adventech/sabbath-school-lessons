---
title: 'תקומת משה'
date: 22/12/2021

---

“ וַיָּמָת שָׁם מֹשֶׁה עֶבֶד־יְהוָה בְּאֶרֶץ מוֹאָב עַל־פִּי יְהוָה. וַיִּקְבֹּר אֹתוֹ בַגַּיְ בְּאֶרֶץ מוֹאָב, מוּל בֵּית פְּעוֹר; וְלֹא־יָדַע אִישׁ אֶת־קְבֻרָתוֹ, עַד הַיּוֹם הַזֶּה ”(דברים 34:5,6). וכך, בכמה פסוקים בלבד מתואר מותו של משה, אישיות כה מרכזית בתולדות עם ישראל, אדם אשר כתביו המשיכו לחיות הלאה גם לאחר מותו, ולא רק בישראל כי אם בקהילה ובבתי הכנסת גם כן.

משה מת ונקבר, העם התאבל, ושם הכל נגמר. אין ספק כי העיקרון הנכתב בספר התגלות מיושם כאן: “ אַשְׁרֵי הַמֵּתִים אֲשֶׁר מֵתִים בָּאָדוֹן מֵעַתָּה. "כֵּן!", אוֹמֶרֶת הָרוּחַ, "שֶׁיָּנוּחוּ מֵעֲמָלָם, כִּי מַעֲשֵׂיהֶם הוֹלְכִים אַחֲרֵיהֶם. ” “ (התגלות 14:13).

אולם, מותו של משה לא מהווה הפרק האחרון בתולדות חייו.

`קרא יהודה 9. מה מתרחש כאן, וכיצד הפסוק מסייע להסביר את התגלותו של משה מאוחר יותר בברית החדשה?`

למרות שניתנה לנו רק הצצה קטנה, מתוארת לנו כאן תמונה יוצאת דופן. מיכאל, המשיח עצמו, רב עם השטן על גווית משה. איך הוא רב על הגוויה? אין ספק כי משה היה חוטא; אכן, חטאו הידוע האחרון, לקיחת התפארת שהייתה שייכת לה' לעצמו, שווה בערכו לחטא אשר גרם לכך שלוציפר בעצמו גורש מן השמיים: " אֶעֱלֶה עַל־בָּמֳתֵי עָב; אֶדַּמֶּה לְעֶלְיוֹן ” (ישעיה 14:14). הויכוח על גוויתו נבע ככל הנראה מהרצון של המשיח להעניק למשה את התחייה המובטחת.

אבל כיצד היה יכול המשיח לעשות זאת בעבור משה, אדם חוטא, אשר הפר את תורת ה'? התשובה כמובן, היא הצלב בלבד. כפי שכל קורבנות בעלי החיים הצביעו על מותו העתידי של המשיח, כך ה' תובע כעת את תחייתה של גווית משה, בעודו מביט על הצלב העתידי. “ בשל חטאו ניתן משה תחת שליטת השטן. במו ידיו המיט על עצמו את גזר דינו והפך שבוי בידיו של שר המוות. אך עתה הוקם משה לחיי נצח בזכות שמו של הגואל בו האמין ודבק. משה יצא מן הקבר עטור ומפואר בכבוד ה' ועלה עם מושיעו אל עיר האלוהים. ” -אלן ג'. ווייט, אבות האומה ונביאי ישראל, ע40:356.

`כיצד התיעוד הנתון על משה מסייע לנו להבין את עומקה של תוכנית הישועה, שאף לפני הצלב משה הוקם לחיי עולמים?`