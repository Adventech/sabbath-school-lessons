---
title: 'תקומת העמים'
date: 23/12/2021

---

יחד עם האור שמוסיפה לנו הברית החדשה, מניעת הכניסה של משה לארץ המובטחת כבר לא נראית כמו עונש של ממש. במקום ארץ כנען וירושלים שלנו (אשר בכל ההיסטוריה הידועה לנו היוו מקום של מלחמה, כיבוש וסבל), הוא נמצא כעת בביתו, ב“ יְרוּשָׁלַיִם הַשְּׁמֵימִית ” (עברים 12:22). ללא כל ספק משכן טוב יותר!

משה מהווה את הדוגמה הראשונה הידועה לנו בכתובים של תחייה מן המתים. חנוך נלקח לשמיים מבלי שחזה במוות (בראשית 5:24) וכך גם אליהו (מלכים ב' 2:11), אבל לפי התיעוד בכתובים, משה היה הראשון אשר הוקם לתחייה, לחיי נצח.

איננו יודעים כמה זמן משה ישן באדמה, אולם לא היה זה משנה עבורו. הוא עצם את עיניו במותו, והיו אלה שלוש שעות או שלוש מאות שנים, הוא לא היה מרגיש בהבדל. אותו הדבר תקף גם לכל המתים בהיסטוריה; חוויית מותם לא תהיה שונה מזאת של משה. אנו עוצמים את עינינו בשעת מוות, והדבר הבא שאנו מודעים אליו הוא ביאתו השנייה של המשיח או, לרוע המזל, המשפט הסופי (ראה גם התגלות 20:7-15).

`קרא 1 לקורינתים 15:13-22. איזו הבטחה גדולה  ניתן למצוא כאן, ומדוע ניתן להבין את דברו של שאול השליח רק בהנחה שהמתים ישנים עד לתחייה?`

ללא התקווה לתחייה, אין בידינו כל תקווה. תחייתו של המשיח היא ערובה לתחייתנו שלנו; לאחר שחולל " טִהוּר חֲטָאִים ” (עברים 1:3) על הצלב כקורבן השה שלנו, המשיח מת וקם מן המתים, ובשל תקומתו נוכל להיות בטוחים בתקומתנו שלנו, כאשר משה מהווה את הדוגמה הראשונה של אדם חוטא אשר קם מן המתים. בגלל מה שהמשיח היה עתיד לעשות, משה קם לתחייה; ובגלל מה שהמשיח עשה, גם אנחנו נקום לתחייה.

לכן, נוכל למצוא במשה דוגמה לישועה על פי אמונה, אמונה אשר באה לידי ביטוי בחיי נאמנות וביטחון בה', גם אם שגה בסוף. ולאורך כל ספר דברים, ניתן לראות את משה קורא לאנשי ה' לאותה נאמנות, לאותה תגובה לחסד אשר ניתן להם כפי שגם ניתן לנו- גם אנחנו עומדים על גבולות הארץ המובטחת.

`האם אין ה', אותו הה', קורא גם לנו להיות נאמנים? מה נוכל לעשות על מנת לוודא שלא נחזור על אותן שגיאות שמשה הזהיר אודותיהן בספר דברים?`