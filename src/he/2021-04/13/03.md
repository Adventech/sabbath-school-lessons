---
title:  'חטאו של משה: חלק 2'
date:  20/12/2021
---

`קרא שוב במדבר כ’: 12,13. איזו סיבה נתן ה’ למשה לעונש שמנע ממנו להמשיך? ראה גם דברים ל"א: 2 ודברים ל"ד: 4.`

לפי מה שקראנו, היה במעשה החטא של משה יותר מניסיון לקחת את מקומו של ה’, שגם הוא היה גרוע מספיק. הוא גם הראה חוסר אמונה שלא ניתן לתרץ עבור אדם כמו משה. אחרי הכל, הוא זה אשר מאז הסנה הבוער (שמות ג’: 2-16) ועד נקודה זו, עבר חוויה יוצאת דופן עם ה’ שרוב האנשים לא זוכים לעבור אותה, ועדיין, נכתב על משה: " לֹא־הֶאֱמַנְתֶּם בִּי ” , כלומר שמשה הראה חוסר אמונה במילתו של ה’ וכתוצאה מכך נכשל " לְהַקְדִּישֵׁנִי, לְעֵינֵי בְּנֵי יִשְׂרָאֵל ”. במילים אחרות, אם היה משה שומר על רוגע והיה עושה את הדבר הנכון על ידי הצגת אמונתו וביטחונו בה’ במהלך כפירתם, הוא היה מפאר את ה’ בפני העם והיה מהווה, שוב, דוגמה של אמונת אמת וציות עבורם.

שים לב גם כיצד משה המרה את מה שה’ אמר לו בפירוש לעשות.

`קרא במדבר כ’: 8. מה ה’ אמר למשה לעשות ומה משה עשה במקום זאת? (במדבר כ’: 9-11)`

בפסוק 9 משה לוקח את המטה " כַּאֲשֶׁר צִוָּהוּ׃  ” ה’. עד כאן, הכל טוב. אבל בפסוק 10, במקום לדבר אל הסלע, מה שהיה גורם לכך שמים רבים היו שוצפים ממנו כביטוי רב עוצמה לכוחו של ה’- משה הכה בסלע, לא פעם, אלא פעמיים. נכון שהכאת סלע המביאה לידי מים היוצאים ממנו היא כבר נס, אך לא באותה רמה של דיבור בלבד שיגרום לאותה התופעה.

נכון שעל פני השטח ניראה שמשפטו של ה’ על משה היה קיצוני: אחרי כל מה שמשה עבר, הוא לא הורשה להיכנס אל הארץ המובטחת. כל פעם שאנשים קראו את הסיפור שלפנינו, הם שאלו בפליאה מדוע- בגלל מעשה חפוז אחד- נאסר עליו הדבר היחיד אליו חיכה כל כך הרבה זמן.

`איזה לקח לקחו לעצמם בני ישראל ממה שקרה למשה?`