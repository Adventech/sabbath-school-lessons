---
title: 'חטאו של משה: חלק 1'
date: 19/12/2021

---

אפילו בזמן כפירתם ונדודיהם במדבר, המשיך ה' לקיים את בני ישראל בצורה מופלאה פעם אחר פעם. כלומר, למרות שלא היו זכאים לכך (ולעתים קרובות גם נשארו באותו המצב), חסד ה' שפע עליהם. גם כיום נוטה חסדו עלינו, למרות שגם אנחנו איננו זכאים לו. אחרי הכל, לא היה זה חסד אם היינו זכאים לו, נכון?

חוץ משפע המזון שה' סיפק לעם בדרך נס במדבר, ביטוי נוסף לחסדו היה המים, בלעדיהם העם היה גווע במהרה, במיוחד בישימון היבש, הלוהט והמבודד. שאול השליח כתב בהקשר לכך: “ וְכֻלָּם שָׁתוּ אוֹתוֹ מַשְׁקֶה רוּחָנִי, כִּי שָׁתוּ מִן הַצּוּר הָרוּחָנִי הַהוֹלֵךְ עִמָּהֶם וְהַצּוּר הוּא הַמָּשִׁיחַ. ” (1 לקורינתים 10:4). אלן ג'. וויט מוסיפה גם ש: “ בכל מקום במסעותיהם בו נזקקו למים, שפעו מים ממצוקי הסלעים בסמוך למחנה.  ” -אלן ג'. ווייט, אבות האומה ונביאי ישראל, ע40:308.

`קרא במדבר 20:1-13. מה קרה כאן, וכיצד אנו מבינים את העונש שהטיל ה' על משה לאור מה שעשה?`

מצד אחד, לא קשה להבין את תסכולו של משה. אחרי כל מה שה' עשה עבורם, האותות והנפלאות והגאולה בדרך נס, כאן הם עמדו, סוף כל סוף, על גבולות הארץ המובטחת. ואז- מה קרה? פתאום, חסרו להם מים, ולכן הם מתחילים לקשור קשר כנגד משה ואהרון. האם ה' לא היה מסוגל לספק להם מים עכשיו, כפי שעשה עבורם פעמים כה רבות לפני כן? כמובן שכן; הוא היה מסוגל, ואכן עמד לעשות זאת שוב.

אולם, הבט במילותיו של משה ברגע שהכה בסלע, אפילו פעמיים. “ שִׁמְעוּ־נָא הַמֹּרִים, הֲמִן־הַסֶּלַע הַזֶּה, נוֹצִיא לָכֶם מָיִם ” (במדבר 20:10). ניתן לשמוע בבירור את הכעס בקולו, שכן הוא קורא להם בהתחלה " מֹּרִים" (ממרים).

הבעיה לא הייתה הכעס עצמו, שהיה רע אבל מובן- אלא המשפט: “ הֲמִן־הַסֶּלַע הַזֶּה, נוֹצִיא לָכֶם מָיִם ” כאילו שהוא או כל בן אדם יכל להוציא מים מסלע. בכעסו, ניראה כי שכח באותו רגע שהיה זה כוחו של ה' בלבד, אשר פעל בקרבם ויכל לגרום לנס כזה. דווקא הוא, מכל האנשים, היה צריך לדעת זאת.

`האם אנחנו אומרים או עושים דברים מסויימים בעת כעס לעתים קרובות, אפילו אם אנחנו מאמינים כי הכעס מוצדק? כיצד נוכל ללמוד לעצור, להתפלל ולבקש את כוחו של ה' לומר ולעשות את הדבר הנכון, לפני שנעשה במקום זאת מעשה שגוי?`