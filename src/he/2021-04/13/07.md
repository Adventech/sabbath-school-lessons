---
title:  נקודות למחשבה
date:  24/12/2021
---

“ כאשר משה ואהרון זעקו בכעס: “ הֲמִן־הַסֶּלַע הַזֶּה, נוֹצִיא לָכֶם מָיִם ?  ” הם שמו את עצמם במקומו של אלוהים, כאילו יש בכוחם של בני אנוש חלשים, הנשלטים בידי רגשות עזים, לחולל את הנס. מותש ממריו והתמרמרותו הבלתי הפוסקים של העם, שכח משה את אלוהים הכל יכול שסייע בידו, וללא גבורת ה’, עמד לפגוע בשמו הטוב באמצעות הפגנת חולשת אנוש. האיש שהיה אמור לעמוד איתן, טהור ונטול אנוכיות לקראת תום פועלו עלי אדמות, הוכרע לבסוף. כבודו של אלוהים חולל לעיני עדת ישראל, שעה שהיה על משה לרומם ולגדל את שמו. ” -אלן ג’. ווייט, אבות האומה ונביאי ישראל, עמ’ 312.

“ על ההר שבו השתנה ישוע לעיני תלמידיו [הוא לבש הדר, פניו זהרו כשמש ובגדיו הלבינו כאור], נכח משה בחברת אליהו הנביא, שעלה השמיימה בסערה. הם נשלחו מן השמיים כדי להיות נושאי האור וההדר שהעניק האב לבנו. תפילת משה שנהגתה דורות רבים לפני אירוע זה התגשמה סוף סוף. משה ניצב על " הַר גָּבוֹהַּ ” (מתי יז:1) בתוך נחלת עמו, ומסר לתלמידי ישוע עדות על המשיח אשר הגשים את ההבטחות שניתנו לישראל. זו הייתה התמונה האחרונה שנגלתה לעיניו של האדם שזכה לכבוד רב כל כך בשמיים. ” -אלן ג’. ווייט, אבות האומה ונביאי ישראל, עמ’ 357.

**שאלות לדיון**:

`מצד אחד, משה קם לתחייה ונלקח לשמיים זמן קצר לאחר מותו. אך באותו הזמן, משה המסכן (אנו מניחים) היה עד לבלאגן הגדול שהתרחש על פני האדמה. איזה מזל שרובנו נקום לתחייה רק לאחר שהמאבקים על פני האדמה יסתיימו, לפני הביאה השנייה. באיזו צורה זוהי ברכה גדולה יותר ממה שמשה חווה?`

`כיצד הסיפור על מותו ותקומתו של משה מראה לנו כיצד הברית החדשה, אשר מבוססת לעתים תכופות על התנ"ך, מוסיפה לנו הבנה ושופכת אור חדש על הנכתב בתנ”ך?`

`כיצד סיפור חייו של משה, כולל מעשה הכאת הסלע ברגע זעם, מהווה דוגמה לחיים באמונה וישועה על פי אמונה, בנפרד ממעשי התורה?`

`שוחחו בכיתה על הבטחת התחייה בקץ הזמנים. מדוע היא מרכזית לתקוותינו? בנוסף לכך, אם אנחנו יכולים לסמוך על ה’ בנושא זה, כלומר בהקמתנו מן המתים, האם איננו אמורים להיות מסוגלים לסמוך על ה’ בכל נושא אחר? אחרי הכל, אם ה’ מסוגל לעשות את זה עבורנו, מה הוא לא יוכל לעשות?`