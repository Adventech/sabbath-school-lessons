---
title: 'מות משה'
date: 21/12/2021

---

משה המסכן! אחרי כל מה שעבר, בבואו לקראת הסוף, הוא נותר מחוץ להתגשמות ההבטחה אשר ניתנה לאברהם מאות שנים לפני כן: “ לְזַרְעֲךָ, אֶתֵּן אֶת־הָאָרֶץ הַזֹּאת ” (בראשית 12:7).

`קרא דברים 34:1-12. מה קרה למשה, ומה ה' אמר עליו אשר הראה איזה אדם מיוחד היה משה?`

“ בבדידותו סקר משה את חייו גדושי התהפוכות, הקשיים והתלאות, מן היום שבו נטש את חיי הנוחות, הפאר והכבוד בחצר המלכות במצרים ואת כס המלכות שעתיד היה לרשת. הוא עשה זאת רק כדי לקשור את גורלו בגורל עמו הנבחר של אלוהים. הוא נזכר באותן שנים ארוכות במדבר שבמהלכן רעה את צאן יתרו, בהתגלות של מלאך ה' בסנה הבוער, ובייעוד שהטיל עליו האל: לגאול את ישראל. עתה שב וחזה בעיני רוחו בנסים ובמופתים הכבירים שחוללה גבורת ה' בעבור העם הנבחר, ובאורך רוחו וחסדו הרב של אלוהים במרוצת שנות נדודיהם ומרדנותם של בני ישראל. למרות כל הנסים, הנפלאות והגבורות שאלוהים חולל בעבורם, ולמרות כל תפילותיו ומאמציו של משה בעבורם, רק שני אנשים מקרב המבוגרים במחנה ישראל העצום שיצא ממצרים, נמצאו נאמנים דיים בעיני ה' כדי להתיר להם להיכנס לארץ המובטחת. כאשר סקר משה את חייו ואת פרי עמלו, את התלאות, הקשיים, המבחנים והקורבנות שהקריב, נראה לו שהללו היו כמעט חסרי ערך. ” - אלן ג'. ווייט, אבות האומה ונביאי ישראל, ע40:352.

בספר דברים 34:4  כתוב דבר מה מעניין. “ זֹאת הָאָרֶץ אֲשֶׁר נִשְׁבַּעְתִּי לְאַבְרָהָם לְיִצְחָק וּלְיַעֲקֹב לֵאמֹר, לְזַרְעֲךָ אֶתְּנֶנָּה ”. ה' משתמש כמעט מילה במילה בהבטחותיו לאבות האומה וצאצאיהם, לגבי הארץ שייתן להם. כעת הוא חזר על ההבטחה בפני משה.

ה' גם אמר " הֶרְאִיתִיךָ בְעֵינֶיךָ, וְשָׁמָּה לֹא תַעֲבֹר ” (דברים 34:4). אין מצב שמשה, במקום בו עמד, יכל לראות בעזרת ראייתו הטבעית את כל אשר ה' הצביע עליו- ממואב ועד דן ועד נפתלי ועוד הרחק משם. אלן ג'. ווייט כתבה בבירור: הייתה זו התגלות על טבעית, לא רק של הארץ, אלא גם האופן בו תיראה לאחר שיכבשוה.

`מצד אחד, כמעט ניראה שה' לועג למשה, כאשר הוא שם את כל המראות הללו מול עיניו: יכולת להיות כאן אם היית פשוט מציית לי כמו שהיית צריך , או משהו בסגנון. ברם, ה' הראה למשה שלמרות הכל, למרות שגיאתו של משה, הוא יהיה נאמן להבטחות הברית אשר כרת עם האבות ועם ישראל. כפי שעוד ניראה, ה' הכין דבר מה טוב יותר עבור עבדו הנאמן אך התועה.`