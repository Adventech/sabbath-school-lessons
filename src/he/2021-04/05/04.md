---
title: '“ כִּי־גֵרִים הֱיִיתֶם בְּאֶרֶץ מִצְרָיִם ”'
date: 26/10/2021

---

“ וַאֲהַבְתֶּם אֶת־הַגֵּר; כִּי־גֵרִים הֱיִיתֶם בְּאֶרֶץ מִצְרָיִם׃ ” (דברים 10:19). מהו המסר לעם ישראל העתיק כאן? מה אמור להיות המסר גם עבורנו מפסוק זה?

כמה מאות שנים לפני כן ה' אמר לאברם: “ וַיֹּאמֶר לְאַבְרָם, יָדֹעַ תֵּדַע כִּי־גֵר יִהְיֶה זַרְעֲךָ, בְּאֶרֶץ לֹא לָהֶם, וַעֲבָדוּם  וְעִנּוּ אֹתָם; אַרְבַּע מֵאוֹת שָׁנָה ” (בראשית ט”ו: 13; ראה גם בראשית י”ז: 8, מעשי השליחים י”ג: 17). כך כמובן קרה, ובפרקים הראשונים של ספר שמות הסיפור הדרמטי של הגאולה (שמות ט”ו: 13) והישועה (שמות י”ד: 13) ממצרים תועדה לדורות הבאים, כסמל ודוגמה לגאולה ולישועה אשר ניתנה לנו בישוע המשיח. בפסוק זה, ה' רוצה כי הם יזכרו מאיפה באו ומה הם היו- גרים בארץ זרה.

במילים אחרות, זיכרו את הזמן בו נמצאתם בשולי החברה, מנודים ואף עבדים, מצויים ברחמי אנשים חזקים יותר מכם שיכלו להתעלל בכם, ובחרו להתעלל בכם לעתים קרובות. ולמרות שעם ישראל היה האומה הנבחרת, קרויה על ידי ה', “ מַמְלֶכֶת כֹּהֲנִים ” (שמות י”ט: 6), ולמרות שהיו הבדלים מסויימים בינם לבין הגרים שחיים ביניהם- במיוחד כשזה מגיע לטקסים הפולחניים- כשאנו מגיעים לנושא "זכויות האדם", צריך להתייחס לגר, לאלמנה וליתום באותה הגינות וצדק שעם ישראל ציפו לקבל בעצמם.

`קרא מתי 7:12. כיצד הפסוק מתמצת את מה שה' אמר לבני ישראל לגבי הדרך בה עליהם להתייחס לחלשים ביניהם?`

תוכחה זו שניתנה לעם ישראל בנוגע לדרך בה עליהם להתייחס למנודים לא הייתה בשום צורה יחס מקובל בעולם העתיק, בו מנודי החברה קיבלו יחס שווה בערכו לבעלי חיים, אם בכלל.

אולם על עם ישראל היה להיות שונה, אור לגויים. נכון כי הבדל זה נחשף דרך האל אותו שירתו, הדרך בה שירתו אותו והמערכת הפולחנית המבוססת על אמת שה' נתן להם. אבל יחסם האדיב כלפי המנודים בחברה יכל להוות עדות עוצמתית לעולם על עליונות אלוהיהם ואמונתם, שכן בעיקרון הייתה זו מהות כל קיומם, להיות עדות לעולם על אלוהיהם.