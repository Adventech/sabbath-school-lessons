---
title: '“ וַאֲהַבְתֶּם אֶת־הַגֵּר ”'
date: 25/10/2021

---

במרכז תוכחות אלו, מכריז משה: “ הֵן לַיהוָה אֱלֹהֶיךָ, הַשָּׁמַיִם וּשְׁמֵי הַשָּׁמָיִם; הָאָרֶץ וְכָל־אֲשֶׁר־בָּהּ ” (דברים 10:14). איזה ביטוי עוצמתי לריבונותו של ה', והרעיון מצוי גם במקומות אחרים בכתובים: “ לַיהוָה הָאָרֶץ וּמְלוֹאָהּ; תֵּבֵל, וְיֹשְׁבֵי בָהּ ” (תהלים כ”ד: 1).

`קרא דברים 10:17-19. מהי אותה הצהרה נוספת אשר משה מכריז על ה' כאן? ואף חשוב יותר מזה, מה ה' מצפה מעמו כתוצאה מהצהרה זו?`

יהוה אינו רק ריבון השמיים והארץ, הוא גם " אֱלֹהֵי הָאֱלֹהִים, וַאֲדֹנֵי הָאֲדֹנִים ” (דברים 10:17). אין הדבר אומר שקיימים אלים אחרים, אלים זוטרים, כמו ה'אלים' שעובדי האלילים סביבם שירתו, אלא זוהי דרך לבטא כי לא רק שהוא האל היחיד (“ רְאוּ עַתָּה, כִּי אֲנִי אֲנִי הוּא, וְאֵין אֱלֹהִים עִמָּדִי ” [דברים ל”ב: 39 ] ), הוא עליון מעל כל כוח, אמיתי או דמיוני, בשמיים או בארץ.

בפסוק גם נכתב כי ה' הוא " הָאֵל הַגָּדֹל הַגִּבֹּר וְהַנּוֹרָא, אֲשֶׁר לֹא־יִשָּׂא פָנִים, וְלֹא יִקַּח שֹׁחַד ”. כל אלה מרכיבים את המסר המרכזי: יהוה הוא אלוהיך, ואתה, כחלק מעם ה', צריך לציית לו.

בנוסף, מוצג כאן ניגוד רב-עוצמה. יהוה הוא אכן אלוהי האלוהים ואדוני האדונים, השליט הריבון ומקיים הבריאה (קולוסים 1:16,17), אולם הוא דואג גם לחסרי האב, לאלמנות ולגרים, והוא מביא לידי ביטוי את דאגתו על ידי סיפוק צורכיהם הפיזיים המיידיים. האל אשר מבחין כאשר ציפור אחת נופלת ארצה (מתי 10:29) מודע למצוקת האנשים בשולי החברה. במילים אחרות, ה' אומר לעם כי נכון, אתם העם הנבחר, אתם מיוחדים ואני אוהב אתכם, אולם אני אוהב גם אחרים, כולל הנזקקים וחסרי האונים בקרבכם. וכפי שאני אוהב אותם, גם עליכם לאהוב אותם. זוהי אחת מחובות הברית שלכם, ואף אחת מהחשובות ביותר.

`קרא תהלים 146:5-10. מהו מסר המזמור אשר משקף את דבר ה' בפסוקים שקראנו מקודם, ומה הדבר אומר לגבינו היום, כאנשים מאמינים?`