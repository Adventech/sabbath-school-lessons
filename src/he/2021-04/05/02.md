---
title: ' וּמַלְתֶּם אֵת עָרְלַת לְבַבְכֶם '
date: 24/10/2021

---

דברים י', כהמשך לדברים ט', מהווה בפשטות אישור מחודש של ה' על הברית שכרת עם ישראל. ניתן לומר בכנות כי רוב הספר הוא סוג של חידוש הברית. אפילו לאחר חטאם הנוראי בחורב, בו נדרש רק הזמן המועט בו משה עזב אותם על מנת שייפלו לידי אלילות, ה' עדיין לא סיים איתם.

`קרא דברים 10:1-11. מה התרחש כאן שמסייע לנו להבין כי ה' סלח לחטאי עמו והיה מוכן לחדש את הבטחת הברית אשר ניתנה להם ולאבותיהם?`

משה ריסק את לוחות הברית (דברים 9:17) כאות לשבירת הברית (דברים ל”ב: 19). “ משה רצה להפגין את התיעוב שחש כלפי חטאם, ולכן השליך מידיו את לוחות הברית ושיבר אותם לעיני העם כולו. מעשה זה סימל את הפרת הברית שישראל כרתה עם אלוהים; עתה שבר אלוהים את בריתו עם עמו. ” -אלן ג'. ווייט, אבות האומה ונביאי ישראל, ע40:237-238.

לכן, העובדה כי ה' ציווה על משה לפסל לוחות חדשים " כָּרִאשֹׁנִים ” ולכתוב עליהם את המילים שנכתבו על הראשונים מראה שה' סלח לעמו ולא סיים איתם, גם לאחר כל אשר התרחש.

`קרא דברים 10:14-16. מה ה' אומר להם? מהי משמעות הדימויים שה' משתמש בהם כאן?`

לפנינו תערבות של דימויים: הערלה, הלב והעורף. למרות זאת, הרעיון מובן. ברית מילה היוותה אות לברית, אך לא יותר מאשר אות חיצוני. ה' חפץ בליבם, כלומר במחשבותיהם, בחיבתם ובאהבתם. הדימוי על עורפם הקשה מצביע על עיקשות ליבם וחוסר רצונם לציית לה'. ובפשטות, כאן וגם בכל מקום אחר, ה' אומר להם להפסיק עם נאמנותם החצויה ולשרת אותו בכל לבבם ובכל נפשם.

`חשוב על כל הפעמים בהם ה' סלח לך על חטאיך. מה הדבר מלמד אותך על חסד האל?`