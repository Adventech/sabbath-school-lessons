---
title:  אמונה טהורה לפני ה’
date:  28/10/2021
---

`קרא דברים כ"ד: 10-15. אילו עקרונות חשובים באים לידי ביטוי בקטע לגבי הדרך בה עלינו להתייחס לאנשים שנמצאים תחתינו?`

אנו מוצאים כאן שוב את דאגתו של ה’ לכבוד אנושי בסיסי. נכון, קורה שאדם חייב לך דבר מה והגיע הזמן לאסוף את שלך- אבל תראה לאדם טיפת כבוד, טיפת הערכה. אל תתפרץ לביתו ותדרוש את אשר שלך. במקום זאת, חכה בחוץ ותאפשר לו להגיע אלייך ולתת לך בעצמו. בדברים כ"ד: 12,13 נכתב כי אם נפש ענייה נתנה לך את בגדיו כעירבון, לפחות תן לו לישון בבגדיו בלילה. הפסוקים האחרים דנים בדרך בה אדם מתייחס לעניים אשר עובדים עבורו, בהם ניתן לפגוע בקלות. אל תפגע בהם, שהרי הדבר ייחשב כחטא מחפיר בעיני ה’. שוב, אם על עם ישראל להיות עדות, אומה קדושה ההולכת באמת בתוך עולם השקוע במשגה, אלילות, רוע וחטא, אין ספק כי יש עליהם להיות אדיבים לחלשים ולמנודים ביניהם. אחרת, עדותם תהיה לוקה בחסר.

`קרא יעקב א’: 27- ב’: 11. מה מדבריו של יעקב כאן משקף את מה שה’ אמר לעמו בספר דברים? איזו משמעות לעובדה שבפסוקים אלו יעקב מקשר יחס לא הולם לעניים לעשרת הדיברות?`

למרות שלא קיים קשר ישיר בין עשרת הדיברות עצמן לבין העדפה לא צודקת כלפי העשירים, דבקות אדוקה לדבר ה’, אך בו בזמן טיפול לא הולם בעניים או בנזקקים, מביאים לידי בדיחה את טענת האמונה ושמירת המצוות של אדם. אהבת רעך כמוך הינה הביטוי העליון ביותר לתורת ה’- אמת עכשווית כיום באותה מידה שהיא הייתה בזמנו של יעקב, וכן גם בזמן בו דיבר משה אל עם ישראל על גבולות ארץ הקודש.

`מדוע עלינו, כאדוונטיסטים שומרי שבת אשר לוקחים ברצינות את עניין שמירת התורה, לוודא כי הננו רציניים באותה המידה בנוגע לכתוב באגרת יעקב ובספר דברים? בהסתמך על הקטע שקראנו מאגרת יעקב, מדוע על אמונתנו בנושא שמירת התורה לחזק את רצוננו לעזור לעניים ולנזקקים שבקירבנו?`