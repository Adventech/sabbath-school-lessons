---
title: 'תפילת דניאל'
date: 09/12/2021

---

אחת מן התפילות המפורסמות ביותר בתנ"ך נמצאת בדניאל ט'. לאחר שלמד מקריאת כתבי הנביא ירמיה כי תקופת "חָרְבוֹת יְרוּשָׁלִַם" (דניאל 9:2), שבעים שנה, מתקרבת לסיומה, החל דניאל להתפלל ביתר שאת.

ואיזו תפילה זו הייתה- עתירה נוקבת ומעלה דמעות בה הוא מתוודה על חטאיו ועל חטאי עמו, ובאותו זמן מציין את הצדק האלוהי בינות האסון אשר פקד אותם.

`קרא דניאל 9:1-19. אילו נושאים ניתן למצוא כאן, אשר קשורים בצורה ישירה לספר דברים?`

תפילתו של דניאל מהווה סיכום מדויק לאזהרות אשר האומה קיבלה בספר דבריםֿ לגבי מה יהיו פירות חוסר הציות לברית. דניאל מפנה אותנו פעמיים ל"תוֹרַת מֹשֶׁה" (דברים 9:11,13), אשר כוללת כמובן את ספר דברים, ואולי אף הדברים לקוחים מתוך ספר זה.

כפי שנכתב בספר דברים, הם נלקחו מן הארץ (דברים 4:27-31) מכיוון שלא צייתו, בדיוק כפי שמשה אמר להם שיקרה (דברים 31:29).

עצוב לחשוב כי במקום שהאומות סביבם יאמרו " עַם־חָכָם וְנָבוֹן, הַגּוֹי הַגָּדוֹל הַזֶּה " (דברים 4:6), הפך עם ישראל למושא " לְחֶרְפָּה " (דניאל 9:16) בפני אותן האומות.

בתוך כל תחנוניו ודמעותיו של דניאל, הוא לעולם לא שואל את השאלה שרבים שואלים בעת שפוגע בהם אסון: "מדוע?", הוא לעולם לא שואל זאת מכיוון שתודות לספר דברים, הוא יודע בדיוק מדוע כל הדברים האלו קרו. במילים אחרות, ספר דברים העניק לדניאל (ולבני גלות אחרים) הקשר שבעזרתו הם יכלו להבין כי הרוע אשר נפל בחלקם לא היה גזירת גורל עיוור או הסתברות אקראית, אלא פירות חוסר ציותם, כפי שהוזהרו בעבר.

עם זאת, ואולי אף חשוב יותר מן הנאמר קודם, מבטאת תפילת דניאל מציאות בה למרות כל האירועים המתרחשים, עודה קיימת תקווה. ה' לא נטש אותם, לא משנה כמה היה נראה שכן. ספר דברים מספק לא רק הקשר להבנת מצב העם, אלא גם הצביע על ההבטחה לתקומה ולחידוש.

`קרא דניאל 9:24-27, הנבואה על ישוע ומותו על הצלב. מדוע ניתנה נבואה זו לדניאל (ולנו) בהקשר לגלות ישראל והבטחת השיבה לארץ?`