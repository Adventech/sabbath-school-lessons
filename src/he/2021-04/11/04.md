---
title: 'ספר דברים בירמיה'
date: 07/12/2021

---

לפני שנים רבות, בחור צעיר, אגנוסטי, חיפש בשקיקה אחר האמת- לא משנה מה תהיה ולאן היא תוביל אותו. בסופו של דבר, לא רק שהוא הגיע לאמונה באלוהים האב ובישוע המשיח, אלא הוא גם קיבל על עצמו את בשורת הקהילה האדוונטיסטית שומרת-שבת. הפסוק האהוב עליו היה ירמיה 29:13 : "וּבִקַּשְׁתֶּם אֹתִי וּמְצָאתֶם; כִּי תִדְרְשֻׁנִי בְּכָל־לְבַבְכֶם". שנים לאחר מכן, בעת שלמד את הכתובים, הוא מצא את הפסוק שוב, אך הרבה לפני כן, בספר דברים. כלומר שירמיה השאיל את מילותיו של משה.

`קרא דברים 4:23-29. מהו ההקשר של ההבטחה לעם ישראל, ומה משמעותה עבורנו כיום?`

כפי שראינו מקודם, ספר דברים התגלה מחדש במהלך שלטונו של המלך יאשיהו, וירמיה החל את שירותו הנבואי תחת מלכותו של יאשיהו. בעקבות זאת, אין פלא שניתן לראות את השפעתו של ספר דברים על כתביו של ירמיה.

`קרא ירמיה 7:1-7. מה ירמיה אומר לעם לעשות, וכיצד הדבר מתקשר לכתוב בספר דברים?`

משה חזר והדגיש שוב ושוב במהלך ספר דברים את הרעיון שקיומם על פני אדמת ארץ כנען מותנית, ולכן אם לא יצייתו הם גם לא יישארו במקום שה' ייעד עבורם. הבט באזהרה הכתובה בירמיה 7:4, המרמזת כי הם אכן העם הנבחר ואכן נמצאים במשכן ה', אולם אין הדבר משנה אם הם לא צייתנים.

ואותה הצייתנות כוללת את הדרך בה נהגו בגרים, ביתומים ובאלמנות- והרעיון מחזיר אותנו ישירות לספר דברים ולכמה מתנאי הברית אשר הוטל עליהם לקיים: "לֹא תַטֶּה, מִשְׁפַּט גֵּר יָתוֹם; וְלֹא תַחֲבֹל, בֶּגֶד אַלְמָנָה" (דברים 24:17; ראה גם דברים 24:21, דברים 10:18, דברים 27:19).

`קרא ירמיה 4:4 והשווה עם דברים 30:6. מהו המסר לעם, וכיצד אותו העיקרון מתאים גם לאנשי ה' כיום?`