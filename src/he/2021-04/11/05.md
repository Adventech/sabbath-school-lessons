---
title:  מה ה׳ דורש?ֿ
date:  08/12/2021
---

רבים מכתבי הנביאים מכילים קריאות לנאמנות. ולא רק נאמנות באופן כללי, אלא באופן מסוים מאוד, נאמנות לחלקם בברית אשר הוצהרה מחדש לפני שנכנסו לארץ. זה בעצם מה שספר דברים מתאר: ההצהרה המחודשת של ברית ה׳ עם ישראל. לאחר ארבעים שנות נדודים, ה׳ עמד להגשים (או להתחיל להגשים) עוד מהבטחות הברית, חלקו בעיסקה. לכן משה הפציר בהם למלא את חלקם בעיסקה גם כן. אין ספק כי רבים מכתבי הנביאים חזרו על תבנית דומה: קריאות לעם על מנת שיישמרו את חלקם בברית.

`קרא מיכה ו׳: 1-8. מה ה׳ אומר לעם כאן, ומה הקשר לספר דברים? (ראה גם עמוס ה׳: 24 והושע ו׳: 6)`

חוקרי מקרא רואים בפסוקים אלו במיכה מה שנקרא ״תביעת ברית״ בה ה׳ ״תובע״ או פותח בתיק משפטי כנגד עמו בשל הפרתם את הברית. מיכה אומר ״כִּי רִיב לַיהוָה עִם־עַמּוֹ״ (מיכה ו׳: 2), כאשר המילה ׳ריב׳ יכולה לייצג גם מחלוקת משפטית. במילים אחרות, התמונה בה ה׳ פותח בתיק משפטי כנגדם משמשת כדימוי המרמז על היבטה המשפטי של הברית (מלבד ההיבט היחסי). אין הדבר מפתיע, שכן החוק היווה את מרכז הברית.

בנוסף לכך, שים לב כיצד מיכה משאיל ישירות את השפה של ספר דברים: ״וְעַתָּה יִשְׂרָאֵל, מָה יְהוָה אֱלֹהֶיךָ, שֹׁאֵל מֵעִמָּךְ; כִּי אִם־לְיִרְאָה אֶת־יְהוָה אֱלֹהֶיךָ לָלֶכֶת בְּכָל־דְּרָכָיו וּלְאַהֲבָה אֹתוֹ, וְלַעֲבֹד אֶת־יְהוָה אֱלֹהֶיךָ, בְּכָל־לְבָבְךָ וּבְכָל־נַפְשֶׁךָ לִשְׁמֹר אֶת־מִצְוֹת יְהוָה וְאֶת־חֻקֹּתָיו, אֲשֶׁר אָנֹכִי מְצַוְּךָ הַיּוֹם; לְטוֹב לָךְ״ (דברים י׳: 12,13).

אולם במקום לצטט את הקטע ישירות, מיכה משנה את רעיון ״מילת החוק״ של ספר דברים ל״רוח החוק״, שמשמעותה לנהוג ביושר וברחמים.

הנקודה היא, שהמראה החיצוני של דת או יראת שמיים (קורבנות בעלי חיים רבים, למשל ״ אַלְפֵי אֵילִים ״) אינם מהות יחסי הברית של עם ישראל עם ה׳. מה הטעם בכל אותה חסידות חיצונית אם העם, למשל, ״חָמְדוּ שָׂדוֹת וְגָזָלוּ, וּבָתִּים וְנָשָׂאוּ; וְעָשְׁקוּ גֶּבֶר וּבֵיתוֹ, וְאִישׁ וְנַחֲלָתוֹ״ (מיכה ב׳: 2)? עם ישראל יועד להיות אור לעולם, אור עליו כל אומות העולם ידברו בפליאה ויאמרו: ״ עַם־חָכָם וְנָבוֹן, הַגּוֹי הַגָּדוֹל הַזֶּה ״ (דברים ד׳: 6). על כן, הוטל עליהם לנהוג בבינה ובהבנה, הכוללות התייחסות לאחרים בצדק וברחמים.