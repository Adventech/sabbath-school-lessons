---
title: 'נקודות למחשבה'
date: 10/12/2021

---

“ זהו [מיכה 6:1-8] אחד הקטעים המרהיבים בתנ”ך. כמו עמוס 5:24 והושע 6:6, הוא מתמצת את המסר של נביאי המאה השמינית. הקטע פותח בדוגמה יוצאת דופן של תביעה משפטית של הברית, בה הנביא מזמן את העם לשמוע את האשמותיו של ה' כנגדם. ההרים והגבעות הם חבר המושבעים, שכן הם היו בסביבה זמן רב ועדים ליחסים בין ה' לעם. במקום להאשים את ישראל ישירות בהפרת הברית, ה' שואל את עם ישראל אם יש ברשותו כל האשמה כנגדו. “ מֶה־עָשִׂיתִי לְךָ וּמָה הֶלְאֵתִיךָ ”. בהתמודדותם עם חוסר צדק, חלק מהעניים “הרפו ידיהם מעשות טוב”. בעודם עומדים בפני הזדמנויות להתעשר מהר, חלק מבעלי האדמות הרפו ידיהם משמירה חוקי הברית. “ - Ralph L. Smith, Word Bbilical Commentary, Micha-Malachi, (Grand Rapids, MI: Word Books, 1984), vol. 32, p. 50.

“ בתיקון שנערך לאחר מכן התמקד המלך בהריסת כל שרידי עבודת האלילים שנותרו בארץ. זמן רב כל כך הלכו יושבי יהודה וישראל בעקבות מנהגי העמים השכנים והשתחוו לצלמי עץ ואבן, עד שדומה היה שנבצר מיד אדם להסיר את כל העקבות והשרידים של הרעות החולות הללו. ואולם, יאשיהו התמיד במאמציו לטיהור הארץ. ” - אלן ג'. ווייט, מלכי ונביאי ישראל, ע40:206.

**שאלות לדיון**:

`כמובן שאנחנו כאדוונטיסטים שומרי שבת, יחד עם מסר האמת העכשווית שלנו, רואים את עצמנו באותו המקום שעם ישראל היה בו: יש בידינו אמיתות שהעולם מסביב חייב לשמוע. זוהי זכות עצומה בשבילנו. אולם באיזו מידת רצינות אנו מתייחסים לחובות שמגיעות יחד עם אותה הזכות?`

`דמיין שהינך דניאל, צפית כאשר פלשו והביסו את אומתך, והינך בידיעה שהמקדש, מרכז אמונתך, הושמד בידי פגאנים עובדי אלילים. כיצד ידיעת הכתוב בספר דברים יכלה לסייע לו  (או לכל יהודי אחר) להחזיק באמונתו בתקופה זו? כלומר, כיצד הכתוב בספר סייע לו להבין מה מתרחש ומדוע זה קורה? בצורה דומה, כיצד הבנתך את הכתובים כשלם מסייעת לך להתמודד עם תקופות קשות ואירועים אשר ללא הבנה מעמיקה של כתבי הקודש, עלולים היו לדכא אותך עמוקות? כיצד תשובתך מלמדת על חשיבותם של כתבי הקודש באמונתנו?`

`למד בכיתה על נבואת 70 השבועות של דניאל 9:24-27. איזה תפקיד ניתן לברית בנבואה זו, ומדוע רעיון הברית כה חשוב עבורה- ועבורנו?`