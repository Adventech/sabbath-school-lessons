---
title: 'תמונות אחרות'
date: 14/10/2021

---

מחקרים אקדמיים רבים בתחום התיאולוגיה זיהו זה שנים את נקודות הדמיון בין ברית ה' לבין עם ישראל והסכמי ברית אחרים בין ממלכות. הקבלה זו אינה אמורה להפתיע אותנו. ה' פשוט תקשר עם עמו בסביבה אשר מוכרת להם.

אך באותו זמן, רעיון הברית, כהסכם חוקי בין שני צדדים עם חוקים, התניות ותקנים, יכול להיראות גם די קר ורשמי. למרות שהאלמנט הזה חייב להתקיים (שהרי ה' הוא המחוקק), אין הוא רחב מספיק על מנת להקיף את העומק והרוחב של סוג מערכת היחסים אשר ה' חפץ שתהיה לו עם אנשיו. לכן, ספר דברים משתמש בתמונות אחרות על מנת לסייע בייצוג אותו הרעיון של הברית בין ה' לעם ישראל, בכדי להוסיף מימדים נוספים לתמונה.

`קרא דברים 8:5; דברים 14:1; דברים 32:6,18-20. באיזה סוג של דימוי משתמשים כאן, וכיצד הדבר עוזר לחשוף את מערכת היחסים בה ה' חפץ שתהיה לו עם עמו?`

`קרא דברים 4:20 ודברים 32:9. באיזה סוג של דימוי משתמשים כאן, וכיצד גם הוא עוזר לחשוף את מערכת היחסים בה ה' חפץ שתהיה לו עם עמו?`

בכל אחד מן המקרים, קיים רעיון המשפחה, אשר במצב האידיאלי אמור להיות הקשר הקרוב, העוטף והאוהב מבין כל הקשרים. ה' תמיד השתוקק למערכת יחסים כזו עם בני עמו. גם לאחר דחייתם המבישה את ישוע על הצלב, ישוע אמר למרים לאחר תחייתו: “ לֵכְנָה וְהַגֵּדְנָה לְאַחַי  שֶׁיֵּלְכוּ לַגָּלִיל וְשָׁם יִרְאוּנִי. ” (מתי כ”ח: 10). אף בהיותו המשיח שקם לתחייה, הוא פנה לתלמידיו כ"אחי",  דוגמה לאהבה ולחסד אשר מקורם באהבה לאלה שבוודאות לא הרוויחו זאת. זהו בעצם תמיד היה טיב היחסים בין ה' לאנושות: חסד ואהבה לבריות אשר לא ראויות לכך.

`מהו טיב היחסים בינך לבין ה'? כיצד תוכל להעמיקם וללמוד לאהוב אותו, תוך כדי הבנת מחוייבות הברית שלך לציית לחוקיו? מדוע שתי ההבנות הללו אינן סותרות כי אם משלימות?`