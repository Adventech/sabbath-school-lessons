---
title: 'עמו המיוחד של ה'''
date: 13/10/2021

---

קשה לנו כיום לתפוס את הוויתו של העולם העתיק בו נדד עם ישראל במדבר. אם אימפריות עלו ונפלו עם לא יותר מאשר הריסות (אם בכלל) כזיכרון, מה נוכל לדעת על האומות הפגאניות הקטנות והרבות מספור שחיו באותו אזור שבו חי עם ישראל?

לא הרבה, אולם יודעים אנו דבר אחד: עמים אלו היו שקועים בפגאניות, פוליתאיזם ומנהגים מבישים שונים, כולל הקרבת ילדים. נסה לדמיין כמה מבזה ורעה יכולה להיות תרבות ודת אשר תנהג כך כלפי ילדיה שלה, ועוד בשם אליל כל שהוא!

אין פלא כי בכל מהלך תולדותיו של עם ישראל העתיק, ה' הזהיר שוב ושוב את עמו מהליכה אחר המנהגים של האומות סביבם. “ כִּי אַתָּה בָּא אֶל־הָאָרֶץ, אֲשֶׁר־יְהוָה אֱלֹהֶיךָ נֹתֵן לָךְ לֹא־תִלְמַד לַעֲשׂוֹת, כְּתוֹעֲבֹת הַגּוֹיִם הָהֵם ” (דברים י”ח: 9).

והסיבה לכך היא שה' קרא לעם זה עבור מטרה מיוחדת. כריתת הברית עם ה' הפכה אותם לעם מיוחד, עדות לעולם על האל אשר ברא את השמיים ואת הארץ- האל היחיד.

`קרא דברים 26:16-19. כיצד ברית מערכת היחסים בין ה' לעם ישראל מסוכמת בפסוקים אלו? כיצד נאמנותם לברית אמורה לבוא לידי ביטוי באנשים שעליהם להפוך? אילו לקחים נוכל לקחת מהכתוב גם עבורנו?`

מרתק לקרוא כיצד משה מזכיר בארבעת הפסוקים הללו את המילה " היום ” , במשמעות של עכשיו, ה' מצווה עליך לעשות את הדברים הבאים (הוא חוזר על הרעיון בפסוק 17). במשך כל הזמן הזה הוא ציווה עליהם לעשות את הדברים הללו. זוהי מעין דרישה מצידם להתחייב בשנית, ברגע זה ממש, להיות עם נאמן, קדוש ומיוחד שמרכז כל הוויתו הוא להיות עם הברית. הם היו העם היחיד, כעם שלם, אשר הכירו את אלוהי האמת וידעו את האמת על ה' והדרך בה רצה שבני אדם יחיו. בעצם העניין, לא רק שהייתה להם "האמת העכשווית" אלא היה עליהם, בדרכם שלהם, לגלם את אותה אמת עד בואו של ישוע, “האמת” בעצמו (יוחנן י”ד: 6).

`כיצד הרעיון של התחייבות לה' ולדרישות בריתו "היום”, רלוונטי גם לנו "היום”?`