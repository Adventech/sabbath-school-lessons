---
title:  הברית והבשורה
date:  10/10/2021
---

לאורך כל הכתובים, מופיעות הברית והבשורה זה לצד זה. אף על פי שרעיון הברית היה קיים לפני עם ישראל (למשל, הברית עם נוח) ולמרות שהבטחת הברית ניתנה עוד לפני שעם ישראל היה קיים, היא באה לידי ביטוי באופן בולט דרך כל קשריו של ה’ עם אנשיו, אשר ראשיתם באבות האומה.

וכבר בראשית, האמת המרכזית של הברית הייתה הבשורה: ישועה באמונה בלבד.

`קרא בראשית י"ב: 1-3, בראשית ט"ו: 5-18, רומים ד’: 1-5. מהי הבטחת הברית אשר ניתנה לאברם (בהמשך אברהם) וכיצד מתגלה דרכה אמת הבשורה?`

אברהם האמין בה’, האמין בהבטחותיו של ה’ כלפיו, ולכן נחשב לו הדבר לצדקה בפני ה’. עם זאת, הצהרה זו לא מצביעה על מעין חסד זול: אברהם השתוקק למלא את חלקו בברית דרך ציות, כפי שניתן לראות בבראשית כ"ב בהר מוריה. כל זאת, למרות ש“ אֱמוּנָתוֹ נֶחְשֶׁבֶת לוֹ לִצְדָקָה ” (רומים ד’: 5). זוהי הסיבה מדוע מאות שנים לאחר מכן, ישתמש שאול השליח באברהם כדוגמה לחיים על פי הבטחות הברית של ה’ עם אנשיו.

נושא זה חוזר ומהדהד בין דפי המקרא. שאול השליח מעלה את הנושא פעם נוספת באל הגלטים ג’: 6, שם הוא מצטט בשנית מבראשית ט"ו: 6 לגבי איך " אַבְרָהָם הֶאֱמִין בֵּאלֹהִים וְנֶחְשְׁבָה לוֹ צְדָקָה ”, ומצביע על ההבטחה הראשונית אשר ניתנה לאברם בה דרך זרעו עתידות להתברך כל משפחות האדמה (גלטים ג’: 9). הבטחות הברית ניתנו לכולם, יהודים וגויים, כל “ בְּנֵי הָאֱמוּנָה ” (גלטים ג’: 7),  אשר נצדקו על פי אמונה ללא תלות במעשי החוק אך מוטל עליהם לציית לו, בגלל הברית.

גם בעת שירמיה מדבר על ברית חדשה, הוא מדבר בהקשר של החוק: “ כִּי זֹאת הַבְּרִית אֲשֶׁר אֶכְרֹת אֶת־בֵּית יִשְׂרָאֵל אַחֲרֵי הַיָּמִים הָהֵם נְאֻם־יְהוָה, נָתַתִּי אֶת־תּוֹרָתִי בְּקִרְבָּם, וְעַל־לִבָּם אֶכְתֲּבֶנָּה; וְהָיִיתִי לָהֶם לֵאלֹהִים, וְהֵמָּה יִהְיוּ־לִי לְעָם׃ ” (ירמיה ל”א: 33) ומשקף את הכתוב בספר ויקרא: “ וְהִתְהַלַּכְתִּי בְּתוֹכְכֶם, וְהָיִיתִי לָכֶם לֵאלֹהִים; וְאַתֶּם תִּהְיוּ־לִי לְעָם׃  ” (ויקרא כ”ו: 12).

`כיצד רעיון הברית של החוק והבשורה העומדים צד לצד מתאים באופן כה מושלם לבשורת שלושת המלאכים בהתגלות י"ד, מסר האזהרה האחרון של ה’ לעולם?`