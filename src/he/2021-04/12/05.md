---
title: ' נָבִיא מִקִּרְבְּךָ… כָּמֹנִי '
date: 15/12/2021

---

ה' הזהיר את עם ישראל שוב ושוב שלא ללכת אחר המנהגים של האומות מסביבם. להפך, היה עליהם להוות עדות לאותן האומות (דברים 4:6-8). בספר דברים 18:9-14, משה מזהיר אותם שוב מפני מנהגי העמים, אשר נחשבים " תוֹעֲבַת יְהוָה  ” (דברים 18:12). באותו הקשר, הוא אומר כי על העם להיות " תָּמִים... עִם יְהוָה אֱלֹהֶיךָ  ” (דברים 18:13).

`קרא דברים 18:15-19. מה משה אומר לעם? השווה זאת עם הכתוב במעשי השליחים 3:22 ומעשי השליחים 7:37. כיצד כיפא וסטפנוס מיישמים את הנכתב בדברים 18:18?`

בהקשר לברית בסיני, משה מדבר על כך שבני ישראל, לאחר שקיבלו את תורת ה' (שמות 20:18-21), חפצו שמשה ישמש להם כמתווך בינם לבין ה'. אז הבטיח להם משה, פעמיים (דברים 18:15, 18), שה' יקים להם נביא כמוהו, כאשר הרעיון על פי ההקשר הוא שאותו הנביא יהיה , בין שאר הדברים, מתווך בין העם לבין ה' כפי שהיה משה.

מאות שנים לאחר מכן, מצטטים כיפא וסטפנוס את הקטע המקראי בהקשר לישוע. עבור כיפא, ישוע היה הגשמת מה שנאמר " בְּפִי נְבִיאָיו הַקְּדוֹשִׁים ” (מעשי השליחים 3:21), ועל המנהיגים היה לציית לדברו. כלומר, כיפא השתמש בפסוק הזה, אותו הכירו היהודים, ויישם אותו ישירות בישוע, ברעיון שעליהם לחזור בתשובה בגלל מה שעשו לישוע (מעשי השליחים 3:19).

לאחר מכן, במעשי השליחים 7:37, שם הצהיר גם סטפנוס על ישוע, אם כי בהקשר שונה משל כיפא, והפנה להבטחה המפורסמת הזו וטען גם הוא כי היא מצביעה על ישוע. הוא אמר כי משה, בתפקידו בהיסטוריה ובהובלתו את העם היהודי, סימל את תפקידו העתידי של ישוע. כלומר, בדיוק כמו כיפא, סטפנוס חפץ להראות לעם שישוע היווה התגשמות נבואה ועליהם להקשיב לדברו. בניגוד להאשמות כנגד סטפנוס, על פיהן הוא דיבר  " דִּבְרֵי נְאָצָה עַל מֹשֶׁה וְעַל אֱלֹהִים ” (מעשי השליחים 6:11), סטפנוס הצהיר על ישוע כמשיח כהתגשמות ישירה של הבטחותיו של ה' דרך משה.

`כיצד הפסוקים שקראנו מציגים לנו כמה מרכזית הייתה דמותו של ישוע בכתבי הקודש, ומדוע ניסיונות הבנתנו את הכתובים חייבים להתרכז בדמות המשיח?`