---
title: 'נקודות למחשבה'
date: 17/12/2021

---

בדיוק כפי שהתנ"ך מצטט את עצמו (כלומר, חלק מהנביאים מצטטים או מפנים, למשל, לקטעים מחמשת ספרי משה), כך גם הברית החדשה רוויה בציטוטים ישירים, הפניות ורמזים לכתבי התנ"ך. תהלים, ישעיה ודברים הם בין הספרים המצוטטים ביותר. לעתים תכופות מצטטים מחברי הברית החדשה מתרגום השבעים, הנקרא גם "התנ"ך ביוונית", הוא התרגום היווני הידוע המוקדם ביותר של התנ"ך העברי.  חמשת הספרים הראשונים בתנ"ך, הידועים כתורה, תורגמו במאה השלישית לפני הספירה, ושאר ספרי התנ"ך תורגמו בסביבות המאה השנייה לפני הספירה.

ניתן ללמוד כיצד לפרש את כתבי הקודש גם מהדרך בה הסופרים מלאי ההשראה של הברית החדשה השתמשו בכתבי התנ"ך. אחד השיעורים שניתן ללמוד הוא, שלעומת מחקרים אקדמאיים רבים בנושאי כתבי הקודש כיום, מחברי הברית החדשה לעולם לא הטילו ספק בסמכותו או באמינותו של התנ"ך. אין דבר בכתביהם אשר מביע, למשל, ספק בנוגע לאמינות ההיסטורית של סיפורי התנ"ך, מקיומם של אדם וחווה, הנפילה בחטא, המבול ועד לקריאת אברהם וכן הלאה. אותם "מחקרים" אשר מטילים ספק באלו אינם יותר מאשר פרי הספקנות האנושית, שאין לו מקום בלבבותיהם ובמחשבותיהם של אדוונטיסטים שומרי-שבת.

**שאלות לדיון**:

`בהתחשב באור הניתן לנו כאדוונטיסטים שומרי-שבת, מה הדבר מלמד אותנו באשר לאחריות האדירה המוטלת עלינו להיות נאמנים לאמיתות אשר ניתנו לנו?`

`קרא שוב דברים 18:9-14. אילו ביטויים מודרניים על אותן "תועבות לה'" קיימות היום, וכיצד נוכל להימנע מהן?`

`מדוע, מכל האנשים, אמורים דווקא המאמינים, אשר מבינים את המשמעות האוניברסלית של מותו של ישוע על הצלב, לעולם לא "לשאת פנים" (ראה את השיעור של יום שני)? כיצד נוכל לזהות בעצמנו את הנטייה לעשות כן (ושלא נשקר לעצמנו שלא קיימת אצלנו ולו נטייה קלה לכך). כיצד יכול הצלב, אם נשאיר אותו תמיד לנגד עינינו, לרפא אותנו מדרך תועה זו?`