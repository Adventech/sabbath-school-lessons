---
title:  " כָּתוּב "
date:  12/12/2021
---

`קרא מתי ד’: 1-11. כיצד ישוע הגיב לפיתויי השטן במדבר, ואיזה לקח נוכל ללמוד לעצמנו מהאופן בו ישוע הגיב?`

ישוע לא התווכח עם השטן או ניסה להתדיין איתו. הוא ציטט בפשטות את הכתובים מכיוון שכדבר ה’, הוא " חַי וּפוֹעֵל, וְחַד הוּא מֵחֶרֶב פִּיפִיּוֹת ” (עברים ד’: 12). ולמעשה בכל פעם, ציטט ישוע מתוך ספר דברים. כמה מעניין שישוע, בעודו משוטט במדבר, בחר לצטט פסוקים אשר ניתנו לבני ישראל במדבר גם כן.

בפיתוי הראשון, מפנה ישוע לדברים ח’: 3. משה חזר וגולל בפני עם ישראל כיצד ה’ קיים אותם במהלך כל השנים הללו בשממה, כולל המן שנתן להם למאכל כחלק מתהליך של טיהור דרך צריפה, שכן ה’ חפץ ללמד אותם שיעורים רוחניים. ואחד השיעורים היה ש" לֹא עַל־הַלֶּחֶם לְבַדּוֹ יִחְיֶה הָאָדָם, כִּי עַל־כָּל־מוֹצָא פִי־יהוה ”. ה’ מאכיל אותך במזון פיזי, אבל הוא גם מעניק לך תזונה רוחנית. לא תוכל להסתפק רק בראשון, ללא השני. ישוע השתמש בדימוי הלחם כמעבר לספר דברים וכתוכחה כנגד השטן והספק שניסה להטמיע בו.

בפיתוי השני, ישוע חוזר לדברים ו’: 16, שם משה מחזיר את העם למרד במסה (שמות י”ז: 1-7) באומרו: “ לֹא תְנַסּוּ, אֶת־יְהוָה אֱלֹהֵיכֶם; כַּאֲשֶׁר נִסִּיתֶם בַּמַּסָּה ”. המילה "לנסות" משמעה "לבחון". ה’ כבר הראה להם, פעם אחרי פעם, את כוחו ורצונו לקיים אותם; ועדיין, ברגע של צרה, הם זעקו- “ הֲיֵשׁ יְהוָה בְּקִרְבֵּנוּ אִם־אָיִן ?” (שמות י"ז: 7). ישוע השתמש בסיפור זה מדבר ה’ על מנת להוכיח את השטן.

בפיתוי השלישי, ניסה השטן לגרום למשיח לכרוע בפניו ולשרת אותו. איזו חשיפה גסה וקלה להבנה של מי הוא באמת ומה הוא באמת רוצה! אבל במקום להתווכח, ישוע מוכיח את השטן ופונה שוב אל דבר ה’, ספר דברים, שם ה’ הזהיר את עמו לגבי מה יקרה אם יאבדו את דרכם וישרתו אלים אחרים. “ אֶת־יְהוָה אֱלֹהֶיךָ תִּירָא וְאֹתוֹ תַעֲבֹד ” (דברים ו’: 13), את ה’, ואותו בלבד.

`כיצד נוכל ללמוד לשאוב יותר כוח בחיינו מלמידת דבר ה’ במטרה לשקף בצורה מלאה יותר את אופיו של ישוע, ולהתנגד לפיתויי השטן, בדיוק כמוהו?`