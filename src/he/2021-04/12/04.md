---
title:  "קִלְלַת אֱלֹהִים תָּלוּי עַל־עֵץ"
date:  14/12/2021
---

`קרא גלטים ג’: 1-14. איזה מסר מתוך דבריו של שאול כאן רלוונטי עבורנו כיום, וכיצד הוא משתמש בדברים כ"ז: 26 ודברים כ"א: 22,23 על מנת לחזק את דבריו?`

למרבה הצער, משתמשים באיגרת זו לעתים תכופות בנצרות כהצדקה לזנוח את שמירת התורה, עשרת הדיברות. כמובן שטענה זו היא לא יותר מאשר תירוץ שלא לשמור את הדיבר הרביעי, כאילו אי שמירת הדיבר הבודד הזה, לעומת תשעת האחרים, מהווה בדרך כל שהיא ביטוי לאותה חוקתיות (לגאליזם) איתה מתמודד שאול באיגרת.

אולם, שאול לא דיבר כנגד התורה, ואין ספק כי אין דבר בקטע הזה אשר יוכל להצדיק את הזנחת דיבר השבת. נושא המפתח נמצא בגלטים ג’: 10, שם הוא כותב כי " הַנִּשְׁעָנִים עַל קִיּוּם מִצְווֹת הַתּוֹרָה נְתוּנִים תַּחַת קְלָלָה ” , ואז הוא מצטט את דברים כ"ז: 26. הבעיה היא לא קיום מצוות התורה, אלא " הַנִּשְׁעָנִים עַל קִיּוּם מִצְווֹת הַתּוֹרָה "- מקום קשוח להיות בו, ויותר נכון בלתי אפשרי עבור חוטאים כמונו.

המסר של שאול השליח הוא שאיננו נושעים על פי מעשי התורה אלא דרך מותו של ישוע המשיח בעדנו, אשר נזקף לזכותנו על פי אמונה. הדגש הוא על מה שישוע המשיח עשה עבורנו על הצלב, ועל מנת לחזק את טענתו הוא חוזר שוב לספר דברים, הפעם לדברים כ"א: 23. כמו ישוע, גם שאול כותב " שֶׁכֵּן הַכָּתוּב אוֹמֵר ” ובכך מציג את סמכות התנ"ך, וכעת הוא מצטט מקטע המספר על אדם אשר ביצע פשע מתועב, הומת על כך ונתלה על עץ, כנראה כאזהרה לאחרים.

שאול השליח משתמש בסיפור כסמל למותו החלופי של המשיח בעדנו: המשיח " שֶׁהָיָה לִקְלָלָה בַּעֲדֵנוּ ” בכך שהתמודד עם קללת התורה, והיא- מוות, אותו יפגשו כל בני האדם שכן הם הפרו את התורה. אולם, החדשות הטובות של הבשורה הן שהקללה שהייתה אמורה להיות על ראשינו הפכה לקללתו, על הצלב, “ לְמַעַן נִנְחַל עַל־יְדֵי הָאֱמוּנָה אֶת הָרוּחַ הַמֻּבְטַחַת  ” (גלטים ג’: 14).

או, כפי שאלן ווייט כתבה: “ איש זולת המשיח לא יוכל להושיע את האדם החוטא מקללת התורה, והלחזירו לשרות בהרמוניה עם השמיים. המשיח יישא באשמת החטא וקלונו- חחטא כה נורא בעיני האל הקדוש, שהוא חייב לגרום לנתק בין האב לבן. ” -אלן ג’. ווייט, אבות האומה ונביאי ישראל, עמ’ 43.

`חשוב על ההשלכות שהיית מתמודד עימן אם היית מקבל את העונש הראוי על שגיאותייך. כעת, בעקבות מעשה המשיח אשר נשא בגופו את העונש על שגיאותייך כך שאינך צריך להתמודד עימו, כיצד אמורה להיראות תגובתך למעשה ההקרבה של המשיח?`