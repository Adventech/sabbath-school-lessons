---
title: 'לשאת פנים'
date: 13/12/2021

---

בדברים י', מגולל משה (שוב) את תולדות עם ישראל ומשתמש בהם (שוב) על מנת להוכיח את העם לכדי נאמנות. כחלק מתוכחתו, הוא ציין דבר מה נוסף.

`קרא דברים 10:17-19. מהו המסר העיקרי לעם, וכיצד הוא רלוונטי עבור אנשי ה' כיום?`

מקור הביטוי " לֹא־יִשָּׂא פָנִים ” מגיע כנראה מהסביבה המשפטית בה השופט או המלך מביט בפני הנאשם ובהתבסס על מעמדו של הנאשם (האם היה אדם חשוב או לא) היה פוסק את דינו. הרמיזה המופיעה בספר דברים היא שה' אינו נוהג בצורה כזו בבני אדם, למרות כוחו וגבורתו העצומים. הוא נוהג בהגינות בכל אדם, מבלי להתחשב במעמדו. אמת זו נגלית דרך חייו של ישוע והדרך בה הוא נהג בבני המעמד הנמוך בחברה.

`קרא מעשי השליחים 10:34, גלטים 2:6, אפסים 6:9, קולוסים 3:25, 1 לפטרוס 1:17. כיצד הפסוקים הללו מסתמכים על דברים 10:17?`

עד כמה שהנסיבות מגוונות בכל אחד מן האירועים הללו (באל האפסים שאול אומר לבעלים לנהוג בהגינות עם עבדיהם; באל הרומים שאול מדבר על כך שאין הישועה וההרשעה שונים עבור יהודים וגויים), כולם מחזירים אותנו לספר דברים ולרעיון שה' " לֹא־יִשָּׂא פָנִים ". ואם " אֱלֹהֵי הָאֱלֹהִים, וַאֲדֹנֵי הָאֲדֹנִים; הָאֵל הַגָּדֹל הַגִּבֹּר וְהַנּוֹרָא  ” אינו נוהג כך, כל שכן שעלינו לא לנהוג בצורה כזו.

מתוך השימוש של שאול השליח באותו הביטוי באל הרומים, מתגלה בפנינו הבשורה: כולנו נמצאים על אותו המטוס, לא משנה מי אנחנו ובאיזה מעמד אנחנו. כולנו חוטאים אשר זקוקים לחסדו המושיע של ה'. והחדשות הטובות הן שבלא תלות במעמדנו, מוצעת לכולנו ישועה בישוע המשיח.

`באיזו תדירות, אולי אפילו באופן לא מודע, אנו "נושאים פנים", ומדוע מעשה הצלב מראה לנו כמה נפשע ומלא חטא היחס הזה באמת?`