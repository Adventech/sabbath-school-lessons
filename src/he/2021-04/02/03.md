---
title: 'נבואה שהתגשמה'
date: 04/10/2021

---

חרף כמה וכמה שגיאות אותן מנסה המדע המודרני להפיץ כאמת (למשל התפיסה שהיקום נוצר בעצמו מכלום או שהחיים על פני האדמה נוצרו ביד המקרה מכימיקלים פשוטים), המדע העניק לנו תובנות אדירות באשר לכוח הבריאה של ה'. ההרמוניה, האיזון, הדיוק בהיבטים רבים בעולם הטבע, אפילו במצבו המדורדר מוסרית, ממשיכים להדהים את האנשים שחוקרים אותו.

ואם ה' כה דייקן בעולם הפיזי, אין ספק כי יהיה דייקן גם בעולם הרוחני. על כן, בפסוקים הפותחים את ספר דברים נוכל לראות עוד מדיוקו הנפלא של ה'.

`קרא דברים 1:1-6. מהי המשמעות הנבואית של העובדה כי דברים 1:3 מדבר על שנת הארבעים?`

לאחר כישלון מחפיר, כאשר משה שלח מרגלים מקדש ברנע לתור את הארץ והעם דחה את הקריאה לכבוש את הארץ- מה קרה? נאמר כי הם לא ייכנסו לארץ המובטחת כפי שהם קיוו. וכמה זמן היה עליהם להמתין? “ בְּמִסְפַּר הַיָּמִים אֲשֶׁר־תַּרְתֶּם אֶת־הָאָרֶץ אַרְבָּעִים יוֹם, יוֹם לַשָּׁנָה יוֹם לַשָּׁנָה, תִּשְׂאוּ אֶת־עֲוֹנֹתֵיכֶם, אַרְבָּעִים שָׁנָה; וִידַעְתֶּם אֶת־תְּנוּאָתִי ” (במדבר י”ד:34).

לכן, ספר דברים מתחיל בשנת הארבעים, בדיוק כפי שה' אמר להם. במילים אחרות, דברי הנבואה של ה' נאמנים כפי שהוא נאמן בעצמו, ומה שאנו קוראים כאן בפסוקים הפותחים את ספר דברים מהווה הוכחה נוספת לנאמנות זו; כלומר, ה' יקיים את אשר אמר ויקיים זאת מתי שחזה בפנינו שהדבר יהיה.

כמובן, זו לא הייתה התקופה הנבואית היחידה שהתגשמה על פי דבר ה'. מבט אחורה מנקודת היתרון בה אנו נמצאים היום מאפשר לנו לראות, למשל, את התקופה הנבואית על ישוע מתגשמת, כפי שהיא ניתנה לנו בידי ה' בדניאל 9:24-27. אנחנו יכולים לראות כי תקופת ה" מוֹעֵד וּמוֹעֲדִים וַחֲצִי מוֹעֵד ” (דניאל 7:25; ראה גם התגלות י”ב: 6,14; התגלות י”ג: 5) התגשמה בהיסטוריה, וכך גם 2300 הימים המופיעים בדניאל 8:14.

ומלבד היבטי הזמן המדוייקים, הנבואות בדניאל ב', ז', ח' חוזות בצורה נכונה ומדוייקת את היסטוריית העולם ונותנות בידינו הוכחה מוחצת לידיעתו המוקדמת של ה', לשליטתו בכל ולנאמנותו.

`ביכולתנו לראות כי ה' הגשים בנאמנות את נבואות העבר בדיוק כפי שהן נחזו. מדוע על הדבר להעניק לנו ביטחון ויכולת לסמוך על הדברים אשר ה' חזה שעתידים לקרות?`