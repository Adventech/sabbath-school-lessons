---
title:  עוון האמורים
date:  07/10/2021
---

בדברים ב’,ג’ משה ממשיך לספר את תולדות עם ישראל וכיצד הם התגברו על אויביהם, בברכתו של ה’; כאשר עמדו נאמנים בפניו, הוא נתן להם ניצחון, אפילו על "הענקים" (דברים ב’: 11, 20; דברים ג’: 13).

כמובן, שהעניין מעלה נושא מסובך שעלינו לגעת בו לפחות במעט, באשר להשמדת אותם עמים. למרות שלעתים קרובות בני ישראל היו מגיעים לעם אחר עם ברכת שלום בפיהם (דברים כ’: 10,11), אם אותו העם לא היה מקבל את ברכתם היו בני ישראל משמידים אותו כליל. ” וַיִּתְּנֵהוּ יְהוָה אֱלֹהֵינוּ לְפָנֵינוּ; וַנַּךְ אֹתוֹ וְאֶת־בְּנוֹ (בָּנָיו) וְאֶת־כָּל־עַמּוֹ׃.  וַנִּלְכֹּד אֶת־כָּל־עָרָיו בָּעֵת הַהִוא, וַנַּחֲרֵם אֶת־כָּל־עִיר מְתִם, וְהַנָּשִׁים וְהַטָּף; לֹא הִשְׁאַרְנוּ שָׂרִיד ” (דברים ב’: 33,34).

יש שמנסים לעקוף את המכשול באמירה כי הסיפורים אינם נכונים. עם זאת, בגלל שאנו מאמינים כי " כָּל הַכָּתוּב נִכְתַּב בְּרוּחַ אֱלֹהִים, וּמוֹעִיל הוּא לְהוֹרָאָה, לְתוֹכֵחָה, לְתִקּוּן, לְחִנּוּךְ בְּמַעְגְּלֵי צֶדֶק ” (2 לטימותיאוס ג’: 16), אין זה הסבר מספק עבור אדוונטיסטים שומרי שבת. על כן אנו נותרים עם שאלה קשה בקשר למאורעות אלו.

`קרא את בראשית ט"ו: 1-16. מה ה’ אמר לאברם בבראשית ט"ו: 16, וכיצד הדבר מאיר מעט הבנה בנושא הקשה שלפנינו?`

אין ספק כי רבות מאותן אומות פגאניות היו אכזריות ופראיות ביותר, אשר יכלו בצדק לפגוש בזעם ובעונש ה’ הרבה לפני כן. הדבר נכון, אבל גם אם ה’ חיכה בסבלנות לכך שיישנו את דרכיהם, והם לא עשו זאת- אין הדבר משנה את המציאות הקשה של השמדתם הכוללת, בהם גם הילדים. (אף כי, בטח ילדים רבים יותר נהרגו במבול מאשר בידי בני ישראל).

המציאות היא שכרגע, לאור המידע המוגבל שברשותנו על ההקשר המלא של האירועים, לא נשאר לנו אלא לקבל את המציאות הקשה הזו ולבטוח בטוב ליבו של ה’, שנחשף בפנינו בכל כך הרבה דרכים אחרות. אמונה לא מסתכמת באהבת האל ביום יפה במרכז יער שטוף אור שמש ומלא מראות וצלילים נפלאים. היא כוללת בתוכה גם יכולת לסמוך על ה’ למרות שאנו לא מבינים הכל עד הסוף.

`קרא ראשונה לקורינתים י’: 1-4 ויוחנן י"ד: 9. כיצד הפסוקים הללו, ופסוקים דומים רבים, מסייעים לנו ללמוד לבטוח באהבה, בצדק ובטובו של ה’ גם כאשר אנו נתקלים בדברים שקשה לנו להבין ולהסדיר יחד עם הבנתנו על האל?`