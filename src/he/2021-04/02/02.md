---
title:  שירותו של משה
date:  03/10/2021
---

נוכחותו של משה מורגשת לאורך כל הכתובים. למרות שאין משה מוזכר עד שמות ב': 2, הוא שכתב את ספר בראשית, הסיפור היסודי והמוסמך על ידי ה' באשר מי אנחנו, כיצד הגענו עד הלום, מדוע הכל הידרדר ועם זאת גם מדוע עדיין קיימת ברשותנו תקווה. בריאה, נפילה, הבטחת הגאולה, מבול, אברהם, הבשורה- לכולם שורשים בספר בראשית, ומחבר הספר היה משה הנביא. קשה לאמוד כראוי את מידת ההשפעה שאותו אדם, עם אופי כמעט וללא רבב, הצליח להשיג בעבור ה' מכיוון שאהב את אלוהיו ורצה להיות לו למשרת.

`קרא את שמות ל"ב: 29-32, אשר מתעד את השיחה בין ה' למשה לאחר החטא הנוראי של עגל הזהב. אילו תובנות מקנה לנו סיפור זה באשר לאופיו של משה ומדוע, למרות אי אילו פגמים שהיו לו, יכל ה' להשתמש בו בדרך כה רבת עוצמה?`

למרות שמשה לא לקח חלק בחטא, הוא ביקש להפגיע בעבור העם החוטא, גם במחיר חייו. באופן מסקרן, בשמות ל"ב: 32 משה מבקש מה’ " אִם־תִּשָּׂא חַטָּאתָם ” ולא “ אם תסלח לחטאתם ”. כלומר, משה אשר מבין את כובד החטא ואת המחיר הנדרש על מנת לכפר עליו, מבקש מה’ "לשאת" את חטאיהם. זאת כיוון שאין דרך נוספת וסופית בה החטא שלהם, או כל חטא, יכול להיסלח.

במילים אחרות, לפנינו מוצג ביטוי חזק של הצעת חליפין כבר בשלבים המוקדמים בכתבי הקודש, בו ה’ עצמו, בדמותו של ישוע, יישא על עצמו את מלוא העונש והנטל של חטאינו- בדרך אשר נקבעה מראשית בידי ה’ עבור ישועת האנושות, תוך כדי שמירה על עקרונות שלטונו וחוקיו של ה’.

ואכן, מאות שנים לאחר מכן יכתוב שמעון כיפא על ישוע: “ הוּא אֲשֶׁר אֶת חֲטָאֵינוּ נָשָׂא בְּגוּפוֹ עַל הָעֵץ, כְּדֵי שֶׁנָּמוּת לְגַבֵּי הַחֵטְא וְנִחְיֶה לַצְּדָקָה; אֲשֶׁר בְּחַבּוּרָתוֹ נִרְפָּא לָכֶם ” (1 לפטרוס ב’:24).

בינתיים, מה שאנו רואים בסיפור על משה ותגובתו לחטאי העם, זה את משה בתפקיד המתווך בעבור העם הנופל והחוטא, כמבשר הדרך שישוע עתיד גם הוא לעבור בעדנו (ראה גם עברים ז’: 25).

`מוכן למסור את חייו בעד עמו? חשוב עוד על ההשלכות של המילים הללו. מה ניתן ללמוד מהן עבורנו, לגבי המשמעות של אהבה כנה לאדם אחר?`