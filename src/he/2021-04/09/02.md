---
title: 'מי ייתן'
date: 21/11/2021

---

השפה העברית, כרוב השפות, מאופיינת בניבים ובביטויים רבים, אשר מעניקות למילים משמעות שונה ממשמעותן הרגילה. הביטוי "מי ייתן" הוא אחד מהביטויים בתנ"ך. צמד המילים מבטא רעיון של משאלה, רצון, השתוקקות גדולה לדבר מה.

למשל, בעת שהם עומדים בפני מכשולים רבים במדבר לאחר יציאתם ממצרים, זועקים בני ישראל: “ מִי־יִתֵּן מוּתֵנוּ בְיַד־יְהוָה בְּאֶרֶץ מִצְרַיִם! ”(שמות ט”ז: 3).

בתהלים 14:7 כותב דוד: “ מִי יִתֵּן מִצִּיּוֹן יְשׁוּעַת יִשְׂרָאֵל! ”.

הדבר חוזר גם באיוב 6:8 : “ מִי־יִתֵּן תָּבוֹא שֶׁאֱלָתִי ".

`קרא דברים 5:22-29, והתמקד במיוחד בפסוק 29. מהי משמעות השימוש בביטוי "מי ייתן" בפסוק זה?`

הנה לפנינו ה'- ה' הבורא, האחד אשר יצר את המרחב, הזמן וכל חומר, האחד אשר ברא את העולם בעזרת לא יותר מאשר מילותיו, האחד אשר נפח נשמת חיים לתוך אדם- משתמש בביטוי אשר משוייך בדרך כלל לחולשות ולגבולות התודעה של האנושות.  איזו דוגמה מצויינת למציאות הרצון החופשי! כאן אנחנו רואים שקיימים גבולות למה שה' יכול לעשות במרכז העימות הגדול. השימוש בביטוי "מי ייתן" חושף כי אפילו ה' אינו יכול לקבוע את מהלך הרצון החופשי; ברגע שיעשה זאת, הוא כבר לא יהיה חופשי.

ובאותה דרך שאנחנו, בני האדם, חופשיים לחטוא, אנחנו גם חופשיים לבחור באדון, לבחור לפתוח את עצמנו להדרכתו, לבחור להגיב לרוח קודשו ולחזור בתשובה מחטאינו וללכת אחריו. בסופו של דבר הבחירה היא שלנו, ורק שלנו, ועלינו לעשות את הבחירה הזו בכל יום, בכל רגע.

`באילו בחירות אתה הולך להיתקל בכמה השעות הקרובות או בכמה הימים הקרובים? כיצד תוכל ללמוד להכניע את רצונך לה', כך שבעזרת כוחו שלו תלמד לעשות את הבחירות הנכונות?`