---
title: 'בקשו אותי ותמצאו'
date: 22/11/2021

---

לכל אורך כתבי הקודש אנו מוצאים הוכחות לידיעתו המוקדמת של ה'.  כלומר, הוא יודע את כל אשר עומד להתרחש. מנפילתן ועלייתן של אימפריות עולמיות (דניאל ז') ועד לפעולות הפרט שעות ספורות לפני שהן מתרחשות- “ אָמֵן אוֹמֵר אֲנִי לְךָ כִּי בַּלַּיְלָה הַזֶּה, בְּטֶרֶם יִקְרָא הַתַּרְנְגוֹל, שָׁלוֹשׁ פְּעָמִים תִּתְכַּחֵשׁ לִי ” (מתי כ”ו: 34)- האדון מודע לסוף כבר מההתחלה. ידיעתו המוקדמת, אף של בחירותינו החופשיות, אינה משפיעה על חופש הבחירה שלנו ועל אותן הבחירות.

לכן, ה' ידע עוד לפני שהביא את בני ישראל לארץ כיצד הם הולכים לנהוג בה.

`קרא דברים 4:25-28. מה אמר ה' שבני העם הולכים לעשות לאחר שיגיעו לארץ המובטחת להם?`

בפסוקים הקודמים ה' מדגיש בפני העם שלא להכין לעצמם פסלים ושלא לעבוד אותם (דברים 4:15-20). אולם, הפסוקים הבאים מתארים שהכנת פסלים ועבודתם יהיו בדיוק הצעד הבא של העם, למרות כל האזהרות.

שים לב כי בספר דברים 4:25 מסביר משה כי הדברים לא יקרו מיד. לאחר כל אשר עברו, לא סביר שיפלו לתוך עבודת אלילים כל כך מהר. אבל עם הזמן, לאחר דור או שניים, הנטייה לשכוח (דברים 4:9) את כל אשר ה' עשה בעבורם ואת כל אזהרותיו, תוביל אותם לעשות בדיוק את מה שהוא הזהיר אותם מפניו.

`קרא דברים 4:29-31. מה ה' אומר שיעשה עבור העם במצב הנתון?`

חסד ה' מדהים כל פעם מחדש. אף לאחר שהם נופלים לתוך הרוע האיום של האלילות, אף לאחר שקיבלו על עצמם את השלכות חטאיהם, ה' יסלח להם ויחדש אותם אם יבחרו לשוב אליו. בקצרה, אם יבחרו בחופשיות לחזור בתשובה, הוא יקבל את חזרתם בתשובה.

משמעות הפועל "לשוב" אשר מופיע בדברים 4:30 הוא חזרה לאדון, חזרה למקום שם היו אמורים להימצא מלכתחילה. הפועל חולק את אותו השורש עם המילה תשובה, בהקשר של חזרה בתשובה.

`משמע כי בשורש העניין, מהווה חזרה בתשובה חזרה לה' לאחר שהופרדנו ממנו על ידי חטאינו.`