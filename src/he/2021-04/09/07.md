---
title:  נקודות למחשבה
date:  26/11/2021
---

“ בכל צעד שנתקדם בחוויתנו הרוחנית תעמיק חזרתנו בתשובה. ה' אומר לאלה אשר להם סלח, לאלה אשר הוא מכיר כעמו, ‘ וּזְכַרְתֶּם אֶת־דַּרְכֵיכֶם הָרָעִים, וּמַעַלְלֵיכֶם אֲשֶׁר לֹא־טוֹבִים; וּנְקֹטֹתֶם בִּפְנֵיכֶם, עַל עֲוֹנֹתֵיכֶם, וְעַל תּוֹעֲבוֹתֵיכֶם ’ יחזקאל ל"ו: 31. והוא חוזר ואומר, ‘ וַהֲקִימוֹתִי אֲנִי אֶת־בְּרִיתִי אִתָּךְ; וְיָדַעַתְּ כִּי־אֲנִי יְהוָה . לְמַעַן תִּזְכְּרִי וָבֹשְׁתְּ, וְלֹא יִהְיֶה־לָּךְ עוֹד פִּתְחוֹן פֶּה, מִפְּנֵי כְּלִמָּתֵךְ; בְּכַפְּרִי־לָךְ לְכָל־אֲשֶׁר עָשִׂית, נְאֻם אֲדֹנָי יְהוִה ’ יחזקאל ט"ז: 62,63. אז לא יפתחו שפתינו להתהוללות עצמית. נדע כי חוזקנו במשיח בלבד. נהפוך את הודאתו של השליח להודאתנו שלנו: ‘ שֶׁהֲרֵי אֲנִי יוֹדֵעַ כִּי בִּי, כְּלוֹמַר בִּבְשָׂרִי, לֹא שׁוֹכֵן הַטּוֹב ’ רומים ז': 18. ‘ וַאֲנִי חָלִילָה לִי מֵהִתְהַלֵּל בִּלְתִּי אִם בִּצְלַב אֲדוֹנֵנוּ יֵשׁוּעַ הַמָּשִׁיחַ, שֶׁבְּאֶמְצָעוּתוֹ הָעוֹלָם צָלוּב לִי וַאֲנִי צָלוּב לָעוֹלָם ’ גלטים ו': 14 .” -אלן ג'. ווייט, Christ’s Object Lessons, pp. 160,161.

“ ‘ טוּבוֹ זֶה שֶׁל אֱלֹהִים מַדְרִיךְ אוֹתְךָ לִתְשׁוּבָה ’ רומים ב': 4. מחרוזת הזהב, רחמים וחמלה של אהבה שמיימית, מועברת לכל נפש בסכנה. ה' מכריז, ‘ וְאַהֲבַת עוֹלָם אֲהַבְתִּיךְ, עַל־כֵּן מְשַׁכְתִּיךְ חָסֶד ’ ירמיה ל"א: 3. ” -אלן ג'. ווייט, Christ’s Object Lessons, p. 202.

**שאלות לדיון**:

`למרות שעלינו לחזור בתשובה, כיצד נוכל לחמוק מן המלכודת של הפיכת החזרה בתשובה לדבר שאנו מצפים לקבל עליו שבח, כאילו מעשה החזרה בתשובה עצמו הוא שמפייס אותנו עם ה'? מהי הדרך היחידה בה נוכל לחיות ביושרה לפני ה'?`

`“ יְהוּדָה שֶׁהִסְגִּירוֹ, כְּשֶׁרָאָה שֶׁהִרְשִׁיעוּ אוֹתוֹ, הִתְחָרֵט וְהֶחֱזִיר לְרָאשֵׁי הַכֹּהֲנִים וְלַזְּקֵנִים אֶת שְׁלוֹשִׁים שִׁקְלֵי הַכֶּסֶף בְּאָמְרוֹ: "חָטָאתִי, כִּי דָּם נָקִי הִסְגַּרְתִּי." אַךְ הֵם אָמְרוּ: "מָה אִכְפַּת לָנוּ? זֶה עִנְיָנְךָ שֶׁלְּךָ!" הוּא הִשְׁלִיךְ אֶת הַכֶּסֶף לְתוֹךְ בֵּית אוֹצַר הַמִּקְדָּשׁ, הָלַךְ מִשָּׁם וְתָלָה אֶת עַצְמוֹ. ” (מתי כ”ז: 3-5). אין ספק כי יהודה התחרט על מה שעשה לישוע (אחרי הכל, הוא נטל את נפשו). אולם, מדוע מעשיו אינם נחשבים לחזרה בתשובה אמיתית?`

`כיצד על מציאות החטא של האנושות, ואף על טבענו החוטא האישי, לגרום לנו לנהוג בצניעות לפני אחרים (בכוונה שלא נשפוט אותם) ולפני ה'? כיצד על העובדה שעלה צורך בצלב, כלומר במוות של בן הה' על מנת להושיע אותנו, להציג בפנינו את מלוא גודל הרוע של החטא?`