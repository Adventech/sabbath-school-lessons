---
title: '“ בְּכָל־לְבָבְךָ ”'
date: 24/11/2021

---

דברים 30:1-10 חושף את מלוא חסדו וטובו של ה' לאובדים ולחוטאים, אף לאובדים וחוטאים שכבר התברכו בעבר מה' בדרכים לא רגילות: “ כִּי מִי־גוֹי גָּדוֹל, אֲשֶׁר־לוֹ אֱלֹהִים קְרֹבִים אֵלָיו; כַּיהוָה  אֱלֹהֵינוּ, בְּכָל־קָרְאֵנוּ אֵלָיו ” (דברים 4:7). למרות כל אשר ה' עשה בעבורם, ולמרות שאין בידם כל תירוץ או הצדקה לחטאיהם הם ממשיכים לחטוא (סיפור מוכר לכם?).

אך האם הכל נגמר כאן?

`קרא בספר דברים 30:1-10 והתרכז במה כוללת בתוכה החזרה בתשובה. מה נדרש מהעם, ומה הדבר מלמד אותנו היום לגבי חזרה בתשובה אמיתית?`

בסופו של יום, היה עליהם לבחור לחזור לה' ולציית לו בכל לבבם. הבעיה האמיתית הייתה בעצם קשורה לליבם, שכן אם ליבם היה נכון עם הה' הדבר היה ניכר בהתאמה במעשיהם: כלומר, הם היו מצייתים.

זו הסיבה מדוע ניתנה להם ההבטחה כי אם יחזרו לה' בכנות, הוא יעבוד בתוכם ו"ימול" את לבבותיהם. בעת הגלות, מוטל עליהם לעשות את הבחירה לחזור לה', והוא יחזיר אותם בחזרה אליו ולארץ. ושם, בארץ, הוא יברך אותם. וחלק ממהבטחה היא העבודה שהוא יעשה על מנת לשנות את לבבותיהם ולהפנותם אליו אף יותר ממקודם,  עבורם וגם עבור צאצאיהם, " לְאַהֲבָה אֶת־יְהוָה אֱלֹהֶיךָ בְּכָל־לְבָבְךָ וּבְכָל־נַפְשְׁךָ לְמַעַן חַיֶּיךָ ”.

בסוף, בעת שיענו לקריאותיו של ה' (ראה גם מעשי השליחים 5:31), יהיה עליהם לחזור בתשובה מחטאיהם בצורה מלאה. אלן ג'. ווייט כתבה, אם כי בהקשר היסטורי שונה: “ הם התאבלו מפני שחטאיהם המיטו עליהם סבל, לא משום שהם פגעו בה' בכך שחיללו את תורתו הקדושה. חרטה אמיתית כרוכה בהרבה יותר מאשר הכאה על חטא. מדובר בהחלטה נחושה להתרחק מהרוע ולהפנות לו עורף. ” -אלן ג'. ווייט, אבות האומה ונביאי ישראל, ע40:414. וזוהי אמיתה אשר ניתן למצוא בספר דברים 30:1-10.

`כיצד נוכל להבדיל בין אבל מפני השלכות חטאינו, שכל אחד יכול להרגיש, לבין אבל על מעשה החטא עצמו? מדוע הבדל זה חשוב?`