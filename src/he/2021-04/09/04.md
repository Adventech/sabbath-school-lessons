---
title:  תשובה
date:  23/11/2021
---

נושא מפתח מופיע לכל אורך ספר דברים: ציית לה’ והיה מבורך, לא תציית ותעמוד בפני ההשלכות. אותו הנושא חוזר גם בברית החדשה. “ אַל תִּטְעוּ, בֵּאלֹהִים אֵין לְהָתֵל; כִּי מַה שֶּׁאָדָם זוֹרֵעַ, אֶת זֹאת גַּם יִקְצֹר. מִי שֶׁזּוֹרֵעַ בִּשְׂדֵה בְּשָׂרוֹ, מִן הַבָּשָׂר יִקְצֹר כִּלָּיוֹן. אֲבָל הַזּוֹרֵעַ בִּשְׂדֵה הָרוּחַ, מִן הָרוּחַ יִקְצֹר חַיֵּי עוֹלָם ” (גלטים ו’: 6,7).

למרבה הצער, לאחר מפלת האנושות נעשה מעשה החטא טבעי עבורנו באותה מידה כמו נשימה. ולמרות כל האזהרות וההבטחות- “ כִּי הַמִּצְוָה הַזֹּאת, אֲשֶׁר אָנֹכִי מְצַוְּךָ הַיּוֹם; לֹא־נִפְלֵאת הִוא מִמְּךָ, וְלֹא רְחֹקָה הִוא ” (דברים ל’: 11)- רבים פנו דווקא לדרך זו: הם נפלו בידי החטאים שה’ הזהיר אותם לגביהם.

ועדיין, גם במצב הנתון, ה’ חפץ לקרב אותם בחזרה אליו אם ישתמשו ברצונם החופשי, בבחירתם החופשית לחזור בתשובה ולשוב אליו.

`קרא שוב מספר דברים ל’: 1-10. מה ה’ מבטיח לעשות לעמו, למרות כל הרע שעשו? מהו התנאי שעליו מתבססות כל ההבטחות הנפלאות הללו?`

הרעיון פשוט וישיר: אם תפשל, השלכות נוראיות ייפלו עלייך ועל משפחתך. כך פועל החטא. אולם, גם במצב הנתון תוכל לחזור בתשובה, וה’ ייקח אותך בחזרה אליו ויברך אותך.

שורש המילה "תשובה" חוזר פעמים רבות בפסוקים הללו. בספר דברים ל’: 2 נכתב: “ וְשַׁבְתָּ עַד־יְהוָה אֱלֹהֶיךָ ”; כך גם בדברים ל’: 8: “ וְאַתָּה תָשׁוּב, וְשָׁמַעְתָּ בְּקוֹל יְהוָה ” ובדברים ל’: 10 : “ כִּי תָשׁוּב אֶל־יְהוָה אֱלֹהֶיךָ ”.

במילים אחרות, למרות כל מה שקרה להם ולמרות שהפרו ושברו באופן מוחלט את הברית, ה’ לא סיים איתם, ואם רצו לשנות את גורלם המר ניתנה להם ההזדמנות לבטא את רצונם לשינוי ולחזור בתשובה.

`למרות שפסוקים אלו מתייחסים לאומה שלמה, כיצד הם משקפים את חשיבות החזרה בתשובה עבורנו כמאמינים היום, אשר גם מפרים לפעמים את הברית שכרתנו עם ה’, למרות התקופה ההיסטורית השונה?`