---
title:  הפנה את לבבם
date:  20/11/2021
---

### קראו את הפסוקים הבאים לקראת שיעור השבת השבועי
דברים ה': 22-29; דברים ד': 25-31; דברים ל': 1-10; מתי ג': 1-8; מרקוס א': 15; מעשי השליחים ב': 37, 38.

> <p>פסוק לשינון</p>
> “ וּבִקַּשְׁתֶּם מִשָּׁם אֶת־יְהוָה אֱלֹהֶיךָ וּמָצָאתָ; כִּי תִדְרְשֶׁנּוּ, בְּכָל־לְבָבְךָ וּבְכָל־נַפְשֶׁךָ " (דברים ד’: 29)

עובדת חיים פשוטה מלווה תמיד את כולנו: אנחנו חוטאים. מדי פעם אנו שומעים איזה "מומחה" מקונן על הרעיון הרוחני של שחיתות אנושית בסיסית, אולם כל שאדם צריך לעשות הוא להביט בחדשות במהלך יום או שניים, או לסקור בקצרה את היסטוריית האנושות, והאמיתות של העיקרון הרוחני הזה מתבהרת במהירות.

או, אף פשוט יותר, כל שאדם צריך לעשות הוא להביט במראה; לא צריך להביט רחוק. כל אדם אשר אמיץ מספיק לקחת מבט עמוק אל תוך ליבו שלו (מקום שלעתים מפחיד להתקרב אליו) יודע את אמיתות הכתוב ברומים ג': 9-23, אשר מסתיים במילים: “ כִּי הַכֹּל  חָטְאוּ וּמְחֻסְּרֵי כְּבוֹד אֱלֹהִים הֵמָּה ” (רומים ג’: 23).

כמובן, שהבשורות הטובות מופיעות כבר בפסוק הבא,” אַךְ הֵם מֻצְדָּקִים בְּחַסְדּוֹ, בְּחִנָּם, הוֹדוֹת לַפְּדוּת שֶׁבַּמָּשִׁיחַ יֵשׁוּעַ ” (רומים ג’: 24). מרכיב הכרחי לבשורה הטובה היא חזרה בתשובה: הכרה בחטאנו, הצטערות על מעשינו, בקשת סליחה מה' וכמובן התרחקות מהדרך בה נהגנו עד כה. בגלל שאנחנו חוטאים, אמורה חזרה בתשובה לשחק תפקיד מרכזי בחיינו הרוחניים. השבוע נביט על רעיון החזרה בתשובה כפי שהוא מופיע בספר דברים.

_*לימדו את השיעור השבועי לקראת שבת ה-27 בנובמבר_