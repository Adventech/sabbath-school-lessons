---
title:  המפלה והמבול
date:  27/09/2021
---

כמעט כל תלמיד צעיר שמע את הסיפור אודות התפוח אשר נפל על ראשו של אייזק ניוטון, ואז הפלא ופלא, הוא גילה את כוח הכבידה! השאלה באשר האם באמת נפל תפוח על ראשו של המדען אינה חשובה כאן; במקום זאת, הנקודה היא שתובנתו המעמיקה של ניוטון (הוא לא באמת גילה את כוח הכבידה, שהרי כל אדם שאי פעם נפל בחייו כבר גילה אותו) היא ההבנה כי אותו כוח אשר הפיל את התפוח (כוח הכבידה) היה אותו הכוח אשר הקפיד על תנועת הירח סביב כדה"א, תנועת כדה"א סביב השמש וכן הלאה.

היה זה ממצא חשוב שכן במהלך מילניום שלם, האמינו אנשים רבים כי החוקים המושלים בשמיים שונים מהחוקים המושלים בארץ. ניוטון הוכיח כי תפיסה זו שגויה.

ולמרות שתרומתו של ניוטון הגיעה דווקא בתחום משפט הטבע, עומד אותו העיקרון גם בעבור משפט המוסר. אותה החירות, החירות המוענקת בירושה על ידי האהבה, אשר הובילה לנפילתו של לוציפר, הובילה גם כן לנפילתה של האנושות על פני האדמה.

`קרא בראשית ב': 16,17 וגם בראשית ג': 1-7. כיצד פסוקים אלה העוסקים בבני אדם מושלמים, בסביבה מושלמת, הברואים בידי אל מושלם, חושפים את האמת העוצמתית של חירות המוענקת בירושה על ידי אהבה?`

לאחר נפילת האנושות, הידרדר המצב מרע לגרוע עד לנקודה בה ה’ אמר בהתייחס לבני האדם: “ וְכָל־יֵצֶר מַחְשְׁבֹת  לִבּוֹ, רַק רַע כָּל־הַיּוֹם ” (בראשית ו’: 5). ואם מחשבותיהם היו רעות, כל שכן היו גם מעשיהם, עד אשר מצב הדברים הפך כה גרוע שה’ הרס את כל העולם עם המבול- בכוונה לתת לאנושות הזדמנות להתחיל מחדש, סוג של בריאה שנייה. אולם, כפי שמציג לנו סיפור מגדל בבל (בראשית י”א: 1-9), ניראה כי האנושות המשיכה בשקידה לקרוא תיגר על ה’. “ לאחר שבניית המגדל הושלמה חלקית, נכנסו הבונים לגור בחלק ממנו; דירות אחרות במגדל, שרוהטו וקושטו בפאר רב, הוקדשו לאליליהם. הם ששו בהצלחתם, היללו את אלוהי הזהב והכסף שלהם, והתקוממו נגד אדון העולם והשמיים. ” -אלן ג’. ווייט, אבות האומה ונביאי ישראל, עמ’ 90. לכן, בנוסף לבלבול שפתם, הפיץ ה’ את האנושות החוטאת בכל העולם.

`רשום לעצמך אילו מחשבות עברו במוחך היום. מה הן מלמדות אותך לגבי המצב בו נמצא ליבך?`