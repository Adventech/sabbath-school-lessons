---
title:  הקריאה לאברם
date:  28/09/2021
---

אברם (אשר ייקרא בהמשך אברהם) מופיע לראשונה בסדר היוחסין בבראשית י"א, מיד לאחר אזכור   הפצת האנושות מבבל.

`קרא בראשית י"ב: 1-3, קריאתו של ה' לאברם. בעודנו מתבוננים אחורה היום, כבר לאחר מעשה הצלב, מותו של ישוע והפצת הבשורה, כיצד אנו מבינים את אשר ה' הבטיח לעשות דרך אברם?`

מאות רבות לאחר מכן, בעודו מתמודד עם כפירתם של הגלטים, הצביע שאול השליח על קריאתו של אברהם, והסביר כי היה זה ביטוי מקדים לכוונותיו הבלתי משתנות של ה’: הפצת הבשורה לעולם. “ וּבְכֵן דְּעוּ כִּי בְּנֵי הָאֱמוּנָה הֵם בְּנֵי אַבְרָהָם. וְהַכָּתוּב, בְּיָדְעוֹ מֵרֹאשׁ שֶׁאֱלֹהִים יַצְדִּיק אֶת הַגּוֹיִם עַל־יְדֵי אֱמוּנָה, הִקְדִּים לְבַשֵֹר לְאַבְרָהָם: "וְנִבְרְכוּ בְךָ כָּל הַגּוֹיִם." מִכָּאן שֶׁהַמַּחֲזִיקִים בָּאֱמוּנָה מְבֹרָכִים יַחַד עִם אַבְרָהָם הַמַּאֲמִין.  ” (גלטים ג’: 7-9).

קריאתו של אברהם הופיעה לראשונה בבראשית י"ב; רוב הנותר בספר בראשית הוא תולדות צאצאיו, זרע לא מתפקד אחד אחר השני היוצרים משפחה מתוסבכת אחת אחרי השנייה ועדיין, בסופו של דבר דרכם באה לידי הגשמה ההבטחה, כאשר הקריאה למשה מהווה נקודה מכרעת בדרך.

`קרא מעשי השליחים ז': 20-36, את תיאורם של משה ויציאת מצרים מפי סטפנוס. כיצד תואם הדבר את הבטחתו הראשונה של ה' לאברהם?`

בעולם השקוע בבורות, בשגיאה ובחוסר ידיעה כללי של האמת (מצב הדברים לא השתנה הרבה בשלושת אלפים השנים האחרונות, לא כך?), ה’ קרא לעם, לעמו שלו, זרע אברהם, ממצרים. הוא חפץ לא רק לשמר דרכם את ידיעת האמת; משמע, ידיעת יהוה ותוכנית הישועה, אלא גם הפצת הידע המדובר לשאר העולם.

`כיום, כיצד אנו כאדוונטיסטים שומרי שבת רואים את מערכת היחסים שלנו עם שאר העולם?כלומר, אילו הקבלות קיימות בינינו לבין עם ישראל העתיק? וחשוב יותר, איזו אחריות ניתנת לכל אחד מאיתנו בעקבות הקבלה זו?`