---
title:  לאהוב, להיות נאהב
date:  26/09/2021
---

בראשונה ליוחנן ד': 8 נכתב: “ הָאֱלֹהִים הוּא אַהֲבָה ”. כמה ששלוש המילים האלה פשוטות (ארבע ביוונית), ככה הרעיון העומד מאחוריהן כה עמוק, כה עז, שאנו מסוגלים רק בקושי לתפוס את משמעותן. הן לא אומרות כי ה' אוהב, או כי ה' מגלה אהבה, או כי ה' הוא התגלות של אהבה, אלא כי ה' הוא אהבה.  הוא אהבה- כמו להגיד שאהבה היא בעצם מהות זהותו של ה' עצמו. כבני אדם תועים, בעלי משקל קטן של רקמות וכימיקלים בתוך מוחינו שבזכותם אנו תופסים את המציאות, אנו פשוט לא מסוגלים לקלוט בצורה מלאה מהי משמעות הביטוי " הָאֱלֹהִים הוּא אַהֲבָה ”.

אך אנו יכולים בוודאות מוחלטת להבין מספיק על מנת לדעת שאלו הן חדשות טובות. אם במקום " הָאֱלֹהִים הוּא אַהֲבָה ” היה נכתב " האלוהים הוא שנאה ” או " האלוהים הוא נקמן ” או " האלוהים הוא אדיש ”, הייתה ההתגלות לגביו מעוררת סיבה אמיתית לדאגה.

והאמת כי " הָאֱלֹהִים הוּא אַהֲבָה ” מסייעת לנו להבין בצורה טובה יותר את הרעיון כי שלטונו של ה', הדרך בה הוא מולך על כל הבריאה, משקפת את אהבה זו. האהבה ממלאת וחודרת את נבכי היקום, אף יותר מכוח הכבידה. ה' אוהב אותנו; כך גם עלינו לאהוב את ה' בחזרה (קרא גם את דברים ו’: 5, מרקוס י”ב: 30).

אולם האהבה, לשם היותה אהבה, מוכרחה להינתן ביד חופשית. ה' אינו יכול לכפותה עלינו; ברגע שיעשה זאת, לא תהיה זו יותר אהבה. על כן, כאשר ה' ברא ישויות ברות-דעת ונבונות בשמיים ועל פני הארץ בעלי היכולת לאהוב, היה תמיד קיים הסיכוי כי הם לא יאהבו אותו בחזרה. היו שאכן לא אהבוהו- ומכאן, מקור מה שנקרא בפינו כעימות הגדול.

`מדוע הפסוקים הבאים הגיוניים רק בהקשר של החירות והסיכון המעורבים באהבה? (ישעיה י”ד: 12-14, יחזקאל כ”ח: 12-17, התגלות י”ב: 7).`

יחזקאל כ"ח: 15 מעורר מחשבה במיוחד. שם נכתב כי למרות שאותו מלאך, לוציפר, נברא כישות מושלמת בידי אל מושלם, נמצאה בו עוולה. לא היה זה בגלל שנברא מראשית עם אותה עוולה. אלא כמי שנברא עם היכולת לאהוב, ניתן ללוציפר חופש מוסרי שלם ולמרות כל אשר ניתן לו (“ כָּל־אֶבֶן יְקָרָה מְסֻכָתֶךָ”), חשק המלאך ביותר. דבר הוביל לדבר עד אשר " מִלְחָמָה הִתְחוֹלְלָה בַּשָּׁמַיִם ”.

`במקומות מסוימים ניתן לקנות רובוטים-כלבים אשר יצייתו לפקודותייך, לעולם לא ילכלכו את השטיח או ילעסו את הרהיטים. אך האם יהיה לך סוג מסוים של מערכת יחסים משמעותית עם אותו ה"כלב"? כיצד תשובתך עוזרת לך בהבנה מדוע ה’ רצה בישויות שיוכלו באמת לאהוב אותו בחזרה?`