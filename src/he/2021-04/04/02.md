---
title: 'לאהוב את ה'''
date: 17/10/2021

---

לאחר שמשה שיחזר באוזני בני ישראל את מלוא ההיסטוריה שלהם, הוא החל לצוות אותם לגבי מה עליהם לעשות על מנת לכבוש את הארץ ולשגשג בה. ואכן אפשר לומר שהרעיון הכללי של ספר דברים מסתכם בהוראותיו של ה' לעם על מנת שיקפידו לשמור על חלקם בברית אשר כרת עימם במלוא חסדו ובכך הגשים את הבטחותיו לאבותיהם.

דברים ו' מתחיל כך: “ וְזֹאת הַמִּצְוָה, הַחֻקִּים וְהַמִּשְׁפָּטִים, אֲשֶׁר צִוָּה יְהוָה אֱלֹהֵיכֶם לְלַמֵּד אֶתְכֶם; לַעֲשׂוֹת בָּאָרֶץ, אֲשֶׁר אַתֶּם עֹבְרִים שָׁמָּה לְרִשְׁתָּהּ. לְמַעַן תִּירָא אֶת־יְהוָה אֱלֹהֶיךָ, לִשְׁמֹר אֶת־כָּל־חֻקֹּתָיו וּמִצְוֹתָיו אֲשֶׁר אָנֹכִי מְצַוֶּךָ, אַתָּה וּבִנְךָ וּבֶן־בִּנְךָ, כֹּל יְמֵי חַיֶּיךָ; וּלְמַעַן יַאֲרִכֻן יָמֶיךָ ” (דברים 6:1,2).

`קרא דברים 6:4,5. איזה ציווי ה' נותן לבני ישראל בפסוק 5? מהי משמעות הדבר?`

“ וְאָהַבְתָּ, אֵת יְהוָה אֱלֹהֶיךָ; בְּכָל־לְבָבְךָ …?" מעניין שבנקודה זו, במרכז התורה, במרכז כל האזהרות, החוקים וההוראות, העם נקרא לאהוב את ה'. ולא רק לאהוב אותו, אלא " בְּכָל־לְבָבְךָ וּבְכָל־נַפְשְׁךָ וּבְכָל־מְאֹדֶךָ ", דבר שמצביע על הטבע המוחלט של אהבה זו.

משמעות אהבת האל בכל הלב, בכל הנפש ובכל מאודנו היא שעל אהבתנו אליו לגבור על כל אהבה לדבר או אדם אחר, שכן הוא בסיס ויסוד כל הווייתנו וקיומנו וכל דבר אחר בנו. על אהבתנו לאל לגרום לנו לאהוב כל דבר אחר במידה המתאימה.

סיומת המילים "אֱלֹהֶיךָ”, "לְבָבְךָ”, “נַפְשְׁךָ”, “מְאֹדֶךָ” מצביעה על פנייה ליחיד. נכון שה' דיבר לעם ישראל כשלם, אולם השלם חזק רק כמלוא חלקיו. ה' חפץ כי כל אחד מאיתנו, כחלק מגוף גדול יותר, יהיה נאמן אליו בצורה אישית, ובסיס נאמנות זו היא אהבתנו לאל על מי שהוא ועל כל אשר עשה בעדנו.

`מהי הכוונה עבורך בלאהוב את ה' בכל לבבך, בכל נפשך ובכל מאודך?`