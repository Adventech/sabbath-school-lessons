---
title:  נקודות למחשבה
date:  22/10/2021
---

“ צלב המשיח יהיה הדעת והשירה של הגאולים לנצח נצחים. בעודם מביטים במשיח המפואר בכבוד, הם יחזו במשיח הצלוב. לעולם לא יישכחו שהמושיע, שבגבורתו ברא וקיים איינספור עולמות ויקומים ברחבי החלל העצום- יקיר האלוהים, מלך מלכי השמיים שהכרובים והשרפים ששים לסגוד לו- ירד מכס מלכותו והשפיל עצמו כדי לרומם את האדם השרוי בחטא; שהוא נשא את אשמת וחרפת החטא, ואת הסתר הפנים של אביו שבשמיים, עד שצערו של העולם האובד שבר את ליבו וקיפד את חייו על הצלב בגולגותא. העובדה שבורא העולמות ושופט הגורלות ויתר על כבודו ותהילתו, והשפיל עצמו מתוך אהבתו לאדם, תפליא ותרגש לעד את היקום כולו, שלא יחדל לסגוד לו.

כאשר האומות הנושעות יישאו מבטן אל המושיע, ויחזו בכבוד הנצחי של האב בשמיים הקורן מפניו; כאשר יביטו בכס כבודו, הקיים מן הנצח לנצח נצחים, וידעו כי למלכותו אין קצה, הן תפצחנה בשיר הלל נלהב: “ ראוי הוא השה שנשחט, אשר גאלנו בדמו היקר והשיבנו לאלוהים! ”  ” -אלן ג’. ווייט, העימות הגדול, עמ’ 495.

**שאלות לדיון**:

`קרא את הציטוט מכתביה של אלן ג’. וויט למעלה. כיצד הכתוב מסייע לנו להבין מדוע אהבתנו לה’ אמורה להיות האהבה הגדולה ביותר שיש ברשותנו? חשוב על משמעות העובדה שה’, האחד ש" ברא וקיים איינספור עולמות ויקומים ברחבי החלל העצום ” הלך אל הצלב בעדנו. מדוע מקומה של אמת זו בבסיס מערכת היחסים שלנו עם ה’?`

`חשוב עוד על הרעיון של לאהוב ובו זמנית לירוא את ה’.  כיצד אנו יכולים לקיים את השניים, ולמה עלינו לעשות כן?`

`דבר אחד הוא לאהוב את ה’ בעת שהכל טוב בחיינו. מה קורה כשהדברים לא עובדים לטובתנו, למשל בבוא טרגדיה? מדוע דווקא בזמנים מעין אלו, אהבת ה’ חשובה עוד יותר מאשר בתקופה רגועה?`

`חזור לשאלה האחרונה ביום חמישי. באילו גישות שונות ניתן לנקוט על מנת להסביר לאדם לא מאמין מהי משמעות אהבת ה’? כיצד אנחנו, כבני אדם, יכולים לאהוב מישהו שמעולם לא פגשנו פיזית? מדוע אין זה חשוב שלא פגשנו את ה’, לפחות לא פנים מול פנים?`