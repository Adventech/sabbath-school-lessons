---
title:  הוא אהב אותנו תחילה
date:  19/10/2021
---

אפילו בין כל החוקים והתקנות בספר דברים, וכל התוכחות המזהירות את האומה היהודית כי על העם לציית ל" הַמִּצְוָה, הַחֻקִּים וְהַמִּשְׁפָּטִים ”, היה עליהם ראשית כל לאהוב את ה’ בכל לבבם, בכל נפשם ובכל מאודם. אין ספק כי היו בידיהם סיבות מספקות לעשות כן.

`קרא דברים ד’: 37; דברים ז’: 7,8,13; דברים י’: 15; דברים כ"ג: 5; דברים ל"ג: 3. מה מלמדים פסוקים אלו אודות אהבת ה’ לעמו?`

בספר דברים, משה חוזר שוב ושוב באוזני העם על אהבת האל לאבותיהם וגם כלפיהם. דרך יותר ממילים גרידא, ה’ חשף בפניהם את מלוא אהבתו דרך פעולותיו. שהרי למרות חוסר אמונתם, כשלונותיהם וחטאיהם, אהבת ה’ כלפיהם בלתי משתנה- ואותה אהבה נחשפה בעוצמה בכל יחסיו עימם.

`“ אֲנַחְנוּ אוֹהֲבִים מִפְּנֵי שֶׁהוּא אָהַב  אוֹתָנוּ תְּחִלָּה. ” (1 ליוחנן ד’: 19). כיצד הפסוק שלפנינו מסייע להבין מדוע עלינו לאהוב את ה’?`

אהבת האל כלפינו קדמה עוד לקיומנו, תוכנית הישועה נקבעה " בְּטֶרֶם הִוָּסֵד תֵּבֵל ” (אפסים א’: 4).

כפי שכתבה אלן ג’. ווייט: “ תוכנית הגאולה לא נהגתה לאחר מעשה, דהיינו, לאחר החטא הקדמון. היא הייתה " התגלות הרז שהיה כמוס בעתות עולם " (רומים ט”ז 25). היא חשפה את העיקרים והחוקים שעליהם הושתתה מלכותו הנצחית של מלך מלכי המלכים מקדמת דנה. “ -אלן ג’. ווייט, חמדת הדורות, עמ’ 10.

כמה ברי מזל אנחנו לדעת כי ה’ הוא אכן אלוהי האהבה, אהבה כה גדולה עד אשר הוא הלך אל הצלב בעדנו, אהבה מלאת הקרבה-עצמית בה הוא " הִשְׁפִּיל עַצְמוֹ וְצִיֵּת עַד מָוֶת, עַד מָוֶת בַּצְּלָב ” (פיליפים ב’: 8). על כן מוצגת לפנינו היום התגלות אהבת ה’, אשר בני ישראל כנראה לא היו מסוגלים אף להעלות בדעתם.

`מה אם במקום אהבה, היה ה’ שנאה או אדישות? כיצד היה נראה עולם כזה? מדוע התגלותה של אהבת ה’ אלינו היא דבר שעלינו לשמוח בו?`