---
title: 'הדיבר הראשון'
date: 21/10/2021

---

עד כמה שמאמינים רבים מחפשים להפריד בין התנ"ך לברית החדשה מסיבות רבות ומגוונות, הדבר לא ניתן למימוש, לפחות לא בלי לשלול מהברית החדשה את משמעותה האמיתית. הברית החדשה מצביעה על התגשמות רבות מהנבואות ומהדגמים בתנ"ך דרך התגלותו של ישוע וההסברים התיאולוגיים של חייו, מותו, תחייתו ושירותו ככהן הגדול אשר מתוארים בה. במובנים רבים, התנ"ך יוצר את הרקע, ההקשר והבסיס לברית החדשה. שני חלקי הספר חושפים את טובו ואהבתו של ה'.

זו הסיבה מדוע הברית החדשה, כולל ישוע בעצמו, מצטטים לעתים קרובות מהתנ"ך.

`קרא מרקוס 12:28-30. מה הייתה השאלה אשר נשאלה באשר ל" הַמִּצְוָה הָרִאשׁוֹנָה מִכֹּל ”? מה הייתה תשובתו של ישוע ומהיכן היא לקוחה?`

מעניין כי סופר, אדם אשר הקדיש את חייו להבנת התורה ויישומה, שאל שאלה זו. עם זאת, בהתחשב בחוקים הרבים אשר הם האמינו כי חובה עליהם לציית להם (מאוחר יותר נקבעו במסורת היהודית תרי”ג, 613, מצוות כאלו), אין זו הפתעה כי הם חפצו לזקק את כולן לתוך שאלה אחת.

ומה ישוע עושה?

הוא מפנה ישירות לדברים ו', ומתחיל עם " שְׁמַע יִשְׂרָאֵל; יְהוָה אֱלֹהֵינוּ יְהוָה אֶחָד ” (דברים 6:4). לאחר מכן הוא מצטט את הפסוק הבא גם כן, העוסק באהבת ה' בכל לבבך, נפשך ומאודך. הוא הצביע על ההצהרה הבסיסית שה' אלוהיהם, אלוהיהם היחיד, ובהתבסס על אמת גדולה זו, הם נקראו לאהוב אותו מעל לכל דבר.

מה יכולה להוות "אמת עכשווית” יותר מהציווי הנתון?

בימים האחרונים, כאשר מאורעות הסוף יבואו על העולם וכל אדם ייקרא לבחור בצד אחד או אחר בצורה החלטית ביותר, מצוות ה' (התגלות י”ד: 12) הולכות לשחק תפקיד חשוב במתרחש.

בסופו של עניין, הצד בו נבחר, גם בזמן הרדיפות, יתבסס על השאלה האם אנחנו אוהבים בכנות את ה'. זוהי השאלה המכרעת, ואולם אנו מסוגלים להגיע לכדי אהבת האל בכל לבבנו, נפשנו ומאודנו רק בעת שאנו מגיעים לידי ידיעת האל אישית וחווים בעצמנו את רוב טובו, אהבתו וחסדו. במידת הצורך, זה משהו ששווה למות בעדו.

`אם היית נשאל: כיצד אנשים מגיעים לכדי אהבת אל שאין הם פגשו מעולם פנים מול פנים, מה היית משיב? שוחחו בכיתה על תשובתך.`