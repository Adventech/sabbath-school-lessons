---
title: 'לירוא את ה'''
date: 18/10/2021

---

משה אמר לבני ישראל לאהוב את ה' בכל אשר להם. זה היה ציווי. עם זאת, כמה פסוקים קודם לכן ציווה אותם משה בדבר נוסף: “ לְמַעַן תִּירָא אֶת־יְהוָה אֱלֹהֶיךָ ” (דברים 6:2).

`קרא דברים 10:12. מה כתוב בפסוק לגבי אהבה ויראה, וכיצד אנו מבינים זאת?`

בפסוק אחד נאמר להם לירוא את ה', בפסוק אחר לאהוב את ה', ובפסוק כאן נאמר להם לעשות את שניהם: לירוא וגם לאהוב בו זמנית. בהבנה המקובלת של המילה "יראה" ניתן לחשוב כי קיים כאן ניגוד, אבל לא כך הדבר. יראת ה', במשמעות של כבוד למי שהוא, לסמכותו, כוחו, צדקו וטובו, במיוחד לעומתנו, מלאי החטא והחולשה אשר תלויים בו בצורה מוחלטת, אמורה להיות תגובתנו הטבעית. אנו בני אנוש חוטאים, בריות אשר הפרו את תורת ה' וזכאים, אם לא חסדו של האל, לעונש ומוות נצחי.

`קרא אל האפסים 2:1-10. כיצד פסוקים אלו מסייעים לנו להבין כיצד עלינו לירוא ולאהוב את ה' בו זמנית?`

למרות העובדה שהיינו " בְּנֵי זַעַם ” (ולכן עלינו לירוא את ה'), ישוע המשיח מת עבורנו וכך נתן לנו חיים חדשים בו, הכוללים חירות מחטא ומהרשעות עברנו (ולכן עלינו לאהוב את ה').

ובאותה מידה שהדבר נכון לגבינו היום, אותו העיקרון התאים גם לעם ישראל העתיק: הם היו שבויים במצרים, נגזרו עליהם שעבוד ודיכוי, והיו אלה רק אהבת ה' וחסדו כלפיהם אשר הובילו לגאולה הגדולה. “ וְזָכַרְתָּ, כִּי־עֶבֶד הָיִיתָ בְּאֶרֶץ מִצְרַיִם, וַיֹּצִאֲךָ יְהוָה אֱלֹהֶיךָ מִשָּׁם ”  (דברים 5:15). לכן אין פלא כי הם אהבו ויראו את ה' בו זמנית. ואם הם צוו לעשות זאת, עד כמה וכמה גם אנחנו, בהחזיקנו באמת הגדולה על מות ישוע על הצלב עבור כולנו?

`קרא התגלות 14:6,7. כיצד עלינו להבין את היות הציווי לירוא את ה' הציווי הראשון במסר אחרית הימים של האדון לעולם? בהתחשב בידיעתנו לגבי העתיד להגיע לעולם, מדוע ציווי זה הגיוני ביותר?`