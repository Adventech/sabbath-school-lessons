---
title:  נקודות למחשבה
date:  05/11/2021
---

“ מראשית העימות הגדול בגן עדן הייתה תכליתו של השטן לבטל את תורת ה’. כדי להשיג את מטרתו פתח השטן במרד נגד בוראו, וגם אחרי שגורש מגן עדן הוא המשיך באותה מלחמה עלי אדמות. המטרה שבה הוא דבק והגשים בהתמדה, היא לרמות את בני האדם, להדיחם לחטא ולגרום להם לחלל את תורת ה’. בין אם ישיג זאת על ידי ביטול התורה לאלתר או מאיסת אחד מדיברותיה, התוצאה בסופו של דבר תהיה זהה. מי ש " נִכְשַָׁל בְּדָבָר אֶחָד ”, מפגין בוז כלפי התורה כולה; התנהגותו, השפעתו והדוגמה של אדם כזה מעידים על כך שהוא מצדד בחטא, והוא הופך להיות " אָשֵׁם.. .בַּכֹּל ”, כאילו חילל את התורה כולה (איגרת יעקב, ב’ 10). “-אלן ג’. ווייט, העימות הגדול, עמ’ 443.

בנושא סיפור בעל פעור, אלן ווייט כתבה: “ הם העזו לדרוך על אדמה אסורה, ועתה נלכדו ברשתו של השטן. הם הוקסמו מן המוזיקה והריקודים, וליבם נהה אחר יופיין של בתולות הגויים. עתה הם הפרו אמונים לאלוהים. כאשר השתתפו בהילולות ובחגיגות והרבו בשתייה, ערפל היין את חושייהם ורופף את שליטתם העצמית, עד שהם נכנעו לתשוקות הבשר; וכאשר נטלו חלק בפולחנים המיניים ומצפונם נטמא בתאוות הבשר, הם שוכנעו להשתחוות לאלילים. הם העלו קורבנות על מזבחות הבעל, והשתתפו בפולחנים שפלים ביותר. ”- אלן ג’. ווייט, אבות האומה ונביאי ישראל, עמ’ 339.

**שאלות לדיון**:

`חשוב על הדרכים בהן אנחנו כאדבנטיסטים שומרי שבת נמצאים באותו המקום כעם ישראל דאז. חשוב על כל אשר הוענק לנו בניגוד לשאר העולם, ואף בניגוד לקהילות אחרות. על כן ניתנת השאלה: כיצד אנו מגיבים לכל אשר הוענק לנו? כמה טוב אנו מקרינים את חוכמתנו ובינתנו בפני העולם?`

`“ וְאַתֶּם הַדְּבֵקִים, בַּיהוָה אֱלֹהֵיכֶם; חַיִּים כֻּלְּכֶם הַיּוֹם ”. שוב, הנושא של הפועל "דבקים” הוא בני העם. ה’ לא דובק בנו, במובן שאין הוא מכריח אותנו להיות עימו. במקום זאת, עלינו לנצל את המתנה הקדושה של בחירה חופשית ולבחור לדבוק בו. ברגע שנעשה את הבחירה, כיצד נוכל להתמיד ולדבוק בה’?`

`חשוב עוד על השאלה בסוף השיעור של יום ראשון. מה הכוונה בלהוסיף או להוריד מדבר ה’? אם נניח בצד את הברור מאליו, כמו ניסיון השינוי של יום השבת, כיצד דבר דומה עלול לקרות בצורה מאוד מעודנת, כך שאפילו לא נשים לב למתרחש?`