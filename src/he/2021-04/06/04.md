---
title:  " הַדְּבֵקִים בַּיהוָה אֱלֹהֵיכֶם "
date:  02/11/2021
---

אלפים מתו בחטא בעל פעור. “ כָל־הָאִישׁ, אֲשֶׁר הָלַךְ אַחֲרֵי בַעַל־פְּעוֹר, הִשְׁמִידוֹ יְהוָה אֱלֹהֶיךָ מִקִּרְבֶּךָ ”. אולם, רבים בני העם אשר לא לקחו חלק באותה כפירה.

מי הם היו?

`“ וְאַתֶּם הַדְּבֵקִים, בַּיהוָה אֱלֹהֵיכֶם; חַיִּים כֻּלְּכֶם הַיּוֹם ” (דברים ד’: 4). כיצד פסוק זה מסביר את ההבדל בין אלו אשר נפלו לידי החטא לבין אלו שלא? מהו המסר החשוב עבורנו כאן בנוגע לחטא, לפיתוי ולכוחו של ה’ בחיינו?`

שים לב לניגוד בין המילה "כל" (או “כולכם”) בפסוק זה ובפסוק שלפניו. “כל" אשר הלכו אחר בעל פעור הושמדו; אך "כולכם" אשר דבקתם בה’ חיים היום. לא היה שטח אפור באותם זמנים, וגם אין הוא קיים בימינו. שתי האפשרויות היחידות הן להיות בעד ישוע, או להיות נגד ישוע (מתי י”ב: 30).

הפועל "לדבוק" מצביע לעתים קרובות על התחייבות חזקה לדבר מה מחוץ לעצמך. אותו שורש מופיע בבראשית ב’: 24, שם נכתב כי על איש לעזוב את משפחתו ו"דבק" באשתו (ראה גם רות א’: 14). אנו רואים את הביטוי חוזר ארבע פעמים נוספות בספר דברים (דברים י’: 20, דברים י”א: 22, דברים י”ג: 4, דברים ל’: 20), ובכל פעם הרעיון נותר זהה: על העם לדבוק באלוהיו. במילים אחרות, על בני ישראל להביא את עצמם תחת יד ה’ ולשאוב ממנו כוח ועוז.

חשוב לזכור כי בני ישראל הם נושא הפועל: הם אלה שצריכים לדבוק. עליהם לקבל את ההחלטה לדבוק לה’ ואז, דרך כוחו ועוזו של ה’, יימנעו מליפול בחטא.

`קרא יהודה 24 וראשונה לקורינתים י’: 13. מה מתוך הנאמר בקטעים אלו בברית החדשה נמצא גם בדברים י"ג: 4?`

אלוהים הוא נאמן; לאלוהים היכולת למנוע מאיתנו ליפול. אולם, עלינו לקבל בהכרה מלאה את ההחלטה, אותה אחת שקיבלו הנאמנים בבעל פעור, לדבוק בה’. אם אכן נפעל כך, נוכל להיות בטוחים כי לא משנה מה הפיתוי, אנו ניוותר נאמנים לה’.

`כיצד תפילה, לימוד מקרא, הלל, התחברות ועוד מסייעים לנו לדבוק באלוהים?`