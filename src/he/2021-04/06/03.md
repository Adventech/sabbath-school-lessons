---
title: 'בעל פעור'
date: 01/11/2021

---

בדברים 4:3,4 ניתן לבני ישראל לקח מן ההיסטוריה, תזכורת מן העבר אשר מטרתה ללמד אותם אמיתות רוחניות ומעשיות אשר הם זקוקים להן כעת.

`קרא במדבר 25:1-15. מה התרחש שם, ואילו אמיתות רוחניות ומעשיות למד העם בעקבות האירוע?`

עד כמה שלא נעים לנו להיזכר בסיפורים בהם עם ישראל מחה את העמים הפגאניים סביבו, התרחיש שקראנו מסייע לנו להסביר את ההיגיון מאחורי הציווי. על עם ישראל היה להיות עדות על אלוהי האמת- האל היחיד- לאומות הפגאניות סביבו. היה עליו להוות דוגמה ולהראות כיצד נראית עבודת השירות עבור אלוהי האמת. במקום זאת, מרדו בני ישראל כנגד אותו האל שהיה עליהם לייצג לעולם בגלל דבקותם המיותרת ב"אלים" הפגאניים סביבם.

למרות שלעתים קרובות המושג "לזנות" מכוון למשמעות רוחנית יותר, למשל עם ישראל ה"זונה" אחר אלילים ומנהגים פגאניים (קרא גם הושע 4:12-14), על פי לשון הדיבור (והמשך הסיפור) נראה כי מדובר כאן גם על חטאי מין, לפחות בהתחלה. וכך אנו רואים כיצד השטן, שוב ושוב, מנצל את טבעו החוטא של האדם ומשתמש בנשים הפגאניות על מנת לפתות את הגברים, אשר איפשרו לעצמם להתפתות.

אין ספק כי מעשה הזנות הגופני הידרדר לזנות רוחנית גם כן. השותפים למעשה לקחו חלק בסופו של דבר במנהגי שירות אלילי, עד אשר נכתב: “ וַיִּצָּמֶד יִשְׂרָאֵל לְבַעַל פְּעוֹר ”; כלומר, הם החלו להרגיש מקורבים רגשית לאליל המזוייף ואף הקריבו קורבנות עבורו. למרות כל אשר למדו ושמעו בעבר, הם היו מוכנים לזרוק הכל לצד בלהט התשוקה והתאווה שכבשו אותם.

כיצד יכל הדבר לקרות? בקלות. על ידי הקשחת מצפונם בחטא הראשון, בחטא הגופני, הם נהיו מוכנים לנפילה לחטא השני, הרוחני, וכך הגשימו למעשה את מטרתו העליונה של השטן.

הם נהיו כל כך מושחתים עד אשר נכתב כי איש מהעם הביא אישה מדיינית אל תוך המחנה, לפני משה ולפני האנשים אשר עמדו ובכו בפתח אוהל מועד.

`תודעתנו וגופנו קשורים קשר הדוק. מה שמשפיע על אחד, משפיע גם על השני. מה נוכל ללמוד מהסיפור שקראנו לגבי הסכנה הרוחנית שמביאים לחיינו מתירנות ותאווה?`