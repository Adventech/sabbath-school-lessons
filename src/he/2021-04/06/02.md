---
title: 'לא תוסיפו ולא תגרעו'
date: 31/10/2021

---

`קרא דברים 4:1,2. איזו אזהרה ה' נותן להם בנוגע לחוקיו ולמשפטיו, ומדוע היא מופיעה כבר בהתחלה? (ראה גם דברים י”ב: 32).`

ה' אומר לעם ישראל: “ שְׁמַע אֶל־הַחֻקִּים וְאֶל־הַמִּשְׁפָּטִים ” ואל תוסיף או תגרע ממנו. מדוע הוא מדגיש זאת? אחרי הכל, מדוע שמישהו ישנה את תורת ה'?

אנו כמובן כבר יודעים את התשובה.

“ השטן משקיע מאמצים רבים ובלתי נלאים על מנת להמשיך את פועלו אשר החל כבר בשמיים, לשנות את תורת ה'. הוא הצליח לגרום לעולם להאמין בתיאוריה שהציג בשמיים טרם נפילתו, לפיה תורת ה' לקויה וזקוקה לתיקון. רבים בקרב המאמינים המתיימרים להיות חלק מקהילת ה' מוכיחים דרך התנהגותם, אם לא דרך מילותיהם, כי גם הם תומכים באותה ההטעיה.” -אלן ג'. ווייט, Selected Messages, Book 2, p. 107.

בעודנו נזכרים בתולדות עם ישראל העתיק, אנו רואים כי פעמים רבות הם נכנסו לצרות לא בגלל שהם התעלמו מהוראות מסוימות בחוק, שלמעשה ניתן להחשיב זאת לגריעה מן החוק, אלא בגלל שהם הוסיפו לו מנהגים אשר לא היו בו, וכל אלו הובילו אותם, בסופו של דבר, לעבור על דבר החוק.

`קרא מתי 15:1-9. כיצד אנו רואים כאן דוגמה לעיקרון שמשה הזהיר לגביו את בני ישראל בעבר, גם אם מדובר בהקשר שונה?`

כאשר העברים קיבלו את הארץ המובטחת להם, הם החלו להתעלם מאזהרות ישירות, למשל האזהרה נגד אלילות. כתוצאה מכך, הם לקחו חלק במנהגים פגאניים רבים, לפעמים אפילו כחלק משירותם כביכול את ה'. כשהגיעה תקופתו של ישוע, הם כבר הספיקו להוסיף סוגים כה רבים של מנהגים אנושיים, שישוע אמר:“ מְפִירִים אַתֶּם אֶת דְּבַר אֱלֹהִים ”.

כך או כך, על ידי גריעה או על ידי הוספה מיותרת, החוק שונה על ידם ולכן נאלצה האומה לשאת בהשלכות.

`באילו דרכים עלינו להיזהר מלהוסיף או לגרוע מהדברים שה' ציווה עלינו לעשות?`