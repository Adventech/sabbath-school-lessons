---
title: ' כִּי מִי־גוֹי גָּדוֹל '
date: 03/11/2021

---

הפסוקים העוקבים לדברים 4:4 הינם מהפסוקים היפים ומעמיקי המחשבה בכתבי הקודש. יש שייטענו כי בעצם הדבר, כל המסר של ספר דברים מתומצת כולו כאן, וכל שאר הספר הוא רק ביאורים. בעת שתקרא את פסוקים אלו, חשוב על הדרכים השונות בהן העיקרון הנכתב בהן מתקשר גם אלינו כיום.

`קרא דברים 4:5-9. מדוע מספר ה' את כל מעשיו בעבור העם דרך משרתו משה?`

ה' רצה שהעם יבין כי הוא נקרא, נבחר, עבור מטרה מיוחדת. הוא "גוי גדול", בדיוק כפי שה' אמר לאברהם כבר מהקריאה הראשונה לצאת מאור כשדים: “ וְאֶעֶשְׂךָ לְגוֹי גָּדוֹל ” (בראשית י”ב: 2; ראה גם בראשית י”ח: 18).

יחד עם כן, מטרת הפיכת העם לגוי גדול היא שהוא יכול להוות "בְּרָכָה" (בראשית י”ב: 2) ל" כֹּל מִשְׁפְּחֹת הָאֲדָמָה ” (בראשית י”ב: 3). למרות שהברכה הגדולה ביותר תהיה ביאתו של ישוע, המשיח, משרשרת דורותיהם, עד אז היה עליהם להיות אור לעולם. “ וּנְתַתִּיךָ לְאוֹר גּוֹיִם, לִהְיוֹת יְשׁוּעָתִי עַד־קְצֵה הָאָרֶץ ” (ישעיה מ”ט: 6). אין הכוונה כי הישועה מצויה בהם, אלא כי דרכם נגלה אלוהי האמת, היחיד שבידו להושיע.

עם ישראל עבד ושירת את האל אשר ברא את היקום, אלוהי השמיים והארץ; עובדי האלילים עבדו סלעים, אבנים, עץ ושדים (דברים ל”ב: 17, תהלים ק”ו: 37).

איזה הבדל עצום!

בפסוקים שקראנו, הצביע משה על שני היבטים אשר הופכים את עם ישראל למיוחד. ראשית כל, ה' היה קרוב אליהם בצורה מיוחדת דרך המשכן, ושנית בגלל “ חֻקִּים וּמִשְׁפָּטִים צַדִּיקִם; כְּכֹל הַתּוֹרָה הַזֹּאת ”.

`קרא דברים 4:32-35. מה אמר ה' לעם כאן בנוסף, אשר אמור לגרום להם להבין את קריאתם המיוחדת לשירות?`

`אין ספק כי על עם ישראל הורעפו ברכות רבות. אך מה תהיה תגובתו אליהן?`