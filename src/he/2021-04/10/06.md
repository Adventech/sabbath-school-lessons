---
title:  “ וְזָכַרְתָּ כִּי־עֶבֶד הָיִיתָ בְּאֶרֶץ מִצְרַיִם ”
date:  02/12/2021
---

`קרא דברים ה’: 15; דברים ו’: 12; דברים ט"ו: 15; דברים ט"ז: 3,12; דברים כ"ד: 18,22. איזה רעיון ה’ רצה שהם לעולם לא ישכחו ומדוע?`

כפי שראינו במהלך כל כתבי התנ"ך, ה’ הפנה פעמים רבות את מחשבת העם אל יציאת מצרים, ישועתם המופלאה בידי ה’ מארץ מצרים. עד היום הזה, אלפי שנים לאחר מכן, חוגגים יהודים דתיים את חג הפסח כזיכרון למעשי ה’ בעבורם. “ וְהָיָה  כִּי־תָבֹאוּ אֶל־הָאָרֶץ, אֲשֶׁר יִתֵּן יְהוָה לָכֶם כַּאֲשֶׁר דִּבֵּר; וּשְׁמַרְתֶּם אֶת־הָעֲבֹדָה הַזֹּאת׃ וְהָיָה  כִּי־יֹאמְרוּ אֲלֵיכֶם בְּנֵיכֶם; מָה הָעֲבֹדָה הַזֹּאת לָכֶם׃ וַאֲמַרְתֶּם זֶבַח־פֶּסַח הוּא לַיהוָה, אֲשֶׁר פָּסַח עַל־בָּתֵּי בְנֵי־יִשְׂרָאֵל בְּמִצְרַיִם,  בְּנָגְפּוֹ אֶת־מִצְרַיִם  וְאֶת־בָּתֵּינוּ הִצִּיל ” (שמות י"ב: 25-27).

עבור הקהילה כיום, חג הפסח מסמל את הישועה שהוענקה לנו בישוע המשיח: “ שֶׁהֲרֵי נִזְבַּח שֵׂה הַפֶּסַח שֶׁלָּנוּ - הַמָּשִׁיחַ ” (1 לקורינתים ה’: 7).

`קרא אפסים ב’: 8-13. למה נקראו לזכור המאמינים הגויים? כיצד הדבר מקביל למה שנקראו לזכור העברים בספר דברים?`

שאול השליח רצה שאותם אנשים יזכרו מה ה’ עשה עבורם בישוע המשיח, ממה הוא הושיע אותם, ומה נמצא ברשותם כעת בשל חסד ה’ כלפיהם. כפי שהיה עם בני ישראל, לא היה זה משהו בתוכם או מעצמם שהציגם בעין טובה בפני ה’, אלא רק חסד ה’ אשר הוענק להם, למרות שהיו " נָכְרִים לִבְרִיתוֹת הַהַבְטָחָה ”, ועשה אותם מה שהם בישוע המשיח.

גם אם נהיה יהודים במדבר, מאמינים באפסוס או אדוונטיסטים שומרי שבת בכל מקום בעולם, הכרחי שנזכור תמיד ולא נשכח מה ה’ עשה בעדנו בישוע המשיח. אין פלא שקיבלנו את המילים הבאות: “ מן הראוי שנקדיש מדי יום שעה להרהורים ולהגות בחיי המשיח. עלינו לבחון את חייו שלב אחרי שלב, לחזות בעיני רוחנו בכל תמונה ותמונה, ולהתמקד במיוחד בתמונות האחרונות של מותו ותחייתו. בשעה שאנו הוגים בקורבן העצום שהקריב בעבורנו יתחזק ביטחוננו בו, אהבתנו אליו תתעורר ותתעצם ונהיה חדורים יותר ברוחו. ” -אלן ג’. ווייט, חמדת הדורות, עמ’ 53.