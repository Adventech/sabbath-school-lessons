---
title:  נקודות למחשבה
date:  03/12/2021
---

“ כמה גדולים ועצומים היו חסדיו ורחמיו של הקדוש ברוך-הוא על יצירי כפיו, שיצר הרע טבוע בהם, בשעה שקבע בין העננים את הקשת המרהיבה ביופייה כאות לברית שכרת עימם! ה’ אלוהים הכריז, כי בכל עת בה הוא יראה את הקשת בענן, הוא יזכור את בריתו. מובן שאין משתמע מכך שהוא ישכח אי פעם את הברית שכרת עימנו, אך הוא משתמש באמצעי סמלי כמו הקשת בענן כדי שניטיב להבינו. תכליתו של ה’ הייתה שכאשר צאצאי הדורות הבאים ישאלו לפשרה של הקשת הנהדרת הנמתחת מעל הרקיע, ישננו הוריהם באוזניהם את סיפור המבול, ויספרו להם כי הקדוש ברוך הוא כופף את הקשת והניח אותה בין העננים, כדי להבטיח לבני האדם שהמבול לא יפקוד שוב את האדמה. באופן זה, בכל דור ודור תעיד הקשת בענן על אהבת ה’ לאדם, ותחזק את בטחונו באלוהים. ” -אלן ג’. ווייט, אבות האומה ונביאי ישראל, עמ’ 78.

מאז היווסדות קהילת המאמינים בישוע, לא היו קהילות שנהנו מעושר והנאות חומריות רבות כקהילה בארצות רבות בימינו. השאלה היא, מה המחיר? השפע העצום בוודאי משפיע על הרוחניות שלנו- ולא לכיוון טוב. וכיצד יכול להיות אחרת? ממתי עושר ושפע חומרי הולכים יד ביד עם ערכי אמונה כמו הכחשה-עצמית והקרבה-עצמית? ברוב המקרים קורה ההפך הגמור: ככל שלאנשים יותר רכוש, כך הם נהיים יותר בלתי-תלויים ונוטים פחות להסתמך על ה’. עושר ושגשוג, עד כמה שהם נחמדים, מלווים תמיד במלכודות רוחניות מסוכנות רבות.

**שאלות לדיון**:

`שוחח בשאלת העושר (אשר יכול להיות מאוד יחסי; אדם אשר לא נחשב עשיר בארץ שלו יכול להיחשב עשיר ביותר עבור אנשים מארץ אחרת) וכיצד הוא משפיע על רוחניותנו. באילו דרכים אנשים בעלי ממון יכולים להגן על עצמם מהסכנות הרוחניות שיוצר ממונם?`

`דברו בכיתה על התמונות האחרונות בחייו של ישוע ומה הן מלמדות אותנו לגבי אהבתו של ה’ כלפינו ועד כמה עלינו לזכור את ממשיותה של אהבה זו. אילו דברים נוספים עולים במחשבתך, אשר משקפים את טובו של ה’, ומדוע עלינו תמיד לזכור אותם?`

`למרות שיש מדענים שיטענו כי לא התקיים מבול עולמי, למרות הנכתב בתנ"ך (והקשת), יש הטוענים כי גם לא הייתה בריאה בשישה ימים למרות הנכתב בתנ"ך (והשבת שניתנה כזיכרון לכך). מה הדבר מלמד אותנו לגבי הכוח העצום והשלילי שיכול להיות לתרבות על אמונתנו?`