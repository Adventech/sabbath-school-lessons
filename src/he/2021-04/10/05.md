---
title: ' וְאָכַלְתָּ וְשָׂבָעְתָּ '
date: 01/12/2021

---

מנהיג קהילה לשעבר אשר עבד במטה העולמי של הקהילה האדוונטיסטית שומרת-שבת במשך שלושים וארבע שנים סיפר פעם כיצד הוא ואשתו, שנים רבות קודם לכן, איבדו חלק ממטענם בשדה התעופה. “ שם, ” הוא סיפר, “ על יד מסוע המזוודות ובפומבי, ירדנו על ברכינו והתפללנו, וביקשנו מהאדון שיחזיר את מטעננו האבוד. ” הוא המשיך וסיפר שקרה להם אותו הדבר שנים רבות לאחר מכן: הם הגיעו לשדה תעופה, אך חלק ממטענם נשאר מאחור. “ אל תדאגי, ” הוא אמר לאשתו, “ הביטוח יכסה את זה".

`בעודך מחזיק בסיפור הנתון במחשבתך, קרא את דברים 8:7-18. איזו אזהרה נותן ה' לעמו, ומהי משמעותה עבורנו כיום?`

הביטו בפירות בהם יתברכו אם יהיו נאמנים לאדון. לא רק שתהיה ברשותם אדמה נפלאה ועשירה, “ אֶרֶץ, אֲשֶׁר לֹא בְמִסְכֵּנֻת תֹּאכַל־בָּהּ לֶחֶם, לֹא־תֶחְסַר כֹּל בָּהּ ” (דברים 8:9), אלא גם שהם יתברכו בצורה יוצאת דופן על אותה האדמה: צאן ובקר, כסף וזהב ובתים טובים. כלומר, יינתנו להם כל הצרכים החומריים אשר להם הם זקוקים בעבור חיים נוחים.

אולם, מה יקרה אז? הם יתקלו בסכנה שמלווה תמיד את העושר והשגשוג הגופני, הסכנה לשכוח כי ה' הוא " הַנֹּתֵן לְךָ כֹּחַ לַעֲשׂוֹת חָיִל ”  (דברים 8:18).

אולי הדבר לא יקרה מיד, אך בחלוף השנים ובזמן שישיגו כל הנאה חומרית, הם ישכחו את עברם וישכחו כיצד ה' הוביל אותם דרך " הַמִּדְבָּר הַגָּדוֹל וְהַנּוֹרָא ” (דברים 1:19), ואין ספק כי יחשבו שהיו אלה חוכמתם ויכולותיהם אשר איפשרו להם להצליח.

ה' הזהיר אותם מפני סכנה זו בדיוק (ולצערנו הרב, במיוחד ברגע שממשיכים לקרוא את הנביאים המאוחרים, מבינים שכל זאת קרה להם במדויק).

לכן, משה מצווה עליהם לזכור, במרכז כל השגשוג הזה, שהיה זה ה' לבדו שגרם לכל ושלא ייתנו לברכות החומריות שה' העניק להם להטעות אותם. כמה מאות שנים לאחר מכן, ישוע נתן אזהרה בעצמו במשל הזורע לגבי " מַדּוּחֵי הָעֹשֶׁר " (מרקוס 4:19).

`לא משנה כמה כסף ורכוש חומרי יש ברשותנו על פני האדמה, כולנו בשר ודם בהמתנה לבור באדמה. מה הדבר מלמד אותנו לגבי הסכנות המלוות עושר, בכוונה שהעושר עלול לגרום לנו לשכוח את הצורך שלנו באחד והיחיד אשר מסוגל להושיענו מהבור באדמה?`