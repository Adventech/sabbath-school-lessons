---
title:  " הִשָּׁמֶר לְךָ… פֶּן־תִּשְׁכַּח "
date:  30/11/2021
---

`קרא דברים ד’: 9,23. מה ה’ אומר לעם לעשות כאן, ומדוע אזהרה זו חשובה עבורו?`

שני פעלים שולטים בפתיחה של שני הפסוקים הללו: “ הִשָּׁמֶר ” ו" תִּשְׁכַּח ”. ה’ אומר להם: הישמרו, שלא תשכחו. כלומר, אל תשכחו את מה שה’ עשה בעבורכם או את הברית שכרת עימכם.

הפועל ‘להישמר’ מופיע בכל רחבי התנ"ך ומשמעותו "לשמור", “להשגיח".

מעניין לדעת שהפעם הראשונה שהפועל מוזכר במקרא הוא עוד לפני החטא, כאשר ה’ מצווה על אדם לשמור על גן העדן שנתן לו (בראשית ב’: 15).

כעת, מצווה ה’ על העם, על כל אדם ואדם (שכן הפועל מוטה בלשון יחיד) להישמר, פן ישכחו. אין הכוונה ל"לשכוח" מבחינה של אובדן זיכרון (למרות שעם הזמן ובדורות החדשים הדבר אכן אפשרי), אלא יותר מבחינה של להתרשל בשמירת חובותיהם בברית. על כן, היה עליהם לשמור במחשבתם את זהותם ואת הדרך בה יישמו אותה בחייהם בפני ה’, בפני בני עמם, בפני הגרים בקירבם ובפני האומות מסביבם.

`קרא שוב דברים ד’: 9 (ראה גם דברים ו’: 7 ודברים י"א: 19), אך התרכז בחלק האחרון לגבי לימוד הבנים והנכדים. כיצד הדבר יעזור להם לא לשכוח?`

אין זה צירוף מקרים כי ישר לאחר שמשה מצווה עליהם לא לשכוח ולא לתת לדברים לסור מלבבם, הוא מצווה עליהם ללמד את הדברים לדור הבא ולדור שאחריו. לא רק שעל ילדיהם לשמוע את הדברים הללו, אלא אולי על ידי אזכור חוזר של הסיפורים על מעשי ה’ בעבור העם, הם לא ישכחו מה הייתה משמעותם. איזו דרך טובה יותר לשימור הידע על מעשי ה’ בעבור עמו הנבחר?

`כיצד שיתוף חוויותיך עם ה’ מסייעת לא רק לשומעים, אלא גם לך? כיצד שמיעה חוזרת על הדרכתו של ה’ בעבר מסייעת לך לא לשכוח על הדרכתו גם בחייך?`