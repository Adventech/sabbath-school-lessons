---
title: 'זיכרון הקשת בענן'
date: 28/11/2021

---

הפעם הראשונה שהמילה "זכור" מופיעה בכתבי הקודש היא בבראשית ט', לאחר המבול העולמי, שם ה' אומר לנוח כי הוא נותן את הקשת בענן כאות לבריתו עם הארץ, אות לכך שלעולם לא יהרוס את כל הארץ עם מבול שוב.

`קרא בראשית 9:8-17. כיצד שורש המילה "לזכור" משומש כאן, ומה נוכל ללמוד מכך לגבי הדרך בה עלינו לזכור את כל אשר ה' עשה בעבורנו?`

כמובן שה' אינו זקוק לקשת בענן על מנת לזכור את הבטחותיו ואת בריתו. כוונתו הייתה לדבר בשפה  שבני אדם מבינים.  אם כבר, הקשת נוצרה בעבורנו, בני האדם, על מנת לזכור את הבטחתו ובריתו של ה' שלא להרוס את העולם שוב בעזרת מים. במילים אחרות, מטרת הקשת הייתה לסייע לאנשים לזכור את הברית המיוחדת שה' כרת; בכל פעם שהיא מופיעה, אנשי ה' נזכרים לא רק במשפט ה' על העולם בשל חטאיו, אלא גם באהבתו לעולם ובהבטחתו שלא להציפו שוב.

מוצגת לפנינו חשיבות רעיון הזיכרון: זיכרון הבטחות ה', זיכרון אזהרות ה', זיכרון מעשי ה' בעולם.

הקשת בענן משמעותית עבורנו עוד יותר כיום, בעידן בו מדענים רבים דוחים את הרעיון שמבול עולמי אי פעם התרחש בהתבסס על המשכיות חוקי הטבע. מסקרן לדעת שעל פי כתביה של אלן ג'. ווייט, לפני שהמבול הגיע אנשים רבים החזיקו באותו הרעיון שהמשכיות חוקי הטבע מבטלת כל אפשרות למבול עולמי. היא כתבה שהחכמים טענו כי " חוקי הטבע מבוססים ואיתנים כל כך, עד שאפילו אלוהים בכבודו ובעצמו אינו מסוגל לשנותם ” -אלן ג'. ווייט, אבות האומה ונביאי ישראל, ע40:69. לפני המבול, טענו בני האדם כי בהתבסס על חוקי הטבע הוא לא יגיע; אחרי המבול, טוענים בני אדם כי בהתבסס על חוקי הטבע, הוא אף פעם גם לא הגיע.

עם זאת, ה' סיפר לנו על המבול בדברו והעניק לעולם אות לא רק למבול, אלא גם להבטחה שלא להביא מבול בשנית. לכן, אם אנחנו זוכרים את משמעות הקשת בענן, נמצא ביטחון באמיתות דבר ה' דרך הצבעים המרהיבים הנפרסים בפני השמיים ממעל. ואם נוכל לבטוח בדברו בנוגע להבטחה זו, מדוע שלא נבטח בדברו גם באשר לכל נושא אחר שהוא מציג בפנינו?

`בפעם הבאה שאתה חוזה בקשת בענן, חשוב על הבטחות ה'. כיצד נוכל ללמוד לבטוח בכל אותן הבטחות?`