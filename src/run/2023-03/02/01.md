---
title:  Integuro Nyamukuru Y’Imana Kandi Yenena Kuri Kristo
date:   01/07/2023
---

### Ibisomwa vy'icigwa ca rino yinga aho biboneka
Abanyefeso 1:3–14; Abanyefeso 2:6; Abanyefeso 3:10; Ab’i Kolosayi 1:13, 14; Gusubira mu Vyegezwe 9:29

> <p>Umurongo wo gufata ku mutwe</p>
> “Imana y'Umwami wacu Yesu Kristo, ari yo Se, iragahezagirwa, yaduhezagiriye imihezagiro yose y'impwemu ahantu ho mw'ijuru muri Kristo” (Abanyefeso 1: 3).

Inyuma y‘imyaka mirongo ibiri n‘itanu abaye umuntu wa mbere ashitse ku kwezi, Neil Armstrong yaciye yandika amajambo yo gukengurukira umugwi waremye wowo wiyumviriye gushiraho ikirere gitangaje, yawise ngo ni the Extravehicular Mobility Unit (EMU) (twovuga ko ari umugwi worohereza abantu kugendagenda mu kirere hirya no hino y‘amasi), wamufashije gutera izo ntambwe z‘akataraboneka mu mateka y‘isi. Mu kucita ngo ni « ikigendajuru gifata amasanamu adasanzwe mu mateka y‘isi no mu kwiyamiriza ko ivyo vyoba vyashitsweko kubera abahinga bawo binyegeje batabonwa n‘amaso, ahubwo Armstrong yakengurukiye umugwi w‘abagize iryo shirahamwe EMU mu gihe bari bakoraniye mu kigo ciswe ngo Johnson Space kubera ubuhinga bukomeye, butangaje, kandi bwiza bakoresheje bwatumye ubuzima bwiwe bukingirwa, mu kubarungikira akaganuke k‘amashimwe no gukenguruka kw‘ico kinyejana.

Pawulo atangura icete ciwe yandikiye Abanyefeso n‘amajambo ahambaye yo gukenguruka, no gutazira Imana kubera imihezagiro yayo itangaje yabasutseko, imihezagiro kirumara mu buzima bw‘abizera nk‘uko ivyogajuru na vyo ari kirumara ku bantu bagenda ku kwezi. Pawulo yemeza ko Imana ari yo yabikoze kugira ngo iyo mihezagiro iboneke ‟uhereye kera cane n‘amatanguriro y‘isi atarashingwaˮ (Abanyefeso 1: 4) akongera kandi gukengurukira Imana kuba mu myaka yose yagumye ironderera ineza abizera bayo.

Uru rwinjizo rwa Paulo ngaha rutuma iki cete c‘Abanyefeso kigira agaciro kadasanzwe kuko cerekana neza uburyo bwiza bwo gusengamwo Imana no gutaziramwo Imana kubera imihezagiro myinshi yatanze.

_Nimwige icigwa ca rino yinga kugira ngo mwitegurire Isabato yo kw’igenekerezo rya 08 Mukakaro 2023._