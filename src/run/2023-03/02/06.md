---
title:  "Mpwemu Yera: Ikimenyetso N'Ingwati Y'Umwandu"
date:   06/07/2023
---

`Mu cete c'Abanyefeso 1: 13, 14, Pawulo yavuze mu ncamake ivy'inkuru y'ivyo kwihana kw'abariko baramwumviriza. None ni izihe ntambwe zo gutera mur'iyo nkuru?`

Mu kwihweza ido n‘ido ry‘ibijanye n‘akamaro ka Mpwemu Yera mu buzima bw‘abizera, Pawulo yakoresheje amashusho abiri, canke ibigereranyo, mu kuvuga Mpwemu. Ubwa mbere yashushanije Mpwemu Yera ‟n‘ikimenyetso, mu kwitiranya ikidomesho Mpwemu ashira ku muntu ahereye ku gihe uwo muntu yihaniyeko. Mu bihe vya kera, ibidomesho vyakoreshwa mu bintu bitandukanye cane: mu guha agaciro inzandiko ziriko amategeko n‘amasezerano, mu guha agaciro ububasha canke agateka k‘ibintu biri mu nzandiko (nk‘akarorero, Ezekiyeli 28: 12), canke mu kwemeza ihanahanwa ry‘amahera (nk‘akarorero Yeremiya 32: 10-14, 44), amasezerano, amakete (akarorero, 1 Abami 21: 8), indagano, n‘ubwinshingizi. Iyo ico kidomesho caramuka gitewe ku nyandiko, caba kimenyekanisha uwo ico kintu cegukira hamwe n‘uko gikingiwe. Kubona rero Mpwemu Yera ari mu buzima bwabo aba yerekanye ko abo bizera ari inyegu y‘Imana kandi ikaba inahetse isezerano ry‘Imana ryo kubakingira (gereranya n‘Abanyefeso 4: 30). Baba bamaze gushirwako ikimenyetso kijanirana n‘isezerano rya Mpwemu Yera (Abanyefeso 1: 13).

‟Pawulo avuga icese ko kuva umwanya umuntu yeguriye Yesu ubuzima bwiwe kandi akamwizera ubwo nyene Mpwemu Yera aca amushirako ikimenyetso (Mu Kigiriki irivuga ryakoreshejwe ni sphragizō) kuri uwo mwizera muri Kristo gushika ku musi w‘icungurwa. Mbega ukuri kunejereje kandi gutanga ihumure! Mpwemu w‘Imana ni we ashira ikimenyetso ku bagendanyi ba Kristo akoresheje ikimenyetso c‘agakiza ku baba bagitangura kwizera ubwa mbere na mbere.—Jiří Moskala, ―Misinterpreted End-Time Issues: Five Myths in Adventism, _Journal of the Adventist Theological Society_, vol. 28, no. 1 (2017), p. 95.

Iyindi shusho Pawulo yakoresheje mu kuvuga Mpwemu Yera ni iyi ‟y‘ingwati. Mpwemu Yera ni ingwati y‘umurage wacu, iyo na yo ikaba irindiriye ca gihe aho uwo murage uzotangirwa ku bwinshi uko wakabaye kwose (gereranya na 2 Ab’i Korinto 1: 22; 2 Ab’i Korinto 5: 5).

Ijambo ryasobanuwemwo ngo ‟ingwati (arrabōn) ryatiwe mw‘ijambo ry‘Igiheburayo ryahora rikoreshwa mu Kigiriki Rusangi (Koine) co mw‘Isezerano Rishasha mu kwerekana ‟ikiguzi c‘intangamarara, ‟amahera y‘urufatiroˮ, canke ˮ‟ingwati vyasaba ko nyenegutanga ico gice c‘ikiguzi ategerezwa kwongererezako ayandi.

Menya ko abizera atari bo basabwa gutanga iyo ngwati ahubwo barayakira ivuye ku Mana. Uwo Mpwemu Yera yaziganirijwe mu buzima bw‘abizera, nk‘uko Pawulo abivuga, ni ikiguzi c‘intangamarara c‘igiciro cose c‘umwandu w‘agakiza n‘icungurwa kizozanana n‘umuzo wa kabiri wa Kristo. Ico dusabwa gusa ni kwakirana umutima ushima kandi wiyoroheje ico kintu twaherewe ubuntu muri Yesu.