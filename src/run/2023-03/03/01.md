---
title:  Ububasha Bwa Yesu Yashizwe Hejuru
date:   08/07/2023
---

### Ibisomwa Vy’Icigwa Ca Rino Yinga Aho Biboneka:
Abanyefeso 1:15–23; Abanyefeso 3:14–21; 1 Ab’i Tesalonike 5:16–18; Gusubira mu Vyagezwe 9:29; 1 Ab’i Korinto 15:20–22; Zaburi 110:1.

> <p>Umurongo wo gufata ku mutwe</p> 
> “Mumenye n'ubwinshi buhebuje bw'ubushobozi bwayo ikoreshereza muri twebwe abizera, nk'uko kwa gukora kw'ububasha bw'ubushobozi bwayo kungana, ukwo yakoreye muri Kristo, hamwe yamuzura mu bapfuye, ikamuvyagiza i buryo bwayo ahantu ho mw'ijuruˮ (Abanyefeso 1: 19, 20).

Bisa n‘aho umengo ibiremwa bantu bagenda na ntaryo baronka izindi nkomezi. Umuhinga w‘ivyo gukora imodoka yitwa Davel Motors, nk‘akarorero, aherutse kwerekana akarorero k‘imodoka yiwe yitwa Davel Sixteen, ni imodoka ifise imoteri irimwo ama cylindres 16, ikaba ijamwo amalitiro 12, 3 igatanga ubushobozi bwa moteri bungana na 5 000. Canke, nimba ivyo bidahagije, raba iyi kamyo nto yitwa Peterbilt ifise ububangutsi buterwa n‘amamoteri bwo ku rugero rwa Pratt & Whiney J34-48. Ifise ubushobozi bw‘ama chevaux 36 000, iyo kamyo ikora urugendo rw‘ikilometero n‘igice mu masegonda 6,5 mu bisanzwe ishikira ingero m.p.h. 376 imbere y‘uko yizunguriza incuro zibiri.

Ahandi na ho, Pawulo asenga kugira ngo abizera bo muri Efeso, ubwo bari mu bigeragezo vyo gushaka gushira imbere abanyabubasha hamwe n‘ibigirwamana vyo mu mico kama yabo, ngo bamenye ko bazoronkera muri Mpwemu Yera umurengera w‘ubushobozi Imana yababikiye muri Kristo. Ubwo bushobozi bw‘Imana ntibupimirwa mu ngero z‘ama chevaux, canke bw‘amangetengete y‘ab‘isi, ahubwo bubonerwa mu mpande zine z‘isi, mu nkuru z‘agakiza: (1) umuzuko wa Yesu; (2) ishirwa hejuru ryiwe ku ntebe y‘ubwami y‘Imana; (3) mu bintu vyose vyashizwe munsi y‘ibirenge vya Kristo; (4) no mu kuntu Kristo yagizwe umutwe w‘ishengero (Abanyefeso 1: 19-23).

Mu kwihweza ibi bintu bine vyashitse, abizera bashobora guca batangura gutahura – no kubaho ubuzima – burangwamwo ubushobozi buhambaye Imana ibaronderera kubw‘inyungu zabo.

_Nimwige icigwa ca rino yinga kugira ngo mwitegurire Isabato yo kw’igenekerezo rya 15 Mukakaro 2023._