---
title:  Kristo Ari Hejuru Y’Ubutegetsi Bwose
date:   12/07/2023
---

Se ku ntebe y‘ubwami y‘ijuru n‘isi. Aho Pawulo amariye gutanga indangurajambo y‘icicaro ca Kristo afatiye kuri Se (‟yicaye. . . i buryo bwayo ahantu ho mw‘ijuruˮ [Abanyefeso 1: 29]), yaciye kandi agaruka ku migenderanire ya Yesu n‘ubundi ‟bushobozi.ˮ Ukwo kuntu Yesu ashize hamwe na Se, bituma aba hejuru ya vyose (Abanyefeso 2: 21).

`Gereranya, uko Pawulo yavuze ibijanye n'ikibi, inkomezi z'impwemu mbi mu Banyefeso 1: 21, Abanyefeso 2: 2, n’Abanyefeso 6: 12.`

`Mbega mwiyumvira ko ari kubera iki Pawulo yitwararitse cane ivy'ubwo bushobozi?`

Ivyakozwe n’Intumwa 19: 11-20, hamwe n‘inkuru y‘aho y‘abahungu ndwi ba Sikewa, herekana ko igisagara ca Efeso mu gihe ca Pawulo ryari ihuriro ry‘amangetengete y‘abapfumu. ‟Ikimenyetso kiruta ibindi vyose caranga ko abantu bakoresha ivy‘ubupfumu mu Bagiriki bose iyo bava bakagera kwari ukuntu bemera ko hariho isi yo mu buryo bw‘impwemu ifise ubwaku kuri buri kantu kose kagize ubuzima. Intumbero y‘abapfumu yari iyo kurondera impwemu zifise ico zofasha mu gihe c‘ingorane no kumenya imigirwa minaka no kumenya inkomezi n‘ububasha izo mpwemu zoba zifise. Bamaze kumenya ivyo bintu, ibikoresho vyashobora guca bitunganywa (bakoresheje amajambo canke imigirwa, indagu, . . .) kugira ngo bakureho izo mpwemu mbi ku nyungu y‘umuntu zaba zinjiyemwo. Hakoreshejwe inzira nyayo, iyo mpwemu yaba yateje ubwo bugwayi yashobora guca imuvamwo, [canke] bakanesha urwo rugamba.ˮ —Clinton E. Arnold, _Power and Magic: The Concept of Power in Ephesians_, p. 18.

Inyungu yo kwita amazina ibigirwamana n‘inkomezi z‘impwemu mbi cari igikorwa co gusenga muri Efeso (raba Ivyakozwe n‘Intumwa 19: 13), mbere no muri bamwe bo muri twe mwa kino gihe. Pawulo yipfuza gutomora neza isano riri hagati ya Kristo ‟n‘impwemu zihumanyeˮ: Uwo Kristo yashizwe hejuru ari ‟hejuru cane y‘ubukuru bwose n‘ububasha bwose n‘ubushobozi bwose n‘abamiˮ (Abanyefeso 1: 21).

Neza na neza kugira ngo amenye neza ko abariko baramwumviriza batahura ko ata bundi bubasha bukwiye gushirwa hejuru uretse ubwa Yesu, yaciye yongerako icitegererezo kijanye n‘umugirwa wo gukorakoranya amazina y‘ibigirwamana muri aya majambo ngo: hejuru cane y‘ubukuru bwose n‘ububasha bwose n‘ubushobozi bwose n‘ubwami bwose n‘izina ryose rivugwaˮ (Abanyefeso 1: 21). Avuye mu kuvuga ibijanye n‘ikirere agatangura kuvuga ibijanye n‘igihe, Pawulo yaciye yerekana urukurikirane rutagira iherezo rw‘ubutegetsi bwa Yesu yashizwe hejuru. Ubwo butegetsi bwiwe ‟si mur‘iki gihe gusa, ariko no mu kizozaˮ (Abanyefeso 1: 21).

`Mbega ni ibihe bimenyetso bimwe-bimwe vyo muri kino gihe vyerekana inkomezi z‘ikibi nk‘izo nyene, kandi ni gute dushobora kumenya neza ko tutatwawe n‘imwe yose yo mur‘izo?`