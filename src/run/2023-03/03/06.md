---
title:  "Yesu, Ibintu Vyose, N'Ishengero Ryiwe"
date:   13/07/2023
---

Abakristo bo hambere bahora bafata ko Zaburi 110: 1 ari ubuhanuzi buvuga ivya Yesu yashizwe hejuru: ‟Uhoraho yabariye Umwami wanje, at‘Icara i buryo bwanje, ushitse aho nzohindurira abansi bawe indava y‘ibirenge vyawe.ˮ Basoma Zaburi 8 mur‘ubwo buryo nyene, kandi bakemeza ko Imana ‟yamaze gushira ibintu vyose munsi y‘ibirenga vyiweˮ (Zaburi 8: 6), ibirenge vy‘umwana w‘umuntu. Mu gihe bizera ko izo nkomezi z‘umwiza z‘ahantu ho mw‘ijuru zari ziri hejuru y‘imitwe yabo kandi zabagabako ibitero ngo zibigarurire, baguma bumiye ku kuri kwavuga ko ubwo bushobozi bwari buri munsi y‘ibirenge vya Kristo.

Menya neza kandi ko kuba ‟ibintu vyose vyashizwe munsi y‘ibirenge vyiwe [Yesu],ˮ Se yamuhaye ‟ishengero ngw‘abe umutwe waryo wogusumba vyoseˮ (Abanyefeso 1: 22; gereranya ‟ishengero ngw‘abe umutwe waryo wo gusumba vyoseˮ). Mu gihe iyi mvugo ngo ‟ibintu vyoseˮ ivugwa hose kw‘isi, ni imvugo ifatira hamwe ibintu vyose, mur‘ico gihe Pawulo yagumanye mu mutwe wiwe ‟ububashaˮ bwavuzwe mu Banyefeso 1: 21. Ibintu vyose – ububasha mw‘ijuru n‘isi, burengeye vyose, bwo mu buryo bw‘impwemu zirimwo zose – munsi y‘ibirenge vya Kristo, zikorera munsi yiwe.

`Mbega ni izihe nyungu ziterwa no kuba Kristo yarashizwe hejuru ku ntebe y'ubwami bw'amajuru n'isi, n'ububasha bwiwe ku bintu vyose mw'ijuru no mw'isi, bizana kw'ishengero ryiwe? Abanyefeso 1: 22, 23.`

Imana yahaye Kristo intsinzi ku nkomezi zose z‘ikibi. Ishengero, kubwo gushushanywa cane na Kriso no guhabwa na we ibintu vyose rikeneye, na ryo nyene ubwaryo ryaremerewe ingabire yo kunesha ibigeragezo vyose. Inkomezi z‘Imana, zimwe zabonekera mu kuzura Kristo no mu kumushira hejuru y‘ububasha bwose bwo mu majuru n‘isi yose, zahavuye zihabwa ishengero. Imana yahaye ishengero umwe Kristo yanesheje, iryo na ryo rikaba ryafatanijwe na we gushika n‘aho ryiswe umubiri wiwe.

Mbega ni gute twebwe abizera dushobora kumenya uwo Kristo, umwe yashizwe hejuru no kwakira inkomezi z‘Imana mu buzima bwacu? Pawulo ntiyerekanye inzira n‘imwe canke uburyo na bumwe bwokurikizwa kugira ngo ivyo bidushikire. Ariko kandi, kubona ko uwo murongo ari igice kimwe mu bigize ca cegeranyo c‘isengesho biri n‘ico bishaka kuvuga. Pawulo yizera ko Imana ari yo izokwishura iryo sengesho ryiwe. Yashimangiye akamaro ko kwigina ububasha bw‘Imana, bumwe bwahishurirwa muri Kristo, no mu kuba Imana iri kumwe na twe ubwayo no gusaba ko ubwo bubasha bwoba ngirakamaro mu buzima bw‘abizera.

`Mbega ni ibiki vyagushikiye mu buzima bwawe bivanye n'ububasha bw'amasengesho? Ni kuvuga, si amasengesho atishuwe ariko amasengesho yose muri rusangi, kandi ni gute amasengesho atwegereza hafi y'Imana na hafi y'ububasha twaherewe muri Yesu?`