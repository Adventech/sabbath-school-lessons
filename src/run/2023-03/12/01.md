---
title:  Akamo Ko Guhagarara Ku Birenge
date:   09/09/2023
---

### Ibisomwa Vy’Icigwa Ca Rino Yinga Aho Biboneka:
Abanyefeso 6:10–20; Gusubira mu Vyagezwe 20:2–4; Abaroma 13:11–14; 1 Ab’i Tesalonike 5:6–8; 1 Ab’i Korinto 15:23, 24.

> <p>Umurongo wo gufata ku mutwe</p>
> “Ibisigaye, muremesherezwe mu Mwami wacu, no mu bushobozi bwiwe bwinshi. Mwambare ibirwanishwa vyose vy'Imana, kugira ngo mushobore guhagarara mudatsinzwe n'ubugunge bwa wa Murwaniziˮ (Abanyefeso 6: 10, 11).

N‘urwijiji rwinshi mu maso, umukozi yabaye nk‘uwusimbira hanze gato maze abona igitero – ingabo nyinshi, zifise ibigwanishwa vyinshi ziteranye ubwoba, ku mafarasi, imikogote zikwiragiye hirya no hino." Mukubwira iyo nkuru uwuvugishwa n‘Imana Elisa, yaguma ajugumira mu mvugo ngo: ‟Biracitse databuja! None tugire dute?"

Elisa yaciye amwishura, ati: ‟Nta co utinya! Kukw‘abo turi kumwe ari benshi kuruta abari kumwe na bo!‘ vyaragoye uwo musuku gutahura iyo nyishu. Elisa yaciye amukwega aramwiyegereza, maze aramusengera ngo: ‟Uhoraho ndakwinginze, muhumure amaso, arabe!‘"

Isengesho ry‘uwo muvugishwa n‘Imana ryaciye ryishurwa ubwo nyene. Uwo musuku yaciye asubira ahirengeye kandi, ariko ico gihe igitambara cari gitwikirije ivyo yari yabonye n‘ivyo atari yabonye caciye kimuva ku maso. Noneho ubu hoho ntiyabonye igitero kimwe gusa, ariko yabonye bibiri. ‟Nuk‘Uhoraho ahumura amaso y‘uwo musore, araraba, abona umusozi wuzuyekw‘amafarasi n‘imikogote vy‘umuriro bikikije Elisa" (2 Abami 6: 15-17).

Mu kwandika Abanyefeso 6: 10-20, Pawulo yabanje gusenga ngo agire imbono nshasha y‘abizera kugira ngo azoshobore kubona ukuri kwuzuye kw‘intambara ihambaye maze aronke ivyizigiro bitewe n‘ivyo iyo ntambara ibahishuriye.

_Nimwige icigwa ca rino yinga kugira ngo mwitegurire Isabato, yo kw’igenekerezo rya 16 Nyakanga 2023._