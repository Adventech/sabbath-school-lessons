---
title:  Ibindi Vyo Kwiga No Kuzirikana
date:   15/09/2023
---

‟Igikorwa cacu ni ico kwanduranya, kandi nk‘abasoda b‘abizigirwa ba Yesu, dutegerezwa gushinga rya bendera ryandujwe n‘amaraso mu nkambi y‘ubuhungiro bw‘umwansi. ‗Kukw‘abo tunigana atar‘ab‘inyama n‘amaraso, ariko tunigana n‘abakuru n‘abafise ububasha n‘abaganza iyi si y‘umwiza, n‘impwemu mbi z‘ahantu ho mw‘ijuru.‘ Nitwiha gushira hasi ibirwanishwa, tukamanura ibendera ryandujwe n‘amaraso, tukaba ingaruzwamuheto n‘abakozi ba Satani, ico gihe dushobora guca dukurwa mw‘ihiganwa n‘imibabaro. Ariko ayo mahoro azoshikwako gusa nitwatakaza Kristo n‘ijuru. Rero ntidushobora kwemera amahoro nk‘ayo. Reka habeho indwano, intambara, gushika kw‘iherezo ry‘isi, aho kubaho amahoro aronkerwa mu buhakanyi n‘icaha." – Ellen G. White, _Adventist Review and Sabbath Herald_, May 8, 1888.

Mbega ni gute Abanyefeso 6: 10-20 hafitaniye isano n‘igitabu c‘Ivyahishuwe? Ico gisomwa cerekana ibintu vy‘urufatiro biboneka ko bizoba mu misi yanyuma, canke mu gihe c‘iherezo, nk‘imvo y‘intambara ivugwa mu gitabu c‘Ivyahishuwe (raba Ivyahishuwe 12; Ivyahishuwe 16: 12-16; Ivyahishuwe 19: 17-21; Ivyahishuwe 7-10). Mur‘ivyo bitabu vyompi, abana b‘Imana bari mu ndwano bagabweko n‘umwansi ‟w‘ahantu ho mw‘ijuru" kandi arakobeje mbere afise inkomezi nyinshi muri kino gihe. Mur‘ivyo bitabu vyompi, abana b‘Imana baterwa umwete ‟n‘ishusho y‘ibizoba muri kazoza."

Vyongeye kandi, ‟ivyo bintu bishika ubu vyerekeza ku ntambara ya nyuma aho umwansi azotsiratsizwa burundu hama nyuma y‘aho hakabaho isi nshasha izokwamaho ibihe bidashira," ikiringo gishasha aho ‟ubuzima buheruka bw‘abana b‘Imana" ‟n‘iherezo rihoraho ry‘umwansi" bizoca bishirwa mu ngiro (see Yordan Kalev Zhekov, _Eschatology of Ephesians_ [Osijek, Croatia: Evangelical Theological Seminary, 2005], pp. 217, 233–235).

**Ibibazo Vyo Kwigira Hamwe**

`Mbega ni ryari uherukiye guhangana neza na neza n'inkomezi z'umwiza? Mbega ni ibiki wabonye ko ari uburyo bwiza bwo gukoresha mur'ivyo bihe?`

`Ufatiye ku bivugwa mu Abanyefeso 6: 10-20, mbega ni gute wofasha umuntu bisa n'aho ahanganye cane-cane n'impwemu mbi z'ahantu ho mw'ijuru (Abanyefeso 6: 12)?`

`Mbega ni gute tubona neza na neza maze tukiyamiriza ubugunge bw'umurwanizi (Abanyefeso 6: 11)? Nk'akarorero, mbega ni gute kenshi na kenshi bishika ukiyumvamwo ko witeguriye guheba kwizera kubera ko wiyumvamwo ko uri umunyavyaha ruhebwa, wamunzwe n'uburyarya, ku buryo utoba ugikizwa? None ni inde aba ariko ashira ivyo vyiyumviro mu mutwe wawe – Kristo canke inkomezi z'umwiza? Cane-cane mu bihe nk'ivyo, ni kubera iki dutegerezwa kwishuza amasezerano menshi meza twaherewe muri Yesu?`