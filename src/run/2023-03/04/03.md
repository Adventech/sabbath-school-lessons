---
title:  Igihe Twatwarwa N'Ivyipfuzo Vyacu Bwite
date:   17/07/2023
---

`‟Kandi natwe twese twahora muri bo [abatumvira] kera mu kwifuza kw'imibiri yacu tugakora ivy'imbiri n'imitima vyacu bigomba, kandi mu kameremere kacu twar'abo kurakirwa, nk'abandi bose” (Abanyefeso 2:3).`

Uretse gusa kubwo gufashwa n‘Imana, ahandi hoho umwana w‘umuntu aganzwa n‘inkomezi zizanana hanze nk‘uko bivugwa mu Banyefeso 2: 2 ariko kandi hari n‘izizanana imbere muri we: ‟ivyipfuzo vy‘umubiri, tugakora ivy‘imibiri n‘imitima vyacu bigombaˮ (Abanyefeso 2: 3; gereranya na Yakobo 1: 14, 15; 1 Petero 1: 14).

`Mbega ni ibiki Pawulo yashaka kuvuga aho yagira ngo abariko baramwumviriza bigeze kuba abana bo kurakirwa nk'abandi bose (Abanyefeso 2: 3) ? Gereranya n' Abanyefeso 2: 3 hamwe n' Abanyefeso 5: 6.`

Uku kuntu hariho abazimiye birababaje cane, ariko mu bijanye n‘ivyo igihe c‘iherezo na vyo birateranye ubwoba. Ibiremwa bantu, kuba ari ‟abana bo kurakirwa kuva kera, nk‘abandi bose (Abanyefeso 2: 3) biri munsi y‘urubanza rw‘Imana rwo mu gihe c‘iherezo.

Iyi mvugo ngo ‟abana bo kurakirwa kuva kera hose yerekeza ku kundi kuri guteranye ubwoba, na kwo nyene. N‘ubwo n‘ubu tugifise ishusho y‘Imana, twahavuye dutahura ko hariho ikintu cononekaye muri twe. Kubaho ubuzima Rukristo, nk‘uko biri, si ikibazo co kunesha umwifato mubi umwe gusa canke ibiri canke kunesha ibicumuro n‘ibigabitanyo vyacu (Abanyefeso 2: 1) bisanzwe biduhanze. Ntitunyinyurana gusa n‘ivyaha vyinshi ariko kimwe. Dufise agatima kadukwegera ku kurwanya Imana kandi gatuma twikwegera guhona twebwe ubwacu. Abana b‘abantu, hatavuyemwo n‘umwe, baguye mu mutego wo gushaka kwihonya ubwabo, umwifato w‘icaha, kwama dukurikira agacinyizo ka Satani (Abanyefeso 2: 2) n‘ivyipfuzo vyacu bwite vy‘imbere muri twe (Abanyefeso 2: 3). Abizera bigeze kuba ari ‟abana bo kurakirwa kuva kera hoseˮ

Ni vyiza kumenya ko ng‘aha Pawulo yakoresheje umugirwa wo muri kahise - ‟twar‘abo kurakirwaˮ (Abanyefeso 2: 3). Ibi ntibishaka kuvuga ko agatima ko gukora ikibi katakiri mu bizerea ukundi. Pawulo yakoresheje igice kinini c‘icete ciwe cose (Abanyefeso 4: 17 – 5: 21) ariko aragabishe abantu ku bikorwa bisunitswe n‘ivyaha, bishinze imizi mu buzima kama bw‘icaha, ko n‘ubwo nyene bikibangamiye Abakristo. Bishaka kuvuga rero ko, iyo ‟narije ya kera bitakiri ngombwa ko iguma yiganzira abizera, bamwe, biciye mu nkomezi za Kristo, bashobora ‟kwiyambura wa muntu wa keraˮ no ‟kwambara wa muntu mushasha, yaremwe mw‘ishusho y‘Imana mu kugororoka no mu kwera kw‘ukuriˮ (Abanyefeso 4: 22-24).

`Mbega ni inde ataribonera ubwiwe mu buzima bwiwe kama ukuntu kamere yacu yononekaye, mbere n‟inyuma y‟aho tumariye kwiyegurira Yesu? None ivyo bikwiye kutwigisha iki mu bijanye n‟ukuntu ari ngirakamaro ko twumira kuri We buri mwanya wose w‟ubuzima bwacu?`