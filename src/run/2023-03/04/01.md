---
title:  Uburyo Imana Idutabaramwo
date:   15/07/2023
---

### Ibisomwa Vy’Icigwa Ca Rino Yinga Aho Biboneka:
Abanyefeso 2: 1-10; Abanyefeso 5: 14; Abaroma 5: 17; Abanyefeso 5: 6; 2 Timoteyo 1: 7.

> <p>Umurongo wo gufata ku mutwe</p>
> “Arikw'Imana, kukw'ar'umutunzi w'ikigongwe, kubw'urukundo rwayo rwinshi yadukunze, hamwe twari tugipfuye, twishwe n'ibucumuro vyacu, yatugiranye bazima na Kristo – ubuntu ni bwo bwabakijijeˮ (Abanyefeso 2: 4, 5).

Kw‘igenekerezo rya 14 Gitugutu 1987, umwana w‘umukobwa yitwa Jessica McClure agifise amezi cumi n‘umunani y‘amavuko, igihe yariko akinira inyuma mu kigo kwa inasenge yakorokeye mu kinogo cari carahebwe c‘imetero indwi z‘uburebure bw‘amajepfo. Ayo mahigwe mabi yiwe yatumye ibinyamakuru vyo hirya no hino kw‘isi bikoranira i Midland, muri reta ya Texas. Abantu bo hirya no hino kw‘isi bariko bitegereza aho uwo mwana muto Jessica arambaraye mur‘ico kinogo, ariko ararira, aririmba, kandi yongera aboroga ahamagara nyina wiwe. Baguma barorera aho abakozi bajejwe gutabara baguma barungika impwemu nziza mur‘ico kinogo.

Mu kurangiza, inyuma y‘amasaha mirongo itanu n‘umunani Jessica amaze gukorokera mur‘ico kinogo, abantu bo hirya no hino kw‘isi bariko bitegereza uwo mwana Jessica amaze gutabarwa akava mur‘ico kinogo c‘imetero zababa indwi cari camugumije mu kiringo c‘imisi ibiri yose. Umuhinga mu vyo gufotora yitwa Scott Shaw‘s Pulitzer yahavuye agira ico avuga kw‘isanamu yiwe yari yafashe muri uwo mwanya ati: ‟Umugozi wakoreshejwe mu kugutabara wari ugabuyemwo kabiri mu maso y‘abatabazi ba Jessica kuko baguma baraba hasi mu gasandugu uboheweko kuko ari ko kari ku ntimatima y‘ivyariko birakorwa muri uwo mwanya, ewe mwana Jessica.

Ntakintu gitangaje cane kuruta inkuru nziza yo gutabara, na Pawulo mu Banyefeso 2: 1-10, atubwira ibintu yiboneye we ubwiwe bijanye n‘igikorwa c‘ubutabazi gihambaya kandi cakoretse ibihe vyose – utwigoro Imana yakoze mu gutaba ikiremwa muntu. Uko vyagenze mur‘iyo nkuru bifise uburemere bunini bivanye no kumenya ko tutari abarorerezi b‘aho uwundi muntu ari, we ariko aratabarwa, ahubwo ko twebwe ubwacu twiboneye n‘amaso yacu uko twatabawe ubwacu.

_Nimwige icigwa ca rino yinga kugira ngo mwitegurire Isabato yo kw’igenekerezo rya 22 Mukakaro 2023._