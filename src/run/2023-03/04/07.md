---
title:  Ibindi Vyo Kwiga No Kuzirikana
date:   21/07/2023
---

Ikintu cibonekeza mur‘iki cete c‘Abanyefeso ni inkuru yasubiwemwo ku ruhande rumwe canke yagiye igarukwako kenshi. Ibintu nyamukuru vyashitse mur‘iyo nkuru ni ibi bikurikira:

1. Imana yatoranije abantu imbere y‘amatanguriro y‘isi (Abanyefeso 1: 4, 5, 11).

2. Kahise kabo, bwari ubuzima bwtakaye (Abanyefeso 2: 1-3, 11, 12; Abanyefeso 4: 17-19, 22; Abanyefeso 5: 8).

3. Igikorwa c‘ubutabazi c‘Imana co kubakiza (Abanyefeso 1: 7, 8; Abanyefeso 2: 4-6, 13-19; Abanyefeso 4: 1, 20, 21; Abanyefeso 5: 2, 8, 23, 25, 26).

4. Kubona baremeye ubutumwa bwiza (Abanyefeso 1: 12, 13 kandi vyarakoreshejwe ahandi hantu). Kuba barigeze kubaho ‟badafise ivyizigiroˮ (2: 12), noneho ubu basigaye bafise icizere kimwe ari na co abizera bose barindiriye (Abanyefeso 4: 4, gereranya n’ Abanyefeso 1: 18).

5. Ubuzima bwa kino gihe co guhagarara nk‘abigishwa. N‘ubwo bari babayeho mu gihe kirangwa no kwitiranya ibintu n‘ibindi no kunyinyurana n‘inkomezi z‘ikibi, ariko bashobora kuvoma ku masōko y‘ubugingo bahawe n‘Umukiza yashizwe hejuru (Abanyefeso 1: 15-23; Abanyefeso 2: 6; Abanyefeso 3: 14-21; Abanyefeso 4: 7-16; Abanyefeso 6: 10-20).

6. Ku musozo w‘iyo nkuru muri kazoza, uruhara rwa Mpwemu ‟nk‘ingwati (Abanyefeso 1: 13, 14), canke nk‘ikimenyetso (Abanyefeso 4: 30), rushika ku musozo unejereje. Muri uwo mwanya wo kwambikwa igitsibo, abatoranijwe bazohabwa igihembo kubera ko babaye abizigirwa maze bakire umurage wabo wabateguriwe muri Kristo (Abanyefeso 2: 1; Abanyefeso 6: 8, 9); kandi biciye mu kwizera bafise muri Kristo, bazoca bahabwa ikibanza kizoba cenena kuri Kristo mur‘ivyo bihe bigiye kuza (Abanyefeso 1: 21; Abanyefeso 2: 7, 19-22; Abanyefeso 4: 13, 15; Abanyefeso 5: 27).

**Ibibazo Vyo Kwigira Hamwe**

`Irya nkuru yakomojweko mu Banyefeso (raba aha haruguru) si inkuru ivuga ivy‟abizera bo mu kinjana ca mbere. Ahubwo ni inkuru yacu bwite. Mbega ni ibihe biringo canke ivyiciro vy‟iyo nkuru biduha ivyizigiro biruta ibindi vyose muri kino gihe?`

`Mbega mwiyumvira ko ari kubera iki Pawulo yaguma yibutsa ababa bariko baramwumviriza ivy‟ubuzima bwabo bw‟icaha bwo muri kahise, mu kabatumirira kwiyumvira ku buzima bwabo bw‟inyuma yo kwihana?`

`Gereranya incamake y‟ubutumwa bwiza Pawulo yatanze mu Banyefeso 2: 8-10 n‟irya ncamake yiwe yatanguye gutanga ubwa mbere mu Baroma 1: 16, 17. None ni izihe ngingo nk‟izo nyene zica zibonekeza? Mbega ni mubuhe buryo ivyo bisomwa uko ari bibiri bitandukanye?`

`Mu gihe ibikorwa vyiza vy‟abizera ataruhara na ruto bifise mu gakiza kabo, mu buryo bw‟uko bidashobora kwigera biha abantu amahirwe yo kwemerwa imbere y‟Imana, none ni akihe kamaro bifise mu nteguro Imana ifitiye abizera? Abanyefeso 2: 10.`