---
title:  "Kwiyunga : Ingabire Y'Imana Ituruka Ku Musaraba"
date:   24/07/2023
---

`‟Ni we mahoro yacu, kuko yahinduye ya macakubiri kuba kimwe, ahomvoye ca gisika co hagati cadutandukanya. . . . kugira ngo muri we ya macakubiri ayarememw'umuntu umwe musha. . . . ayuzurishe n'Imana umusaraba, awicishije bwa bwansiˮ (Abanyefeso 2: 14-16).`

`Mbega ni gute Pawulo avuga ibijanye n'umusaraba hamwe n'ubwaku bw'igikorwa ca Kristo harya muri buri gisomwa cose co mu Banyefeso? None ni gute wovuga mu ncamake ivyo Pawulo yavuze mu bijanye n'umusaraba kandi ni gute uhindura imigenderanire yacu? (raba Abanyefeso 1: 7, 8; Abanyefeso 4: 7, 8; Abanyefeso 4: 32; Abanyefeso 2: 13, 14; Abanyefeso 2: 16; Abanyefeso 5: 2, 25).`

Dufatiye ku bivugwa mur‘iki gisomwa cacu co mur‘iri yinga, Abanyefeso 2: 11-22, umusaraba utanga ibintu bitatu bihambaye: (1) Abanyamahanga bigeze kuba bari kure y‘Imana hamwe n‘abantu bayo, ‟bigijwe hafi (Abanyefeso 2: 13) bompi, noneho ubu basigaye ari abahungu n‘abakobwa b‘Imana na gishiki na gisaza ku bizera b‘Abayuda (Abanyefeso 2: 19); (2) ‟ubwansi (Mukigiriki, echthran, ‟ubwansi,ˮ bijaniranye na echthros, ‟umwansi) hagati y‘Abayuda n‘abizera b‘Abanyamahanga ‟ubwabwo bwarishweˮ (Abanyefeso 2: 16). Umusaraba wa Kristo ukuraho ibintu vyose bimeze nka bibi vyamyeho kuva kera hamwe n‘indwano Abayuda n‘Abanyamahanga bahora barebanamwo urunuka (Abanyefeso 2: 17); (3) mu kibanza c‘ubwansi haje ‟gusubizwa hamwe n‘Imana bompi uko ari babiri mu mubiri umwe biciye mu musaraba (Abanyefeso 2: 16, gereranya n‘Ab’i Kolosayi 1: 19-22).

Mbega ubwo buhuza bumeze gute? Mbega wiyumvamwo gute kuba warahujwe n‘mana? Niwiyumvire ukudashirahamwe kuri hagati ya inarugo n‘umukobwa wiwe, kwa kundi kwabayeho ikiringo c‘imyaka myinshi. Niwiyumvire rero hamwe iryo shari ryoba ryatorewe umuti kubwo kugirirwa ubuntu n‘imbabazi hama hagaca haboneka ubumwe hagati y‘abo bantu uko ari babiri. Ukwo ni kwo kwiyunga. Ukwiyunga gushoboka iyo umunyeshengero umwe ashize ku ruhande ikibazo ico ari co cose cahora kibatandukanya n‘uwundi hama akemera ko uwo munyeshengero na we ari mwene wabo na mushiki wiwe asanzwe yakira ivyasezeranywe.

Kwiyunga ntibipfa kwizana gurtyo gusa canke ngo bibe ivyo mu majambojambo gusa ariko ni gahuzamiryango irangwa no kunagura imigenderanire yari yaratosekaye. Pawulo yagerageje kwiyumvira ku gikorwa c‘inkomezi ca Kristo ku musaraba nk‘aho kigira ubwaku no ku migenderanire, atari iy‘abantu gusa hagati yabo ariko no ku migwi y‘abantu. Yiyumvira ko kinyengetera n‘ubuzima bwacu maze kigasambura amacakubiri, kigatorera umuti indyane zacu, maze kikanagura kundi gushasha umuvukano no gutahurana hagati y‘umwe n‘uwundi.

`Mbega ni mu buhe buryo ukeneyemwo gukurikiza iyi myifato ngenderwako yavuzwe ng„aha kugira ngo wiyunge n'uwundi muntu? Mbega uvyifatamwo gute mu kubikora?`