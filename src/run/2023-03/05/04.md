---
title:  Gusenyura Uruhome Rwabatandukanya
date:   25/07/2023
---

`Mbega ni iyihe ngingo Paulo avuga ko Kristo yafashe iraba ‟ivyagezwe birimw'amabwirizwa ava mu vyashinzweˮ? None ni kubera iki yafashe ingingo nk'iyo?`

Ng‗aha bishoboka ko Pawulo yafatiye ku ruzitiro canke uruhome rwari rukikije sentare y‘Abisirayeli muri ya ngoro ya Herode, ya yindi yicisha abantu. Pawulo afata ko urwo ruhome rwasenyuriwe hasi maze Abanyamahanga baba baronse uburenganzira busesuye bwo gusenga Imana (Abanyefeso 2: 18). Uruhome urwo ari rwo rwose nk‘urwo, nk‘uko Pawulo avuga, rukurwaho n‘umusaraba. Dufatiye aha duca tubona ko ayo moko uko ari abiri, Abayuda n‘Abanyamahanga, mu vy‘ukuri ari bamwe.

Hari abantu bamwe bizera ko Abanyefeso 2: 14, 15 higisha ko birya vyagezwe cumi, harimwo n‘ibwirizwa ry‘Isabato, ari vyo vyakuweho canke vyashizwe ku ruhande n‘umusaraba. Yamara, mur‘iki cete c‘Abanyefeso Pawulo yagiye yerekana ko aha icubahiro gikomeye birya vyagezwe cumi nk‘inkomoko ikomeye ituma habaho abigishwa b‘Abakristo. Yakoresheje gusa rirya bwirizwa rya gatanu (Abanyefeso 6: 2, 3) kandi aravuga no ku yandi (nk‘akarorero, ibwirizwa rya ndwi, Abanyefeso 5: 3-14, 21-33; irya munani, Abanyefeso 4: 28; irya cenda, Abanyefeso 4: 25; irya cumi, Abanyefeso 5: 5).

Ibi bihurirana neza na neza n‘ivyo Pawulo yari yarigeze kuvuga ubwa mbere na mbere ku mabwirizwa (Abaroma 3: 31; Abaroma 7: 12). Yariko avuga ivy‘ikoreshwa nabi ry‘ivyagezwe, ariko we ubwiwe arubahiriza ivyagezwe ubwavyo kandi avuga ko bikibandanya. Kubw‘ivyo, gukoresha iyi mirongo mu gukuraho ivyagezwe cumi, cane cane mu muco w‘iyindi mirongo yose yo muri Bibiliya ivuga ibijanye no kwamaho kw‘ivyagezwe, biribonekeza neza ko aba ari kudatahura neza iciyumviro ca Pawulo ng'aho.

Ahubwo, ikoreshwa ry‘ivyagezwe ivyo ari vyo vyose mu kuzana itandukaniro ry‘Abayuda n‘Abanyamahanga na cane cane mu gukumira Abanyamahanga mu muvukano wabo n‘abandi bantu bose b‘Imana kandi ngo ntibasenge, aba ari kubeshera Pawulo no gukoresha nabi intumbero y‘Imana mu bijanye n‘ivyagezwe. Ivyagezwe bivugwa mu cete c‘Abanyefeso 2: 14, 15 bishobora kuba ari kumbure uruhande rumwe rwa vya vyagezwe vy‘imigenzo vyatandukanya Abayuda n‘Abanyamahanga, vyavuzwe na Paulo mur‘irya mvugo yiwe igoye gutahura ngo ‟ivyagezwe birimwo amabwirizwa ava mu vyashinzwe, canke ni umubumbe wose w‘ivyagezwe vyo mw‘Isezerano rya Kera nk‘uko vyahavuye bisobanurwa, bigerekwako, kandi bikoreshwa ukutariko nk‘aho ari urusika rwo gutandukanya Abayuda n‘Abanyamahanga.

`Mbega ni izihe ndyane ziri mu Badivantiste b'umusi w'indwi canke mu bandi bizera bo mw'ishengero ry'Abakristo zikeneye gufatwa mu minwe no gukurikiranwa no gutorerwa inyishu? None ni kubera iki urukundo rusangi rwacu Kristo adufitiye ruhagije kugira ngo tuneshe izo ndyane?`