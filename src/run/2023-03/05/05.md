---
title:  Yesu, Umusiguzi W’Amahoro
date:   26/07/2023
---

`Mbega ni gute Pawulo avuga mu mpfunyapfunyo ibijanye n'igikorwa ca Kristo mu cete c'Abanyefeso 2: 17, 18?`

Ingingo ivuga ivy‘amahoro ni kirumara cane mu cete c‘Abanyefeso, aho ico cete gitangura kandi kigaherahezwa n‘imihezagiro y‘amahoro ‟ava ku Mana Data wa twese no ku Mwami Yesu Kristoˮ (Abanyefeso 1: 2; gereranya n‘Abanyefeso 6: 23). Ubwa mbere na mbere mu Banyefeso 2: 11-22, Pawulo avuga ko Kristo ari we shusho y‘amahoro, ‟Ni we mahoro yacu, kandi ko umusaraba wiwe ari wo uyarema (Abanyefeso 2: 14-16). Kristo ntiyasambuye gusa ikintu kimwe– urusika rwari hagati y‘Abayuda n‘Abanyamahanga (Abanyefeso 2: 14, 15) – yongera akarema n‘umuntu mushasha, arangwa n‘imigenderanire yo kwiyunga n‘amahoro (Abanyefeso 2: 15-17). Amahoro nk‘ayo ntasigura ko atakutumvikana kukibaho ariko yumvikana mu Baheburayo ko ari mu bigize shalom, iciyumviro co gushira hamwe no kubaho neza, haba mu kugiriranira imigenderanire myiza n‘Imana (Abaroma 5: 1) hamwe n‘abandi bantu.

`Mbega ni gute Pawulo yiyumvira ko abizera bafise uruhara mu gusangiza abandi ubutumwa bw'amahoro bwa Yesu? Abanyefeso 4: 3; Abanyefeso 6: 14, 15; gereranya n'Abaroma 10: 14, 15 n’ Abanyefeso 2: 17-19; Yesaya 52: 7; Yesaya 57: 19.`

Ubutumwa bwiza bwuzuyemwo uburorero bwerekana ko Yesu yasigura cane ivy‘amahoro. Mu butumwa bwiza bwiwe yahaye abigishwa biwe, yabasezeraniye – co kimwe na twe nyene – ngo ‟Amahoro ndayabasigaranye, amahoro yanje ndayabahayeˮ (Yohana 14: 27). Kandi aheraheza avuga ngo, ‟Ivyo mbibabwiye, kugira ngo mugire amahoro muri jewe. Mw‘isi muri n‘amarushwa, ariko ni muhumure, jewe naranesheje isi (Yohana 16: 33). Amaze kuzuka, ca gihe yabonekera abigishwa biwe, yama ababwira kenshi ngo: ‟Amahoro abe muri mwebweˮ (Yohana 20: 19, 21, 26).

Mu Banyefeso 2: 17, 18, Pawulo yaritonze neza mu kwerekana ko insiguro ya Kristo y‘ivy‘amahoro ishika kure y‘igihe c‘igikorwa ciwe hano kw‘isi. Yasiguye ivy‘amahoro mu mugirwa wa kubu ‟ku bari kure (Abizera b‘Abanyamahanga imbere y'uko bihana); no ku ‟bari hafi (Abizera b‘Abayuda; gereranya Abanyefeso 2: 11-13). Bamaze kwakira ubwo butumwa, abizera bose baca babeshwaho n‘uwo muhezagiro wimbitse cane.

`None ni gute twokwiga kuba abasiguzi b'ivy'amahoro mu kugwanya indyane? Mbega ni ibihe bihe, ubu nyene, bishobora kugufasha kuzana umuti?`