---
title:  "Abagabo N'Abagore: Bose Ku Musaraba"
date:   26/08/2023
---

### Ibisomwa Vy’Icigwa Ca Rino Yinga Aho Biboneka:
Abanyefeso 5:21-33; Ab’i Filipi 2:3, 4; Ezekiyeli 16:1–14; 2 Ab’i Korinto 11:1–4; Itanguriro 2:15–25.

> <p>Umurongo wo gufata ku mutwe</p>
> “Bagabo, mukunde abagore banyu, nk'uko Kristo na we yakunze ishengero, akaryigura, ngw'aryeze, aryogesheje amazi n'ijambo, ngw'aryishire, ar'ishengero rifise ubwiza, ridafise amarabaga cank'injebejebe, cank'ikintu cose gisa girtyo, ariko ngo ribe iryera ridafise agasembwaˮ (Abanyefeso 5: 25-27).

Mu cete c’Abanyefeso 5: 21-33, Pawulo yubakiye ku ciyumviro kivuga ko abizera bakwiye kugamburukirana umwe ku wundi (Abanyefeso 5: 21); yaciye abandaniriza noneho ku guhanura abagore b‘Abakristo (Abanyefeso 5: 22-24) n‘abagabo (Abanyefeso 5: 25-32); hama aca aherahereza mu guha impanuro bompi (Abanyefeso 5: 33).

Mur‘iyi mpanuro, abanyeshuri ba Bibiliya uyu musi bashobora kwumva ko umwe Kristo yazutse yariko avuga ibijanye n‘imigenderanire yacu. Dushobora kubitahura uko kw‘ iyo dufashe Abanyefeso 5: 21-6: 9 nk‘uburyo Pawulo yakoresheje mu gushimangira ingingo ihambaye y‘ico cete, ubumwe, ariko noneho mu rugo rw‘Abakristo. Mu gihe anegura yivuye inyuma ukuntu icubako cari kigize umuryango w‘abantu kera camaze kwononekara (raba Abanyefeso 4: 22), ariko kandi arongera akanezerezwa n‘uko habayeho kwongera kurema uwundi muryango mushasha w‘abantu (raba Abanyefeso 2: 15) wateragiwe muri barya bantu nyene b‘imico yamaze kwononekara. Mur‘ivyo vyubako vy‘imiryango, abizera bagenda berekana ko ububasha bushasha, ari bwo Mpwemu Yera (Abanyefeso 2: 22; Abanyefeso 3: 16; Abanyefeso 5: 18-21; Abanyefeso 6: 17, 18) n‘akarorero gashasha gashingiye kuri Kristo (Abanyefeso 4: 13, 15, 20-24, 32; Abanyefeso 5: 2, 10, 17, 21-33) vyamaze kwibagiranwa, ivyo na vyo bikaba vyerekeza kw‘irangurwa ry‘integuro Imana ifitiye abantu bayo n‘isi.

_Nimwige icigwa ca rino yinga kugira ngo mwitegurire Isabato, yo kw’igenekerezo rya 2 Nyakanga 2023._