---
title:  Ibindi Vyo Kwiga No Kuzirikana
date:   01/09/2023
---

Soma iki gice kivuga ngo ‟_Responsibilities of Married Life_," co mu gitabu ca Ellen G. White citwa Testimonies for the Church, vol. 7, pp. 45-50, na ‟Mutual Obligations,ˮ mu gitabu _The Adventist Home_, pp. 114-120 ca Ellen G. White.

Ellen G. White yama na ntaryo atera akamo abubakanye kwirinda ivyotuma barondera kuganza uwundi. ‟Ntimurondera guhatira umwe n‘uwundi gukurikiza gusa ivyifuzo vyawe. Ntushobora gukora ukwo hama ngo urondere k‘uwo wundi azogukunda. Ba umugwaneza, yihangana, kandi yigumya, agendereza ibintu, kandi w‘umunyarukundo." – _The Adventist Home_, p. 118.

Yafatiye neza na neza ku busobanuro no kw‘ishirwa mu ngiro ry‘Ab’i Kolosayi 3: 18 (n’Abanyefeso 5: 22-24): ‟Hari ikibazo gikunze kubazwa kenshi na kenshi ngo, 'mbega umugore ntazigera agira ubugombe bwiwe na we bwite?‘ Bibiliya ivugira ku mugaragaro ko umugabo ari umutwe w‘urugo. ―Bagore, mugamburukire abagabo banyu." Hamwe iyi nkebuzo yogarukira ng‘aha, twohava tuvuga ko ikibanza c‘umugore atari ico kwipfuzwa. . . . Abagabo benshi bahagararira kuri aya majambo ngo, "Bagore, mugamburukira abagabo banyu,‘ ariko turaja gusoma indunduro y‘iyo nkebuzo nyene, iyo na yo ikaba ivuga ngo, ―nk‘uko bibereye abari mu Mwami wacu." [Ab’i Kolosayi 3: 18].

‟Imana isaba ko umugore azokwamana imbere yiwe icubahiro n‘ubwiza aha Imana. Ubugamburutsi bwose butegerezwa kugirirwa Umwami Yesu Kristo, wewe yamucunguye nk‘umwana wiwe bwite arinze gutanga ikiguzi kitagira intango n‘iherezo c‘ubuzima bwiwe. . . . Hariho Umwe ari hejuru y‘umugabo ku mugore; ni wa Mucunguzi wiwe, kandi kugamburukira umugabo wiwe bitegerezwa gukorwa nk‘uko Imana yabitumbereje – "nk‘uko bibereye mu Mwami.‘" – _The Adventist Home_, pp. 115, 116.

**Ibibazo Vyo Kwigira Hamwe**


`Niwiyumvire umuntu avuga ko Abanyefeso 5: 21-33 ari igisomwa cataye igihe kitakivuga ibijanye n'imigenderanire y'Abakristo bivanye n'uko ngo ishigikira ubwoko bw'ubugeni bushingiye ku butegetsi bw'umugabo. None uwo muntu womwishura gute? Mbega ni ibihe bintu bivugwa mur'ico gisomwa nyene bishobora kugufasha mu kumwishura ?`

`Mbega ni igiki impanuro ya Pawulo mu ABanyefeso 5: 21-33 ishobora guha abantu basanzwe bafitaniye imigenderanire mibi kandi igoye mu rugo rwabo?`

`Abakristo bamwe bavuga ko inkuru y'ivy'irema ivugwa mw'Itanguriro 1 na 2 ari ikigereranyo gusa kandi ko ataco isa isana n'ivyashitse mu vy'ukuri, narirya ngo vyabaye mu mamiliyaridi y'imyaka y'ihindagurika ry'ibintu. Mbega kuba Pawulo yakoresheje iyo nkuru bitwigisha iki mu bijanye n'ingene yayifashe ijambo kw'ijambo?`

`Tsimbatara cane ku ciyumviro ‟c'umubiri umwe”. Mbega ni gute ivyo bidufasha gutahura neza ibijanye n'ubweranda bw'ubugeni kandi ni gute abubakanye bategerezwa gukora ibishoka vyose kugira ngo bakingire ubwo bweranda?`