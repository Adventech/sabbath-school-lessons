---
title:  "Icitegererezo ‟C'Umubiri Umwe” Mu Bubakanye"
date:   31/08/2023
---

`Nimwige irya nkuru y'ivy'irema ivugwa mw'Itanguriro 2: 15-25. Mbega ni igiki cashitse mur'iyo nkuru imbere ya rirya tangazo rijanye n'uko umugabo n'umugore ari "umubiri umweˮ (Itanguriro 2: 24)?`

Urufunguzo rwugurura ikurikizwa ry‘iyo mpanuro ya Pawulo ku bagore no ku bagabo ni kubona aho yakoresheje amajambo yo mw‘Itanguriro 2:24 (mu Abanyefeso 5: 3) nk‘ihuriro rikuru ry‘ivyo vyose. Mu gihe yariko yiyumvira kur‘irya nkuru y‘ivy‘irema ivugwa mw‘Itanguriro, Pawulo yabonyemwo ibintu amashengero y‘Abakristo n‘imigenderanire myiza mu miryango bakeneye muri bo. Mw‘Itanguriro 2:24 yumvisemwo ubutumwa bukenewe uko urunganwe rwose ruzogenda rukurikirana. Mu vyiyumviro vy‘Imana, abubakanye bategerezwa kwifata nk‘aho ari ‟umwe" mu migenderanire yabo, aho ivyo guhuza ibitsina bishingira ku bigumbagumba no mu kugiriranira ubumwe bwo mu buryo bw‘impwemu, hama ubumwe bushingiye mu bigumbagumba no mu vy‘impwemu bugaca butanga ubusobanuro nyakuri bw‘ico ari co kwabirana.

Menya ko mu guhitamwo Itanguriro 2: 24, Pawulo yatoyemwo amajambo avuga ivy‘ubugeni bwakozwe imbere yo kugwa mu caha maze ayakoresha mu bijanye n‘imigenderanire itegerezwa kuba hagati y‘abagabo n‘abagore b‘Abakristo. Muri kino gihe cacu nyezina c‘inyuma yo kugwa mu caha, ukuntu ivyo gukubagurwa mu bijanye n‘ivyo guhuza ibitsina bidasiba kwisubiriza hagati y‘umugabo n‘umugore vyerekana ukuntu iciyumviro kivuga ko ivyo guhuza ibitsina bisaba kwumvira kw‘umugore gusa vyatsimbataye mu buryo bwimbitse cane no muri kino gihe c‘iterambere.

Pawulo avuga ko ivyo guhuza ibitsina, nk‘uko vyerekanywe mw‘Itanguriro, bidasaba kwumvira kw‘umwe ariko ko ari gushira hamwe uko ari babiri. Ntibigereranya canke ngo vyerekane ukuganza kw‘umugabo ariko ni gushira hamwe kw‘umugabo n‘umugore, ku rugero rw‘uko bompi bahinduka ‟umubiri umwe.ˮ

Dukwiye kwihweza ivyo bisomwa vyompi uko ari bibiri Abanyefeso 5: 21-33 n‘Itanguriro 2: 24, muri uwo mwanya, kugira ngo dukuremwo inyigisho nyobokamana kuvy‘ubugeni no ku vyo guhuza ibitsina ihambaye, itandukanye n‘ivy‘imico kama, kandi itunganye.

Mur‘ico gihe nyene, Pawulo mu murongo ukurikira yavuze ibijanye ‟n‘ibanga rihambayeˮ (raba Abanyefeso 5: 32). Ibi bifata impande zibiri za kirya kigereranyo co mu buryo bw‘inyabubiri Pawulo yariko avugako: ubugeni rukristo butahurwa mu muco w‘imigenderanire ya Kristo n‘ishengero (Abanyefeso 5: 32) n‘imigenderanire ya Kristo kw‘ishengero biciye mu buryo bw‘ubugeni rukristo burangwamwo kwitwararikana, abakristo baca baronka umuco ujanye n‘imigenderanire yabo bafitaniye na Kristo.

`Mbega ni mu buhe buryo Abanyefeso 5: 33 hakora nk'incamake nyakuri y'impanuro ya Pawulo mu Banyefeso 5: 21-32? Nimba wubatse, mbega wokora gute kugira ngo urondere gutahura ijana kw'ijana iyi myifato ngenderwako mu rugo rwawe?`