---
title:  Paulo n'Ishengero ry'Abanyefeso
date:   24/06/2023
---

### Ibisomwa vy'icigwa ca rino yinga aho biboneka
Ivyakozwe n‘Intumwa 18:18–21; Ivyakozwe n’Intumwa 19:13–20:1; Ivyakozwe n‘Intumwa 20:17–38; Abanyefeso 1:1, 2; Abanyefeso 6:21–24; Abanyefeso 3:13; Abanyefeso 1:9,10.

> <p>Umurongo wo gufata ku mutwe</p>
> “Itwatiye ibanga ry'ivy'igomba, nk'uko vyayihimbaye, ibigabiye kera muri we, vy'ingene izogenza vyose, igihe gikwiye gishitse, gukoraniriza vyose muri Kristo, ibiri mw'ijuru n'ibiri mw'isi” (Abanyefeso 1: 9, 10).

Iyo twanditse ikintu, tuba dufise intumbero itumye tucandika, rimwe na rimwe aba ari intumbero ikomeye cane. Akarorero, nka Abraham Lincoln, yaranditse igitabo cabaye rurangiranwa cane yise ngo aho Gettysburg iherereye mu 1863 inyuma y‘ibara ryaguye ritewe n‘indwano y‘abenegihugu ba Amerika yabereye aho hantu, iyo na yo ikaba yahitanye ubuzima bw‘abasoda basaga ibihumbi indwi. Mur‘ico gitabo, cavugamwo ivy‘abakurambere bashinze ico gisagara, Lincoln yerekana icizere ciwe c'uko iyo ndwano y‘abenegihugu cari igipimo cerekana nimba iryo hanga ryashinzwe mu 1776 rizohagarara rishikamye canke ko rizosiribangana rikavanwa kw‘isi.

Pawulo yari afise intumbero igihe yandika iri kete ryiwe. Ku ruhande rumwe bivanye n‘ifungwa ryiwe (Abanyefeso 3: 13; Abanyefeso 6: 20), ahandi na ho bivanye n‘agahamo n‘ibigeragezo vyatera vyongerekana, Abanyefeso bari bageramiwe n‘ikigeragezo co gushaka guta ukwizera. Pawulo yaciye abibutsa ivyabashikiye ubwa mbere na mbere igihe bahindukira, bakakira Kristo nk‘Umukiza wabo bwite maze bakinjira mw‘ishengero ryiwe. Bari bahindutse umubiri wa Kristo (Abanyefeso 1: 19-23; Abanyefeso 4: 1-16), ibikoresho vyo kwubakisha ingoro (Abanyefeso 2: 19-22), umugeni wa Kristo (Abanyefeso 5: 21-33), kandi ko ari ingabo zifise ibirwanishwa bikwiye (Abanyefeso 6: 10-20). Ko bafise uruhara rudasanzwe mw‘irangurwa ry‘integuro y‘Imana, yo guhuriza ibintu vyose muri Kristo (Abanyefeso 1: 9, 19). Pawulo yanditse kugira ngo akangure abizera bo muri Efeso bamenye akaranga kabo ijana kw‘ijana n‘amahigwe bafise kubwo kuba abagendanyi ba Kristo.

_Nimwige icigwa ca rino yinga kugira ngo mwitegurire Isabato yo kw’igenekerezo rya 01 Mukakaro 2023_