---
title:  Ibanga Ry’Ubutumwa Bwiza
date:   29/07/2023
---

### Ibisomwa Vy’Icigwa Ca Rino Yinga Aho Biboneka:
Abanyefeso3; Yobu 11:5–9; Ezekiyeli 43:13–16; Amosi 7:7,8; Ivyahishuriwe Yohana 11:1, 2.

> <p>Umurongo wo gufata ku mutwe</p>
> “Nukw'ishobora gukora ibirengeye cane ivyo dusaba n'ivyo twiyumvira vyose, nk'uk'ubushobozi bwayo budukoreramwo buri, icubahiro kibe icayo mw'ishengero no muri Kristo Yesu, kugeza ku buzukuruza bose b'ibihe bitazoshira. Amen. ˮ (Abanyefeso 3: 20, 21).

Mu cete c‘Abanyefeso 3, Pawulo yatanguje ingingo yari yaramaze kugira ico avugako ubwa mbre, ngo: ‟Abanyamahanga basangiye na twe ibiragwa, basangiye na twe ivyasezeranywe muri Kristo Yesu kubw‘ubutumwa bwiza‖ (Abanyefeso 3: 6). Kandi n‘ubwo ivyo bidakwiye gutangaza ishengero cane uyu musi, rya rindi rigizwe ahanini n‘abahoze ari Abanyamahanga, ariko ico cari ikintu gishasha cane ku bantu babisoma mur‘ico gihe.

Mu nyuma Pawulo yaciye abandaniriza amajambo yiwe yahumekewe, nk‘intumwa mu kwiyumvira ku gishika ciwe co kuvuga ubutumwa bwiza bwa Yesu ku banyamahanga.

Twongera kandi kubona, bimwe mu vyamugora mu gikorwa ciwe co gukwiza hose ubutumwa bwiza, mur‘izo ngorane hari harimwo umwanya yamaze mw‘ibohero ry‘Abaromani.

Twongera kandi tukumva ubwitange bwiwe kw‘ibanga ryari riri ku ntimatima y‘ubutumwa bwiza, rya banga, ryatuma mw‘ishengero, Abanyamahanga baja ku rugero rumwe na bene wabo na bashiki babo b‘Abayuda. Na twe turashikirwa n‘ico gishika mw‘ishengero n‘inshingano ya ryo mw‘isi yose. Twumvamwo ko mu gihe yasenga, yama atazira Imana kuba yarerekanye ubuntu bwayo biciye mw‘ishengero.

Muri make, duhamagarirwa kwifatanya na Pawulo mu gishika yari afitiye ubutumwa bwiza.

_Nimwige icigwa ca rino yinga kugira ngo mwitegurire Isabato, yo kw’igenekerezo rya 05 Myandagaro 2023._