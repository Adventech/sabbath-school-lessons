---
title:  Inkofero N'Icuma Gikingira Igikiriza
date:   18/09/2023
---

`Mbega Pawulo yiyumvira gute abakristo ariho bagitangura kwitegurira kurwana n'ikibi? Abanyefeso 6: 14; raba kandi 1 Petero 4: 1; 1 Petero 5: 8; Abaroma 8: 37-39.`

Imburi ya Pawulo y‘urugamba rushushe (Abanyefeso 6: 13) itegurira abasomyi biwe ku kamo ka nyuma ko guhagarara bashikamye (akamo kagira kane, gereranya Abanyefeso 6: 11, 13) ni ido n‘ido ry‘akamo ko gufata ibigwanishwa (Abanyefeso 6: 14-17). Pawulo yerekana igikorwa c‘umuntu co ‟kwambara umukanda mu rukenyerero" (raba Yesaya 11: 5). Kera, impuzu zidenda umuntu zakenera gufatwa mu mavyinga n‘umukandara imbere yo gukora canke kuja kurwana (gereranya na Luka 12: 35, 37; Luka 17: 8).

Pawulo yiyumvira ku bizera bambaye ibigwanirshwa vyose bakikwiza nk‘uko vyari bimeze ku mu sirikare w‘Umuromani, uhereye ku mukandara usharijwe n‘igifungo c‘icuma hamwe n‘igufuri gifungirwamwo. Kuri uwo mukandara henenako imigozi ikozwe mu nsato ipfutswe n‘udusahani tw‘ivyuma, vyose hamwe bigaca bikora ico bita ‟icambazo" cambarwa nk‘icahapa/impeta yerekana ivyo waranguye. Uwo mukandara wari ufise igikorwa co kugumya impuzu no kwenenetsako ivyo bindi bikoresho bikaguma biri hamwe.

Ukuri si inyegu y‘abizera ubwabo, ni ingabire y‘Imana (gereranya agakiza kavugwa mu Banyefeso 2: 8). N‘ubwo biri ukwo, ntibivuga gusigara mu rujijo, ikintu kiri ng‘aho gurtyo gusa atahinduka na rimwe rihabaye nk‘ingaruka ku buzima bwabo. Bategerezwa ‟kwambara ukuri kw‘Imana, kugira ngo baronke kandi bakoreshe iyo ngabire y‘Imana. Ntibafise ukuri kwinshi kw‘Imana ngo ukuri kw‘Imana kubizizire kandi kubakingire.

Igikurikira, Pawulo ahanura abizera kwambara ‟icuma gikingira igikirizza c‘ubugororotsi" (gereranya na 1 Ab’i Tesalonike 5: 8). Nk‘uko biri no ku mukandara w‘ukuri, ico cuma gikingira igikiriza na co nyene gituruka ku Mana, ni ico muri birya birwanishwa vyose vya Yehova mu ruhara rwavyo nk‘ibirwanishwa vyose vy‘Imana (Yesaya 59: 17).

Ibigwanishwa vy‘umubiri vyambarwa n‘abasirikare mu gihe ca Pawulo vyaba bikozwe mu minyororo y‘icuma itsivye, ubudede bugerekeranye bukozwe mu cuma canke mu muringa, canke amaparati agerekeranye akozwe mu vyuma abumbiye hamwe. Ivyo vyambarwa vyo ku mubiri canke ico cuma gikingira igikiriza vyafasha mu gukingira ibihimba bikomeye vy‘umubiri ngo ntibishikirwe n‘imyampi canke n‘inkota z‘umwansi. Mu buryo ngereranyo, abizera bategerezwa kuronka inkinzo yo mu vy‘impwemu itangwa n‘ingabire y‘ubugororotsi bw‘Imana yo kubakingira. Mu Banyefeso, Pawulo yafatanije ubugororotsi n‘ubweranda, ubwiza, n‘ukuri (Abanyefeso 4: 24; Abanyefeso 5: 9), yiyumvira ko ari ikintu ciza mu gufasha abandi mu buryo butunganye kandi bwiza, cane cane abizera bagenzi babo mw‘ishengero.

`Mbega ni mubuhe buryo woba warashikiwemwo n‟iciyumviro kivuga ko ubwiza, ubweranda, n‟ukuri bishobora kuba inkinzo?`