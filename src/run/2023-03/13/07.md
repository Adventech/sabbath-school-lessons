---
title:  Ibindi Vyo Kwiga No Kuzirikana
date:   22/09/2023
---

‟Ingabo izo ari zo zose ku rugamba zirashobora kuzazanirwa no gucika intege kiretse gusa hamwe zose zikoreye hamwe zumvikana. Nimba abasirikare bakwiye gukora bakurikije ivyiyumviro vyabo bwite, hatabayeho kuraba ku mwifato w‘umwe n‘uwundi mu gukora, bashobora kuba ikoraniro ry‘utunyabugingo duto kamwe kose kigenga; mur‘ico gihe ntibashobora gukora igikorwa c‘umubiri umwe utunganijwe. Rero n‘abasirikare ba Kristo bategerezwa gushira hamwe. Ubwabo bonyene ntibategerezwa kwishira hejuru. Baramutse bakoze ukwo, abo bana b‘Imana mu kibanza co gukora bajanirana, bahuje umutima n‘inama, bafise intumbero imwe, kandi bafise intumbero imwe rudende, bazisanga ingufu zabo atakintu zishitseko, igihe cabo n‘ubushobori bwabo vyabaye impfagusa. Ubumwe ni inkomezi. Abantu bake bihanye nya kwihana kandi bakorera hamwe, kandi bakora bafise intumbero imwe nyamukuru, munsi y‘umutwe umwe, bazoronka intsinzi buri gihe cose bahuye n‘umwansi." – Ellen G. White, _Spalding and Magan Wollection_, p. 121.

Mbega bimaze iki kuba Pawulo yiyise ubwiwe ngo ni ‟intumwa yabwo iboheshejwe umunyororo" (Abanyefeso 6: 20)? Kenshi na kenshi abaserukizi barangura inshingano ziteye ubwoba mu gihe c‘intambara; rero, ukwo kuntu Pawulo yiyise bihuriranye neza na kirya kigereranyo ca gisirikare. Abaserukizi bategerezwa gufatanwa iteka bivanye n‘umuntu canke igihugu cabarungitse. Rero hariho ubudasa bunini hagati y‘igihagararo ca Pawulo nk‘umuserukizi w‘Umutware Mukuru w‘ijuru n‘agasuzuguro gakomeye kerekanywe n‘iyo minyororo yiwe (urudome ku rudome ni, ‟umunyororo"). Ariko kandi, bivanye nuko abaserukizi bashobora kwambara ‟umudari w‘akazi," kuba Paulo yaravuze ‟ivy‘umunyororo"vyashobora kurangwa n‘imvugo y‘agahemo," aho yabona iyo minyororo yiwe nk‘igitsibo c‘agateka co kwambarwa kubw‘agateka kiwe." ."—David J. Williams, _Paul‘s Metaphors: Their Context and Character_ (Peabody, MA: Hendrickson, 1999), p. 152.

**Ibibazo Vyo Kwigira Hamwe**

`Mu mpfuruka yanyu y'isi kandi ku rugamba, mbega kubwawe no kubw'ishengero ryanyu ‟guharanira amahoro” bishaka kuvuga iki? None ni gute dushobora kuba abantu baharanira amahoro mw'isi isigaye irangwa n'indyane hamwe n'ubugizi bwa nabi?`

`Mbega ni iyihe ‟myampi yaka umuriro” y'umwihariko iriko iratumberezwa mu ruhande rwawe? Mbega wobwirwa n'iki ko ‟inkinzo yo kwizera” iri ngaho kugira ngo uyizimye?`

`Rimwe na rimwe turavuga ‟ivy'amasengesho y'abarwanyi.” Mbega ni gute twotunganya ‟igikorwa c'amasengesho” dufatiye ku Abanyefeso 6: 18-20?`

`Mbega ni gute twofasha abantu bakomerekeye ku rugamba rw'iyi ntambara ihambaye? Mbega ni gute twofasha umwizera w'Umukristo umwe, mu gihe c'urugamba rushushe, yohunga kubw'ubwoba canke yafatiwe ku rugamba n'urundi ruhande?`