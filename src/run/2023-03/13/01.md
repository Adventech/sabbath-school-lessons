---
title:  Guharanira Amahoro
date:   16/09/2023
---

### Ibisomwa Vy’Icigwa Ca Rino Yinga Aho Biboneka:
Abanyefeso6:10–20; 1 Petero 4:1; 1 Petero 5:8, Yesaya 59:17; Yesaya 52:8–10, 1 Ab’i Tesalonike 5:16–18.

> <p>Umurongo wo gufata ku mutwe</p>
> “Kandi hamwe n'ivyo vyose mwabire inkinzo y'ukwizera, ni yo muzoshoboza kuzimisha imyampi ya wa Mubi yose yaka umuriro. Mwabire inkofero y'agakiza, bo n'inkota ya Mpwemu, ni yo jambo ry'Imanaˮ (Abanyefeso 6: 16, 17).

Mw‘isengesho rya John Banyan riri mu gitabo yise ngo _The Pilgrim’s Progress_, yanditse ari mw‘ibohero, ivy‘Umukristo yari aherekejwe gushika mu kirimba c‘umwami kirimwo ibirwanishwa vyose maze yerekwa ―ubwoko bwose bw‘ibigwanishwa, Umwami wabo yabategekanirije mu ntambara zose, nk‘inkota, inkinzo, inkofero, icuma gikingira igikiriza, amasengesho yose, n‘ibirato tudategerezwa kwambura. Kandi hari hariho ibikwiye vyose vyo gukoreshwa n‘abantu benshi bashoboka mu gikorwa c‘Umwami, nk‘uko inyenyeri zo kw‘ijuru zingana." Imbere y‘uko uwo Mukristo ataha, yaca yongera agaherekezwa mur‘ico cumba c‘ububiko bw‘ivyo birwanishwa maze bakamuha ibikwiye vyose akeneye kuva ku mutwe gushika ku birenge ivyo na vyo kikaba ari ikimenyamenya [ntabanduka], ko hamwe, kumbure, yohura n‘umwansi mu nzira ashobore kwigwanirira.

Ico gitabu ca Bunyan yanditse mu 1678 kitwibutsa inyandiko yanditswe kera nko mu myaka 1 600 n‘intumwa Pawulo, icete yandikiye Abanyefeso, naco kandi candikiwe mw‘ibohero. Mur‘ico cete iyo ntumwa ijejwe kujana ubutumwa hirya no hino yiyumviriye ko hariho ingabo nyinshi, ishengero, ryagiye kugendera ibigwanishwa vy‘Imana maze ryambikwa _panoplia_, iyi na yo akaba ari imvugo y‘Ikigiriki, yerekana ibigwanishwa vy‘umusirikare kuva ku mutwe gushika ku mano.

Ibigwanishwa vyose vy‘Imana birimwo ibigwanishwa vyose buri musirikare wese akeneye wo mu ngabo zayo vyo kwambara uhereye hejuru ugashika ku mano, mu gihe baba bagiye kugarukana amahoro mw‘izina ryayo.

_Nimwige icigwa ca rino yinga kugira ngo mwitegurire Isabato, yo kw’igenekerezo rya 23 Nyakanga 2023._