---
title:  Umubiri Ubumbiye Hamwe Wa Kristo
date:   05/08/2023
---

### Ibisomwa Vy’Icigwa Ca Rino Yinga Aho Biboneka:
Abanyefeso 4:1–16; Ab’i Filipi 2:3; Zaburi 68:18; Ivyakozwe n’intumwa2; 1 Ab’i Korinto 12:4–11, 27–30; Yesaya 5:4.

> <p>Umurongo wo gufata ku mutwe</p>
> “Kandi yahaye bamwe kuba intumwa, abandi kuba abavugishwa na we, abandi kuba abungere n'abigisha: kugira ngw'abera babone gutungana, baheze bakore igikorwa co kugabura ivy'Imana, bubake umubiri wa Kristoˮ (Abanyefeso 4: 11, 12).

Kimwe mu bitito vya Arsop citwa ngo ‟The Belly and the Feet‖ (mu Kirundi twovuga ngo Inda n‘ibirenge), kivuga ko: ‟Umusi umwe inda n‘ibirenge vyigeze guharira ku bijanye n‘akamaro kavyo, hama mu gihe ibirenge vyaguma bivuga ko ari vyo bikomeye cane kuko biguma bijana umushishito hirya no hino, uwo mushishito na wo waciye wishura ngo, ‗Ariko bagenzi banje beza, hamwe ntokwakira ibifungurwa muri jewe, ntimwoshobora kwikorera ikintu na kimwe‘" – Lloyd W. Daly, Aesop Without Morals (New York : tomas Yoseloff, 1961), p. 148.

Na Pawulo, nk‘uko biri, yakoresheje umubiri w‘umuntu kugira ngo agire ico avuga mu vy‘impwemu. Kubwa Pawulo, umubiri w‘umuntu – n‘ishengero nk‘umubiri wa Kristo – ugizwe n‘ingingo nyinshi kandi zifise ubushobozi butandukanye, kandi izo zose zitegerezwa gukorera hamwe kugira ngo umubiri ubone kugira amagara meza. Mu Banyefeso 4: 1-16, Pawulo yongeye gukoresha ikigereranyo c‘umubiri nka kimwe nyene yigera gukoresha neza ubwa mbere (Abaroma 12: 3-8; 1 Ab’i Korinto 12: 12-31). Ubu ho Kristo ni we mutwe w‘umubiri, yahaye uwo mubiri abantu bafise impano bafasha mu gushira hamwe uwo mubiri, aho buri rugingo rwose – buri mwizera wese w‘ishengero – agenda agira ico akora mu bushobozi yahawe ku nyungu y‘umubiri wose muri rusangi.

Ishusho ya Pawulo y‘ivy‘amagara meza, umubiri wiyunze hamwe biradufasha gutahura ihangiro Imana idufitiye: kuba abagize ishengero ryama ivyamwa vyiza ryiyungiye muri Kristo.

_Nimwige icigwa ca rino yinga kugira ngo mwitegurire Isabato, yo kw’igenekerezo rya 12 Myandagaro 2023._