---
title:  Ubumwe Buva Kuri Mpwemu
date:   06/08/2023
---

`Soma Abanyefeso 4: 1-16. Mbega ni gute Pawulo atera umwete abizera ngo baharanire ubumwe bw'ishengero?`

Pawulo atangura igice ca kabiri c‘icete c‘Abanyefeso (ibice vya 4-6) akoresha akamo gakangurira abantu ku kugiriranira ubumwe, ariko mu bice bibiri nyamukuru. Ubwa mbere, mu Banyefeso 4: 1-6 asaba abizera guharanira ‟ubumwe buva kuri Mpwemu" mu kwerekana imyifato myiza yubaka ubumwe (Abanyefeso 4: 1-3), ako na ko akaba ari akamo ashigikirisha urutonde rwo mu buryo bw‘icese kigizwe n‘aya majambo ngo ‟umwe" incuro indwi (Abanyefeso 4: 4-6).

Ubwa kabiri, mu Banyefeso 4: 7-16, Pawulo afata ko umwe Yesu yanesheje kandi yashizwe hejuru ari Isōko ry‘ubuntu riri mu bantu biyemeje gusabikanya n‘abandi ubutumwa bwiza (Abanyefeso 4: 7-10) akongera kandi kwerekana ukuntu abo bantu na bo, bafatanije n‘abanyeshengero bose, bafise ico baterera mu bijanye n‘amagara meza, gukura, no gushira hamwe umubiri wa Kristo (Abanyefeso 4: 11-16).

Nk‘uko iki gice gitangura, Pawulo atumirira Abakristo ngo ‟mugende uko bibereye ihamagarwa mwahamagaweˮ (Abanyefeso 4: 1). Yakoresheje irivuga ‟kugenda" mu buryo ngereranyo bwo kwifata, canke kubaho (raba Abanyefeso 2: 2, 10; Abanyefeso 4: 17; Abanyefeso 5: 2, 8, 15). Iyo Pawulo afatira kw‘ihamagarwa ryabo, aba ariko avuga ihamagarwa ry‘ukwizera Rukristo (Abanyefeso 1: 18; Abanyefeso 2: 4-6, 13). Pawulo akeburira abizera kugira umwifato wubaka ubumwe, wa wundi werekana integuro ya nyuma y‘Imana (Abanyefeso 4: 9, 10). Atanguza ako katuzo ng‘aha n‘umuhamagaro wo kugendera ubuntu bumwe bushikana ku kugiriranira ubumwe (Abanyefeso 4: 1-3), aha twovuga nko kwicisha bugufi, ubugwaneza, no kwihangana.

Reka twihweze noneho buri ngingo yose.

Ahandi hantu Pawulo asobanura iri jambo kwiyorosha, mu Banyefeso 4: 2 (kwishira hasi), mu kwongerako iciyumviro co ‟kwumva ko mugenzi wawe akurutaˮ (Ab’i Filipi 2: 3). Kwiyorosha, mur‘ico gihe, bishobora gutahurwa nk‘aho ari umwifato mubi wo kwisuzuguza (raba Ab’i Kolosayi 2: 18, 23) ariko ahandi na ho ko ari mwiza kuko ujanye no kwemera hamwe no gukorera abandi.

Ubugwaneza (Abanyefeso 4: 2) bushobora gusobanurwa nk‘aho ari ‟umwifato mwiza wo kutifata nk‘aho uri hejuru y‘abandi canke ko wihagije ubwawe muri vyoseˮ vyongeye kandi bishobora kuvuga ‟kugira nezaˮ, kwitwararika abandi, no kwiyanka ubwawe. ."—Frederick Danker, ed., _Greek-English Lexicon of the New Testament and Other Early Christian Literature_, 3rd ed. (Chicago: University of Chicago Press, 2000), p. 861.

Ubwa nyuma, kwihangana (gereranya no kubabazwa igihe kirekire) ni gushobora kwihanganira agasomborotso canke ibigeragezo. Iyi myifato myiza, mur‘uwo mwanya, yose ikoranirijwe ku ngingo yo gutera ivyatsi ivyo kwigira agahambaye, ahubwo, ugashira imbere agaciro k‘abandi.

`Kwiyorosha, kugira neza, kwihangana. Niwiyumvire ku kuntu iyi myifato runtu ishobora kudufasha ku kugiriranira ubumwe nk'ihanga. Mbega ni gute dushobora kumenya kugendera iyo myifato runtu?`