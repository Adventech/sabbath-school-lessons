---
title:  Ubugwaneza (Si Umururazi)
date:   17/08/2023
---

Mu gufatira ku musi wo gucungurwa (Abanyefeso 4: 30), Pawulo yatumiye abasomyi biwe kuraba neza uburyo bakoreshamwo amajambo yabo mu bijanye n‘ukugaruka kwa kabiri kwa Kristo. Abanyefeso 4: 31, 32, mur‘ico gihe, hashobora gutahurika nk‘aho hariko havuga ikoreshwa ry‘amajambo mu gihe twegereje uwo musi uhambaye.

`Mu bijanye n'ukugaruka kwa Kristo, mbega ni iyihe myifato n'imibereho, bijaniranye n'amajambo, dukwiye kwiyamiriza? Mbega ni iyihe myifato n'imibereho dukwiye gukurikiza? Abanyefeso 4: 31, 32.`

Mu gisabo canyuma co mu Banyefeso 4: 17-32, Pawulo yongeye kandi gutanga itegeko ryo kwihanikiriza, iryo na ryo ryerekanye ibibi bitandatu bikwiye ‟kutuvamwoˮ (Abanyefeso 4: 31); n‘itegeko ryiza ryo kugira neza, kugiriranira imbabazi, no guharirana (Abanyefeso 4: 32), no kwiyumvirana. Abizera bategerezwa guharirana umwe ku wundi ‟nk‘uko Imana na, yo yabahaririye muri Kristoˮ (Abanyefeso 4: 32). Urwo rutonde rw‘ibibi bitandatu rutanguzwa kandi rugaherezwa n‘amajambo asanzwe kandi ashira hamwe ibintu vyose, ‟umururazi woseˮ hamwe ‟n‘inzigo yose.ˮ Hagati y‘aho haca haza ayandi majambo ane: ‟kunjingitwaˮ ‟uburakeˮ, ‟gutonganaˮ, ‟gutukanaˮ (Abanyefeso 4: 31).

Iryanyuma risobanura ijambo ry‘Ikigiriki blasphemia, iryo na ryo Icongereza kikaba ari ryo catiye nk‘ijambo rijaniranye neza mu kuvuga imvugo yo kurwanya Imana. Ariko kandi, iryo jambo ry‘Ikigiriki ryerekana imvugo ituka Imana canke abandi bantu nko ‟gutonganaˮ canke ‟amajambo mabi.ˮ Muri urwo rutonde iyi myifato (umururazi, kujingitwa, uburake) isa n‘aho irangirira mu majambo y‘uburake (gutongana, no kuboroga).

Nk‘uko biri, Pawulo yariko yiyamiriza imvugo Rukristo. Imyifato iteza amajambo y‘uburake n‘ingingo zose zerekeza kw‘ikoreshwa ryayo bikwiye gukurwa mu bintu bigize ubuzima Rukristo. Umuryango Rukristo ni ho uzotera imbere kandi n‘ubumwe bw‘ishengero bubone gukomera (gereranya Abanyefeso 4: 1-16) ahantu ivyo bintu bizoba vyarashizwe ku ruhande.

Amajambo mabi, n‘ubwo biri ukwo, ntakwiye kwiyamirizwa cane nko gusubirizwa. Ibiyago vyacu n‘ibikorwa vyacu hagati mu muryango wa Kristo – no hakurya yawo, na ho nyene – ntibikwiye gusunikwa n‘agashavu ariko bikwiye guterwa n‘ubugwaneza, kwiyorosha, no guharirana bishingiye ku kwizera kuzima kw‘abantu bose, uguharirana nka kumwe Imana yatugiriye twese muri Kristo (Abanyefeso 4: 32). Pawulo yerekana ‟uguharirana kwo mu buryo bushinzeˮ (vertical) (kumwe twahabwa n‘Imana) nk‘aho ari co citegererezo ‟c‘uguharirana gukitseˮ (horizontal) (kumwe tugirirana hagati y‘umwe n‘uwundi; gereranya n‘Ab’i Kolosayi 3: 13; Matayo 6: 12, 14, 15).

`Niwiyumvire ku bubasha bw'amajambo yawe. None ni gute ushobora kuyakoresha kugira ngo abe ayo gukuza abandi, kubatera umwete, no kwubaka ukwizera kwabo?`