---
title:  Ibindi Vyo Kwiga No Kuzirikana
date:   18/08/2023
---

‟Nimureke ibiyago vyanyu bigende mu buryo mutazohava mukenera kwicuza. Ntimukaratse Mpwemu w‘Imana, kandi ari we yabashizeko ikimenyetso gushika ku musi wo gucungurwa. . . Nimba mugendeshwa n‘urukundo ruvuye ku mutima, muzokwama murondera gushigikira no gukomeza mwene wanyu mu kwizera kwose kweranda. Nihagira ijambo risohoka rishobora gukomeretsa mugenzi wawe canke mwene So, ntiwemere ko imvugo nk‘iyo isohoka. Azoba ari igikorwa c‘umurwanizi. Ibutsa umuntu ariko avuga n‘ubugwaneza bwinshi ko ijambo ry‘Imana ribuzanya ubwoko nk‘ubwo bw‘ibiyago.ˮ - Ellen G. White, Adventist Review and Sabbath Herald, June 5, 1888.

Mbega ni gute ishengero ryawe ryohinduka hamwe mwese na buri mwizera wese mwofata ingingo yo gutanga isezerano rigizwe n‘amajambo nk‘aya akurikira?

1. Nipfuza ko ubwaku bwanje mw‘ishengero ry‘Abadivantiste b‘umusi w‘indwi no hakurya yaryo bwoba bwiza, bwubaka, bukomeza ukwizera, kandi bwokwongerereza imyifato runtu (Abanyefeso 4: 29).

2. Mfatiye ku kamo ka Kristo ko kubumbatira ubumwe n‘urukundo, nzokoresha ingufu nyinshi mu gushigikira abantu bakora kandi bavuga ibintu nizera ko ari vyiza aho gutunga urutoki amakosa y‘abantu nizera ko bakora ibibi (Yohana 13: 24, 35; Yohana 17: 20-23; Abanyefeso 4: 1-6; 1 Ab’i Tesalonike 5: 9-11).

3. Ninaramuka ntemeranije n‘uwundi muntu ku kintu kinaka, nzomwubaha kuko ari umwizera mugenzanje. Nzokwemanga agateka kiwe n‘umwitwarariko wiwe kuri Kristo. Nzokwerekana aho mpagaze mu bugwaneza, ntarinze gukoresha ingufu (Abanyefeso 4: 31, 32).

4. Nzobaho nezerewe, mu kuguma ndondera akaryo kose gashoboka ngo nubake kandi nkomeze abanyeshengero bagenzanje, mu gihe ndindiriye ukugaruka kwa Kristo (Abanyefeso 4: 29, 30; Ab’i Galatiya 6: 2; Abaheburayo 10: 24, 25).

**Ibibazo Vyo Kwigira Hamwe**

`Subira mwihweze zirya ncuro 11 mu cete c‟Abanyefeso aho Pawulo asobanura burya butatu bweranda bugize Imana imwe rudende mu gihe bakorera hamwe kubw‟agakiza k‟umwana w‟umuntu. None ni gute aka kamo kagiye gasubirwamwo incuro nyinshi kadufasha gutahura neza ubwo butatu bweranda? Abanyefeso 1:3–14, Abanyefeso 1:15–23, Abanyefeso 2:11–18; Abanyefeso 2:19–22; Abanyefeso 3:1–13; Abanyefeso 3:14–19; Abanyefeso 4:4–6; Abanyefeso 4:17–24; Abanyefeso 4:25–32; Abanyefeso 5:15–20; Abanyefeso 6:10–20 (aho izina ‟Umwami,” Abanyefeso 6:10, ryerekaza kuri Kristo).`

`Mbega ni gute impanuro Pawulo atanga mu bijanye n‟imvugo Rukristo (Abanyefeso 4: 25-32) iberanye n‟iki gihe c‟imashini nyabwoko – mu bijanye no guhanahana amakuru, aho kenshi na kenshi izo mashini zikoreshwa mu mazu y‟idandarizo kandi ntizigire abo zanditsweko, ku mirongo ngurukanabumenyi kandi zicako ibintu bishobora kwicana.`