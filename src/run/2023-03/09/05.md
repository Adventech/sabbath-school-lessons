---
title:  Kugura Uburyo Ubugwiza
date:   23/08/2023
---

Pawulo aheraheza Abanyefeso 5: 1-20 n‘imigwi ibiri y‘ibisabo, Abanyefeso 5: 15-17 n‘Abanyefeso 5: 18-20, akagenda aheraheza umugwi n‘inyungu ikomeye iri mu guhuza ibitsina mu buryo butunganye. Umugwi wa mbere utangurana n‘iki gisabo ngo, ‟Nuko mwirinde cane uburyo mugenda, mwoye kugenda nk‘imburabwengeˮ (Abanyefeso 5: 15), hongeye gusubirwamwo muri ubu buryo ngo, ‟Nuko ntimube ibipfu, ariko mutahure ivy‘Umwami wacu agomba ivy‘ari vyoˮ (Abanyefeso 5: 17). Hagati y‘ivyo hariho akamo ngo ‟mugura uburyo mubugwiza, kukw‘imisi ari mibiˮ (Abanyefeso 5: 16).

`Raba aka kamo ka Pawulo ko kubaho mu buryo bukayanganisha ubwenge burimwo kumenya gutandukanya ibintu n'ibindi kubwo gusenga (Abanyefeso 5: 15-17). Mbega ni irihe tandukaniro riri hagati yo kutagenda nk'imburabwenge no kugendana ubwenge? Vyongeye kandi, mbega 'kugura uburyo ubugwizaˮ bishaka kuvuga iki?`

Mu cete c‘Abanyefeso, Pawulo yagiye akoresha kenshi ikigereranyo rusangi co mw‘Isezerano rya Kera co ‟kugenda‖ mu kuvuga uko umuntu akwiye kubaho (Abanyefeso 2: 2, 10; Abanyefeso 4: 1, 17; Abanyefeso 5: 2, 8). Ng‘aha yakoresheje ico kigereranyo mu gutera umwete abashaka kuba abigishwa. Neza na neza kumwe ukwiye ‟kuraba intambuko zaweˮ iyo uriko uragenda mu nzira y‘ibihonamanga canke mu mwiza, ni kwo n‘abizera bakwiye ‟kuraba neza uko bagendaˮ (Abanyefeso 5: 15). Kubera ko Abanyefeso 5: 15 habangabanganye n‘Abanyefeso 5: 17, dushobora guca tubona indangurajambo y‘ico ari co kubaho nk‘abanyabwenge. Ntibisaba kwirirwa tuba incabwenge zaminuje amashuri. Kugira ubwenge ni kuja hakurya y‘ico turico ubwacu, ‟gutahura ivy‘Umwami wacu agombaˮ (Abanyefeso 5: 17).

Pawulo yongera kandi gutera intege abagomba kuba abigishwa akoresheje ishusho ikomeye. Mur‘iyi mvugo ngo ‟mugure ubwenge mubugwizaˮ (Abanyefeso 5: 16; gereranya n‘iyi mvugo ngo ‟gucungura umwanyaˮ, NKJV), Pawulo yakoresheje irivuga exagorazō (gereranya n’Ab’i Kolosayi 4: 5).

Ufatiye ku vyabera mu bibanza vy‘akaguriro, ni ubwoko bukomeye bw‘irivuga ‟kuguraˮ rishaka kuvuga kandi ‟kugura uburyoˮ ku kintu catanzwe mu gihe turindiriye ukugaruka kwa Kristo. ‟Igiheˮ ng‘aha ni ijambo ry‘Ikigiriki kairos, iri na ryo rikaba ryerekana ikiringo c‘akaryo keza. ‟Igiheˮ co kugeza kw‘iherezo ni ikiringo ciza co gukoresha ijana kw‘ijana. Ni n‘igihe kandi giteye ubwoba kubera ko ‟imisi ari mibiˮ (Abanyefeso 5: 16; gereranya n’Abanyefeso 6: 13; Ab’i Galatiya 1: 4) kubera ko kandi ubuzima bw‘iyi si busigaye buganzwa ‟n‘umutware aganza ikirereˮ (Abanyefeso 2: 2).

Mu gihe abizera barindiriye ukugaruka kwa Kristo, babayeho mu bihe bigoye, bimwe Pawulo yerekana ko biteye amakenga ariko kandi bizana inyungu. Bategerezwa kwigengesera neza mu buryo bakoresha igihe gisigaye nk‘uko abahigi bakora mu mwanya muto w‘uruhigi baba basigaranye. N‘ubwo tudashobora kugura agakiza, ico kigereranyo kiguma ari impamo: gucakira ivyo twaherewe muri Kristo.