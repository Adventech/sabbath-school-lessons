---
title:  Kugira Ubwenge Mu Buzima
date:   19/08/2023
---

### Ibisomwa Vy’Icigwa Ca Rino Yinga Aho Biboneka:
Abanyefeso 5:1–20; 1 Ab’i Korinto 5:1–11; Ivyahishuriwe Yohana 16:1–16; Ab’i Kolosayi 4:5; Imigani 20:1; Imigani 23:29–35; Ivyakozwe n’Intumwa 16:25.

> <p>Umurongo wo gufata ku mutwe</p>
> “Nuko mwirinde cane uburyo mugenda, mwoye kugenda nk'imburabwenge, ariko mugende nk'abanyabwenge, mugura uburyo mubugwiza, kukw'imisi ari mibi. Nuko ntimube ibipfu, ariko mutahure ivy'Umwami wacu agomba ivy'ari vyoˮ (Abanyefeso 5: 15-17).

Ntihaciye igihe kirekire hari indobo yo mu kiyo yateretswe kw‘isoko mu gihugu c‘Ubwongereza. Abaguzi bayibona nk‘aho ari iyo mu kinjana ca cumi n‘icenda mu Bufaransa, indobo yo gushiramwo umuvinyu utukura, maze bavuga ko ikwiye kugurwa amadorali 200. Abarondezi b‘abaguzi (commissionnaires) babiri ni bo bahavuye babona ko ari indobo idakunze kuboneka ku masoko, ko ari indobo ituruka mu ba Isilamu. Ko igiciro nyakuri cayo kingana n‘amahera y‘abanyaburaya miliyoni 5 (hafi y‘amahera y‘abanyamerika miliyoni 6, 5). Mbega ni igiki catumye abo barondezi b‘abaguzi bayiha agaciro kangana gurtyo? Uwo mwene kurondeza abaguzi wewe yari asanzwe azi ikintu mwene kugurisha ubwiwe atari asanzwe azi: agaciro nyakuri k‘iyo ndobo.

Mu Banyefeso 5: 1-20, Pawulo yavuguruje ivyo abapagani n‘abizera bari basanzwe baha agaciro. Abapagani baha agaciro inkuru z‘ubupfu (Abanyefeso 5: 4), amazimano y‘ibinyobwa biboreza (Abanyefeso 5: 18), ubushakanyi n‘ibihumanya (Abanyefeso 5: 3, 5) nk‘aho ari vyo bikenewe cane mu buzima. Abizera, n‘ubwo biri ukwo, bari basanzwe bazi ko hariho umusi w‘umunezero wegereje aho agaciro nyakuri k‘ibintu vyose kazoja ahabona (Abanyefeso 5: 5, 6). Ahubwo, aho gushira imyitwarariko yabo ku birori no mu kaborerwe, bakwiye gushira imbere, mu bindi bintu vyose, ‟ingeso nziza zose no mu kugororoka no mu kuriˮ (Abanyefeso 5: 9) muri Kristo. Nuko rero, Pawulo yabahanuye ngo bakimbukire ubutunzi bubonerwa muri Kristo kuko bageze (nk‘uko biri kuri twese) kw‘irembo ryinjira mu bihe bihoraho (Abanyefeso 5: 15-17).

_Nimwige icigwa ca rino yinga kugira ngo mwitegurire Isabato, yo kw’igenekerezo rya 26 Myandagaro 2023._