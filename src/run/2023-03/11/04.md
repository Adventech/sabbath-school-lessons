---
title:  Abagurano Bo Mu Gihe Ca Pawulo
date:   05/09/2023
---

`Soma ibijanye n'impanuro ku bagurano no kuri ba shebuja b'abagurano mur'iyi mirongo ikurikira: Abanyefeso 6: 5-9; Ab’i Kolosayi 3: 22-4: 1; 1 Ab’i Korinto 7: 20-21; 1 Timoteyo 6: 1, 2; 1 Petero 2: 18-25. None ni gute wovuga iyo mpanuro mu ncamake?`

Birateye ubwoba kwumva Pawulo ahanura ba shebuja b‘abagurano b‘Abakristo ko abagurano b‘Abakristo na bashebuja b‘abagurano b‘Abakristo bokwicara hamwe mu mazu y‘amashengero yo muri Efeso. Kuba umugurano mu gihe c‘Abagiriki n‘Abaromani bishobora kuba bitandukanye n‘uko bivugwa mw‘Isi Nshasha mu buryo bukomeye. Ntivyari bishingiye ku mugwi munaka usanzwe w‘abantu. Mu bisagara, no mu bagurano bo mu ngo zimwe zimwe barahabwa amahigwe yo kuja mu mashuri kandi barashobora no gukora nk‘abanyabugenegene, abaganga, n‘aba ‟_philosophes_."

Abagurano bo mu ngo bashobora gushika aho bahabwa umwidegemvyo inyuma y‘ikiringo kinaka bakora, n‘ubwo abagurano benshi batigera baronka uwo mwidegemvyo. Mu kurondera kumenya ubudasa nk‘ubwo, igitigiri kinini c‘ubusobanuro bwa za Bibiliya zitandukanye bwasobanuye ijambo ry‘Ikigiriki _doulos_ (‟umugurano") ryo mu Abanyefeso 6: 5-8 ngo ‟nk‘umukozi w‘umuja."

Hatarinze kurabwa igihe ico ari co cose, imico kama y‘abantu iyo ari yo yose, n‘ibihe ivyo ari vyo vyose, ubuja ni ikibi kitababarirwa, kandi Imana izocira urubanza, kandi ihane, ivyo kugira abantu abaja hisunzwe ubutungane bwayo butagira iherezo – kand‘ivyo twobikenguruka.
Akamo k‘uwahoze ari umuja yitwa Publilius Syrus karumvikana, aho agira ngo: ‟Cotuma upfa hakuba umuja atagira agaciro." Uravye ukuri kw‘ibintu vyose bisanzwe bikorwa, ubusobanuro bwa _doulos_ nk‘umuja ni bwo umuntu yokwemera, kuko abo baja babayeho munsi y‘umukazo wa ba shebuja (Abanyefeso 6: 9).

Igikorwa c‘ubuja ni co camye ari co kibi gikabije mu misi ya Pawulo. Yagitoreye umuti, atari nk‘umuntu azanye ivugurura mu bantu ariko nk‘umwungere ariko ahanura abizera uko bakwiye kwifata imbere y‘ivyo bintu bisanzwe bikorwa no kugira ngo bagire indabo nshasha yenena kw‘ihinduka ry‘umwizera ku giti ciwe, ivyo na vyo bikazohava bitandukira abantu bose muri rusangi.

Uwitwa Scot McKnight yanditse ati: ‟Imbono yiwe ntiyari iyo gukura abagurano mu buja mur‘ico gihe c‘ingoma y‘Abaromani. Ahubwo imbono yiwe yari ijanye n‘ikindi kintu kirengeye ico gukura abantu mu buja, ni kuvuga, gushiraho umwifato mushasha umeze nk‘umuvukano ushingiye ku gufata uwo ari we wese nk‘umwana w‘Imana. . . . Kubwa Pawulo iryo hinduka rishasha ryategerezwa gutangurira mw‘ishengero, mu mubiri wa Kristo, ku rwego rw‘akarere k‘intango, no mu mashengero yakoranira mu ngo z‘Abakristo no mu rugo rw‘abizera." – Scot McKnight, _The Letter to Philemon_ (Grand Rapids, MI: Eerdmans Publishing, 2017), pp. 10, 11.

`Kamwe mu tunenge two mu mateka y‟Abakristo ni aka kajanye n‟ukuntu umuntu yakoresha iyi mirongo ya Bibiliya ivuga ibijanye n‟ubuja mu gushigikira ico kibi. Mbega ni ubuhe butumwa buteye ubwoba dukwiye kwirinda mu bijanye n‟ukuntu dukeneye gufata Ijambo ry‟Imana n’umwitwarariko munini?`