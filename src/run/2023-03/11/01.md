---
title:  Kwumvira Kristo Ku Rugero Rwo Hejuru
date:   02/09/2023
---

### Ibisomwa Vy’Icigwa Ca Rino Yinga Aho Biboneka:
Abanyefeso 6:1–9; Mariko 10:13–16; Ab’i Kolosayi 3:21; 1 Petero 2:18–25; 2 Ab’i Korinto 5:10; Ab’i Kolosayi 3:24, 25.

> <p>Umurongo wo gufata ku mutwe</p>
> “Namwe ba shebuja, mubagirire murtyo nyene, mwirinde kubakangisha, kuko muzi y'uko Shobuja musangiye ari mw'ijuru, kandi ntarobanura abantu ku butoniˮ (Abanyefeso 6: 9).

Muri 2018 hari igicapo co mu buryo bw‘utugenegene mw‘iratiro ry‘ivya kera vya Bibiliya yo mu gisagara ca Washington, DC, cakweze ubwenge bw‘abantu benshi. Yari incamake ya Bibiliya yo kwigisha ingingo nyamukuru zo kwizera kandi ikiyamiriza umurongo wose utumirira abantu kugumuka kw‘abagurano. Casohowe mu 1808, ico gisomwa ntigikuraho umurongo ngaha canke harya. Ivy‘ijana mirongo icenda vy‘Isezerano rya Kera birabuzemwo, hamwe n‘ivy‘ijana 50 vyo mw‘Isezerano Rishasha. Mu bice 1 189 bigize Bibiliya, hasigayemwo gusa ibice 232.

Imirongo isa n‘iyigomba gushira imbere amabi akorerwa abagurano, cane cane ukuyemwo myinshi mu yivuga inkuru z‘ubutumwa bwiza zo muri Bibiliya, yoyo yagumyemwo uko yakabaye, harimwo n‘imirongo ikunze gukoreshwa nabi nk‘iyi ngo ‟Bagurano, mwumvire ba shobuja bo ku mubiri, nk‘uko mwumvira Kristo, mububashe muhinda agashitsi, mutagira ubupfunya mu mitima yanyu‖ (Abanyefeso 5: 6).

Uyu musi, muri kino gihe cacu no mu micokama yacu, ingorane yacu nyamukuru ni iyo gusoma Abanyefeso 6: 1-9 dukurikije inkuru yose y‘ivy‘agakiza, nk‘uko yahishuwe muri Bibiliya yose. Mbega ni ibiki dushobora kwiga mu gihe twitegereza Pawulo ariko akoresha ingingo nkuru z‘ubutumwa bwiza mu bantu bo mugihe ciwe cari carononekaye?

_Nimwige icigwa ca rino yinga kugira ngo mwitegurire Isabato, yo kw’igenekerezo rya 09 Nyakanga 2023._