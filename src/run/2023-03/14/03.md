---
title:  Twacunguriwe Kuba Ihanga
date:   25/09/2023
---

`Mu gihe usoma Abanyefeso 2, rondera kwishura iki kibazo gikurikira: Mbega ni igiki Imana yadukoreye biciye mu Mwana wayo Yesu Kristo?`

‟Ariko Imana". . . . ‗Aya majambo abiri ategerezwa kuba ari yo yambere na mbere yuzuyemwo ivyizigiro bizwi ku bana b‘abantu. Mu Banyefeso 2: 1-10, Pawulo yerekanye ibibi bibishe vyo muri kahise vy‘abariko baramwumviriza. Mu kwerekana amahigwe mabi y‘abana b‘abantu bose, bari bahahamiye ku kurwanya Imana, ubuzima bwabo bwiziziwe n‘icaha na Satani (Abanyefeso 2: 1-3). ‟Ariko Imana, kuko ari umutunzi w‘umunyembabazi. . ." Kandi mbega ni ibiki Imana yabakoreye kandi na twe idukorera?

(1) _Yatugiranye bazima na Kristo_ – umuzuko wa Kristo ni uwacu na twebwe nyene.

(2) _Yatuzuranye na Kristo_ – iduzwa rya Kristo ryabaye iryacu na twebwe nyene.

(3) _Mw’ijuru, yatwicarikanye na Kristo_ – kwambikwa urugori rw‘ubwami kwa Kristo kwabaye ukwacu na twebwe nyene (Abanyefeso 2: 4-7). Ntituri indorerezi ku mahindagurika y‘ibintu bizobera kw‘isi vy‘ubuzima bwa Kristo! Imana yafashe mu minwe ivyo bikorwa, atari uko tubibereye ariko ari kubera ubuntu bwayo (Abanyefeso 1: 8, 9), kandi yiteze ko abera bagiriranira ubumwe na Yesu maze babone ‟gukora ibikorwa vyiza" (Abanyefeso 2: 10).

Nimba Abanyefeso 2: 1-10 higisha ko tubayeho mu runani na Yesu, Abanyefeso 2: 11-22 hoho higisha ko tubayeho mu runani n‘abandi nk‘abagize ishengero. Urupfu rwa Yesu rufise inyungu zo mu buryo bushinze, mu gushiraho imigenderanire y‘abizera n‘Imana (Abanyefeso 2: 1-10), n‘iyindi yo mu buryo bukitse – ishimangira imigenderanire yacu n‘abandi (Abanyefeso 2: 11-22). Biciye mu musaraba wiwe, Yesu yasamburiye hasi ibintu vyose vyahora bitandukanya abizera b‘Abanyamahanga n‘ab‘Abayuda, harimwo n‘ikoresha nabi ry‘ivyagezwe kugira ngo azibe ikimanga (Abanyefeso 2: 11-18). Hariho n‘ikindi kintu Kristo yubatse – ingoro itangaje kandi nshasha igizwe n‘abizera. Abanyamahanga, noneho basigaye bafatanye n‘abizera b‘Abayuda mu guhinduka umwe. Na twe, nyene, twahindutse abo mw‘ishengero ry‘Imana, ‟ingoro yera mu Mwami" (Abanyefeso 2: 19-22).

Biciye mu buntu bw‘Imana, murafise amahigwe yo kubaho uyu musi mu runani na Yesu hamwe n‘abandi bizera bagenzi bawe.

Abanyefeso 2: 8-10 hagize uruhara mw‘ihindukira ry‘abantu benshi. Martin Luther yasanze mur‘iyi mirongo ubuntu bwamukoze ku mutima, kandi yavumbuye ukuri gushigikira Ivugurura: agakiza kazanwa n‘ukwizera kwonyene. Mu 1738, inyuma y‘imisi cumi n‘umunani yihanye mw‘ishengero London‘s Aldersgate Street, John Wesley yatanze igisigurwa muri Oxford Universiy, atera ‟akamo kavuye ku mutima" n‘itegeko rigenga umuhari mushasha." Umurongo wiwe ni uwihe? Abanyefeso 2: 8. (raba A. Skevington Wood, ‟Strangely Warned : The Wesleys and the Evangelical Awakening," Christian History [magazine], vol. 5, no. 1 [1984]).