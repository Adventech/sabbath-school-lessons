---
title:  Imana Yipfuza Kubana Natwe
date:   02/10/2023
---

`Soma Itanguriro 17:7, hamwe n’Itanguriro 28:15. Isezerano ry’Imana kuri Aburahamu hamwe no ku bamukomokako mw’iyo mirongo ryari rishingiye kuki?`

Mu nyandiko yo mw’isezerano rya kera, Imana ibandanya ikora yisunze kamere ya nyene igikorwa kugira ishike ku ntumbero yayo. Nka karorero, inyuma y’umwuzure, abantu bi Babeli bari bafashe ingingo yo guhurira ahantu hamwe kugira bubake igisagara hamwe n’umunara woshikira ijuru. Imana ica iraseruka, isobanya indimi kugira ibasabagize mw’isi yose (Itanguriro 11:9). Yaguye igikorwa cayo, ihamagara Aburamu (uwahindutse mu nyuma Aburahamu) umunyuro w’imihezagiro yayo kw’isi yose (Itanguriro 12:1-3). Amasezerano y’Imana kuri Aburahamu n’abamukomokako bose yari mu buryo bwinshi, ariko rimwe muri yo riraduga imbere ya vyose. Incuro nyinshi, Imana yama itangaza: "Nzoba Imana yawe." "Nzobana nawe" "ndi kumwe nawe" (Itanguriro 17:7,8; Itanguriro 26:3; Itanguriro 28:15).

Buke buke uko kahise kegera imbere, Yosefu yagiye muri Egiputa, ariko nk’igikoresho c’agakiza ku bwoko bwayo. Kuri buri ntambwe y’ivyo Yosefu yaciyemwo, ndetse no mu bihe bigoye vy’ubuzima bwiwe, Bibiliya irashinga intahe ko yabanye nawe (Itanguriro 39:2, 21,23). Uko urunganwe rwakurikiranye, mw’ishirwamu ngiro ry’igikorwa ciwe, Imana yarungitse Mose kuri Farawo nk’uwucungura ubwoko bwayo bwari mu bucakara muri Egiputa. Mu gikorwa ca Mose, Imana yamubwiye: Nzobana nawe (Kuvayo 3:12). Mu biringo vyinshi, Yahwe yari yaremeje icipfuzo ciwe cimbitse co kubana n’ubwoko bwiwe.

Soma Kuvayo 29:43,45. Ni iyahe imwe mu ntumbero ihambaye ry’ihema mw’isezerano rya kera? Imana yari yafashe ingingo yo kubana n’abana bayo mu buryo butandukanye. Yari yaremeje Mose icipfuzo cayo co kuguma hagai mu bana ba Isirayeri mu kwubaka igicaniro hamwe n’inyubako y’urwego rushira ku mugaragaro uburyo budasanzwe bw’igikorwa cayo: Yesu Kristo. "amashikanwa y’ibimazi hamwe n’urwego rwa kiyuda rw’abaherezi rwarashizwehokugira ruserukire urupfu hamwe n’igikorwa c’ubuhuza bwa Kristo. Ivyo birori vyose vyari bifise insiguro n’akamaro muri Kristo." Ellen G White, The Advent Review and Herald of the Sabbat, 17 decembre 1872.

`Ni gute mwerekana ikibanza c’Imana mu buzima bwanyu?`