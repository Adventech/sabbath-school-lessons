---
title:  "Igikorwa C’imana Kuri Twebwe: Igice Ca Mbere"
date:   30/09/2023
---

### Amasomo yo mw’iyi ndwi:
Itanguriro 3:9-15; Itanguriro 28:15; Kuvayo 29:43, 45; Matayo 1:18-23; Yohana 1:14-18; Yohana 3:16; Yohana 14:1-3.

> <p>Umurongo wo gufata ku mutwe:</p>
> "Uhoraho Imana ahamagara uwo muntu, aramubaza, at' Uri hehe?" (Itanguriro 3:9)

Igikorwa gifise inkomoko n’intumbero ku Mana. Igikorwa ntabwo catanguranye n’umuhamagaro wa Aburamu canke ngo gitangurane no Kuvayo (Kuvayo 12:31-42). Ndetse n’umuzo wa Yesu Kristo kw’isi (Matayo 1:18-25) hamwe n’ingendo z’igikorwa za Paulo (Ivyakozwe n'Intumwa 13:4-14:26), sizo zagaragaje intango y’igikorwa. Ico gikorwa catanguranye n’Imana ubwayo, igihe yarema itazanure hama munyuma igahava irema abantu (Itanguriro 1:26,27).

Mu nyandiko, tubona Imana iduteze ikiganza n’ibigirankana kandi yipfuza kubana n’abana bayo. Kuva mu ntango, yashizeho imigenderanire hamwe na Adamu na Eva. Ndetse n’inyuma y’iyinjira ry’icaha mw’isi, Imana irabandanya igikorwa cayo, gifise intumbero yo gusubiza itoto imigenderanire yayo n’abantu. Mu mpera rero, igikorwa c’Imana kizorangira (Ivyahishuriwe 21-22), nico gituma dukwiye kugira intege mu gikorwa co gutangaza inkuru nziza y’Uhoraho kw’isi (Ivyahishuriwe 14:6,7).

Inshimikiro ya buri gikorwa yose yabwirizwa kwerekeza ku migenderanire hamwe n’Umuremyi hamwe n’ugutahura neza akaranga kayo hamwe n’akameremere k’igikorwa cayo. Muga imbere yo gutagura igikorwa c’Imana, biba ngombwa gutahura Imana nyene igikorwa.