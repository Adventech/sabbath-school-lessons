---
title:  Imana Iduteze Ikiganza
date:   01/10/2023
---

Imana yaturemye mw’ishusho yayo kandi dusa nayo. Yaduhaye isi nziza, intumbero yayo kwari uko tubana nayo duhuza, imigenderanire ishingiye ku kintu gihambaye: urukundo. Ariko kugira ngo urukundo rube nyarwo, Imana yaduhaye iyindi ngabire idasanzwe: uguhitamwo- Umwidegemvyo wo guhitamwo inzira yo gukurikira. Ego niko, Imana yari yaratanze amategeko atomoye kuri Adamu na Eva ku ngaruka zica zo kutubaha (Itanguriro 2:16,17). Ariko mu buryo bw’ikinyoma, Satani yahenze Eva ko ashobora kurya icamwa ku giti kimenyekanisha ikibi n’iciza kandi ko ata ngaruka mbi yoba. Yemeje ko bazohinduka "nk’imana, zizi ikibi n’iciza" (Itanguriro 3:5). Ikibabaje, Eva yahisemwo kukirya, hama ahako na Adamu agira kuno. Irema ritunganye riba riracafujwe n’icaha.

Ico kiringo cahinduye umugambi hamwe n’intumbero y’intango y’Imana kw’isi yari ihejeje kurema. Igikorwa c’agakiza, icari caremwe "imbere yiremwa ry’umubumbe" (Abanyefeso 1:4), cari rero kigiye kuja mu ngiro.

`Soma Itanguriro 3:9-15. N’ayahe majambo ya mbere y’Imana kuri Adamu inyuma y’icaha, kuberiki iyo ngingo ihambaye cane uyu musi mu vyiyobokamana?`

Ego niko, Imana yarizi neza aho bari. Kubera kuzuye ubwoba, Adamu na Eva nibo bari bipfuza ahubwo kumenya ibiriko biraba. Ariko kandi bari bakeneye guhangana n’Imana kugira bashobore gutahura ingaruka mbi z’icaha cabo. Satani yategerezwa gutsindwa. Kubw’ivyo, Imana niho yatanguriye gutangaza igikorwa cayo: Umugambi wo gucungura (raba Itanguriro 3:14,15)-ivyizigiro vyonyene vyo gusubira guhuza isi n’Imana" (2 Ab'i Korinto 5:19).

Dutegerezwa rero gushira ubwenge ku kuntu imbere yo guhangana hamwe n’isezerano ryo guhuza, Imana yari yaje kurondera abantu bacumuye. Hejuru y’ico kiringo kibabaje, Imana yakoresheje ingingo zibiri ku kibazo yabajije Adamu: ukwo tumeze nk’abanyavyaha hamwe na kamere yayo y’uwutwara ubutumwa. Twarazimiye kandi turakeneye mu buryo bubabaje agakiza. Imana niyo iturondera, ifise ugushaka kuducungura no kubana natwe.

`Mu kiringo cose ca kahise, Imana ibandanya kutubaza: "Urihe?" kubwanyu, bisigura iki hama ni gute mwishura?`