---
title:  Imana Yigize Umwe Muri Twebwe
date:   03/10/2023
---

`Soma inyandiko yitangazo ry’ivuka rya Yesu muri Matayo 1:18-23. Iyo nyandiko itubwira iki ku Mana?`

"Imana iri kumwe natwe." Emanweli. Imana yari yarabaye hagati mu bwoko bwayo mw’ihema ndetse na nubu ibana nabo iciye mu muntu yabayeho ariwe Yesu wi Nazareti. Mu bisanzwe, kubw’ivuka rya Yesu, Imana yari yaratangaje mu buryo bugaragara icipfuzo cayo camaho co kubana natwe muri kamere n’igikorwa: umwana w’Imana yari umuntu yuzuye kandi akaba n’Imana yuzuye, ni nawe yemeje: "Ndi inzira, ukuri n’ubugingo. Nta wuzoshika kwa Data ntamujanye" (Yohana 14:6).

`Soma Yohana 1:14-18. N’igiki twokwigira kw’ishusho y’ubumana ya Yesu yihinduye umuntu kubw’igikorwa c’Imana kuri twebwe?`

Imana irabandanya igikorwa cayo, hama, muri Yesu Kristo, yagaragaye mu mubiri hagati mu bana bayo. "yuzuye ubuntu n’ukuri… Umwana w’ikinege yavuye kwa Data" (Yohana 1:14), yashikanye ubuhanuzi bwo mw’isezerano rya kera hisunzwe umugambi w’agakiza, yacitse umwe natwe, Imana mu mubiri w’umuntu. Ya Mana nyenigikorwa yabandanije gushitsa umugambi wayo.

`Mwiyumvire kuco bisigura kuba urukundo rw’Imana kuri twebwe ari runini ku buryo ari ahacu aho bitugarukako mu bumuntu bwacu. Ni gute twokwishura kw’urwo rukundo, ahanini ku bijanye n’igikorwa ku bandi?`