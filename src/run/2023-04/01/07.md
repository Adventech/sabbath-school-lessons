---
title:  Ibindi Vyo Kwiga No Kuzirikana
date:   06/10/2023
---

"Kirakizira kubona mu mugambi w’agakiza inyungu y’iciyumviro co guteba, bivuye ku kugwa kwa Adamu. Ahubwo ni ihishurwa ry’ibiyobeye vyanyegejwe kuva ku ntango y’ibihe"[Abaroma 16:25]. Ukwo guhishurwa kwashize ahabona ingingo zo kuva mu matanguriro arizo zamye ku ngoma y’Imana. Imana hamwe na Kristo bategekanije kuva ku ntango y’ubugarariji bwa satani hamwe n’itembagara ry’umuntu, bizanywe n’ububasha bw’umubeshi nyene ico kibi. Imana ntabwo ariyo soko y’icaha, ariko yari yarategekanije uko bizogenda n’ingene izohangana naco. Urukundo rwayo ruratangaje kw’isi yose aho yarinze itanga umwana wayo w’ikinege kugira ng’uwumwizeye wese ntazapfe ahubwo ahabwe ubugingo budashira. (Yohana 3:16)"Ellen G White, Yesu Kristo, p12.

Yesu ntabwira abigishwa biwe ko igikorwa kizoba coroshe…. Ariko ntiyobaretse ngo bagwane bonyene. Yobanye nabo, bateye intambwe mu kwizera, yobakingiye n’inkinzo y’Isumba vyose… mu gihe boba bubahirije ijambo ryayo bagakorana banama rimwe nayo, ntibotsindwa. Ni mugende mu mahanga yose, niko yabategetse. Nimugende mu bice vya kure vyo kw’isi kandi mureme kuko no hiyo nzoba ndi kumwe namwe. Mukorane ukwizera. Sinzobatererana ; nzogumana namwe, nzobafasha gukora ibikorwa inshingano zanyu, ndabarongore, ndabatere intege, ndabeze, ndabashigikire, nshire ubwenge mu makambo yanyu mu gihe muzoba muriko mugeregeza kubwira abantu ivy’ubwami bw’Imana." Ellen G White, Conquerants pacifiques, p28.

**Ibibazo vyo kwigira hamwe:**

`Nimwiyumvire kuco bisigura kuba amajambo ya mbere z’Imana ku bantu bacumuye atari: wakoze iki? canke ngo kuberiki utanyubashe?. Ahubwo, amajambo yambere yari: urihe? Ni iyihe ndemesho uku kuri kuduha kubijanye n’intumbero y’Imana kuri twebwe n’abacu bose?`

`Nimwiyumvire kuco bisigura kuba Imana ubwayo, ibicishije muri Yesu, yaje mw’isi kugira iducungure. Kristo ku musaraba yari ukugaragaza Imana nk’Imana nyenigikorwa. Bitubwira iki kuri kamere yayo?`

`Igikorwa n’ic’Imana. Kubwivyo izoha ububasha abizera kugira bashobore gushitsa igikorwa. Ku muco w’uko kuri, mu gihe muravye intambamyi bw’ivugabutumwa mw’isi, ni gute mwohangana n’ibigumbagumba hamwe n’ukudashobora canke ubwoba?`