---
title:  Imana Izogaruka Ku Bwacu
date:   05/10/2023
---

`Soma Yohana 14:1-3. Ni gute hafatanye n’ubutumwa bw’impera y’ibihe dusanga mu nyandiko?`

Mu kiringo c’igikorwa ciwe kw’isi, rimwe mu masezerano ahimbaye ya Kristo, ukwizigira guhezagiye, kwerekana kandi icipfuzo c’Umuremyi co kubana natwe ibihe vyose. Yesu yemeza: "nzogaruka, kandi nzobatwara, kugira aho ndi namwe abe ariho muba" (Yohana 14:3).

Twisunze intumwa Yohana, iryo sezerano rizoshika. "Numva ijwi rirenga, rivuye kuri ya ntebe, rit' Eh' ihema ry'Imana riri kumwe n'abantu, kand' izogerera muri bo, na bo bazoba abantu bayo, kand' Imana ubgayo izobana na bo, izoba Imana yabo" (Ivyahishuriwe 21:3).

"Igikorwa c’ugucungura kizotungana. Ahiganziye icaha hazokwuzura ubuntu bw’Imana. Isi ubwayo, imwe Satani yama asaba ko ari rwiwe, izocungurwa ndetse inashirwe hejuru… Ngaha kw’isi, aho Umwana w’Imana yabamvye ihema ryiwe ku bantu, aho Umwami w’ubuntu yabaye, yababarijwe, yapfiriye, aha , igihe Imana izohindura ibintu vyose bishasha, igicaniro c’Imana kizoba hagati mu bantu…. . Dutambukira mu muco w’Umwami, ibihe bidashira, abacunguwe bazomuhimbaza kubw’ingabire yiwe ihebuje: Emanweli, Imana muri twebwe. Ellen G White, Jesus-Christ, p 17.

Tubona ngaha ishusho nziza y’ugucungurwa. Imana nyenigikorwa izoshitsa rero icipfuzo cayo co kubana n’abana bayo ibihe bidashira. Azoba ari akaryo ko kubona no kugerageza igikorwa c’Imana nyenigikorwa mu buzima bwanyu. Mwiyumvire ubwanyu hama musangize nabandi ivyo mwize mw’ishure ryanyu mw’iyi ndwi. Hama kandi ingorane zizobatera intege zo gukuza ukwitanga kwanyu mu gikorwa c’Imana.

`Insiguro 1: Senga imisi yose igize indwi, kugira ngo Imana yugurure umutima wawe, kugira ube umwe mu bagize igikorwa cayo.`

`Insiguro 2: saba mw’izina ry’umuntu utanazi- umubanyi, uwo mukorana, umudandaza, umushoferi wa bus, uwukora ibitandukanye ku rwego rwahahurira abantu benshi… Tangur aumusengere buri musi.`