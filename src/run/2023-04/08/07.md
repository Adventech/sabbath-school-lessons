---
title:  Ibindi vyo Kwiga no Kuzirikanwa
date:   24/11/2023
---

Soma iki gice kivuga ngo ‟A Few Days at Long Point,ˮ mu gitabu, Ellen G. White: The Australian Years: 1891-1900, vol. 4, pp. 100-104.

Abanditsi b‘Ubutumwa bwiza baratanze uburorero bw‘igikorwa ca Yesu co kwubaka imigenderanire myiza n‘abantu bo mu yandi mahanga kugira ngo abakize (Matayo 8: 28-34; Mariko 5: 1-20). Nk‘uko biri, twahamagariwe kandi kurondera abagenzi no gutabara abantu bo mu yandi mahanga, na bo nyene. Urupfu rwa Kristo ni urwa buri muntu wese, atitaye ku bwoko, ku gihugu, ku butunzi, canke ku mamuko y‘umuntu. Iyo ni ingingo tudategerezwa kwigera twibagira. ‟Kand‘uwo ni we mpongano y‘ivyaha vyacu, mugabo s‘iy‘ivyacu twenyene, ariko n‘iy‘ivy‘abari mw‘isi boseˮ (1 Yohana 2: 2).

‟Abagabo n‘abagore ntibaba bariko bashitsa ivy‘Imana yategekanije, iyo bariko berekanira urukundo rwabo mu bantu bo mu muryango wabo wa hafi na hafi, . . . . hama bagakumira barya bandi bantu bari gushobora guhumuriza no guhezagira biciye mu kubaremururira imitwaro yabo. . . .

‟Iyo Umwami Yesu atwinginga ngo tugende kugirira neza abandi bantu bo hanze y‘ingo zacu, ntaba ashaka kuvuga ko urukundo tugirira abo mungo zacu rukwiye kugabanuka, kandi ko tuzokunda incuti zacu canke igihugu cacu urukundo rw‘uruheyiheyi kubera ko yipfuza ko twagura agatima ko kwiyumvanamwo. Ariko ntidutegerezwa kwugaranira urukundo rwacu n‘igishika cacu hagati y‘impome zine, hama ngo twugarane imihezagiro Imana yaduhaye kugira ngo abandi na bo ntibazoyungukireko co kimwe na twe mu munezero itanga.ˮ - Ellen G. White, Adventist Review and Sabbath Herald, October 15, 1895.

Ibanga twabikijwe ryo kuba umuhezagiro kuri abo bantu bari hanze y‘akarere tubayemwo twidibamiye, baba abo mu kindi gihugu canke umuntu atagira gifasha, ni inshingano itavuguruzwa Yesu Kristo ubwiwe yaduhaye (Ivyakozwe n’Intumwa1: 8; Mariko 11: 17).

**Ibibazo vyo Kwigira Hamwe**

`Mbega ni akahe karere kawe usanzwe widibamiyemwo, kandi ni kubera iki utegerezwa kugasohokamwo iyo bikenewe?`

`Mbega ni izihe nkurikizi zatewe na kirya kintu cashitse igihe Yesu bamwita ngo ni ‟ 'umukunzi w'inda n'umunoho wa vino, incuti y'abatozakori n'abanyavyaha' ˮ (Matayo 11: 19)? Mbega ni ibiki Yesu yariko akora vyateje ico cagiriji, kandi ni gute bitwibutsa ibijanye n‟igikorwa co kurondera abazimiye?`

`Mbega Umukristo yogarukira hehe mu bijanye no kuja mu birori vy'abatizera? None ni gute Abakristo bashobora kubikora batarinze guhonyanga imyifato ngenderwako yo muri Bibiliya?`