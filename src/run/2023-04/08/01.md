---
title:  Kujana ubutumwa mu bari mu ngorane
date:   18/11/2023
---

### Ibisomwa vy'Icigwa Ca Rino Yinga Aho Biboneka
Luke 5:17–26; Yohana 5:1–9; Gusubira mu Vyagezwe 10:19, Abalewi 23:22, Matayo 25:34–40; Yohana 15:13.

><p>Umurongo wo Gufata ku Mutwe:</p>
> “Umwami na we azobishura, ati Ndababwire ukuri: Ko mwabigiriye umwe mur‟aba bene Data bari hanyuma y‟abandi, ni jewe mwabigiriye” (Matayo 25: 40).

Luka 5: 17-25 hatanga uburorero bwinshi bw‘ukuntu Imana iriko ifasha barya bantu bari mu ngorane. Rimwe na rimwe Imana ikoresha abandi bantu kugira ngo idufashe, canke ikadukoresha natwe ubwacu kugira ngo ifashe abandi. Iki gikorwa gishobora kugorana, ariko kizana impembo nyinshi. Mu gufasha abari mu ngorane, tuba turiko turigana igikorwa c‘ubutabazi ca Yesu Kristo. Rimwe na rimwe biroroha kuvuga umuntu ari mu ngorane akeneye ubufasha; mu bindi bihe na vyo biragoye kubamenya. Uko ibintu vyoba bimeze kwose, duhamagarirwa kuba ibikoresho Imana ikoresha kugira ngo ifashe abantu bari mu ngorane, tutarinze kuraba amavuko yabo.

Bibiliya idutera intege ngo twegereze hafi ya bakavantara, kandi mu gushikira ubwizigirwa bwabo turashobora guca tumenya inzira twocamwo kugira ngo tubafashe kubona Yesu.

Mu cigwa c‘ino ndwi, umutwe w‘icigwa cacu, 'Kujana ubutumwa ku bari mu ngorane,‘ werekana ko Imana ifise integuro yo gushikana ubutumwa bwiza ku bantu bashobora kuba bari mu ngorane z‘uburyo bwinshi. Ingorane zabo zishobora kuba izo mu buryo bw‘umubiri, ibigumbagumba, bw‘amahera, canke mbere zo mu buryo bw‘imibano: ni kuvuga, bamwe bashobora gufatwa nk‘abakumiwe mu bihugu canke mu miryango yabo. Uko ingorane zabo zoba zimeze kwose, dutegerezwa kwitegura gukora ivyo dushobora vyose kugira ngo tubafashe. Iki ni co gice kiri ku ntimatima y‘ico ari co kuba Umukristo n‘ico igikorwa co kuja kurondera abazimiye gisaba.

_Nimwige icigwa ca rino yinga kugira ngo mwitegurire Isabato, yo kw’igenekerezo rya 25 Munyonyo 2023_