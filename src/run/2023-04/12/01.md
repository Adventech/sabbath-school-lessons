---
title:  Esiteri na Morodokayi
date:   16/12/2023
---

### Ibisomwa vy'Icigwa Ca Rino Yinga Aho Biboneka
Daniyeli 1:1–12; Daniyeli 6:1–9; Esiteri 2:1–10, 20; Esiteri 3:1–15; Esiteri 4:1–14; Esiteri 9:1–12.

><p>Umurongo wo Gufata ku Mutwe:</p>
> “Ndagushizeho ng'ube umuco wakira amahanga, kugira ngo n'abo ku mpera y'isi ubashikirize agakiza kanje” (Yesaya 49: 6).

Imwe mu nkuru zahumetswe zerekana ‟igikorwa c‘ubutumwa bwiza mu bantu bo mu yindi mico kamaˮ zivugwa muri Bibiliya ishobora kuba iyi dusanga mu gitabo ca Esiteri. Hari ibintu vyinshi vyagiye vyandikwa mu myaka ibihumbi n‘ibihumbi kur‘iki gitabo, kandi gushika n‘uyu musi Abayuda baracigina umusi mukuru wa Purimu, bafatiye kuri Esiteri 9: 26-31.
Esiteri na Moridekayi, muvyarawe, bari Abayuda baba ku mugwa mukuru w‘ubwami bw‘Abaperesi, i Suza. Ku mvo tutazi, aho bitandukaniye n‘abandi Bayuda bari barasubiye i Yudaya, bobo, hamwe n‘abandi, basigaye mu gihugu bari barajanywemwo nk‘inyagano.

Mu nyuma, biciye mu rukurikirane rw‘uburinzi b‘Imana, Esiteri yahavuye ahinduka umwamikazi. Dusoma ngo ‟Nuk‘umwami agomwa Esiteri, amurutisha abamikazi bose, na we arakundwakara, aba intoni mu nyonga ziwe kuruta za nkumi zose; bituma amwambika igitsibo c‘ubwami mu mutwe, amugira umwamikazi mu gishingo ca Vashitiˮ (Esiteri 2: 17).

Ni mur‘ivyo bihe Esiteri, mbere n‘ubwo wewe yari agikekeranya, yahavuye ashobora kugira uruhara ruhambaye mu mateka ya Bibiliya. Mu buryo bw‘umwihariko, iyi nkuru yerekana ukuntu abana b‘Imana, mbere n‘ubwo baba bari mu bihugu vy‘amahanga, bashobora gushingira intahe ukuri.

Igihe ico ari co cose ugezemwo, soma (canke cishamwo amaso) igitabo ca Esiteri mu gihe wiga icigwa c‘ino ndwi.

_Nimwige icigwa ca rino yinga kugira ngo mwitegurire Isabato, yo kw’igenekerezo rya 23 Kigarama 2023._