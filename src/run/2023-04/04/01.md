---
title:  Gusabikanya Igikorwa C’imana
date:   21/10/2023
---

### Ibisomwa Vy’icigwa Ca Rino Yinga Aho Biboneka:
Itanguriro 18; Yakobo 3:16; Abaroma 8:34; Abaheburayo 7:25; Itanguriro 19:1-29; Itaguriro 12:1-9

> <p>Umurongo Wo Gufata Ku Mutwe:</p>
> "Ndabaha icagezwe gisha : ni mukundane ; nk’uko nanje nabakunze, abe ariko namwe mukundana. Ni mwagiranira urukundo, ni ho bose bazomenya ko muri abigishwa banje" (Yohana 13 :34,35).

Kuva mu ntango, Aburahamu yashaka gukoreshwa n’Imana mu gikorwa. Ukwo kuri gushobora kubonwa nk’akarorero, mw’ Itanguriro 18, igihe Imana yamugabisha ku bigira bibe kuri Sodomu na Gomora: "Ereg’Umwami Uhoraho, ntazogira ico akora, atabanje kwibira akabanga abasavyi biwe avugisha" (Amosi 3 :7). Kandi mu nkuru irabana na Sodomu n’i Gomora, "Umusavyi wayo yavugisha" yari Aburahamu.

Aburahamu yari yicaye mu muryango w’ihema ryiwe, mu ndugumba yo mu gihe c’amashoka, yunamuye amaso abona abagabo batatu bahagaze bamutumbereye. "Aburahamu yakiriye abo bashitsi nk’ingenzi zarushe, kandi ntiyakekeranije ko umwe muri bo yari afise ijunja n’igihagararo c’uwubereye gusengwa". Ellen G. White, _Abakurambere n’Abahanuzi_ urup.111.

Naho biri uko, Aburahamu, bidatevye yaciye aja mu gikorwa c’Imana. Ukwinjira mu gikorwa kwiwe nk’uko bihishuwe muri ico gice, kwari ugusenga n’ugusabira ngo abantu b’isodomu n’i Gomora ntibarimbuke. Bisigura ko Aburahamu yasavye mu buryo bumwe canke mu bundi, ko abo bantu, n’aho bari abanyavyaha, ko bashoboye gukira. Kandi mu bisanzwe, aho ni ho hahagaze igikorwa yari yahawe.

Uko igice kigenda cose, hari uburanga butatu bwa Aburahamu bwahishuwe : ugutanga indaro, urukundo, n’uburanga bw’ugusenga bwashobora kumufasha cane rwose mu gikorwa ciwe.

_Nimwige icigwa ca rino yinga kugira mwitegurire isabato yo kw’igenekerezo rya 28 Gitugutu 2023._