---
title:  Kwumvira Ubugombe Bw’imana
date:   26/10/2023
---

`Soma Itanguriro 12:1-9. Ni igiki iyo mirongo itwigisha ku kwumvira ubugombe bw’Imana, mbere n’aho inzira yo gucamwo itoba itaboneka neza?`

Imwe mu buranga bwa Aburahamu kwari ukwumvira ubugombe bw’Imana. Ibintu vyose Aburahamu yaciyemwo ari kumwe n’Imana, vyarangwa n’ukwo kumvira.

Umuhamagaro: Aburahamu yaronse umuhamagaro ahawe n’ijuru ugoye: "Uhoraho abarira Aburahamu ati va mu gihugu canyu no mu muryango wanyu, no mu nzu ya So, uje mu guhugu nzokwereka." (Itanguriro 12:1). Igihe yumva ijwi rivuye mw’ijuru, ikintu ca mbere cari gutangura kuza muri we, cari kudashobora gufata nkama ivyo iryo jwi rimubwiye, kuko yari kwiyumvira ko ariko ararazirana canke yari no guhakana ubutumwa nko kuvuga ati: "Sinshobora kuva aha; ndakunda igihugu c’amavukiro yanje" "[I]gihugu nzokwereka", yari gushobora kugira ishusho idasanzwe akiyumvira n’ukuntu azoshikayo ! Ariko yaritavye umuhamagaro, yemera ko ubugombe bwiwe bwumvira ubugombe bw’Imana, kandi aca ava mu nzu ya se no mu gihugu ciwe: "Nuko Aburahamu aragenda nk’uk’Uhoraho amubariye" (Itanguriro 12:4).

Uguhitamwo ubutaka: Haradutse intonganya hagati y’abungere ba Aburahamu n’abungere ba Loti ariko Aburahamu ntiyari umuntu arwanira cane inyungu z’umubiri canke ari mu bwoko bw’abantu barwanya abo basangiye akara n’amaraso. Yumviye ubugombe bw’Imana, mbere Imana ica yongera kumuhezagira: "Loti amaze gutandukana na Aburamu, Uhoraho abarira Aburahamu at’unamura amaso yawe, uheze aho uhagaze aho witegereze i buraruko n’i bumanuko n’i burasirazuba n’iburengerazuba: iki gihugu cose ubonye ni we nzogiha, n’uruvyaro rwawe, gushitsa ibihe vyose" (Itanguriro 13:14,15).

Ukurimbuka kw’i Sodomu n’i Gomora : Igihe Imana yahishurira Aburahamu ivyo bisagara bibiri ayo bigiye kubona, Aburahamu, mu rukundo rwiwe rwinshi, yaragerageje kubirokora. Ariko kubera hatabonetse abagororotsi 10 gusa bo muri vyo, vyarakomvomvowe. Aburahamu yumvira ubugombe bw’Imana, maze aremera urubanza Imana iciriye ivyo bisagara.

Uhoraho yashoboye gukoresha Aburahamu kubera yumvira ubugombe bwayo kandi mu vyamushikira vyose. Kandi na twebwe bikwiye kutubera uko nyene.

`Intambamyi ya 1: Mu bisagara vyacu, iyo duhuye n’intambamyi zitubuza kubwiriza ubutumwa bwiza nk’uko bikwiye kandi mu buryo nyabwo, dutegerezwa kwambaza Imana kugira ngo ihaseruke.`

`Intambamyi ya 2: Rondera uburyo mwobonana imbona nkubone n’umuntu yahuye n’ingorane ihambaye isa n’iyo mwahuye wewe nyene. Bwira uwo muntu ko umusengera kandi usabe Imana ikwereke ico wokora kugira ngo umufashe.`