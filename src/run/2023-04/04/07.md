---
title:  Ibindi Vyo Kwiga No Kuzirikana
date:   27/10/2023
---

"Icatumye isengesho rya Aburahamu, n’urukundo yakunda imitima yagira ihone. Akoba yari yatewe n’ivyaha vy’ico gisagara cahumaganye, kararengewe n’icipfuzo co kurokora abanyavyaha. Ukwo gusaba yinginga cane gukwiye kutubera akarorero tubikorere abo bizingiriye mu vyaha. Impande zose dukikujwe n’imitima itera igana mw’irimbukiro mu buryo ntibukuka kando buteye ubwoba nka kurya Sodomu yari igiye kurimbuka. Umusi ku wundi, ikiremwa muntu kigenda ciyugarirako umuryango w’agakiza. Isaha ku yindi imitima irarengana urubibe rw’imbabazi. Mbega ijwi ribaburira riri hehe, kugira ryingingire umunyavyaha kugwa mu vyago biteye ubwoba bimurindiriye. Ukuboko kuramvuye kuri he ngo kumukure mu vyara vy’urupfu? 

Mbega bari he abafise amajambo yuzuye ukwicisha bugufi kandi n’ukwizera kudatezura (guhangaye) bahora batakambira Imana ngo ihangaze imitima yazimiriye mu vyaha.

Umutima Aburahamu yerekanye wari umutima w’Umukiza. Umwana w’Imana ni we Mukandizi Mukuru w’abanyavyaha. Uwatanze ikiguzi c’umutima ku muntu arazi agaciro kawo. Yihanganiye isoni z’ikibi, kandi izo soni zari mu mutima utagira agahonzi, Yesu Kristo yerekanye ku bantu urukundo n’ukugiraneza ntangere ku buryo we nyene ari we yoshobora kugutegera neza. Igihe yari yuzuye intimba n’akabonge ku musalaba, yikoreye umuzigo wamufyatagaza w’ivyaha vyose vy’isi yose, yarasabiye abariko baramucokora bamukindaga, n’ububabare budasanzwe yari afise, yaravuze ati: "Data n’ubaharire, mw’ijwi ryongorera, kuko batazi ico bakora." Ellen G. White, _Abakurambere n’Abahanuzi_, urup.113.

"Umukurambere yari afitaniye umubano mwiza cane n’ababanyi biwe, kandi yari anezerejwe n’uko mu bantu baba aho hafi yiwe bamuha icubahiro kibereye umurongozi yuzuye ubwenge, ubwitonzi n’ubushobozi. Ubuzima bwiwe n’ingeso ziwe, vyari binyuranye cane n’imico y’abasenga ibigirwamana, kandi vyatumye aguma agira ubwaku budasanzwe kuri abo bafise ukwizera kw’ukuri. Ubwizigirwa yari afise ku Mana budahindagurika, ukwicisha bugufi kwiwe, ukugira neza kwiwe, n’ukuba umuntu yiyoroheje cane, vyatumye agirirwa icizere, ubugenzi, ubwubashi n’icubahiro." _Abakurambere n’Abahanuzi_ urup.105-106.

**Ibibazo Vyo Guhanahanako Ivyiyumviro:**

`Ni ubuhe bundi burorero bukuwe mu Vyanditswe butwereka abantu bitavye umuhamagaro maze bakarangura igikorwa bahawe? Kuri Yohani Umubatizi vyamugendeye gute? Mwovuga ko yaroraniwe agashika ku ntego?`

`Soma Itanguriro 19:30-36. Mbega hatubwiye iki ku ngeso z’abacitse kw’icumu (barokotse) bavuye i Sodomu?`

`N’ibihe bindi vyigwa twoshobora kwigira ku karorero ka Aburahamu kerekana igikorwa n’uburyo yakiranguye?`

`Ni muzirikane kuri iki: mwofata ko ugusabira ibisagara vy’i Sodomu n’i Gomora kwa Aburahamu, kwoba kwararoraniwe canke ntikwaroraniwe?`