---
title:  Impano Yo Gutanga Indaro
date:   22/10/2023
---

`Soma Itanguriro 18:1-15. Ni ibihe vyerekana ugutanga indaro kwerekanywe mu nyishu Aburahamu yahaye abashitsi biwe?`

Aburahamu yari yicaye mu muryango w’ihema ryiwe mu ndugumba yo mu gihe c’amashoka. Iyo nyifato ntisanzwe. Kw’iyo saha yo mu mashoka, mu gihe c’ici, mu gihe neza na neza izuba rimena imbwa agahanga, abantu bose barondera ahari agatutu n’ahari akayaga. None ni gute aburahamu yemanze ubwo bushuhe n’indugumba kugira ngo ashobore gufasha uwirenganira atanazi?

Yaciye abona ingenzi zitatu. Biraboneka ko yari asanzwe afise akamenyero ko kwakira n’uguha indaro ba kavantara. Ni co gituma mu mutima wa Aburahamu haje kwirukanga kubasanganira. Muri ico gisomwa, yarirukanze kubasanganira avuye aho yari yiyicariye mu muryango w’ihema ryiwe. Ni ukuvuga, kandi aha harahambaye cane. Aburahamu yiyumviriye kubasanganira imbere y’uko baza aho ari.

Amaze gukubita inkoro hasi yaravuze ati: "Mutungwa namba nogira amahirwe imbere yawe, ukemera ndakwinginze nturengane umusavyi wawe: nuko bazane utuzi mwoge ibirenge, muruhukire musi y’igiti: nanje nzane utwokurya, mwihembure, mubone kugenda, ko mugendeye umusavyi wanyu" (Itanguriro 18:4,5)

Aburahamu yarazirikana igikorwa ciwe, ko ari ugusabikanya ukumenya Imana mw’isi yuzuye ubupagani, ugusenga ibigirwamana, n’ugusenga ubuhojojo bw’ibimana. Nk’uko dushobora muri ukwo guturumbukirwa, uburyo bwa mbere bwo kugira ngo igikorwa yatumwe akirangure neza, kwari ugutanga indaro yagirira abo bakavantara, busanzwe ata hantu bukunze kuboneka.

Muri ico gihe, "mu rugo rwa [Aburahamu] rwari rutunze abantu barenga igihumbi, kandi abenshi muri bo bari abakuru b’imiryango, mbere abenshi niho bari bagiheba ubupagani. Ubwoko bw’urwo rugo, rusaba ubuyobozi butajegajega, inyifato y’ubunyantegenke kandi ikekeranya ntiyari irubereye…..kandi ubwaku bwa Aburahamu bwari burengeye kure uko urugo rwiwe rutunganijwe. Ahantu hose yashinga ihema, yaca ahubaka igicaniro. Kandi igihe yaba ashinguye ihema, igicaniro co carahasigara ; kandi nk’uwari inyambukira mu gihugu c’i Kanani itagira uburagamo, yarigiye akamenya Imana kuri Aburahamu, umusavyi w’Imana, yatevye atangira ibimazi kuri kimwe co muri ivyo bicaniro, agiha Yehova" (Ellen White, _Uburezi_, urup.154,155).

Kuva mu ntango, uwo muntu yaratahura ko Imana ari yo yamuhamagaye ngo akore igikorwa yamutumye, kandi ko ahavuye agenda mu gihugu c’isezerano, ko atari ukwigendagendera nk’ingenzi zisanzwe, ariko ko ategerezwa kuba umugisha ku bamuzengurutse, no ku ruvyaro rwiwe no kw’isi yose nzima.

`Ni izihe ngingo nshimikiro mwoshobora kwigana ku gutanga indaro kwa Aburahamu?`