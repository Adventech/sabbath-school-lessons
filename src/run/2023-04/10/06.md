---
title:  Kujabuka Umusitari
date:   07/12/2023
---

`Soma Ivyakozwe n’Intumwa17: 24-34. Mbega ni gute Pawulo yabandanije igishingantahe ciwe?`

Ni vyiza kandi kubona ko Pawulo ng‘aha yakoresheje amajambo amwe-amwe yanditswe n‘abanditsi babo bwite, abo na bo, kuba baranditse ikintu cegeranye cane hafi na hafi n‘ukuri kwa Bibiliya, vyahaye Pawulo akaryo keza ko gushikana abariko baramwumviriza kure cane. Ni kuvuga, yakoresheje ivyo yari amaze kumenya neza mu myizerere yabo mu kurondera ico ahurizako na bo, hama abona gutera aja imbere. Nta kibazo: mu kurondera gushikana ubutumwa bwiza ku bandi, umaze kumenya neza ivyo bizera no kubona ivyo muhurizako ubwo bushobora kuba uburyo bwiza cane bwo kubwiramwo abantu ubutumwa bwiza.

Raba kandi ibi, Pawulo yakoresheje ico kintu yahurizako na bo kugira ngo ashike aho yashaka kuja: umuzuko wa Yesu n‘ivyizigiro ubaha bose. Luka yaciye yerekana imyifato abantu baciye bagira ku majambo ya Pawulo yo kurangirizako mu bijanye n‘Umuzuko. Bamwe baciye bacokora ico ciyumviro; abandi nabo bivugira ko bishakira kwongera kwumviriza Pawulo kandi kur‘ico cigwa nyene; abandi na bo baca barizera ubwo nyene. Ikintu c‘inkoramutima mur‘iyi nkuru tuba dushaka gushikako ni iki c‘uko _abantu bose muri uwo mwanya bamwumvirije_. Kandi ivyo ni vyo Pawulo yipfuza kuva mu ntango.

Turazi ko abantu bamwe bazokwirengagiza ubutumwa bwiza, ariko dutegerezwa gukora ibishoboka vyose tukamenya ko imbere y‘uko babwirengagiza, ko batahuye ivyo bintu birengagije. Pawulo, uravye inzira yakoresheje igihe yariko akorera mu bantu bo muri Atenayi hamwe n‘uburyo bwiwe bwo gukoreshamwo ivyo yari yarize kandi akamenya kuri bo, birerekana ko bumvirije n‘umutima wuguruye neza ko hariho Imana batari basanzwe bazi kandi ari yo yabaremye. Ko iyo Mana ibakunda kandi ko ishaka ko bayimenya. Ko yabagiriye imbabazi n‘ubwo batari bayizi. Ariko kandi ko Umusi w‘Urubanza wegereje. Kandi ko nimba ivyo vyose bifatwa nk‘aho atawovyizera, hariho ibimenyamenya vyo kurabirako ufatiye ku muzuko wa Kristo.

Ubu noneho kuba abantu bari bamaze kwumva no kwinovora ubwo butumwa, hari ahabo ho guhitamwo ubwabo nimba babwirengagiza ijana kw‘ijana canke baja kubugendereza neza. Kukaba nkakwo, bamwe babandanije kubugendereza hama bahinduka abagendanyi ba Yesu (Ivyakozwe 17: 34).

`Akamo 1: Igihe usenga, saba ubuyobozi nyezina bw‟Imana kugira ngo umenye neza cane ukuntu woshingira intahe umuntu usanzwe uzi.`

`Akamo 2: Suzuma imbuga ngurukanabumenyi uraba ko zishobora kuba nka ‟Areyopagoˮ kuri wewe kugira ngo ushikirize ubutumwa bwiza – ukoresheje gushira ku mugaragaro n‟ubwiyorobetsi vya Pawulo – abantu basanzwe batizera.`