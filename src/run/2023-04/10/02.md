---
title:  Umuheburayo muri Atenayi
date:   03/12/2023
---

`Soma Ivyakozwe n’Intumwa 17: 1-16. Mbega Pawulo yarangije gute muri Atenayi, kandi ni gute yifashe imbere y‟ibintu yasanze aho hantu?`

Igisagara ca Atenayi cari ‟cuzuye ibigirwamanaˮ (Ivyakozwe n’Intumwa 17: 16). Kumenya amateka y‘abantu bo mu bwoko bwabo bwite hamwe n‘agatima kabo (n‘ubwo bari barahawe imburi zitagira iherezo) ko gushaka gusenga ibigirwamana, Pawulo yarababajwe n‘ibigirwamana vyose yasanze muri Atenayi, na ho nyene. Ntakibazo, Pawulo yasunikwa n‘urukundo yakunda Abanyatenayi, bari gushobora gupfira mu vyaha vyabo hamwe batomenya ivy‘Imana y‘ukuri.

Uyu musi, ibisagara vyacu biricuzuyemwo ibigirwamana, mbere n‘ubwo bidashoka vyigaragaza cane nk‘ivyo Pawulo yabonye. Kandi ikibabaje, abizera benshi barashobora neza na neza gutembera hirya no hino mu gisagara ntibagire ico bavuga na gito ku bigirwamana biri muri co. Pawulo wewe, akoreshejwe na Mpwemu Yera ku rugero rushimishije yashoboye kugira ico akora. Ku rugero rutandukanye n‘urw‘abizera bamwe, barya batari bwatahure neza ko ubutumwa bwiza bwari bugenewe isi yose, Pawulo wewe yari asanzwe azi ko Imana yashaka ko n‘Abanyatenayi bakizwa co kimwe na buri muntu wese. Yaratahura ko iciyumviro co gukwiragiza ubutumwa bwiza kw‘isi yose cari ico kujana ubutumwa bwiza mu bantu bose batari bwabwumve, harimwo n‘abapagani bahora basenga ibigirwamana, co kimwe n‘aba ‟_philosophes_ˮ bari basanzwe buzuye mu mabarabara yose yo muri Atenayi.

Pawulo, kubw‘ivyo, yama agendagenda mu bibanza bihuriramwo abantu benshi aho abo bantu bategerezwa kuboneka. Twovuga ko yaciye atanguza ―Ikigo co Kwigiramwo Kujana Ubutumwa Kw‘isi yose‖, aho yakoresha amakoraniro yo kwigiramwo no gusuzumiramwo inzira zokoreshwa mu gushikira imitima n‘ivyiyumviro vy‘abo bapagani.

Pawulo yari asanzwe azi ko atari gushobora kuvugana n‘Abanyatenayi mu buryo bumwe nk‘ubwo yakoresha ku Bayuda canke mbere n‘Abanyamahanga bari basanzwe bubaha Imana. Abo bari abantu intango y‘ubuzima bwabo atari Imana y‘Abisirayeli canke ibikorwa vyayo yakoreye mw‘ihanga ry‘Abisirayeli. Uko izo ngingo n‘iyo myizerere vyari bisanzwe biri kirumara kwose ku Bayuda mbere no ku Banyamahanga bari basanzwe bubaha Imana, nta kintu vyari bivuze kuri abo bantu Pawulo yasanze mu bibanza vy‘utuguriro vyo muri Atenayi. Ni co gituma, hari hakenewe uburyo bushasha bwo gukoresha.

Uyu musi, kenshi na kenshi turondera kubwira ubutumwa bwiza abantu inkomoko yabo ataco ipfa isana n‘icahoze citwa umurage w‘Abayuda n‘Abakristo. Kubw‘ivyo, nk‘uko vyagenze no kuri Pawulo, dukeneye kujanirana n‘ibintu tugezemwo. Inzira ishobora gukoreshwa neza, nk‘akarorero, muri Buenos Aires ishobora kutagira ico ishikako muri Bangkok.

Mbega ni ubuhe bwoko bw‘ibigirwamana abantu bariko basenga mu gisagara iwanyu, kandi ni gute ushobora kwugurura amaso yabo bakabona ukuntu ivyo bariko bakora ari impfagusa?