---
title:  Kumenyekanisha Imana Nshasha
date:   06/12/2023
---

Ubu noneho ko Pawulo yari amaze kwigarurira ivyiyumviro vy‘abahinga mu kwiyumvira bo muri Atenayi, yaciye rero abahindukiriza ku Mana yo mw‘ijuru.

`Soma Ivyakozwe n’Intumwa 17: 24-27. Mbega ni iyihe nzira Pawulo yaciyemwo kugira ngo ashikirize ubutumwa bwiza aba bantu?`

Ku bantu bari basanzwe bitwararika ivy‘impwemu gushika n‘aho bubakira igicaniro imana itazwi, amajambo ya Pawulo yateza kuzazanirwa: Imana Muremyi itaba mu ngoro kandi idakeneye ikintu na kimwe kiva ku mwana w‘umuntu, ahubwo yama itorera umuti ingorane z‘abantu. Ku bantu bari barazingamitswe n‘ibintazi vy‘Abagiriki – aho imana zitabonekera amaso ya kimuntu, zenena kuri zo ubwazo, kandi zitwaza umukazo – iciyumviro c‘Imana nk‘iyo Pawulo yasobanuye cari iciyumviro ciza cane n‘ubwo cateza kuzazanirwa. Kandi abantu bari bakoraniye muri Areyopago baciye batera intambwe za mbere zibashikana ku kwemera Imana y‘urukundo.

Bishoboka ko Pawulo yoba yamaze umwanya muremure ariko avugana n‘abo bantu bari bakoraniye ng‘aho muri Areyopago kuruta arya majambo make gusa Luka yadusangije mur‘iyi nkuru. Bisa n‘ibitahuritse ko kubera umwanya muto Luka yavuze gusa mu ncamake ivy‘ijambo rya Pawulo. Nimba rero ivyo ari ko biri, mur‘ico gihe buri ciyumviro cose twamaze gusoma gushika aha Pawulo wewe yari yagishikirije mw‘ido n‘ido ryaco. Ubu rero reka tugabanganye iryo jambo Pawulo yashikirije mu duce-duce:

1. Ubwa mbere Pawulo yabanje gukenguruka ukuntu bari basanzwe biyumvira ivy‘impwemu kandi bivuye ku mutima.

2. Ubwa kabiri yerekanye ko yagendereje ukwizera kwabo kandi ko yasanzemwo ibintu bimwe yubaha afatiye kuvyo yari yamaze kumenya.

3. Hama yaciye ababwira ibijanye n‘ikintu kimwe c‘umwihariko yavumbuye mur‘ico cigwa ciwe kw‘idini ryabo bari basanzwe bemera ariko badatahura.

4. Nyuma y‘aho, yaciye abasangiza ubwoko bw‘Imana wewe yari asanzwe azi kandi bari bakeneye cane, ivyo na vyo akaba arivyo bituma Imana iriho kandi ko ibakunda kandi ko itari kure yabo.

5. Mu kurangiza, ku mpera y‘ijambo ryiwe, Pawulo yaciye atandukira amajambo yo kugabisha ku co bishaka kuvuga kwanka kwemera ivy‘iyo Mana batari bwamenye gushika aho.

Pawulo yabashikanye kure cane hashoboka, ashimikiye ku vyo yari asanzwe azi mu bijanye n‘ivyo bahora bizera. Nimba yashoboye kubakura kure nk‘aho, ni kuvuga ko yariko atera intambwe nziza.

`Raba akamo ka Pawulo kajanye n'isi yaremwe no ku Mana nk'Umuremyi (raba kandi Abaroma 1: 18-25). None ni kubera iki inzira nziza nk'iyo yakoresheje, nimiburiburi mu gutangura, ari yo ikwiye no gukoreshwa no ku bantu benshi? Mbega ni igiki kiri mw'isi yaremwe gitumbereza abantu ku Mana mu buryo bukomeye cane?`