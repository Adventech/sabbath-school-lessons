---
title:  Pawulo n’Imana Itazwi
date:   05/12/2023
---

Menya ko Pawulo atashotse atitura idini canke imana z‘ibinyoma z‘Abanyetanayi. Yegeranije ingingo izo ari zo zose yashobora kuronka, n‘ubwo zari nke gute, maze aca aba arizo ashimikirako.

`Soma Ivyakozwe n’Intumwa 17: 22. Mbega ni ibiki Pawulo yariko akora muri ukwo kuntu yariko arondera kubwira ubutumwa bwiza abo bantu?`

‟ 'Bagabo bo muri Atenayi, mbonye muri vyose ko mukabije kwubaha imana zanyu‘ ˮ (Ivyakozwe n’Intumwa 17: 22). Pawulo yariko akengurukira abapagani! Idini ryabo ryari ryaraburagijwe mu buryo ubwo ari bwo bwose, vyongeye kandi, Pawulo yakengurutse umwete wabo.

Pawulo yabandanije avuga, ati: ‟Kukw‘aho nagendagenda nitegereza ivyo musenga. . . . ˮ (Ivyakozwe n’Intumwa 17: 23). Mu kuvuga neza ibijanye n‘icigwa yakoze kw‘idini ry‘Abanyatenayi, Pawulo yatanze umwifato urangwamwo kwubaha abo bantu. Ntiyihutiye kwimenyekanisha nk‘umuhinga yiyadukije ubwiwe afise inyishu zose zijanye n‘ukuntu abantu bari bakeneye guhinduka. Mu vy‘ukuri, nk‘uko biri, yari umuhinga, kandi afise inyishu abo bantu bari bakeneye! Ariko ntiyiyerekanye muri ubwo buryo, ahandi ho yari gutabwa hanze. Ahubwo, yafashwe nk‘umuntu yitwararika neza abantu kandi yama abipfuriza ineza.

Mu kugira ico avuga kur‘iki candiko kigira ngo ‟IC‘IMANA ITAZWIˮ (Ivyakozwe n’Intumwa 17: 23), Pawulo yuririye ku kintu kiboneka cari gisanzwe kizwi n‘abantu bose. Bari basanzwe bizera imana (mur‘ico gihe nyinshi), iyo na yo ikaba yari intango nziza (abantu bamwe mur‘ico gihe ntibizera) kandi ivyo vyari gushoboza gutanguza ibiyago vyimbitse cane. Ntiyabaneguye akoresheje iciyumviro kibi c‘igicaniro cubakiwe imana itazwi. Ahubwo, yabanje gukenguruka kandi arashima abantu bitwararika cane ivy‘impwemu bemera bakagera n‘aho basenga n‘ikintu mbere batazi, neza na neza kuko hari hariho ikintu babuze.

Mbega bari barahenzwe? Neza cane, ariko ivyo vyari gushobora gutorerwa inyishu. Icari gikenewe mu ntango cari ic‘uko bari barijukiye ico batahura mur‘ico gihe. Kuko, nk‘uko Pawulo abikenguruka, ico cari igikoresho Mpwemu Yera yashobora gukoresha.

Pawulo yari yatoye ijambo ryo kwuririrako ryari gushobora gushika ku nyota ivyo bashira imbere.

`Mbega ni ibihe biraro n'ibintu vy'ihuriro ushobora kwiyumvira bishobora kuguha akaryo keza ko gutanguza ibiyago vyimbitse n'abandi bantu muhuye ubwa mbere?`