---
title:  Ibindi Vyo Kwiga No Kuzirikana
date:   20/10/2023
---

Soma Ellen G. White, "Igikorwa c’Intumwa cumi na zibiri", urup. 25-32 no "Kurondera ukuri" urup 117-126, mu gitabo c’Ibikorwa vy’abatumwa.

"Imbere yo kuduga mw’ijuru, Kristo yajeje abigishwa biwe igikorwa cabo. Bategerezwa kuba abakozi b’isezerano ryaha isi ubutunzi bw’ubugingo budashira. Mwarabaye ivyabona vy’ubugingo bwanje bw’ikimazi natangiye isi yose, ni ko yababwiye. Mwarabonye ico nakoreye Israyeli. N’ukuntu ubwoko bwanje butashatse kuza kuri jewe kugira ngo buronke ubugingo, n’ukuntu Abaherezi n’abacamanza bankoreye nk’uko vyabahimbaye, n’aho banyanse, ndabahaye akandi karyo ko kwemera Umwana w’Imana. Mwarabonye ko abaje bose kuri jewe, bakatura ivyaha vyabo, nabakirije yompi. Sinzigera na rimwe mpinda uwuza iwanje. Ni mwebwe, bigishwa banje, njeje ubu butumwa bw’imbabazi ko butegerezwa ku Bayuda n’abanyamahanga, butanguriye kuri Israyeli hanyuma ku bihugu vyose, ku ndimi zose no ku moko yose. Abazokwizera bose bazokwegeranirizwa mw’ishengero rimwe kandi rimwe gusa". Ellen G. White, _Ibikorwa vy’Abatumwa_, urup.27.

Itegeko rihambaye riratomoye : "Nuko ni mugende, muhindure amahanga yose abigishwa, mubabatiza mw’izina rya Data wa twese, n’iry’Umwana, n’irya Mpwemu Yera" (Matayo 28 :19). Nk’inkurikizi, n’ukugenda vy’ukuri ku bandi, mu buryo budasanzwe, mu bindi bihugu.

"Itegeko ry’igikorwa c’ivugabutumwa ni rwo rukundo ruhambaye rw’igikorwa c’ubwami bwa Kristo. Abigishwa ba Kristo bategerezwa gukora n’inguvu nyinshi kugira ngo bahindure imitima, bagatanga ubutumire bwose bw’imbabazi. Ntibategerezwa kurindira ko abantu babasanga (baza kuri bo), ariko ni babasange nyabuna babashiriye ubutumwa bw’Imana". Ellen G. White, Ivyakozwe n’Intumwa urup. 27

"Hari abantu benshi mw’isi begereye cane rwose ubwami bw’ijuru, ivyo tutiyumvira na gato muri rusangi. Mu mwiza w’umuzitanya w’icaha utuzengurutse, Uhoraho arafise abantu benshi b’agaciro azorungikira intumwa ziwe. Hose hari imitima ifata ingingo yo kwakira Kristo, izohabwa agaciro n’ubwenge mvajuru gusumba ubutunzi bwose, bwo kw’isi, kandi buzohinduka abatwara-muco (Intwara-rumuri) bizigiwe… Bazotahura ko inyifato y’intumwa yari ihuje n’umugambi w’Imana, kandi kw’ivyo bahora bibaza vyari bitandukanye n’impwemu y’ubutumwa bwiza, bazohimbaza Imana bavuga bati : "Imana yahaye ukwihana abanyamahanga na bo, ngo baronke ubugingo". Muri ubwo buryo, ata mpari, ivyo bahora biyumvira bazobiheba. Mu kwanka ugukumira kumaze ibinjana n’ibinjana, inzira yaruguruwe ku kubwirwa ubutumwa bwiza kw’abanyamahanga". Ellen G. White, Ivyakozwe vy’Intumwa, urup. 125-126.

**Ibibazo vyo kwigira hamwe :**

`Ni gute wotanga indangurakintu y’ijambo « Igikorwa » (mission) ugaca uyikoresha mu buzima bwawe?`

`Ni mu buhe buryo woshobora kwerekana buri musi igikorwa cawe, mu vyiyumviro no mu nyifato vyawe? Ni gute wokwama utishingikiriza ku gikorwa cawe mu bikorwa vyawe vya buri musi?`

`Ni kuruhe rugero ruhambaye dutegerezwa kuguma dusuzuma imitima yacu kandi turondera ubushobozi mvajuru, kugira ngo dute kure ivyo twahora twibaza ku bantu tudasangiye (canke tudasa)?`