---
title:  Umuhamagaro W’imana Wo Kuja Mu Gikorwa
date:   14/10/2023
---

### Ibisomwa Vy’iri Yinga Biboneka :
Itanguriro 11:1-9; Itanguriro 12:1-3; Daniyeli 9:24-27; Matayo 1:21; Itanguriro 12:10-13; Ivyakozwe n’Intumwa 8:1-4 ; Ivyakozwe n’Intumwa 1:8.

> <p>Isomo Ryo Gufata Ku Mutwe :</p>
> "Ariko muzohabwa ubushobozi Mpwemu Yera ni yabazako, muzoba ivyabona vyo kunshingira intahe i Yerusalemu, n’i Yudaya hose, n’i Samariya, no gushitsa ku mpera y’isi" (Ivyakozwe n’Intumwa 1:8).

Imana rimwe na rimwe, irashobora kudusohora mu karere tumererewemwo neza maze ikatugira ivyabona vyayo. Rimwe na rimwe, iryo hinduka rishobora gukoreshwa kugira imigambi yayo iranguke, nk’uko biri mu karorero ko gusabagiza abantu bo ku munara w’i Babeli. "Kandi umugambi w’Imana urashobora kuranguka biciye ku kuntu hashobora no gukoreshwa abantu ngo banke ko uranguka" Ellen G. White, _Abakurambere n’Abahanuzi_, urup.93. Aburahamu wewe, yavuye mu gihugu ciwe c’amavukiro aja ahandi (Itanguriro 12), nk’uburyo bwo gushinga intahe. Abigishwa ba Yesu bararetse gukorera ubwoko bw’iwabo gusa (Ivyakozwe n’Intumwa 3) baja gukorera abandi (Ivyakozwe n’Intumwa 8:1-4). Mu Ivyakozwe n’Intumwa 1:8 Yesu yarashizeho ingingo nshimikiro mu kuvuga ubutumwa. Bategerezwa guhera aho baherereye, i Yerusaremu n’i Yudaya hanyuma bakaja i Samariya, bagaherukira ku mpera y’isi.

Ariko n’ubwo tutava mu gihugu cacu, Imana ishaka ko tuvuga ubutumwa bwiza ku bantu batuzengurutse. Igihe ishengero ryari ribangamiwe, abizera burya barasabagiye. Naho akarengane kaje n’abantu bakahababarira, ivyo vyabashikiye bibabaje vyabaye uburyo bwo gukwiragiza ubutumwa bwiza mw’isi yose.

