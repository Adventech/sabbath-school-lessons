---
title:  Kuva Mu Karere Tumererewemwo Neza
date:   15/10/2023
---

Imana ishaka ko tuva mu karere kacu tumererewemwo neza kugira tuje ahandi. Icipfuzo co kugumana gusa n’umugwi dusangiye ubwoko canke ikibano bishobora kujana ku kwikunda mbere no mu bibi. Ico cago ni kimwe dushobora gukura mu vyigwa vy’inkuru y’i Babeli.

`Soma Itanguriro 11:1-9. Ni ivyiyumviro ki abo bantu biyumviriye? Bashaka gukora iki kandi ni kubera iki Imana yabibabujije?`

Iyo nkuru yo ku munara w’i Babeli urahishura umugambi uhambaye bari bafise wo ku rwego rw’ikirenga, igisagara n’umunara, bitari bwigere biboneka ahantu na hamwe mw’isi "Twiyubakire igisagara n’umunara, uzushikire ijuru, kugira ngo twironkere izina rurangiranwa"( Itanguriro 11:4).

N’incuro zingahe abantu barondera gukora ibisa bityo n’uno musi?Haba biciye muri politike, ubukorikori, ubadandaji no mw’idini, ivyo ntakamaro. Amaherezo utwigoro twabo tuba impfagusa mbere ntutugire n’insiguro. (raba Umusiguzi 2:1-11)

Bibiliya ivuga mw’ Itanguriro 11:4, ko abo bantu bashaka kwubaka umunara kugira ngo ntibasabagire mw’isi. Bashaka kwigumira hamwe kubera imvo zabo zo kubikunda. Ariko Imana yari ifise uwundi mugambi. Abantu bose bishize hamwe kandi kubera ico gikogwa . Ariko "Uhoraho aravuga, ati raba n’ihanga rimwe, kandi bose basangiye ururimi rumwe. Non’iki ni co batanguye gukora: erega ntakizobananira noneho ku co bazogabira gukora cose" ( Itanguriro 11: 6). Uwo mugambi abantu bari biyumviriye wari mubi.

Naho Ivyanditswe bitabisigura mw’ido n’ido, Ellen G. White aravuga ko batari bizeye isezerano ry’Imana, ko itazigera na rimwe isubira kurimbuza abantu amazi (Itanguriro 9:14,15). Bashaka kwiyubakira umunara kugira ngo bakingire umutekano wabo bwite aho kwizigira Ijambo ry’Imana. Imvo zari zabiteye izari zo zose, Imana yari izi ko izo ntumbero zitari nziza, ariko zari zuzuye ukwikunda, maze ica irisidukira kugira ngo ibabuze kuzishikako.

`Woba uri mu mugwi canke mu kagwi k’abasangiye ubwoko abawugize (abakagize) bibereyeho neza hagati yabo? Nimwashobora kugirana amasezerano n’abandi bantu mudasangiye urukoba, amamo y’ubwoko canke ubwenegihugu?`