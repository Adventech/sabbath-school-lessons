---
title:  Kuja Kurondera Umubanyi Wanje Yazimiye
date:   11/11/2023
---

### Ibisomwa vy'Icigwa Ca Rino Yinga Aho Biboneka
Luka 10:25–37, 2 Timoteyo 3:16, Yakobo 2:17–22, Matayo 22:37–40, Ab’i Galatiya 5:14, Mika 6:6–8.

><p>Umurongo wo Gufata ku Mutwe:</p>
> “Aramwishura ati: Mukundishe Uhoraho, Imana yanyu, imitima yanyu yose, n'ubugingo bwanyu bwose, n'inkomezi zanyu zose, n'ubwenge bwanyu bwose; kandi mukunde ababanyi banyu nk'uko mwikunda” (Luka 10: 27).

Twese dusanzwe tuzi uyu murongo: "Mukundishe Uhoraho, Imana yanyu, imitima yanyu yose, n‘ubugingo bwanyu bwose, n‘inkomezi zanyu zose, n‘ubwenge bwanyu bwose" (Luka 10: 27). Ariko kandi, urukundo dukunda Imana rushobora kuba urw‘uruheyiheyi hamwe twovuga ko dukunda Imana ariko ntituyumvire. Twiyumvira ko dukunda Imana, ariko urwo rukundo rugaragarira gute mu buzima bwacu bwa buri musi? Gukunda Imana bisaba kuyegurira umutima wacu, ubugingo bwacu, umubiri wacu, n‘ubwenge bwacu ijana kw‘ijana – umusi ku musi. Umuntu uwo ari we wese arashobora kuvuga ko akunda Imana; ariko kandi kubikora, bisaba utwigoro mu vyiyumviro.

Nk‘uko biri, n‘ubwo gukunda Imana ari vyiza kandi ngirakamaro, Imana ishaka ko kandi dukunda abandi, kubera ko urukundo rwacu dukunda abandi rukayanganisha urukundo dukunda Imana, kandi bigenda gurtyo mu buryo nyakuri, bukomeye kandi bwigaragaza neza. Icete ca mbere ca Yohana 4:20 havuga ngo, "Umuntu niyavuga ati: ndakunda Imana", ariko akanka uwundi mwene Data, aba ari umubeshi, kuko uwudakunda mwene Data yabonye ntashobora gukunda Imana atabonye." Pawulo na we yavuze mu cete c‘Ab’i Galatiya 5:14 ko "ivyagezwe vyose bihurira muri iri jambo, ngo mukunde ababanyi nk‘uko mwikunda."

Iyi ndwi tuzokwiga ingene iki cigwa gishobora gukurikizwa mu buzima bwacu.

_Nimwige icigwa ca rino yinga kugira ngo mwitegurire Isabato, yo kw’igenekerezo rya 18 Munyonyo 2023._