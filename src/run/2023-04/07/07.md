---
title:  Ibindi vyo Kwiga no Kuzirikanwa
date:   17/11/2023
---

Soma iki gice kivuga ngo ‟The Good Samaritan,ˮ pp. 497-505, mu gitabo ca Ellen G. White citwa ngo The Desire of Ages.

Hariho abantu benshi bashonje, bakenye, kandi bafatwa nabi mw‘isi yacu uyu musi. Urashobora kurangura uruhara rwawe, uko rwoba ari ruto gute. Ntidushobora gutorera inyishu ibibazo vyose vyo mw‘isi imbere yo kugaruka kwa Yesu. Ivyo si vyo twahamagariwe gukora. Ariko gushika ubu, igikorwa cacu kirashobora kuba umushinge wo gufasha umuntu usanzwe uzi adafise ibifungurwa bihagije; canke kirashobora gufasha umwizera mw‘ishengero ariko arenganywa, mbere no gufatwa ku ngufu, ubona ko iki gisigaye ari ikibazo gikomeye mur‘ino si yacu, mbere n‘uyu musi.
‟Idini ritunganye ritagira akanenge imbere ya Data wo mw‘ijuru ni: 'gusura impfuvyi n‘abapfakazi mu marushwa yabo, no kwirinda ngo ntiwanduzwe n‘ivy‘isi.‘ Ibikorwa vyiza ni ivyamwa Kristo adusaba kwama: amajambo y‘ubugwaneza, ibikorwa vy‘ubwitange, kwitwararika abakene, abari mu ngorane, n‘abugarijwe n‘ibibazo.

Iyo imitima yifatanije n‘imitima iremerewe no gucika intege n‘agahinda, iyo ukuboko kugize ico guhereza abakene, iyo twambitse abagenda amenya, ba kavantara bagahabwa indaro mu mazu yacu no mu bibanza vy‘imitima yanyu, abamarayika baca baza hafi cane, kandi ubwo nyene inyishu ica inyaruka kuza ivuye mw‘ijuru. Buri gikorwa cose c‘ubutungane, c‘imbabazi, n‘ic‘ubwitange gisamiranira mw‘ijuru.

Data na we ku ntebe yiwe y‘ubwami aca yitegereza abo bantu bose bakora ivyo bikorwa vy‘imbabazi, maze agaca abaharura mu butunzi bwiwe bw‘igiciro kinini. "Kandi bazoba abanje, ni kw‘Uhoraho Nyen‘ingabo agize, muri wa musi naremerako abantu banje b‘agaciro.‘ Igikorwa c‘imbabazi cose gikorewe abari mu ngorane, abababaye, gifatwa nk‘aho kiba gikorewe Yesu. Iyo utabaye umukene, ukifatanya n‘abababaye hamwe n‘abatotezwa, kandi ukagiriranira ubugenzi n‘impfuvyi, uba wishikanye ubwawe mu migenderanire ya hafi na hafi na Yesu.ˮ - Ellen G. White, Testimonies for the Church, vol. 2, p. 25.

**Ibibazo vyo Kwigira Hamwe**

`Mbega twomenya gute ko dutahura neza rirya tegeko ryo gukunda Imana n'abandi ko atari iry'agakiza kazanwa n'ibikorwa? Iyo tumenye uwo Yesu ari, n'ivyo yadukoreye ku musaraba (raba Ab‟i Filipi 2: 5-8), ni kubera iki iciyumviro c'uko ikintu cose twokora ngo tugirirwe ibakwe ryo gukizwa ari ikosa rihambaye cane? Mbega twomenya gute gutandukanya hagati y'ivyo gukora kugira ngo dukizwe, ivyo na vyo akaba ari ikosa rikomeye, no guhishurira mu buzima bwacu agakiza twamaze kuronkera muri Yesu?`

`Mbega ni gute dushobora kwiga kumenya zimwe mu nzitizi kama dushobora gucamwo imbere y‟abantu batandukanye natwe?`

`Iruhande y'iyi mirongo twize mu cigwa c'ino ndwi, mbega ni iyihe yindi mirongo yo kwifashisha ubona ko ukeneye kugira ngo werekane ubugwaneza ku bandi, uko boba bameze kwose?`