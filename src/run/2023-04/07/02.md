---
title:  Ikibazo c'Ibibazo
date:   12/11/2023
---

Mbega turi bande? Mbega bigenda gute iyo dupfuye? Mbega indunduro y‘ubuzima bwacu nyamukuru ni iyihe? Ibi, mu buryo bwinshi, ni vyo bibazo bihambaye cane ku biremwa bantu bapfa, ibiremwa bizi ko bizopfa (agaca n‘inkoko na vyo nyene, birapfa, ariko ntibibimenya), bishobora kubaza. Rero mu butumwa bwiza bwa Yesu nk‘uko bwanditswe na Luka, hari umuntu yaje kuri Yesu afise, nk‘uko biri, ikibazo gihambaye kuruta ibindi vyose.

`Soma Luka 10: 25. Mbega ni igiki uyu munyamategeko yabajije, kandi ni kubera iki yakibajije?`

Uko iki kibazo gihambaye kwose, Bibiliya igaragaza neza ko yari yaje kugeza Yesu. Turazi ko rimwe na rimwe abantu bashobora kuza bafise ugukekeranya, mbere batizera, ariko kandi bashobora kudashimika mu bibazo vyabo, ariko birashobora kuguma vyishurwa. Ukwo ni kwo neza na neza Yesu yavuganye n‘uwo munyamategeko, mbere n'ubwo Yesu wewe yari asanzwe azi ko intumbero nyamukuru y‘uwo muntu itari nziza. Ariko kandi, kuneza y‘uwo munyamategeko n‘ikoraniro ryose, ico kibazo rwari urwinjiriro Yesu yaciyemwo kugira ngo abahamagarire gusuzuma imitima yabo bwite. Mbere n‘ubwo Yesu yari asanzwe azi intumbero y‘uwo munyamategeko, ntiyamwirengagije canke ngo amusuzugure.

Mu kurangiza, mbega none ni ikihe kindi kibazo gishobora kuba gihambaye cane kuruta ico? ‟Mbega nokora iki ngo nze ndagwe ubugingo buhoraho?ˮ Uko imigenzo canke imigirwa yacu yo muvyo gusenga yoba iri kwose, inyuma y‘ivyo vyose hari iki kibazo c‘inkoramutima. Igitandukanye n‘ico, mbega koko ni ikihe kindi kintu c‘inkoramutima ku biremwa bantu basanzwe bifise ubuzima, bifata nk‘aho ari ‟umwuka uboneka umwanya muto, ugahava uyongayongaˮ (Yakobo 4:14)? Mbega ni ikihe kindi kintu kimwe rudende umuntu yovuga gihushanye n‘ubugingo buhoraho uretse urupfu rw‘ibihe bidashira?

`Soma 1 Ab’i Korinto 15: 30-32. Mbega ni ikihe ciyumviro Pawulo ariko ashikiriza ng'aha gihishura akamaro k'ubugingo buhoraho?`

Uko intumbero ziwe zari zihishijwe kwose, uwo munyamategeko yabajije ikibazo c‘inkoramutima, kandi Yesu, kuba yari umuntu yama yiteguriye gukoresha akaryo akari ko kose kabonetse kugira ngo agarure abazimiye, yuririye kur‘ico kibazo kugira ngo ashikire iyo mitima.

`None ni gute natwe nyene twokoresha umutwe neza kugira ngo tumenye kwuririra ku karyo ako ari ko kose kabonetse kugira ngo dushingire Yesu intahe, mbere n‟ubwo ibihe twoba turimwo vyose vyoba atari vyiza?`