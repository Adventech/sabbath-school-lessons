---
title:  Iherezo ry‘igikorwa c‘Imana
date:   23/12/2023
---

### Ibisomwa vy'Icigwa Ca Rino Yinga Aho Biboneka
Ivyahishuriwe Yohana 1:1–7; 1 Petero 2:9; Ivyahishuriwe Yohana 14:6–12; Luka 11:23, 1 Timoteyo 2:4; Ivyahishuriwe Yohana 21:1–4.

><p>Umurongo wo Gufata ku Mutwe:</p>
> “None, kw'ivyo vyose bizoshonga birtyo, mukwiye kumera mute mu ngeso zera no mu kwubaha Imana, no mu kurereka ukuza kw‟umusi w'Imana muwuhahamiye, uzotuma amajuru ashongeshwa no gusha, kand'ivy'itanguriro vyose bikayagishwa n'ikibengebenge gikaze?” (2 Petero 3: 11, 12).

Igitabo c’Ivyahishuriwe Yohana cuzuza mu bwenge bw‘abantu ibintu bizoshika mu gihe c‘iherezo. Intimatima y‘ico gitabo ivuga ibijanye n‘intambara ihambaye hagati ya Kristo na Satani. Satani yaratakaje inganji yari afise kw‘isi, none ubu asigaye akurikirana abantu bagumye ari abizigirwa ku Mana. Ico gitabo gisozerera ku muzo wa kabiri wa Yesu aje gucungura abana biwe, baba abagororotsi bazoba bakiri bazima n‘abo bose bapfuye ari abagororotsi uhereye igihe Adamu na Eva bagwira mu caha. Ico gitabo kitwereka kandi, iherengetezwa rya Satani n‘abanyavyaha hakoreshejwe umuriro, n‘ishingwa ry‘ubwami bwa Yesu buhoraho kw‘isi yagizwe nshasha.

Abanyeshuri b‘igitabo c‘Ivyahishuriwe Yohana banezerezwa no gusesangura canke kurondera kumenya birya bimenyetso vyahanuwe hamwe n‘ibintu biranga amateka y‘ishengero uhereye mu kinjana ca mbere inyuma ya Kristo gushika mur‘ino misi yacu y‘igihe c‘iherezo. Bari mu kuri mu gukora ukwo.

Ariko kandi, muri kino cigwa canyuma c‘ano mezi atatu, tuzobona ko iki gitabo c‘ Ivyahishuriwe Yohana ari igitabo c‘ivugabutumwa gitumbereza ku gikorwa c‘Imana co kurondera abazimiye ba bandi iduhamagarira kuba ishengero ryo kurondera abazimiye. Umuhamagaro wacu wo kumenyekanisha "ukuri kwa kino gihe" kw‘isi uzokwamaho gushika aho umuntu wese azohitiramwo kuza canke kutaza ku Mana.

_Nimwige icigwa ca rino yinga kugira ngo mwitegurire Isabato, yo kw’igenekerezo rya 30 Kigarama 2023._