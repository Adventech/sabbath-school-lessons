---
title:  "Igishika no kwitegurira kuja kurondera abazimiye"
date:   04/11/2023
---

### Ibisomwa Vy'Icigwa Ca Rino Yinga Aho Biboneka
Luka 24:1–12; Luka 24:36–49; Ivyakozwe n’Intumwa 1:12–26; Abaheburayo 10:24, 25; Ivyakozwe n’Intumwa 2:1–41; 1 Ab’i Korinto 11:1.

><p>Umurongo wo Gufata ku Mutwe:</p>
> “Arababwira, at'Aya ni amajambo yanje nababwira nkiri kumwe namwe, y'ingen'ivyanditswe kuri jewe vyose mu vyagezwe vya Mose no mu majambo y'abavugishwa n'Imana no muri Zaburi bikwiye gushikaˮ (Luka 24: 44).

Pawulo yandikiye Ab‘i Filipi, ati: ‟Mugabo bamwe ishari n‘amahane ni vyo bibatera kuvuga ivya Kristo; abandi babivugishwa n‘ugushira icira. Abo babivugishwa n‘urukundo, kuko bazi ko nashiriweho gukiranira ubutumwa bwiza: ba bandi ikeba ni ryo ribatera kuvuga ivya Kristo atar‘uko bivuye ku mutima, biyumvira kw‘ar‘ukwongera kuntoneka mu ngoyi zanje. Har‘ico biriko? Kizima mu buryo bwose, ari mu buryarya ari mu kuri, Kristo avugwa, kand‘ivyo ndabinezererwa; kandi nzokwama ndabinezereregwa" (Ab’i Filipi 1: 15-18).

Amajambo akomeye cane! Haba ‟mu buryarya canke mu kuri, "Kristo aravugwa – kandi ico ni co cari gihambaye kubwa Pawulo. Nk‘uko biri, n‘ubwo, ivyo ari vyo vyose bidusunikira kuvuga ubutumwa bwiza bwa Kristo, kuja kurondera abazimiye, kubwira abandi inkuru nziza, ivyo vyose bitegerezwa guterwa n‘urukundo, kandi mu kuri – rero ntidusunikwe n‘ivyipfuzo vy‘inarije, umunoho, canke indyane.

None, mur‘ico gihe, ni ibiki bidusunikira kuvuga ubutumwa bwiza bwa Kristo, kandi ni ubuhe buryo bumwe dushobora kwiteguriramwo kuja kumushingira intahe?

Mur‘iyi ndwi tuzokwihweza ibintu bimwe-bimwe vyashitse mw‘ishengero ryo hambere bishobora kuduha umuco mur‘ivyo bice bihambaye vy‘igikorwa co kuja kurondera abazimiye.

_Nimwige icigwa ca rino yinga kugira ngo mwitegurire Isabato, yo kw’igenekerezo rya 11 Munyonyo 2023._