---
title:  Ishusho y’Ishengero Ryo Hambere
date:   09/11/2023
---

`Soma Ivyakozwe n’Intumwa 2: 41-47. Mbega ni ubuhe bwoko bw'ishusho y'ishengero ryo hambere bwerekanywe ng'aha?`

Ivyakozwe n‘intumwa 2 haherahejwe n‘ishusho iteye igomwe y‘ukuntu ishengero ryo hambere ryari rimeze. Ivyakozwe n’Intumwa 2:41 havuga ko abantu babatizwa baca ‟bongerwa ku baba bahasanzwe.ˮ Dushobora gusoma ibi kugira tuvuge ko hari hariho umuntu yakoze ibiharuro maze yongerereza ico gitigiri c‘abo bizera bashasha ku gitigiri c‘abizera bari basanzweho maze akora umubumbe mushasha w‘abizera basigaye bagize uwo mugwi. Ariko ukwo ni ugutahura guhwahutse. Iciyumviro cinyegeje muri ayo majambo kivuga ko abo bizera bashasha bari baherutse kubatizwa bahindutse co kimwe n‘abari bahasanzwe ku rugero rumwe.

Muri uwo mwanya, intimatima y‘igikorwa c‘ishengero rikristo ryo hambere yari iyo guhindura abigishwa. Uko abizera bashasha batera biyongera, baca bagirwa abigishwa mu buryo butatu. Ubwa mbere, babandanya bigishwa n‘intumwa inyigisho nshimikiro kandi bagasangirira hamwe. Aya majambo ngo ‟inyigisho nshimikiro no gusangirira hamweˮ mur‘uyu murongo, urudome ku rudome, ashaka kuvuga ngo ‟ivy‘intumwa zigishwaˮ no ‟kugiriranira ubumweˮ. Ivy‘intumwa zigisha vyakosora imyizerere itari yo kandi bigatanga ubusobanuro bushasha bw‘ivyo abantu baba bariko barabona kandi bacamwo. Ariko ntivyabigisha uburyo bwo kugendera ukwo kuri gushasha mu buzima bwabo. Ahubwo, ikurikizwa ry‘ukuri mu buzima bw‘umuntu ryashika riciye mu migenderanire yagirana n‘abandi nk‘umwe wo muri uwo mugwi. Abizera bashasha bahindurwa abigishwa hakoreshejwe ubwitonzi bwinshi n‘umwitwarariko munini biciye mu kubigisha, biciye kandi no mu kugira uruhara mu buzima bwa misi yose bw‘abandi bizera, bose bakaba baba bari munsi y‘ijisho n‘uburongozi bwa zirya ntumwa kuko zozo zaba zikomeye mu kwizera kandi zishimitse cane muri kwo.

Igisigurwa kibi ni ikibwira abantu ivyo gukora ariko ntikibabwire uko babikora. Ariko kandi, mbere nimba umuntu avuze uburyo bwo gusoma no kwumviriza ibisigurwa bisobanura uburyo bwo gukora ibintu, ntacoza gisubirira kubona abantu bariko babikora hama bagaca babigana. Ibi Pawulo yari asanzwe abizi kandi yaca ahanura abagendanyi biwe kumwigana nk‘uko na we ubwiwe yaba yariganye Yesu (1 Ab’i Korinto 11: 1). Mu gihe abandi bakubona kandi bakabona ukuri kw‘ubuzima bwawe ufise muri Kristo, bica bibagirako ubwaku, na bo nyene.

`Akamo 1: Niwiyumvire umuntu mu buzima bwawe wizera ko yahoze ari umwizera. Wame umusengera buri musi kugira ngo agiriranire na Kristo imigenderanire mu buzima bwiwe bwite.`

`Akamo 2: Mbega ni bande uriko urondera guhindura abigishwa no kubayoborera ku kugiriranira imigenderanire na Yesu? Rondera inzira zo kubashikana aho basangirira hamwe n'abandi bizera.`