---
title:  Inzitwazo zo kutaja kurondera abazimiye
date:   28/10/2023
---

### Ibisomwa vy'Icigwa Ca Rino Yinga Aho Biboneka
Yona 1–4; Nahumu 1:1; 2 Abami 17:5, 6; Zaburi 24:1; Yakobo 1:27; Yesaya 6:1–8.

><p>Umurongo wo Gufata ku Mutwe:</p>
> “Numva ijwi ry'Umwami Imana rivuga, riti Ndatuma nde, ni nde yotugira? Maze ndavuga, nti Ndi hano, ba ari jewe utuma” (Yesaya 6: 8).

Si umuntu wese yahamagariwe igikorwa co kuja kurondera abazimiye yacitabiriye nka Aburahamu. Yona ni we karorero (soma Yona 1-4). Imana yahamagaye Yona ngo aje guhanura Abanyeninewe, umugwa mukuru wa Ashuri. Uyu mugwa mukuru, wari usanzwe uri mu gihugu ca Irake ya kino gihe c‘iterambere, wari nko ku bilometero 900 uvuye i Yerusalemu, urugendo rw‘ukwezi kwose. Yona ntiyanse kugenda gusa – ahubwo yahungiye mu merekezo ahabanye. Ageze i Yopa, yahise atabuza itike imujana i Tarushishi, aha naho ubu hakaba ari mu bumanuko bw‘igihugu ca Esupanye. Gukora urugendo hafi rw‘ibilometero 320 vyashobora gutwara n‘imiburiburi ukwezi kwose, bivanye n‘uko ikirere cifashe. Mu kudashaka guhangana n‘umwami w‘i Ashuri, Yona yakoresheje ukwo kwezi kwose yari kumara kugira ngo ashike i Ninewe ariko arahunga gusa. Mbega ni kubera iki, umuntu w‘Imana, yubahutse gukora ibintu nk‘ivyo?

Abanyeninewe bari basanzwe ari abanyavyaha ruhebwa, abantu bari basanzwe bazwi kubw‘ibibi vyabo n‘ubwicanyi bw‘akaburarugero bakora kandi bama bagavye ibitero kuri Isirayeli n‘Ubuyuda. Ariko n‘ubwo vyari ukwo, Imana yahamagaye Yona ngo aje i Ninewe kubagabisha mu bijanye n‘ubwo bugizi bwa nabi bwabo (Yona 1: 2). Amajambo yakoreshejwe ng‘aha arasa cane n'amajambo Imana yakoresheje igihe yavugana na Aburahamu ku birabana na Sodoma na Gomora, mw' Itanguriro 18: 20, 21. Nk‘uko tuja kubibona, ariko kandi, Yona ntiyari Aburahamu.

Mbega ni igiki dushobora kwigira ku mwifato wa Yona mu bijanye n‘inzitwaro dushobora gushira imbere kugira ngo ntituje kuburira abazimiye?

_Nimwige icigwa ca rino yinga kugira ngo mwitegurire Isabato, yo kw’igenekerezo rya 04 Munyonyo 2023._