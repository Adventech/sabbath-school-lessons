---
title:  "Kubagira Abigishwa: Intimatima Y’igikorwa"
date:   09/10/2023
---

`Soma Matayo 28:16-20, Nibihe bihimba vyerekana UMWIGISHWA mushobora gusanga mwico gisomwa?`

Matayo 28:16-20 Herekana igihe ca Bibiliya, Igihe kidasanzwe aho yesu aha abigishwa biwe ubutumwa budasanzwe: “Nuko ni mugendde, muhindure amahanga yose abigishwa, mubabatiza mw’izina rya Data wa twese niry’Umwana nirya Mpwemu yera” (Mariko 16:15,16; Luka 24:44-49; Yohana 20:21-23; Ivyakozwe n’Intumwa 1:18). 

Ibihimba nyamukuru vy’igice ca Matayo 28:16-20, bishobora kuba mumigwi ine:

1. Yesu yasaba abigishwa biwe kuja I Galilaya kugira babe kumwe nawe (Matayo 28:16,17);

2. Yesu yagenda abasanga atangaza ubutware n’ububasha bwiwe (Matayo 28:18)

3. Yesu yahaye abigishwa biwe ibango ridasanzwe ryo guhindura amahanga abigishwa (Matayo28:19,20);

4. Ubwa nyuma Yesu yasezeraniye abigishwa biwe kuba kumwe nabo gushika kumuhero w’isi (Matayo 28:20)

Intumbero nyamukuru y’igihe c’ubutumwa bwiza n’igikorwa nyamukuru kwari ukugira amahanga yose abigishwa:

“Nuko ni mugende muhindure amahanga yose abigishwa” Matayo 28:19. Ijambo “nuko” riha urufatiro intumwa kuvyerekeye ivyari bihejeje kuvugwa muri (Matayo 28:18): Ubushobozi, Ububasha n’ubudahangagwa vya Yesu, ivyo bikaba vyabonekeye kuntsinzi yo mukuzuka kwiwe. Ni vyiza gushira akatuzo kurivuga Rukozi rifise ububasha bwo gutegeka mugihe c’ubutumwa bwiza “Mubagire abigishwa”. Kwigisha amahanga, kubabatiza no gusangira inkuru nziza y’Umukiza nabo; ivyo nivyo bimenyetso vyerekana akaranga ko kuba Umwigisha. Aha biragaragara ko Yesu ariwe ayoboye intumwa kuntumbero imwe rudende “Kubagira abi gishwa”.

Iyo niyo nkuru ihambaye y’ubutumwa bwiza muvyanditswe vyose, ikaba irangirana n’isezerano ridasanzwe ry’umukiza ryo kuba kumwe ibihe vyose n’abatwaye ubutumwa. Nubwo biruko, Igihe kidasanzwe c’ivugabutumwa cari kigambiriye kwerekana vyinshi kurut a umugwi muto w’intumwa za mbere murico gihe zarimwo kidasanzwe. Ntizashobora kugenda zonyene kwigisha amahanga yose; kubwivyo igihe c’ivugabutumwa kidufitiye ubutumwa budasanzwe ko Umuntu wese yemera Yesu arabwa n’igikorwa c’ivugabutumwa, vyongeye kandi a gatwara inkuru y’ubutumwa buhoraho bwa Yesu bugenewe isi yose butagira akarimbi , n’uburere, kumiryango canke kumoko yose.

`Ishingano ni “kubagira abigishwa”, ni gute igihe kidasanzwe c’ivugabutumwa rya Yesu gikora kumibereho yawe uyumusi no gufasha abandi? Nigiki mwokora kugira murushirize kuba mugikorwa mwahamagariwe?`