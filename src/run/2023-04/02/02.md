---
title: "Imana Mubutatu:Inkomoko Y’igikorwa"
date:  08/10/2023
---

Igikorwa c’Imana muvyaditswe vyera gishira Yesu kuntimatima y’Igikorwa nk’inzira Imwe rudende Ishika kugakiza; Yesu nawe yabivuze ati:“ Ni jewe nzira n’ukuri n’ubugingo ntawushika kuri Data ntamujanye.”(Yohana 14:6). Na Yesu ubwiwe aradufasha kandi gutahura Imana mu butatu mu mugambi wayo.

Ivyo Kristo yakora vyose vyakomoka kuri ku Mana (Se) kandi bikayihesha icubahiro. (Yohana 4:34; Yohana 5:30; Yohana 12:45). Ariko kandi dutegerezwa kwama twibukako umugambi wa Yesu wo kuducungura watanguye imbere yuko aza mw’isi; Yahawe iryo bango imbere yuko isi iremwa (Abanyefeso 1:4; 1 Petero 1:20). Kubwiyo mvo dutahura ko, Imana yashizeho umugambi w’umuntu, imbere yuko ishiraho amatanguriro y’isi, Umwana w’Imana nawe araboneka mw’iremwa ry’isi (Yohana 1:3). Imana yerekanye urukundo ruhebuje gwayo Mwishigwa mungiro ry’uwo mugambi mukuturungikira umwana wayo w’ikinege (Yohana 3:16,17). Umwana w’Imana yaraje, arapfa kumusaraba kandi atsinda urupfu. Hanyuma amaze kuja ku Mana, Mpwemu yera araza atsinda iyi si  (Yohana 14:26; Yohana 16:7; Yohana 16:8-11), kandi arabandanya igikorwa ca Data na Mwana mugushimangira no guha inkomezi abana b’Imana mugikorwa c’ivugabutumwa (Yohana 14:26; Yohana 16:13,14).

`Data, Mwana na Mpwemu yera bose bari mumugambi w’agakiza; Ni gute ico ciyumviro gitegerezwa kuvugurugwa muri twebwe?`