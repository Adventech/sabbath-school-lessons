---
title:  "Inkuru Nziza Ihoraho: Ubutumwa Bw’amahanga Yose."
date:   10/10/2023
---

`Igisomwa c’icigwa ciyi ndwi: Ivyahishuwe 14: 6, 7; nibihe bintu biranga igikorwa c’Imana mushobora kubona munkuru nziza ihoraho yazanywe n’umumalayika wa mbere mubutumwa bw’abamalayika batatu?`

Nico kibanza kimwe rudende munyandiko zera amajambo “Guhoraho” na “Inkuru nziza” bifatanijwe. Inkuru nziza n’Ubutumwa bwiza bw’ubuntu Yesu yahaye abant u bose; Yaje mw’isi yacu kugira atwereke “Ubuntu n’ukuri” (Yohana 1:14). Yabayeho ubuzima butagira icaha kandi apfa kumusaraba nk’ikimazi kiduhuza n’Imana (Yesaya 53: 4,5; 1 Petero 3:18). Yarazutse kandi Yurira mw’ijuru, Yashizwe hejuru n’Imana Se kandi imu shira mw’ihema ryo mw’ijuru ngo atubere Umuhuza (Ivyahishuriwe 1:18; Ivyakozwe n'Intumwa 2:33; Abaheburayo 7:25). Kandi agiye gushitsa isezerano vuba: “Kugaruka ari Umwami mucubahiro ciwe, Inyuma y’imyaka igihumbi ashireho ubwami bw’Imana ngaha kw’isi" (Yohana 14:1-4; Ivyakozwe n'Intumwa 1:11; Ivyahishuriwe 21:1-4). Uko n’ukuri kw’inkuru nziza ihoraho. Nubwo biruko, kuba ubwo butumwa ari ubw’ibihe vyose n’ikintu gihambaye cane, hari Inkuru nziza imwe rudende ishobora kudukiza, kandi izoguma ari imwe gushika aho umugambi w’Imana uzoshikira vyuzuye. Ntayindi nkurunziza izobaho ukundi, inyigisho n’imigenzo vy’ibinyoma bizoba birangiye (Abanyefeso 4:14), ariko ubutumwa bw’agakiza, Inkuru nziza ihoraho ntibizohinduka kandi abavyizera bakabibamwo baciye bugufi bazoshumbushwa (Gusubira mu Vyagezwe 5:33; Abaroma 2:6).

Igihe c’ivugabutumwa cahawe intumwa za mbere natwe twaragihawe uyumusi, Dutegerezwa kubandanya igikorwa kidasanzwe co Kugwiza abigishwa ba Yesu kw’isi yose, ariko twibaza duti n’abagishwa nyabaki? Beza, b’urukundo, buzuye ukwicisha bugufi can ke babanyabuntu? Nivyo ivyo birakenewe ariko ntibihagije. Dutegerezwa gukora uko dushoboye kose kugirango abo bigishwa bagire urufatiro kungingo zose zo muri bibiliya kubijanye n’ishusho y’intumwa (Luka 9:23; Yohana 13:34,35; 2 Ab'i Korosayi 5:17) zari zif ise intumbero imwe: kwitegura no gutegura abandi kubw’umuzo wa kabiri wa Mesiya. 

“Itangazwa ry’urubanza (Ivyahishuwe 14:6,7) niryo ryerekana kukuza k’Umwami kwegereje, ariko iryo tangazo ryitwa ubutumwa bwiza buhoraho. Inyigisho zijanye n’ukuza giturumbuka kwa Yesu naco n’ikimenyetso cerekana ubutumwa bw’inkuru nziza” Ellen G. White, les paraboles de Jesus, page 192. 

`Ni gute inyigisho y’urubanza ifitaniye isano n’ubutumwa bwiza buhorahomubutumwa bw’umumalayika wa mbere? Ni gute ubutumwa bwiza bubwirizwaku ba kuntimatima y’iciyumviro c’urubanza?`