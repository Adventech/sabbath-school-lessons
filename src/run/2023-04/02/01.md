---
title:  "Umugambi W’imana Kuri Twebwe: Igice Ca 2"
date:   07/10/2023
---

### Ibisomwa vy’icigwa ciyi ndwi:
Yohana 20:21,22; Matayo 28:16-20; Ivyahishuwe 14:6,7; Gusubira mu Vyagezwe 7:6,11,12; Ivyahishuwe 7:9-10.

> <p>Umurongo wo gufata kumutwe:</p>
> “Nuko ni Mugende, muhindure amahanga yose abigishwa,Mubabatiza mw’izina rya Data wa twese n’iry’Umwana nirya Mpwemu Yera,” (Matayo 28:19).

Iciyumviro c’Imana mugikorwa c’ivugabutumwa kirabonekera cane muvyanditswe. Niwo muzi wa kahise k’Umuntu, kandi ivyo vyerekana intumbero y’Imana mukurema umuntu; Muyandi majambo bishira akatuzo kw’iyerekwa ry’Imana n’intumbero nyamukuru yayo: “Kugarukana ishusho y’Imana mubana bayo bagiye kure y’Agakiza ”. (Gereranya Ab'i Kolosayi 3:9, 10 na 1 Yohana 3:2)

Intumbero y’Imana kandi yerekana igicapo kiri kure biciye murico dutegerezwa kubona no gutahura ic’ijambo ry’Imana rivuga kuri twebwe. Iyo dusoma Bibiliya, dutegerezwa kubona Imana iduteze ibiganza n’urukundo gwinshi.

Naho habayeho gutandukana n’Imana kubw’icaha. (Yesaya 59:2), Imana biciye muri wa Mugambi wayo, irabandanya kunga imigenderanire yasambutse hagati y’Imana n’Abantu bayo gushika kumusi mwiza, aho ikintu cose kizohindugwa. (Ivyahishuwe 21:5).

Mukurindira, Imana yahisemwo kwiyerekanira muri twebwe kugirango turushirize kuyitahura kandi dutahure n’intumbero yayo, kandi kugira dushobore kugiranira imigenderanire y’ukuri kandi irama. Muyandi majambo, Atari gusa kugira tuyimenye, ariko hamwe no gusabikanya n’abandi ubumenyi dufise muvyanditswe n’urukundo gw’Imana yerekaniye mukuducungura. Muvyanditswe vyera niho Imana itwerekera umugambi wayo w’agakiza.