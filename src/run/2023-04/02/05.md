---
title:  "Ubwoko Bw’imana: Umuringoti W’ivugabutumwa"
date:   11/10/2023
---

Kuva muri kahise, Imana yamye ifise abahagarariye mubwizigirwa kamere y’Imana bagakurikiza intumbero y’Imana muguca bugufi. Ubwoko bw’Ima na n’uwo wese yahamagawe kandi akemera umuhamagaro w’ubuntu bwayo. Yabaye kandi akabandanya kuba igikoresho c’Imana mugushitsa ubutumwa bwayo.

`Soma Itanguriro 12:1-3 no Gusubira mu Vyagezwe 7:6,11,12. Niyihe ntumbero y’Imana kubantu bayo muri kahise mw ’isezerano rya Kera?`

Isezerano Imana yagiranye na Aburahamu n’abamukomokako ryari rifise intumbero izwi neza. Barahamagawe, baremwa kandi bacika abakozi bo muruzabibu gw’Imana n’inzira y’imihezagiro kumahanga yose (Gusubira mu Vyagezwe 28:10; Yesaya 49:6). Kubwivyo batora nijwe kubwiryo Sezerano n’Imana, rishingiye kukwizera no gucabugufi (Itanguriro 26:16-18; Kuvayo 19:5,6; Gusubira mu Vyagezwe 28:1,2; 2 Ab'i Korinto 7:14). Ugo rukurikirane go guhamagarira amahanga kuza mubisilayari nibwo bwari uburyo bwiza bwo kuvuga ubutumwa bw’Imana mw’iserano rya kera.

Intumbero y’imana irabandanya no mw’isezerano rishasha, umukiza amaze kuzuka yaciye atanga intumbero nshasha y’Ivugabutumwa (Matayo 28: 18 20; Ivyakozwe n'Intumwa 1: 18) aho intumwa za Kristo zigize ishengero zihaguruka zikaja mw’ivugabutumwa mw’isi yose, bitandukanye no muri Isilayeri ya kera aho abisi baza kuribo. Iyo ntumbero ntiyaje igihe kimwe n’Ishengero, kandi ishengero ribayeho kubera Imana igifise ubutumwa ishaka ko rishikana kubatuye isi, Imana ikoresha ishengero mugushitsa ubutumwa bwayo. Hari ikibazo twokwibaza ngaha, n’ubuhe butumwa bw‘ishengero? ubwo butumwa nibumwe nkubwuwashizeho ishengero, kuko nkuko Umwana w’umuntu yaje kurondera no gukiza icari carazimiye (Luka 19 :10). Nubwo muri twebwe atanumwe yoshobora gukiza umuntu numwe, tu rashobora kandi dutegerezwa gushikana abandi kuri umwe ashobora gukiza Yesu Kristo. Ishengero rifise ishingano yo gukiza abanyavyaha. Ritegerezwa kumenyesha urukundo gw’Imana. Ellen G. White, Ibishingirintahe Ishengero Vol 1, pge 413. *Mbega Ubuntu butangaje kandi mbega kuba umusuku w’Imana!*

`Ubutumwa ni ngirakamaro kw’ishengero nkuko umuyaga(Impwemu) ari ngirakamaro kubuzima bwacu, nkuko ata mpwemu tuba dupfuye niko n’ishengero ritagira intumbero (ubutumwa) riba ripfuye. Nigiki ushobora gukora kugiti cawe kugira ushigikire ishengero ryawe?`