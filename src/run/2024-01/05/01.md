---
title:  Kuririmba Indirimbo z'Uhoraho Turi Mu Mahanga
date:   27/01/2024
---

### Ibisomwa vya rino yinga bishingiye muri 
Zaburi 79:5-13 ; Zaburi 88:3-12 ; Zaburi 69:1-3 ; Zaburi 22:1 ; Zaburi 77 ; Zaburi 73:-120 ; 1 Petero 1:17.

> <p>Igisomwa co gufata ku mutwe</p>
> « Mbega tworirimba dute indirimbo y’Uhoraho turi mu mahanga? « (Zaburi 137:24).

Ntidukeneye kwiga akantu ku kandi igitabo c’Amazaburi kugira tuvumbure amazaburi yavugiwe mw’isi yahindanye, isi y’icaha, y’ikibi, y’umubabaro n’urupfu. Ivyaremwe vyitekaniye birongowe n’Uhoraho afise ijambo rya nyuma n’amategeko yiwe akaba agororotse, vyagumye buhungabanywa n’ikibi. Mu gihe icaha kiguma ciyungikanya mu kwonona isi, isi yahindutse « [a]mahanga » ku bwoko bw’Imana. Ukwo kuri kuzana ingorane ku munyezaburi: Ni gute wogira ubuzima bw’ukwizera kw’isi y’amahanga?

Nk’uko twabibonye, Umunyezaburi aratahura neza Ubuhangange n’Ubushobozi vy’Imana hamwe n’imanza ziwe zigororotse. Arazi ko Uhoraho ari ubuhungiro n’ubutabazi buhoraho kandi butabura guseruka mu bihe vy’amagorwa. Ni co gituma Abanditsi b’Amazaburi rimwe na rimwe bahungabana (ni nde ivyo bitoshikira?) igihe vyaboneka ko Imana itagize ico ikoze rwose kandi ikibi kigatema gitongora imbere y’Imana ifise ijambo rya nyuma kandi Nziza. Kameremere y’ukuvuguruzanya kw’Amazaburi nk’amasengesho irerekanwa mu nyishu z’Abanyezaburi ku kubona umengo Imana yibereye mu gacerere ntangere. Mu yandi majambo abanyezaburi batanga inyishu kuri aho umengo Imana ntibaho ndetse ntinigaragaze.

*Iga iki cigwa kugira mwitegurire isabato yo ku wa 3 Ruhuhuma 2024*