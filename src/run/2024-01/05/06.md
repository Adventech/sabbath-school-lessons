---
title:  Kugira Abagororotsi Ntibageragezwe
date:   01/02/2024
---

`Soma Zaburi 37:1,8 ; Zaburi 49:5-7 ; Zaburi 94:3-7 na Zaburi 125:3. Ni iyihe ndwara umunyezaburi yahanganye na yo?`

Ayo mazaburi yitonganya ku kuroranirwa abona ubu ku banyakibi n’inkurikizi mbi kuzana ku bagororotsi. Inkozi z’ikibi ntizinezererewe gusa ukuroranirwa, barasuzugura ata n’udusoni Imana bagahahaza abandi. Ingorane iza kubera ko, mu gihe « icumu ry’ubugabe ry’abanyakibi » (Zaburi 125:3) riganza isi, « icumu ry’ubugabe ry’uganza atunganye » (Zaburi 45:6) canke ubutungane buriko burayongobera. Ni kubera iki atoheba maze ngo na we yite mu gukora ikibi nk’abandi?

`Soma Zaburi 73:1-20,27. Ni igiki gishoboza umunyezaburi gusimba ivyo bihe bibi? Ni irihe herezo ry’abo bishigikiriza ku bintu bitagira akamaro? (Raba kandi 1 Petero 1:17)`

Mu gihe umwanditsi wa Zaburi 73 yari yitaye ku kibi c’ubu c’isi, ntiyari ashoboye kuraba uko vyifashe muri rusangi, ufatiye ku Mana. Ingorane y’ukuroranirwa kw’ikibi iteje ukwizera kwiwe, iramufyondagaza (iramuvuna) ; arizera na we nyene ko ukwiyumvira kwiwe ko ukwizera ata co kumaze gushingiye ku kuri. Naho biri ukwo, Zaburi 73 yerekana ko « _ivyo bintu bihinduka agashinyaguro kuri abo birengagiza umurongo wa mbere w’iyo Zaburi, usanzwe ari incamake ya Zaburi yose. N’ukuri Imana igirira neza Abisirayeli abafise imitima itanduye_ » (Yohannes Bugenhagen, Reformation commentary on scrupture, downers grove, EL: Intervorsity press, 2018.)

Umunyezaburi yarajanywe Ahera, ikibanza c’ubuhangange ntagereranywa bw’Imana, aca yibutswa ko ivyo abona « uyu musi » ari ivya akanya gato cane kandi ko ategerezwa kuraba neza « iherezo », igihe abanyakibi bazoba bahanganye n’urubanza rw’Imana. Ico c’uko umunyezaburi yabitahuye neza ari ahera mbere agaca yatura ko ivyo yiyumvira imbere bwari ubupfu bwiwe cerekana ko ukuri ushobora kugutahura biciye mu guhwebutsa kwimbitse mu Mpwemu atari mu kwiyumvira kimuntu.

`Ni gute isezerano ry’urubanza rw’Imana kw’isi n’ikibi cayo cose rikwirura mu gihe ibibi vyinshi uno musi biguma bidahanwa?`