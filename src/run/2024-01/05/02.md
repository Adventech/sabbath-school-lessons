---
title:  Ku Munsi w'Amagorwa
date:   28/01/2024
---

`Soma Zaburi 74:18-22 na Zaburi 79:5-13. Ivyo bisomwa vyerekana iki?`

Umwanditsi w’Izaburi arondera gutahura intambara ihambaye iri hagati y’Imana n’ububasha bw’ikibi, kandi aremeza ukwihangana ntabariritswa kw’Imana hamwe n’ubwitonzi bwayo n’Ubushobozi bwayo butagira iyo bugarukira. Ingorane y’ikibi mu Mazaburi iza ubwa mbere ho y’iyobokamana ; irabana mu buryo ntirindwa n’ibibazo birabana n’Imana. Gutyo rero, ugusamburwa kwa Yerusalemu n’urusengero vyarabutswe ahanini nk’agatukisha ku Mana kuko yari yahaye akaryo abanyamahanga (Abapagani) kurogota ku Mana. Iragi ry’Imana (ubwoko bwa Isirayeli) n’ikimenyetso c’uko Imana yabatoye mu matora (élection) yayo kandi hamwe n’isezerano ryayo. (Gusubira mu Vyagezwe 4:32-38 ; Gusubira mu Vyagezwe 31:8,9) bitazigera bihemukwako na rimwe. Imvugo y’iragi ry’Imana yuzuye kandi iciyumviro c’iherezo ry’ibihe kuko umusi uri izina amahanga yose azoba inyegu y’Imana kandi azoyikorera. Iciyumviro c’uko amahanga yatsontsomeye inyegu y’Imana ni ikiyihungabanya kuri ayo masezerano y’Imana.

Ata gukekeranya na mba, umunyezaburi aratahura ko ivyaha vy’abantu vyononye umushikirano w’isezerano hagati y’abantu n’Imana kandi wazanye inkurikizi mbi zose ku bantu (Zaburi 79:8,9). Kubona hakiriho abantu, bivana gusa n’uko ubuntu bw’Imana buhaserutse n’ugusubizwaho kw’umushikirano w’isezerano kubera ikimazi c’impongano y’ivyaha. Uhoraho n’ « Imana y’agakiza kacu » igisigura ko ari umwizigirwa ku Isezerano ryayo (Zaburi 79:9).

Naho biri uko, ukuburanira imico y’Imana mw’isi ni ngirakamaro cane gusumba gusubizaho Isirayeli (Zaburi 79:9). Niba ibikorwa bibi vy’amahanga bizoguma bidahanwa, ivyo biboneka nk’aho Imana yatakaje ububasha bwayo (Zaburi 74:18-23, Zaburi 83:16-18, Zaburi 106:47).

Ni kugeza igihe conyene Imana izorokorera ubwoko bwayo izina ryayo rizokwemerwa ko rikomeye kandi rigashirwa hejuru. Nk’uko biri n’uno musi, ni ko vyari bimeze n’ico gihe. Ivyaha vyacu ugucererwa kwacu, ibibi vyacu birashobora gutera igipfungu atari kuri twebwe gusa, ariko kandi, mbere bibi gusumba kw’izina ry’Imana tuvuga ko twizera. Ibikorwa vyacu bibi bigira inkurikizi mbi cane mu vya Mpwemu ku gushinga intahe kwacu n’igikorwa cacu. Ni abantu bangahe bataye ukwizera kubera ibikorwa vy’abavuga ko bizera Kisto?

`« Icubahiro c’Imana n’ica Kristo gisaba (gitegeka) ko ubwoko bwayo bushikira agahore k’Imana » Ellen G White « Yesu Kristo Uwifuzwa Ibihe Vyose » urup. 675. Ni gute wotahura ukwo kuri guhambaye n’ico gutegerezwa gusigura mu buzima bwite bwawe rukristo?`