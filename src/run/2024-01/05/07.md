---
title:  Ibindi Vyo Kwiga No Kurizikana
date:   02/02/2024
---

Soma Zaburi 56 ; Ellen G. White, « Umunezero mu Mwami » urup 113-124 mu gitabo Inzira Nziza.

Ukwizera kwa Bibiliya kurazana na kwo nyene akenshi ugukekeranya no kusigara muri kabaza gusumba ivyizigiro n’ukwemera. Rimwe na rimwe, ugukekeranya no gusigara muri kabaza na cane cane imbere y’ikibi n’uko umengo Imana ntibaho, birashobora kuba ibitokwihanganirwa. Naho bimeze uko, ugukekeranya ntigushobora na rimwe kuba kunini turengera Imana, imico yayo y’urukundo kandi igororotse n’ubutungane bwayo. Abanyezaburi barashobora gukekeranya ku birabana na kazoza, ariko kandi baguma bambaza urukundo n’ubwizigirwa bitigera bihemuka vy’Imana (Zaburi 36:5-10 ; Zaburi 89:2,8).

Dutegerezwa, muri ubwo buryo nyene, gukurikiza ako karorero nyene. « _Rondera inguvu zose zishoboka uhange amaso ijuru atari ku kuyahanga ku ngorane uhurana zo ; aho ni ho utazotemba na rimwe. Yesu agiye guseruka vuba ku bicu, ramvura ukuboko kugira agufashe, kandi ivyo ukora vyose, n’umuhe ukuboko mu buryo bw’ukwizera no kumureka akakurongora. Igihe uzoba umwizigira, uzohinduka, biciye mu kwizera Yesu, uwuzuye ivyizigiro_ » (Ellen G White, _Ibishingantahe kw’Ishengero_, Umuz. 5, urup 578, 579).

Ibihe Imana « ihisha inyonga zayo » ntibiburizamwo ubwiza bw’isengesho. Mu gihushane, utwo turyo twatuma abanyezaburi bisuzuma bo nyene ubwabo, bakibuka ibikorwa vy’agakiza Imana yakoze muri kahise, maze bakayirondera batura kandi biyoroheje mu kuyambaza (Zaburi 77:10-12 ; Zaburi 89:46-52). Ukwizera kuratsimbatara iyo guhanganye n’ugukekeranya n’ubwaku bunyuranije na kwo. Ubunararibonye ukura muri ivyo bigeragezo bufise agaciro gasumba ak’ibikomo (bijoux) bizimvye cane (Ellen G. White _Ibishingantahe kw’Ishengero_, Umuz 3, urup.555).

**Ivyo Guhanahana Kw'Ivyiyumviro**

`Ni ibiki bihagarika umutima abanyezaburi biyumvisemwo imbere y’ikibi? Ni ibiki bihagarika umutima bisa n’ivyo wewe nawe wahanganye na vyo kandi ni gute wabitoreye umuti? Ni gute woshobora kugumana ukwizera muri ivyo bihe?`

`Ni hehe tworonderera inyishu mu gihe ukwizera kwacu kugeragejwe n’ingorane canke abantu imibabaro ituma bakekeranya ukugiraneza n’ubushobozi vy’Imana?`

`Ni gute wokwishura ikibazo ku kubaho kw’ikibi mw’isi yaremye kandi ishigikiwe n’Imana y’urukundo ishoboravyose. Ni gute icatumye intambara ihambaye iba gituma ushobora kwishura ico kibazo, naho coba ari igice c’inyishu, kuri iyo ntambamyi (inkomyi).`