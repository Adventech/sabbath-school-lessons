---
title:  Uhoraho Arumva Akabohora
date:   20/01/2024
---

### Ibisomwa vya rino yinga bishingiye muri 
Zaburi 139:1-18 ; Zaburi 121 ; Zaburi 17:8 ; Matayo 23:37 ; 1 Ab'i Korinto 10:1-4 ; Abaheburayo 14:15, 16.

> <p>Igisomwa co gufata ku mutwe</p>
>  « Abagororotsi baratakamvye, Uhoraho arabumva, abakiza amagorwa yabo yose » Zaburi 34:17.

Incuro nyinshi, Amazaburi arashimangira ukuri ko Uhoraho ari Igihangange, yaremye isi kandi akayishigikuira, yihishura kandi nk’Imana imwe rudende ishiraho kandi ikagumya imigenderanire ifitaniye b’abantu bayo.

Imana iri hafi y’abantu bayo n’ivyo yaremye, mw’ijuru no mw’isi (Zaburi 73:23,25). Naho yahamangiye intebe yayo mw’ijuru (Zaburi 103:19) kandi naho ica mu bugararwa (mu biyaya) (Zaburi 68:4), iri kandi « hafi y’abamwambaza bose, y’abamwambaza mu vy’ukuri bose » (Zaburi 145:18). Amazaburi ashigikiye mu buryo ntanyiganyizwa ko Uhoraho ari Imana nzima, igirira neza abayambaza (Zaburi 55:16-22). Amazaburi arasigura mu buryo budomako kuko yahumekewe n’Imana nzima, yumva amasengesho igatako ikayishura kandi kubera ko ari Yo bituye.

Dutegerezwa kwibuka ko inyishu ibereye ku kuba hafi kw’Uhoraho igizwe n’ubuzima bwo kwizera muri Yo no kwitondera ivyagezwe vyayo. Nta na kimwe cotuma ukwo kwizera n’ukwo kwitondera ivyagezwe kutemerwa na Yo, nk’uko yabihishuriye kenshi muri kahise ka Isirayeli.

*Ni mwige iki cigwa kugira mwitegurire isatabo yo ku wa 27 Nzero 2024.*