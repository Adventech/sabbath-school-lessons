---
title:  Urukanka rw'Umubiri Wanje Ntiwaruhishwa
date:   21/01/2024
---

`Soma Zaburi 139:1-18. Ni gute ico gisomwa gitaka mu buryo bw’ivyese ubushobozi bw’Imana (Zaburi 139:1-6), ukwibonekeza kwayo (Zaburi 139:7-12) n’ukugira neza kwayo (Zaburi 139:13-18) ? Ikireho c’Imana ku masezerano yayo kivuze iki ?`

Mwoba mwarashatse gufasha umuntu mutagira uburyo ? Ni co kimwe, abantu bamwe baragerageje kugufasha ariko ntibategereye ubukene bwawe. Bitandukanye mbere no ku bantu bakunda cane n’abafise ivyiyumviro vyiza, Imana iratuzi neza cane rwose, n’uko tumerewe n’uko yodufasha. Ni co gituma amasezerano yiwe yo gufasha no kubohora atari ivyo kwijandajandira (kwizagira), (amarimirimi) gusa, ahubwo n’ay’ubwishingizi bwuzuye kandi ntabanduka.

Ukuntu Imana izi umunyezaburi ni kurekure cane kandi ni kumwe rudende ku buryo naho yoba mu nda ya nyina atoshobora kuyinyegeza (Zaburi 139:13,15). Imana iramuzi ku gihe kinaka (Zaburi 139:3), iramuzi n’imbere i bwina muri we (Zaburi 139:2,4), irazi n’aho aherereye (Zaburi 139:3). Irazi umunyezaburi ku kubaho kwiwe kwose. Ubwitonzi (ubwenge nyakuri) bwiza bitangaje bw’Imana buterwa n’ivyaremwe vyayo hamwe n’uko izi cane ibiremwa bantu, kandi ivyo bibonekera ku kuntu ibibungabunga. Ukwo kuri gutangaje kw’uko Imana ituzi rwose cane ntikwotegerejwe kudutera ubwoba, ibitandukanye n’ivyo, kwodusunikiye mu biganza vya Yesu no ku co yadukoreye ku musalaba. Gutyo, biciye mu kwizera Yesu, twararonse ukugororoka kwiwe, « ukugororoka kw’Imana » yo ubwayo (Abaroma 3:5,21).

Ukwibonekeza kw’Imana kwaravuzwe ko gushobora no kugera mu « kuzimu » (ahari abapfuye, _scheol_ « imva) n’ « Umwiza » (Zaburi 139:8, 11,12) ahantu hasanzwe havugwa ko Imana itohaba (Zaburi 56:13). Ukwibonekeza kwayo kandi kuravugwa ko gushobora gufata « amababa y’umutwenzi (mu Buseruko) kugashika ku mpera y’ikiyaga (mu burengero) (Zaburi 139:9). Izo mvugo ngereranyo zisigura ukuri kw’uko ata hantu na hamwe mw’isi no mu kirere c’amahero dushobora kuvuga ngo aha Imana ntitubona. Naho Imana itari mu bigize isi n’ico kirere c’amahero (univers), nk’uko bamwe bavyizera, iravyegereye, kuko ntiyabiremye gusa ahubwo iranabibungabunga.

Imana, hamwe n’uko kutumenya neza cane rwose, irashobora kudufasha kandi ikatugira basha. Ukuzirakana no gutegera uburebure bw’Imana ku munyezaburi ; kwama aririmba amashimwe kandi akama ayizigira, mbere bikama ari bisha. 

Yakira ugusuzuma kwimbitse, kw’Imana nk’uburyo bwo gukura mu buzima bwiwe icotuma umushikirano afitaniye n’Imana uhungabana.

`Kuri bamwe, kubona hari ivyo Imana izi kuri bo, mbere n’amabanga yabo yakorewe mu mwiza w’umuzitanya, n’iciyumviro kibatera ubwoba. Ni kubera iki ubutumwa bwiza ari bwo bwonyene bwotubera ivyizigiro ?`