---
title:  Ugutabarwa Kuva Ahera
date:   25/01/2024
---

`Soma Zaburi 3:4, Zaburi 14:7 ; Zaburi 20:1-3 ; Zaburi 27:5 ; Zaburi 36:8 ; Zaburi 61:4 ; na Zaburi 68:5,35. Ugutabarwa kuva he muri ivyo bisomwa ?`

Imvo y’Ubuhungiro n’ugufashwa mu vya Mpwemu no ku vy’umubiri iboneka cane cane mu ntahuro y’Ahera. Ahera n’ikibanza c’itabariro, c’ubuhungiro n’ic’agakiza. Ahera haronsa ubuhungiro ku bantu bari mu ngorane. Imana iraburanira impfuvyi n’abapfakazi kandi iha inkomezi ubwoko bwayo bivuye Ahera. Igihe « kuri Siyoni h’ubwiza buhebuje, ni ho Imana ikanyanganiye » (Zaburi 50:2), imanza z’ukuri z’Imana zaratangajwe maze imigisha y’Uhoraho iba umusesekara (Zaburi 84:4 ; Zaburi 128:5, Zaburi 134:3).

Uguhungira Ahera kurengeye umutekano woronkera mu kindi kibanza ico ari co cose co mw’isi kuko Imana yibera koko Ahera. Ukwibonekeza kw’Imana, kandi atari kubera urusengero ari inyubakwa ikomeye, kuzana ubwishingizi bw’umutekano ukwiye. Muri ubwo buryo nyene, umusozi Siyoni urengeye iyindi misozi yose, naho na wo nyene woba ari umusozi udakirurutse cane (ubayabaye) (Zaburi 68:15,16 ; Yesaya 2:2).

><p></p>
> « Kuko umuherezi mukuru dufise, atari udashobora kubabarana natwe mu ntege nke zacu, ariko n’uwageragejwe uburyo bwose nkatwe, yamara we nta caha yakoze. Nuko ni twegere intebe y’ubuntu dushize ubwoba, kugira ngo turonke ikigongwe, tubone ubuntu bwo kudutabara mu gihe gikwiye » (Abaheburayo 4:15,16).

`Ni ku kintu ki ico gisomwa gihurizako n’ico umunyezaburi yavuze ku birabana n’Ahera ? `

Ukwera kw’Ahera h’Imana gutuma umunyezaburi atahura ko abantu bose iyo bava bakagera ari abanyavyaha, kandi vy’ukuri ntibari babereye ubuntu bw’Imana, kandi yemeza ko ukubohorwa gushingiye ku bwizigirwa n’ubuntu bw’Imana gusa (Zaburi 143:2, 9-12). Nta kintu na kimwe muri twebwe cotuma tugira ico turonka kubera tubikwiye imbere y’Imana. Ni mu gihe gusa hari ukugiriranira imigenderanire y’ukuri n’Imana biciye mu kwihana n’ukwemera ubuntu bwayo n’ikigongwe cayo woshobora gutabaza ubwishingizi bw’ukubohora kwayo. Igikorwa c’Ahera cerekana agakiza muri Yesu