---
title:  Ubwishingizi bw'Ukutwitaho-Rukundo Rw'Imana
date:   22/01/2024
---

`Soma Zaburi 40:1-3, Zaburi 50:15, Zaburi 55:22 na zaburi 121. Ni gute Imana na Yo izamwo mu bidushikira ku musi ku musi mu buzima bwacu ?`

Imana yihishura mu Vyanditswe nk’Imana nzima igirira neza abayambaza. Umunyezaburi avuga avyeruye, « Nasize Uhoraho imbere yanje imisi yose » (Zaburi 16:8). Ni co gituma yizigira Imana akayambaza (Zaburi 7:1, Zaburi 9:10). Uhoraho aramwumva n’igihe ataka ari « i bwina » (Zaburi 130:1,2) bisigura ko ata gihe na kimwe c’ubuzima gica mu ryahumye ukuganza bwami kw’Imana. Muri ubwo buryo, ugutaka kw’umunyezaburi, uko kwihutirwa kwose, ntikwigeze kubura ivyizigiro.

Zaburi 121, yoyo, ishira hejuru (ihayagiza) ubushobozi bw’Imana mu buzima bw’uwutayihemukira. Ubwo bushobozi bugizwe:

1. Ntazokundira ibirenge vyawe ko bitirimuka (Zaburi 121:3). Imvugo ngereranyo y’ « ibirenge », ivuga akenshi aho umuntu aca (Zaburi 66:9 ; Zaburi 119 ; 105 ; Imigani 3:23). Ijambo ry’igiheburayo ryasiguwe ngo « gutirimuka » rivuga umutekano Imana iha isi (Zaburi 93:1) n’i Siyoni (Zaburi 125:1).

2. Imvugo ngereranyo ko Imana ari nk’umuzigamyi wa Isirayeli, adahunyiza kandi adasinzira yerekana ko Imana iguma icungereye kandi ishaka kugirira neza abana bayo  (Zaburi 121:3,4).

3. Uhoraho ni We « gitutu cawe » (Zaburi 121:5,6) cibutsa inkingi y’igicu mu gihe co kuva muri Egiputa (Kuvayo 13: 21,22). Muri ubwo buryo nyene, Uhoraho atanga aho kwikinga mu buryo bw’umubiri no mu buryo bw’Impwemu kw’ubwoko bwayo.

4. Uhoraho ari i buryo bwabo (Zaburi 121:5). Ukuboko kw’i buryo gusigura muri rusangi ukuboko gukomeye cane kw’umuntu, ukuboko kubasha ibikorwa (Zaburi 74:11, Zaburi 89:13). Aha, bivuga ukuba hafi n’ubuntu vy’Imana (Zaburi 16:8 ; Zaburi 109:31 ; Zaburi 110:5)

5. Uburinzi bw’Imana ku bwoko bwayo bwaremejwe ku mugaragaro muri Zaburi 121:6-8. Imana izorinda abana bayo ikibi cose: nta « Izuba », nta « Ukwezi » bizobica. Imana izobazigama mu « maja » no mu « maza ». Izo mpinyanyuro z’imvugo y’ivyese zirerekana rwose ukuntu Imana yitaye ku muntu kandi mu buryo budahagarara.

Ico bivyara ? Umunyezaburi yizigira urukundo rw’Imana. Vyari bikwiye ko natwe tubikora uko nyene.

`Mbega ni ubuhe buryo bwo gukoresha bwotuma ubandanya kwibonera ukuri kw’ukukwitaho-rukundo kw’Imana ? Ni gute woshobora gukorana n’Imana ku buryo uyirekurira gukorera muri wewe kandi ibikorera wewe ?`