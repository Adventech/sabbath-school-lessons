---
title:  Uhoraho ni Ubuhungiro kubw'Abarwanizi
date:   23/01/2024
---

`Soma Zaburi 17:7-9 ; Zaburi 31:1-3 na Zaburi 91:2-7. Umunyezaburi yakora iki mu bihe bigoye ?`

Umunyezaburi yahuye n’ingorane zitandukanye kandi yaca ahindukirira Uhoraho, We buhungiro, kubw’abarwanizi bose: Ukwizera ni ihitamwo nk’ingingo wifatiye yo kwemera ko Imana itegeka mu buzima bwawe, mu bihe vyose. Igihe ukwizera kwawe kudakora uri mu burwanizi, nta n’ahandi hantu na hamwe kwokorera.

Ugushinga intahe kw’umunyezaburi, « Ndabwira Uhoraho, nt’ur’ubuhungiro bwanje n’igihome kinkingira. Imana yanje nizigira » (Zaburi 91:2) Kuva ku vyo yaciyemwo muri kahise n’Imana, maze bikamufasha ubu gutsimbataza ukwizera kwiwe muri kazoza. Umunyezaburi ahamagara Imana Isumba vyose (Rudasumbwa) kandi Ishobora vyose (Zaburi 91:1-2), mu kwibuka igihagararo c’agakura c’Imana yiwe. Umunyezaburi aravuga kandi ku mutekano yironkera mu Mana « ubwigobeko », « ahantu h’akabanga », « ahinyegeje », « igitutu » (Zaburi 91:1), « Ubuhungiro », « igihome kimukingira » (Zaburi 91:2) ; « [a] moya », « inkinzo », (Zaburi 91:4), « Uburuhukiro » (Zaburi 91:9). Izi mvugo ngereranyo zerekana ubuhungiro nk’akamenyere k’umunyezaburi. Birahagije gusa kwiyumvira ku bushuhe bukabije bw’izuba, muri ico gice c’isi kugira ng’umenye agaciro k’igitutu, canke kwibuka ibihe vy’intambara za kahise ka Isirayeli kugira ngo wibuke umutekano utangwa n’inkinzo hamwe n’igihome gikingira.

`Soma zaburi 17:8 na Matayo 23:37. Ni iyihe mvugo ngereranyo yakoreshejwe muri ivyo bisomwa kandi isigura iki ?`

Imwe mu mpinyanyuro ngereranyo ziryoshe rwose ni iyisunga ku kwibera « mu gitutu c’amababa yawe » (Zaburi 17:8, Zaburi 57:1, Zaburi 63:7). Iyo ngereranyo izina uguhumurizwa neza n’ubwishingizi mu kuzana ugukingigwa kw’inyoni-nyina. Uhoraho yagereranijwe n’inkona irinda ibiswi vyayo ikoresheje amababa yayo (Kuvayo 19:4, Gusubira mu Vyagezwe 32:11) n’inkoko yegeraniriza ubuswi bwayo musi y’ivyubi vyayo (Matayo 23:37).

`Ni gute wokwifata, naho biri uko, mu bihe vy’ibiza bitikiza inganda canke aho tudashobora kubona uburinzi (ugukingirwa) bw’Uhoraho ? Ni kubera iki izo ngorane zidasigura ko Imana yaduhevye ?`