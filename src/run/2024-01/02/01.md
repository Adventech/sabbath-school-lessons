---
title:  Twigishe Gusenga
date:   06/01/2024
---

### Ibisomwa vya rino yinga bishingiye muri
Zaburi 105:5, Colosayi 3:16 ; Yakobo 5:13 ; Zaburi 44, Zaburi 22, Zaburi 13, Zaburi 60:1-5.

> <p>Igisomwa co gufata ku mutwe</p>
> " Maz'ar'ahantu, asenga ; ahejeje, umwe mu bigishwa biwe aramubwira, ati mugenzi, twigishe gusenga nk'uko Yohana yigishije abigishwa biwe. " (Luka 11:1).

Umwizerere uvuga ko isengesho riziye aho, atari iryarinze kwigwa ari ryo ryonyene ry'ukuri, warakwirakwiye mu bizera bamwe. Naho biri uko, abigishwa ba Yesu baronse impera nini cane igihe basaba Yesu kubigisha gusenga. Imana yashize igitabo c'amasengesho, Amazaburi, hagati na hagati muri Bibiliya, atari kugira gusa itwereke uko ubwoko bw'Imana bwasenga mu bihe vya kera, ariko kandi ari no kugira ngo itwigishe uko dushobora gusenga uno musi.

Kuva mu bihe vya kera na rindi, Amazaburi yararyohoye amasengesho y'ubwoko bw'Imana, harimwo n'aya Yesu. (1 Ngoma 16:7,9 ; Nehemiya 12:8 ; Matayo 27:46 ; Abanyefeso 5:19). Muri rino yinga tuzokwiga neza uruhara rw'Amazaburi mu gushigikira ubwoko bw'Imana mu kubandanya urugendo rw'ubuzima no gukura mu migenderanire n'Imana. Turashobora kwiyibutsa ko Amazaburi ari amasengesho, kandi kubw'ico, afise agaciro ntangere, atari mu kumurikirwa gusa mu vy'iyobokamana, ariko kandi no mu buryo ashobora kudutungisha no kuryohora amasengesho yacu haba ku giti c'umuntu canke mu mugwi.

Isengesho ryo mu buryo bw'Amazaburi ryafashije abizera benshi gushiraho no kugumya ubuzima bw'amasengesho mu buryo budahinduka kandi bushimishije.

Iri yinga, tuzobandanya twiga ku Mazaburi na cane cane mu ntahuro y'ibihe bigoye mu buzima bwacu.

*Ige iki cigwa kugira ngo mwitegurire isabato yo kuwa 13 Nzero 2024.*