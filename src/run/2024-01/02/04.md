---
title:  Zaburi Y’umwiheburo
date:   09/01/2024
---

Gusenga wisunze Amazaburi ntibikurikira gusa abasenga kuvuga akababakiye mu mw’idegemvyo mu ma sengesho yabo. Amazaburi ararongora ubunararibonye nk’uko Imana ishaka kandi bigatuma umuntu ayihanganira mu gushiraho ivyizigiro n’uguhumurizwa (ukuremeshwa, ukwirurwa) kw’Imana iri aho.

`Soma Zaburi 22. Ni igiki dushobora kwigira kuri iyo Zaburi ku kwizigira Imana naho mu mubabaro ukomeye cane`

Ni muri ico gisomwa conyene mu Vyanditswe vyera aho ijambo " kidashira " (igihoraho) n’ " ubutumwa bwiza " bifatanye. Ubutumwa bwiza ni inkuru nziza y’ubuntu bwatangiwe bose na Yesu Kristo. Yaje muri iyi si yacu kugira ngo atwereke " ubuntu n’ukuri " (Yohana 1:14). Yabayeho ubuzima buzira icaha kandi apfa ku musalaba nk’ikimazi c’impongano kugira yihanganire igihano c’ivyaha vyacu. (Yesaya 43:4,5 ; 1 Petero 3:18). Yarazutse asubira mw’ijuru, ashimagizwa na Data kandi aradusabira uno musi ahari mw’ihema ryo mw’ijuru (Ivyah 1:18 ; Ivyak 2:33 ; Abah 7:25). Vuba cane abashitsa isezerano ryiwe rihambaye: kugaruka mu cubahiro c’Umwami n’ubuninahazwa (ubwiza bw’agakura), kandi inyuma y’imyaka igihumbi, ace ashinga ubwami bw’Imana mw’isi (Ivyo vyose n’ukuri k’ubutumwa bwiza butazoshira Yohana 14:1-4 ; Ivyakozwe n'Intumwa 1:11 ; Ivyahishuwe 21:1-4)..

Naho biri uko, ico c’uko ubwo butumwa ari ubutazoshira kiribonekeza cane. Ni ubutumwa bwiza bumwe rudende bwoshobora kudukiza. Buzoguma ari ubwo nyene gushika aho igikorwa c’Imana kizoheraherezwa mu buryo bunengesereye. Nta bundi butumwa bwiza buzosubira kubaho. Inyigisho n’amangetengete (Doctrines) vy’ibinyoma bizungazungisha abantu (Efeso 4:14), ariko ubutumwa bw’agakiza, ubutumwa bwiza butazoshira, ntibuhinduka, ni ntayegayezwa, kandi ababwizera bakabubamwo mu bwubashi bazoronka impera (ingororano) (raba Gusubira mu vyagezwe 5:33 ; Roma 2:6).

Ubwo bubasha (mandat) bwahawe Abigishwa ba mbere na twebwe twarabuhawe uno musi. Dutegerezwa kubandanya igikorwa co guhindura abantu ngo babe abigishwa ba Kristo hose. Ariko kandi n’ubwoko buki bw’abigishwa ? Ni abigishwa beza kandi bafise umutima mwiza, bakundana, bakorana umwete n’ishaka binonosoye kandi b’abizigirwa koko ? Ubwo buranga ni bwiza ariko kandi ntibuhagije. Dutegerezwa gukora gushika n’aho abigishwa bahanga amaso ku tuntu twose twa Bibiliya turanga umwigishwa wa Yesu vy’ukuri (Luka 9:23 ; Yohana 13:34,35 ; 2 Ab'i Korinto 5:17): bagategurwa kandi bagategurira abandi ukugaruka kwa kabiri kw’Umwigisha mukuru, Yesu Kristo.

" Ugutangaza urubanza (Ivyahishuwe 14:6, 7) kugizwe n’itangazo ry’uko Yesu ari hafi kugaruka. Kandi mumenye, ukwo gutangaza kwiswe ubutumwa butazoshira. Insiguro n’inyigisho zirabana n’ukugaruka kwa Kristo kwegereje kugize igice gihambaye c’ubutumwa bwiza " (Ellen G. White, Imigani ya Yesu, urup.192).

`Ni gute twokwiga kuraba ibiri hakurya y’ibitugerageza muri aka kanya, gutyo bigatuma bidushoboza kwizigira ukugira neza kw’Imana mu ngorane iyo ariyo yose twoba turiko turahura na yo uno musi ?`