---
title:  Kwama Amaso kw'Isezerano Ryiwe
date:   17/01/2024
---

`Icigwa c'urubanza rw'Imana gutera ikibazo gihambaye: Ni gute ubwoko bw'Imana boshobora  kugirana  amahoro  n'Imana  n'ubwishingizi  bw'agakiza  mu  gihe  c'urubanza ? Soma Zaburi 94:14 ; Zaburi 105:7-10 ; Daniyeli 7:22.`

Abantu b'Imana bari mu mutekano kubera Imana ivyagiye i Siyoni (Zaburi  76:1,2),  kandi yagiranye  na  bo  Isezerano  ryayo  ritazoshira  nk'ubutunzi  bwayo  (Zaburi  94:14 ;  Zaburi 105:8-10).  Imana ntihimbarwa gusa n'uko itazota abantu bayo b'isezerano, akorana inguvu ngo abagurmize mu mutekano muri we. Araharira ivyaha vy'abantu biwe (Zaburi  103:3), arabigisha akabaheza kandi akabakomeza (Zaburi 25:8-11 ; Zaburi 29:11 ; Zaburi 105:24). Imanza z'Imana ziratangazwa kugira ngo abantu bayo babe mu butungane no kwerekana kw'Imana ibababara (ibitwararitse) (Zaburi 94:8-15).

Zaburi  105  uko  yose  imeze,  yerekana  ukudahemuka  kw'Imana  kw'Isezerano  ryayo  muri kahise ka Isirayeli. Mu vyabashikiye vyose vyaba vyiza canke bibi, Imana yari ihari. Yararongireye nk'Imana Yosefu  muri  Egiputa,  kandi  biciye  kuri  we,  irokora  ubwoko  bwayo (Zaburi 105:16-24). Imana yaratoye Mose ngo ayobore ubwoko bwayo mu buja bwa Egiputa ibikoresha  ibimenyetso  n'ibitangaza  ku  bwabo  (Zaburi  105:25-38).  Imana  yaratanze  isi yasezeranywe  (Zaburi  105:11,14)  n'uburinzi  bwayo  bwama  (Zaburi  105:12-1)  ku  bwoko bwayo.  Yarabagwijije  (Zaburi  15:24) ;  ibagobotora  mu  babahahaza  (Zaburi  105:37,38) kandi  yarabamaze  ubukene  bwa  buri  musi  (Zaburi  105:39-41).  Nta  gukekeranya  na  guto kwohaba ko Uhoraho akontorora nk'Imana ibirabana n'abantu bayo vyose.

Igihe  Imana  yibuka  Isezerano  ryayo,  ni  ukwibuka  bisanzwe,  kuko  ivyo  bijana  imisi  yose  ku gikorwa (Itanguriro 8:1 ; 1  Samweli 1:19 ; Zaburi 98:3, Zaburi 105:42-44). Ni muri ubwo buryo nyene, igihe ubwoko bwayo buhamagariwe kwibuka ivyiza n'imanza vy'Imana, ivyo bisigura ko ubwoko bwayo buhamagariwe kuyubaha.

Muri iryo Sezerano ryayo, ico Isirayeli ihamagariwe ca mbere kandi co gukora, n'ukuguma iri umwizigirwa  na  yo  mu  kwitondera  amategeko  yayo  (Zaburi  78:5-7 ;  Zaburi  105:1,2).  Isi yose  ica  yibera  rero  mu  mutekano  mw'isezerano  ry'uburinzi  bw'Imana  Nyen'ububasha bwose kandi Nyen'imbabazi (Zaburi 89:28-34).

`Ni  igiki  dufise  muri  Yesu  kiduha  ubwishingizi  koko  ko  ayo  masezerano  yasezeraniwe Isirayeli ya kera ashobora kuba ayacu uno musi ?`