---
title:  Ibindi Vyo Kwiga No Kurizikana
date:   19/01/2024
---

Soma  Zaburi  86:5,15 ;  Ellen  G  White  " Urukundo  Imana  yakuze  ikiremwa  muntu "   urup 7:13 mu gitabo citwa _Inzira Nziza_.

`Ni  gute  ukuri  kw'uko  Imana  ari  Urukundo  kudufasha  gutahura  neza  cane  ukuntu Imana n'ibikorwa vyayo bivugwa mu buryo butandukanye mu Mazaburi ?`

Icigwa c'iyi ndwi gishingiye ku kuntu Imana ivugwa mbere n'ibikorwa vyayo mu buryo bukuru  bukuru,  vyatumye  ishiraho  isi  kandi  ikayikomeza  mu  buryo  buhamangiye.  Abanditsi b'Amazaburi bahamagara Imana, yo Muremyi, Umwami, Umucamanza, Umukiza w'isezerano  kandi  ni  Yo  itanga  amategeko.  Uruhara  Imana  ifise  mw'isi  rwisunga  kandi n'ayandi  mazina  atandukanye  n'amatazirano  y'Imana  nk'akarorero  Umwungere (Zaburi 23:1 ; Zaburi 80:1). Igitandara  c'agakiza  (Zaburi 95:1), Data (Zaburi 68:5 ; Zaburi 89:26). Mw'isi,  turashobora  kuba  mu  mutekano,  naho  twoba  duseserejwe  n'intambara ihambaye,  kuko  Imana  ari  Igihangange  koko  kandi  ikaba n'Umwizigirwa  ko  co  ivuga  cose kandi ikora. Nubwo ivyo vyigwa nyobokamana ata ho wovyiga ngo ubiheze rwose, biratanga (biravuga) uburyo butandukanye Imana yihishuye mu Mazaburi.

Mu  gihe  tukibandanya  twiga  Amazaburi,  ni  ivy'ingirakamaro kwibuka gusoma Amazaburi mu muco w'imico y'urukundo n'ubuntu vy'Imana, n'Inama y'agakiza n'ukugira isi nsha. 

" Uko twiga  imico y'Imana mu muco w'umusalaba, ni  ko tuvumbura ukutagira agahonzi n'urukundo  rutitangira  itama,  tukabona  neza  cane  rwose  imbabazi  ziyunze  n'ubutungane n'ubugororotsi, kandi ni ko turobanura ibidahwana mu kubona ibimenyamenya vy'urukundo n'impuhwe vy'akaburarugero kandi bitobariritswa "  Ellen  G.  White,  Inzira  Nziza,  urup 13. Mu Mazaburi, ni ho abantu bohangana n'urubanza rw'Imana kuko bazi ko uburake bw'Imana ari ubw'igihe gito ariko kw'imbabazi zayo zamaho ibihe bidashira (Zaburi 103:8).

**Ibibazo Vyo Guhanahanako Ivyiyumviro**

`Kubera  iki  ugutegera  ukuri  kw'intambara  ihambaye  n'uko  izorangira  ari ibihambaye  cane  mu  kudufasha  gutegera  ko  naho  Imana  iganje  kandi  ifise  ijambo rya nyuma, hakiri ibigeragezo vyinshi n'imibabaro mw'isi ?  Kubera  iki  icatumye intambara ihambaye iba kuri twebwe ari co akamaro ?`

`Ni gute ukwizera Imana nk'Umuremyi kwotegerejwe urema ugutegera kwacu kuri twebwe  nyene  n'umushikirano  wacu  n'ibindi  yaremwe ? Mbega haba iki iyo abantu bitaje ukwo kuri ? (Zaburi 106:35-42). `

`Ni  ibiki  ibigirwamana  vy'amahanga  bitari  bishoboye  (vyanegurwa)  mu  gihe  ca Bibiliya  (Zaburi  115:4-8).  Ubu  ho  bimeze  gute  ku  igirwamana  vyo  muri  iki  gihe c'iterambere ? Ni kubera iki na vyo nyene ari bibi mu ugendana kwacu n'Imana ? `

`Ni gute abantu b'Imana bategerezwa kubaho mu umenya k'urubanza rw'Imana rutangurira  ku  bantu  bayo ?  Ni  gute  Imana  cira  urubanza  abantu  bayo  kandi ibiterwa n'iki ? `