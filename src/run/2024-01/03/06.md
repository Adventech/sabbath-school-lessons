---
title:  Ibishingantahe Vyawe ni Ivyo Ukuri Koko
date:   18/01/2024
---

`Soma  Zaburi  19:7 ;  Zaburi  93:5 ;  Zaburi  119:  165 ;  Zaburi  1:2,6 ;  Zaburi  18:30  na Zaburi 25:10. Ni igiki izo Zaburi zihuriyeko ?`

Ukuba  hejuru  cane  kw'Uhoraho  mw'isi  nk'Umuremyi,  Umwami  n'Umucamanza Kibirengeye, kuzana ibintu nyobokamana ku kuntu ibishingantahe vyiwe ari ivy'ukuri rwose. Ibishingantahe (mu giheburayo _edut_, " Itegeko rikuru " (Décret, loi)) bivuga umugwi w'amategeko  makuru  (lois)  n'amategeko  yo  gushira  mu  ngiro  (ordonnances)  ayo  Imana ikoresha  ngo  itegeke  ubuzima  mu  vy'idini  no  mu  vy'umubano  ku  bwoko  bwayo  (Kuv. 32:15).

Ni  " ivyo  kwizigirwa  cane " (Ni ivy'ukuri koko)  (Zaburi  93:5)  vyisunga  ukutayegayezwa n'ukwamaho kw'ingoma y'Imana n'isi yaremye kandi ashigikiye (Zaburi  93:1,2).  Ijambo ry'igiheburayo  ryahinduwe  ngo  " Ni  ivy'ukuri "  (véritable)  ririmwo  ikintu  c'ukwizerana (fiabilité),  c'ubwizigirwa  (fidélité)  n'ugushimangira  (fermeté)  (1  Samweli  7:16 ;  1  Ngoma 17:23). Ivyagezwe vy'Imana ntibihinduka kandi ntibisambuka (ntibibomoka).

Imana  ni  Yo  yiyemeza  kuzigama  ubwizigirwa  ku  masezerano  yayo  n'ivyagezwe  vyiwe. Ubwizigirwa  bw'Imana  bubera icarimwe ubwishingizi bwuzuye mu kwemeza ata kangonogono imico idahinduka y'ingoma yayo n'ugutegeka kwuzuye  mu  gusaba  abantu  ko na bo bokwishura biciye mu kwizigira no mu kwubaha Imana. Muri uyo mwanya nyene, kuba ata  butungane  buri  mw'isi  bwavuzwe  mu  mvugo  y'ivyese  nk'ugutigita  n'ukunyiganyiga kw'amatanguriro y'isi (Zaburi  18:7,  Yesaya  24:18-21).  Ivyagezwe vy'Imana vyigisha ubwoko bw'Imana inzira y'ubuzima butunganye (bugororotse) buzohangara ntibutsindwe urubanza rw'Imana.  Abagororotsi  bo  ntibazonyiganyizwa  kuko  bashinze  imizi  koko  mu  vyagezwe vy'Imana, ivyo bibaha kutayegayega na gato no gutekanirwa n'imitima yabo ntinyiganyiga (mu  giheburayo  _kun_  risigura  kandi  " gushikama "  (être  ferme),  " gutekanirwa "  (être  en sécurité)) mu Mwami (Zaburi 112:1,6,7). Nta gitsitaza abubaha amabwirizwa y'Imana  (Zaburi 119: 165), ivyo bituma bagira uburinzi n'inyifato vy'Imana mu buzima bwabo (Zaburi 1:2, 3,6).

Ijambo  ry'Imana  ryavuzwe  nk'itara  rimurikira  ibirenge  vy'umunyezaburi,  rimurinda  muri ubwo  buryo  imitego  yinyegeje  y'umurwanizi  (Zaburi 119:105,110). Amahoro y'umusesekara  ni  yo  abakunda  ivyagezwe  n'Imana  banezerererwa  (biberamwo)  (Zaburi 119:165),  ntava  vy'ukuri  kubera  ata  kigeregezo  na  kimwe  bagihura  (Zaburi  119:161). 

Akomoka nyabuna ku kuntu baguma bibereye imbere y'Imana kandi bafitaniye umushikirano utagira amakemwa na Yo.

`Ni  mu  buhe  buryo  ukwubaha  amabwirizwa,  ivyo  yihanikirije  n'ibishingantahe vy'Imana vyagufashije mu buzima bwawe ?  Ku  rundi  ruhande,  igihe  wabihonyanga  ni igiki cakubabaje ?`