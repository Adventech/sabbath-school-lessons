---
title:  Ni Gute Wosoma Zaburi?
date:   30/12/2023
---

### Ibisomwa vya rino yinga bishingiye muri
1 Ngoma 16:7 ; Nehemiya 12:8 ; Zaburi 25:1-5 ; Zaburi 33:1-3 ; Abaroma 8:26,27 ; Zaburi 82:8 ; Zaburi 121:7.

> <p>Igisomwa co gufata ku mutwe</p>
> "Arababwira, at'Aya n'amajambo yanje nabawira nkri kumwe namwe, y'ingene ivyanditswe kuri jewe vyose mu vyagezwe vya Mose no mu majambo y'abavugishwa n'Imana no muri Zaburi bikwiye gushika. Maz'abungura ubwenge ngo batahure ivyanditswe." (Luka 24:44, 45).

Ukw'imyaka yaha iyindi, Zaburi cabaye igitabo c'amasengesho n'indirimbo ku Bayuda no ku bakristo. Naho ahanini ari amajambo yabwiwe Imana n'Abanditsi ubwabo b'Amazaburi, Amazaburi akomoka ku Mana kuko ni Yo yayahumekeye mu vyiyumviro vy'abasavyi bayo.

Ego nyene, Uhoraho yarahumekeye abantu bapfa kugira bandike ayo majambo nk'uko vyegenze ku Vyanditswe vyose (2 Petero 1:21). Ni Yo Mwanditsi-Nkomoko. Muri ubwo buryo, Imana iratubwirira mu Mazaburi ibicishije ku basavyi bayo no kuri Mpwemu wayo.

Yesu, Intumwa, n'abanditsi b'Isezerano risha, baranditse ivyavuye mu Mazaburi kandi bakavyisunga nk'Ivyanditswe vyera (Mariko 12:10 ; Yohana 10:34, 35 ; Yohana 13:18). Amazaburi ni Ijambo ry'Imana, nk'uko bimeze no ku gitabo c'Itanguriro canke Icete candikiwe Abaroma.

Amazaburi yanditswe nk'ivyese vy'Abaheburayo n'abanditsi batandukanye ba Israyeli ya kera, kandi akaba yisunga koko isi yabo itari isanzwe, naho ubutumwa bwabo ari ubwa bose. Birahambaye cane kwemeza amazaburi nk'Ijambo ry'Imana, mbere ukazirikana mu buryo budasanzwe ukuntu yanditswe mu buryo bw'ivyese (ibisigo), n'intahuro ya kahise, y'iyobokamana, n'amasabamana kugira ngo utegere neza ubutumwa bwayo, bwagumye buriho kuva imyaka n'imyaka gushika muri iki gihe cacu.

*Mwige iki cigwa kugira mwitegurire Isabato yo kuwa 6 Nzero 2024.*