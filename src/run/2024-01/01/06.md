---
title:  Isi y'Amazaburi
date:   04/01/2024
---

`Soma Zaburi 16:8 ; Zaburi 44:8 ; Zaburi 46:1 ; Zaburi 47:1, 7 ; Zaburi 57:2 ; Zaburi 62:8 ; Zaburi 82:8 ; Zaburi 121:7. Ni ikihe kibanza c'Imana mu buzima bw'umwanditsi w'amazaburi ?`

Isi y'Amazaburi yose yose ihuriye ku Mana. Umwanditsi w'Amazaburi arondera gushira mu masengesho no mu mashimwe, ibibaho vyose mu buzima. Imana ni Umuremyi Nyakubahwa cane, Umwami n'Umucamanza w'isi yose. Amara ubukene bwose bw'abana biwe. Ni co gituma ari vyiza kuyizigira mu mwanya wose. Mbere n'abansi b'ubwoko bw'Imana barabaza: " Imana yawe iri he ? " mu gihe ubwoko bw'Imana busa n'ubucitse intege (Zaburi 42:10).

Co kimwe n'uko Uhoraho ari Imana yama imisi yose iseruka kandi ikaneshereza ubwoko bwayo, ubwoko bwayo bushira na ntaryo Imana imbere yabwo. Muri make, Amazaburi arondera umwanya aho amoko yose mbere n'ivyaremwe vyose iyo biva bikagera bisenga bigahimbaza Imana (Zaburi 47:1; Zaburi 64:9). Intimatima y'ubuzima ku Mana ishingiye ku kuyisenga. Ugusenga kw'umwanya w'Amazaburi kuratundakanye rwose n'ugusenga nk'uko tukubona gukorwa n'abantu benshi uyu musi, kuko ugusenga mu mico ya Bibiliya kwari intimatima kama (ihuriro kama) kandi ntaharirizwa y'ubuzima bw'umugwi wose. Ivyo vyaca bituma, icaba cose, caba ciza canke kibi, mu buzima bw'ubwoko bw'Imana, kwagaragarira mu gusenga. Imana yarumva umunyezaburi, aho yaba ari, maze ikamwishurira ku mwanya wayo (Zaburi 3:4 ; Zaburi 18:6 ; Zaburi 20:6).

Umunyezaburi yarazirikana ko aho Imana ihangamye ari mw'ijuru, kandi muri uyo mwanya nyene, Imana igaca yibera i Siyoni, mu rusengero rwayo hagati mu bantu bayo. Imana ibera icarimwe hafi na kure, hose no mu rusengero rwayo (Zaburi 11:4), yihishije (Zaburi 10:1), canke yigaragaje (Zaburi 42:12). Mu Mazaburi, ubwo buranga bw'Imana, naho umengo burigizanyayo, ariko ni bumwe. Abanditsi b'Amazaburi bari barategereye koko uko Imana ikora kandi imeze kuko ku Mana, hafi na kure ntihatadukanye ufatiye kuri kameremere kayo k'ukuri (Zaburi 24:7-10). Ukuzirikana ubuntu n'ukwigaragaza kw'Imana, hagati y'ibifise ubugingo vyose, ni vyo vyatsimbataza ivyizigiro mu kurindira ico Imana ikora, ku mwanya wayo kandi mu buryo bwayo.

`Ni gute Amazaburi yoshobora kudufasha gutegera ko tutoshobora gushingira akarimbi Imana mu bintu bimwe bimwe mu kubaho kwacu ? Ni ibihe bintu mu buzima bwawe urondera ko vyoguma kure y'Imana ?`