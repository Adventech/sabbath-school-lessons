---
title:  Nahanisisa Ka Botebo
date:   27/02/2026
---

“Ha re na khalalelao eo eleng ea rona eo re ka phethahatsang se hlokoang ke molao oa Molimo. Empa Kreste o entse tsela ea hore re tsoe. Ebang u inehela ho Eena, o mo amohela e le Mopholosi oa hau, ha ho le joalo, ho sa natsoe hore na bophelo ba hao bo bile bobe hakae, bakeng sa Hae, u nkuoa o lokile. Semelo sa Kreste se ema bakeng sa sa hao. ’Me u amoheloa pela Molimo, u lokile joalokaha e ka ha u e-so etse sebe.

“Ka holimo ho mona, Kreste O fetola pelo. O lula ka pelong ea hao ka tumelo. U lokela ho tiisa kamano ena ea hau le Kreste ka tumelo le ho lula u nehelane ka thato ea hau ho Eena; ’me ha feela u etsa sena, O tla sebetsa ho uena thato ea Hae le ho etsa holatela thato ea Hae. . . .

“Ha re na letho ka ho rona leo re ka ithorisang ka lona. Ha re na sebaka sa ho iphahamisa. Tšepo ea rona ke ho loka ha Kreste ho kentsoeng ka ho rona feela, ’me seo se tlisoa ke Moea oa Hae o sebetsang le rona ka ho rona.”—Ellen G. White, Steps to Christ, Leq. 62, 63.

“Leseli leo ke le fuoeng le bile matla hona hoo bongata bo tlang ho tloha ho rona, ba mamela meea e thetsang le lithuto tsa matemona. Morena O laba-labela hore moea o mong le o mong o lumelang o reng o lumela ’nete o be le tsebo e bohlale ea hore na ’nete ke’ng.”—Ellen G. White, Evangelism, Leq. 363.

**Lipotso tsa Ho Qoqoa:**

`Bala Temana ea Khopolo hape:“Hobane ea sa kang A tseba sebe, Molimo O mo entse sebe ka baka la rona, re tle re beoe ka eena ba lokileng pela Molimo”(2 Bakor. 5:21). See se bolelang? Ho bolelang hore Kreste O bile le sebe bakeng sa rona, ’me seo se lokela ho re thusa ho utloisisa tlhaho ea sefapano ea ho emela joang? Hape, ho bolelang ho etsuoa “ba lokileng pela Molimo”?`

`Tsepamisa maikutlo haholo tabeng ea hore “oa pholosa hang, u pholositsoe ka ho sa feleng,” eleng se lumeloang ke bongata ba Bakreste. Ke hobaneng re lumela hore ke thuto ea bohata? Kotsi tse hlakileng mothong ea e lumelang ke life? Ke joang, ekareng leha ntse re hanana le thuto eo, re ka lulang re e na le tiisetso ea pholoho?`

`U “tiile le ho thehoa” (Bakol. 1:23) hakae tumelong ea hau? U tseba seo u se lumelang le hore na hobaneng u se lumela hakae? Ke sefe seo u ka se etsang hore u utloisise betere seo u se lumelang? Hape hobaneng ho le bohlokoa hore lule “u tiile u thehehile” tumelong?`