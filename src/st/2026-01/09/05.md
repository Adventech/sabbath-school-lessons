---
title:  Sephiri sa Molimo Se Utullotsoe
date:   25/02/2026
---

`Bala Bakolose 1:26, 27. Ka makhetlo a mabeli, Paulose o buoa ka “sephiri.” Sephiri sa’ng?`

Kae kae, Paulose o supa ha “sephiri sa Molimo” eleng sepheo sa Molimo sa ka ho sa feleng “seo Molimo O se lokisitseng pele lilemo li e-ka li ba teng, e be tlotliso ea rona” (1 Bakor. 2:7) ’Me sa senoloa ka leano la topollo. Petrose o buoa ka ’nete ena e le ntho’eo baporofeta ba ileng ba e lebella, e “kileng ea batloa haholo ke many- eloi” (1 Pet. 1:10–12). E ile ea raloa “pele lefatše le e-so ho thehoe” (1 Pet. 1:20) la “koaheloa mehleng ea boholo-holo” (Baro. 16:25). Leha ho le joalo, ka bophelo ba Kreste, lefu, le tsoho, sephiri sena se senotsoe (2 Bakor. 3:14).

**Ke joang litemana tse latelang tse mabapi le sephiri sa Molimo li hlalosang likaroloana tse itseng tsa leano la topollo?**

`Baef. 1:7–10`

`Baef. 3:3–6`

Qetellong, “lintho tsohle” tse leholimong le lefatšeng li tla tlisoa hammoho bonn- goeng bo feletseng ho Kreste. Sena e bile khubu ea thapelo ea Kreste ho Johanne 17. Hore na haele hantle sena se tla etsahala joang e bile sephiri seo kajeno se senotsoeng ka evangeli.

Hobaneng Molimo A ka re rata hona hoo A ka bang a ka fana ka Jesu, letlotlo la leholimo le senang pereisi, bakeng sa pholoho ea rona, e tla lula e le boithuto ba rona hara bosafeleng. Empa re tseba sena: Kreste “O shoetse bohle, hore ba phelang ba se phelele bona, empa Eena ea ba shoetseng ’me a boela A tsoha hape” (2 Bakor. 5:15). Ka lebaka lena, bohle ba lumelang ho Kreste, Bajude le Balichaba, ba fumana ka ho lekana tšepisong tsa Molimo ka evangeli ’me ba tlisitsoe ’moho ho ba ’mele o le mong, kereke.

“Kreste ea ka ho lona” (Bakol. 1:27) e buoa ka Kreste ea lulang ka pelong ka tumelo (Baef. 3:17; bapisa le Baga. 2:20). Kopano ena ea semoea le Kreste e etsa hore balumeli le hona joale ba khone ho “lula ’moho maholimong” (Baef. 2:6) le ho latsoa “bophelo bo tlang ho tla” (Baheb. 6:5). Ka boteng ba Kreste maphelong a rona, O se A ntse a qalile ho re kopanya le leholimo. Ke evangeli e sebetsang ka lipelong tsa balumeli “ea re entseng ba loketsoeng ke ho ba le kabelo lefung la bahalaleli leseling” (Bakol. 1:12).