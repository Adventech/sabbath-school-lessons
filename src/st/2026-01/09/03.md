---
title:  Ebang U Tsoela Pele Tumelong
date:   23/02/2026
---

`Bala Bakolose 1:23. U nahana Paulose o bolelang ka “ho tiea le ho thehoa” tumelong? (Sheba le Bakol. 2:5 le Baef. 3:17.)`

Ho na le mefuta e mene e fapaneng ea “haeba” polelong tsa Segerike, e ’ngoe le e ’ngoe ka moele o fapaneng haholo. Eo Bakolose 1:23 e qalang ka eona e lekanya hore se buuoang ke ’nete. Ke hore, Paulose o khothaletsa Bakolose ka mohopolo oa hore, ruri-ruri, batla fela ba tsoele pele tumelong. Joalokaha Paulose a phakisa ho bontša, o se a bone bopaki ba tumelo le ho tiea ha bona (Bakol. 2:5). Leha hole joalo, tšepo ea bona e ntse e itšetlehile tabeng ea hore na ba fela ba tsoela pele tseleng ea bona tumelo eo ba keneng ho eona.

Taba ena ea ho tsoela pele ke moelelo oa lentsoe la Segerike le tolokiloeng “tsoela pele” (Bakol. 1:23). Le sebelisoa ho Bafarisi le Bangoli ba ileng ba tsoelapele ho botsa Jesu hore na ho etsoe eng ka mosali ea tšoeroeng a feba (Johanne 8:7); hape le ho Petrose haa tsoela pele ho kokota monyako kamora hore Rode a tsebe lentsoe la hae empa a se notlolle a mathela ka hare ho bolella ba bang (Liketso 12:16). Le boe- tse le sebelisoa ke Paulose, ea khothaletsang Timothea ho tsoela pele ho tšepahalla lithuto le litaelo tseo a li faneng (1 Tim. 4:16). Moelelo oa hae mona o oa tšoana ntle fela le hore le sebelisoa ho balumeli ka moka.

Joalokaha re tla bona Thutong ea beke e tlang, Paulose o khathatsehile ka hore Bakolose ba ka nna ba matha kamora litsela tsa batho tsa pholoho ho e na le ho tšoarella tšepong e fanoang ke evangeli (mohlala, sheba, Bakol. 2:8, 20–22). Lentsoe “le theiloe” le bontša hore ho bile le motheo o tiileng oa tumelo le lerato tse itšetlehileng Lentsoeng la Molimo (sheba Matt. 7:25, Baef. 2:20, Baef. 3:17).

Se ntseng se amana le taba ena ke lentsoe la Segerike le tolokiloeng “le theiloe,” le bontšang moaho o kekeng oa sisinyeha, hape, le Mokreste ea kekeng a “sisinyeha le ho lahla tšepo ea evangeli” (Bakol. 1:23). Lentsoe lona lena le sebelisoa ho 1 Bakorinthe 15:58: “tieang matla, le se ke la sisinyeha, ’me le ’ne le eketse kamehla ho sebeletsa Morena, le ntse le tseba hobane mosebetsi oa lona e keke ea e ba oa lefeela Moreneng.”

Ho fapana le tumelo e tloaelehileng ea “oa pholosa hang, u pholisitsoe ka ho sa feleng,” Paulose o buoa se fapaneng le seo.

`Maiphilelo a hau ebile afe malebana le bohlokoa ba ho tsoela pele ho lula tumelong? Ke hore, hobaneng u tlameha ho lula u etsa khetho e hlokolosi ho etsa joalo? Ho tla etsahalang ebang u sa etse joalo?`