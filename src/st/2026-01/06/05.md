---
title:  Tumelo ea Kreste
date:   04/02/2026
---

Ntlha ea Paulose ea mantlha ha rea lokela ho e fosa. Ho bile le phapanyetsano e hlollang eo a e fumaneng maiphihlelong a tseleng ea Damaseka, a rekisa bophelo ba hae ba khale bo laoloang ke molao bakeng sa boteng ba Kreste—“hore ke fumane Kreste ’me ke fumanoe ho eena” (Bafilipi 3:8).

`Ho fumanoa “ho Eena,” ke hore, ho Kreste, ke tlhaloso e thahasellisang. Bala Baefese 1:4, 2 Bakorinthe 5:21, Bakolose 2:9, le Bagalata 2:20. U ipisitse le litemana tsena, u nahana hore Paulose o leka ho reng ka taba ee?`

Taba ea hore e be Paulose o buoa ka ho ba ho Kreste e qoquoe haholo. Ha ho makatse, hore e be tlhaloso e hlakileng ho feta tsohle e tsoa ho Paulose ka boeena: “hore e tle e be nako tse beiloeng ke oona ha li se liphethehile, O tle O bokellele tsohle ho Kreste, leha e le tse leholimong leha e le tse lefatšeng” (Baef. 1:10). Sena esale e le sepheo sa Molimo ho tloha qalong. ’Me Paulose o qaqisa hore na seo se etsahala joang: “’Me ke Oona lona le leng ho Jesu Kreste, ea entsoeng ke Molimo bohlale ba rona, le ho loka ha rona, le khalalelo ea rona, le topollo ea rona” (1 Bakor. 1:30).

Ho “ba ho Kreste” ho hlakisa sohle se fuperoeng ke leano la topollo, ho tloha qalehong ea maiphihlelo a bohlale ba rona ba semoea, ho ea ho ho beoa ea lokileng ka tumelo (ho lokafatsoa), ho ea ho boitukisetso ba leholimo (tokafatso) e be se qetella ka ho behoa khanyeng hotleng ha Hae labobeli (topollo). Pholoho ke mosebetsi oa Kreste ho tloha qalong ho isa qetellong—ho rona bakeng sa rona. Ka hona, ka ho fumana Kreste, re na le sohle seo re se hlokang.

`Bala Bafilipi 3:9. Ke lintho life tse peli tseo Paulose a li bapisang, ’me ke hobaneng ha papiso ee e le bohlokoa ho lula re e hopola?`

Nakong eo Paulose a lemohang hore, ho ba le “ho loka ha hau” ha se ho loka ha ’nete hobane molao o ke se fane ka bophelo (sheba Baga. 3:21, 22); ke Kreste fela ea ka etsang joalo, ka tumelo. Le hona eseng tumelo-khoela fela. Hakere le matemona a lumela le ho thothomela (Jakobo 2:19). Tumelo e le ’ngoe fela e bolokang ke “tumelo ea Kreste.” Ke tumelo ea hae fela e mametseng ka botlalo e ka mamelang. (Lentsoe la Segerike bakeng sa tumelo, pistis, le boetse le bolela ho tšepahala.) ka hona, ebang re le ho Kreste ’me a phela ka ho rona (Baga. 2:20), e ba re phela ka tumelo ea Hae, ka tumelo ea rona ho Eena.