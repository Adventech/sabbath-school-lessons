---
title:  Ho Ithabela ho Jehova
date:   01/02/2026
---

`Bala Bafilipi 3:1–3. Ke lintho life tse ntle le tse mpe tseo Paulose a li bolelang moo, ’me li amana joang? O hlalosa balumeli joang?`

Paulose o qala ka taba e khothatsang ’me o utloahala e ka o fera lengolo la hae. Empa h’a so qete. O khutlela ho e meng ea ’moko-taba e ka sehloohong ea epistole ena: ho ithabela Moreneng. ’Me mona o tla fana ka mabaka a ’maloa a seo. Sa bohlokoa ka ho fetisisa, re lokela ho ba le tepo ho Kreste, eseng ho rona: “re ithorisetsang ho Jesu Kreste, bao re sa tǆepeng nama” (Bafilipi 3:3). Hara rona mona, ke mang ea e-so ka a ithuta ka likhapha tholoana tsa hore ha rea lokela ho tšepa nama?

Temoso e matla “tšabang” (makhetlo a mararo) ha e fumanoe kae kapa kae ka Mangolong. Haele hantle, Bafilipi ba ne ba tseba hantle seo Paulose a neng a se bolela. Ho e na le qholotso tse tharo tse fapaneng, temoso ena e bonahala e ne e le malebana le sehlopha sa litichere tsa leshano se hlalosoang ka tsela tse tharo tse fapaneng.

Batho ba babe kapa bao eseng Balumeli Iseraeleng ka nako tse ling ba ne ba nkuoa e le “lintja” (Bafilipi 3:2; bapisa le Lips. 22:16; Esa. 56:10; Matt. 7:6; 2 Petr. 2:21, 22). Litichere tsa bohata li ka boela tsa hlalosoa e le “basebeletsi ba babe.” Ho ba hlalosa e le “ba senyi” (Bafilipi 3:2) kapa “ba senyang nama”) ho bontša hore, joaloka Galata le bakeng tse ling, ba ne ba leka ho qobella lebollo balumeling ba balichaba, eleng se khahlanong le qeto ea lekhotla la Baapostola (sheba Liketso 15).

Se thahaselisang, ho bonahala ha tharollo e ’ngoe qholotsong ea semoea, e kenyeletsang ho hasoa ha lithuto tse fosahetseng, ke ho “ithabela Moreneng” (Bafilipi 3:1; bapisa le Bafilipi 4:4).

Sohle seo re se thabelang se re fa thabo (joaloka Senyesemaneng, mantsoe a mabeli a buoang ka taba ena a ea nyallana). Molimo O batla re thabe, ’me Lentsoe la Hae ke lona le re tataisang bakeng sa thabo ea moshoelella. Sena se akha ho amohela mohau oa Molimo (Lips. 31:7); ho beha tšepo ea rona ho Eena (Lips. 5:11); ho amohela litlhohonolofatso tsa pholoho (Lips. 9:14); ho ananela Molao oa Molimo e le tsela ea bophelo (Lips. 19:14), ho kenyeletsa Sabatha (Esa. 58:13, 14); ho lumela Lentsoe la Hae (Lips. 119:162); le ho holisa bana ba tšabang Molimo (Lipro. 23:24, 25).

`Ka nako tse ling bophelo bo ba thata ho rona bohle, ho sa natsoe hore na ha joale lintho li u tsamaela hantle hakae. Empa leha e ba li sa tsamaee hantle ha joale, ke lintho life tseo u ka li thabelang? Ke’ng eo sitisang ho etsa joalo?`