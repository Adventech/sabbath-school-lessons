---
title:  Bophelo ba Paulose “Ba Khale”
date:   02/02/2026
---

Ke maiphihlelo a tloaelehileng ho Bakreste ba sokolohang ho nahana ka maphelo a bona pele ba amohela Kreste le kamora ho mo amohela, joalokaha Paulose a etsa ho Bafilipi 3. Leha ho le joalo, ka nepo kapa ka phoso, ka nako tse ling re re batho bao eseng Bakreste ke batho “ba lokileng,” hape, bonyane ho ea ka likala tsa lefatše, ba fela ba le joalo. Ho e na le hona, papisong le sekala sa Molimo, ha ho le ea mong, le bona Bakreste.

`Ho Bafilipi 3:4–6, Paulose o supa lintho tse ngata tseo a kileng a ithorisa ka tsona bophelong ba hae. Ke life? U ka hlalosa “ho loka” joang bophelong ba hao (ba khale ba ha joale)?`

Paulose o etsa phapano e hlakileng mehlako pakeng tsa Bajude ba lumetseng ba hasang evangeli ba hasang thuto ea leshano le balumeli ba sa bollang ba itšetlehileng ho Kreste ka botlalo bakeng sa pholoho ea bona, ba sa behe tšepo ea bona mesebetsing ea nama e kang lebollo (sheba Baheb. 6:1, Baheb. 9:14; bapisa le Baro. 2:25–29). Leha bophelo ba Paulose ba khale le lesika la hae li khalisa ho Bajude ba habo, ha ho le e le ’ngoe ea tsona ka tlatseletsang pholohong ea hae. Haele hantle, li ile tsa e sitisa hoba li ile tsa mo foufatsa nakoana a sitoa ho bona hore o hloka Kreste. Paulose o ne a sa bolla fela—o ne a bolotse “ka letsatsi la borobeli” ho bolelang hore, eena, Moiseraele ka tsoalo, eo eleng karolo sechaba sa selekane, o ila a bolotsoa ka tsatsi la borobeli. Ho feta mona, e ne e le oa leloko la Banjamine, oo meeli ea oona e neng e kenyeletsa literopo tsa bohlokoa Iseraeleng. Paulose o ne a sa tsebe Seheberu feela empa, joaloka morutoana oa moholo Gamaliele (Liketso 22:3,

Liketso 26:4, 5) le Mofarise, o tlameha a ne a e na le tsebo e tebileng ea molao, le hore na, bonyane ho latela moetlo, o lokela ho sebelisoa joang.

Paulose o ne a sa batle letho ka molao hona hoo a bileng a hlorisa kereke ka baka la nkoa e le kotsi malebana le kamoo Bajude ba neng ba phela kateng, eo a neng a nahana e laeloa ke molao. Se thahasellisang, laha “a sena sekoli” ho latela “ho loka” hono ho iqapetsoeng ke batho, Paulose o ile a lemoha hore molao o tebile, o hloka haholo ho feta kamoo a neng a nahana kateng, le hore ka ntle ho Kreste, o ema pela oona e le ea tsuong.

`Bapisa Baroma 7:7–12 le Mattheu 5:21, 22, 27, 28. Ke lintlha life tsa bohlokoa tseo bobeli Jesu le Paulose ba li buang ka molao, ’me ke hobaneng ha “tumelo ho Kreste” (Bafilipi 3:9,), ho e na le molao, e le eona fela mohloli oa ho loka? E sheba ka tsela ena: u boloka molao hantle hakae, bonyane ho latela kamoo Jesu A itseng re o boloke kateng?`