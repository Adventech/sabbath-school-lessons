---
title:  Lintho tsa Mantlha
date:   03/02/2026
---

Joalokaha thuto ea maobane e bontšitse, lintho tse neng li etsa Paulose a be motlotlo li ne li thibela tumelo ea hae hobane li ile tsa foufatsa bohloki ba Hae ba Kreste. Paulose o sebelisa puo ea khoebisano, kuno le tahlehelo, ho hlalosa maemo a hae a semoea bukeng ea tse tsoang le tse kenang pele a lumela. Leha re sa batle ho nahana ka eona haholo, motho e mong le e mong o na le “leja ea semoea.” Nakong ea ho feta, leja ea Paulose e ne e kaloa ka litšiea tsa Bajude tsa nako eo ho e na le litšiea tsa Bibele tse rutiloeng ke Kreste.

Ka mora tšokoloho ea hae, leja ea hae ea semoea e ile ea shebahala e fapane haholo hobane litšiea tsa eona li ile tsa fetoha haholo feela, ho tloa “cheleteng” ea Bajuda ho ea “cheleteng ea leholimo.”

“Eena ea theohileng ho tsoa leholimong A ka buoa ka leholimo, ’me A teka lintho tse etsang chelete ea leholimo ka nepo, eo A tempileng setšoantšo sa Hae le motekeno ho eona. O tseba kotsi eo bao A tlileng ho ba pholosa tšenyehong ba leng ho eona, le ho ba phahamisetsa tulong e pela Hae teroneng ea Hae. O supa timelo ea bona kaho hlanyetsa lerato le ntho tse kotsi tse senang thuso. O sebeletsa ho tlosa kelello nthong tsa lefatše ho e isa ho tsa leholimo, hore re se senye nako, litalenta le menyetla, linthong tsa lefeela.”—Ellen G. White, in The Advent Review and Sabbath Herald, July 1, 1890.

Lefatšeng Bojude ngoaha-kholong oa pele, Paulose e bile naleli e neng e hola kapele, ho fihlela a foufala khanyeng ea Jesu tseleng e eang Damaseka (Liketso 9), pono ea hae ea semoea e ile ea lokisoa, eaba o bona hantle.

`Johanne 9 pheta pale ea monna e mong eo e neng e le sefofu eaba o bona Jesu hantle. Jesu O ile A re O tlile lefatšeng hore “lifofu li bone, ba bonang ba foufale” (Johanne 9:39). Ke joang u ka sebelisang motheo oo bophelong ba hau?`

Ke sefe se ka bang bohlokoa ho feta bophelo bo sa feleng leholimong le lefatšeng le lecha? Empa ntho tsa lefatše li foufatsa ba bangata ’neteng ena. Ho na le tlholisano ea tlhaho pakeng tsa ntho tse nkeloang holimo mona (sheba Matt. 13:22; Luka 4:5, 6; 1 Johanne 2:16) le tse nkeloang holimo ke leholimo—ho tšoana le Kreste le meea e bolokehang.

`Lefatše le ka re foufatsa malebana le linnete tsa semoea le se felang se le bohlokoa. Senotlolo sa ho etsa hore mahlo a rona a lule a tsepame ho se felang e le sa bohlokoa ke sefe?`