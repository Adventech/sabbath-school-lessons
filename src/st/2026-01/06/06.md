---
title:  Ntho e le ’Ngoe Qha!—Ho Tseba Kreste
date:   05/02/2026
---

`Bala Bafilipi 3:10–16. Tse ling tsa lintlha tse ka sehloohong tse boleloang ke Paulose moo ke li fe?`

Ruri ha ho ntho e bohlokoa ho feta ho tseba Kreste, eleng se fanang ka tiisetso ea hore qetellong, O tla re tseba ’me A re ananele pela Ntate (sheba Matt. 7:21–23; Matt. 10:32, 33). Re mo tseba joang? Ka Lentsoe la Hae le ngotsoeng—ho le bala le ho le phela. Re ke se mo tsebe sefahleho le sefahleho joaloka barutuoa. Empa, ho sa natsoe tsebo eo, ba ntse ba sitiloe ho utloisisa Lentsoe la Hae, eleng se toboketsang bohlokoa ba Moea O Halalelang ho re tataisa (sheba Johanne 16:13). Ha re mo tseba haholo, re atamela haufi le Eena, kaha re ba le maiphihlelo a “matla a tsoho ea Hae” (Bafilipi 3:10), eleng se re phahamisetsang “bophelong bo bocha” (Baro. 6:4).

Tsela e ’ngoe ea ho atamela haufi le Jesu ke ka “kopano le eena mahlomoleng A Hae” (Bafilipi 3:10). Teko e ’ngoe le e ’ngoe eo re tobanang le eona, maiphihlelo a mang le a mang a bohloko, li etsa hore re ananele le ho utloisisa hantle seo Jesu A fetileng hara sona bakeng sa rona, hape le ho mo utloisisa hantle le thato ea Hae.

Tsela ea boraro eo re atamelang ka eona ke ka ho penyeletsa pele “moo ho lekantsoeng teng” (Bafilipi 3:14). Pheo eo ke efe? Ho tolokiloe lentsoe le sebelisitsoeng mona fela Testamenteng e Ncha (skopos). Le bolela ho tsoa khoeleng lebelong le mpho e fuoang mohloli. Paulose o e bitsa “pheong eo re e biletsoang ke Molimo, ka Jesu Kreste” (Bafilipi 3:14). Joaloka Kreste hantle, ka lefu le tsoho ea Hae, a nyolohetse leholimong, Molimo O re biletsa ho amohela mpho e tšoanang ea leholimo—bophelo bo sa feleng.

Ho hlakile, hore ha joale ha re e-so fumane seo. Re keke ra loka-loki ho fihlela “’mele ea rona e nyatsehang” e fetoloa “ho e etsa sebopeo se le seng le ’mele oa hae o khanyang” (Bafilipi 3:21). Empa ho mo tseba le ho mema boteng ba Hae maphelong a rona letsatsi le letsatsi, re hahamalla pele, sepheong sa ho tšoana le Jesu ka hohle kamoo re ka khonang ha joale. Hona ke “ho le hong feela” hoo Paulose a neng a tsepamisitse maikutlo ho hona. Joaloka ho matha lebelo (sheba 1 Bakor. 9:24–27), ha re tsotelle hore na re hokae kapa ke mang kamora rona. Maikutlo a rona a nthong tse ka pele feela—moqhaka oo oa leholimo o re emetseng. Setšoantšo sena mona se hlakile: semathi se shebane le pakane feela, o sarolla mosifa o mong le o mong, a hahamalle pele ho fihla khoeleng.

`Hobaneng, leetong la hao le Morena, ho le bohlokoa ho se lule u hetlile morao, bonyane morao libeng tsa hao le mo o hlolehileng, empa, ho sheba pele ho seo u se tsepeisitsoeng hona joale ho Kreste?`