---
title:  Ho Ba le Sebete ka Kreste Feela
date:   31/01/2026
---

### Bakeng sa Thuto ea Beke ena Bala
Bafilipi 3:1– 16;Baro. 2:25–29; Johanne 9:1–39;Baef. 1:4, 10; 1 Bakor. 9:24–27.

> <p>Temana ea Khopolo</p>
> “Ke tle ke tsebe Jesu Kreste le matla a tsoho ea Hae, le ho kopana le Eena mahlomoleng a Hae, ke tle ke tšoane le Eena lefung la Hae; hore mohlomong le ’na nke ke fihlele tsoho ea bafu (Bafilipi 3:10, 11).

Hona le taba e salang e belaetsa ka rona malebana le ho pholosoa ka tumelo fela, ntle le mesebetsi ea molao. Ke hore ka mabaka a itseng, kaofela re bonahala re sekamela mesebetsing ea rona joaloka haeka e ka tlatseletsa pholosong ea rona. Ka mokhoa o mong o otlang sepekere hloohong ho feta,

Paulose o sebetsana le taba ena ka ho hanyetsa ba reng lebollo lea hlokeha hore motho a pholosoe.

E le ho itšireletsa khahlanong le khonahalo ea hore ba bang ba ka ’na ba nka mesebetsi ea bona, e kang lebollo, e tlatseletsa pholohong ea bona, Paulose o hlakisa hantle hore ho loka ho tsoa ho Kreste e le mpho e tlisoang ke tumelo eseng mesebetsi. Leha lebollo e ka se be taba kajeno, motheo oo le sebetsanang le oona e ntse e le taba.

Bonchafatsi ba Boporosetanta bo qalile holima eona taba ena: se bapaloang ke tumelo le mesebetsi maiphihlelong a molateli oa Kreste. Qetellong, Kreste ke sohle ho rona, “moqali le mophethi oa tumelo ea rona” (Baheb. 12:2). Haeba taba-tabelo tsa rona li nepahetse, re tla phela ka tiisetso ea lerato la Molimo ’me re natefeloe ke tiisetso, le hona joale, ea pholoho, ha etsa sena re sa “behe tšepo ea rona nameng” (Bafilipi 3:3).

_Ithute Thuto ea Beke ena Ho lokisetsa Sabatha sa la Hlakola 7._