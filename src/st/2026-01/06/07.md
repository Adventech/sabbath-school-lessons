---
title:  Nahanisisa Ka Botebo
date:   06/02/2026
---

“Haele ea tlang ho aha semelo se koenneng se tsitsitseng, ea tlang hoba Mokreste ea butsoitsen, o tlameha ho fana ka sohle le ho etsa sohle bakeng sa Kreste; hobane Mopholosi a keke a amohela bosebeletsi bo hafo. Tsatsi le leng le le leng o tlameha ho ithuta se boleloang ke ho inehela ka botlalo. O tlameha ho ithuta Lentsoe la Molimo, a ithute se boleloang ke lona le ho mamela litaelo tsa lona. Ha a etsa joalo a ka fihlela boemo bo holimo-limo ba Bokreste. Molimo O sebetsa le Eena letsatsi le letsatsi, a hloekisa semelo se lokelang nakong ea teko ea ho qetela. ’Me tsatsi le leng le leng Molumeli o sebetsa ka pela batho le manyeloi, e le teko e babatsehang, e bontšang seo evangeli e ka se etsetsang batho ba oeleng.”—Ellen G. White, The Acts of the Apostles, Leq. 483.

“Ba lebeletseng ho tla ha monyaluoa ba lokela ho bolella batho hore, ‘Bonang Molimo oa lona.’ Mahlaseli a ho qetela a leseli la mohau, molaetsa oa ho qetela oa mohau o lokelang ho fuoa lefatše, ke oa tšenolo ea semelo sa Hae sa lerato. Bana ba Molimo ba lokela ho bontša khanya ea hae. Maphelong a bona le ka limelo ba lokela ho bontša seo mohau oa Molimo o ba etselitseng sona.

“Leseli la Mor’a ho loka le tlameha ho khanya ka mesebetsi e metle—ka mantsoe a ’nete le liketso tsa ho loka.”—Ellen G. White, Christ’s Object Lessons, Leq. 415, 416.

**Lipotso tsa Ho Qoqoa:**

`Tsepamisa maikutlo haholo tabeng ena ea ho ithabela Moreneng. Ela hloko hore ha e re ho ithabela mathateng a hao (leha le sona e le thuto ea Bibele) empa Moreneng. Hobaneng ho le bohlokoa ho lula re behile ka pele, Morena, molemo oa Hae, matla, lerato le topollo? Ke joang ho etsa seo ho ka u tsoelang molemo haholo hara liteko tsa bophelo tse sa qobeheng?`

`Ela hloko kamoo liqotsulo tse kaholimo li hlalosang karolo e bapaloang ke mohau ho hlahiseng “mesebetsi e metla” eo re e etsang re le Bakreste. Ke hobaneng ha karolo ee ea mohau e le bohlokoa hakaale ha re shebang pele ho tleng ha Morena oa rona Jesu Kreste? Ke hore, leha re sa bolokoe ka mesebetsi ea rona e metle, na re fela re bolokehile ha re se na eona?`

`Tsepamisa maikutlo haholo tabeng ena ea ho tšepa nama. E bolelang? Hobaneng re sa lokele ho e tšepa? Athe nama ea rona ha se mpho e tsoang ho Molimo?`