---
title:  Ho Phelisana ’Moho
date:   14/03/2026
---

### Bakeng sa Thuto ea Beke ena Bala
Bakol. 3:18–4:6; Baef. 5:22–25, 33; Lipro. 22:6, 15;1 Pet. 2:16;1 Bathes. 5:17.

> <p>Temana ea Khopolo</p>
> “Le polelo tsa lona e be tse molemo kamehla, tse nokiloeng ka letsoai, le tle le tsebe kamoo le loketseng ho araba e mong le e mong kateng” (Bakolose 4:6).

Ha batho ba phela le ho sebetsa ’moho, ba kopana le liteko tse ngata. Liphapano tsa maikutlo li ka tlisa tsitsipano; ho ka hlaha likhang. Ha likamano li le haufi, ho ba bohlokoa haholo bakeng sa e mong le e mong ea likamanong tseo ho utloana le ba bang.

Re ka re likamano tse haufi-ufi haholo ke tsa ka lapeng. Ka nako tse ling lelapa le bitsoa “feme ea lelapa.” Ke tsela e thahasellisang ea ho hlalosa kamoo lelapa le sebetsang kateng. Ho na le ntho tse hlakileng tse tšoanang pakeng tsa ho tsamaisa khoebo le ho tsamaisa lelapa. Ho lokela ho ba le tumello holima litšiea, lipakane, le lipheeo. E mong le e mong o lokela ho utloana le ba bang ’me a etse karolo ea hae ho bona hore ntho li tsamaee hantle. Litšiea tsena li sebetsa le ho kereke, eleng lelapa le leholo.

Temaneng tsa rona tsa bekeng ena, Paulose o fana ka tšiea tse ling tsa bohlokoa malebana le kamoo lelapa la Bokreste le ka sebetsang hantle. O boetse o fana ka metheo e meng e thusang haholo bakeng sa maemo a mangata a fapaneng a likamano sechabeng, ka hare le ka ntle ho lelapa.

_Ithute Thuto ea beke ena ho Lokisetsa Sabatha sa la 21 Hlakubele._