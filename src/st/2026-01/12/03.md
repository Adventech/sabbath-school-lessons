---
title:  Batsoali le Bana
date:   16/03/2026
---

Bana ba na le karolo ea bohlokoa joaloka litho tsa feme ea lelapa. Ba hloka ho tseba hore b’a ratoa le ho tsotelloa e le litho tsa lelapa le baahi ba ’muso oa leholimo. Khumamelo ea lelapa e bohlokoa, e etsoe kamehla hantle feela. Hoseng le mantsiboea. Ha ba sa le banyenyane, bana ba ka qalella ho thusa ka ho hloekisa le mesebetsi e meng ea ka lapeng. Sa bohlokoa ka ho fetisisa, ba lokela ho utloa taelo ea Paulose: “Utloang batsoali ba lona linthong tsohle, ke ntho e lokileng Moreneng” (Bakol. 3:20).

**Bala litemana tse latelang. Metheo e fanoang bakeng sa ho holisa bana ke efe?**

`Lipro. 22:6, 15`

`Matt. 19:14`

`Deutr. 6:6, 7`

`Lipro. 1:8, 9`

Ha ba ǀtliloe hantle bakeng sa Morena, ka litaelo le mehlala, bana e tlaba litho tse khahlisang ka lapeng, kerekeng, le kantle. ’Me taelo ea Paulose ho batsoali, joaloka taelo ea hae ho banna le basali, e na le teka-tekano ebile e ea khutlisetsana: “Bo ntat’a bana, se halefiseng bana ba lona, ba tle se ke ba nyahama lipelo” (Bakol. 3:21). Kamoo batsoali, haholo-holo ntate, a phelisanang le ho khalema bana, ho na le tšusumetso e kholo kholong ea semoea sa bona.

Hape boithuto bo bontša hore, ha batsoali ka bobeli ba ea kerekeng, bongata ba bana bo qetella bo kena kereke, papisong le ha e le motsoali a le mong fela ea kenang kereke. E boetseng e makatsa haholo, ha ntate a lula a kena kereke, le ho feta ’m’e, ho bolela, ho etsa bana ba bangata ho feta ba kenang kereke ha ba le baholo. Ho hlakile hore seabo sa ntate, kholisong ea semoea sa bana, ha sea lokela ho nkuoa hanyane. Ho bohlokoa ha kakang hore bo ntate ba bapale karolo ea bona ka tieo.

`Ha se bo ntate bohle, leha ho le joalo, bao (ha re e beha ka bonolo) e bileng mehlala e metle baneng ba bona. Ke joang ho tseba Molimo e le Ntate oa rona e ka thusang ho tlisa pholo moo e hlokehang, haholo-holo moo bo ntate ba lefatše ba sentseng haholo?`