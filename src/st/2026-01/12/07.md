---
title:  Nahanisisa Ka Botebo
date:   20/03/2026
---

“Setho se seng le se seng sa lelapa se tlameha ho hlokomela hore boikarabello bo lutse holima sona ba ho bapala karolo ea sona ea ho eketsa mofuthu, taolo, le tsamaiso ea lelapa. Ha ho ea lokelang ho sebetsa khahlanong le e mong. Bohle ba lokela ho kopana ’moho mosebetsing o motle oa ho khothatsana; bohle ba lokela ho ba le bonolo, mamello; ba buele fatše ka boikokobetso, ba nene pherekano; e mong le e mong a etse sohle se matleng a hae ho fokotsa meroalo ea ’m’e....

“Setho se seng le se seng sa lelapa se lokela ho utloisisa karolo eo se lokelang ho e bapala molemong oa ba bang. Bohle, ho tloha ka ngoana ea lemo li tšeletseng ho ea holimo, ba lokela ho utloisisa hore le bona ba lokela ho nka karolo mejarong ea lelapa.”—Ellen G. White, The Adventist Home, Leq. 179, 180.

“Re lokela ho tlohela Kreste ho kena ka lipelong le malapeng a rona, ebang re tsamaea leseling. Lapeng e lokela ho ba sebaka se nang le sohle se hlokoang ke lefatše. E lokela ho ba leholimo le lenyenyane le lefatšeng, sebaka seo mofuthu oa lerato o hlomelang teng, eseng moo le hatelloang. Thabo ea rona e itšetlehile holima ho jala lerato, kutloelo-bohloko, le ho hlomphana ka nnete. Re lokela ho itebala bo rona, le ho sheba menyetla, le nthong tse nyenyane, ho bontša teboho melemong eo ba bang ba re etselitseng eona, le ho sheba menyetla ea ho thoholetsa ba bang le ho ba imolla ka liketso tsa rona tsa mosa le lerato. Ketso tsena tse etsuoang ka mosa, tse qalang lelapeng la rona, li tsoela ka ntle ho lelapa, li thusa ho tlatsetsa thabong e teng lefatšeng; ’me ho se natse nthonyana tsena tse nyenyane ho tlatsetsa masoabing le ho koata ho teng lefatšeng.”—Ellen G. White, Testimonies for the Church, vol. 3, Leq. 539, 540.

**Lipotso tsa Ho Qoqoa:**

`Ho banyalani, ke metheo efe e u thusitseng likamanong tsa hau? Ke keletso efe eo u ka e fang ba sa nyalanang, le kamoo ba ka itokisetsang liqholotso tse lulang li tlisoa ke lenyalo?`

`Bongata ba batsoali ba lerato, ba tsotellang, ba holisitseng bana ba bona hangata ba tlameha ho sebetsana le bana ba baholo ba lahlang tumelo. Ke keletso le khothatso efe tseo u ka ba fang tsona? K’eng eo ho leng molemo hore u se e bue hohang?`

`Buisanang haholo keletso ea “ho tsamaea ka bohlale.” Ho fapanale hoo, ho bolelang “ho tsamaea ka booatla” eseng ka bohlale? Ke sefe seo u ithutileng sona linakong tse fapaneng tseo e ka nnang eaba u tsamaile ho e ’ngoe ea tsela tse?`