---
title:  Banna le Basali
date:   15/03/2026
---

Boholo ba litemoso tse mabapi le lelapa la Mokreste li fumanoa Testamenteng e Ncha (sheba Baef. 5:21–6:9, Bakol. 3:18–4:1, Tite 2:1–10, 1 Pet. 2:18–3:7). Re lokela ho hlokomela hore “litsamaiso tsa lelapa” joalokaha li bitsoa, ha se hore li hlile li fana ka tlhahlamano ea maemo, empa li kenyeletsa lintho tse etsang hore likamano e be ntho e fapanyetsanoang hore batho ba utloisisane ’me ba hole ’moho.

`Bala Bakolose 3:18, 19. Ke teka-tekano efe eo u e bonang? Ke likeletso life tse ling tseo Paulose a fanang ka tsona ho Baefese 5:22–25, 33?`

Batho ba bang b’a qotsa, “Basali, ikokobetseng ka tlase ho banna ba lona,” (Bakol. 3:18), e be ba emisa hona moo, empa hlokomela tlhaloso ea bohlokoa e eketsoang ke Paulose: “kaha ho tšoaneleha Moreneng.” Ha hona moo Testamenete e Ncha e rutang hore basali ba tlameha ho ikokobeletsa banna bohle; kapa hona hore basali ke mak- hoba kapa ba maemong a tlase; kapa hore ba lokela ho ikokobeletsa banna ba bona nthong e ’ngoe le e ’ngoe. Taba ea Paulose ke hore botšepehi ba mosali bo ho Morena pele, bo ntano ba ho monna. Boikhethollo ba mosali ha b’oa tlameha ho koenngoa ke ba monna oa hae, kapa hona hore a sebetse e le letsoalo la mosali.

Lerato la Kreste la ho kereke, hore e be O ile a itella ho e shoela le bontša kamoo banna ba lokelang ho rata basali ba bona ka teng (Baef. 5:25). Ba tla tšepahala ho sa natsoe theko ea ho tšepahala. Ba tla etsa liqeto tse molemong oa mosali, leha hangata lithasello tsena li lokela ho kopanngoa. Lerato le tjena le etsa hore ho be bonolo ho mosali ho mamela taelo ea Molimo ea hore a hlonephe monna oa hae. (Baef. 5:33).

Lenyalo le Bakreste le phetseng hantle le tsejoa ka kutloano—ho shebisana, ho rerisana lintho, le ho etsa liqeto ’moho. Ka nako tse ling, ha ba etsa liqeto tse ka bang le khahlamelo e kholo lelapeng lohle, ho ka nna ha nepahala ho kenyeletsa bana lipusisanong tsena, empa le ka mohla batsoali ba se ngangisane ka pela bana. Kamora lipuisano tse joalo, ebang monna le mosali ba sitoa ho lumellana, tsela ea Bibele ke hore mosali a inehele maikutlong a monna, ha feela a se khahlanong le Lentsoe la Molimo. Ka tsela e tšoanang, hangata ho feta hanyane, banna ba ka thabela nako tseo ba thabileng hobane ba ile ba mamela basali ba bona ’me ba nka keletso ea bona. Ha monna le mosali ba sebetsa ’moho haholo e le ntho e le ’ngoe, lenyalo le lona le tla eketsa ho thaba.

`Ke joang re ka qobang seo, ka bomali-mabe, se entsoeng nalaneng eohle: ho nka metheo e metle-metle e hlalositsoeng litemaneng tsena ’me ba li fetola thato ea Diabolose?`