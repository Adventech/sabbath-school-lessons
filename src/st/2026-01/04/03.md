---
title:  Mohloli oa Bonngoe
date:   19/01/2026
---

Nahana ka taba ena ea kamoo Paulose a toboketsang kateng ho Bafilipi 2:2, a buoa ntho’e tšoanang hantle ka tsela tse ’ne tse fapaneng, hape ela hloko kamoo a tsepamisitseng maikutlo kateng kelellong, menahanong, le maikutlong. Ha baetapele ba bolumeli ba ne ba bonahala ba toboketsa boitšoaro ba kantle, Jesu o ile a toboketsa menahano le maikutlo a rona. Mohlala, mohlankana e mocha oa morui o ile a ipolela a boloka molao. Empa, ka ho mo joetsa hore a rekise sohle seo a nang le sona, a se fe mafutsana, a mo latele Jesu o ne a batla ho bona hore na o khomaretse ntho tsa lefatše hakae. O boetse A re ke se tsoang ka pelong (kapa ke pelo) se bolisang motho: “Hobane mehopolo e mebe, lipolao, lipǀko, mafebe, likutso, liketselletso, le linyefolo li tsoa pelong” (Matt. 15:19), le hore “molomo o buisoa ke seo pelo e tletseng sona” (Matt. 12:34).

`Bala Bafilipi 2:3, 4. Ke likhato life tse phelang tseo Paulose a li khothaletsang ho ba le bonngoe ka kerekeng?`

Mantsoe a Paulose a fana ka setšoantšo sa boikokobetso: ka boikokobetso, a lekanye hobane ba bang ba mo fetisa, ho hlokomela tsa ba bang eseng tsa rona feela. Ho bonolo ho e buoa ho feta ho e etsa, ha ho joalo? Empa tsena ke litšia tsa bohlokoa tse lokelang ho lula ka kelellong nako eohle ha re kopa-kopanang. Hangata ha re buisana re na le tloaelo ea ho shebana le ho arabela se buuoang feela, ho e na le ho mamelisisa se buuoang ke motho e mong, le ho leka ho bona taba kamoo a e bonang kateng. Hangata liqabang li hlaha feela ho se utloisisaneng ho ka qojoang ka ho mamelisisa ka hloko, re ka ’na ra se lumellane, empa ho mamela le ho leka ho utloisisa kamoo motho e mong a bonang taba kateng ke khato ea pele ea ho holisa puisano e matlafetseng le ho tšepana.

Paulose o buoa ka bonngoe “[bo hlahisoang ke] Moea” (Baef. 4:3), eleng se tlisang “bonngoe ba moea ka tlamo ea khotso” (Baef. 4:3). Ebang ho e na le liqabang ka kerekeng, Moea O Halalelang O ka theola maikutlo ’me oa etsa re be le bonngoe, re utloane. Khaolong e tšoanang, Paulose o buoa ka “bonngoeng ba tumelo le ba tsebo ea Mora oa Molimo” (Baef. 4:13). Taba tsena tse peli li’a nyallana. Ka ho ba le tumelo e tšoanang, kutloisiso ea Mangolo e tšoanang e tsoaloang ke ho tseba Kreste le lithuto tsa Hae, ho bohlokoa molemong oa hore bonngoe bo rene hara rona.

`Ke mofuta ofe oa ho shoa bonna o ka re isang moo re qetellang re nka ba bang ba le betere ho re feta? Ke joang re ka ithutang ho etsa seo? Likamano tsa rona li ne li ka fetoha hakae ebang bohle re ne re phela joalo?`