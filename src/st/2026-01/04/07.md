---
title:  Nahanisisa Ka Botebo
date:   23/01/2026
---

“Lerato lohle la Ntate le theohileng melokong le melokong ka chanele ea lipelo tsa batho, liliba tsohle tsa bonolo tse bulehileng meeng ea batho, ha se letho haese ho ba mohlolinyana o monyenyane leoatlehaling le se nang pheletso ha li bapisoa le lerato la Molimo le sa feleng, le sa khathaleng. Le leleme le ke se le hlalose; pene e ke se le hlalose. U ka ’na oa nanisisa ka loba tsatsi le leng le leng la bophelo ba Hao; u ka batlisisa mangolo ka botlalo ho leka ho le utloisisa; u ka bitsa matla ohle oa sebelisa tsohle tseo Molimo A u fileng tsona, bakeng sa ho leka ho utloisisa lerato le kutloelo bohloko ea Ntate ea maholimong; kamora tsena tsohle u sala u saletsoe ke bosafeleng ba lerato lena. U ka ithuta lerato lena lilemo-lemo empa; u ka se utloisise bophara le botebo ba lerato la Molimo ka ho fana ka Mora oa Hae ho shoela lefatše. Bosafeleng ka bona bo keke ba le hlalosa ka botlalo. Empa, ha ithuta Bibele re bile re thuisa ka botebo bophelo ba Kreste le leano la topollo, ’moko-taba ena e meholo e tla bulehela kutloisiso tsa rona hanyane ka hanyane.”—Ellen G. White, Testimonies for the Church, vol. 5, Leq. 740.

“Ha re fuoa koetliso, joaloka Moshe sekolong sa Kreste, re ka ithut’ang?—ho teneha? Ho ipona re le betere ho feta ba bang?—Chehe, kannete. Ha re ithuta haholo sekolong sena, re tla tsoela hola bonolong le boikokobetsong ba kelello. Ha rea lokela ho ikutloa e ka re ithutile sohle seo re hlokang ho se tseba. Re lokela ho sebelisa litalenta tseo Molimo A re fileng tsona, hore e re ha fe fetoha ho tloha nameng e bolang ho ea ho e sa boleng, ha re na ho siea seo re se fumaneng morao, empa re ka nna ra se nka ra ea le sona ka nqane. Ho chalametsa le mengoaha e sa feleng, Kreste le mosebetsi oa Hae oa topollo e tla ba ’moko-taba oa boithuto ba rona.”-Ellen G. White, Manuscript 36, 1885.

**Lipotso tsa Ho Qoqoa:**

`Tse ling tsa litsela tseo u bileng le maiphihlelo a bonnete ba lerato la Molimo ke life? Ka sehlopheng, buisanang ka tsela tse fapaneng tseo ka tsona le utloisisang le ho ba le maiphihlelo a lerato la Molimo ka tsona.`

`Hantle-ntle ho bolelang ho re Jesu O tlile “ka ho tšoana le motho” (Bafilipi 2:7)? Bapisa le Baroma 8:3. Buisanang ka litemana tsena ka bobeli.`

`Ke liqholotso li fe tsa bonngoe tseo kereke e tikolohong ea hao e tobanang le tsona? Ho sa natsoe hore na bothata ke eng, ke hobaneng ha ho ikemisetsa ho ikokobetsa, ho se etse eng kapa ka “khang kapa boithoriso ba lefeela” (Bafilipi 2:3) e leng tsela e ntle ea qala ho sebetsana le bothata boo?`