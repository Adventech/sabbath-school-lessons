---
title:  Ho Hloka Bonngoe Hara Bafilipi
date:   18/01/2026
---

`Bala Bafilipi 2:1–3. Ke lintho life tse bonahlang li tlisitse tlhokeho ea bonngoe ka kerekeng? Paulose o hlahisa hore pheko e ka ba efe?`

E tlameha e bile ho tepella ho hoholo ho Paulose ho bona kereke eo a e thehileng a bile a e rata hakaalo e tletse likhang le liqhoebeshano. O buoa ka thata ho hlalosa maemo ao. “eseng ka pelo e ntle” e tolokoa lentsoeng (la Segerike, eritheia), le sebelisitsoeng pejana ho Bafilipi 1:16, ho bontša lira tsa Paulose tse Roma tse ikemiselitseng ho iphahamisa ho e na le ho phahamisa Kreste.

“Eseng ka pelo e ntle” e hara litholoana tsa nama Baga. 5:20) hape, joalokaha Jakobo a bontša, “moo mona le khang li leng teng, ke moo ho leng moferefere le mesebetsi eohle e mebe” (Jakobo 3:16). Lentsoe la Segerike ho bontša motho ea ikakasang, boikhomoso bo senang thuso, le ho ikutloa o le betere ho feta ba bang. Paulose o sebelisa lentsoe le batlang le tšoana le lena ha a khalema Bagalata: “Re se keng ra batla boithoriso ba lefeela, ka ho phephetsana le ka ho honohelana” (Baga. 5:26).

Hlokomela pheko tse fanoang ke Paulose mona bakeng sa mathata ana:

- _Khothatso ho Kreste._ Paulose o tla tsoela pele ho sebelisa mohlala oa Kreste e le chesehelliso e matla.
- _Khothatso ea Lerato._ Jesu O senola lerato la leholimo ’me o re laela ho “ratanang joalokaha ke le ratile” (Johanne 15:12).
- _Setsoalle sa Moea._ Boteng ba Moea O Halalelang bo etsa likamano tse haufi- ufi tsa Bokreste tse joaloka tse neng li rena kerekeng ea pele (Liketso 2:42; bapisa le 2 Bakor. 13:14).
- _Thatano (kapa kutloelo bohloko)._ Re bona boleng bona bo halalelang hangata bo senoloa bophelong ba Kreste (sheba Matt. 9:36, Matt. 20:34, Mareka 1:41) hape bo hlalosoa setšoantšong sa Mosamaria ea Molemo (Luka 10:33) le ngoana ea lehlasoa (Luka 15:20).
- _Mohau._ Boleng bona, bo bontšoang ka Jesu, bo lokela ho bonoa le maphelong a balateli ba Hae (Luka 6:36).
- _Ho ba le khopolo e le ’ngoe, ho ba le lerato le tšoanang._ Setšoantšo se joalo! Ho thata ho nahana kamoo Paulose a ka toboketsang bohlokoa ba bonngoe ho feta hona. Joalokaha Paulose a tla bontša, khopolo eo re lokelang ho ba le eona “e bile ho Jesu Kreste” (Bafilipi 2:5).