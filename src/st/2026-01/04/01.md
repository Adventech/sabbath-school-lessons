---
title:  Bonngoe ka Ho Ikokobetsa
date:   17/01/2026
---

### Bakeng sa Thuto ea Beke ena Bala
Bafi. 2:1–8, Jer. 17:9, Bafilipi 4:8,1 Bakor. 8:2, Baro. 8:3, Baheb. 2:14–18.

> <p>Temana ea Khopolo</p>
> “Le ke le phethise thabo ea ka, ka ho ba le khopolo e le ’ngoe, le lerato le le leng, le moea o le mong, le ho ikutloa ho le hong feela” (Bafilipi 2:2).

Marematlou a ntsoe leng. Empa ho tseba ’nete ha ho tšoane le ho e etsa. Kaofela re na le nako tsa ho hloleha, ho sa natsoe liteko tsa rona tse ntle- ntle tsa bonngoe. Empa seo ha se tšoane le ho iphapanyetsa bonngoe ka boomo. Ka hona, ha ho makatse hore e be ha Paulose a tsoela pele ho ngolla Bafilipi, o batla hore ba “le khopolo e le ’ngoe le moea o le mong.”

Paulose o thoma bohlokoa ba bonngoe thutong ea mohlala oa Jesu. Ke ’moko- taba oo re o fumanang hohle Testamenteng E ncha haholo-holo liepistoleng. Qaleho ea ho hloka bonngoe maholimong le lefatšeng e bile boikhohomoso le lenyora la maemo le matla tsa lenyeloi le le leng fela leholimong, boikutlo bo ileng ba nama joaloka hlaha, le hona tikolohong e neng e hloekile hakaalo (sheba Esa. 14:12–14). Eaba e fumana matla Edeneng ka ho se khotsofale ho tšoanang ka melao eo Molimo A e beileng le takatso ea ho ba se kaholimo ho seo Molimo A se entseng (Gen. 3:1–6).

Bekeng ena re tla shebanang le motheo oa Bibele oa bonngoe ka kerekeng, haholo-holo re sheba taba ea boikokobetso ba Jesu bo hlollang, lithuto tseo re ka li fumanang ha re talima ho Eena, le kamoo re ka holang ho tšoana le Eena.

_Ithute Thuto ea Beke ena Ho lokisetsa Sabatha sa la 24 Pherekhong._