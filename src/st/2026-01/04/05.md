---
title:  Pelo ea Kreste
date:   21/01/2026
---

Muhammad Ali o kile a re, “Ke mmapoli.” Ka Phato 1963, khoeli tse tšeletseng pele a hapa sekola sa lefatše sa boima bo boholo litebeleng, o bile a ntša lelapa le bitsoang “ke mampoli.” Ali, ha ho potanng, e ne e le seloani se seholo-holo, empa e ne e se mohlala o ka lateloang ebang motho a batla ho ba le pelo ea Kreste.

Ho fapana le hona, Jesu O ne a se na sekoli ho hang. Leha a lekiloe “linthong tsohle. . . joaloka rona” (Baheb. 4:15), Ha ho mohla a kileng a etsa sebe, le ka monahano feela. Leha ho le joalo, Baheberu 5:8 e bontša hore, “leha e ne e le Mora, O ithutile kutlo ka tse bohloko tse mo hlahetseng”. Ho inehela thatong ea Molimo ha Jesu ho ne ho lutse ho phethahetse. Ha ho mohla a ileng A hana ho inehela, leha ho se potang hore ka nako tse ling ho ne ho se bonolo.

`Bala Bafilipi 2:5–8, temana tseo ba bang ba nkang e le tse monate tse matla hona ka Bibeleng. Paulose o reng ho rona moo? Se bolelloang ke mantsoa ho rona ke sefe? Se bohlokoa ho feta, re se sebelisa joang maphelong a rona, metheo e bontšitsoeng moo?`

Jesu, ea lekanang le Molimo, eo eleng Molimo, ha A ea inkela nama ea botho feela, empa a iketsa “mohlanka oa lekhoba” (doulou, mohlanka, lekhoba) ’me eaba O fana ka Eena ho ba sehlabelo sa libe tsa rona! Nqa e ’ngoe, Paulose o re O “bile thohako bakeng sa rona” (Baga. 3:13). Molimo, ’Mopi oa rona, O shoele sefapanong hore e be Mopholosi oa rona hape-hape, ’me seo se ne se mo tlama ho fetoha thohako bakeng sa rona.

Re qala ho ingoaea lihlooho joang hore re utloisise se boleloang ke taba ee? Ho feta moo, re etsa seo temana e reng re se etse joang, eleng ho ba le maikemisetso a kang ano a ho ikokobetsa le ho iketsa sehlabelo molemong oa ba bang?

Kae kae, Jesu O ile A re: “Empa e moholo ho lona e tlaba mohlanka oa lona” (Matt. 23:11, 12). Taba ena, ka tsela tse ngata-ngata, e bontša seo Paulose a neng a re bolella sona, ho Bafilipi 2:5–8, hore le rona re etse joalo.

Ka mantsoe a matla a tobang, mona Paulose o bua seo a neng a ile a se bua pejana malebana le ho se etse eng kapa eng “ka khang, leha e le ka boithoriso ba lefeela” (Bafilipi 2:3).

`Re lokela ho arabela seo Kreste A re etselitseng sona joang, joalokaha ho bontšoa ho Bafilipi 2:5–8? Ke karabo efe e ka batlang “e lekana” kapa e lokela seo Kreste A re etselitseng sona, mohlomong ho e na le ho oela mangoleng re khumamela? Ke hobaneng ho e le phoso e kholo ho nahana hore mesebetsi ea rona e ka eketsa ho seo Kreste A seng A re etselitse sona?`