---
title:  Sephiri sa Borapeli se Seholo
date:   22/01/2026
---

Temana e tummeng ka Bibeleng ke 1 Bakorinthe 8:2: “Ekare ha motho a lekanya hobane o tseba ntho, ha e so ho tsebe letho kamoo a tšoanetseng ho tseba kateng”. Ha hona thuto eo re tsebang sohle ka eona. Re lula re ithuta nako ena eohle. Ke ’nete hakae le ka linnete tsa bosafeleng tse malebana le hlooho ea Molimo le Molimo ea fetohang motho? Hangata Paulose o buoa ka ho inehela hoa Kreste ho makatsang hoa ho ba motho. Ena ke thuto eo le bosafeleng bo ke keng ba lekana ho e utloisisa.

`Bala Baroma 8:3, Baheberu 2:14–18, le Baheberu 4:15. Ke sefe se hlalohantseng boinehelo ba Kreste le hore A nke tlhaho ea motho?`

Ho khonahetse joang ho Mora oa Molimo oa ka ho sa feleng, ka tšebetso ea Moea O Halalelang (sheba Luka 1:35), a fetohe motho ea halalelang popelong ea Maria? Ho tarakanya kelellonyana ena hore e be oa ka ho sa feleng A ka fetoha motho ea felang, ea lemaletseng lefu. Sena ke pelo ea seo Paulose a se bitsang “sephiri sa borapeli se seholo” (1 Tim. 3:16).

Sefeleng se setle sa Bafilipi 2, Paulose mona o hlalosa boinehelo bona ka botlalo, ho feta kae kapa kae Mangolong.

- “Ka sebopeo sa Molimo” (Bafilipi 2:6). Lentsoe morphƝ (sebopeo) le ho bontša tlhaho ea Hae e halalelang, hore Jesu O ne A lekana le Ntate (bapisa le Johanne 1:1).
- “O ifelisitse” (Bafilipi 2:7). Tlhaho e makatsang ea Jesu ea ho ikhorula bomolimo ba Hae tu! Hore e be motho hantle, a lekoe joaloka rona—e ea makatsa.
- “O ikokobelitse” (Bafilipi 2:8). Ka ho nka tlhao ea motho, Jesu O ile A tloha boreneng ba ka lefatše lohle ho ba mohlanka, eleng se fapaneng le sepheo sa Lusifera.
- “lefung, le lefung la sefapano” (Bafilipi 2:8). Ho ne ho se mokhoa o mong oa ho shoa o tlontlollang ho feta o khethiloeng ke Jesu, ka mora ho etsa moralo le Ntate “sebokeng sa khotso” (Zakaria. 6:13), sa hloloa pele ho moo ha Moshe a ne a phahamisa noha (Numer. 21:9, Johanne 3:14), ka hona, “ea sa kang A tseba sebe, , Molimo O mo entse sebe ka baka la rona,re tle re beoe ka Eena ba lokileng pela Molimo” (2 Bakor. 5:21).

`Ke joang, eleng seo re lokela ho se etsa, re ka tsepamisang maikutlo ho seo Jesu A re etselitseng sona sefapanong—re bona sefapano e le mohlala oa rona oa boinehelo le boikokobetso—ho ka re etsang re ikokobetse ho feta, le ho inehela ho Molimo?`