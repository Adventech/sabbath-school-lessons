---
title:  Bophelo Le Lefu
date:   10/01/2026
---

### Bakeng sa Thuto ea Beke ena Bala
Bafilipi 1:19–30,1 Bakor. 4:14–16,2 Bakor. 10:3–6,Johanne 17:17–19,Mikea 6:8,Liketso 14:22.

> <p>Temana ea Khopolo</p>
> “Hobane ho ’phela ke Kreste, ’me ho shoa ke moruo” (Bafilipi 1:21).

Lefu, hangata re bolelloa hore, ke karolo ea bophelo. Ke leshano. Lefu ke ho se phele, ke sera sa bophelo. Joalokaha maloanloahla e sa bopelloa le koloi, lefu ha lea bopelloa le bophelo. Paulose o toboketsa hore Kreste O shoele

“hore A felise ka lefu la Hae ea nang le ’muso oa lefu, ke hore Diabolose, ’me a lokolle bohle ba neng ba le bohlankeng ka matsi ohle a ho phela ha bona ke ho tšaba lefu” (Baheb. 2:14, 15).

Leha a se a le malala-a-laotsoe ho shoela Kreste, Paulose o ne a na le sebete ka qetello ea hae ea nako e telele. Taba ea bohlokoa haholo ho eena ha joale e ne e le hore, ka bophelo kapa lefu la hae, ho hlonepha Kreste le ho hasa evangeli bathong ba bangata ka hohle kamoo a ka khonang. Mohlomong lena ke lona lebaka le entseng hore e be re na le Liepistole tse ngata tse ngotsoeng ke eena. Ka lingoloa tsa hae, u ne a khona ho fihlela batho le libaka tse ngata, ho kenyeletsa le libaka tseo eena ka boeena a e-song ho fihle.

Bophelo bo bokhutšoane, ho bohlokoa ho etsa phapano e toma ka hohle kamoo kamoo u ka khonang bakeng sa ’muso oa Molimo, nakoaneng ena eo Molimo a u fileng eona. Ha ho karoloana e nyenyane ea phapano eo e amanang le taba ea rona e khothatsang e reng “bonngoe ba tumelo.” Joalokaha re tla bona bekeng ena, ’moko-taba ona e ne le lebaka la bohlokoa le entse hore Paulose a ngolle Bafilipi.

_Ithute Thuto ea Beke ena Ho lokisetsa Sabatha sa la 17 Pherekhong._