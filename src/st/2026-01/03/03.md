---
title:  Ho Shoella Kunong
date:   12/01/2026
---

Ebang u so hlokomele, kaofela ha rona, re le balumeli, re nka karolo ntoeng e kholo, e kupang hohle hara rona, ’me, le ka hara rona hape. Kaofela ha rona, re qopetsa ’neteng ea ntoa ena e ka lefatše lohle, ebile ho tla lula hole joalo ho fihlela mohla re shoang, ho sa khathalehe hore na seo se etsahala neng, joang.

`Bala 2 Bakorinthe 10:3–6. Lebaka-baka la ntoa ea semoea eo re leng hara eona ke lefe, ’me libetsa tsa rona ke life?`

Libetsa tse kotsi-kotsi tsa semoea ke mehopolo, e metle le e mebe. Satane o sebelisa ho soma, ho latola, ho tlontlolla, tšabo, tšusumetso ea methaka, le libetsa tse ling tse joalo tseo Bakreste ba sa lokeleng ho li sebelisa le ka mohla. Empa, re lokela ho sebelisa lerato, mohau, khotso, bonolo, mamello, mosa, le boithibo. Sebetsa sa rona se matla ho li feta kaofela, se lokelang ho sebelisoa ka kelello, ke “Lentsoe la Molimo” le kantelitsoeng ke Moea (Baef. 6:17), kaha ke Molimo fela ea ka tlisang ’nete pelong le kutloisisong ea motho. Re mpa re le lisebelisuoa feela tse sebelisoang ke Molimo ho fihlela sepheo sa Hae.

`Bala Bafilipi 1:21, 22. Re utloisisa taba ea Paulosi joang moo, haholo holo re shebile taba ea ntoa ea ka Lefatše Lohle?`

Kaha ntoa ke ea semoea, re ntoeng ea mehopolo le litšiea. Ke ka hona Kreste a re hapetseng tlholo sefapanong, ’me ha fela re lula re hokahane le Eena, re ka se hloloe lekhale, leha e ba re ka bolauoa. Paulose o ile a nehela bophelo ba hae ho sohle se ka etsahalang lefatǆeng lena, ho sa natsoe hore na ha se na toka hakae, hobane o ne a tšetlehile bophelo bohle ba hae le bokamoso mabaleng a holimo.

Re le Bakreste, ha rea lokela ho loanela litokelo tsa rona ho feta ho loanela ho etsa se nepahetseng. Taba ha se hore “matla a etsa ho nepahale,” empa “se nepahetseng se matla.” Ho inehela thatong ea Molimo ke ntho’e hlomphehang; haele hantle, ke eona fela tsela ea ho hlola ntoeng eo re iphumang re le ho eona. Ehlile, Jesu, ke mohlala o phethahetseng oa boinehelo thatong ea Molimo, joalokaha Paulose a tla bontva ho Bafilipi 2.

`Ke ka tsela life, hona joale, u fumanang maiphihlelo a ’nete ea Toantšano e Kholo? Ke joang u ka fumang khothatso le matšeliso tsebong ea hore Kreste O se a re hapetse tlholo?`