---
title:  Nahanisisa Ka Botebo
date:   16/01/2026
---

“Ho tsoa maloanloahleng, maqakabetsing, literonkong, ho tsoa lirobeng le mahaheng a lefatše, mehoo ea tlholo ea bashoela tumelo e oela litsebeng tsa Hae. Mopholosi o utloa bopaki ba bona bo tsoang meeng e itetseng, eo, leha e hlophehile, e hlorisoa, e hlokofatsoa, e jara bopaki ba tumelo ka sebete, e hooa e re ‘ke tseba eo ke lumetseng ho Eena.’ Bana, ba tetseng maphelo a bona bakeng sa tumelo, ba phatlaletsa lefatše hore eo ba mo tšepileng a ka khona ho ba boloka ho fihlela pheletsong tsa lefatše.”—Ellen G. White, The Acts of the Apostles, Leq. 512.

“Ha ho nako eo ho kileng ha e ba le ho fapana ha tumelo ho hongata Bokresteng joaloka kajeno. Ebang lineo [tsa boapostola, boporofeta, boevangeli, boruti, le botichere (Baef. 4:11–13)] li ne li hlokeha bakeng sa ho boloka bonngoe ba kereke ea pele, joale lihlokeha hakae kajeno bakeng sa ho boloka bonngoe hona joale! Hape ke sepheo sa Molimo ho khutlisetsa bonngoe ba kereke mehleng ea bofelo, sena se hlakile ha re sheba boporofeta. Re tiisetsoa hore molebeli o tla lumellana le oa habo ha Morena A boela a khutlisa Sione. Hape, mehleng ea bofelo, ea bohlale o tla utloisisa. Ha sena se etsahala ho tla ba le bonngoe ba tumelo ho bohle bao Molimo a nkang ba le bohlale, hobane nnete ke hore ba joalo, ba utloisisa ka ho tšoana. . . .

Ho hlaha tabeng tse kang tsena, ho oa hlaka hore maemo a phethahetseng a kereke a ntse a le kamoso; ka hona, lineo tsena ha li e-so phethe sepheo sa tsona.”—R. F. Cottrell, “Introduction,” ho Ellen G. White, Early Writings, Leq. 140.

**Lipotso tsa Ho Qoqoa:**

`U ipapisitse le qotsulo e ka holimo ea R.F. Cottrell, ke sefe se hlokehang hore Moea O Halalelang O tlise bonngoe ka kerekeng kajeno? Ho bohlokoa hakae ho kereke ho kenya tšebetsong likeletso tse fanoeng ka neo ea boporofeta?`

`U ka hlalosa thuto ea Bibele ka lefu joang ho motsoalle ea lumelang hore Paulose le balumeli ba bang ba robetseng ba “ba na le Jesu” leholimong?`

`Re utloisisa ’nete e bohloko ea ho sotleha lefatšeng lee joang? Ke hobaneng ha sepheo sa Toantšano e Kholo se thusa haholo bakeng sa ho re fa kutloisiso ea eona kaofela? Leha ho le joalo, hobaneng, re tlameha hore, qetellong, re shebe Jesu sefapanong e le tlhaloso e feletseng e fetang tsohle ea lerato la Ntate ho rona ’me re ithute ho mo tšepa, le nakong tse bohloko- hloko?`