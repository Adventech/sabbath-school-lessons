---
title:  Ho Thehoa le Ho Hola Ho Kreste
date:   02/03/2026
---

’Moko-taba oa Bakolose ke o mong oa maele a hlakileng haholo bakeng sa ho phela bophelo ba Bokreste: “’Me joalokaha le amohetse Morena Jesu Kreste. Le feele le tsamaee joalo ho Eena” (Bakol. 2:6). Re fumana pholoho ka ho amohela motho, eseng feela sehlopha sa lithuto. Empa ho amohela Jesu ho boela ho keny- eletsa ho amohela lithuto tsohle tsa Hae, joalokaha li fanoe ke Baapostola le barofeta ba Bibele (sheba Baef. 2:20).

Ho feta eng kapa eng, ho amohela Kreste ho bolela ho shoa bo uena, boinehelo bo feletseng ho Kreste eaphelang.

Lentsoe le Phelang (Jesu) le ka aroloa Lentsoeng le ngotsoeng (Bibele). Ke mahla- kore a mabeli a chelete e le ’ngoe. Haele hantle, ke ka Mangolo feela re ka tsebang Jesu. Rea “tsamaea” kapa ho phela maphelo a rona “ho Eena,” se bolelang hore re lumella Lentsoe le Moea oa Hae ho tataisa liqeto le liketso tsohle tsa rona.

Ho Bakolose 2:7, Paulose o sebelisa papiso e tloaelehileng ea Bibele e tšoantšang Bakreste le limela. Re tebisa metso ho Jesu ka ho mo amohela e le Mopholosi oa rona, le ho phela maphelo a rona ho latela Lentsoe la Hae. Re “thehoa tumelong” joalo.

`Ke joang litemana tse latelang li hlakisang papiso ea semela e le letšoao la balumeli? (Sheba Esa. 61:3, Matt. 3:10,Luka 8:11–15, 1 Bakor. 3:6.)`

Paul o hlakisa khetho tse peli tseo balumeli ba nang le tsona ntle le qea-qeo. E ’ngoe ke ho lula ba le “lehlomela la Jehova” (Esa. 61:3) le ho tsoela pele ho phet- heha ho Kreste ka ho lula ba itšoarelelitse ho Eena le lithutong tsa Hae. E ’ngoe e ka tšoantšoa le semela sa maiketsetso se bonahalang e ka ke sa ’nete empa se se na bophelo, empa ho amohela bohlale ba batho le meetlo ea bona, rea “hulanngoa” (Bakol. 2:8). Leha Kreste A re lokollotse, khonahalo ea ho khutlela jokong ea bok- hoba e ntse e le teng (Baga. 5:1; bapisa le Liketso 15:10).

Ka bokhutšoanyane, ka ho amohela lithuto tseo eseng tsa Bibele o bolela ho hana Jesu hobane ba lumelang thuto tsa mashano, ka bomali-mabe, ba amohetse thuto e fapaneng ’me ba amohetse matla a batho holima matla a Mangolo (sheba Baga. 1:6– 9). Ena ebile kotsi e tobaneng le kereke ea pele-pele, ho setse ho le joalo le kajeno.

`Maiphihlelo a hao malebana le se boleloang ka ho shoa bo uena hore u fumane Kreste ke afe? Hobaneng ha seo se tlameha ho lula se etsahala molebe?`