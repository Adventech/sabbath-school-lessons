---
title:  Le Khokhotheletsoe Sefapanong
date:   03/03/2026
---

`Bala Bakolose 2:11–15. Paulose o bonahala a thibela taba lifeng moo?`

Re bone temana tsena, haholo-holo Bakolose 2:14, li sebelisoa hampe ha ho loantšuoa Sabatha ea Letsatsi la Bosupa?

Ho thusa ho utloisisa litemana tsena, likutloisiso tse peli tse kholo li hlahisitsoe ke Baleti Ba Bolokang Tsatsi la Bosupa: Ea pele, “lengolo la molato”le khokhotheletsoeng sefapanong ke lethathamo la liqoso “tseo re neng re qosoa ka tsona,” le tšoanang le leo Pilato a ileng a le fanyeha sefapanong sa Jesu (Matt. 27:37; Johanne 19:19, 20). Kapa, ea bobeli, melao ea mahlabelo e neng e ngotsoe ke Moshe (sheba Deutr. 31:24–26) e ile ea khokhothelloa sefapanong.

Ha re sheba temana ena ka moelelo oa eona o pharaletseng, re ka bona hore ehlile e buoa ka mealo ea mahlabelo.

Paulose o boetse o buoa ka “lebollo le sa etsoang matsoho” (Bakol. 2:11), ke hore, “la pelo” (Baro. 2:28, 29; bapisa le Deutr. 30:16), ho fapana le lebollo la nama, leo e neng e le e ’ngoe ea ntho tse bohlokoa melaong ea mahlabelo (Lev. 12:3; bapisa le Exod. 12:48).

Paulose joale o hokahanya phetoho ena ea ka hare le “ho hlobola motho oa nama” ka ho kolobetsoa ka ho qoela metsing. Ka kolobetso ena, re ikhetholla ka ho ba le seabo lefung le tsohong ea Kreste (Bakol. 2:11, 12).

Maiphihlelo ana a tšokoloho e ba joale a bapisoa le “ho shoa libeng” e be “rea... phela” le Kreste, ea “re tšoaretseng litlolo tsohle” (Bakol. 2:13).

Lentsoe “melao” (Bakol. 2:14) le bolela litaelo tsa molao, ebang ke tsa bo lefatše (Luka 2:1, Liketso 17:7) kapa tsa Bokreste (Liketso 16:4). Lentsoe lena la Segerike lingoliloeng tse ling tsa Paulose le buoa ka melao ea mahlabelo, e neng e entse lerako pakeng tsa Bajude le Balichaba (Baef. 2:14, 15).

Kaha Paulose o se a buile ka tšoarelo ea libe le phetoho ea ka hare e tšoantšisoang ka kolobetso, khonahalo ea hore o tla boela a khutlela tabeng ena hape ka papiso e fapaneng le e sa sebelisoeng hohle Mangolong e ea fokola. Empa, Paulose o bonahala a toboketsa ntlha e tšoanang le e entsoeng ho Baefese: hore balumeli ba Balichaba ba Kolose ba se ikhathatse ka ho boloka melao ea mahlabelo, ho kenyeletsa lebollo, kapa melao ea bohloeki e neng e tsamaea le taelo tseo (bapisa le Liketso 10:28, 34, 35).

Ho hlakile hore, Paulose o ne a sa hlahise hore Melao e Leshome e Khokhotheletsoe sefapanong, ho ka se be joalo ha a ntse a khutla kae kae a hlalosa sebe e le ho tlola Melao e Leshome (Baro. 7:7).