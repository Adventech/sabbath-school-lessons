---
title:  Nahanisisa Ka Botebo
date:   06/03/2026
---

“Joalokaha mehleng ea baapostola batho ba lekile ho senya tumelo Mangolong ka meetlo le lifilosofi, kajeno, ba etsa ka likhoheli tse hapang maikutlo tsa ho tšoaea liphoso, ifolushene, meea, litaelo tse makatsang, khumamelo ea tlholeho, sera sa ho loka se leka ho isa batho litseleng tse fosahetseng. Ho ba bangata, Bibele ke lebone le se nang oli, hobane ba retelehelitse likelello tsa bona ho mamela mehloli e hasang litumela-khoela tse tlisang ho se utloisise le pherekano. Mosebetsi oa ho nyatsa ho ho holo, ka ho tsenkolla, ho nahana, ho qala hape, ho senya tumelo Bibeleng eo eleng tšenolo e halalelang. E theola boleng ba matla a Lentsoe la Molimo a ho laola, ho phahamisa, le ho susumetsa maphelo a batho. Ka thuto tsa meea, bongata bo rutoa ho lumela hore takatso ke molao o ka holimo-limo, hore ho ba le tokelo ke bolokolohi, le hore motho o ikarabella ho eena feela. “Molateli oa Kreste o tla toba ka ‘mantsoe a monate’ khahlanong le tseo moapostola a li lemositseng balumeli ba Kolose. O tla tobana le botoloki ba Mangolo ba meea, empa a se ke a bo lumela. Lentsoe la hae le lokela ho utluoa ka ho hlaka ha le tiisa linnete tsa ka ho sa feleng tsa Mangolo. Ka ho lula a talimile ho Kreste, o lokela ho hahamalla pele tseleng e bontšitsoeng, a lahla maikutlo oohle a sa nyallaneng le lithuto tsa Hae. ’Nete ea Molimo etlameha ho ba sehlooho sa menahano le ho thuisa. O lokela ho nka Bibele e le Lentsoe le buoang le eena ka kotlolo le eena. Ke joalo a tlang ho fumana bohlale bo halalelang.”—Ellen G. White, The Acts of the Apostles, Leq. 474, 475.

**Lipotso tsa Ho Qoqoa:**

`Ho bolelang hore ho Kreste “botlalo bohle ba bomolimo bo ahile,”le hore, “ke hlooho ea borena bohle le mebuso eohle” (Bakol. 2:9, 10)? Sheba le Johanne 1:1, Baheberu 1:3, le 1 Petrose 3:22.`

`Bohle re tlameha re utloile Bakolose 2:14–16 e sebelisoa khahlanongle Sabatha ea Letsatsi la Bosupa. A mang a mathata, ntle le a bontšitsoeng thutong ena, a ka tlisoang ke tšebeliso e joalo ea temana, ea hore ha rea tlameha ho boloka molao oa bone?`

`U thusa batho ba qophellang hore re tlameha ho boloka melao ea mekete, joang? Leha mohlomong, motho a ka fumana tlhohonolofatso ea semoea kapa ea thuto-Molimo ho e bolokeng, bothata bo tlisoang ke ho tsitlalla hore e tlameha ho bolokoa ke bofe?`

`Ellen G. White ka holimo o ngotse hore re lokela ho nka Bibele “ele Lentsoe la Molimo le buoang le rona” ka kotloloho. Ka hona, ke hobaneng ha re lokela ho itebela hantle khahlanong le mang kapa mang kapa eng le eng e ka fokolisang tumelo ea rona matleng le tšusumetsong ea Mangolo ohle, le likarolo tseo, ka nako tse ling li re hlokisang botsitso?`