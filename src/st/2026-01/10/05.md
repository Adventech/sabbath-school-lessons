---
title:  Seriti Kapa Ntho e Tšoarehang?
date:   04/03/2026
---

`Bala Bakolose 2:16–19. Ke litloalo life tsa Bakreste tsa Sejude tse hlahisoang ke Paulose moo?`

Ho fihlela kajeno, baithuti ba Bibele ha ba lumellane malebana le litaba tseo Paulose a neng a buoa ka tsona mona. Seo re ka bang le bonnete ba sona ke hore epistole ea Paulose ka bo eona e fana ka leseli le batsi ho se neng se bonahala se tlisa karohano pakeng tsa Bajude le Bakreste kerekeng ena eo bongata e neng e le Balichaba (Bakol. 2:13). Ke hore, Balumeli ba Bajude ba ne ba sutsa lintho tseo ho neng ho se bohlokoa ho litho ho li latela.

Ka ho hlaka, Bakolose 2:16 e etsa lethathamo la litloaelo tse ’maloa tse neng li etsoa kamehla ke Balumeli ba Majude ho Bokreste. Empa le likarolo tsa Bakolose 2:18 li khohlela hantle maemong a tšoanang. Jesu O ile a khalema boikaketsi ba boikokobetso hara baetapele ba bolumeli (mohlala sheba, Matt. 6:1, 5, 7, 16). Ho tsoa Maqepheng a Komrane (Qumran), re ithuta hore manyeloi a ne a kenella haholo boqaping ba khumamelo ea Majude. Ka hona, mathata ao Paulose a neng a tobane le oona Kolose a ne a batla a tšoana haholo le ao a kopaneng le ona hohle.

Kaha Bakolose 2:16 hangata ha e utloisisoe, ho bohlokoa ho e shebisisa ka botebo. Hlokomela linthla tsena:

Tsebeliso ea Paulose ea “ka hona” e bontša hore hona ke qeto ea seo a seng a se boletse. Pejana, tlhokeho ea lebollo la nama e ile ea lahloa hobane sa bohlokoa ke phetoho ea ka hare ea pelo (Bakol. 2:11–15).

“Lijo le lino” e buoa ka likabelo tsa lijo le lino tseo Baiseraele ba neng ba li tlisa tempeleng.

Ho totobatsa “mekete le ea likhoeli tse ncha, le ea Lisabatha” (Bakol. 2:16) ho hlakile hore e buoa ka Hosea 2:11, moo tatellano e tšoanang ea matsatsi a mekete, e kenyeletsang mekete ea lisabatha (mohlala, sheba Lev. 23:11, 24, 32).

Se bohlokoa kutloisisong ea rona ea temana ena ke botoloki ba Paulose: hore tsena ke “seriti sa tse tlang ho tla, empa ’mele oa tsona ke Kreste” (Bakol. 2:17). Matsatsi ana a mekete, joaloka lihlabelo a supile mosebetsing oa Kreste (sheba 1 Bakor. 5:7, 1 Bakor. 15:23). Sabatha ea Letsatsi la Bosupa, ho fapana le eona, le qaliloe Edeneng, pele ho sebe, ’me pele ho lihlabelo tsa sehalalelong li ka etsoa; ka hona, e n’e e se seriti se lokelang ho felisoa ka mora sefapano.

`Leha Sabatha ea Letsatsi la Bosupa e se taba mona, u ka sebelisa keletso ea Paulose joang malebana le ho se ahlole ba bang?`