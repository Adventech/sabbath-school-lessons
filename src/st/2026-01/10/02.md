---
title:  Bohlale le Tsebo ea Molimo
date:   01/03/2026
---

Jobo o ile a botsa, “Bohlale bo fumanoa kae? Kutloisiso e fumanoa kae?” (Jobo 28:12). Paulose o oa araba: ho Kreste, “eo matlotlo ohle a bohlale le tsebo a patiloeng ho Eena” (Bakol. 2:3; bapisa le 1 Bakor. 1:30). Haeba re ba le Kreste, re na le sohle, esitana le “monono ohle oa kelello e tletseng” sepheo sa bophelo (Bakol. 2:2). Ka ho Eena sephiri sa Molimo, se keneylelitseng leano lohle la topollo, le senotsoe.

`Bala Bakolose 2:1–7. Sepheo sa Paulose sa ho ngola epistole ee ke sefe?`

Lentsoe la Segerike, paraklƝthǀsin le bolela “ho khothala” kapa “ho tlala molota” (Bakol. 2:2). Takatso ea Paulose ha se ho thusa balumeli ba Kolose ho lemoha lithuto tsa bohata feela, empa le ho ba kopanya leratong la Bokreste. Bonako bo sebelisitso- eng bakeng sa kutu-ketso tsena tse peli bo bontša tšepo ea Pauluse ea hore liepistole tsena li tla fihlela sepheo seo li se reretsoeng.

Leha hole joalo, o ile a ba khothatsa ka “ho lokisa le ho tiea ha tumelo ea lona ho Kreste” (Bakol. 2:5).

Lentsoe la Segerike taxis, le tolokiloeng “taolo,” le sebelisoa Testamenteng e Ncha ha ho buuoa ka litaelo tsa boprista tsa Arone (Luka 1:8, Baheb. 7:11) le Melkisedeke (Baheb. 5:6, 10; Baheb. 6:20; Baheb. 7:11, 17), empa Paulose o le sebelisa bakeng sa taolo e ka kerekeng (1 Bakor. 14:40), le hona mona. Ka nako tse ling hona le tloaelo ea ho sheba taolong le thlophisehong ea kereke e le feela setsi sa Bokreste se seng bohlokoa ba letho ba Thuto-Molimo.

Empa ka ho fana ka tataiso e nepahetseng khumamelong (mohlala, sheba, 1 Bakorinthe 11), le ho totobatsa kamoo baholo le Batikone ba ka khethoang kateng (1 Timothea 3, Tite 1), Paulose o ne a le hlokolosi hore a boloke taolo ka kerekeng. Ka liteko tsena, bohlale ba Molimo le lithuto tsa Bibele li ea sireletseha le ho pha- hamisoa.

E le litholoana tsa lithuto tse nepahetseng tseo Bakolose ba li fumaneng ho bo mphato’a Paulose, ba na le “ho tiea” tumelong. E ka se sisinyehe hobane e thehiloe motheong oa Bibele o tsitsitseng, ’me ebang e ananeloa, e tla thusa ho ba sireletsa liphosong tse thoholetsoang ke litichere tsa leshano.

`U bile le maiphihlelo afe malebana le tlhokeho ea “taolo” bophelong ba hao ba semoea?`