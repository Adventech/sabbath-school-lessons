---
title:  Ho Phetheha ho Kreste
date:   28/02/2026
---

### Bakeng sa Thuto ea Beke ena Bala
Bakolose 2; Baheb. 7:11; Esa. 61:3; 1 Bakor. 3:6; Deutr. 31:24–26; Baro. 2:28, 29; Baro. 7:7.

> <p>Temana ea Khopolo</p>
> “Ka baka leo, motho a se ke a le nyatsa tabeng ea ho ja le ho noa leha e le tabeng ea mekete, le ea likhoeli tse ncha le ea Lisabatha, tseo eleng seriti tsa tse tlang ho tla, empa ’mele oa tsona ke Kreste” (Bakolose 2:16, 17).

Use u kile oa botsoa hore na hobaneng u boloka Sabatha? Mohlomong le temana ea khopolo ea beke ena e ile ea sebelisoa e le “bopaki” khahlanong le Sabatha. Empa temana ena e ne e sa ngoloe malebana le molao oa bone, empa e ne e arabela lithuto tse fosahetseng tse neng li rutoa ke litichere tsa bohata ka kerekeng. Liphoso tseo e ne e le life?

Ea pele, thuto e fosahetseng e hlalosoa e le “bohlale ba batho,” “litaba tseo ba li neanang,” “litaba tsa qaleho ea lefatše,” tseo “eseng Kreste (Bakol. 2:8).

Li ne li kenyeletsa lebollo le ho boloka mekete ea Bajude (Bakol. 2:11, 16), ’moho le ho boloka bohloeki ba mekete le litaelo tsa Sejuda tse amanang le lijo (Bakol. 2:16, 21). Ho ne ho kenyelletsa khumamelo ea manyeloi kapa teko ea etsisa khumamelo ea manyeloi (Bakol. 2:18).

Ea ho qetela, e ne itšetlehile holima “melao le lithuto tsa batho” ’me khonahalo ke hore e ne kenyeletsa tloaelo ea ho itlama (itlhaba) (Bakol. 2:22, 23).

Litichere tsena tsa bohata li ne li lumela li bile li tiile hantle, empa li ne li utloile evangeli hampe. Bekeng ena re tla bona hore na hobaneng. Re tla boela re bona hore na hobaneng ha temana ea rona ea khopolo e sa bue ka ho boloka Sabatha ea letsatsi la Bosupa ha rona hohang.

_Ithute Thuto ea beke ena ho Lokisetsa Sabatha sa la 7 Hlakubele._