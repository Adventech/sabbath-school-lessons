---
title:  Paulose Le Bakolose
date:   31/12/2025
---

Ha re na rekote ea moo Paulose a etelang Bakolose, eleng se boelang se bontša matla a leano la hae la evangeli. Oa pele, Ebile Epafrase, moahi oa Bakolose (Bakol. 4:12), ea isitseng evangeli teropong eo (Bakol. 1:7). Empa o ile a sokoloha joang? Khonahalo e kholo hore, ebile lemong tsa bo 50, nakong eo Paulose a neng a le haufi le Efese ha “Bohle ba ahileng Asia ba ba ba utloa Lentsoe la Morena Jesu” (Liketso 19:10; bapisa le Liketso 20:31).

Buka ea Tšenolo e paka kamoo evangeli e hasuoeng hohle kateng naheng ena (Tsen. 1:4). Lebaka le utloahalang la katleho ena, ho kenyeletsa le ho pharalla ha eona Kolose, ke litholoana tsa mosebetsi oa basokolotsoeng ke Paulose, bona ba qalile ho utloa molaetsa Efese, eleng teropo ea bohlokoa-hlokoa Asia le boema- kepeng bo boholo. Epafrase o ile a utloa lithuto tsa Paulose ha a le Efese eaba, e ba e mong oa basebetsi ’moho le Paulose, o ile a isa evangeli ha habo Kolose.

Motse ona, o ka bang limaele tse robong (likilomithara tse 15) Boroa bochabela ho Laodisea o sa tsoa sibolloa morao tjena, ka hona, ha re tsebe haholo ka oona papisong le literopo tse ling tse kholo tikolohong eo. Re tseba o ne o ena le palonyana ea Bajuda “ba ka bang likete tse leshome ba neng ba phela tikolohong eo ea Frijia.”—Arthur G. Patzia, New International Biblical Commentary:Baefese, Bakolose, Filemone (Peabody, MA: Hendrickson Publishers Inc., 1990), vol. 10, leq. 3. Lichelete tsa tšepe e neng e entsoe Kolose e ne e na le setšoantšo sa batho ba moo, joaloka bongata ba literopo tsa Roma, tse neng li khumamela melingoana e ’maloa. Litloaelo tsa bohete le tšusumetso e matla ea moetlo, ho hlakile e ne e le qholotso e kholo bathong ba phelang moo, eseng feela bakeng sa ho hasa evangeli, empa le ho lula ba tšepahalla tumelo e hloekileng ea evangeli. E mong oa Bakreste ba hlomphehang Kolose e ne e le Filemone, eo e ka nnang eaba o sokolohile ka nako e le ’ngoe le Epafrase.

`Bala Filemone 15, 16. Sheba le Bakolose 4:9. Ke tsela efe eo ka bonolo Paulose a ileng a qekisa Filemone ho e latela le Onesima?`

Leha molao oa Roma o ne o tlama hore Paulosi a khutlisetse Onesima ho Filemone, Paulose o ipiletsa pelong ea Filemone joaloka molumeli ’moho le eena, o mo kopa ho tšoara Onesima joaloka moena, eseng lekhoba (Filemone 16).

`Le ha re hloile mefuta eohle ea bokhoba ha kaalo, ’me re utloa hantle hore Paulose o ne a lokela ho khalemela tloaelo ena, re utloisisa se buuoang ke Paulose moo joang? (ke taba e thahasellisang ha ka kang hore e be nakong ea bokhoba Amerika, Ellen G. White o ile bolella Masala ho se ikobele molao o reng ba khutlise makhoba a balehileng.)`