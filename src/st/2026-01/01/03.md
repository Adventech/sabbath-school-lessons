---
title:  Paulose Litlamong
date:   29/12/2025
---

Ha a le Masedonia, Paulose o buoa ka ho koalloa makhetlo a ’maloa (2 Bakor. 6:5,2 Bakor. 11:23, 2 Bakor. 7:5). Ketsahalo ea pele e goliloeng e bile ha a le Filipi (Liketso 16:16–24). Hamorao o ile a koalloa Jerusalema nako e khutšoane pele a fetisetsoa chankaneng e Sesarea.

Kae kae, Paulose o buoa ka “ho ba litlamong” (Filemone. 10, 13). Leha a ne a tšoeroe a le ka tlung Roma, o ne a faselelitsoe ho lesole la Roma le maemong a holimo. Ignatius, Mokreste oa maqalong a ngoaha-kholo ea bobeli, o ile a fasoa joalo, a hlalosa ha masole a ne a itšoere joaloka “liphoofolo tse hlaha... tse hlahafalang le ho feta ha li tšoeroe hantle.”—Michael W. Holmes, ed., The Apostolic Fathers (Grand Rapids, MI: Baker Academic, 2007), leq. 231.

`Bala 2 Bakorinthe 4:7–12. Khaolong ena, ke sefe se bontšang kamoo Paulose a ileng a khona ho mamella liqholotso tseo a neng a tobane le tsona? Se bonahalang e ne e le sa bohlokoa bophelong ba hae ke sefe?`

Ho sa natsoe hore na Bophelo bo ne bo e ba thata hakae, Paulose o ne a khona ho bona lehlakore le khanyang, sena se ile sa mo fa matla a ho mamella hara ho tepella. Ho sa natsoe hore Satane o ne etsa sohle se matleng a hae, Paulose o ne a tseba hore h’a lahluoa.

`Bala 2 Bakorinthe 6:3–7. Ke libetsa life tsa semoea tseo Paulose a neng a e na le tsona tse ileng tsa mo thusa ho tobana le mathata?`

Hangata re qholotsehela ho sheba maemo ao re leng ho oona, mefokolo ea rona, kapa ho hloleha ha rona ho fetileng e be rea nyahama. Ke nakong tse kang tsena moo re lokelang ho hopola meeka eohle e makatsang eo Molimo A re etselitseng eona hore re atlehe ha re loana le bobe. E ’ngoe ea tse bohlokoa-hlokoa ke Bibele, “Lentsoe la ’Nete,” kaha re ka ithuta ka liphoso tsa ba bang le ho ithuta kamoo batho bana ba atlehileng ka teng. Hape, Moea O Halalelang “O phethahatsa se entsoeng ke Mopholosi oa lefatše. ke ka pelo e hloekisoang. Ke ka Moea oa Molimo e bang karolo ea tlhao e halalelang. Kreste O fane ka Moea oa Hae e le matla a halalelang a ho hlǀla lefutso lohle le litloaelo tsa sebe, le ho tempa semelo sa Hae Kerekeng ea Hae.”—Ellen G. White, The Desire of Ages, leq. 671.

`Ke joang, re le batho feela kapa baruti, re ka etsang kahohle “kemelo e loketseng bahlanka ba Molimo” (2 Bakor. 6:4)? Seo se bolelang?`