---
title:  Paulose, Moholehuoa oa Jesu Kreste
date:   28/12/2025
---

Bafilipi le Bakolose li bitsoa liepistole tsa teronkong kaha Paulose o li ngolile a le chankaneng (tse ling ke Baefese le Filemone). Boholo ba baithuti ba Bibele bo lumela hore Paulose o li ngotse ha a le Roma, ka bo a.d. 60–62 (sheba Liketso 28:16).

`Bala Baefese 3:1 le Filemone 1. Bohlokoa ba kamoo Paulose a bontšang ho koalloa hoa hae teronkong ke bo fe?`

Paulose o ne a fane ka Bophelo ba hae ho sebeletsa Jesu Kreste. Le ha e ba bose- beletsi boo mo qosa ho ba motšoaruoa, o malala-a-laotsoe. Paulose o itlhalosa e le “lengosa le litlamong” (Baef. 6:20). O bile maetong a thomo, a theha likereke le ho koetlisa basebetsi bakeng sa Morena. A ka be a ile a botsa, “Hobaneng ke le moo empa nka be ke etsa tse kholo ke sa tlangoa ka mahlahlela aa?” Paulose o boetse a hahlahleloa teronkong hape hamorao, nakong eo a ngolang Tomothea oa bobeli. Bonyane re ka re Buka tse hlano Testamenteng e Ncha o li ngotse a le teronkong.

Ha ho le ho e le e ’ngoe ea Liepistole tsa teronkong moo Paulose a bolelang hore na o ne a le teronkong kae; ka hona, ba bang ba nahana hore e ka nna eaba Efese kapa Sesasrea. Empa ha ho na bopaki ba Bibele bo bontšang ha Paulose a kile a koalloa Efese. Sesarea eona e ka nna eaba ho joalo, ntle le hore feela nakong eo ho ne ho se tšoso ea letho bophelong ba Paulose. Tšoso e hlahile nakong eo ho neng ho ngoloa Bafilipi (sheba Bafilipi 1:20,Bafilipi 2:17).

Epistole ena e re fa ntho tse ling tse ka re thusang ho utloisisa moo Paulose a neng a le chankaneng teng. Taba ea pele, ho ne ho e na le praetorium. Eona e kaba ntlo ea ’muso ea ’musisi oa porofensi, joaloka e Jerusalema, moo Jesu a ileng a hlahisoa pela Pilato (Matt. 27:27, Johanne 18:33), le Sesarea moo Paulose a ileng a koalloa teng (Liketso 23:35). Empa Paulose o sebelisa lentsoe lena, eseng ho buoa ka sebaka, empa batho. O re “hohle tlung ea Borena” ha tuma evangeli. (Bafilipi 1:13). Roma, ana e ne e le masole a maemo a holimo, a ka bang 9,000 ka palo a neng a lebela ’musisi e moholo le batšoaruoa ba hae.

Paulose o boetse o romella litumeliso tse tsoang ho bahalaleli “ba ntlo ea Sesarea” (Bafilipi 4:22). Sena se supa hore Paulose e bile lepantiti Roma ’me a kopana le ba sebetsang tlung ea borena.

`Ke joang re ithutang ho etsa maemo a thata-thata ao re iphumang ho oona ho ba molemo ho rona? Ke hobaneng hangata ho se bonolo ho etsa joalo?`