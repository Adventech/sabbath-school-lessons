---
title:  Nahanisisa Ka Botebo
date:   02/01/2026
---

“Molimo O u khethetse pholoso ka khalaletso ea Moea le ho lumela ’neteng. Ka hona, tšoara u tie. . . . Ebang u sebeletsa Molimo ka botšepehi, utla kopana le ho khesoa le ho loantšoa; empa se khupisehe ha u etselletsoa. Se loane. Tiea seriting seo u nang le sona ho Jesu Kreste. Sefahleho sa hao ha se lule se lelaletse holimo. Tlohela batho ba bue ntho tsa bona, ba sebeletse tsela ea bona; sa hao ke ho tsoela ka bonolo le boikokobetso ba Kreste. Etsa mosebetsi oa hao ka makhethe, ka pelo e senang sekoli, ka moea le matla a hao kaofela, u itšetlehile liphakeng tsa Molimo. ’Nete ea mosebetsi oa hao o holimo- limo u ka nna oa se e tsebe le ka mohla. Boleng ba hao ba nnete u ka bo kaala fela ka bophelo bo fanoeng ho u pholosa. . . .

“Moea o mong le o mong o holang ho Kreste o tla ba le nako tse thata tse sa feleng tsa litsietsi; hobane matla a lefifi a itjoetsi hore a tla thiba tsela. Empa ha re sheba sefapanong sa Kreste bakeng sa mohau, re ke se hlolehe. Tšepiso ea Mopholosi ke ho re, ‘A nke ke ka u tlohela, A nkeke ka u lahla.’‘Ke na le uena kamehla, le ho fihlela pheletsong tsa lefatše.’”—Ellen G. White, inThe Youth’s Instructor, Nov. 9, 1899.

**Lipotso tsa Ho Qoqoa:**

`Paulose o ile a koalloa makhetlo a ’maloa, a sa abeloa toka. U arabela joang ha u etsuoa hampe? Ke litšepiso life tsa Bibele tseo u ka li hlahisang bakeng sa nako tse kang tseo?`

`Ka tlhoriso ea Bakreste ba pele, Tertullian, moetapele oa kereke ea pele o ile a re, “Ha le re hatikela haholo, re eketseha ho feta; mali a Bakreste ke peo.”—Alexander Roberts and Jakobo Donaldson, eds. Ante-Nicene Fathers (Peabody, MA: Hendrickson Publishers, Inc., 1999), vol. 3, leq. 55. Ka nako e tšoanang, litlhoriso libakeng tse ling li ne li thibetse mosebetsi oa Kereke. Tse ling tsa litsela tseo re ke thusang ba hlorisetsoang tumelo ea bona ke life?`

`Nahana ka Temana ea Khopolo ea beke ena, u shebile mathata ao Paulose a ileng a tobana le ’ona. “Thabang kamehla”? Seo se bolelang? Re ka etsa seo joang? Motho eo u mo ratang oa kula, o oa shoa. U felloa ke mosebetsi. U opeloa haholo ’meleng. Mohlomong senotlolo sa ho utloisisa taba ena ke ho botsa, “Re thabele eng kamehla?” Ke ho re, ho sa natsoe maemo ao re leng ho oona, ke sefe seo re ka lulang re thabile ho sona?`