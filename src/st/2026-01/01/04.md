---
title:  Paulose Filipi

date:   30/12/2025
---

Nakong ea karolo ea bobeli ea leeto la Paulose la borumuoa, nakoana kamora hore Timothea a kenelle sehlopheng, ba thibeloa ke Moea O Halalelang ho ea Asia (Liketso 16:6). Joale, nakong ea pono ea bosiu, Paulose o bona monna a mo rapela hore “tšelela Masedonia u re thuse” (Liketso 16:9). Eaba hang ba ea lebopong le haufi ba sesa ho tloha Troase ho phutšalla le leoatle la Aegean ho leba Neapolise, kontineteng ea Europo. Empa ho e na le ho hasa evangeli moo, Paulose, Silase, Timothea le Luka, ba keneletseng ho bona Troase (re bona ka tšebeliso ea seemeli “re” ho Liketso 16:11), ba leba Filipi.

Nakong ea boevangeli ba hae, Paulose o ne a lutse a loha malepa. Filipi e ne e le motse-moholo oa karolo eo ea Masedonia (Liketso 16:12). Ha e le hantle, e ne e le o mong oa metse e hlomphehang haholo ’musong oa Roma, o fuoe boemo ba IusItalicum—eleng maemo a holimo-limo a ka fuoang teropo. Baahi ba oona ba ne ba e na le menyetla eo e neng e ka teropo ena e Italy, ho kenyeletsa hore ba se lefe lekhetho la mobu, le la likhetho, hape e mong le e mong ea tsoaletsoeng teropong eo e n’e ba letsoalloa la Roma. E ne boetse e le khefu ea bohlokoa ho tšekalla le Via Egnatia, eo e neng e le mmila o moholo ka hara naha o kopanyang Roma le Bophirimela. E leng se tlisang boteng ba bohlokoa-hlokoa ba Bokreste moo ho akofisa ho isa evangeli literopong tse ling tse haufi tse kang Amfipolise, Appolonia, Thesalonika le Berea (sheba Liketso 17:1, 10).

Taba e thahasellisang, Puo ea semmuso ngoaha-kholong oa pele Filipi e ne e le Selatine, eleng se pakoang ke bongata ba mengolo e mengata ea Selatine. Ho Bafilipi 4:15, Paulose o bile a buoa le bona ka lebitso le lumang joaloka Selatine, BafiippƝsioi, eleng se tlamehang se bontša maemo a bona a hlomphehang a ho ba Maroma. Leha hole joalo, Segerike e ne e le sona se sebelisoang mmarakeng le literopong tse haufi le ho hasa evangeli. Luka o hlalosa kamoo Paulose le sehlopha sa hae ba ileng ba kenella sehlopheng se neng se rapela lebopong la noka, moo Lidia le lelapa la hae ba ileng ba sokoloha (Liketso 16:13–15). Ka ha e le mosali oa mohoebi (mohoebi oa purepera), e ka be ebile e mong oa batšehetsi ba baholo ba boevangeli ba Paulose Filipi. Nako eo Paulose le Silase ba e qetileng teronkong moo e ile ea tsoala tšokoloho ea lelapa le leng—eleng la molebeli oa chankane.

Moea O Halalelang o ne O tseba hore Filipi e tla ba khubu e ntle bakeng sa ho pharalatsa evangeli Europo eohle, leha ho tla boela ho e ba le litlhoriso. Ho sa natsoe hore na litlhoriso li mpe hakae, maemong a mang, li ka etsa hore evangeli e fihlele batho ba neng ba keke ba fihleloa ntle le tsona.

`Bala Liketso 9:16. See se re thusa joang ho utloisisa tse ling tsa litlhoriso tsa Paulose? Ke joang sena se ka nnang sa re thusa ho utloisisa tse ling tsa rona?`