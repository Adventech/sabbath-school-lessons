---
title:  Ho Phela le Kreste
date:   07/03/2026
---

### Bakeng sa Thuto ea Beke ena Bala
Bakol. 3:1–17,Baro. 1:18, Baro. 6:1–7, Baef. 4:22–24,Deutr. 7:6–8,1 Sam. 16:23.

> <p>Temana ea Khopolo</p>
> “Ka holima tseo tsohle le apare lerato eleng tlamo ea phetheho”(Bakolose 3:14).

Hangata re khothaletsoa ho se itube ka leholimo haholo; hoseng joalo ha re na ba le bohlokoa ba letho lefatšeng. Leha ho ka ba le ’netenyana tabeng ena, ho na le molaetsa oa bohlokoa o tšoanang o fanoang ke Paulose ho

Bakolose 3: haeba likelello tsa rona li sekametse lefatšeng haholo, ha re na ba le thuso ea letho ho Morena.

Paulose o hulela maikutlo a rona metheong e mengata e tšoarehang, ea ’nete bophelong e tsoetsoeng ke leholimo ’me e ka utloisisoa feela ke ba “tsohileng le Kreste” (Bakol. 3:1).

Likeletso tsa metheo ea Paulose e ikokobelitse haholo feela, ’me e ka holisa likamano tsa rona tsohle, eseng le kereke feela.

Jesu O itse, “Ratang bao e leng lira ho lona, hlohonolofatsang ba le rohakang, ba le hloileng le ba etse hantle... le tle le be bana ba Ntata lona ea maholimong; hobane O chabisetsa ba babe le ba batle letsatsi la hae, ’me O nesetsa ba lokileng le ba khopo pula” (Matt. 5:44, 45).

E utloahala e le nth’oe thata? E joalo, ka botho bona bo reng tho! Re lokela ho shoa pele re ka phelela Molimo e le kannete. Ke ka hona likelello tsa rona li lokelang ho sheba leholimong ebang re tšepa ho ba le thuso efe kapa efe lefatšeng bakeng sa Ntate oa rona ea leholimong.

Bekeng ena re tla shebanang le kamoo ho phela le Kreste ho ka tlisang phapano, hona joale le ka ho sa feleng.

_Ithute Thuto ea beke ena ho Lokisetsa Sabatha sa la 14 Hlakubele._