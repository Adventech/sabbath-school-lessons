---
title:  Semelo sa Bophelo bo Bocha
date:   11/03/2026
---

Kamora ho hlalosa litloaelo le limelo tse mpe tse tlosoang le ho lahloa ha re tla ho Kreste, Paulose o tsoela pele ka tse ntle—joaloka ho tloha lefifing o ea leseling.

`Bala Bakolose 3:12–14. Balumeli ba hlalosoa joang’ ’me o nahana e amana joang le limelo tseo ba lokelang “ho li apara”?`

Joaloka Iseraele, e bitsitsoeng ke Molimo ho ba sechaba sa Hae se khethehileng le ho bontša semelo sa Hae, balumeli ho Jesu “ke bakhethoa ba Molimo” (Bakol. 3:12), ba “khethiloeng ke Eena”. Leha ho le joalo, ha se bohle, ba phelelang pitso ena. Joalokaha Jesu a chulo, “Ba bangata ba bitsitsoeng, empa ba khethiloeng ha ba bakae” (Matt. 22:14, bapisa le Matt. 24:22, 24, 31). Moelelo oo Paulose a buoang ka bakhethoa kateng o oa tšoana (Baro. 8:33, 2 Tim. 2:10). Hape, joaloka Iseraele, balumeli ba “ratoa” ke Molimo ’me b’a “halalela” (Deutr. 7:6–8). Monyetla ona o fupere boikarabello bo boholo: ho “bolela lithoko tsa ea le bitsitseng lefifing ho le kenya leseling la hae le hlollang” (1 Pet. 2:9). Le ho etsa joalo ka tsela eo re phelang ka eona hona joale.

Limelo tse robeli tse boletsoeng ke Paulose li ngata haholo! “maikutlo a mohau, a molemo, a boikokobetso, a bonolo, a mamello. Le mamellane, le rekolohelane,” ’me, “ka holima tseo tsohle,... lerato” (Bakol. 3:12–14). Tsena li ka feela pelong e kopaneng le Kreste, hobane li hlalosa semelo sa Hae le kamoo A sebetsaneng le rona kateng. Re lokela ho tšoarela ba bang “joalokaha Kreste A le tšoaretse” (Bakol. 3:13). Lerato ke “tlamo ea phetheho” (Bakol. 3:14), kaha ke lerato la hae ho rona le re tlamellang ho Eena le ho etsa hore re fele re rate ba bang (1 Johanne 4:11, 12).

Limelo tsena li susumetsa likamano tsa rona ka tsela tse peli. Ea pele, ho bontša lerato, mohau, mosa, le ho tšoarela ba bang li hlohonolofatsa rona le ba bang. Ho tšoarela ho hlohonolofatsa ba bang ho fana ka khotso. Batho ba tla lula ba re ara- bela ka bonolo, e be re tsoela pele ho fumana mohau le tšoarelo ea Molimo (Matt. 5:7, Matt. 6:14). Ea bobeli, e bohlokoa haholo, ho phahamisa Molimo ’me ho ka khothaletsa ba bang ho lumela le ho latela Jesu, hobane e bontša matla a mohau o halalelang. “ha hona tšusumetso e ’ngoe e ka apesang moea oa motho e matla joaloka bophelo ba boitebalo. Khang e kholo-kholo e buellang evangeli ke Mokreste ea nang le lerato ea ratehang.”—Ellen G. White, The Ministry of Healing, Leq. 470.

`U emela Jesu hantle hakae kamoo u etsang ba bang kateng, haholo-holo ba sa u etseng hantle?`