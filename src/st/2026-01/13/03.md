---
title:  Khokahano ea Kereke
date:   23/03/2026
---

Lefatšeng le hokahantsoeng ke marang-rang, bophatlalatsi ba setsoalle, le lise- belisuoa tse ngata feela, ho thata ho nahana ka qholotso eo Paulose a neng a tobane le eona ka ho thusa likereke hore li ikutloe hore ke karolo ea ntho’e kholo ho feta kereke ea bona ea lehae.

`Bala Bakolose 4:10, 11. Ntle le ho romella litaba koana le koana ka maqosa (Bakol. 4:7–9), e ’ngoe ea tsela tseo Paulose a ileng a khothaletsa khokahano ka eona ke efe? Ha re sheba a mang a mathata ao Paulose a buileng ka oona epistoleng ena, ke molaetsa ofe o ka beng o fetisitsoe ka litumeliso tsee?`

Ka litumeliso tsena, Paulose o haha le ho holisa khokahano hara balumeli ’moho le eena. Mona re ithuta hore Mareka e ne e le motsoala oa Barnabase. Ka hona, Paulose o betla tsela bakeng sa ketelo ea Mareka Kolose. Aritakase o hlalosoa e le “motšoaruoa-’moho oa ntoeng”; ke hore, o ne a koaletsoe le Paulose. Bobeli e ne e le masole a “apereng lihlomo tsa Molimo” (Baef. 6:10, 11), ba loanela ho lokolla ba tšoeroeng ke Satane litlamong hore ba sebeletse ’muso oa Molimo (sheba 2 Tim. 2:1–4). Jesu/Juste (Mabitso a Sejude le Seroma a lumang ka ho tšoana le Saule/ Paulose Segerikeng) o boetse le eena o thoholetsoa ka ho ba mosebetsi ’moho evan- geling ea tšepahalang.

Paulose o etsa bonnete ba ho bontša hore Aristake, Mareka, le Justine ke balumeli ba Majude (“ba lebollo”). O boela a tsoela pele ho buoa ka balichaba ba bararo: Epaforase, Luka le Demase (Bakol. 4:12–14). Ho bohlokoa hore, ho sa natsoe tsitsi- pano e lipakeng tsa Bajude le Balichaba, basebetsi ’moho bana ba khona ho sebetsa ’moho, ba kopane. Ka hore “fela,” leha ho bonahala Paulose a bontša ho khathala matla ho itseng hore Bakreste ba bangata ba Majude ha ba ea ema le eena mahlo- moleng a hae. Leha hole joalo, ho bohlokoa hore nakong ena, Johanne Mareka, eo lilengona pejana a ileng a furalla Paulose le Barnabase nakong ea leeto la bona la pele la borumuoa (Liketso 13:13), ha a bontše a tšepahala feela empa ke “khothatso” ho Paulose Liketso 15:36–40).

Liqholotso tsa bonngoe ha li ncha. Lilemong tsa morao tjena, kereke ea Baleti e bile le phetoho tse kholo nakong eo e holang lefatše ka bophara, ’me bonngoe ba eona bo bile tlasa liqholotso tse ngata. Khatello ena ea bonngoe e ka utluoa mae- mong ohle a kereke.

`Ke joang, kerekeng ea hau, u ka sebeletsang ho fokotsa lintho tse senyang bonngoe ba rona? Tsitsipano tsee ke life kerekeng ea lehae, ’me ke se fe se ka etsuoang ka tsona?`