---
title:  Molaetsa oa Laodisea
date:   26/03/2026
---

`Bala Bakolose 4:16–18; bapisa le Bakolose 2:1–3. U nahana ka molaetsa oa Jesu ho Laodisea (sheba Thuto ea maobane), ke lintho life tse tšoanang le o fuoeng Bakolose, oo le ona o neng o lokela ho baloa kerekeng ea Laodisea mehleng ea Paulose?`

Nalaneng ea batho ba Molimo lilemo tsena kaofela, ho lutse ho hlaha bothata bo tšoanang nako ena kaofela. Moporofeta o ile a khalemela Iseraele ho batla ho khumamela joaloka lefatše ’me a e khalemela hore e sokolohe pele ba siuuoa ke nako. Esaia o bile a lla, “Na motse o tšepehileng o fetohile joang seotsoa!” (Esa. 1:21) ’me a khothaletsa batho ho khutlela ho Molimo bakeng sa tšoarelo le tlhoekiso (Esa. 1:16–20). Johanne Mokolobetsi (Matt. 3:2, 8–10) le Jesu (Matt. 4:17, Matt. 12:33–37) ba ile ba ipiletsa ho Maiseraele ho sokoloha ’me ba behe litholoana tse tla ema tekong ea kahlolo matsatsing a bofelo. Baapostola ba ile ba jara molaetsa o tšoanang (Liketso 2:38; Liketso 3:19; Liketso 17:30; 2 Bakor. 7:9, 10).

`Bapisa le litemana tse latelang: Esa. 60:1–3 le Tsen.18:1–4, le Esa. 62:1–5 le Tsen.19:7, 8. Ke lintho life tse tšoanang ka melaetsa ea buka tsee tse peli?`

Molimo O tla kopanya leholimo le lefatše. Empa ka baka la toantšano e kholo, sena se lokela ho etsahala ka mekhahlelo:

1. Golgotha, Satane o ile a lahleheloa ke lerato lohle leo libopuoa tsa leholimong li neng li e na le lona ho eena (Johanne 12:31).

2. Ka bosebeletsi ba Kreste ba ho ahlola ka sehalalelong sa leholimo, batho ba Molimo ba “etse thato ea oona” (Baheb. 13:21) ’me ba lokele leholimo.

3. Ka kahlolo ea lemo tse sekete le kahlolo ea mapomela kamora lemo tse sekete, lipelaelo tsohle tse saletseng li arajoa ka ho sa feleng, ’me sebe le baetsalibe ba sa sokolohang ba timetsoa letšeng la mollo o sa feleng, o boetseng o hloekisa lefatše (Tsen. 21:8).

4. Ke ha fela sebe se felile maholimo le lefatše li ka boelang li kopana hape (Tsen. 21:3).

`Uena (u sa shebe mang kapa mang) u ka etsang hore u lule u tšepahala ho Molimo le ’nete eo A re fileng eona? Ke hore, u etsa khetho life tse pakahat- sang hore na ke mang ea felang a laola pelo ea hau?`