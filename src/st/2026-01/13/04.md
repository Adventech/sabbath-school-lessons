---
title:  Ho Ema U Lokile U Phethahetse
date:   24/03/2026
---

Libuka li ngotsoe ka bophelo bo laoloang ke sepheo le kereke e laoloang ke sepheo. Ha “ho laoloa ke sepheo” ho ka nna ha se nepahale, “sepheo se tsepameng” se hlakileng se bohlokoa bakeng sa ho fihlela eng kapa eng e bonahalang. Bophelo ba Paulose le bosebeletsi, ’moho le ba basebetsi ’moho le eena, le baapostola ba bang, ke mohlala ona oa ho tsepamisa-maikutlo (sheba Bafilipi 3:13, 14). Litholoana li’a ipuelella—evangeli ea hasoa ka sefutho ’musong ohle oa Roma le ka ntle ho eona (Bakol. 1:23). Tsepamiso ea maikutlo e tšoanang e ea hlokeha kajeno.

`Bala Bakolose 4:12, 13. Ke sepheo sefe se hlalositsoeng ’me se lokela ho fihlela joang?`

Joalokaha ho boletsoe thutong e fetileng, Epafrase o bile bohlokoa haholo ho haseng evangeli Kolose le literopo tse haufi tsa Laodesea le Hikapolise (sheba Thuto ea 1). Litumeliso tsa hae le lithapelo bakeng sa likereke tsena ha ho potang li ne li khothatsa haholo ho balumeli moo. Thapelo ea Epafrase e ne e na le tsepamiso ea maikutlo e hlakileng—hore Bakolose ba “eme ba phethehile, ’me ba kholise ka ho etsa ho rata hohle ha Molimo” (Bakol. 4:12). Ha re shebisiseng ka botebo, manoni a thapelo ena.

_Ema._ Lentsoe lena le bolela ho ema u tiile u sa sisinyehe, eleng se khonehang, feela ka ho “thehoa le ho se sisinyehe” tumelong le ho tšepa ’nete ea evangeli (Bakol. 1:23). Lentsoe le tšoanang le sebelisoa makhetlo a ’maloa ke Paulose, ha a buoa ka ntoa e khahlanong le “lihlooho tsohle tsa diabolose” (Baef. 6:11) le ka ho rakalla khahlanong le matla a lefifi ka matla a halalelang ka ho apara “lihlomo tsohle tsa Molimo” (Baef. 6:10–18; bapisa le 2 Tim. 2:19).

_Phetheha._ Lentsoe lena le bontša ho phetheha ha semelo ho fumanang tlhaloso ea hona ea moshoelella leratong la ho iketsa sehlabelo (Matt. 5:44, 48) ke bao ho se mohlang ba tla re “ba fihlile” (Bafilipi 3:12–15).

_Kholise._ Lentsoe lena le matla le bolela ho khotsofatsa ka hohle-hohle kapa ho etsa hore ntho e felle. Le sebelisuoa ha ho buuoa ka Abrahama hothoe “a kholoa ruri” hore Molimo O tla etsa seo A se tšepisitseng leha ka botho se bonahala se keke sa etsahala (Baro. 4:21), le hore Paulose o matlafatsoa ke Morena hore “lichaba tsohle li utloe polelo ea evangeli” ka eena (2 Tim. 4:17).

_Thato eohle ea Molimo._ Lentsoe “eohle” le kenyeletsa tsohle. Paulose ka bo eena u ile a rapela hore Bakolose ba tlale tsebo ea thato ea Molimo, “le tsamaee ka mokhoa o tšoanelang Morena, le mo khahlise kahohle” (Bakol. 1:9, 10) ka “matla a oona a khanyangg” (Bakol. 1:11).