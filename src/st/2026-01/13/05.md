---
title:  Ho Phela Lefatšeng Lena Empa re se ba Lona
date:   25/03/2026
---

`Bala Bakolose 4:14, 15 le 2 Timothea 4:10, 11. Luka o hlalohanngoa joang ho Demase, ’me hobaneng?`

Moapostola Johanne o re bolella hore “se rateng lefatše, leha e le tse lefatšeng” e kare ha motho a rata lefatše, lerato la ntate ha le eo ho eena” (1 Johanne 2:15). Lerato la Luka ho Jesu le ’muso oa hae le entse hore a eme le Paulose ho fihlela qetellong, ho tlang ho tle, empa Demase o ratile lefatše lena ho feta le tlang.

**Bala litemana tse latelang. Ke keletso efe e fuoang ba emetseng ho tla labobeli?**

`Mareka 13:32–37`

`Tite 2:11–14`

`2 Pet. 3:10–14`

`Tsen. 3:17–21`

Jesu le barutuoa ba lutse ba re hlokomelisa ho “falimeha,” ho phaphama, le ho lula re le malala-a-laotsoe bakeng sa ho tla ha Morena hore e se re hlahe lesumatha. Ka bomali-mabe, joaloka barutuoa ba sitiloeng ho ikobela taelo ea Jesu ea ho “falimeha ’me ba rapele” (Mareka 14:38), ba bangata ha ba etsa litokiso tse hlokehang. Sohle se tla tabeng ea hore na ke mang kapa ke eng e busang pelo tsa rona, hobane re ka se sebeletse marena a mabeli.

Molaetseng oa Laodisea, Jesu O re fa taeo e hlakileng. Ea pele, re bakele libe tsa rona. Ea bobeli, re bulele Jesu lipelo tsa rona, ’me re mo tlohele a nke taolo, eleng se tla (ea boraro) etsa hore re fumane “khauta” ea tumelo le lerato tse lekiloeng ka liteko le ho hlola liteko.

`Ke lintho life tseo ka ho toba, Jesu A u kopang ho li bakela bophelong ba hau? Ke karolo efe ea taeo ea Hae eo u e hlokang haholo?`