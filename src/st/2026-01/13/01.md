---
title:  Ho Ema Thatong Eohle ea Molimo
date:   21/03/2026
---

### Bakeng sa Thuto ea Beke ena Bala
Bakol. 4:7–18; Baef. 6:21;Liketso 15:36–40; 2 Tim. 4:10, 11;2 Pet. 3:10–14;Esa. 60:1–3.

> <p>Temana ea Khopolo</p>
> “Lebohang nthong tsohle; hobane ke seo Molimo O ratang le ka se etsa ho Jesu Kreste” (1 Bathesalonika 5:18).

Karolo ena ea ho qetela ea Bakolose e bontša basebetsi ’moho ba bang ba bangata. Liketso e ’montša a qala ho utloana le Banabase, e be Silase, e be a fana ka kakaretso ea maeto a hae a mararo a thomo ea evangeli.

Bekeng ena re tla shebanang le leano la Paulose la thomo, le kenyeletsang tšebeliso e ntle ea nako le lisebelisuoa ho fihleleng karolo tsa bohlokoa ‘Tmusong oa Roma, le ho koetlisa basebetsi ’moho ba bonahalang ba tšepisa hore ba tle ba fihlele literopo tseo Paulose a ke keng a li etela, tse kang Kolose, Laodisea, le Hirapolise.

Ka ketelo ea hae ka bo eena nakong ea maeto a hae, haholo-holo e le motšoaruoa, ka liepistole tsa hae, Paulose o ne a lutse a kopanya batho le likereke. O ne a lemohile hore katleho ea khaso ea envageli e itšetlehile holima ha bohle bo sebetsa ’moho—Bajude le Bakreste ba Balichaba; banna le basali; batho ba kang, Arisatakase, Justase, Epaforase, Luka, le Nimpha. Se thahasellisang, re boetse re utloa ka lengolo leo a le ngoletseng Laodisea leo re sa kang ra atleha ho le bolokeloa. Paulose o topetse ntho tse ngata litemaneng tsena tsa ho qetela, ho kenyeletsa le khothatso ea hae ho monna ea bitsoang Akipase. O entse sohle seo a ka se khonang ho khothatsa likereke ha a khona ho etsa joalo.

_Ithute Thuto ea beke ena ho Lokisetsa Sabatha sa la 28 Hlakubele._