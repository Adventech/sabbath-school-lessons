---
title:  Lithuto ka Ho Tsoafu
date:   22/03/2026
---

Re ithuta tse ngata ho Paulose malebana le khaso ea evangeli. Maeto a hae a entse limaele tse hakanyetsoang ho 13,400. Ena ke taba e hlollang, kaha boholo ba oona bo ne bo le ka maoto ha ka nako tse ling a ne a le teronkong.

Paulose o qetile nako e bonahalang litsing tsa khoebo, tse kang Korinthe le Efese, e be ho tloha moo, molaetsa o phatlalla le literopo tse kenellang literopong tse hare ho naha. O bile a khutlela likerekeng tseo a li thehileng e le ho khothatsa le ho mat- lafatsa balumeli ba bacha moo. Ha a sitoa ho etela likereke ka bo eena, o ne a romela mangolo. Ka mokhoa ona, balumeli ba ne ba tseba hore o oa ba hopola ebile o oa ba khathalla.

`Bala Bakolose 4:7–9; bapisa le Baefese 6:21. Tikike o hlalosoa joang, ’me ke mabaka afe ao Paulose a fanang ka oona a ho mo roma le Onesima Kolose?`

Lintho tse ling li fetisoa hantle ka molomo ho feta ka mongolo. E kaba taba e tha- hasellisang ho utloa hore na banna ba babeli ba ne ba iselitse Bakolose litaba lifeng. Re etsa qeto re ipapisitse le sepheo sa Paulose sa hore taba tsena li tla ba “khothatsa” le ho ba “matlafatsa” (Bakol. 4:7–9), li tlameha li ne li kenyeletsa tlhaloso ea maemo a Paulose teronkong. Tabeng tsena kaofela, puisano e joalo e ne e boetse e le bohlo- koa e le mokhoa oa ho boloka maqahama a hokahanyang balumeli hammoho.

Tikike, eo lebitso la hae le bolelang “lehlohonolo,” ho hlakile hore e ne e le leqosa le tšepahalang. O hlalosoa e le “moruti ea tšepahalang” le “mosebetsi ’moho,” ke emong oa banna ba babeli ho tsoa Asia ba neng ba khethiloe ke Paulose (Liketso 20:4) ho mo felehetsa ho isa lipokello tse molemong oa balumeli ba hlokang ba Jerusalema. O boetse a ba le Paulose nakong ea ho tšoaroa ha hae labobeli Roma, ke ka hona a ileng a romelloa Efese ho matlafatsa mosebetsi moo (2 Tim. 4:12). Paulose o boetse a nahana ho mo romella ho Tite, Kerete (Tite 3:12). O ne a felehelitsoe ke Onesima, ea neng a sokolotsoe ke Paulose Roma (sheba Thuto ea 1) ’me a hlalosoa a “tšepahala”.

Ho bonahala ha Paulose a ne a boetse a batla ho tseba maemo a balumeli ba Kolose. Ho ne ho ke keng haeba thata ho mo khutlisetsa karabo ka motho e mong, ebang e se ka Tikike ka bo eena. Ena ke e ’ngoe ea tsela tseo Paulose a neng a fetisa lerato le ho khathatseha ha hae bakeng sa balumeli ba moo, leha a ne a e-so etele kereke eo, joale o ne a ba matlafatsa tumelong hore ba tsoele ho ba bang.

`Ke joang lintho tsee tsa Paulose ka bo eena tse mangolong a hae li sa bontšeng botho feela empa, ka tsela tse nyenyane, li tiisang ho tiea hoa boevangeli ba hae?`