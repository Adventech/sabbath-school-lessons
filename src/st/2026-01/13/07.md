---
title:  Nahanisisa Ka Botebo
date:   27/03/2026
---

“Moea o inehetseng ho Kreste, Kreste e ba setšabelo sa oona, Kreste o boloka moea oo lefatšeng la bokoenehi, ’me O batla hore ho se be le matla a tsejoang ka hara oona ntle le a Hae feela. Moea o bolokiloeng joalo ke makhotla a leholimo ha ho kamoo lithlaselo tsa satane li ka kenang ho oona. Empa ntle le hore feela re inehele taolong ea Kreste, re tla busoa ke e mobe. Re tlameha ho lula re le tlasa taolo ea matla a mang matleng a mabeli a loanelang taolo ea lefatše. Ha re hlokehe ho khetha ho sebeletsa ’muso oa lefifi hakaalo-kalo hore re be tlasa puso ea ona. Re lokela feela hore re se tsotelle hore re ikamahanye le ’muso oa leseli. Ebang re sa sebelisane ’moho le makhotla a leholimo, Satane o tla nka taolo ea pelo, ’me a e etse lehae la hae. Tšireletso e le ’ngoe qha! Khahlanong le diabolose ke ha Kreste a lula ka pelong ka tumelo ho lokeng ha Hae. Ntle le hore re momahane le Molimo haholo, ha ho mohla re ka rakallang khahlanong le litla-morao tse mpe tsa ho ithata, boitlopo, le liteko tsa sebe. Re ka tlohela litloaelo tse ngata tse mpe, nakong eo re khaolang lipane le Satane; empa ha re se na khokahano e matla le Molimo, ka ho inehela motsotso le motsotso, re tla hloloa. Ntle le likamano tsa motho ka mong le Kreste, le setsoalle se sa feleng, re tlokotsing ea sera, ’me qetellong re tla etsa thato ea sona.”—Ellen G. White, The Desire of Ages, leq. 324.

**Lipotso tsa Ho Qoqoa:**

`Sheba qotsulo ea Ellen G. White ka holimo. Ehlile, ho na le mahlakore a mabeli feela toantšanong e kholo ’me ntle le hore feela re khethe Kreste, re ka lehlakoreng la Satane (Luka 11:23). Leha taba ena e ka khopisa maikutlo a rona hakaalo, ha hona mohla Molimo a nang le taba hore na rea koata kapa che. ’Nete ee e u bolellang malebana le kamoo ho nehela thato ea hao ho Kreste ho leng bohlokoa kateng?`

`Bala Tsenolo 14:14–16. Pula ea pele ea Pentakonata e ile ea etsa hore peo ea evangeli e mele e hole, ha pula ea morao e lokisetsa lefatše kotulo ea ho qetela. Tsenolo 14:12 e lumellana le taba ee joang?`

`Tse ling tsa tsela tseo, re le kereke ka moka, hape re le batho ka bo mong, re hahlameloang ke meetlo le lefatše le re pota-potileng? Ke joang re ka sireletsehang khahlanong le tšusumetso tse mpe tsa lefatše, tseo esale e le bothata bathong ba Molimo lemo tsee kaofela?`