---
title:  “Tšimoloho” (le Moqali)
date:   18/02/2026
---

`Bala Bakolose 1:18. Nyalano ke efe malebana le taba ea Kreste e le hlooho hape e le “qaleho”?`

Seheberung, mantsoe bakeng sa hlooho (roҴš) le qaleho (rƝҴšît) aa nyallana. Mohlala oa pele oa lentsoe lena Mangolong o ho Genese 1:1, “Tšimolohong [rƝҴšît] Molimo O ne O hlole maholimo le lefatše.” Jesu ke hlooho ea batho le ea kereke, eseng feela ka ho fetoha motho empa le hobane ke ’Mopi.

Segerikeng, lentsoe bakeng sa tšimoloho (archƝ) le na le moelelo o pharaletseng. “tšimoloho” mona, e bontša Jesu e le mohloli kapa moqali oa kereke (Bakol. 1:18), ka hona, e le hlooho ea eona, hantle joalokaha e le “qaleho” kapa moqali oa tlholeho. Jesu ha se moqali oa tlholeho le kereke feela, O boetse ke—ka tsoho ea Hae bafung (Baro. 6:3, 4)—moqali oa tlholeho e ncha. Kaha moputso oa sebe ke lefu, tlholo ea Hae holima lefu e boetse e bontša tlholo ea Hae holima sebe le matla a Hae a ho boela a re bopa bocha ka setšoantšo sa Hae. Sena sohle se bontša hore na hobaneng e le “letsibolo bafung” (bakeng sa moelelo oa “letsibolo,” sheba Thuto ea Mantaha). Tsoho ea Hae bafung ea maemo a holimo, leha e se Eena oa pele (Moshe e bile eena oa pele, eleng lona lebaka le entseng hore ho be le khang le Satane ka ’mele oa hae [Juda 9]). Ntle ho tsoho ea Kreste, ha ho mang kapa mang ea ka tsosoang bafung.

Ho oa thusa nakong ena, ho hlahloba mabaka ohle a fanoeng ke Paulose malebana le boholo-holo ba Kreste:

- Ke ponahatso e feletseng ea Molimo O sa bonoeng.
- Ke ka Eena tsohle li hlǀliloeng.
- O bile teng pele ho tsohle, ’me tsohle li tlisoa ’moho ka ho Eena.
- Ke hlooho ea kereke, eleng ’mele oa Hae.
- Ke Moqali oa tlholeho le popo-bocha.
- O hlotse sebe le lefu ’me ka hona a fumana tokelo ea ho tsosa bohle ba behang tšepo ea bona ho Eena e le Mopholosi.
- Jesu esale A le teng, empa ha joale, ka tokelo ea tsena tsohle, O tlile ho tla ba le boholo joaloka hlooho ea batho le hlooho ea kereke.

`Ke sefe seo u lokeng ho se fetola hore u be le maiphihlelo a boholo ba Kreste betere bophelong ba hao?`