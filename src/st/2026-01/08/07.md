---
title:  Nahanisisa Ka Botebo
date:   20/02/2026
---

“Motho eo e eneng e le motho feela a buoa ntho tse tšoanang le tse neng li buuoa ke Jesu e ka se be motho oa sebe tichere e kholo ea boitšoaro. E ka mpa eaba ke lehlanya—e kaba o tšoana hantle le motho ea reng ke lehe le utsoitsoen—kapa e kaba ke Satane ea liheleng. U tlameha ho etsa khetho ea hau. Taba ke hore monna enoa, e ne e le, ’me ehlile ke Eena, Mora oa Molimo: hoseng joalo ke lehlanya-hlanya kapa mothoana helele. U ka mohana oa re ke sehole, u ka motšoela ka mathe oa ’molaea o re ke letemona; kapa u ka itihela maotong a Hae oa ’mitsa Morena le Molimo. Empa ha re sekeng ra itlela le mepoto ea ho mo nyatsa joaloka ticherehali e kholo. Ha A ea siea seo se bulehile bakeng sa rona. O ne A sa ikemisetsa ho etsa joalo.”—C. S. Lewis, Mere Christianity (New York, Collier Books, 1952), Leq. 41.

“Ntate ke botlalo bohle ba hlooho ea Molimo nameng, ’me se hlakile ho batho ba nama.

“Mora ke botlalo bohle ba ponahatso ea hlooho ea Molimo. Lentsoe la Molimo le mo hlalosa e le ‘setšoantšo sa Molimo O sa bonoeng.’”—Ellen G. White, Evangelism, Leq. 614.

“Kreste ke Mora oa Molimo ea bileng teng pele ho tlhaho, ea bileng teng ka Eena. ha A buoa ka ho ba teng pele ha hae, Kreste O isa likelello morao mengoaheng e senang nako ea eona. O re tiisetsa hore ha ho nako eo A kileng a se be le setsoalle se haufi le Molimo oa ka ho sa feleng....

“O ne A lekana le Molimo, A sena qalo le pheletso. ke Mora oa ka ho sa feleng, ea teng ka Eena.”—Ellen G. White, Evangelism, Leq. 615.

**Lipotso tsa Ho Qoqoa:**

`Tsepamisa maikutlo tabeng ea Bomolimo ba Jesu ba ka ho sa feleng. Nahanisisa tse ka boleloang ke leano lohle la topollo le se boleloang ke sehlabelo sa sefapanong, ebang Jesu ene e le eng kapa ho e na le ho ba Molimo oa ka ho sa feleng, ea sa kang a boptjoa, empa eo esale, ho tloha bosafeleng bo fetileng, A bileng teng. Ke hobaneng ha thuto eo e le bohlokoa? Ka sehlopheng, buisanang ka se ka boleloang ke haeba, kannete, Jesu e ne e se oa ka ho sa feleng, e ba le Eena ke sebopuoa se itseng. Le hona mona hape, ke se feng se lahlehang ho nahaneng ho joalo?`

`Ha re nahana ka Jesu, evangeli, le leano la topollo, hobaneng re lokela ho nka taba ea ho ameha le ho ba le thahasello hoa maholimo le mafatše ohle ho seo Jesu A se entseng moo e le karolo ea seo re lokelang ho se nahana? Se tlamehang se ile sa tla likelelong tsa bona ha ba bona ’Mopi oa bona, ’Mopi oa bona oa ka ho sa feleng, a leketlile sefapanong? Ke taba e ’ngoe ho rona hore e be rea hlolloa ke sena, empa maholimo le mafatše a sa kang a oela a ne a mo tseba le khanya ea Hae ea ka ho sa feleng. E be se ileng sa tla likelellong tsa bona ha ba shebeletse eo ba kileng ba mo khumamela leholimong A e-shoa sefapanong?`

`U ka reng ho motho ea sa lumelang hore Ntate le Mora esale ba le teng? Ke hobaneng ha nnete ee e le bohlokoa? U ka hlalosa joang hore ha ho mohla Ntate A kileng A arohana le Mora, ntle le safapanong feela, moo ho bileng le “karohano ea nakoana ea matla a halalelang”(Ellen G. White Comments,The SDA Bible Commentary,vol. 7,Leq. 924)?`