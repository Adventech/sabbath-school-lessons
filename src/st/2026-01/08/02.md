---
title:  Setšoantšo sa Molimo O sa Bonoeng
date:   15/02/2026
---

Ha re sheba ka seiponeng ka senepeng, re bona setšoantšo sa rona, empa se bonahala ka lehlakoeng leo re le shebileng feela. Mohlomong ’metli eena o fana ka setšoantšo se batlang se hlakile ho feta empa le teng se ntseng se na le khaello ea hore ha se phele. Taba ea setšoantšo ka Bibeleng, ha ka nako tse ling se buoa ka tšoantšo tsena tse boemong bo tlase, li boetse li hlahisa moelelo o pharaletseng.

`Bala Genese 1:26, 27; Genese 5:3; 1 Bakorinthe 15:49; 2 Bakorinthe 3:18; le Baheberu 10:1. Litemana li akaretsa e meng ea meelelo ea “setšoantšo.” Li ka fapana joang le tlhaloso ea Jesu e le setšoantšo sa Molimo?`

Batho ba bopiloe joaloka Molimo ka hohle kamoo ho ka khonehang kateng— nameng, moeeng, kelellong, likamanong, le tšebetsong. Empa, ba bontša setšoantšo sa Molimo ntlheng tse itseng feela, joale le sebe se sentse le tsona tseno hampe. Empa Jesu O etsa hore re “bone” Molimo O sa bonoeng. “ea mponeng,” Jesu A rialo, “o bone Ntate” (Johanne 14:9). Ke “setšoantšo sa boleng ba oona” (Baheb. 1:3). Ke monahano oa Molimo o entsoeng o utloahalae le semelo sa Molimo se entsoeng se bonahale.

`Bala Mattheu 11:27 le Johanne 1:1, 2, 14, 18. Hobaneng ha ka ho khetholoha, eleng Jesu feela ea khonang ho bontša Ntate?`

Ela hloko tsela tse ling tseo ka tsona Jesu A hlalositseng likamano tsa Hae le Molimo Ntate:

- “Ntate O sa sebetsa le joale, le ’Na kea sebetsa” (Johanne 5:17).
- “’Na le Ntate re bang” (Johanne 10:30).
- “Ha ho ea ka tlang ho Ntate ha ese ka ’Na” (Johanne 14:6).

Jesu O boetse a itlhalosa ka ho hlaka malebana le lebitso la Molimo: “KE ’NA” (sheba Exod. 3:14); “Ke ’Na bohobe ba bophelo” (Johanne 6:35); “Ke ’Na leseli la lefatše” (Johanne 8:12); “Ke ’Na molisa ea molemo” (Johanne 10:11, 14); “Ke ’Na tsoho le bophelo” (Johanne 11:25); “Ke ’Na ea ho Ntate, Ntate o ho ’Na” (Johanne 14:11); le hore “pele Aborahama a ka ba teng, ’Na ke bile teng,” (Johanne 8:58).

`Ebang Jesu e ne e le motho ofe kapa ofe ese Molimo, seo se ne se tla bolelang, ntle le hore Ntate O rometse sebupuoa sa Hae ho tla re shoela? Ke hobaneng ha seo, se le bohlokoa, se bile se fapane le Molimo ka boeena, Jesu motho, le ho re shoela?`