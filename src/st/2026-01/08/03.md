---
title:  Letsibolo la Thloleho Eohle
date:   16/02/2026
---

Testameneteng e Ncha, lentsoe “letsibolo” le “ea tsoetsoeng a inotǆi” kamehla a buoa ka Jesu (sheba Luka 2:7, Baro. 8:29, Baheb. 1:6, Tsen. 1:5), ho kenyeletsa a mabeli ao le hlahang ka oona ho Bakolose. Empa ha le buoa ka batho ba bang, ha se hakaalo le buoang ka ea hlahileng pele ho ba bang. Moelelo oa Bibele oa “letsibolo” o toboketsa likamano tse ikhethang tseo mora a nang le tsona ho ntat’ae, ho sa natsoe tlhahlamano ea tsoalo. Hape, ho na le mehlala ea moo bara ba banyenyane ba hlomphehang: Isaka, Jakobo, le Josefa, ho etsa mohlala ka ba seng bakae.

Davida, leha e ne e ele mora oa ho qetela ho ba robeli, o tlotsetsoa ho ba Morena (1 Sam. 16:10–13), ’me ka Mopesalema Molimo O ile A re, “’Me ’Na, ke tla ’mea letsibolo la ka, le ea phahamileng hara marena a lefatše” (Lips. 89:27). O boetse o bolella Moshe, “Iseraele ke mor’a ka oa letsibolo” (Exod. 4:22). Ka lebaka lena, lentsoe lena le bontša oa pele ho latela boholo.

`Bala Bakolose 1:15–17. Ke mabaka afe ao Paulose a fanang ka oona malebana le hore e be Jesu O bitsoa “letsibolo la tlholeho eohle”?`

Ho hlakile hore Paulose ha a bolele hore Jesu ke oa pele oa ho boptjoa. Haele hantle, o behella khonahalo eno ka thoko ntle le qea-qeo. Habeli, ka tsela tse peli tse fapaneng, o re Jesu O hlǀtse tsohle. Li hloliloe ke Eena bakeng sa Hae (Bakol. 1:16). Tabeng tsena ka bobeli, Jesu O hlalosa e le sesebelisuoa seo Molimo A entseng mosebetsi oa tlholeho (sheba le Baef. 3:9, Johanne 1:1–3, Tsen. 4:11).

Polelo ea Paulose e hlakile ka hohle kamoo ho ka khonehang. Sohle se bolela sohle—sebaka (maholimo le lefatše), tse sa tšoareheng (tse bonoang le tse sa bonoeng), le se sebetsang (literone, mebuso le matla). Mantsoe a qetellang hangata a bontša manyeloi (sheba Baef. 3:10, Baef. 6:12). Joalokaha e ka o netefatsa hore a ka tolokoa hampe, Paulose o boetse o supa hore Jesu O bile teng “pele ho ntho tsohle” (Bakol. 1:17). Lentsoe la Segerike mona le ka bolela ea moholo ka maemo le nako, empa maemong a mang ohle lingoloeng tsa Paulose, le bontša nako (mohlala, sheba, 1 Bakor. 2:7, Baga. 1:17, Baef. 1:4).

Lebaka le leng leo Paulose a fanang ka lona bakeng sa boholo ba Kreste ke hore “tsohle li eme ka Eena” (Bakol. 1:17). Lentsoe la Segerike (synistƝmi) moelelo o tala o bolela “ho tlisa ’moho” kapa “ho kopana.” Jesu ke karolo e kopanyang ea maholimo le lefatše, eseng feela ka baka la seabo sa Hae e le ’Mopi, empa hape hobane ke Molopolli.

`Molimo, ’Mopi, O re shoetse. Ke’ng eo mesebetsi ea rona e ka e eketsang moo? Ke hobaneng ha kutloisiso ea hore mesebetsi ea rona e ka eketsa seo Kreste A seng A re etselitse sona e le nyeliso?`