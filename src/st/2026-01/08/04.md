---
title:  Hlooho ea ’Mele (Kereke)
date:   17/02/2026
---

`Bala Baefese 1:22 le Bakolose 2:10. “hlooho” e bolelang litemaneng tsee? Paulose o bolelang ha a bitsa Jesu “hlooho ea kereke”(Baef. 5:23)?`

Ho tloaelehile ho buoa ka hlooho ho etsuoa papiso ea boetapele, joalokaha ho bonahetse lipuong tse ngata lefatšeng ka bophara. Re bona tšebeliso e tšoanang hara Testamente ea Khale le e Ncha. Ela hloko kamoo “hlooho” e sebelisistoeng kateng litemaneng tse latelang:

- Exoda 18:25—Moshe o ile a khetha “hara Iseraele kaofela, banna ba loketseng, a ba bea lihlooho tsa sechaba, balaoli ba likete, balaoli ba makholo, balaoli ba mashome a mahlano, le balaoli ba mashome.”
- Numere 31:26—“le lihlooho tsa matlo a phutheho”
- Deuteronomy 28:13—Molimo O tla etsa Iseraele “hlooho, eseng mohatla” ha ba ka mo mamela.
- Esaia 7:8—“hobane hlooho ea Siria ke Damaseka, ’me hlooho ea Damaseka ke Retine.”
- Hosea 1:11—“Bana ba Juda le bana ba Iseraele ba tla . . . ikhethela hlooho e le ’ngoe.”
- Mikea 3:9—“Lona lihlooho tsa ntlo ea Jakobo le babusi ba ntlo ea Iseraele”.
- 1 Bakorinthe 11:3—“Hlooho ea monna ke Kreste.”

Ka hona, Kreste joaloka hlooho ea kereke O fana ka boetapele, tataiso, le phepo bakeng sa bonngoe le kholo ea kereke (sheba Bakol. 2:19).

`Bala 1 Bakorinthe 12:12–27. Paulose mona o boetse o hlalosa kereke e le “’mele.” Ke likarolo li fe tse ling tsa kereke tse hlalosoang ka papiso ee?`

Hantle feela joalokaha ’mele o ka se phele ntle le hlooho, ha setho se seng sa ’mele se lahlehile kapa se tsoile kotsi, bophelo bo ka ba thata haholo, hangata re sito ho lemoha bohlokoa ba ntho ho fihlela e re lahlehela.

`Haeba u ka tlameha ho arohana le sephaka kapa leihlo, u ka khetha eng? See se u bolellang ka bohlokoa ba motho e mong le e mong e le setho sa kereke?`