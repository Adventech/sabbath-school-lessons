---
title:  Bophahamo Ba Kreste
date:   14/02/2026
---

### Bakeng sa Thuto ea Beke ena Bala
Gen. 1:26, 27;Bakol. 1:15–20; Johanne 1:1–3; Baef. 1:22;1 Bakor. 12:12–27;1 Bakor. 4:9; Baro. 6:3, 4.

> <p>Temana ea Khopolo</p>
> “Ke Eena eleng setšoantšo sa Molimo O sa bonoeng, letsibolo la tsohle tse hloliloeng. Hobane ka ho Eena ho hloliloe tsohle tse maholimong le tse lefatšeng, tse bonong le tse sa bonoeng, leha e le literone, le ha e le marena, leha e le lihlooho, leha e le mebuso, tsohle li hloliloe ke eena, ’me li hloletsoe Eena. Ke Eena ea leng kapele ho lintho tsohle, ’me tsohle li hloletsoe Eena.” (Bakolose 1:15–17).

Ka thuto ea beke ena, re qalella ho sheba Bakolose hape (sheba Thuto ea 1 le 2). Thutong ea 2 ea Labone, re bone hore ho Bakolose 1:9–12, Paulose o rapella balumeli ba Kolose, a kopa hore ba phele ka tsela e khahlisang

Molimo. Temaneng ea 12 le 13, o bapisa ntho tse peli: leseli le lefifi, “’muso oa leseli” (Bakol. 1:12) le “matleng a lefifi” (Bakol. 1:13). Molimo Ntate O re entse hore re be le seabo lefeng la ka ho sa feleng la leseli, A re lopolla matleng a lefifi, A re “Oa re falletsa ’musong oa Mora oa Oona ea ratoang, eo re nang le topollo ka mali a Hae, eleng tšoarelo ea libe” (Bakol. 1:13, 14).

Ka mantsoe a mang, ke ka ho Jesu, Jesu motho, eo e boetseng e leng Molimo ’Mopi oa rona, re nang le topollo. O sebelitse topollo ea rona bakeng s rona, ’me ka tumelo ho Eena re tlositsoe lefifing la bo nka ntjana ho ea ’musong oa Mora oa Hae ea ratoang.

Bekeng ena re tla shebanang le e ’ngoe ea lipolelo tse pharaletseng tse ntle-tle se buoang ka Jesu Testamenteng e Ncha. Ho bolelang hore Jesu ke “setšoantšo sa Molimo O sa bonoeng,” ebe hape “letsibolo la sohle tse hloliloeng” (Bakol. 1:15)?

_Ithute Thuto ea beke ena ho Lokisetsa Sabatha sa la, 21 Hlakola._