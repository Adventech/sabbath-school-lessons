---
title:  Mabaka a Ho Leboha le Ho Rapela
date:   03/01/2026
---

### Bakeng sa Thuto ea Beke ena Bala
Bafilipi 1:1–18, 1 Bakor. 13:1–8, Jer. 17:9, Bakol. 1:1–12, 1Pet. 1:4, Lips. 119:105, Esa. 30:21.

> <p>Temana ea Khopolo</p>
> “Ke tšepile hobane ea qalileng mosebetsi o molemo ho lǀna, O tla fela a o phethe, ho isa tsatsing la Jesu Kreste”(Bafilipi 1:6).

Paulose o qala Liepistole tsa hae ka litumeliso le liteboho ka sepheo le morero. “Le ke le neoe mohau le khotso ke Molimo, Ntat’a rona, le ke Morena Jesu Kreste. Re leboha Molimo, Ntat’a Morena oa Rona Jesu Kreste” (Bakol. 1:2, 3).

Le rona, joaloka Paulose, re na le tse ngata tseo re ka li lebohang. Re bone mohau oa Molimo ka tsela tse hlollang, tsela tseo le manyeloi a sitoang ho utloisisa. Ho joalo le ka mpho ea Molimo ea khotso e thabelang kutloana ho Molimo le tšepo e kollang leratong la Molimo.

Maemong a botho, re ka fana le ho bontša kananelo ho ba bang le ho tšepa ba bang le bona ba ananela tseo re ba etsetsang tsona. Batsoali ba rapella hore bana ba bona ba tla rata Molimo ’me ba ananele seo ka tsatsi le leng, ebang e se hona joale, lihlabelo tsa ’nete tseo ba li entseng ho ba holisa hantle ka hohle kamoo ba ka khonang. Empa, joaloka batho, re etsa phoso tse ngata, tseo re ithutang ho tsona (kapa re ka re ho lokela ho be joalo)

Bekeng ena re tla shebanang le mantsoe a Paulose a liteboho le thapelo a bulang Bafilipi le Bakolose, ao mohlomong a ka nontšang le ho matlafatsa maphelo ea rona a thapelo.

_Ithute Thuto ea Beke ena Ho lokisetsa Sabatha sa la 10 Pherekhong._