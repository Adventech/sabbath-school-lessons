---
title:  Setsoalle Evangeling
date:   04/01/2026
---

`Bala Bafilipi 1:3–8. Ke sefe seo Paulose a se lebohang? Ke litiisetso life tseo a li fang Bafilipi, ’me ke hobaneng ha seo se le bohlokoa?`

Paulose o thehile kekereke e Filipi; ka baka lena, reka bona mofuthu oa setsoalle sa Bokreste o chalametsa lengolong la hae. Leha ba ne ba arohantsoe ke likete-kete tsa limaele, Paulose, ea tlanngoeng chankaneng, o nkela kereke le litho tsa eona pelong ea hae; o ba hlohetsoe “ka lerato la Jesu Kreste” (Bafilipi 1:8); o leboha Molimo ka bona. Thapelo ena ea Paulose ea liteboho e boetse e re qhatsetsa bokena-lipakeng ha Jesu leholimong bakeng sa rona.

Mokhajoaneng oa Moprista e moholo ho ne ho e na le majoe a 12 a emetseng meloko e 12 ea Iseraele. Batho ba ne ba lokela “ho ba pelong ea hae” nakong eo a kenang lipakeng bakeng sa bona (Exod. 28:29). Ka sebopeho se bileng se le holimo ho feta sena e le Moprista oa rona sehalalelong sa leholimo, Jesu O isa mabitso a batho ba hae ho Ntate.

Taba e thahasellisang, ke hore mantsoe a Bafilipi 1:3 h’a hlaka eleng se toboketsang likamano tse haufi-ufi pakeng tsa Paulose le Bafilipi. Hangata e tolokoa ka hore Paulose o oa ba hopola lithapelong, empa e ka boela ea bontša hore le bona baa mo hopola lithapelong. Maemong ana ka bobeli, e tiisa likamano tse ntle tseo ba nang le tsona, tseo lentsoe “setsoalle” (Segerike: koinonia) le boetseng le se toboketsa. Ka ha Paulose o bile le setsoalle ho hlokofatsoeng ha Kreste (Bafilipi 3:10), Bafilipi “ba arolelana” (Segerike: sunkoinǀneǀ) ho sotloa hoa Paulose ’me ba fana ka lichelete ho tšehetsa bosebeletsi ba Paulose (Bafilipi 4:14, 15). Likamano tsena tse mofuthu, tse qalileng “mohla le qalang ho fihlela ha joale” (Bafilipi 1:5), e etsa hore a lebohe Molimo ka bona le ho ba rapella “ka thabo” (Bafilipi 1:4).

Taba e thahasellisang, ke hore Paulose o hlalosa maemo a kamoo teronko ea hae e leng kateng hantle-o re a fana ka monyetla oa “le tiisong ea evangeli” (Bafilipi 1:7). Tšebeliso ea hae ea mantsoe ana a mabeli a molao e hlahisa hore Paulose o phathahane o bolella masole le baeti ka evangeli. Ho e tšireletsa (Segerike apologia) khahlanong le litlhaselo le ho tiisa hore ke ’nete ea eona ea ka ho sa feleng e bohlokoa. Paulose o bonahala a se na taba ka bokamoso ba hae, empa a khathatsehile ka evangeli. Hore na o oa shoa kapa o oa phela, Paulose o na le tšepo ea hore Molimo O tla qeta “mosebetsi o motle” oo a o qalileng ho bohle ba mo tšepang (Bafilipi 1:6).

`U utloisisa tšepiso ea hore Molimo O tla qeta “mosebetsi o molemo ho lona” (Bafilipi 1:6)? Seo se bolel’ang? Na mosebetsi oo o tla fela pele Jesu la Bobeli?`