---
title:  Nahanisisa Ka Botebo
date:   09/01/2026
---

“Batho ba bangata ha ba khone ho etsa meralo e hlakileng bakeng sa bokamoso. Maphelo a bona ha a ea tsitsa. Ba sitoa ho ba le temoho ea tse tlang ho etsahala, ’me sena etsa ba tlaloe ke ke ho khathatseha le ho se tsitse. Ha re hopoleng hore maphelo a bana ba Molimo lefatšeng lena ke ba ho ba batsamai. Ha re na bohlale ba ho iralla maphelo a rona. Ha ho matleng a rona ho betla bokamoso. ‘Ka tumelo, Abrahama, mohla a bitsoang, o kile a utloa a fallela naheng eo a tlang ho e neoa ka mokhoa oa lefa, ’me a falla a sa tsebe moo a eang teng.’ Baheberu 11:8.

“Kreste nakong eo a neng a phela lefatšeng h’a ka a iketse meralo ea Hae. O ile a amohela moralo oa Molimo ka Eena, ’me Ntate a mo phuthullela meralo ea hae letsatsi le letsatsi. Le rona re lokela ho itšetleha thatong ea Molimo hore maphelo a rona e be phethahatso ea thato ea Molimo qha. Ha re tlohella litsela tsa rona ho Eena, O tla tataisa mehato ea rona.

“Batho ba bangata, ka ho etsa meralo e bohlale bakeng sa bokamoso, ba hloleha hampe-mpe. Tlohela Molimo A u etsetse meralo. Joaloka ngoana e monyenyane, tšepa tataiso ea ‘ea tla tšoara maoto a bahalaleli ba hae.’ 1 Samuele 2:9. Ha ho mohla Molimo A isang bana ba Hae moo ba neng ba keke ba khetha ho ea teng, haeba ba ne ba ka bona qetellong e sa le qalong ’me ba utloisisa khanya ea sepheo seo ba se phethang e le basebetsi ’moho le Eena.”—Ellen G. White, The Ministry of Healing, maq. 478, 479.

**Lipotso tsa Puisano:**

`Nahana ka beke e fetileng e be u etsa lethathamo la ntho tseo uli lebohang. Na u hloka ho ekeletsoa tse ling tseo u li lebohang ho feta tsee?`

`Tsepamisa maikutlo moleng oa ho qetela qotsulong ea Ellen G. White e kaholimo. Ke polelo e matla ea tumelo. Ke joang u ka ithutang ho tšepa Molimo ka botebo bo bokaalo-kalo?`

`U ipapisitse le Bakolose 1:6, 23, qoqang ka qotsulo e latelang: “Ho se lumele, ho tletleba, le borabele li ile tsa koalla Iseraele oa mehleng ea Khale ka ntle ho lefatše la Kanana. Sebe se tšoanang se liehisitse Iseraele ea kajeno ho kena Kanana ea leholimo. Maemong ana ka bobeli, litšepiso tsa Molimo tsona ha li’a fosahala. Ke ho se lumele, bo lefatše, ho se halalele, le ho loantšana hara batho ba bitsoang ba Morena tse re beileng lefatšeng lena la sebe le mahlomola lilemo tse ngata tsena. Ebang kereke ea Kreste e ne e entse mosebetsi oo e o fuoeng ke Morena, lefatše lohle le ka be se le hlokomelisitsoe khale ’me Morena Jesu A ka be a tlile lefatšeng la rona ka matla le khanya e kholo.”—Ellen G. White, Last Day Events, leq. 38. Ke joang le rona kajeno re ka bang tsuong ea phoso tsee?`