---
title:  Tsebo ea Semoea Tšebetsong
date:   06/01/2026
---

Hoa utloahala hore Bafilipi ba ile ba khathatseha hampe ha ba utloa ka ho koalloa ha Paulose. Joale mosebetsi oa hae o ne o notluoe hampe-mpe. H’a khone ho tsamaea. H’a khone ho shomaela. O sitoa ho etela lisinagoge ho ruta batho ka Jesu eo eleng Mesia. O sitoa ho theha likereke. Bafilipi ba ile ba romella Epaforoditase ho sheba hore na maemo a Paulose a joang, ho mo khothatsa, le ho netefatsa hore litlhoko tsa hae tsa nameng li ba teng.

`Bala Bafilipi 1:12–18. Paulose o nkile ho koalloa hoo ha hae joang? Ke lithuto life tseo re ka inkelang tsona chalimong ee ea hae, ho sa natsoe maemo eo a neng a iphumana a le hara oona?`

Molaetsa oo Paulose a ileng a mo fa oona o tlameha o ile oa makatsa Bafilipi. Paulose o ile a bona maemo a hae ka tsela e fapaneng. Temoho ea hae ea semoea e entse hore a bone ho koalloa ha hae ho le molemo. Ha hoea ka ha thibela mosebetsi oa hae ho hang, empa, ha “o ntšetsa-pele” (Bafilipi 1:12). Moo ba bang ba neng ba bona litšepe le liketane feela, Paulose a bona balebeli ba hae ba Roma e le batho ba hlokoang ’musong oa maholimo. A boela a bona hore ho tšoaroa ha hae ho entse hore bongata bo tjantjelle ho ba sehlahlo ho feta khasong ea evangeli, ho buoa ka Jesu ka sebete ba sa tšabe litla-morao tsa seo.

Ke taba e thata ho e nahana empa haele hantle, ba bang ba ile ba nahana ho nka monyetla ka ho koalloa hoa Paulose. Ho bonahala ha ba ne ba nahana hore ho se bonahale ha hae ho tla etsa hore joale mahlo a be ho bona le kamoo ba rutang evangeli kateng. Ke mohlala o matla hakakang, empa o mobe oa kamoo batho ba tletseng bo nna kateng, le ka kerekeng. Joalokaha Jeremia a ile a cho lilemo-lemo pele ho Paulose: “Pelo e mano ho feta tsohle, e bolile hampe, e ka tsejoa ke mang?” (Jer. 17:9).

Ka lehlohonolo, ho fapana le sena, ba bang ba basebeletsi ba evangeli ba ile ba ba sehlahlo ho haseng evangeli. Ba ne ba rata Paulose hona hoo litšotleho tseo ba boneng li hlahela Paulose li ile tsa etsa hore ba tšepe Kreste le ho feta ’me sa etsa hore ba be sebete ho sebeletsa Morena le ho feta. Ba ile ba tlala morolo oa ho ea moo ba neng ba tšaba ho ea; sa etsa hore ba buoe maemong ao pele ba neng ba itholela; sa etsa hore batho ba bangata ba amohele Kreste ’me ba hae evangeli ea pholoho.

`Ke Thuto efe eo u ithutileng eona maiphihlelong a ho re, leha a ne a le mabe-be, a ileng a tlisa melemo e itseng? Le maemong ao molemo o sa bonahaleng, ke joang re ka ithutang ho tšepa Molimo leha ho le joalo?`