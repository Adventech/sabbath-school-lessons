---
title:  Nahana ka Tsena . . .
date:   11/02/2026
---

Khotso e fetisisang kutloisiso e tla boela e “boloka lipelo tsa lona le mehopolo ea lona ho Jesu Kreste” (Bafilipi 4:7). Bophelo ba rona ba kahare bo hloka tšireletso. Se thahaselling, Bafilipi 4:7 e sebelisa papaiso ea sesoleng ho lekana khotso ea Molimo. Leetsi la Segerike (phroureǀ) le sebelisoa ho bontša lebotho le lebesen motse khahlanong le tlhaselo (2 Bakor. 11:32; bapisa le Liketso 9:24).

E ’ngoe ea ntho tsa bohlokoa mabapi le khotso ea ka hare e kenyeletsa ho phela u ipapisitse le thato ea Molimo. “ba ratang molao oa Hao, ba na le khotso e kholo, ha ho khopiso ho bona” (Lips. 119:165).

`Bala Bafilipi 4:8, 9. Ke ketso life tse khothaletsoang?`

Paulose o qala Bafilipi 4:8,9 ka “ha e le ka ho hong” le lethathamo la tšiea tse tšeletseng, le lateloang ke kakaretso e khutšoane ea tsona le khothaletso ea ho latela mohlala oa Paulose. Khothatso ena e koalang e sa khetheng meetlo, e khohlela hantle tikolohong ea Magerike le Maroma a Bafilipi, kaha e toboketsa litšiea le mehlala. Se thahasellisang, leha ho le joalo, maikutlo a litšieng tsa Bibele, ho hlakang hantle ke kamoo Paulose a sieang tse ’ne tsa Segerike ka boomo (Bohlale, toka, boithibo, le sebete).

- ’Nete—ha se ka ho hloka ttemoho, lenane le qala ka khubu ea tšiea ea Bibele, ’nete, eo Jesu (“Ka ’nete-nete ke re, ...”) ’me boholo ba Testamente e Ncha bo lula bo e toboketsa (mohlala, sheba, Liketso 26:25, Baro. 1:18, 1 Bakor. 13:6, 2 Bakor. 4:2, Baef. 4:15, 1 Tim. 3:15, Jakobo 1:18, 1 Pet. 1:22, 1 Johanne 2:21).
- hlomphehang—Lentsoe la Segerike le bontša tšiea ea motho ka mong (bapisa le tšebeliso ea eona hape ho 1 Tim. 3:8, 11; Tite 2:2, moo le tolokiloeng e le “bobabatsehi”).
- lokileng—tšiea ena e hlalosoa ka semelo sa Molimo se lokileng (bapisa le tšebeliso ea lona ho Bafilipi 1:7).
- hloekileng—menahano le liketso tse phallang ho tsoa ho lokafatsoeng ho halalelang ho fumanoang ka tumelo (sheba 1 Johanne 3:3).
- ratehang—botle bo ratehang, bo bonahalang hohle tlholehong ea Molimo.
- Botumo bo botle—“e bonolo e hapang e mohau” (AMPC).

Paulose o eketsa tlhaloso, e sere mohlomong moelelo oa bohetene oa kenngoa ho e ’ngoe ea litšiea tsena: “tsohle tseo bokhabane bo bong le poko e ’ngoe e leng teng ho tsona” (Bafilipi 4:8), re lokela ho nahana ka litšiea tsena tsa leholimo. E be, ho tlosa pelaelo tsohle le ho se utloisise ho ka bang teng, Paulose o re biletsa ho kenya- tšebetsong seo re ithutileng, re se fumaneng, re se utloileng le ho se bona mohlaleng oa hae (Bafilipi 4:9).