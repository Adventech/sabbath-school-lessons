---
title:  Ithabeleng Moreneng—Kamehla
date:   10/02/2026
---

`Bala Bafilipi 4:4–7. Ke joang re ka bang le maiphihlelo a “khotso ea Molimo”?`

Kamora ho ruta, hape-hape bohlokoa ba bonngoe (Bafilipi 4:1–3), Paulose o ea sehloohong se seng: ho thaba Moreneng (Bafilipi 4:4–7).

Ke hangata hakae u kileng oa ba lasa khattello ka ntho tse qeteletseng li qhibilihile habonolo feela kapele-pele joaloka mokhoa oo li hlahileng ka oona? Ka lebaka le utloahalang, Jesu O ile a lula a re re se khathatsehe (sheba Matt. 6:25–34, Matt. 10:19), hape Petrose o re hopotsa re ka lahlela likhathatseho kapa lingongoreho tsohle tsa rona ho Morena, “hobane u oa le khathalla” (1 Pet. 5:7). Haele hantle, mathata a eketsehang lefatšeng ka bophara a lokela ho re tlatsa ka tšepo ea hore ho tla ha Morena ho haufi (bapisa le Matt. 24:33, Luka 21:28, Jakobo 5:8).

Pilisi ea ho khathatseha ka eng kapa eng, ho kenyeletsa maemo afe kapa afe, ke ho romela thapelo ea tumelo holimo (Bafilipi 4:6, 7). Ho hlakile, re tlameha ho lumela le ho etsa joalokaha e ka thapelo tsa rona li arabiloe, le pele re bona karabo, hobane re lokela ho rapela “ka teboho.” Lentsoeng le boelang le kenella ke “kopo” (Segerikeng, deƝsis), ho bontša maemo a tlokotsi a potlakileng (mohlala, sheba, Luka 1:13, Bafilipi 1:19, 1 Tim. 5:5, Jakobo 5:16). Lithapelo tsa rona ke “likopo,” empa re ka tseba hore likopo tsa rona li amohetsoe ha feela re kopa “ho ea ka thato ea hae” (1 Johanne 5:14). Ke ka joalo re ka iketlang ra ba le khotso, re tseba hore kopo tsohle tsa rona li matsohong a Molimo.

`Ke joang litemana tse latelang li holisang kutloisiso ea rona ea khotso ea Molimo? Lips. 29:11,Esa. 9:6, Luka 2:14, Johanne 14:27, 1 Bakor. 14:33.`

Khotso ea Molimo ke ntho’e ’ngoe eo lefatše le kekeng la e fana le kamohla, hobane khotso ea Molimo e tsoa tiisetsong ea hore re na le tiisetso ea bophelo bo sa eleng ka Jesu Molopolli oa rona (Baro. 5:1, Baro. 6:23). Khotso ena e susumetsa likarolo tsohle tsa bophelo ’me “e fitisisa kutloisiso eohle” (Bafilipi 4:7). E ka se utloisisoe ke kelello feela, joalokaha lentsoe la Segerike nous (likelello) le sebelisitsoeng mona le bontša.

`U ka hlalosetsa motho e mong joang ka se boleloang ka ho ba le maiphihlelo a “khotso ea Molimo”?`