---
title:  Bojaki Ba Leholimonng
date:   07/02/2026
---

### Bakeng sa Thuto ea Beke ena Bala
Bafilipi 3:17– 4:23,1 Bakor. 15:42–44, Johanne 14:27, Lips. 119:165,Jobo 1:21, 1 Tim. 6:7.

> <p>Temana ea Khopolo</p>
> ”Le se ke la belaella letho; empa nthong tsohle seo le se batlang, le ke le se tsebise Molimo ka thapelo le ka kopo e nang le teboho” (Bafilipi 4:6).

Thuto ea beke ena e fera boithuto ba rona ba Bafilipi, eona e tletse ka lithuto tsa bohlokoa le maele bakeng sa bophelo ba letsatsi le letsatsi. Ho bonahala e ka bongata ba metheo e holimo e neng e tataisa bophelo ba Moapostola

Paulose e fumanoa litemaneng tse qetellang tsa epistole. Ka ho tšoana le ka lithuto tsa Kreste, tse neng li tsepamisa maikutlo mothong oa kahare, seo Paulose a se arolelanang le rona ke liphiri tsa ho phela bophelo ba Bokreste bo tletseng thabo.

Leha lintho li sa re tsamaele ho latela kamoo re ka ratang, eleng se re etsahallang hangata, ha rea lokela ho khathatseha kapa ho belaela kapa ho khathala matla. Empa, ho na le metheo e tla re thusa ho tobana le liqholotso tse tlisoang ke bophelo, ka mokhoa ona re ka ba le maiphihlelo a khotso e tsitsitseng ea moshoelella e ka fanoang ke Molimo feela. Bojoale le bomoso li ka matsohong a Hae, ’me O tla re phahlela ka sohle seo re se hlokang.

Sa bohlokoa ka ho fetisisa, ha rea lokela ho beha tšepo tsa rona litšebeletsong tsa mebuso ea lefatše, e lulang e re phoqa. Re le Bakreste, re baahi ba ’muso oa Molimo o maholimong. ’Me bojaki bono bo tlisa melemo e metle. Le maikarabello hape.

_Ithute Thuto ea beke ena ho Lokisetsa Sabatha sa, 14 Hlakola._