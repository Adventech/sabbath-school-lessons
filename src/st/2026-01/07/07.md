---
title:  Nahanisisa Ka Botebo
date:   13/02/2026
---

“Ke feela ba lutseng ba fumana mohau o mocha, ba tlang ho ba le matla a lekanang tlhoko tsa bona tsa letsatsi le letsatsi le bokhoni ba ho sebelisa matla ao. Ho e na le ho sheba pele nakong e tlang ha, ka ho tšolloa ho ikhethang ha matla a semoea, ba tla iphumana ba le boemong bo nepahetseng ba ho hapa meea, ba inehela ho Molimo tsatsi le leng le le leng, hore A ba etse mafisoana a loketseng ho ka a sebelisa. Ba matlafatsa menyetla eohle eo ba ka e fumanang ea bosebeletsi tsatsi le leng le leng. Ba pakela Morena tsatsi le leng le leng hohle moo ba teng, hore na ke ka lapeng, kapa literateng.

“Ho mosebeletsi ea inehetseng ho na le khothatso e matla ea ho tseba hore Kreste le Eena nakong ea bophelo ba Hae lefatšeng o ile a batla Ntate oa Hae tsatsi le leng le leng bakeng sa ho fuoa litlhoko tse foreshe tsa mohau o hlokehang; ’me ke setsoalleng sena A ileng a tloha ho ea matlafatsa le ho hlohonolofatsa ba bang....

“Mosebeletsi e mong le e mong ea latelang mohlala oa Kreste o tla ba malala- a-laotsoe ho fumana le ho sebelisa matla ao Molimo Aa tšepisitseng kereke ea Hae bakeng sa ho butsoa hoa kotulo ea lefatše.”—Ellen G. White, God’s Amazing Grace, Leq. 117.

“Molimo O tseba tse re li batlang, ’me O fane ka tsona. Morena o na le ntlo ea matlotlo ao a nyafang ho oona bakeng sa bana ba Hae, A ka ba fa seo ba se hlokang maemong ohle. Joale hobaneng re sa mo tǆepe? O etselitse bana ba Hae litšepiso tse babatsehang, ka pehelo ea hore ba be le botšepehi ba mamele litaelo tsa Hae, ha hona moroalo oo A kekeng A o tlosa, ha ho leseli leo A kekeng a le tlosa, ha ho na mofokolo oo A ka se o fetoleng matla, ha ho tšabo eo A kekeng A e tlosa, ha ho tjantjello ea bohlokoa eo A kekeng a tataisa le ho etsa e fihleloe.

“Ha re lokela ho icheba. Ha re lula holima mefokolo ea rona haholo, re tla ba le matla a fokolang ho e hlola.”—Ellen G. White, That I May Know Him, Leq. 224.

**Lipotso tsa Ho Qoqoa:**

`Nahana ka tse ling tsa ketsahalo tsa hao tse monate-nate tsa thapelo e arabiloeng. Li u thusitse ho ba le maiphihlelo a khotso ea Molimo e fetisisang kutloisiso eohle ea motho joang? Lithapelo tse sa kang tsa arabeloa tsona? Ke joang u ka tsoelang pele ho ba le maiphihlelo a khotso e tšepisistoeng?`

`Re ipapisitse le Bafilipi 4:8, u qeta boholo ba nako ea hao u nahanang? Seo u se nahanang se u thusa ho matlafatsa tumelo ea hao le leeto la hao le Morena joang?`

`Qoqang ka qotsulo ea ho qetela kaholimo. Se boleloang ke poleloanaee “Ha re lula holima mefokolo ea rona haholo, re tla ba le matla a fokolang ho e hlola.” Ke sefe”? ka hona, senotlolo sa ho hlola, ke sefe?`