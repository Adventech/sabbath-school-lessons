---
title:  “Tiea Joalo Moreneng”
date:   09/02/2026
---

`Bala Bafilipi 3:20, 21. Ka ho hlaka, Paulose o hlalosa joang seo “bojaki ba leholimo” bo leng sona?`

Ho fapana le lira tsa sefapano, tse “behileng likelello tsa tsona nthong tsa lefatše” ba senang molingoana o fetang limpa tsa bona (Bafilipi 3:19), motse oa Bakreste o leholimong, ’Musi oa rona ke Kreste ka Sebele. Ho toboketsa ntlha ena, Paulose o supa tlhokeho ea hore “’mele ea rona e nyatsehang” (Bafilipi 3:21), e kulang, e senyehang, e shoang, e tla fetoloa e tšoane le o khanyang oa Kreste o tsohileng bafung.

**Litemana tse latelang li hlalosa ’mele o khanyang joang?**

`Jobo 19:25–27`

`Luka 24:39`

`1 Bakor. 15:42–44`

`1 Bakor. 15:50–54`

`Bakol. 3:4`

Qetellong, ka Jesu, lefu, “sera sa ho qetela” le tla felisoa (1 Bakor. 15:26). Ena ke tšepo ea rona e kholo, tšepiso ea moshoelella eo re e fuoeng ka Jesu—eseng fela pheletso ea lefu, empa ’mele ohle o mocha, “o khanyang” (Bafilipi 3:21).

Bukeng e malebana le ho fumana “pholoho” ntle ho Molimo, e etsang khang, empa e senang kelello, ea hore ho hlola tšabo ea lefu ka “pholoho” sengoli, Luc Ferry o amohela hore Bokreste “ha bo etse hore re hlole tšabo ea lefu feela, empa le ho tlapunya lefu ka bo lona. ’Me ka ho etsa joalo ha ho tluoa tabeng ea ho ikhetholla ha motho ka mong, ho e na le ho se tsejoe, kapa ho se hlake, bo bonahala e le bona feela bo fanang ka tlholo ea ’nete holima ho hloka boitšoaro mothong ka mong boemong ba rona batho ba shoang.”—Luc Ferry, A Brief History of Thought (New York: HarperCollins,2011, Kindle edition), Leq. 90. O oa amohela kannete, motho enoa ea sa lumeleng ho Molimo.

Ka hona, ho Paulose, bojaki ba rona ba leholimong bo kenyeletsa tšepiso ea tsoho le bophelo bo sa feleng, bophelong bo bocha bo re tarakanyang hlooho ha joale.

`Ke hobaneng ha tšepiso ea bophelo bo sa feleng e le bohlokoa ho sohle seo re se lumelang? Ke sefe seo lefatše lee le ka re fang sona se ka etsang re lahleheloe ke seo Kreste A re fang sona?`