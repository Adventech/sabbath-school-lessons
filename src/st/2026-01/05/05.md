---
title:  Semelo se Netefalitsoeng
date:   28/01/2026
---

Seabo sa Timothea joaloka morumuoa ’moho oa epistole ena se se se boletsoe (Bafilipi 1:1). Joale Paulose o qala ka ho lokolisa kamoo Timothea a leng bohlokoa kateng joaloka mosebetsi ’moho. O hlalosoa e le moevangeli (2 Tim. 4:5) eo Paulose a mo romileng Masedonia (1 Bathes. 3:2; bapisa le Liketso 18:5, Liketso 19:22) hape, ka makhetlo a ’maloa, o rongoa Korinthe (1 Bakor. 4:17,1 Bakor. 16:10). Pejana, o ne a ile a sebetsa le Paulose le Silase Korinthe (1 Bathes. 1:1, 2 Bathes. 1:1) eaba hamorao, Efese (1 Tim. 1:2, 3; bapisa le Liketso 19:22). Paulose o hlalosa Timothea a le “pelo e tšoanang” (Bafilipi 2:20). Lentsoe la Segerike (lit. “ho lekana moeeng”) le hlahisa hore o ne a tšoana le Paulose ka tsela tse ’maloa, ho kenyeletsa le boinehelo ba hae ho Kreste, mafolo-folo a hae a ho hasa evangeli, le ho khathatseha ha hae ka Bafilipi.

`Unahana ke hobaneng ha Paulose a nka nako e telele a buoa Timothea hantle moo? (sheba Bafilipi 2:19–23)? Paulose o reng hape ka eena? (sheba 1 Bakor. 4:17, 2 Tim. 1:5)?`

Se seng sa limelo tsa Timothea se boleloang mona ke Paulose ke “semelo se itšenotseng” (Bafilipi 2:22). Lentsoe la Segerike le hlalosa motho ea tutsitsoeng ka liteko hantle (Baro. 5:4) hape eo semelo le bosebeletsi li bonahetseng e le tsa ’nete (2 Bakor. 2:9, 2 Bakor. 9:13). Paulose o tseba sena hore ke ’nete ka Timothea hobane o se bone makhetlo a ’maloa ha ba ntse ba sebetsa ’moho khasong ea evangeli.

Ke maiphihlelo a rona a thata bophelong a lekang tumelo ea rona le ho bontša hore na re bo mang ka hare. Ellen G. White o e beha joana: “Bophelo bo ruta boitšoaro....

Ho tla ba le maemo a tla qholotsa mamello ea hao; ’me ke ka ho kopana le tsena tsohle ka moea o nepahetseng botle ba Mokreste bo hahehang. Ebang ho utloisoa bohloko le ho rohakoa li jaroa ka bonolo, haeba litlhapa li arabeloa ka bonolo, ho hatelloa ka mosa, seo ke bopaki ba hore moea oa Molimo o teng ka pelong.”— Ellen G. White, Testimonies for the Church, vol. 5, Leq. 344. O tsoela pele ho re haeba “mathata le ntho tse tenang tseo re bitselitsoeng ho li jara” li “jaroa hantle, li haha semelo se tšoanang le sa Kreste ’me li khetholla Mokreste ho molefatše.”— Testimonies for the Church, vol. 5, Leq. 344.

`Nahana ka ho khupisoa ka boomo, mathata, ntho tse tenang, tseo u tobaneng le tsona haufinyana. Na u li jere “ka bonolo” oa “limamella hantle”? u ka etsang hore maiphihlelo aa a u thuse ho ba le boitšoaro?`