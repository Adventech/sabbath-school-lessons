---
title:  Leseli Lefatšeng le Lefifi
date:   26/01/2026
---

Ho Bafilipi 2:14, Paulose o khothaletsa Bafilipi ho “etsa tsohle ba sa ngongorehe, ba sa likalike”. Liqholotso tsa bonngoe ba kereke li tiile hoo bo kekeng ba e ba teng ntle le liteko tse bonahalang ho tsoa ho rona. Bonngoe ka kerekeng ke tholoana ea kopano ea rona le Kreste le ho mamela Lentsoe la Hae. Hape e bohlokoa bopaking ba rona, joalokaha Paulose a tsoela pele ho bontša, a re bitsetsa ho “phatsima joaloka maseli lefatšeng” (Bafilipi 2:15).

Bosiung bo senang khoeli, ha u le hole le metlakase ea teropong, o bona linaleli tse ngata, ebile li bonahala li khanya haholo. Ke phapano ena e etsang phapano. Ha leholimo le le lefifi haholo, linaleli li hlaka haholo. Ho joalo le ka bopaki ba rona. Ha lefifi la tlhokeho ea boitšoaro le le leholo phapano pakeng tsa maphelo a balateli ba ’nete ba Molimo le ba lefatše e hlaka-hlaki. Ka hona, ho bohlokoa ha ka kang, ho se lumelle mabone a maiketsetso a mehopolo ea lefatše, litšusumetso, le liketso ho tima mabone a bopaki ba rona fi!

`Bala Bafilipi 2:15, 16. Pausluse o hlalosa joang, seo rona, re le bana ba Molimo, re lokelang ho ba sona le ho se etsa?`

“Ho hloka sekoli” ho bolela “ho se be le phoso, ho hloka molato.” Ho tšoana hantle le Jobo ea neng a se na sekoli semelong sa hae (sheba Jobo 1:1, 8, Jobo 2:3, sheba le Jobo 11:4; Jobo 33:9). Lentsoe la Segerike le tolokoang “ho se be kotsi” moelelo oa lona o tala ke ho re “e sa tsoakoang, e hloekileng.” Jesu, ha a bona litlhaselo tse bohale tseo lipaki tsa Hae li tlang ho tobana le tsona, O re khothalletsa ho “hloka mano joaloka maebana (Matt. 10:16). Paulose le eena o re khothaletsa “ho ba lithoto bobeng” (Baro. 16:19). Bophatlalatsi ba rona mehleng ena, ha bo tsejoe ka litaba tse hloekileng, tse khothatsang le ho matlafatsa. Nakong tse kang tsena, ketso ea Davida ke molao oa rona o moholo kajeno: “Nke ke ka beha letho le lebe pel’a mahlo a ka” (Lips. 101:3). Le ka mohla re se tšabe ho fapana le bohle-tumelo ea rona e lokela ho lula e re hlalohanya ho ba bang. Sepheo ke ho “phatsima joaloka maseli lefatšeng” (Bafilipi 2:15). Tsela e le ’ngoe fela ea ho etsa joalo ke ho hana ho tšoana le lefatše lena (Baro. 12:2) ka “ho itšoareletsa Lentsoeng la bophelo” (Bafilipi 2:16, NKJV). Khetho tsa rona li bontša hore na re phetse “letsatsing la Kreste” na, kapa re “mathile mahala” (Bafilipi 2:16; bapisa le 1 Bakor. 9:24–27).

`Haeba ho e na le likarolo tsa bophelo ba hao tseo u nkang li le “bolefatše” (li fela li joalo), ke joang u ka hloekisoang ho tsona?`