---
title:  Ho ba Maseli a Phatsimang Hara Bosiu
date:   24/01/2026
---

### Bakeng sa Thuto ea Beke ena Bala
Bafilipi 2:12–30; Baro.3:23, 24;Baro. 5:8;2 Tim. 4:6; 1 Bakor. 4:17;2 Tim. 4:21, 13; Luka 7:2.

> <p>Temana ea Khopolo</p>
> “Etsang tsohle le sa ngongorehe, le sa likalike; le tle le hloke sekoli le letheba, le be bana ba Molimo, ba sa nyatseheng hara moloko o khopo, o senyehileng, oo le khanyang hara oona joaloka maseli lefašeng” Bafilipi 2:14, 15).

MOlimo O ile A bolella Baheberu ho mamela hobane ho mamela ke “bohlale ba lona, le kelello ea lona pela lichaba tse tlang ho utloa melao ena kaofela; li tla re: chaba seno se seholo, ruri ke sechaba se hlalefileng se nang le kelello” (Deutr. 4:6).

Lilemo-lemo kamora moo, o ile a re, “ke ’Na leseli la lefatše, ea ntatelang a keke a tsamaea lefifing, empa o tla ba le leseli la bophelo” (Johanne 8:12). O boetse a re, “le leseli la lefatše. Motse o behiloeng holima thaba o keke oa patoa” (Matt. 5:14). Ke joang re ka bang leseli leo? Ka ho ba le likamano tse haufi le Jesu fela “leseli la ’nete, le bonesetsang motho e mong le e mong” (Johanne 1:9). Joalokaha Bafilipi 2 e cho, Molimo “O mo phahamisitseng ka ho fetisa ’me O mo neile lebitso le holim’a mabitso ohle; hore lebitsong la Hae, mangole ohle a khumame. . . ’me maleme ohle a bolele hore Jesu Kreste ke Morena” (Bafilipi 2:9–11).

Leseli le matla a leholimo lia fumaneha ho rona bohle ba nehetseng maphelo a rona ho Jesu. Empa hangata le rona, re lebella Molimo ho etsa sohle hoseng joalo maikutlo le meralo ea rona li kena tšebetsong. Ke ka hona mantsoe a Paulose ho Bafilipi a leng bohlokoa ho rona kajeno.

_Ithute Thuto ea Beke ena Ho lokisetsa Sabatha sa la 31 Pherekhong._