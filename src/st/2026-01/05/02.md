---
title:  Re Bontša seo Molimo O se Etsang Kahare
date:   25/01/2026
---

Kamora ho teka Jesu e le mohlala o motle oa boikokobetso le ho mamela thato ea Molimo, joale Paulose o retelehela ho Bafilipi. O tiisa ho mamela Morena ha bona kamora hore ba fumane molaetsa oa evangeli (sheba Liketso 16:13–15, 32, 33) e be o ba khothaletsa ho mamela joalo.

Kamora ho teka mohlala oa bophelo ba Kreste le sefapano e le tsela ea pholoho, joale Paulose o shebana haholo le hore na taba e sebetsa joang bophelong.

`Bala Bafilipi 2:12, 13. Paulose o bolelang ha a re, “le sebetse polokeho”? u ka hlolosa likamano tsa tumelo le mesebetsi joang?`

Litemaneng tsena tse peli, Paulose ha a fane ka evangeli e fapaneng le eo a e hlalositseng ho Baroma le Liepistoleng tse ling tsa hae. Re ka ba le bonnte ba hore molaetsa oa hae mona oa ho beoa ea lokileng ka tumelo, oo a o rutileng le ho Bafilipi le bakeng tse ling. Empa ho boetse ho bohlokoa ho shebisisa sohle se buuoeng ke Bibele libakeng tse ling, haholo-holo tabeng ea pholoho, e ka ‘nang eaba le ho se utloisisoe.

`Bala Baroma 3:23, 24; Baroma 5:8; le Baefese 2:8–10. Litemana tsee li re rutang ka pholoso?`

Ha ho potang, pholoso ke mosebtsi oa Molimo, ’me ha ho ka moo re ithorisang ka oona hohang. Le tumelo ka bo eona ke mpho, e khothatsoang ka mosebetsi oa Moea O Halalelang. Mesebetsi ea rona e ke se re pholose; leha hole joalo, ka tsoalo e ncha, Molimo o re bopa bocha semoeeng, ho etsa hore re etse mesebetsi e metle. Moea oa Molimo o sebetsa kahare ho rona, ho matlafatsa thato ea rona ho khetha se nepahetseng, ho hana ho lekoa, le ho etsa qeto tse nepahetseng.

Ka hona, re bontšahatsa seo Molimo A se etsang ka hare, “ka tšabo le thothomelo.” Na see se bolela hore re tlameha ho tšaba kahlolo ea Molimo holima liteko tsa rona tse iphokollang tsa ho leka ho mo mamela? Lekhale! Poleloana ena e buoa ka ho fofonela boteng ba Molimo (sheba Lips. 2:11) le bohloki ba rona ba ho mo mamela.

`Ke ka joang u bileng le maiphihlelo a Kreste ea sebetsang kahare ho uena? Leha hole joalo, ke joang, tlhaho ea hao e oeleng e loantšang seo Molimo A se etsang kahare ho uena, ’me u ka rakalla khahlanong le ho huloa hoo joang?`