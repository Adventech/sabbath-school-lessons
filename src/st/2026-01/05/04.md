---
title:  Sehlabelo se Phelang
date:   27/01/2026
---

`Bala Bafilipi 2:17; 2 Timothea 4:6; Baroma 12:1, 2; le 1 Bakorinthe 11:1. Paulose o reng litemaneng tsee?`

Paulose o se a re makalitse ka ho bontša a sa tsebe hantle hore na o oa phela kapa o shoa a sebeletsa Kreste (Bafilipi 1:20–23). Joale o supa khonahalo e phelang ea “ho tšeloa sehlabelong” (Bafilipi 2:17). Karaburetso ena e itšetlehile tloaelong ea khale ea ho tšela mekeli-keli, veine, metsi kapa oli, e le kabelo ho Molimo (mohlala, sheba, Gen. 35:14, Exod. 29:40, 2 Sam. 23:15–17). “Tšenyo” e hlakileng ea mokeli- keli oa bohlokoa-hlokoa e ka re hopotsa ketso ea Maria ea ho tlotsa hlooho ea Jesu ka “oli e turu haholo ea mohloare” (Mareka 14:3–9, Johanne 12:3). Leha re ka re e ne e se kabelo e nooang, ho hlakile hore e ne e emetse sehlabelo se seholo-holo se hlalosang hantle sehlabelo sa ka ho sa feleng sa Kreste bakeng sa pholoho ea rona.

Na Paulose o lokela ho bolauoa bakeng sa mosebetsi oa hae oa ho hasa evangeli, o ne a tla thaba hobane bophelo ba hae bo ne bo “tšeloa” ho ba kabelo ho Molimo. Kaha ho etsa kabelo tse tšeloang hangata Bibeleng ea Seheberu ha li tsamae li le ling, li tsamaea le sehlabelo (sheba Nume. 15:1–10, Nume. 28:1–15), Paulose o tla nka ho fana ka bophelo ba hae e le nthoe lekanang le “sehlabelo le bosebeletsi” ba balumeli ba Filipi, bao, ka tumelo, ba ikhethetseng ho nehelana ka maphelo a bona ho Molimo e le “lihlabelo tse phelang” (Baro. 12:1).

Bakreste ba pele, ho kenyeletsa le ba Filipi (Bafilipi 1:27–29), ba ne ba le sehlahlo ho arolelana tumelo ea bona ntlo le ntlo (Liketso 5:42). Ba ne ba butse mahabona bakeng sa boithuto ba Mangolo, ’me ba ne ba khona ho fana ka mabaka a tsoang Mangolong a seo ba se lumelang (Liketso 17:11, Liketso 18:26, 1 Pet. 3:15). Bo Pula-maliboho ba rona ba Masala ba entse joalo. Ho e na le ho itšetleha baruting ho hasa molaetsa ho baahisane, ba ile ba arolelana tumelo ea bona, ba etsa boithuto ba Bibele, ba lokisa batho hore ba lokele kolobetso nakong eo moruti a khutlang.

Ka bokhutšoane, ebile sehlabelo se seholo sa motho ka mong, ke hore, ba e ba “sehlabelo se phelang,” ho sebeletsa ho hasa evangeli. Hobaneng re ka se etse joalo?

`Nahana taba ea hore na ho ka bolelang ha bophelo ba hao e le “sehlabelo se phelang.” U iketsa sehlabelo hakae bakeng sa ’muso oa Molimo, ’me ke sefe seo karabo ea hao e u fang sona ka uena?`