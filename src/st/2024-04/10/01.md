---
title:  Tsela, le ‘Nete le Bophelo
date:   30/11/2024
---

### Bala Bakeng sa Thuto ea Beke ena
Johanne 13:1–20; Johanne 14:1–3; Dan. 7:27; Johanne 14:5–11; Johanne 1:14; Col. 1:16, 17; Johanne 5:38–40.

> <p>Temana ea khopolo</p>
> “Molimo ha oa ka oa bonoa ke motho le ka mohla o le mong; Mora a ’notši, ea sefubeng sa Ntate, ke eena ea re tsebisitseng oona” (Johanne 1:18).

Evangeli ea Johanne e arotsoe likoto tse ’ne tse kholo: Selelekela (Johanne 1:1–18), Buka ea lipontšo (Johanne 1:19–12:50), buka ea khanya (Johanne 13:1–20:31), le qetello (Johanne 21:1–25). Boithuto ho fihlela

joale bo ne bo shebane haholo le selelekela le buka ea lipontšo, ho bolela hore na Jesu ke mang ka mehlolo (lipontšo), lipuisano, le lithuto. Lithuto joale li fetohela ka ho khetholoha karolong ea boraro ea Johanne, buka ea Khanya.

Ka thahasello, lipolelo “EA LENG TENG” tse supileng li etsa lihokelo bukeng ea Lipontšo le Buka ea Khanya. Tsona ke “bohobe ba bophelo” (Johanne 6:35, 41, 48, 51), “Leseli la lefatše” (Johanne 8:12, Johanne 9:5), “monyako” (Johanne 10:7, 9), “molisa ea molemo” (Johanne 10:11, 14), “tsoho le bophelo” (Johanne 11:25), “tsela, le ’nete, le bophelo” (Johanne 14:6), le “sefate sa ’nete sa morara” (Johanne 15:1, 5).

Thuto ea beke ena e tla qala ka sepheo puisano ea tumeliso le selelekela sa teng ka ketsahalo e phahameng ea Jesu ha a hlatsoa maoto a barutuoa ba hae. E be e tla fetela ho lipolelo tsa “EA LENG TENG” khaolong ea 14 (“tsela, le ‘nete le bophelo”).

_*Ithute thuto ea beke ena ho lokisetsa Sabatha sa la 7 Tšitoe._