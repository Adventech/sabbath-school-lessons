---
title:  Ke tla Boela ke Boee
date:   02/12/2024
---

`Bala Johanne 14:1–3. Ke maemong afe Jesu a buileng mantsoe aa?`

Qetellong ea Johanne 13, Jesu o re oa tsamaea (Johanne 13:33). Sena se qosa hore Petrose a botse hore na o ea ho kae (Johanne 13:36). Barutuoa ha ba utloisise hore o bua ka lefu, tsoho le nyolohelo ea hae. Petrose o re o malala a laotsoe ho nehelana ka bophelo ba hae bakeng sa hae (Johanne 13:37). Ke mona moo Jesu a bolelang tatolo ea Petrose (Johanne 13:38).

Ke maemong ana ao Jesu a bolellang barutuoa ba hae hore ba se lumelle lipelo tsa bona hore li ferekane (Johanne 14:1). Leetsi ho ferekana le tolokiloe ka segerike e le tarassō, ho bolelang ho lubeha, ho khathatseha, ho hloka botsitso, ho ba pherekanong. Ha ho makatse hore barutuoa ba ka pherekanong ea mantsoe a Jesu.

Empa ka ho thibela tšabo, o bua ka ntlo ea Ntate, moo ho leng malulo a mangata (e seng meaho, empa likamore joalo ka ntlong ea baeti). O ea moo ho lokisa sebaka bakeng sa bona. Mantsoe a hae a talima ka nqane ho sefefo sa sefapano nakong eo a tla beng a khutla ho tla lopolla sechaba sa hae. O sheba nakong eo tlokotsi ena eohle ea sebe e tla ho felisoa ka hohle hohle (sheba Dan. 7:27).

Jesu o re, “‘’Me etlare ha ke se ke ile..., ke tla boela ke boee, ke le nkele ho ’na, hore moo ’na ke leng teng le lōna le be teng’” (Johanne 14:3). Ka ho hlaka ke tšepiso ea ho khutla ha hae la bobeli.

Motheo oa tšepo oa pallo eo ke ofe? Ba bangata ba ka re ho phethahala ha boprofeta ba Bibele, ’me ke ’nete ruri. Empa ho Johanne 14:3, motheo o behoa ka tsela e fapaneng. Temaneng ena ke tla boela ke boee hantle e bojoaleng ka segerike (kea tla). Hona ke tšebeliso ea segerike e bitsoang bomoso-bojoale. Ke ketsahalo ea kamoso e buuoang ka tiisetso e hlalosoang joalo ka ha eka e se e ntse e etsahala. Ka hona, ka hona ke hantle ho toloka polelo ena ka hore, ruri ke tla boea.

Mothoe ona oa tšepo ea rōna ho khutleng ha Morena oa rōna ha se taba fela ea boprofeta bo phethahalang. Hape, ’me ka ho fetisisa, e itšetlehile tšepong ea monna ea etsang tšepiso. O itse ruri o tla khutla bakeng sa sechaba sa hae. Re ka beha tšepo ea rōna pallong eo ka hore na ke mang ea e entseng.

`Sefapano se re ruta eng ka bonnete ba ho tla labobeli ha Kreste? Kantle ho ho khutla labobeli, ke molemo ofe oo lefu la Jesu le o etsang bakeng sa rōna ho tleng ha hae la pele?`