---
title:  Pontšo ea Bobeli Galelea
date:   30/09/2024
---

Bosebeletsing bohle ba hae lefatšeng, Jesu o ile a etsa mehlolo e ileng ea thusa batho ho lumela ho eena. Johanne o tlalehile mehlolo ena e le hore ba bang ba lumele ho Jesu le bona.

`Bala Johanne 4:46–54. Hobaneng moevangeli a etsa khokahano le mohlolo oa moketeng oa lenyalo?`

Ka ho fana ka tlaleho ea pontšo ea bobeli eo Jesu a e entseng Galelea, Johanne o supa morao pontšong ea pele, moketeng oa lenyalo Kana. Johanne o shebahala e ka o re, Lipontšo tseo Jesu a li entseng li tla le thusa ho bona hore na Jesu ke mang. E be Johanne oa eketsa, “Jesu a etsa mohlolo oo oa bobeli, ha a fihla Galelea, a e-tsoa Judea” (Johanne 4:54).

Qalong, karabo ea Jesu boipiletsong ba monna eo eka utloahala e le thata. Empa, mohlanka enoa o ne a fetotse pholiso ea mora oa hae lebaka la ho lumela ho Jesu. Jesu a bala pelo ea hae eaba o supa bokuli ba semoea hore bo totile ho feta bokuli ba mora oa hae. Ka ho phatsima ha lehalima sepaka-pakeng, monna eo hang a ela hloko hore bofuma ba hae ba semoea bo ka nka bophelo ba mora oa hae.

Ho bohlokoa ho ela hloko hore mehlolo eo, ka bo eona, ha ea ka ea tiisa hore Jesu e ne e le Mesia. Ba bang ba entse mehlolo. Ba bang e ne e le baporofeta ba ’nete, ba bang ba bohata. Mehlolo e senola fela boteng ba ho matla; ka bo eona, ha e bolele hore ke Molimo ea e etsang. (Satane a ka etsa “mehlolo,” haeba ka lentsoe “mehlolo” re bolela ketso e ka holimo ho matla a botho.)

Monna enoa ka bohloko bohle o itihela mohaung oa Jesu, ka ho mo kopa ho folisa mora oa hae. Karabo ea Jesu e ne e fana ka tiisetso. “‘E-ea; mora oa hao o pholohile.’” (Johanne 4:50). Leetsi “o tla phela” hantle le bojoaleng segerikeng. Tšebeliso ena e bitsoa “bomoso bo joale,” moo ketsahalo ea ka moso e buuoang joalo ka ha eka e se e etsahetse. Monna eo ha aka a potlakela hae, empa ka ho lumela Jesu, a fihla hae ka le hlahlamang—a fumana hore, ha Jesu a ne a bolela mantsoe ao, feberu e ile ea tlohela mora oa hae.

Lebaka le matla la ho lumela ho Jesu!

`Leha e ba re ne re ka lumela mohlolo, ke taba efe e ’ngoe eo re lokelang ho e sheba pele re ka lumela hang fela hore o tsoa ho Molimo?`