---
title:  Mokete oa Lenyalo Kana
date:   29/09/2024
---

`Bala Johanne 2:1–11. Ke pontšo eo Jesu a e entseng Kana, ’me see se ile sa thusa barutuoa joang ho lumeleng ho eena?`

Ka ho bona Jesu a etsa mohlolo oa ho fetola metsi veine ho ile ha fana ka bopaki malebana le qeto ea barutuoa ea ho latela Jesu. E ne e ke ke ea ba pontšo e matla joang e supang ho eena e le ea tsoang ho Molimo? (Mohlomong ba ne ba so be Malala-a-laotsoe ho utloisisa hore e ne e le Molimo.)

Moshe e ne e le moetapele oa Baiseraele, ’me a ntša Iseraele Egepeta ka “meeka le mehlolo” (Deut. 6:22, Deut. 26:8). E bile eena eo Molimo o mo sebelisang ho lokolla Iseraele ho Baegepeta. (E bile ka tsela e itseng, “mopholosi” oa bona.)

Molimo oa porofeta ka Moshe hore moporofeta ea joalo ka Moshe o tla tla. Molimo o ile a kopa Iseraele ho mo utloa (Deut. 18:15, Matt. 17:5, Lik. 7:37). “Moporofeta” eo e ne le Jesu ’me ho Johanne 2, Jesu o etsa mohlolo oa hae oa pele, oo ka bo-oona o supang morao topollong ea bana ba Iseraele Egepeta.

Noka ea Nile e ne e le senotlolo sa mohloli le bomolimo ba Ba Egepeta. E ’ngoe ea likotlo e ne e tobile nokeng—ho fetoha ha metsi a eona ho ba mali. Kana, Jesu o ile a etsa mohlolo o tšoanang empa, ho e-na le ho fetola metsi mali, o a fetotse veine.

Metsi a ne a tsoa lipitseng tse tšeletseng tsa metsi tse neng li sebelisoa bakeng sa tlhoekiso meketjaneng ea bo-Juda, ho hokahanyang ka ho fetisa le lihlooho tsa Bibele tsa pholoho. Ka ho pheta ketsahalo ea ho fetola metsi veine, le ho supa morao phallong, Johanne o ne a supa ho Jesu e le Mopholosi oa rōna.

Mong’a mokete o ile a nahana eng ka veine e sa tsoakoang eo Jesu a faneng ka eona? O ile a makatsoa ruri ke boleng ba seno seo, ka ho se tsebe mohlolo oo Jesu ao entseng moo, a ileng a nahana hore ba bolokile e monate bakeng sa qetellong. Lentsoe la se-Gerike oinos le sebelisitsoe bobeli bakeng sa lero la morara le sa lomosoang le le lomositsoeng (sheba The Seventh-day Adventist Bible Dictionary, p. 1177). Ellen G. White o bolela hore lero le tlileng ka mohlolo e ne e se le nang le tai (sheba sehloho sa “At the Marriage Feast,” The Desire of Ages, p. 149). Ha ho tikatiko hore ba tsebileng se etsahetseng ba ile ba hlolloa ke se etsahetseng.

`Ke mabaka afe ao u nang le oona a ho latela Jesu? (Re filoe mabaka a mangata, ha ho joalo?)`