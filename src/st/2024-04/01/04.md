---
title:  Mohlolo Letšeng la Bethesda
date:   01/10/2024
---

Pontšo e latelang eo Johanne a e tlalehang e etsahetse letsšeng la Bethesda (Johanne 5:1–9). Ho ne ho lumeloa hore lengeloi le ne le tla ho fuluha metsi le hore motho oa pele ea phelang ho kena metsing o tla fola. Ka hona mabopo a lebopo a ne a tletse batho ba lebeletseng ho folisoa phuluhong e latelang. Jesu ha a ea Jerusalema ’me a feta le letšeng, moo a ileng a bona matšoele a letileng.

E lokela e be e bile pono e hlollang joang fela! Batho bana bohle, ba bang e hlile ba kula, ba eme le ho letela pholo metsing eo ruri e ke keng ea tla. Monyetla o hlollang joang bakeng sa Jesu!

`Bala Johanne 5:1–9. Hobane bohle ba letšeng ba ne ba batla ho fola, hobaneng Jesu a ile a botsa motho ea qhalileng hore na o batla ho fola (Johanne 5:6)?`

Ha motho a kutse nako e telele, bokulo bo fetoha tloaelo, leha ho makatsa joalo, ka linako tse ling ho ka makatsa ho siea boqhoala morao. Monna eo karabong ea hae o bontša ha a batla ho fola. Bothata ke hore o batlana le hona sebakeng se sele—ha eena ea entseng maoto a motho a eme kapele ho eena. Monna eo o ne a sa tsebe hore na ea buang le ena ke mang; leha ka mora ho folisoa, o ile a qala ho utloisisa hore na Jesu ke mang, motho ea khethehileng ruri.

“Jesu ha a botse mokuli enoa hore a bontše tumelo ho eena. O re fela, ‘Ema, nka liphate tsa hao, u tsamaee.’ Empa tumelo ea monna eo e tiea holima lentsoe leo. Methapo eohle le mesifa tsa phela ke bophelo bo bocha, le liketso tse phetseng tsa tla maotong a hae a qhoalileng. Ntle le potso a beha thato ea hae ho utloeng taelo ea Kreste, ’me mesifa eohle ea hae ea arabela thatong ea hae. A ema ka maoto a hae, a iphumana e le monna ea mahlaha-hlaha. Jesu o ne a sa mo fa tiisetso ea thuso ea leholimo. Monna eo a ke be a ile a emisa ke ho qeaqea, le ho lahleheloa ke monyetla oa hae oa pholo. Empa o ile a lumela lentsoe la Kreste, ’me ka ho sebetsa ka eona o ile a fumana matla.”—Ellen G. White, The Desire of Ages, pp. 202, 203.

`Jesu ha morao a kopana le monna eo tempeleng ’me a re, “‘Bona o folisitsoe; u se ke ua hlola u etsa sebe, hore se sebe haholo ho sa pele se tle se se u hlahele’” (Johanne 5:14). Ke kamano efe lipakeng tsa bokuli le sebe? Hobaneng re lokela ho utloisisa hore ha se bokuli bohle boo e leng litla morao tsa sebe se itseng maphelong a rōna?`