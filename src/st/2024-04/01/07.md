---
title:  Ho Ithuta Haholoanyane
date:   04/10/2024
---

“Jesu o ne a sa mo fa tiisetso ea thuso e tsoang leholimong [monna ea holofetseng]. Monna aka be a ile a lulela ho belaela, le ho lahleheloa ke monyetla oa hae oa pholo. Empa a lumela lentsoe la Kreste, ’me ka ho etsa ka lona a fumana matla.

“Ka tumelo e tšoanang re ka amohela pholo ea moea. Ka sebe re tlohile bophelong ba Molimo. Meea ea rōna e holofetse. Ka borōna re sitoa ho phela bophelo ba khalalelo joalo ka monna eo ea holofetseng ha a ne a sitoa ho tsamaea. ha ba sitoang, ba sokolang ba shebe holimo. Mopholosi o inametse ba rekiloeng ka mali a hae, a re ka kutloelo bohloko le khauho, ‘Na u lakatsa ho phetheha?’ O re u eme ka ho phela hantle le khotso. Se ke oa emela hore u utloe u phetse hantle. Lumela lentsoe la hae, ’me ho tla phetheha. Beha thato ea hao lehlakoreng la Kreste. Thato ea ho mosebeletsa, ’me ka ho etsa ka lentsoe la hae u tla fumana matla. Ho sa natsoe tloaelo e mpe, eona tloaelo eo e seng e le morena ka lebaka la nako e telele ea boitlopo e tlamile bobeli moea le ’mele, Kreste oa khona e bile o labalabela ho lopolla. O tla fana ka bophelo moeeng o ‘shoeleng melatong.’ Ba-Efe. 2:1. O tla lokolla baholehuoa ba tšoeroeng ke mefokolo le bomalimabe le mahlaahlela a sebe.”—Ellen G. White, The Desire of Ages, p. 203.

“Jesu o ile a latola qoso ea nyefolo. Matla a ka, a rialo, a ho etsa mosebetsi oo le nqosetsang oona, ke a hore ke Mora oa Molimo, ea bonngoeng le eena ka tlhaho, thato le sepheo.”—The Desire of Ages, p. 208.

**Lipotso tsa Puisano**:

`Nahana ka thuto ea beke ena. Tumelo e bile senotlolo se ileng sa etsa hore pholo e be teng. Baetapele, ka lehlakoreng le leng, ba bontša kotsi ea pelaelo le ho se lumele. Hobaneng re sa lokela ho fapanya ho ba le lipotso (tseo re nang le tsona bohle) le ho ba le pelaelo? Hobaneng e se ntho e le ’ngoe, ’me hobaneng ho le bohlokoa ho tseba phapano lipakeng tsa tsona?`

`sheba potso ea ho qetella ea Labone. Hobaneng, re le Masala, re lokelang ho ba hlokolosi haholo ka kotsi ee? Leha ho le bohlokoa hakalo, ka mohlala, ho tseba le ho boloka letsatsi le nepahetseng la Sabatha, ka ho tseba ka boemo ba bafu—hobaneng linnete tsee li ke ke tsa re boloka? Ke eng se bolokang, ’me joang?`

`sheba ka hloko Johanne 5:47. Ke joang bao kajeno, ka mohlala, ba latolang ho akaretsa ha moroallo, kapa tlholeho ea matsatsi a tšeletseng, ba etsang hantle seo Jesu a hlokomelisitseng ka sona moo?`