---
title:  Boipolelo Ba Jesu
date:   03/10/2024
---

Mohlolo letšeng la Bethesda o ile oa fana ka monyetla bakeng sa Johanne ho tiisa hore na Jesu ke mang. Johanne o nka temana tse robong ho hlalosa mohlolo le temana tse mashome a mane (sheba katlase) a hlalosa ea entseng mohlolo oo.

`Bala Johanne 5:16–18. Hobaneng Jesu a ile hlorisetsoa ketso ea hae ka Sabatha?`

Johanne 5:18 e ka ferekanya hoba e utloahala e ka e re Jesu o ne roba Sabatha. Empa ho shebisisa Johanne 5:16–18 e bontša ha Jesu a tiisa hore “tšebetso” ea hae ka Sabatha e lumellana le likamano tsa hae le Ntate. Molimo ha a khaotse ho tšehetsa tlholeho ka Sabatha. Ka hona, ketso ea Jesu ea Sabatha e bile karolo ea boipolelo ba hae ba bomolimo. Baetapele ba bolumeli ba ile bam o hlorisa holima taba ea ho tlola Sabatha le ho ipeha ea lekanang le Molimo.

`Bala Johanne 5:19–47. Jesu o ne a reng e le ho thusa baetapele ho mo bona ka seo a hlileng a leng sona, boipolelo bo tiisoang ka matla ke mohlolo oo a sa tsoa o etsa?`

Jesu o sireletsa liketso tsa hae ka likhato tse tharo. Ea pele, O hlalosa likamano tsa hae tse tebileng le Ntate (Johanne 5:19–30). Jesu o bontša ha eena le Ntate oa hae ba sebetsa hammoho, ho fihlela boemong boo Jesu a nang le matla bobeli a ho ahlola le ho tsosa bafu (Johanne 5:25–30).

Ea bobeli, Jesu o bitsa “lipaki” tse ’ne ka tatellano ho itšireletsa—Johanne Mokolobetsi (Johanne 5:31–35), mehlolo eo Jesu a e etsang (Johanne 5:36), Ntate (Johanne 5:37, 38), le Mangolo (Johanne 5:39). “Lipaki” tsena ka bo mong li fana ka bopaki bo tšehetsang Jesu.

Ea ho qetela, ho Johanne 5:40–47, Jesu o beha kapele ho baqosi ba hae thohako ea bona, ka ho senola phapano ea bosebeletsi ba hae le ba bona ba boikhabo. Thohako ea bona o re e tla tsoa ho Moshe (Johanne 5:45–47), eena eo ba beileng tšepo ea bona ho eena.

`Ke joang re ba hlokolosi hore re se oele lerabeng la ho lumela ho Molimo le ho ba thuto e nepahetseng, empa re sa inehela ka botlalo ho Kreste? Tlisa karabo ea hao sehlopheng ka Sabatha.`