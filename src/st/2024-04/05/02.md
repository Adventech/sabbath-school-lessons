---
title:  Boemo ba Kopano
date:   27/10/2024
---

`Bala Johanne 4:1–4. Ke boemo bofe bo entseng hore Jesu a haole le Samaria?`

Bafarisi ba fumana hore barutuoa ba Jesu ba ne ba kolobetsa batho ba bangata ho feta Johanne mokolobetsi. Boemo bona bo ka tlisa khohlano lipakeng tsa balateli ba Johanne le Jesu. Barutua ba Johanne, ka tlhaho, ba ne ba le mona ka botumo le boemo ba mong’a bona (bapisa le Johanne 3:26–30). Karabo e hlollang ea Johanne e bile hore e ka khona eena a kokobele, empa Jesu a phahame (Johanne 3:30). Mohlomong ho qoba khohlano, Jesu a tloha Judea ho ea Galelea. Samaria e ne e fana ka tsela e otlolohileng lipakeng tsa libaka tse peli tsena, empa e ne e se eona tsela fela. Bajuda ba sebele ba ne ba tla nka tsela e telele e potolohang, ho ea bochabela ho feta le Perea. Empa Jesu o ne a e-na le thomo Samaria.

`Bala Johanne 4:5–9. Jesu o sebelisa monyetla ona ho bula puisano le mosali selibeng?`

Seliba sa Jakobo se ne se le pela Sikeme, ha Sikare, moo mosali a neng a tsoa teng e ne e le hole ba maele (1.5 km). Jesu a lula pela seliba ha barutuoa ba hae ba ile motseng ho rena lijo. O ne a sa khone ho kha metsi a pholileng a seliba. Ha mosali a tlile ho kha metsi, a mo kopa metsi.

Ho Johanne 3, ho ne ho makatsa hore Nikodema, ’musi oa Bajuda le moruti, a ka itheolela tlase ho tla ho Jesu. A tla bosiu hore a se ke a bonoa. Empa ho Johanne 4, mosali o ipata hara motšeare o moholo, mohlomong ka ho qoba ho kopana le basali ba bang ba tlang hoseng kapa mantsiboea selibeng ha ho pholile. Ha e le hantle, hobaneng e ile a ea hole hakalo ho ea khana metsi, lehona hara motšeare ha letsatsi le chesa? Ho sa natsoe lebaka la ho ba moo, ho kopana le Jesu ho tla fetola bophelo ba hae.

Ke pono e latelang? Moruti oa Mojuda o behoa khahlanong le mosali oa Mosamaria ea fumanehileng ka boemo. Phapano e kakang! Leha ho le joalo, boemong bona bona, pono e hlollang ea etsahala.

`Ke lintho life tseo ho sa buuoeng ka tsona moetlong oa heno tse setisang bopaki ba hao ho batho ba bang? Re ithuta ho e phahamela joang? Tlisa karabo ea hao sehlopheng ka Sabatha.`