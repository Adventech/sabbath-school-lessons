---
title:  “‘Morena, Mphe metsi ao’”
date:   29/10/2024
---

“‘Ke tla le tšela ka metsi a hloekileng, hore le tle le ntlafale; ke tla le ntlafatsa, hore le tle le hloke litšila tsohle tsa lōna le litšoantšo tsohle tsa lōna. Ke tla le nea pelo e ncha, ke kenye moea o mocha ka hare ho lōna; ke tla tlosa pelo ea lejoe nameng ea lōna, ke le nee pelo ea nama. Ke tla bea moea oa ka hare ho lōna, ’me ke tla le tsamaisa likomelog tsa ka, ke etse hore le boloke litaelo tsa ka, hore le li phethe.’” (Ezek. 36:25–27).

`Ke joang Ezekiele 36:25–27 e bontšang ’nete eo Jesu a neng a batla ho e nea Nikodema le mosali selibeng?`

Liketsahalong ka bobeli, Jesu o ne a hloka ho fihlela batho bana ka linnete tsa semoea, leha a sebelisitse litšoantšo tsa tlhaho ho etsa joalo.

Ha ho motho, eo e sa le qalong, a neng a utloisisa seo Jesu a se bolelang. Ke joang, ho botsitse Nikodema, motho a ka tsoaloang hape? Ke hore, ke joang a ka khutlelang popelong ea ’m’ae? Nikodema ho hlakile o ne a phela boemong ba lefatše, leha Jesu a ne a mo supa linneteng tsa semoea. Mosali enoa le eena, o ile a nka mantsoe a Jesu ka metsi e le taba ea metsi fela ha Jesu ka ho hlaka a ne a bua ka se seng sa semoea.

Karabo ea mosali neong ea Jesu ea metsi a kollang e bile, “‘Mphe metsi ao, ’me ke se hlole ke tla kha mona’” (Johanne 4:15). A bolela hore metsi ao Jesu a fanang ka oona a tla mo thusa ho khaotsa maeto a ho tla selibeng, ka ho etsa joalo, ho fokotsa kotsi ea ho tobana le ba bang. Ho ea hlolla hore puisano e ile ea fetoha kapele ho tloha ho kopeng ha Jesu metsi ho isa ho mosali ea seng a kopa hore eena a mo fe metsi.

`Bala Johanne 4:16. Jesu o ile a arabela joang kopo ea mosali?`

Ka potlako, Jesu o fetola taba ea puisano, a memela mosali ho ea bitsa monna oa hae a tle le eena. Hobaneng phetoho e potlakileng hakalo ea taba? Liketso tsa mosali tsa supa ho qoba taba. Jesu o ne a bala pelo ea hae. O lokela a tobane le boemo ba hae hore a fumane pholo. “Pele moea ona o fumana neo eo a neng a labalabela ho fana ka eona, o lokela hore a etsoe hore a lemohe sebe sa hae le mopholosi oa hae.”—Ellen G. White, The Desire of Ages, p. 187.