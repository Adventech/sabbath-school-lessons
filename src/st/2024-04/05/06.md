---
title:  Bopaki ba Basamaria
date:   31/10/2024
---

`Bala Johanne 4:27–29. Ke ketso efe e makatsang eo mosali a ileng a e etsa?`

Puisano ea Jesu le mosali e khaoletsoa ke ho fihla ha barutuoa. Leha ba ne ba maketse hore o ne a bua le mosali, ha ba ea ka ba mo botsa. Ho e-na le hoo, ba mo kopa hore a je.

Mosali, ka nako, a siea nkho ea hae ea metsi ’me a mathela motseng ho arolela le ba bang ka seo a bileng le maiphihlelo a sona.

`Bala Johanne 4:30–42. Ho etsahetse’ng ho latela kopano ee, ’me e ruta eng ka moo Evangeli e ka pharallang kateng?`

Ho bonahala ho makatsa hore e be puo ea Jesu ka kotulo e tla kenella pako ea ba bangata motseng. Empa Johanne o batla hore re bone ka moo Jesu a neng a utloisisa se neng se etsahala. Ho arolelana ka morero oa topollo ho ne ho le bohlokoa ho feta ho eena ho ka ja. Ho isa meea pholohong e ne e le sepheo sa hae, ’me o ile a sebelisa sebaka sena ho ruta barutuoa ba hae ho potlaka ha khaso ea Evangeli le batho bohle, le ba seng joalo ka bona.

Ho na le litho tse phohameng tse ngata Evangeling ea Johanne. Ruri Johanne 4:39–42 e hara tsona. Bongata ba Basamaria ba lumela ka lebaka la bopaki ba mosali ea ileng a paka, “‘O mpoleletse tsohle tsee ke li entseng’” (Johanne 4:39).

Basamaria ba kopa Jesu ho lula ho bona. Tholoana ea ba hore ba bang ba bangata ba lumela ka lebaka la Lentsoe la Jesu. “Ba ne ba re ho mosali: Ha re sa lumela ka bala la polelo ea hao; hobane re ikutloetse, ’me rea tseba hobane enoa ke Kreste ruri, ’Moloki oa lefatše’” (Johanne 4:42).

`Pale ee e re bolella eng ka moo bopaki ba motho a le mong bo leng matla kateng? U paki e matla ha kae ka seo Jesu a se entseng bophelon ba hao?`