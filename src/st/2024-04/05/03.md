---
title:  Mosali Selibeng
date:   28/10/2024
---

`Bala Johanne 4:7–15. Jesu o sebelisa kopano ee joang ho qala ho pakela mosali eo?`

“Lehloeo le lipakeng tsa Bajuda le Basamaria le ile la thibela mosali ho ba mosa ho Jesu; empa Mopholosi o ne a batla ho fumana senotlolo sa ho fihla pelong, ’me ka bohlale bo tsoetsoeng ke lerato la leholimo, a kopa, eng ho hauheloa. Neo ea mohau e ba ke ile ea latoloa; empa tšepo e tsosa tšepo.”—Ellen G. White, The Desire of Ages, p. 184.

Joalo ka ha ho bile kopanong ea hae le Nikodema, Jesu o tseba se lipelong tsa ba bang. Karabelong ea hae e makaletseng hore Mojuda a ka kopa qenehelo e joalo ho Mosamaria, Jesu o toba tabeng. “‘Hoja u tsebile neo ea Molimo, le ea reng ho uena: Mphe, ke noe, ke uena u ka beng u qetse ho eena, ’me aka be a u file metsi a kollang’” (Johanne 4:10).

Karabo ea mosali ea ba joalo ka ea Nikodema, ea botsitseng, “‘Seo seka ba joalo joang?’” (Johanne 3:9) boemong ba tsoalo e ncha. O ile a botsa, “‘Ha u na sekhello sa ho kha, le seliba se sekoti; metsi ao a kollang u a nkile kae na?’” (Johanne 4:11). Liketsahalong tsa bobeli, Jesu o ne a ba supa (e mong, moruti ea tumileng oa Mojuda; e mong, mosali oa Mosamaria oa semelo se eisehang) linneteng tse fetisang tsa semoea tseo ba neng ba hloka ho li utloa le ho utloisisa. Ketsahalong ka ’ngoe, Jesu hantle o ne a ba bolella ntho e le ’ngoe: ba ne ba hloka maiphehlelo a pako.

`Ke boemo bofe ba Testamente ea Khale boo polelo ea Jesu ea metsi a kollang bo ipapisitseng le bona? (Jer. 2:13, Sak. 14:8).`

Metsi a bohlokoa bakeng sa bophelo; batho ba keke ba phela kantle ho metsi, ’me hape metsi e ka ba setšoatšo se matla le se loketseng bakeng sa bophelo bo sa feleng hape. Ke ka hoo, Jesu a reng, “‘E mong le e mong ea noang metsi ao ke mo neang ’ona, a ke ke a nyoroa le ka mohla o le mong, ’me metsi ao ke mo neang ’ona, e tla ba ka ho eena seliba sa metsi a phallelang bophelong bo sa feleng’” (Johanne 4:14).

`Bala Johanne 7:37, 38. Jesu o reng ho rōna ka litemana tsee, ’me joang re bang le maiphihlelo a seo a se tšepisang moo?`