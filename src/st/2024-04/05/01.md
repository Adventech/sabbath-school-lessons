---
title:  Bopaki ba Basamaria
date:   26/10/2024
---

### Bala Bakeng sa Thuto ea Beke ena
Johanne 4:1–42; Johanne 3:26–30; Jer. 2:13; Sak. 14:8; Ezek. 36:25–27.

> <p>Temana ea khopolo</p>
> “Ba ne ba re ho mosali: Ha re sa lumela ka lebaka la polelo ea hao; hobane re ikutloetse, ’me rea tseba hobane eoa ke Kreste ruri, ’Moloki oa lefatše’” (Johanne 4:42).

Basamaria e ne e le bo mang? ’Muso o ka leboea oa Iseraele o ile oa isoa kholehong ke Baassyria ka selemo sa 722 B.C. ho tlisa botsitso ba sepolotiki, Baassyria ba ile ba qhala batšoaruoa ba bona hohle ’musong. Ka tsela e tšoanang, batšoaruoa ba tsoang linaheng tse ling ba tlisoa ho aha ’musong o ka leboea, ’me bana ea e ba Basamaria, ba ileng ba ithomela mokhoa oa bona oa bojuda.

Likamano leha ho le joalo, li ne li se ntle lipakeng tsa bona le Bajuda. Ka mohlala, Basamaria, ba ne ba sebetsa kahlanong le khaho bocha ea tempele ho khutleng ha Bajuda Babylona. Basamaria, ka nako eo, ne se ba hahile Tempele ea bona, thabeng ea Gerezime. Empa temepele ena e ile ea senngoa ke ’musi ba Bajuda Johanne Hyrcanus ka 128 B.C.

Ka nako ea Kreste, hloeano ena e ile ea tsoela pele. Bajuda ba ne ba nena Basamaria ka hohle ka moo ho ka khonehang. Leha khoebisano e ne e ntse tsoela pele, ho kopana ho hong e ne e le manyala. Bajuda ba ne ba ke ke ba alima ho tsoa ho Basamaria kapa ho hauheloa ke bona. Tlasa boemo bona, Johanne o pheta kopano lipakeng tsa Jesu, le mosali selibeng, le batho ba motse oa Samaria oa Sikare.

_*Ithute thuto ea beke ena ho lokisetsa Sabatha sa la 2 Pulungoana._