---
title:  Ho Ithuta Haholoanyane
date:   01/11/2024
---

Bala Ellen G. White, “At Jacob’s Well,” pp. 183–195, in The Desire of Ages.

“Hang hang hoba a mo fumane Mopholosi mosali oa mo-Samaria o ile a tlisa ba bang ho eena. A ipaka e le morumuoa ea khonang ho feta barutuoa ba hae. Barutuoa ha ba ea bona letho Samaria ho bontša hore ke tšimo e khothatsang. Mehopolo ea bona e ne e tsepame mosebetsing o moholo o lokelang ho etsoa kamoso. Ba ne ba sa bone hore ba potiloe ke kotulo e lokelang ho bokelloa. Empa ka mosali eo ba neng ba mo nyelisa, motse ohle o ile oa tla ho mamela Mopholosi. A nka leseli hang ho le isa ho batho ba habo.

“Mosali enoa o emela ho sebetsa ha tumetsa e sebetsang ho Kreste. Morutuoa e mong le e mong oa ’nete o tsoalloa ’musong oa Molimo e le morumuoa. Ea noang metsi a kollang o fetoha seliba sa bophelo. Moamoheli o fetoha mofani. Mohau oa Kreste moeeng o joalo ka seliba lehoatateng, se runyang ho nchafatsa tsohle, le metsi a bophelo.”—Ellen G. White, The Desire of Ages, p. 195.

**Lipotso tsa Puisano**:

`Ka sehlopheng, sheba likarabo tsa hao tsa potso ea ho qetela ea Sontaha. A ko e tšepahalle haholo fela. Ke lintho life tseo ho leng lihlong ho bua ka tsona le lipelaelo tse fumanoang moetlong oa heno tse ka sitisang haholo bopaki ba hao ho ba bang?`

`U nahana ke hobaneng ha Jesu a ile a fumana kamohelo e mofuthu hara ba-Samaria ho fapana le hara batho ba habo?`

`Ipehe boemong ba mosali eo oa Mosamaria. Motho ea sa tsejoeng oa tla ’me o etsa hore a tsebe o tseba liphiri tsa hae tse tebileng. Ke joang motho ofe kapa ofe, ha kakang ea sa tsejoeng, ho ka tseba lintho tsee? Ha ho makatse hore e be o ile a khahloa ke Jesu. Pale ee e lokela ho re bolella’ng ka moo Morena a tsebang tsohle ka rōna, le tse tebileng, liphiri tseo re neng re ke ke ra batla mang le mang kapa mang ho li tseba? Empa joale, mokhoa oo a sebelitseng le eena ka oona o reng ho rōna ka moo a batlang ho sebetsa le r na, le ha a tseba makunutu a rōna? Ke matšeliso afe ao re ka iphumanelang oona ’neteng ee?`

`Ke lihlooho life Evangeling ea Johanne tseo re seng re ithutile tsonaho fihlela joale bosebeletsing ba Jesu ho mosali oa mo-Samaria selibeng?`