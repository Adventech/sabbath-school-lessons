---
title:  'Boprofeta ba Testamente ea Khale ka Jesu: Karolo ea II'
date:   20/11/2024
---

Jesu o ile a re ho baetapale ba bolumeli: “‘Le botsisisa Mangolo, kahobane le lekanya hore le na le bophelo bo sa feleng ho ’ona; athe ke ’ona a mpakang’” (Johanne 5:39). Boipolelo bo hlollang boo a bo etsang ka eena!

Likhakanyo li ea fapana, empa liithuti li tiisa hore Jesu oa Nazaretha o phethahalitse makholo a boprofeta ba Testamente ea Khale. Ho sa tsotellehe palo, taba ea motho a le mong ea ho phethahatsa bo bong ba bona, leha e se e se kaofela, eea fokola. Mona le mane, e mong o tla sebelisa papiso e kang ena: nahana o tlatsa sebaka se kang sa Texas ka leoana la lichelete tsa tšepe tse ka etsang mehato e ’meli ka bophahamo e be o tlotsa e le ’ngoe ka bo pinki e be oa li kopanya. E be u nea motho ea koetsoeng mahlo monyetla o le mong hore a batle chelete eo e pinki. Ke menyetla efe ea hore, ka ho kenya letsoho hang, a ka tlang le eo e pinki?

Ha ho tika-tiko—tsoalo, bophelo, le lefu la Kreste li ile tsa porofetoa ke Testamente ea Khale, bopaki bo totobetseng ba boleng ba hae joalo ka Mesia ea lebeletsoeng. Johanne o supa litemaneng tsena tsa Testamente ea Khale hape le hape ho tiisa taba ea hore na Jesu ke mang, ’me hape, ke hobaneng re lokelang ho lumela ho eena le ho amohela pholoho eo a fanang ka eona.

**Ke eng eo sekha ka seng ho tsoa ho Evangeling ea Johanne e se senolang ka Jesu e le phathahalo ea boprofeta ba Mesia?**

`Johanne 12:13, Pes. 118:26`

`Johanne 12:14, 15; Sak. 9:9`

`Johanne 13:18, Pes. 41:9`

`Johanne 19:37, Sak. 12:10, Sak. 13:6`

`U tiile ho le ho kae ho seo u se lumetseng? Ha e ne e ba motho e mong a ka qholotsa hore na ke honaneng u lumela ho Jesu e le Mesia, u ne u tla fana ka karabo efe, ’me u ne u tla ea ho kae, ’me hobaneng, ho thusa ho sireletsa tumelo eo?`