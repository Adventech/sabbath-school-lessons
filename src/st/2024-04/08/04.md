---
title:  'Boprofeta ba Testamente ea Khale ka Jesu: Karolo ea I'
date:   19/11/2024
---

Puisanong le baetapele ba boemo ba hae, Jesu o tiisitse matla a Mangolo. Ka chalimo ea mahlo, ho ka bonahana ho sa hlokehe hore a ka etsa joalo etsoe baetapele ba bolumeli ba ne ba lumela Bibele. Leha hole joalo, le ho bona, Jesu o ntse a phahamisa matla a Mangolo, ’me o entse seo e le ho ba bontša hore na eena ke mang—ho sa tsotellehe hore na lipelo tsa bona li thatafetse ha kae, ’me ho sa tsotellehe hore na ba leka ha kae ho leka ho loantša kholiseho.

Ho sa le joalo, Johanne o tlaleha liqotsulo tse ngata tse otlolohileng ho tsoa Testamente ea Khale tse supang ho Jesu e le phethahalo pallo ea Testamente ea Khale ea Mesia.

**Ke joang litemana tse latelang tsa Testamente e Ncha le ea Khale li hokahanang? Ke hore, ke joang Testamente e Ncha e sebelisang litemana tsee ho beha bopaki ba Jesu?**

`Johanne 1:23, Esa. 40:3`

`Johanne 2:16, 17; Ps. 69:9`

`Johanne 7:38, Jer. 2:13`

`Johanne 19:36, Num. 9:12`

E seng fela Johanne, empa le Petrose, Paulose, Mattheu, Mareka, Luka, le lingoli tsohle tsa Testamente e Ncha, ka tlasa tšusumetso ea Moea o Halalelang, nako le nako ba tiisa ka moo bophelo, lefu, tsoho le nyolohelo ho ea teroneng ea Molimo ha Jesu oa Nazaretha tsohle e bile phethahalo ea boprofeta ba Testamete ea Khale.

’Me laha Jesu khafetsa a ne a supa barutuoa Mangolong, a neng a boletse e sa le pele ka bosebeletsi ba hae—ke nang barutuoa qetellong, ba ileng ba utloisisa Mangolo a neng a supa ho eena? E bile ka mora hore a shoe le ho tsoha le ho hlaha ho bona, qetellong, ba ileng ba utloa. “Eitse hobane a tsohe bafung, barutuoa ba hae ba elelloa hobane o ne a ba boleletse taba eo; ’me ba lumela Lengolo, le taba e neng e boletsoe ka Jesu” (Johanne 2:22; sheba hape Johanne 20:9).