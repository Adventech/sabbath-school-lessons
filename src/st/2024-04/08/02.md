---
title:  Lipontšo, Mesebetsi, le Meeka
date:   17/11/2024
---

Holima mehlolo e ikhethang eo Johanne a e sebelisitseng ho supa Jesu e le Mesia, u boetse hape o tlalehile ka biphara ka lipontšo, mesebetsi le meeka eo Jesu a e entseng. Lipontšo le meeka, ka bo tsona, e ne e se bopaki ba bo-Mesia, hobane baporofeta ba bangata, ka linako tse ling le ba bohata, le bona ba etsa mehlolo. Johanne ha aka a tlaleha mehlolo hobane e supa ho ra mehlolo fela. Lipontšo tseo Johanne a ngotseng ka tsona li ne li na le semelo se ikhethang sa ho supa ho Jesu e le Mesia le ho bontša hore, ruri, o tsoa ho Molimo Ntate ka sebele.

`Bala Johanne 5:17, 20, 36–38. Litemana tsee li hlalosa likamano tsa Jesu le Molimo Ntate joang, haholo boemong ba lipontšo?`

Jesu o sebelisitse lipontšo ho bontša tšebetso le likamano tse haufi le Ntate. Bobeli e ne e le ntho e le ’ngoe. Mesebetsi e bontšitse seo hore “‘Ntate o ka ho ’na, le ’na ke ka ho eena’” (Johanne 10:38; sheba hape Johanne 14:10, 11.)

Sepheo sa Jesu sa ho tla e ne e le ho etsa mesebetsi ea ea mo romileng, e le hore mesebetsi ena e tle e bonahatsoe lefatšeng. Ke hore, o tlile ho etsa mesebetsi eo Ntate a mo rometseng ho e etsa, ’me mesebetsi eo a e entseng e paka ka ho hlaka hore, o tsoa ho Ntate.

’Me joalo ka ha re bone, ho sa natsoe matla lipontšo le mapaki ho tsoa bathong, batho ba ntse ba ikhethetse ho se lumele.

Baetapele ba bolumeli ba ile ba botsa Jesu, “‘U tla re lika-likisa ho fihlela neneng? Ekare ha u le Kreste, u re bolelle phatlalatsa.’ Jesu a ba araba, a re: Ke se ke le boleletse, ’me ha lea ka la lumela; mesebetsi eo ke e etsang ka lebitso la Ntate ke ena e mpakang’” (Johanne 10:24, 25).

Ha e ne e ba Jesu o ne a ka hla a iphatlalatsa a re ke Mesia, baetapele ba bolumeli— ba ne ba batla eng kapa eng khahlanong le eena—ba ka be ba ile ba ineha eena. Ka ho tseba sena, Jesu ho e-na le hoo, a supa mesebetsi eo a e entseng. Ha e be e ba Jesu o ne a itse ke Kreste, ba ne ba tla batla ho latola seo. Empa ba ka hana lipontšo joang, mesebetsi, le meeka? Ena e ne e le mapaki a matla a hore na ke mang le ho re na o tsoa ho kae.

`Ke joang re ka itšireletsang hore re se be le lipelo tse thatafetseng tseo re li bonang hara baetapele baa? Ke ka litsela life re ka loanang khahlamong le mosebetsi oa Molimo maphelong a rōna?`