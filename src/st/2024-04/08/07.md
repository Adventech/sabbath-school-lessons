---
title:  Ho Ithuta Haholoanyane
date:   22/11/2024
---

Bala Ellen G. White, “‘Let Not Your Heart Be Troubled,’” pp. 662–680, in The Desire of Ages.

“Joalo ka letlotlo la khauta, ’nete e ne e tšepetsoe sechaba sa Ba-Heberu. Moruo oa Sejode ka ho ba le motekeno oa leholimo, o ne o thehiloe ke Kreste ka bo eena. Ka litšoantšo le lipapiso linnete tse kholo tsa topollo li ile tsa koaholla. Empa ha Kreste a tlile, Bajuda ha ba ka ba mo lemoha eena eo papiso tseo li neng li supa ho eena. Ba ne ba na le lentsoe la Molimo matsohong a bona; empa meetlo eo ba neng ba e neana moloko ho isa molokong o mong, ’me botoloki ba batho ba Mangolo, bo ile ba pata ’nete joalo ka ha e le ho Jesu. Bohlokoa ba Semoea ba lingoloa tse halalelang ba lahleheha. Ntlo ea letlotlo lohle e ne e buletsoeg bona, empa ha ba ea ka ba tseba.

“Molimo a patele batho ’nete ea hae. Ka mekhoa ea bona ea tšebetso ba etsa hore e sirele ho bona. Kreste o ile fa Bajuda bopaki bo feletseng ba hore ke Mesia; empa lithuto tsa hae li ne li mema phetoho maphelong a bona. Ba bona hore ha ba amohela Kreste, ba lokela ho lahla mekhoa le meetlo ea bona, boikhabo le liketso tsa bona tse sa lokang. Ho hlokeha sehlabelo ho amohela ’nete eaka ho sa feleng e sa fetoheng. Ka hona ba ne ba ke ke ba lumela bopaki bo phethahetseng boo Molimo a neng a ka fana ka bona ho tiisa tumelo ho Kreste. Ba ne ba bolela ba lumela Mangolo a Testamente e Ncha, empa ba hana ho amohela bopaki bo fuperoeng moo malebana le bophelo le semelo sa Kreste. Ba ne ba tšaba hore e se re mohlomong ba kholiseha ’me ba qobelleha ho lahla mehopolo eo ba e fupereng. Letlotlo la Evangeli, tsela, le ‘Nete le Bophelo, li ne li le mahareng a bona, empa ba latola mpho e kholohali e neng e ka fanoa ke leholimo.”—Ellen G. White, Christ’s Object Lessons, p. 105.

**Lipotso tsa Puisano**:

`Ke joang boprofeta bo phethahetseng bophelong ba Jesu bo ahang tumelo?`

`Ke litšetiso life tse tharo kapa tse ’ne tse neng li eme tseleng ea baetapele ba bolumeli ho lumeleng ho Jesu? Ke joang metheo e tšoanang e ka itlhahisang kajeno?`

`A ko itekole ’me u shebe moo tšepo ea hao e lutseng kajeno. Ke mehato efe eo u nahanang e ka matlafatsa tumelo ea hao?`

`Karabo ea hao potsong ea ho qetela ea thuto ea Mantaha e re ruta eng ka matla a Mangolo, ’me ke hobaneng re lokelang ho latola sohle se tlisang pelaelo matleng le qetong ea Mangolo?`