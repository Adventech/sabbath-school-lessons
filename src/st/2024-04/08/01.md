---
title:  Boprofeta bo Phethahetseng ba Testamente ea Khale
date:   16/11/2024
---

### Bala Bakeng sa Thuto ea Beke ena
Johanne 5:17, 20, 36–40, 46, 47; Johanne 13:18; Johanne 17:12; Jer. 2:13; Sak. 9:9; Johanne 8:12–30.

> <p>Temana ea khopolo</p>
> “‘Empa ’na ke na le bopaki bo boholo ho joa Johanne; hobane mesebetsi eo ke e neiloeng ke Ntate hore ke e etse, ke eona e mpakang hore Ntate o nthomile’” (Johanne 5:36).

Re ka bona hape le hape bukeng ea Johanne lintho tsohle tseo Jesu a li boletseng le ho li etsa tse senolang hore, e, ke Mesia (hammashiach),

Kreste, o tlile Iseraeleng. ’Me o tlile, hantle, e le emong oa bona, mojuda ea hlahetseng Bethlehema, joalo ka ha Mangolo a boletse.

Empa, joalo kaha Johanne a ngotse, “Le ne le le lefatše le hlahile ka lona, me lefatše ha lea ka la le tseba” (Johanne 1:10).

O ne a le lefatšeng, lefatše le entsoe ka eena, empa lefatše ha lea ka la mo tseba? Eo ke polelo e makatsang. ’Me joalo ka ha re bona ho Johanne le lievangeling tse ling, batho ba bangata ba ne ba sa mo tsebe leha ba ne ba lokela hore ebe ba mo tsebile, haholo ka lebaka la lintho tsohle tseo a li entseng le ho li bolela. ’Me, ka ho fetisisa, ka baka la hobane mangolo a Testamente ea Khale a ne a supa ho eena.

Bekeng ena re tla sheba litsela tse ngata tseo Johanne a senotseng Jesu e le Mesia, ’me hape, re tla sheba hore na hobaneng batho ba bang ba ile ba tsoela pele ho mo latola—ho natsoe mabaka a matla a tiisang hore ke Kreste.

Re ka ithuta eng liphosong tsa bona?

_*Ithute thuto ea beke ena ho lokisetsa Sabatha sa la 23 Pulungoana._