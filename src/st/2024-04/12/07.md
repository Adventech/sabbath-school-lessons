---
title:  Ho Ithuta Haholoanyane
date:   20/12/2024
---

Bala Ellen G. White, “‘Ho Phethehile,’” pp. 758–764; “‘The Lord Is Risen,’” pp. 779–787; and “‘Why Weepest Thou?’” pp. 788–794, in The Desire of Ages. Sheba hape, Clifford Goldstein, Risen: Finding Hope in the Empty Tomb (Nampa, ID: Pacific Press, 2020).

“Pilato o ne a labalabela ho pholosa Jesu. Empa a bona hore a keke a etsa seo, ’me le ho atleha ho sireletsa boemo le tlotla ea hae. Ho ena le ho lahleheloa ke matla a hae a lefatšeng, a khetha ho thakhisa bophelo bo se nang molato. Ke ba bangata ha kae, ho baleha tahlehelo le bohloko, boemong bo tšoanang, ba thakhisang motheo. Letsoalo le mosebetsi li supa ka tsela e ’ngoe, ’me thahasello bo-’na li supa e sele. Maqhubu a fokela ka matla sebakeng se fosahetseng, ’me ea ineakanyang ka bokhopo o tla lahlehela lefifing le letšo la molato.”—Ellen G. White, The Desire of Ages, p. 738.

“Kreste haa ka a nehela bophelo ba hae ho fihlela la a phethile mosebetsi oo a tletseng ho o phetha, ’me ka phafumoloho ea ho qetela a phatlalatsa, ‘Ho phethehile.’ Johanne 19:30. Ntoa e ne e hapiloe. Letsoho la hae le letona le le halalelang li mo fumanetse tlholo. Joalo ka Mohloli o hlomile folakha ea hae liphahameng tsa ka ho sa feleng. Na ho ne ho se nyakallo hara mangeloi? Leholimo lohle la hlola tlholong ea Mopholosi. Satane o ne a hlotsoe, ’me a tseba hore ’muso oa hae o ne o lahlehile. “Ho mangeloi le mafatše a sa oelang, poboli e reng, ‘Ho phethehile,’ e bile le bohlokoa bo tebileng. E ne e le bakeng sa bona le bakeng sa rōna mosebetsi o moholo oa topollo o neng o phethetsoe. Bona le rōna re natefeloa ke litholoana tsa tlholo ea Kreste.”—Ellen G. White, The Desire of Ages, p. 758.

**Lipotso tsa Puisano**:

`Ke mokhoa ofe oa ho etsa liqeto o ka re thusang ho qoba ho etsa liphoso tse entsoeng ke Pilato?`

`Hobaneng Jesu a ile a lokela ho shoa sebakeng sa rōna? Hobaneng ane a lokela ho ba ea nkang sebaka sa rōna? Hobaneng lefung la hae re ne re lokela hore re fumane pholoho? Ke liratsona life tsa Lengolo tse tšehetsang karabo ea hao?`

`Ke kamano efe lipakeng tsa bopaki ba Lengolo le bopaki ba nalane ha ho tluoa ho lumeleng tsoho ea Jesu? Ke hore, ke bopaki bofe ba nalane boo ka matla bo tiisang tsoho ea Jesu?`

`Nahana ka 1 Ba-Korinthe 15:12–20. Ke joang motho aka utloisisang taba ea hore, kantle ho tsoho ea Kreste, “ekaba le ba ithobaletseng ho Kreste ba timetse” (1 Ba-Kor. 15:18), ha e ba ba “ithobaletseng ho Kreste” hang-hang ba ea leholimong? Ke joang mantsoe a Paulose moo a tiisang ’nete ea hore bafu ba robetse ho fihle tsoho ho khutleng ha Kreste?`