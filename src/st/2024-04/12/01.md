---
title:  'Hora ea Khanya: Sefapano le Tsoho'
date:   14/12/2024
---

### Bala Bakeng sa Thuto ea Beke ena
Johanne 18:33– 19:5; Johanne 19:17–22; Johanne 19:25–27; Luka 2:34, 35; Johanne 20:1–18; 1 Ba-Kor. 15:12–20.

> <p>Temana ea khopolo</p>
> “Pilato a re ho eena: ‘Ke hore, u morena na?’ Jesu a mo araba, a re: ‘Ua bolela, ke morena; ke tsoaletsoe hona, ’me ke tletse hona lefatšeng, ke tle ke pake ’nete. E mong le e mong eo e leng oa ’nete, o utloa lentsoe la ka’” (Johanne 18:37).

Thakhiso le tsoho ea Jesu ke tlhoro ea Johanne. likhaolo tsa pele tse leshome li akaretsa lilemo tse tharo le halofo; likhaolo tsa 11–20, ka ho le leng, li akaretsa beke kapa tse peli.

Lievangeli tse ’ne li bontša lefu la Jesu ka litsela tse fapaneng. Leha litlaleho tsa tsona li lumellana, sengoli ka seng se tiisa lintlha tsa bohlokoa tse lumellanang le lihloho tsa evangeli ea hae. Mattheu o tiisa ho phethahala ha Lengolo; Mareka o tiisa ho tšoana ha kolobetso le sefapano; ’me Luka o shebana le sefapano e le pholo le pholoho (pale ea sesinyi sefapanong).

Empa Johanne o hlahisa sefapano e le ho tlotloa ha Jesu, haholo ho matahane le taba ea hora, eo ho buuang ka eona makhetlo a ’maloa bukeng eohle (Johanne 7:30, Johanne 8:20, Johanne 12:27). Khopolo ena ea ho tlotloa ke setšoantšo se makatsang kaha ho thakhisoa e ne e le tsela e mpe le e hobosang ka ho fetisa ea ho shoa eo Maroma a neng a e sebelisa. Khanyetsano ena e supa ka botebo mohlolo oo Johanne a o senolang: Jesu o shoa ka lihlong, empa, ka nako e tšoanang, ke tlotloa ea hae e le Mopholosi.

_*Ithute thuto ea beke ena ho lokisetsa Sabatha sa la 21 Tšitoe._