---
title:  ’Nete Ke Eng?
date:   15/12/2024
---

Ho Johanne 18:28–32, qoso ea Jesu ha e hlalosoe ka botlalo. Taba e ho Jesu ea tlisitsoeng ka pele ho Ponse Pilato.

`Bala Johanne 18:33–38. Pilato le Jesu ba ile ba bua ka eng?`

’Musisi a botsa Jesu hore na ke morena oa ba-Juda (Johanne 18:33). Ke sesupo sa pele ho boemo bona empa e ke ke ea sba sa ho qetela. Jesu o botsa Pilato hore na o botsa sena ka bo eena kapa na u utloile ba bang ba re ke eena na. potso ea hae e fetola litaba ho ’musisi, ho botsa hore na o utloisisa eo a buang le eena na. ’Mali o se a ntse a tseba hore Jesu ke Morena. Na ’musisi o tla tseba?

Pilato o arabela ka potso ea hae: “‘Na ke mo-Juda, na? sechaba sa heno le baprista ba baholo ba u neetse ho ’na; u entse’ng?’” (Johanne 18:35). Hantle, e ne le ho ikhamisa khobe, ho lekeha ho tebileng ho se boleloang ke potso ea Jesu. E bile khato ea pele ea ’musisi ho hatela hole le ’nete, a lumella boahloli ho thibela pono ea hae.

Jesu o arabela ka hore ’muso oa hae ha se oa lefatše lena (Johanne 18:36). Pilato a lekanya ka hoo hore Jesu o bolela hore ke morena (Johanne 18:37). Sena se isa tlhalosong ea bohlokoa ea Jesu eo a neng a tsoaletsoe ho ba paki ea ’nete le hore motho e mong le e mong “‘oa ’nete’” o utloa lentsoe la hae (Johanne 18:37).

Pilato joale oa botsa, “‘’Nete ke eng?’” (Johanne 18:38). Empa ha a emele karabo. Empa o ea kantle ho leka ho pholosa Jesu letšoeleng.

’Nete ke taba Evangeling ea Johanne. Joalo ka Lentsoe la ka ho sa felang (logos, Johanne 1:1–5), Jesu ke Leseli le ’Nete. Tsena tsohle li khahlanong le lefifi le leshano. O tletse mohau le ’nete (Johanne 1:14). Mohau le ’nete li tlile ka eena (Johanne 1:17). Johanne Mokolobetsi o pakile tsa ’nete (Johanne 5:33). Jesu o netefalitse hore Ntate ke “’Nete” (Johanne 7:28). Jesu k abo eena o utloile ’nete ho tsoa ho Ntate oa hae (Johanne 8:40). Jesu ke “Tsela, le ‘Nete le Bophelo” (Johanne 14:6). Lentsoe la Molimo ke “’nete” (Johanne 17:17). Ho sa natsoe potso ea hae, Pilato o ile a lahleheloa ke monyetla oa hae oa ho tseba ’nete ka lebaka la boahloli ba hae, liqeto tsa hae tsa hohlana, le khatello tse mo tobileng.

`U utloisisa taba ea Jese e le ’Nete joang?`