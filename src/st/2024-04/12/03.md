---
title:  Bonang, Motho!
date:   16/12/2024
---

`Bala Johanne 18:38–19:5. Ke joang Pilato a lekileng ho susumetsa sechaba ho kopela Jesu tokoloho?`

Pilato ha aka a emela karabo ho tsoa ho Jesu malebana le ’nete. Empa, o ile a tsoa le ho leka ho susumetsa sechaba. Ka ho buisana le bona ho e-na le ho lokolla Jesu hore a ikele, Pilato a ipeha ka moo thakali e fatelang. Baetapele ba hlokomela hore ba ka ela ’musisi ka liphalana ka letšoele.

Pilato o supa moetlo oa ho lokolla motšoaruoa ho ikela ka nako ea Paseka le ho botsa batho hore na ba batla a ba lokolle “morena oa ba-Juda na.” Se makalitseng, ka mohlolo, batho ba kopa ho lokolleloa setlokotsebe se bitsoang Barabbase ho e-na Jesu ea se nang molato.

Joale ho qalelloa ho soma le ho nyelisa Jesu. Masole a Roma a etsa mofapa-hlooho oa meutloa, ba mo apesa purapera e pherese, e be ba ntse ba tla ho mo soma le mo bitsa morena oa ma-Juda. Mofuta ona oa tumeliso ka masole o tla tšoana le tsela eo ba lumelisang ’musisi, empa mona e etsoa ka ho soma.

Ka ho bapalla khauhelong ea batho, Pilato o bonahala a ne a batla tsela ea ho lokolla Jesu. O ntšetsa Jesu ntle a roetse mofapahlooho oa meutloa le seaparo se pherese. Pono, e sa hlalosoang ke Johanne, e bontša Jesu a nyelisoa ka seaparo sa marena, ha ’musisi a biletsa sechaba ho “‘Bona, motho!’” (Johanne 19:5). Sena se hopotsa ’mali ka mantsoe a Johanne Mokolobetsi ho Johanne 1:29, “‘Bonang, ke konyana ea Molimo, e tlosang libe tsa lefatše!’” Ho ea hlolla hore ’musisi oa mohetene o hlahisa Mesia ka seaparo sa borena kapele ho Iseraele.

Leha hole joalo, joalo ka ha Johanne 19:6–16 e bontša, bongata bo hoeletsa hore Jesu a thakhisoe, ka polelo ea hae ea hore ke Mora oa Molimo. Sena se tšosa Pilato ea lekang ka hohle ho lokolla Jesu. Empa baetapele ba tiisa qetello ea Jesu ka ho bolela hore ho mo lokolla ke ho hanyetsa Sesare. Ba tseba hore botšepehi ba Pilato ho Sesare bo bolela hore a ke ke a lokolla motho ea ipolelang a lekana le Sesare. Baetapele ba re ha ba na morena e mong ha e se Sesare. Ke hona, lehloeo la bona le tebileng ho Jesu la fetisa lithasello tsa bona tsa naha. Ho tlosa Jesu hara bona, ba ne ba ikemiselitse ho lahla le taba ea boikemelo ba bona e le sechaba.

`Ho tšosa hakakang—’musi oa mohetene o batla ho lokolla Jesu ha baetapele ba semoea ba sechaba, ba neng ba lokela hore ba mo hlokometse, ba ne ba ’matla a thakhisitsoe! Ke lithuto life tseo re ithutang tsona moo?`