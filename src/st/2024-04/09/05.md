---
title:  Ho Latola Mohloli oa Bophelo
date:   27/11/2024
---

Tse ling tsa litlaleho tse bohloko Lengolong lohle li hlaha Evangeling ea Johanne. “’Me leseli le khanya lefifing, ’me lefifi ha lea ka la le amohela....

[Leseli] le ne le le lefatšeng, ’me lefatše le hlahile ka lona, ’me lefatše ha lea ka la le tseba. Le ne le tle habo lona, ’me ba habo lona ha ba ka ba le amohela” (Johanne 1:5, 10, 11). “EA LENG TENG” o ile a latoloa ke ba bangata ba sechaba sa habo. Haho makatse hore ha morao Paulose oa hlokomelisa, “Le se ke la lahla tšepo ea lōna” (Heb. 10:35). Joalo kaha re se re bone hape le hape, Kreste o ile a latoloa hobane batho ba sa ka ba amohela Lentsoe la hae.

“Mokhoa oa morao oa botho oa ho nahana o qala ka khoao. Batho ba botsa sohle e le ho batla ’nete. Se phonyohang mollong oa lihlahlobo ba se amohela e le tsebo e phethahetseng, eo motho a behang tumelo ea hae ho eona. Ba bang ba sebelisa mokhoa o tšoanang ho Bibele, ba tlisa sohle lipotsong tlasa mahlale, nalane, kelello, filosofi, boepi, kapa tlhaho e le ho batla seo e leng ’nete ka hare ho Bibele. Mokhoa oo ka bo oona o qalileng le ho hahuoa ka pelaelo boemong ba Mangolo. Kreste o ile a botsa; ‘Etlare ha Mora motho a e-tla, na o tla fumana tumelo e le teng lefatšeng na?’ (Luka 18:8).”—E. Edward Zinke le Roland Hegstad, The Certainty of the Second Coming, (Hagerstown, MD: Review and Herald Publishing Association, 2000) p. 96.

`Bala Numere 13:23–33. Ke eng se neng se etsa phapano pakeng tsa litlaleho tse peli tse tlisitsoeng ke lihloela ho tsoa Kanana?`

Sebe sa Ba-Heberu ha ba ne ba le Kadesh Barnea e bile ho ba le pelaelo ka Lentsoe la Molimo. Molimo o ne a ba boleletse hore ba ee le ho hapa naha. Lihloela tse leshome le metso e ’meli li ne li rometsoe Kanana ho hloela naha. Ba khutlile le litlaleho tse peli. Bongata ba fana ka tlaleho e fosahetseng. Ho na le lifonthoane naheng eo, metse e marako, libetsa tseo re esong ho li bon haesalee, le mabotho a koetlisitsoeng hantle. Ha e le rōna, re bile makhoba lefatšeng la Egepeta ’me ha re na koetliso ea sesole. Lihloela tse leshome tsa khetha hore che, ba ipapisitse le bopaki boo ka chebo ea botho bo neng bo hlolla. Lihloela tse peli tsa khetha, e, ba ipapisitse le tume holima matla a hlollang a Lentsoe la Molimo.

`Re ka qoba joang ho etseng phoso e tšoanang le e entsoeng moo? ’Me hape, re qoba joang ho etsa lintho ka bofofu kapa booatla ka ho lumela hore re etsa thato ea Molimo, ’me joale re ke ke ra hloleha?`