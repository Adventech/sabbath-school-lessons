---
title:  Kotlo/Thohako
date:   28/11/2024
---

“Ea lumelang ho eena ha a ahloloe; empa ea sa lumeleng o se a ahlotsoe, kahobane ha a ka a lumela lebitso la Mor’a Molimo ea tsoetsoeng a ’notši. E mong le e mong ea etsang bobe, o hloile leseli, ’me ha a tle leseling, mesebetsi ea hae e tle e se ke ea khalemeloa. Empa ea etsang ’nete, o tla leseling, mesebetsi ea hae e tle e bonahatsoe hore e etselitsoe Molimo” (Johanne 3:18–21; bapisa le Johanne 1:10).

`Hobaneng batho ba tla kahlolong? Johanne 3:18, 36; Johanne 5:24, 38; Johanne 8:24; Johanne 12:47.`

Tatolo ea Jesu Kreste, Leseli la lefatše, ho re siea re bulehetse pelaelo le tekong ea diabolosi. Ke ho furalla leseli ho ea lefifing.

Eva o ile a fuoa leseli la hore na a sebetse joang ka sefate se bohareng ba serapa. Satane o ile a mo leka hore a tlise leseli lipotsong. A beha lentsoe la Molimo tekong ka hore Molimo ea lerato a ke ke a timetsa libopuoa tseo a li bopileng. A boela hape a tšepa seo boikutlo ba hae bo mo bolellang sona. Noha e ne e jele tholoana ’me e na le matla a ho bua. Mohlomong noha e nepile. Ha nka nka tholoana, nka ba joalo ka Molimo! A thetsitsoe, a furalla leseli. ’Me monna oa hae a khetha tsela e tšoanang.

`Bala Mattheu 4:1–4. Ke metheo efe eo Kreste a e sebelisang lefelleng la teko e thibelang lithetso tsa Satane?`

Kreste o ne a ena le lisebelisoa tse tšoanang tsa monahano le tsa batho tse neng li sebelisoa ke Adama le Eva, linatla tsa boholo-holo, le Ba-Iseraele Kadesh Barnea. Aka be a botsitse hore na hobaneng Molimo o lerato a ka tlohela Mora oa hae lefelleng matsatsi a mashome a mane le masiu a teng a se na lijo le tšireletso. Hape aka be a lekile bo-Mora ba hae—ke tla fetola majoe ana bohobe! Empa arabela ka Lentsoe la Molimo. O ne a sebetsa ka lintho tsa leholimo ho e-na le mekhoa khopolo ea lefatše. Ho bobebe hakakang hore e be a ka buella tsela ea hae ea ho etsa qeto e fosahetseng, eo batho ba bangata, le batho ba tumelo, hangata ba e etsang.