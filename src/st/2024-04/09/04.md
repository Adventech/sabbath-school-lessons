---
title:  Ho Lumela le Tsoalo e Ncha
date:   26/11/2024
---

`Bala Johanne 1:12, 13. Ke mehato efe e hlalositsoeng moo ka ho ba Mokreste?`

Johanne o ngotse evangeling ea hae e le hore re tle re lumele ho Jesu le hore ka ho lumela re tle re be le bophelo bo sa feleng lebitsong la hae (Johanne 20:31). Ho Johanne 1:12, 13, mokhoa ona o hlalosoa ka likhato tse peli. Ea pele, rea mo amohela, ke hore, ho lumela ho eena. Ea bobeli, o re fa matla le tokelo ea ho ba bana ba Molimo, ba hlalosoang temaneng ea 13 e le ba tsoetsoeng ke Molimo. Ka hona, hona le karolo ea botho le ea leholimo ea hoba Mokreste. Re lokela ho etsa ketso ea ho lumela, ho mo amohela, ho bulehela leseli, empa ke eena ea nchafatsang pelo.

Ha e le hantle, tumelo ka bo eona ke mpho ea Molimo e tlang ka ho utloa Lentsoe la hae (Ba-Rom. 10:17). “E le ho ba le tumelo e phelang ea ’nete ho Kreste, re lokela ho mo tseba joalo ka ha a bonahalitsoe lentsoeng la hae.”—Ellen G. White, Fundamentals of Christian Education, p. 433. “Moea o sebetsang holima kelello ea motho e boneselitsoeng, o bopa tumelo ho Molimo.”—Ellen G. White Comments, The Seventh-day Adventist Bible Commentary, vol. 7, p. 940.

Ba lumelang kapa ho amohela Mora e le Mesia ba amohela bophelo bo sa feleng. Johanne hape o tiisa taba ea ho amohela kapa ho lumela Lentsoe leo Jesu a le buileng (Johanne 5:24, 38, 47). Ke mosebetsi oa Moea o Halalelang ho tlisa kholiseho (Johanne 16:7, 8; bapisa le Ba-Rom. 8:16).

`Bala Ba-Roma 8:16. Ke motheo ofe ka pholoho ho Jesu o fumanoang moo?`

Tumelo, tumelo ea Bibele, e itšetlehile holima mosebetsi oa Moea o Halalelang pelong tsa rōna, ke motheo oa tumelo ea rōna. “Tumelo... tlhohonolofatso e kholo– leihlo le boneng, tsebe e utlong.”–Ellen G. White, In Heavenly Places, p. 104. Mokhoa katamelo ea botho tumelong o bolela ha re lokela ho fumana motheo, mokhoa oa tumelo, e be ho lumela. Ka hlakoreng le leng, mokhoa oa Bibele oa katamelo o bolela hore tumelo ke motheo, mpho e tsoang ho Molimo (Ba-Efe. 2:8, 1 Ba-Kor. 1:17–24, 1 Ba-Kor. 2:1–6). Re qala ka motheo oa tumelo, e be ho tloha moo re hola kutloisisong le mohaung.

`Ha e ba motho e mong a ne a ka u botsa hore na tumelo ea hao e itšetlehile holima eng, u tla araba joang?`