---
title:  Mohloli oa Bophelo
date:   23/11/2024
---

### Bala Bakeng sa Thuto ea Beke ena
Johanne 1:4; Johanne 10:10; Johanne 1:12, 13; Johanne 6:61–68; Num.13:23–33; Matt. 4:1–4.

> <p>Temana ea khopolo</p>
> “‘Ke nna Tsela, le ‘Nete le Bophelo. Ha ho ea tlang ho Ntate ha e se ka ’na’” (Johanne 14:6).

Evangeling ea Johanne, ha a botsoa hore na ke mang, Jesu o ile a araba ka polelo e bontšang bomolimo. “EA LENG TENG” e bile sesupo se sa thekeseleng ho Morena ka sebele, ea ileng sa hlaha ho Moshe sehlahleng

se tukang. “‘EA LENG TENG,’” A re ho Moshe (Exod. 3:14). ’Me Molimo ea tšoanang, eena “EA LENG TENG,” la “etsoa nama, ’me la aha har’a rōna le tletse mohau le ’nete, ’me re bohile khanya ea lona, e kang khanya ea Mora a ’notši ea tsoang ho Ntate” (Johanne 1:14).

Sehloho “EA LENG TENG” re potoloha bukeng eohle ea Johanne. Temana ea khopolo ea beke ena e bontša sehloho seo: “‘Ke nna Tsela, le ‘Nete le Bophelo’” (Johanne 14:6). “EA LENG TENG” ke leseli la lefatše, bohobe ba bophelo, heke kapa monyako oa linku, molisa ea molemo, le sefate sa ’nete.

Beke ena e tsoela pele ka tšenolo ea Molimo joalo ka ha re e filoe ho Johanne. Hape re sheba ka botlalo lehlakore le leng la lintho, leo, ho sa natsoe bopaki bo matla ba Jesu e Mesia, bang ba ile ba mo latola. Re tla ithuta taba ena ka mabaka a mabeli: ho qoba phoso e tšoanang, empa hape ho sheba hore na ke joang re ka khonang ho fihlela bao ba kotsing ea ho etsa phoso eo le bona.

_*Ithute thuto ea beke ena ho lokisetsa Sabatha sa la 30 Pulungoana._