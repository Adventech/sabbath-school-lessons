---
title:  Bophelo bo ne bo le ho Eena
date:   24/11/2024
---

Ho Johanne 1:1, moapostola ka ho hlaka o bolela hore Jesu ke Molimo, Mor’a Molimo. Hape, ho Johanne 1:4— “Bophelo bo ne bo le ho lona, ’me bophelo e ne e le leseli la batho”—taba ea bophelo mona e supa bophelo ba bomolimo, boteng ba ka ho sa feleng. Ka hobane a na le bophelo ka ho eena, a beha bophelo ba hae le ho bo nka (Johanne 10:17). ’Me, ka hobane a na le bophelo ka ho eena, a ka fana ka bophelo ho eo a ratang ho mo nea bona (Johanne 5:21; bapisa le Johanne 14:19).

Polelo ena bophelo (zoē) e hlaha makhetlo a 36 Evangeling ea Johanne, linoko tse ka bang 25 lekholong tsa tšebeliso ea lona Testamenteng e Ncha. Ho Johanne 1:4, 5, ntle le ho supa ho mohloli oa Bophelo lefatšeng la rōna, lentsoe le hokahana hape le pholoho. Hohle ka hare ho Johanne, taba ea bophelo (zoē) hangata e buuoa e le bophelo bo sa feleng, pallo tsa pholoho (sheba Johanne 3:15, 16, 36; Johanne 4:14, 36; Johanne 6:27, 40, 47, 54, 68; Johanne 10:27,

28). Ka hona, ea ileng a fana ka bophelo tlholehong ke eena ea tlisang pholoho, bophelo bo sa feleng, lefatšeng le lahlehileng.

`Hobaneng Jesu a tlile lefatšeng? Johanne 1:29, Johanne 3:16, Johanne 6:40, Johanne 10:10, Johanne 12:27.`

“‘’Me joalo kaha Moshe a na a fanyehe noha felleng, mor’a motho e ka khona a fanyehoe joalo; hore e mong le e mong ea lumelang ho eena a se ke a timela, a mpe a be le bophelo bo sa feleng’” (Johanne 3:14, 15).

Joalo ka ha noha ea koporo e ile ea nka sebaka sa Ba-Iseraele ba neng lonngoe ke linoha, joale Jesu o nkile sebaka ra rōna, rōna ba neng ba lihetsoe ke sebe. A nka kotlo eo e neng e le ea rōna e le hore re tle re be le bophelo boo e leng ba hae.

Kreste hape o lakatsa hore re be le bophelo ’me re bo bone ka ho fetisisa (Johanne 10:10). Ka hona, “bohle ba le amohetseng, le ba neile tokelo ea ho ba bana ba Molimo, e leng ba lumelang lebitso la lona: ba sa kang ba tsoaloa ke mali, leha e le ka ho rata ha nama, leha e le ka ho rata ha monna, ba mpa ba tsoetsoe ke Molimo” (Johanne 1:12, 13).

Kreste o tlile ho re senola Ntate. Hobane, “Molimo ha oa ka oa bonoa ke motho le ka mohla o le mong; Mora a ’notši, ea sefubeng sa Ntate, ke eena ea re tsebisitseng oona” (Johanne 1:18). Ka ho bona semelo sa Jesu, re ka bona semelo sa Ntate.

`Ke eng eo re ka ithutang eona ho tsoa bophelong ba Jesu ka semelo sa Ntate? Hobaneng tšenolo ee e le litaba tse monate?`