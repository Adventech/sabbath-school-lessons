---
title:  Mantsoe a Bophelo bo sa Feleng
date:   25/11/2024
---

`Bala Johanne 6:61–68. Ha Jesu a botsa barutuoa ba hae hore ba ka ikela ba mo siea, karabo ea Petrose e ne e bolela’ng?`

Mantsoe a Petrose ka “bophelo bo sa feleng” a qotsa sehlohong se potolohang hohle Evangeling ea Johanne. Ka bongata polelo ena ea bophelo bo sa feleng e hlaha ho Johanne 6, boemong ba phepo ea likete tse hlano (Johanne 6:27, 40, 47, 54, 68). Jesu o re ke bohobe ba bophelo (Johanne 6:35), ho bolelang hore bophelo ba hae, lefu la hae, le tsoho, ke mehloli ea pholoho ka ho sa feleng.

Polelo bophelo bo sa feleng kapa ho batlang ho tšoana ho hlaha makhetlo a 17 Evangeling ea Johanne. Polelo ena ha e supe boteng ba moea, kapa ho ba karolo ea sebopuoa sa bosafeleng, kapa taba e ’ngoe. Empa, e supa bophelong boo-ho fana ka matla a tlisang pholoho le moelelo oa bo teng ho rōna ha joale le bophelong bo sa feleng ha Kreste Morena a khutla. Joalo kaha Jesu a ile a fetoha nama, joale tsoho eo Jesu a buang ka eona ke tsoho fela eo Jesu a buang ka eona. Ke tsoho bafung, nchafatso ea bophelo boo re kileng raba le bona Edene.

`Amohela bophelo bo sa feleng joang? Johanne 3:15, 16; Johanne 5:24; Johanne 6:40, 47; Johanne 8:31; Johanne 12:46; Johanne 20:31.`

Ka tumelo fela re lumela hore Jesu Kreste o tlile ho bophelo le ho shoa sebakeng sa rōna. Kreste o tletse ho phela le ho shoa sebakeng sa rōna. Tumelo ena e tlile ho rōna mpho, empa re lokela ka boikhethelo re khethe ho inehela ho Jesu, ho baka, le ho kopa mali a hae bakeng sa tšoarelo le tlhoekiso ea libe.

Ha Jesu a botsa Petrose haeba le eena, o ne a tlo tsamaea, karabo ea Petrose, “‘Morena, re ka ea ho mang? Ke uena ea nang le mantsoe a bophelo’” (Johanne 6:68), e phahamisa taba ea pholoho le ka moo re fumanoang kateng. Ha e tsoe filosofing, nalaneng, thutong ea mahlale—mekhoa eohle ea batho ea motheo. E tsoa ho Jesu, eo—ka ho eena a nang le bophelo bo sa feleng—a fanang ka bona mahala ho bohle ba arabelang ho Moea o Halalelang, ba tla e amohela.

`Ke joang pallo ea ho ba le bophelo bo sa feleng e amang ka moo re shebang bophelo ba joale? E lokela ho amang joang ka moo re e shebang kateng?`