### Lihlooho Evangeling ea Johanne

Alutse ka hara lebenkele Tehran, Iran, seroki ea limmete sa Persia sa bapisa moru oa khale. O entsoe ka makhethe, o ne bontša pono e Switzerland: lithaba, phororo, letša, maralla a khabileng ka mefilibithi ea meru, le boholo ba leholimo le leputsoa ka maru a itjalileng.

Mang kapa mang ka lebelenkeleng leo o ne a ka nka nako a ntse a talimisisa ka botebo: palo ea mafito, boleng ba lesela la mmete, mofuta oa dye o sebelisitsoeng-tsohle tse hlahisitseng mmete oo.

Kapa motho a ka be a shebane le khoheli ea boqhetseke le bonono tse fileng mmete oo botle bo hlollang: leholimo le bonahalitsoeng ka letšeng, lehloa le lihlorong tsa lithaba, moru o lumellanang le botala bo lefifi. Mebala ea mmete e kopane le ho lumellana ka tsela e hlollang ea botle ho hlahisa pono e ntle eo karolong eo ea lithaba tsa Alps.

Kotareng ena re tla ithuta se seng se entsoeng ka boqhetseke. Mosebetsi ona ha se o tlileng ka borache letlapeng la ho taka, kapa setšoantšo se manehiloeng, kapa mmete o lohileng ka bohlale. Empa, ke Lentsoe la Molimo, joalo ka ha le boletsoe ka boqhetseke evangeling ea Johanne.

Mantsoe a na le moelelo ka hara selikalikoe sa boemo. Ho mang kapa mang ho utloisisa seo mangolo a se bolelang, a lokela ho ithutoa tlasa boemo ba teng—litemana, likhaolo, le likarolo tse latelang, le molaetsa o akaretsang oa Bibele ka bo eona. Qetellong, ka ha Bibele eohle e susumelitsoe ka Moea O Halalelang, karolo ka ’ngoe e lokela ho ithutoa ka boemo kapa moelelo oa eona eohle.

Sepheo kotareng ena e tla ba ho utloisisa molaetsa oa Evangeli ea Johanne. E ikhethile hara li-Evangeli tse ’ne, hangata e tsepame haholo puisanong ea Jesu le motho kapa ba babeli—joalo ka Nathanaele, Nikodema, mosali selibeng, motho ea omeletseng litho letšeng la Bethesda, monna ea tsoetsoeng e le sefofu, Lazaro le likhaitseli, Pilato, Petrose, kapa Thomase. Boholo ba lipale tsena li hlaha fela ho Johanne.

Evangeli ea Johanne lentsoe la Molimo leo re le bolelloang ka moapostola. Joalo fela ka Bibele eohle, Evangeli e tlile ka thato ea Molimo, ho e na le ka thato ea botho. Johanne e ne e le fela se sebelisoa se ratileng hore Moea o Halalelang o mo sebelise ho fetisa lihlooho tse ngata tse hlokolosi: lentsoe (logos), leseli, bohobe, metsi, Moea o Halalelang, bonngoe, matšoao, bopaki, le boprofeta. Lihlooho tsena li totobatsa le ho bonahatsana hohle ka hare ho Evangeli.

Boithuto ba Bibele hangata bo shebana le lentsoe kapa karolo e itseng ea lengolo. Re sheba se moelelo oa lentsoe tlotlontsoeng ea Bibele. Re sheba popeho ea puo, boemo, nalane, ’me ka ho sebelisa papiso ea mmete—re ile ra haptjoa ke ho bala palo ea mafito, mofuta oa lesela, dye, le sefahleho. Tsena tsohle li bohlokoa.

Empa ha re se keng ra lahleheloa ke setšoantšo se seholo ha re ntse re sheba tse nyenyane. Ruri joalo ka ha moetsi oa limmete oa Persia a ka isa motho e mong ponong eo e ntle ea Alpine, ho joalo le Evangeli ea Johanne e ka re isa morao nakong ea bophelo le bosebeletsi ba Jesu Kreste, eo ho mo tseba e leng bophelong bo sa feleng. Lintlha ka bo mong li na le mosebetsi, e leng ho re supisa setšoantšong se seholo, ’me ho Johanne setšoantšo se seholo seo ke tšenolo ea leholimo ea Jesu, Morena le Mopholosi oa rōna.

_E. Edward Zinke, eo e kileng eaba motlatsi oa motsamaisi oa Biblical Research Institute boemong ba General Conference of Seventh-day Adventists, e bile ke karolo ea mesebetsi e mengata ea kereke le liboto, ho kenyeletsa le botlatsi ba molula-setulo oa Ellen G. White Estate Board le moeletsi e moholo oa Adventist Review Ministries. O tšoere mangolo a mararo a tlotlo a bongaka ho tsoa likolong tse phahameng tsa Seventh-day Adventist. O phela Maryland._

_Thomase Shepherd, PhD, DrPH, ke mofuputsi e moholo oa Testamente e Ncha Andreases University Seventh-day Adventist Theological Seminary, moo a rutileng ho tloha ka 2008. Eena le mofumahali oa hae, Sherry Shepherd, MD, ba sebelitse e le limishenari Malawi, Africa, le Brazil. Ba na le bana ba babeli ba holileng le litloholo tse tšeletseng._