---
title:  'Qetello: Ho Tseba Jesu le Lentsoe la Hae'
date:   21/12/2024
---

### Bala Bakeng sa Thuto ea Beke ena
Johanne 21; Johanne 11:9, 10; Johanne 8:42–44; Johanne 4:46–54; 2 Tim. 3:16; Johanne 15:1–11.

> <p>Temana ea khopolo</p>
> “‘Le botsisisa Mangolo, kahobane le lekanya hore le na le bophelo bo sa feleng ho ’ona; athe ke ’ona a mpakang’” (Johanne 5:39).

Evangei ea Johanne, joalo ka ea Mareka, e qetella ka kopano Galelea. Thuto ena ea ho qetela e shebana le kopano eo empa e e kopanya le sehlooho sa hore na re tseba Jesu joang le Lentsoe la Molimo—taba e mathang ka hare

ho Evangeli ena ea bone.

Leha ba bile le Jesu ka lilemo tse fetang boraro, barutuoa ba ne ba ntse ba se malala-a-laotsoe bakeng sa thakhiso le tsoho, leha Jesu a ne a ba boleletse hangata le hangata ka se tlang ho etsahala.

Ka bomalimabe, ha ba ea ka ba nka lentsoe la hae.

Rōna kajeno re ka ba kotsing ea ho etsa se tšoanang: ho utloa kapa ho bala Lentsoe la Molimo, empa re sa le mamela; re sa lule ho lona, le ho se etse ka lona. Ke hore, ho se le amohele e le leseli le lokelang ho tataisa mehopolo le liketso tsa rōna. Mona, ka bomalimabe, ke moo, mohlomong re sa ele hloko, Bakreste ba bangata ba leng hona teng.

Bekeng ena ea ho qetela ho Johanne, re tla sheba tse ling tsa lintlha tsa bohlokoa tsa evangeli, tse ka re thusang ho ea pele ho fetisa tsebo fela ea hlooho ka Jesu, ho isa, ho mo tsebeng ha molemo le ho haufi haholo ha ho lula ho eena le Lentsoe la hae.

_*Ithute thuto ea beke ena ho lokisetsa Sabatha sa la 28 Tšitoe._