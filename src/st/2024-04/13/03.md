---
title:  Ho Tsepamisa Mahlo ho Jesu
date:   23/12/2024
---

`Bala Johanne 21:20–22. Ke potso efe e isitseng Petrose tseleng e fosahetseng? Jesu o ile a otlolla tsela eo joang?`

Jesu o ne a sa tsoa khutlisetsa Petrose bosebeletsing le ho mo bolella hore, “Ntatele” (Johanne 21:19). Mohlomong e ne e le ho mo sala morao ho theoha le lebopo. ’Me ke hobane Petrose o ile a hetla ’me a bona Johanne a latela le eena, ’me a botsa ka Johanne. “‘Morena, ho tla ba joang ho eo?’” (Johanne 21:21).

Ka ho khutlisetsa Petrose bosebeletsing, Jesu o ne a porofetile mokhoa oa lefu la Petrose (Johanne 21:18). Ho shebahala Petrose a thahaselletse lefu la Johanne hape. Jesu o fetola maikutlo a Petrose ho a isa tabeng ea ho mo sala morao, e seng ho khathatseha ka ho na ho tla etshala eng ka morutuoa e mong.

`Bala Johanne 21:23–25. Polelo ea Jesu e ile ea utloisisoa joang? Ke joang moapostola Johanne a lokisang ho se utloisise hoo?`

Batho ha ba ka ba utloisisa seo Jesu a neng a se bolela, “‘Ekare ha ke rata hore a lule ke be ke tle, e kaba eng ho uena? Uena, ntatele!’” (Johanne 21:22). Ba nahana hore e bolela hore Jesu o tla khutla pele Johanne a shoa. Ha nako e ntse e-ea le Johanne a ntse a hola, e ne e tla ba tlokotsi ha a ne a ka shoa (e leng se ileng sa etsahala) ’me Jesu a so khutle. Johanne o lokisa ho se utloisise hona ka ho supa hore e ne le taba ea takatso ea Jesu, e seng boprofeta ba se tla etsahala.

Taba ea ho tsepama ho Jesu, ho e-na le ho batho ba bang, e nkoa ka matla boholo ba thuto ea beke ena. Jesu, ’me Jesu fela, ke Mopholosi oa rōna. Batho qetellong ba tla u phoqa, mohlomong ba be ba u utloise bohloko hape.

Linnete tse buueng Labobeli ho isa Labone li tla nka o tsoa sehloohong sa ho utloisisa Lentsoe la Molimo, ka sepheo sa ho tseba le ho latela Jesu, eo eena fela e lokelang ho ba mong’a rōna—ho sa natsoe thuso, keletso, le tataiso tseo ba bang ba re fang tsona.

`Ke hangata ha kae ba bang, bao re ka shebang ho bona, ba ka re phoqang? Ke lithuto life leha li le thata, tseo u ithutileng tsona maiphehlelong ao?`