---
title:  Leseli le Lefifi
date:   24/12/2024
---

`Bala Johanne 1:4–10; Johanne 3:19–21; Johanne 5:35; Johanne 8:12; Johanne 9:5; Johanne 11:9, 10; le Johanne 12:35. Ke khohlano efe e kholo e behoang moo, ’me hobaneng khohlano ee e le bohlokoa ho utloisiseng ’nete?`

Lefatśe le aparetsoe ke lefifi; le hana leseli ‘me lea sitoa, ho fumana fumana tsela e eang ho Molimo oa ‘nete, Molimo ‘Mopi, tśenolo, le Topollo.

“Ha ho leka mohla botho, ka bo bona, bo ka fihlelang tsebo ea bomolimo. ‘Bo phahame joalo ka leholimo; u ka etsa’ng? Bo tebile ho fetisa ngalo ea bafu: u ka tseba’ng?’ Job 11:8. Ke moea oa ho behoa bana ba Molimo o ka re senolelang lintho tse tebileng tsa Molimo, tseo ‘leihlo le sa kang la li bona, tsebe e sa kang ea utloa, tse sa kang tsa itlhahela pelong ea motho.’ ‘Molimo o li senoletse rōna ka Moea oa oona.’”–Ellen G. White, The Desire of Ages, p. 412.

Ke Jesu Kreste fela “ea mo phatlalalitseng,” Ntate (Johanne 1:18). Leetsi la se-Gerike ke exēgeomai, le bolelang “ho toloka,” “hlalosa,” “hlahisa”. Johanne o hlahisa Jesu e le morumuoa oa leholimo, eena ea hlalosang se boleloang ke ho tseba Molimo. Ke ka Jesu fela re ka tsebang Molimo ka ’nete.

`Bala Johanne 8:42–44. Ke joang Jesu a hlalosang motheo o fosahetseng oo baetapele ba bolumeli ba Iseraele ba beileng tumelo ea bona ho oona?`

Ba sa emeng ’neteng ba ipuela ho tsoa mehloling ea bona. Ba “bona” moelelo oa temana ka pono ea botho. Khahlanong le hoo, re lokela ho amohela hore Kreste ke leseli la lefatše le ho mo latela botoloking ba rōna ba Lentsoe la hae. Khahlanong le moo, diabolose o “ipuela tsa hae” (Johanne 8:44). Ha re sa hlokomele ’me re sa inehela ka tumelo le kutlo ho Molimo, re kotsing ea ho etsa ntho e tšoanang: ea ho bala temana ka lithahasello, litakatso, le chebo tsa rōna fela, ho leng bobebe ho ka etsoa ho feta ka moo re ka lekanyang kateng.

`U arabela joang linnete tse “u jang lirethe,” Khahlanong le hore na u arabela linnete tseo joang?`