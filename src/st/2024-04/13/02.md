---
title:  Kopano Galelea
date:   22/12/2024
---

`Bala Johanne 21:1–19. Ke li-’nete life tse hlokolosi tse senoloang moo, haholo ka mohau oa Molimo—le boikokobetso ba batho?`

Johanne 20 e qetella ka sepheo sa buka, eleng sebaka sa seo ka tebello eleng sa ho qetella, empa ho sa na le khaolo e ’ngoe. Khaolo ea 21 e qala ka ba bang ba barutuoa ba khutletseng Galelea, moo Petrose sisinyang hore ba ee leoatleng ho tšoasa. Ho bonahala e ka mekhoa ea khale e khutlile, ’me barutuoa ba khutletse mosebetsing oa bona oa pele, ho tšoasa lihlapi. Empa ha ba tšoase letho siung boo.

Hoseng, motho oa mohlolo lebopong o ba bolella ho akhela letlooa ka letsohong le letona la seketsoana. Joale ba tšoasa lihlapi tse ngata tseo ba sitiloeng ho li hula ka letlooa. Eaka ke ho qaleng ha bosebeletsi ba bona le Jesu (sheba Luka 5:1–11). Johanne hang o lemoha Jesu le ho bolella Petrose, eo hang a ileng a itahlela ka metsing le ho sesetsa lebopong.

Jesu o botsa Petrose lipotso tse tharo, tsohle malebana le lerato bakeng sa mong’ahae. Pele ho thakhiso, Petrose a tiisa hore o tla nehelana ka bophelo ba hae bakeng sa Jesu (Johanne 13:37). Ke moo Jesu a ileng a porofeta tatolo ea hae makhetlo a mararo (Johanne 13:38). Kopanong ena Galelea, Petrose ha e be ntlha ea kopano, empa o e etsa Jesu: “‘Morena, u tseba tsohle, oa tseba hore kea u rata’” (Johanne 21:17).

Ba bang ba re Jesu o sebelisa leetso agapaō, le bolelang ho rata, ha a botsa Petrose (ntle le lekhetlo la ho qetela), le hore kamehla Petrose o arabela ka phileō, ho e bolelang ho rata, empa joalo fela ka motsoalle. Se boleloang mona ke hore Petrose o ne a so fihlele lerato le phahameng.

Hantle, karabo ea Petrose e tsepame boikokobetsong. Ka ho hloleha ha Petrose ho ntseng ho le kapele ho eena, e ka ’na eaba o sebelisitse ka boikokobetso “polelo e tlase,” a etse hloko ho se ipatlele ho phahameng. ’Me ke boikokobetso bona boo Jesu a bo tiisang, le bo bang bohlokoa ho khutlisetsoeng ha Petrose bosebeletsing. Ha ho tika-tiko, boikokobetso ke bo bong ba makhabane a maholo bakeng sa bosebeletsi, hobane taba kholo moo e ba Jesu Kreste, e seng bo-’na.

Ho khutlisetsoa ha Petrose le tšebetso ea hae e le moetapele kerekeng ea pele ke bo bong ba mapaki a matla a hore Jesu o tsohile bafung. Ho ne ho tla ba thata ho hlalosa ho hlahella ha Petrose ha e ne e ba Jesu, bo teng ba barutuoa ba bang, ha a mo khutlisetsa bosebeletsing.

`Hobaneng boikokobetso bo le bohlokoa ho mang kapa mang ea batlang ho tseba Morena? Ka leseli la sefapno, ke eng mang kapa mang oa rōna a ka ikotlang sefuba ka eona?`