---
title:  Thuto e Tsoang “Holimo” kapa “Tlase”
date:   25/12/2024
---

`Bala Johanne 4:46–54. Ke bothata bo fe bo tlisitseng khosana ho Jesu, ’me taba kholo ehlile e ne e le eng moo?`

Monna enoa o tlile ho Jesu, Leseli la lefatše, empa o ne a entse qeto ea ho lumela ha fela Jesu a ka folisa ngoana oa hae. Re ka re thuto-Molimo ea monna enoa e ne e tsoa “tlase.” Thuto-Molimo e tsoang tlase e beha melao le melaoana bakeng sa Molimo le Lentsoe la hae. Maikutlo a batho, a fokola, le ho felloa, le ho ea ka tšobotsi, e ba matla a ho qetela a ka moo batho ba tolokang Lentsoe la Molimo. Leraba le kotsi joang ho oela ho lona!

Thuto-Molimo e “tsoang holimo,” ka ho le leng, e arabela ka tumelo, ka ho lumela ho Molimo le Lentsoe la hae pele (Johanne 4:48; Johanne 6:14, 15; 2 Tim. 3:16). Ha Bibele e amoheloa ka tumelo, e fetoha motoloki oa eona. Chebo ea Lengolo ea lefatše, ho e-na le filosofi ea joale, ke tataiso e isang kutloisisong le botoloking ba Lengolo. Pono tsa batho li lokela ho ba tlasa Lentsoe la Molimo, e seng ka tsela e ’ngoe.

Re lokela ho lumela mantsoe a Lengolo ha e ba re lokela ho lumela mantsoe a Jeus (Johanne 5:46, 47). “‘Ekare ha le tiisetsa lentsoeng la ka, le tla ba barutuoa ba ka ka ’nete’” (Johanne 8:31). Ha na le pelaelo ka Lentsoe la Molimo, Lentsoe la hae le ke ke la tiisetsa ho rōna (Johanne 5:38). “‘Ea ntahlang, ’me a sa amohele mantsoe aka, o na le ea mo ahlolang; lentsoe leo ke le buileng, ke lona le tla mo ahlola ka letsatsi la bofelo’” (Johanne 12:48, 49).

Ho utloa Lentsoe la Molimo ho fetisa fela ho amohela litaba. Ho bolela hape ho etsa thato ea Molimo. ’Me ke ona mokhoa o sebetsang oa ho utloa Lentsoe. “‘Ekare ha motho a rata ho etsa thato ea hae, o tla tseba thuto hore na e tsoa ho Molimo, kapa ke bua ke iqalla ts aka’” (Johanne 7:17).

’Me kutlo le ketso ena, ea Lentsoe la Molimo e bontšoa ka lerato ho eena. “‘Ekare ha motho a nthata, o tla boloka lentsoe la ka; Ntate o tla mo rata, ’me re tla tla ho eena, re ahe ho eena’” (Johanne 14:23).

`Ke kamano efe lipakeng tsa lerato bakeng sa Jesu le kutlo? Hobaneng kutlo e ’ngoe e sa ipapisang le lerato e leng kotsi ea ho beoa ea lokileng ke mesebetsi ea molao?`