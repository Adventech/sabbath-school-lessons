---
title:  Ho Ithuta Haholoanyane
date:   27/12/2024
---

Pono ea Molimo e fapane haholo ho ea batho. Molimo o arolelana pono ea hae le rōna ka Lentsoe la hae, Bibele, ka tlasa matla a Moea o Halalelang. Ke ketho ea rōna hore na re lakatsa ho tsamaea lefifing kapa ho amohela leseli le tsoang ho Jesu Kreste joalo ka le senotsoe Lentsoeng.

Ho bohloko khethong ena ke boinehelo ba rōna ho Jesu Kreste, mora oa Molimo le Mopolli oa batho. Ka matla a Moea o Halalelang, Molimo Ntate o re senoletse bophelong, lefung le tsohong ea Jesu—botebo ba lerato la hae. ’Me re tseba ka Jesu hobane bophelo, lefu le tsoho li tlalehiloe Lentsoeng la Molimo.

“Mangeloi a Molimo a ntse a feta ho tloha fatše ho ea leholimong, ho tloha leholimong ho tla fatše. Mehlolo ea Kreste bakeng sa ba hlorisoang le ba bohlokong e tlile ka matla a Molimo ka bosebeletsi ba mangeloi. ’Me ke ka Kreste, ka bosebeletsi ba barumuoa ba hae ba leholimo, moo tlhohonolofatso tsohle li tsoang ho Molimo ho tla ho rōna. Ka ho ikela botho, Mopholosi oa rōna o kopanya lithahasello tsa hae le tsa bara le barali ba Adama ba oeleng, ha ka bomolimo ba hae a tšoara terone ea Molimo. ’Me ka hona Kreste ke mokhoa oa puisano lipakeng tsa batho le Molimo, le tsa Molimo le bato.”—Ellen G. White, The Desire of Ages, p. 143.

**Lipotso tsa Puisano**:

`Ha rea lipale tse bukeng ea Johanne, ke life tse buang haholo le uena ka lerato le semelo sa Molimo? Arolelana le sehlopha sa hao hore hobaneng pale eo e susumetsa.`

`Ka mantsoe a utlohalang, ke joang motho a tsoang letōolo ho tsomana le ’nete?`

`Hobaneng hangata ho le thata ho behella bo-’na kathoko joale ka moahloli oa ’nete? Na re ka etsa joalo ka ho phethahala, kapa botho ba rōna, ka tsela e itseng bo ntse bo tla ama ka moo re shebang mangolo kateng? Hobaneng re lokela ho hlokomela taba ee, ’me ke joang boikokobetso bo kenang ho re thusa ho nehela boahloli ba rōna Lentsoeng la Molimo?`

`Nalane ea Bokreste ba bophirimela e tletse ka mehlala e tšosang ease neng se etsahala ha Lentsoe la Molimo le neng le behiloe tlasa lipolotiki le boahloli ba batho. Ke efe e emeng ea mehlala eo, ’me ke lithuto life tseo re ka ithutang tsona kajeno ka moo ho leng kotsi ha pono ea motho e phahama le ho ba mocha oa ho toloka Bibele?`

`Akaretsa ka mantsoe a hao setšoantšo se seholo sa Evangeli ea Johanne. Khubu ea molaetsa oa eona ke ofe bakeng sa rōna kajeno?`