---
title:  Bopaki bo sa reroang ba Pilato
date:   12/11/2024
---

Nako le nako Johanne o tlaleha liteko tsa baetapele ba bolumeli ho tšoara Jesu, ho tlisa qosong, le ho mo ahlolela lefu. Sehlooho Evangeling ea Johanne, se hlahang khafetsa ka Jesu, ke sa hore nako ea hae kapa hora ha e so tle, ka hoo o ne a bolela nako ea thakhiso ea hae (Johanne 2:4; Johanne 7:6, 8, 30; Johanne 12:7, 23, 27; Johanne 13:1; Johanne 17:1).

Joale hora e tlile. Jesu o ile a tšoaroa serapeng sa Gethesemane, a tlisoa ka pele ho Annas, le ho Kaieafa moprista e moholo, le habeli ka pela Pilato.

Johanne o bitsitse lipaki tse ngata ho tsoa mahlakoren ohle a bophelo ho paka hore Jesu ke Kreste. Joale Johanne o lata Pilato, ’musisi ea ahlotseng Jesu. Bona e ne e le bopaki ba bohlokoa hobane Pilato e ne e le moroma, ’musisi, le moahlolli; boholo ba lipaki tse ling e ne e le Bajuda le bahto fela.

`Ke joang bopaki ba Pilato bo amanang le sehloho sa Evangeli ea Johanne? Johanne 18:38, Johanne 19:4–22.`

Jesu o ile a tlisoa ho Pilato hoseng ha Labohlano (Johanne 18:28). Morero oa hae e ne e le ho potlakisetsa motšoaruoa kabelong ea hae ka potlako. Empa boitšoaro ba Jesu ba hapa maikutlo a Pilato. ’Musisi a botsetsa Jesu haufi le ho utloa ho tsoa molomong oa hae, “‘Ke tsoaletsoe hona, ’me ke tletse hona lefatšeng, ke tle ke pake ’nete. E mong le e mong eo e leng oa ’nete, o utloa lentsoe la ka’” (Johanne 18:37).

Leha ’musisi qetellong a ileng a ahlolela Jesu lefu, leha ho le joalo ka makhetlo a mararo a phatlalatsa hore Jesu ha a na molato (Johanne 18:38; Johanne 19:4, 6). ’Me sefapanong o ile a ngola mantsoe “‘Jesu oa Nazaretha, Morena oa Bajuda’” (Johanne 19:19), ho qetella bopaki ba hae hore na Jesu ke mang. ’Me le kantle ho bopaki ba hae ba ho hloka molato ha Kreste, leha ho le joalo o ile a ahlolela Jesu lefu ho sa natsehe.

Pilato ’nete ka bo eona e ne e eme kapele ho eena ’me leha ho le joalo—ka ho lumella letšoele ho mo botlola—Pilato a ahlolela Jesu lefu! Kotsi e kakang ea mohlala oa ho se latele seo letsoalo le pelo ea hao li u bolellang hore se nepahetse!

`Ke eng eo re ka ithutang eona ho tsoa mohlaleng oa Pilato ka kotsi ea ho lumella tšekamelo ea bongata, le khatello, ho thibela ho etsa seo re lumelang hore se nepahetse?`