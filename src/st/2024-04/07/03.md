---
title:  Bopaki ba Maria
date:   11/11/2024
---

Matsatsi a tšeletseng pele ho Paseka, Jesu o ile a tla ho etela Maria, Maretha, le khaitseli ea bona Lasaro, eo Jesu a mo tsositseng hore a phele. Simone, ea ileng a folisoa lepera, a etsa mokete oa teboho ka seo Jesu a mo etselitseng sona. Maretha o ne a sebeletsa, ’me Lasaro o ne a lutse tafoleng le baeti (Johanne 12:1–8).

`Bohlokoa ba liketso tsa Maria ke bofe moo? See e bile bopaki joang ba seo Jesu a hlileng a leng sona? Johanne 12:1–3.`

Setlolo e ne e le sa theko e thata, e lekanang le mputso oa selemo oa mosebetsi. Maria mohlomong o tlisitse mpho ena e le pontšo ea teboho ho Mopholosi ka tšoarelo ea libe tsa hae le ho tsosa khaitseli ea hae. O ne a e reretse ka letsatsi le leng hore e be ea lepato la Jesu. Empa ha a utloa hore haufi o tla tlotsoa e le Morena. Ka hona, e tla ba oa pele ho mo tlisetsa tlotla eo.

Maria o ne a sa rerela ketso ea hae hore e lemohuoe, empa Johanne oa ngola, “Ntlo ea ba ea tlala monko oa setlolo” (Johanne 12:3). Judasee a arabela ka khelemo e bohale, a bolela hore setlotlo seo se ka be se rekisitsoe ’me theko ea sona ea abeloa bafumanehi. Jesu ka potlako o kokobetsa Maria, “‘Mo lese; . . . bafumanehi, le tla ’ne le be le bona ka mehla; empa ’na, le keke la ba le ’na ka mehla’” (Johanne 12:7, 8).

Sehloho se iphetang se matha Evangeling ena eohle. Jesu o tseba se ka ho batho (Johanne 2:24, 25; Johanne 6:70, 71; Johanne 13:11; Johanne 16:19). Ketsahalong ena moketeng oa Simonne, Jesu o tseba se leng ka ho Judase. Johanne o hlokolosi ho supa hore na Judase ke mang—lesholu le ithatang bo lona (Johanne 12:6).

“Mpho ea setlolo eo Maria a neng a nahanne ho e sebelisa holima setopo se shoeleng sa Mopholosi a se tšela holima ’mele o phelang oa hae. Mabitleng monate oa sona o ka be o ile oa okamela lebitla; ha joale e thabisa batho ka tiisetso ea tumelo le lerato. ’Me ha a theohela lefifing la teko e kholo ea hae, o inketse sehopotso sa ketso eo, karolo ea lerato la sebele leo e tla ba la ba lopolloa ba hae ka ho sa feleng.”—Ellen G. White, The Desire of Ages, p. 560.

`Jesu o ne a tseba se ka pelong ea Maria le pelo ea Judase. O tseba se ka pelong ea hao, le uena. ’Nete ee e lokela ho re bolella eng ka tlhokahalo ea Kreste e le ho loka ha r na, ho re fetola le ho apesa, hape?`