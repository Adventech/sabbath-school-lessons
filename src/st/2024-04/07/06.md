---
title:  Bopaki ba Rōna ka Jesu
date:   14/11/2024
---

Hape le hape, ha Johanne a ntse a re tekela lipaki tsa Jesu, ntlha ea hae ke ho re tlisa qetong ea moshoelella: “Jesu a etsa mehlolo e meng e mengata pontšeng ea barutuoa ba hae, e sa ngoloang bukeng ena.

Empa eo e ngotsoe hore le tle le lumele hobane Jesu ke Kreste, Mora oa Molimo, le hore, ka ho lumela, le be le bophelo ka lebitso la hae” (Johanne 20:30, 31).

Nahana u se u bile moo ka seqo, ka nama, le ho inoesa ka nkho ha Jesu a etsa mehlolo ena e mengata. Re ne re tla lumela ruri, na ha ho joalo? Re ka lakatsa ho nahana joalo; empa, ka matsatsi a mang, re na le mabaka a mangata a ho lumela ho feta bao ba boneng mehlolo ea hae.

Hobaneng?

`Ke ling tse ling tsa lintho tseo re nang le tsona kajeno tseo ba phetseng nakong ea Jesu ba neng ba sena tsona tse neng li ka ba thusa ho lumela? Sheba, ka mohlala, Matt. 24:2, Matt. 24:14, Matt. 24:6–8.`

’Me ke ka hobane ha re na fela le litlaleho tse matla tsa Evangeli ea Johanne, re na le monyetla o moholo oa ho bona se sengata sa seo Jesu le lingoli tsa Bibele li se boletseng ha li phethahala, joalo ka ho senngoa ka tempele (Matt. 24:2), ho pharalla ha Evangeli ho potoloha lefatše (Matt. 24:14), koeneho e kholo (2 Thess. 2:3), le ho tsoela pele ha lefatše ho ba sebaka se oeleng se khopo (Matt. 24:6–8). Nakong eohle ea bophelo le bosebeletsi ba Jesu, o ne a latetsoe ke batho ba se ba kae fela, sehlotšoana se neng se eiseha sa banna le basali bao, ka chebo ea botho, se neng se lokela e be se ile sa fella fela khale koana. Ba ne ba ka tseba joang, joalo ka rōna, hore lintho tseo tsohle li tlo etsahala? ’Me li etsahetse. Haele hantle, tumelo ea rōna e teng e le phethahatso ea boprofeta ba Jesu ba hore Evangeli e tla ea ka lefatše lohle.

’Me kajeno, lilemo tse ka bang likete tse peli ha morao, re le balateli ba Jesu, le rōna re na le monyetla oa beha bopaki bakeng sa Jesu le ho etsa seo a se entseng bakeng sa rōna. Ha se ka ho bolela ha Nathanaele, Nikodema, Mosali oa Samaria, kapa lithuto tsa bafirisi re ka tsebang Jesu e le Mesia bakeng sa rōna. Ke ka ho bala Mangolo ka tlasa kholiso ea Moea o Halalelang re ka amohelang Jesu e le Mopholosi oa lefatše.

’Me joale, e mong le e mong oa rōna, ka litsela tsa rōna, le ka likamano tsa rōna le Molimo, re ka ba le pale eo re ka e bolelang. Pale ea rōna e ka se tlo ba e makatsang e bonoang ho tsosoeng ha mofu kapa pholisong ea motho ea tsoetsoeng e le sefofu, empa hoo ha se taba. Hoo e leng taba ke ho itsebela Jesu, ’me ka litsela tsa rōna re behe bopaki ka eena, joalo ka ha ho entse bao ba Evangeli ea Johanne.