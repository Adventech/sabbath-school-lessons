---
title:  Bopaki ba Thomase
date:   13/11/2024
---

`Bala Johanne 20:19–31. Ke eng eo re ka ithutang eona ho tsoa paleng ea Thomase ka tumelo le pelaelo? Ke phoso efe e kholo eo Thomase a ileng a e etsa?`

Kreste o ile a hlaha ho barutuoa ba hae ka mora tsoho, ha ba ne ba ikoaletse ka ntlong ka lebaka la ho tšaba. Thomase o ne a le sieo. Ha morao, a utloa litlaleho tsa tsoho ho tsoa ho barutuoa ba bang, empa a se ke a kholoa. E ne e sa kene tekanyong ea hae ea ’muso. ’Me hape, mohlomong o ne a ipotsa hore hobaneng Jesu a ka itlhahisa ho ba bang ha eena a le sieo.

Thomase a re, “‘Ekare ha ke sa bone maqeba a lithakhisa matsohong a hae, ka kenya monoana oa ka maqebeng aa lithakhisa, ka kenya letsoho la ka lehlakoreng la hae, nke ke ka lumela’” (Johanne 20:25).

Thomase o na lekanya boemo ba tumelo ea hae. Katamelo ena tumelo ho Jesu e hlahile khafetsa ho Johanne. Nikodema o ile a arabela ka, “‘Na motho a ka tsoaloa joang ha a se a tsofetse’” (Johanne 3:4). Mosali selibeng o ile a botsa, “‘Morena, ha u na sekhello sa ho kha, le seliba se sekoti; metsi ao a kollang u a nkile kae na?’” (Johanne 4:11). Letšoele le ileng la feptjoa ka mahobe le lihlapi la botsa, “‘Hleka u etsa mohlolo ofe, re tle re bone?’” (Johanne 6:30).

Ke pono ea “bona ’me u lumele” eo Evangeli ea Johanne e sebetsang le eona. Ha Jesu a teana le Thomase ka mora tsoho, o ile a mo memela ho tla, bona, le ho mo ama ’mele. Eaba o se a re, “‘Ho lehlohonolo ba lumetseng, leha ba sa ka ba bona’” (Johanne 20:29).

“Molimo ha a ke a re kopa ho lumela, a sa fa na ka bopaki bo lekaneng boo re ka itšetlehang ho bona ka tumelo. Boteng ba hae, semelo sa hae, ’nete ea lentsoe la hae, tsohle li thehiloe ke bopaki bo memang kelello tsa rōna; ’me bopaki bona bo bongata. Le hona Molimo ha a tlosa khonahalo ea pelaelo. Tumelo ea rōna e lokela ho lula holima bopaki, e seng lipontšo.”—Ellen G. White, Steps to Christ, p. 105.

Leha lentsoe la Molimo, ka tlholeho, le ka maiphihlelo a motho ka mong, re filoe bopaki bo lekaneng bakeng sa tumelo ea rōna ho Jesu.

`Ha e ne e ba motho a ka u botsa, Hobaneng u lumela ho Jesu? U ne u tla reng?`