---
title:  Ho Ithuta Haholoanyane
date:   15/11/2024
---

Bala Ellen G. White, “The Test of Faith,” pp. 145–155, in Patriarchs and Prophets; “In Pilate’s Judgment Hall,” pp. 723–740, in The Desire of Ages.

Thomase “a itihela maotong a Jesu a bokolla, ‘Morena oa ka, le Molimo oa ka.’” “Jesu o ile a amohela kananelo ea hae, empa a mo khalema ka bonolo bakeng la ho se lumele ha hae: ‘Kahobane u mpone, Thomase, u lumetse: Ho Lehlohonolo ba lumetseng, leha ba sa ka ba bona.’ Tumelo ea Thomase e ne e ka khahlisa haholo haeba o ne a ikemiselitse ho lumela ka bopaki ba baena ba hae. Ha lefatše la joale le ka latela mohlala oa Thomase, ha ho ea ka lumelang ho isang pholohong; hobane

bohle ba amohelang Kreste ba lokela ho etsa joalo ka bopaki ba ba bang.

“Boholo ba ba nkiloeng ke pelaelo ba itatola ka hore hoja ba bile le bopaki boo Thomase a bileng le bona ho tsoa ho bo ’mphato oa hae, ba ka be ba lumetse. Ha ba hlokomele hore ha ba na bopaki boo fela, empa ho fetisang. Ba bangata joalo ka Thomase, ba emelang hore khoao eohle e tlosoe, ba ke ke ba bona seo ba se lakatsang. Hanyane ka hanyane ba ntse ba tiea ka ho se lumele. Ba ithutang ho sheba ka bobeng, le ho belaela le ho koma-kama, ha ba tsebe seo ba se etsang. Ba jala peo ea khoao, ’me batla kotulo ea khoao. Ka nako eo tumelo le boitšepo li hlokahalang, bongata bo tla iphumana bo se na matla a ho tšepa le ho lumela.”—Ellen G. White, The Desire of Ages, pp. 807, 808.

**Lipotso tsa Puisano**:

`Phapano e neng e le hlokolosi e ne e le efe ponahatsong ea tumelo ke Abrahama le Thomase? Re ka ithuta eng lipaleng tsa bona?`

`Ka sehlopheng, ba ratang ba ke ba behe bopaki ka Jesu, joalo ka hare entse Evangeling ea Johanne. Leha litlaleho li fapana, batho ba reng, ’me ba beha bopaki ba bona joang ka Morena ea tšoanang?`

`Pilato o ile a botsa potso e hlalefileng haholo: “’Nete ke’eng?” Fana ka karabo ea hao potsong eo ka leseli la sohle seo re ithutileng sona ho Johanne.`

`Sheba boprofeta ba Daniele 2 le 7. Leha ka nako ea Jesu ba ne ba nale likhaolo tse peli tsena, ke monyetla ofe o moholo oo re nang le oona kajeno oo ba neng ba se na oona ka nako eo, ka ho bona boprofeta boo bo phethahala le moo ho nang le mabaka a fetisang joale a ho lumela?`