---
title:  Ho Lehlohonolo ba Lumelang
date:   09/11/2024
---

### Bala Bakeng sa Thuto ea Beke ena
Johanne 8:54–58, Gen. 12:3, Rom. 4:1–5, Johanne 12:1–8, Johanne 19:4–22, Johanne 20:19–31, Daniele 2, Daniele 7.

> <p>Temana ea khopolo</p>
> “Jesu a re ho eena: Kahobane u mpone, Thomasee, u lumetse. Ho lehlohonolo ba lumetseng, leha ba sa ka ba bona’” (Johanne 20:29).

Evangeling eohle ea hae, Johanne o na le batho ba sa tšoaneng ka nalane, litumelo, le maiphihlelo—bohle ba pakang ka hore na Jesu ke mang. “‘Bonang, ke Konyana ea Molimo!’” (Johanne 1:36). “‘Re bone Mesia’” (Johanne 1:42). “‘Re fumane eo Moshe a ngolileng taba tsa hae’” (Johanne 1:46). “‘Rabbi, U Mora oa Molimo! U Morena oa Iseraele!’” (Johanne 1:50). “‘Na e ke se be ke eena Kresete?’” (Johanne 4:29). “‘Re ikutloetse, ’me rea tseba hobane enoa ke Kreste ruri, ’Moloki oa lefatše’” (Johanne 4:42). “‘Morena, re ka ea ho mang? Ke uena ea nang le mantsoe a bophelo bo sa feleng’” (Johanne 6:68). “‘Kea lumela hobane ke uena Kreste, Mora oa Molimo, eo ho itsoeng, o tla tla lefatšeng’” (Johanne 11:27). “‘ke hobane ke ne ke foufetse, ’me joale kea bona’” (Johanne 9:25). “‘Bonang, morena oa lōna ke eo!’” (Johanne 19:14). “‘’Na ha ke fumane molato ho eena’” (Johanne 19:6). “‘Morena oa ka le Molimo oa ka’” (Johanne 20:28).

Ba bang ba batho baa e ne e le bo mang, ’me hobaneng ba pakile joalo ka ha ba entse ka boleng ba Jesu?

_*Ithute thuto ea beke ena ho lokisetsa Sabatha sa la 16 Pulungoana._