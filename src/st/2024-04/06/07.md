---
title:  Ho Ithuta Haholoanyane
date:   08/11/2024
---

Bala Ellen G. White, “The Crisis in Galelea,” pp. 383–394; “In the Outer Court,” pp. 621–626, in The Desire of Ages.

“‘Re ka ea ho mang?’ Baruti ba Iseraele e ne e le makhoba a moetlo. Bafarisi le Basadusi ba ne ba le ntoeng kamehla. Ho siea Jesu e ne e le ho oela hara meetlo le meketjana, le banneng ba meharo ho ipatlela fela khanya ea bona. Barutuoa ba ne ba fumane khotso le thabo e ngata e sa le ba amohela Kreste ho feta maphelong a bona a pele. Ba ka khutlela morao joang ho bahlorisi le banyefoli ba motsoalle oa baetsalibe? E sa le lebeletse Mesia ka nako e telele; joale o tlile, ’me ba ke ke ba sutha pela hae ho ea ho ba tsomanang le bophelo ba hae, ’me ba ba hlorisitse ka ho ba lately ba hae.

“‘Re ka ea ho mang?’” E seng ho tsoa lithutong tsa hae tsa lerato le mohau, lefifing la ho se lumele, bokhopo ba lefatše. Leha Mopholosi a ile a lahloa ke bongata boo e bileng lipaki tsa mesebetsi ea hae e hlollang, Petrose o bontša tumelo ea barutuoa, — ‘U Kreste.’ Taba ea ho lahleheloa ke seikokotlelo sa meea ea bona ea ba tlatsa ka tšabo le bohloko. Ho hloka Mopholosi ho joalo ka ho ba hara lefifi la leoatle le befileng.”—Ellen G. White, The Desire of Ages, p. 393.

**Lipotso tsa Puisano**:

`Ka Sehlopheng, buang ka potso e thata ea hore na ke hobaneng batho, ha ba fuoa bopaki bakeng sa Jesu e le Mesia le ’nete ea bokreste, ka thabo ba e amohela, ’me ke hobaneng ba bang ha ba fuoa bopaki bo tšoanang, ba latola?`

`Ke ’nete efe ea bohlokoa ka ho fetisa e ka bang teng ho feta ea hore Jesu Kreste u shoele bakeng sa libe tsa rōna? Fela, re tsebile ’nete ee ea bohlokoa joang? Ka mahlale, melao ea tlhaho, tlhaho ea thuto-Molimo, ka ho utloahala, ka mabaka? Leha lintho tsena, ha e le hantle, li ka etsa hore re lumele ho Molimo ’mopi, sesosa sa pele, motsamaisi ea sa tsamaisoeng, eng kapa eng—ha ho le e ’ngoe ea mekhoa thuto ena, e ka ba ka bonngoe kapa ’moho, li ka re rutang ’nete e bohlokoa haholo eo re hlokang ho e tseba: Kreste u shoele sebakeng sa libe tsa rōna. Taba ee-hore mekhoa-thuto eohle, le e tiileng, e ke ke ea re isa nthong e le 'ngoe eo re hlokang ho e tseba—ho re ruta ka hore na ho hlokolosi ha kae ho etsa Bibele matla a ho qetela a maholo litabeng tsa tumelo?`

`Hobaneng ho le bohlokoa ho motho e mong ho bala hape lintho tseo Molimo a li entseng bophelong ba hae?`