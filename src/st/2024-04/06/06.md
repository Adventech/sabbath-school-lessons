---
title:  Bopaki ba Letšoele
date:   07/11/2024
---

“Ka letsatsi la ho qetella mokete, e leng le leholo, Jesu a ema, a hooa, a re: Ekare ha e mong a nyoriloe, a tle ho ’na, a noe. Ea lumelang ho ’na, linoka tsa metsi a kollang li tla kolla mpeng ea hae, joalo ka ha Lengolo le boletse.’” (Johanne 7:37, 38).

Johanne o tlalehile, ka makhetlo, moo Jesu a etsang lipelelo tse tobileng ka eena, hore na ke mang le hore na o tletse ho etsa eng.

Mela e qotsitsoeng ka holimo ho tsoa ho Johanne 7:37, 38 ke mohlala o mong oa seo Jesu a ipoletseng sona le ka seo a tla se etsa ho bohle ba tlang ho eena. Ke maipolelo a makatsang hape.

`Ha Jesu a bua le bajuda ba tlileng moketeng oa litabernakele, karabo ea bongata e bile efe? Johanne 7:37–53.`

Bang ba re e ne e le Moporofeta joalo ka Moshe ea profetiloeng khale (sheba Deut. 18:15–19). Bang ba nahana hore Jesu ke Kreste. Empa sena sa tlisa khang ea hore Mesia a ke ke a tsoa Galelea, le hore e ka khona e be oa leloko la Davida, ’me a tsoalloe Betlelehema—tseo tsohle e ne e le ’nete ka Jesu (bapisa le Matthew 1–2), leha ba boholo bo ne bo sa bone sena!

Le ba rometsoeng ho mo tšoara ba ile ba hlolloa le ho makatsoa ke eena ka boqhetseke ba mantsoe a hae. Bafarisi ba arabela ba romiloeng ka potso e ’ngoe. “‘Ke mang ho baholo le ho bafarisi ea lumetseng ho eena?’” (Johanne 7:48). Potso ena ho tsoa ho bafarisi ea nea Johanne monyetla hape oa ho tlisa Nikodema, eo ka mora ho ba le kopano le Jesu, a neng a batla ho sireletsa Jesu mererong ea bona. “‘Ma molao oa rōna o ka hla oa ahlola motho a e so ho utluoe, ho e-so ho tsejoen se a se entseng na?’” (Johanne 7:51).

Na Nikodema o kile a amohela Jesu e le Messia? Leha pono ena e sa pake hore ho ne ho le joalo, lipakeng tsa ketso ena le seo a se entseng ka mor’a lefu la Jesu (sheba Johanne 19:39, 40), Bibele e re fa bopaki bo tiileng hore Nikodema o ile a lumela ho eena ruri.

’Me joale, karabo potsong ea eba hore, le joale, e mong oa Bafarisi o ile a lumela ho Jesu.

`Bala Johanne 7:49. Baetapele ba ne ba re’ng e bontšitseng nyatso ea bona bakeng sa bongata bo latelang Jesu? Ke thuto efe e teng moo bakeng sa rōna?`