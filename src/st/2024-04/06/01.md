---
title:  Boholo ba bopaki ka Jesu
date:   02/11/2024
---

### Bala Bakeng sa Thuto ea Beke ena
Johanne 3:25–36, Johanne 1:32–36, Dan. 7:18, Johanne 6:51–71, Johanne 5:36–38, Johanne 7:37–53.

> <p>Temana ea khopolo</p>
> “‘’Me ’na, etlare hobane ke nyolloe lefatšeng, ke tla hulela batho bohle ho ’na’” (Johanne 12:32).

Jesu ha a bolele lintho tse makatsang ka eena kapa ka seo a leng sona, kapa ea mo romileng. Hape o bontšitse hore na ke mang ka mehlolo le lipontšo tseo a li entseng. Joalo ka ha ba bang ba bolela ka ho hlaka: “‘Etlare hobane Kreste

a tle, na o tla etsa mehlolo e fetisang e entsoeng ke enoa na?’” (Johanne 7:31). O ne a tšehetsa mantsoe a hae ka liketso tse tiisang bonnete ba lipolelo tsa hae.

Empa ha pale e ntse e tsoela pele, karohano eea qaleha hara sechaba. Pholiso ea monna ea neng a le letšeng la Bethesda e hohela khalefo ea baetapele ba bang. Puisano ea Kapernauma e latelang phepo ea likete tse hlano e qetella ka ho latoloa ha Jesu ke bongata. Tsoho ea Lasaro e baka tumelo ho ba bang empa e qholotsa khohlano e isitseng qosong le kahlolong ea Jesu.

Thuto ea beke ena e sheba tse ling tsa lipaki tse ileng tsa paka le ho buella Jesu. Ketsahalong ka ’ngoe, likarolo tsa hore na Jesu ke mang li ea senoloa, ’me hammoho li theha pono e tebileng ka Jesu, Mesia.

_*Ithute thuto ea beke ena ho lokisetsa Sabatha sa la 9, Pulungoana._