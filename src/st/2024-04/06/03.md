---
title:  Kutloisiso e Ncha ka Mesia
date:   04/11/2024
---

`Bala Johanne 1:32–36. Johanne Mokolobetsi o reng moo ka Jesu eo batho ba neng ba sa e lebella ka Mesia eo khale a lebeletsoe?`

Bajuda ba ne ba letetse Mesia ho hlaha ele ea neng a tla ba lopolla pusong ea Roma. Khatellong ka nako e telele, Bajuda ba ne ba lumela hore Mesia a ke ke a tlosa Roma fela, empa o tla ba theha e le sechaba se seholo se matla. Mantsoe a Johanne, leha hole joalo, a ho bitsa Jesu “Konyana ea Molimo,” leha ka kotloloho a supa sehlabelong sa hae seo e le pheko, haa ka a utloisisoa ke bongata ba batho. Mohlomong ha b’a ka ba tseba seo a se bolelang.

Ka hona, Johanne ka Evangeli ea hae o ne a batla ho fetola kutloisiso ea bona ea Mesia e le hore ba tle ba hlokomele ka ho Jesu ho phethahala ha boprofeta bo malebana le Morena ea tlang le so a tlang ho se etsa. O ne a sa tle e le moetapele oa sepolotiki le sesole, empa ho tla nehelana kaeena e le sehlabelo bakeng sa libe tsa lefatše. Seo e ne e le sepheo sa hae. Ke fela ka mora moo, ha tsohle li phethiloe, ’muso oa ho qetela o tla tla (sheba Dan. 7:18).

“Ha a le kolobetsong ea Jesu, Johanne o mo supile e le Konyana ea Molimo, leseli le lecha la bonesoa holim’a mosebetsi oa Mesia. Kelello ea moprofeta ea isoa mantsoeng a Esaia, ‘Joalo ka konyana e isoang hlabong.’ Isa. 53:7.”—Ellen G. White, The Desire of Ages, p. 136.

Johanne o re ho Johanne 1:31, “‘Ke ne ke sa mo tsebe’”. Joale, Johanne ho tlile joang hore a tsebe Jesu e le Mesia? Karabo ke hore Morena ea romileng Johanne o ne a itse ho eena pele, “‘“Eo u tla bona Moea o theohela ho eena, ’me o lula holim’a hae, ke eena ea kolobetsang ka Moea o Halalelang.” Le ’na ke bone, ’me ke pakile hore efela ke Mor’a Molimo’” (Johanne 1:33, 34). Ka mantsoe a mang, Molimo o senoletse Johanne hore Jesu ke Mesia.

“Keste ke matla a Molimo le bohlale ba Molimo” (1 Ba-Kor. 1:24). Tsebo ea hore Jesu Kreste o tsoa ho Molimo ka sebele ka kholiso ea matla a Moea o Halalelang. Sehlooho sena se hlaha khafetsa ho Johanne. Pholoho ha e tsoe bohlaleng ba lefatše, kutloisisong kapa thutong e phahameng. E tsoa fela ho Molimo pelong e inehetseng ka tumelo le kutlo ho Jesu.

`Ke joang re ka tsebang ’nete ka Jesu e le sehlabelo sa pheko ntle le hore se senoleloe? Hobaneng hee, ho tseba Bibele le seo e se rutang ka Jesu ho le hlokolosi haholo?`