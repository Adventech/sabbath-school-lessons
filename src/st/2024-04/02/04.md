---
title:  'Pholiso ea Motho ea Foufetseng: Karolo 1'
date:   08/10/2024
---

`Bala Johanne 9:1–16. Barutuoa ba ne ba nahana hore sesosa sa bofofu ba monna eo e ne e le eng, ’me ke joang Jesu a ileng a lokisa kutloisiso e fosahetseng ea bona?`

Barutuoa ba ile ba etsa khokahano lipakeng tsa bokulo le sebe. Likha tse ’maloa tsa Testamente ea Khale li supa ntho ee isang moo (bapisa le Exod. 20:5, 2 Marena 5:15–27, 2 Marena 15:5, 2 Likro. 26:16–21), empa pale ea Jobo e lokela e be e alelitse ka hore na khokahano e joalo e fela e le ea kamehla na.

Jesu o otlolla taba eo, ka ho latole khokahano e lipakeng tsa sebe le bokulo, empa ketsahalong ena a supa sepheong se kaholimo, hore Molimo o tla tlotlisoa ke pholiso eo. Tlaleho e fupere tiiso tse itseng malebana le pale tlholeho, ea Molimo ea bopileng motho ka lerole la lefatše (Gen. 2:7), joalo ka ha Jesu a luba seretse ho nea monna ea tsoetsoeng e le sefofu seo a se hlokileng ho tloha popelong.

Ho Mattheu, Mareka, le Luka, lipale tsa mehlolo li latela ntho e tšoanang: tlhaloso ea bothata, ho tlisoa ha motho ea joalo ho Jesu, pholiso, le kananelo ea pholo ka thoriso ho Molimo.

Paleng e ho Johanne 9, tatellano ena e felletse ho Johanne 9:7. Empa ho Johanne fela, bohlokoa ba mohlolo e ba ntlha e kholo eo a buang ka eona, e isang puisanong e telele lipakeng tsa ea folisitsoeng le baetapele ba bolumeli. Puisano ena e hlollang e potoloha lintlheng tse peli tse hokahaneng le ho hanana ka kutloisiso—sebe/ mesebetsi ea Molimo le bofofu/pono.

Ea phetang ha a bolelle ’mali ho fihlela ho Johanne 9:14 hore Jesu o entse pholiso ena ka Sabatha, hoo ho latela moetlo, e seng Bibele, ho silafalitseng Sabatha. ’Me ka hona, a baloa e le ea silafalitseng Sabatha ke Bafarisi. Qeto ea bona ea e-ba hore ha a tsoe ho Molimo hobane ba tiisa hore “ha a boloke Sabatha.” Empa ba bang ba fihlela ho le thata hore moetsalibe a ka etsa lipontšo tse joalo (Johanne 9:16).

Puisano e sa le hole le ho fela, empa karohano e se e hlahile. Monna ea foufetseng o ntse a hlakeloa hanyane ka ha hanyane hore na hantle Jesu ke mang, empa baetapele ba bolumeli ba ntse ba ferekana kapa ho sereloa ruri hore na hantle ke mang.

`Pale ee e lokela ho re bolella eng ka kotsi ea foufatsoa haholo ke ho se lumele ha rōna le moetlo hoo re ka lahleheloang ke linnete tsa bohlokoa tse kapele ho mahlo a rōna?`