---
title:  Ho Ithuta Haholoanyane
date:   11/10/2024
---

Bala Ellen G. White, “The Crisis in Galelea,” pp. 383–394; “‘Lasaro, Tsoa moo,’” pp. 524–536; and “Priestly Plottings,” pp. 537–542, in The Desire of Ages.

“Bophelo ba Kreste bo fanang ka bophelo lefatšeng bo lentsoeng la hae. E bile ka lentsoe la hae Jesu a ileng a folisa mafu le ho leleka matemona; ka lentsoe la hae o ile a khutsisa leoatle, le ho tsosa bafu; ’me batho ea e ba lipaki tsa hore lentsoe la hae le na le matla. O buile lentsoe la Molimo, joalo ka ha a buile ka boprofeta bohle le baruti ba Testamente ea Khale. Bibele eohle ke tšenolo ea Kreste, ’me Mopholosi o ne a lakatsa ho ka lokisa tumelo ea barutuoa ba hae holima lentsoe. Ha boteng ba hae bo bonahalang bo tla tlosoa, lentsoe e lokela ho ba mohloli oa bona oa matla. Joalo ka mong’a bona, ba ne ba lokela ho phela ‘ke polelo tsohle tse tsoang molomong oa Molimo.’ Matt. 4:4.

“Joalo ka ha bophelo ba nama bo tšehetsoa ka lijo, ho joalo le bophelo ba semoea bo tšehetsoa ka lentsoe la Molimo. Moea ka mong o lokela ho amohela bophelo ho tsoa lentsoeng la Molimo. Ha re itjella e le ho iphumanela matla, re lokela le joale ho iphumanela lentsoe. Ha rea lokela fela ho le fumana ka tšebetso ea kelello ea motho e mong. Re lokela ho ithuta Bibele ka hloko, re kopa thuso ea Moea o Halalelang ho Molimo, hore re tle re utloisise lentsoe la hae.”—Ellen G. White, The Desire of Ages, p. 390.

**Lipotso tsa Puisano**:

`Bekeng ena re shebile phepo ea Jesu ea likete tse hlano, pholiso ea motho ea foufetseng e sa le a tsoaloa, le tsoso ea Lasaro bafung. Ketsahalong ka ’ngoe Jesu o fane ka bopaki bo matla ka bomolimo ba hae. Empa, mehlohlo ena, leha e hlolla hakalo, e bakile likarohano. Ba bang ba ile ba arabela ka tumelo, ba bang ka pelaelo. See se re ruta eng ka hore le hara bopaki bo matla, batho ba ntse b aka khetha ho latola Molimo?`

`lipale tsena tsohle li supa ho Kreste e le Mor’a Molimo. Hobaneng bomolimo bo le bohlokoa tumelong ho Jesu e le Mopholosi?`

`Sheba hape 1 Ba-Korinthe 1:26–29. Ke ka litsela life mongoaha kholong oa bo-21, re bonang mokhoa o tšoanang tšebetsong? Ke life lintho tse ling tsa booatla tseo Bakreste ba li lumelang, lintho tseo “ba bohlale nameng” ba li somang le ho li latola? Ke lintho tseo re li lumelang tse soabisang lintho tse matla”?`