---
title:  Lentsoe le Entsoeng Nama
date:   14/10/2024
---

`Bala Johanne 1:1–3, 14. Litemana tsee li re bolella eng ka Jesu, Molimo ka sebele, a se entseng—’me ke hobaneng ’nete ee e le ’nete e bohlokoa ka ho fetisisa eo re ka e tsebang?`

Johanne o qala evangeli ea hae e seng ka lebitso la “Jesu” kapa mosebetsi oa hae e le Mesia/Kreste, empa ka lentsoe logos. Ka nako eo Johanne a neng a ngola, bahlalefi ba bangata ba ne ba sebelisa lentsoe logos ho supa boemo bo utloahalang ba tlholeho, kapa ho bua ka taba ea kelello le ho beha mabaka.

Hape, thuto ea mohlalefi oa ho tuma oa khale Plato e ne e arotse lefatse likoto tse peli. Karolo e ’ngoe e maholimong e se nang ho fela, moo phetheho e leng hona teng. E ’ngoe ke karolo ena mona—e bolang, e fetohang, papiso e sa phethehang ho e phethehileng holimo, moo e leng hona teng. (Plato ha aka a araba potso eo.) bahlalefi bo bong bo ile ba hlalosa logos e le ntho e sa hlakeng e lipakeng tsa mokhoa oa bosafeleng le o felang, oa lefatše lena mona.

Johanne o sebelisa lentsoe lena boemong bo fapaneng haholo. O hapella ’nete ea hore, logos, ha se ntho fela e sa utloisiseng e lipakeng tsa leholimo le lefatše. logos ke motho: Jesu Kreste, ea fetohileng nama le ho aha hara rōna (Johanne 1:14).

Ho Johanne, logos ke Lentsoe la Molimo. Ka ho fetisisa, Molimo o buile; ke hore, o itšenotse bathong ka tsela e hlollang” Molimo ea e ba e mong oa rōna.

Evangeling ea Johanne, logos e emela Molimo oa bosafeleng, ea kenang nakong le sebakeng, ea buang, le ho etsa, le ho amana le batho boemong ba botho. Molimo oa ka ho safelng ea e-ba motho, e mong oa rōna.

Ho Johanne 1:14 moapostola o bontša hore logos e “ne le etsoe nama, ’me la aha har’a rōna”. Kutu ea lentsoe la segerike le fetoletsoeng ho ho aha le bolela ho hloma tente. Johanne o supa ho Exoda 25:8, moo Molimo a ileng a bolella Baiseraele ho mo etsetsa sehalalelo, tente, e le hore a tle a lule har’a bona. Ka tsela e tšoanang, ka ho apara nama, Jesu, Mora oa Molimo, a kena nameng ea motho, a koahela khanya ea hae e le hore batho be tle ba amane le eena.

`Lula tabeng eo Johanne a e bolelang mona. Molimo ka sebele, ’mopi, a fetoha motho, e mong oa rōna, ’me a phela mona le rōna. (Ha re so fihle le tabeng ea ho shoa sebakeng sa rōna!) See se re bolella eng ka bonnete ba lerato la Molimo bakeng sa batho? Hobaneng re lokela ho fumana khothatso ho tsoa ’neteng ee e hlollang?`