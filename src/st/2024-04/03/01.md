---
title:  'Ho Tlile Joang: Selelekela'
date:   12/10/2024
---

### Bala Bakeng sa Thuto ea Beke ena
Johanne 1:1–5, Gen. 1:1, Johanne 1:9–13, Johanne 3:16–21, Johanne 9:35–41, Matt. 7:21–23, Johanne 17:1–5.

> <p>Temana ea Khopolo</p>
> “Lentsoe le ne le le tšimolohong, ’me Lentsoe le ne le le ho Molimo, ’me Lentsoe e ne e le Molimo” Johanne 1:1.

Beke ea pele e sebetsane le qetello ea Johanne, e neng e hlalosa hore na ke hobaneng a ileng a ngola Evangeli ea hae. Thuto ea beke ena e khutlela qalong ea Evangeli ena, moo Johanne a supang tsela eo ka tšusumetso

ea Moea o Halalelang a tlang ho isa ’mali oa hae. Mantsoeng le sekheng sa pele lingoliloeng tsa tsona, lingoli tsa Testamente e Ncha hangata li bolela lihlooho tseo ba lakatsang ho bua ka tsona. Ho joalo le Johanne, eo lihlooho tsa hae li hlahisoang e le karolo ea lihlooho tse makatsang ho ka bua ka linnete ka Jesu Kreste—linnete tse khutlileng morao le pele ho tlholeho.

Palo ena, qalong ea buka, e fa ’mali, hore a hle a tsebe e sa le qalong hore Jesu ke Mesia, monyetsa oo libapali bukeng ka bo eona li neng li se na oona. ’Mali ka ho hlaka a ka bona lihlooho tse kholo tseo moevangeli a khutlelang ho tsona ha a ntse a bolela pale ea Jesu. Lihloho tsena tse matla li behiloe bophelong ba nalane ea Jesu lefatšeng.

Thuto ea beke ena e tla qala ka selelekela (Johanne 1:1–18) le kakaretso ea lihloho tse kholo. Lihlooho tsena li shejoa hape likarolong tse ling tsa Evangeli ea Johanne le tsona.

_*Ithute thuto ea beke ena ho lokisetsa Sabatha sa la 19, Mphalane._