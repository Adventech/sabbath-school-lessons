---
title:  Tšimolohong—Lentsoe e ne e le Molimo
date:   13/10/2024
---

`Bala Johanne 1:1–5. Mantsoe aa a senola eng ka Lentsoe, Jesu Kreste?`

Evangeli ea Johanne e qala ka mohopolo ona o hlollang: “Lentsoe le ne le le tšimolohong, ’me Lentsoe le ne le le ho Molimo, ’me Lentsoe e ne e le Molimo” (Johanne 1:1). Polelo ena e ntle e fupere botebo ba khopolo eo ho seng bobebe ho e utloisisa.

Ea pele, moevangeli o lekanya pale ea tlholeho, Genese 1:1, “Tšimolohong.” Lentsoe le ne sentse le le teng pele ho tšimolohong ea tlholeho. Ka hona, Johanne o tiisa boteng ba Jesu ba bosa feleng.

E latelang, “Lentsoe le ne le le ho Molimo.” Ho Johanne 1:18, Johanne o supa hore hore o ne a le “sefubeng sa Ntate.” Ho sa tsotellehe hore na re ka leka ha kae hore na sena se bolela eng, taba e ’ngoe fela e tiileng: Jesu le Ntate ba haufi haholo.

’Me joale o re, “’Me Lentsoe e ne e le Molimo.” Empa ke joang Lentsoe le ka bang le Molimo ’me ka tsela e tšoanang e ea eba Molimo? Karabo e fumanoa segerikeng. Segerike se na le definite article, the, empa e seng indefinite article, a/ an. Se bohlokoa ho bakeng sa rōna hee, Segerikeng definite article, “the,” e supa ho khetholoha, ntho e itseng kapa motho.

Polelong ena “Lentsoe e ne e le Molimo,” lentsoe “Molimo” le na le article, ka hona, le supa motho ea itseng, Ntate. ’Me Lentsoe le ne le na le Ntate. Polelong ena, “’me Lentsoe e ne e le Molimo,” lentsoe Molimo ha le na article, leo boemong bona, le supang boleng ba bomolimo. Jesu ke Molimo—e seng Ntate, empa e ntse e le Mor’a Molimo, motho oa bobeli oa bomolimo.

Moapostola o netefatsa kutloisiso ena, hoba Johanne 1:3, 4 e re Jesu ke ’mopi oa lintho tsohle tse entsoeng. Ntho e neng e le sieo empa e tlile ka nako eo, e tlile ka Jesu, Molimo ’mopi.

“Ho tloha matsatsing a bosahlaheng Morena Jesu Kreste o ne a le bonngoeng le Ntate; e ne e le ‘setšoantšo sa Molimo,’ setšoantšo sa boholo bohle ba hae le botlotlehi, ‘phatsimo ea khanya ea hae.’”—Ellen G. White, The Desire of Ages, p. 19.

`Hobaneng botlalo bo bomolimo ba Kreste e le karolo e abohlokoa ea thuto- Molimo ea rōna? Re ka lahleheloa ke eng ha e ne e ba Jesu ke sebopuoa fela tjee se hloliloeng? Tlisa karabo ea hao sehlopheng ka Sabatha, ’me u ikemisetse ho ho buisana le ka hore na hobaneng bomolimo ba Jesu bo le bohlokoa tumelong ea rōna.`