---
title:  Ho Utloa kapa Ho se Utloe Lentsoe
date:   15/10/2024
---

`Bala Johanne 1:9–13. Ke taba efe e tiileng eo Johanne a e hlahisang moo ka moo batho ba arabelang kateng ho Jesu?`

Selelekela, Johanne 1:1–18, ha se hlalose fela hore na Jesu Kreste ke mang, Lentsoe (logos), ke, mokhoa hape oo batho ba amanang le eena ka oona. Ho Johanne 1:9, o bitsoa leseli la ‘nete, ea bonesetsang motho e mong le e mong ea hlahang lefatšeng. Leseli leo le bonesa lefatše, ho etsa hore le utloisisehe. Joalo ka ha C. S. Lewis a e beha, “Ke lumela Bokresteng joalo ka ha ke lumela hore letsatsi le chabile, e seng hobane ke le bona, empa hobane ka lona, ke bona tsohle tse ling.” — “Is Theology Poetry?” (n. p.: Samizdat University Press, 2014), p. 15, originally presented 1944.

Hape, sheba se boleloang ke Johanne 1:9. Leseli le tlela bohle, empa ha se bohle ba le amohelang. Joalo ka ha re tla bona thutong ea hosane, sehloho se seholo Evangeling ea Johanne ke ka moo batho ba amohelang kape ho latola Jesu kateng. Sehlooho seo se qala mona. Masoabi ke hore Mesia o tlile ho ba habo, sechaba sa Iseraele, ’me ba bangata ha ba ka ba mo amohela e le Mesia.

Ho Ba-Roma 9–11, Paulose o sebetsana le tsietsi e tšoanang ea taba, ea hore bajuda ba bangata ba latotse Jesu. Empa Paulose ha a qetella ka boemo bo bobe, hantle o re Bajuda ba bangata, hammoho le balichaba, ba tla amohela Jesu e le Mesia. Le joale, o hlokomelisa balichaba hore ba se ikakase malebana le Bajuda. “Hobane e kare ha uena, ea nkiloeng mohloareng oo e neng e le oa naheng ka hlaho, u kentsoe mohloaareng oa hae ka mokhoa oo e seng oa hlaho, na bao e leng ba hlaho ba tla kenngoa hakakang mohloaareng oo e leng oa bona?” (Ba-Rom. 11:24).

Ka tsela e tšoanang, Johanne o re bohle ba amohetseng Jesu e le mopholosi oa bona e tla ba bana ba Molimo. Sena se etsahala ka ho lumela lebitso la hae. (Sheba Johanne 1:12, 13.)

Ke hona mona moo selelekela se kopanang le qetello ea Evangeli. Ho Johanne 20:31, moapostola o hlahisa lebaka la hore na ke hobaneng a ngotse—hore le tle le lumele hore Jesu ke Kreste, Mor’a Molimo, le hore ka ho lumela le ba le bophelo ka lebitso la hae. Ka hona, selelekela le qetello li etsa bonngoe bo itseng, lintlha tse amang tse akaretsang tsohle tse lipakeng tsa tsona. Khokahano ena e supa sehlohlolong sa Evangeli ea Johanne—hore batho ba bolokehe ka ho lumela ho Jesu Kreste e le mopholosi oa bona.

`Bophelo ba ha obo fetohile joang ka ho ba mora kapa morali oa Molimo?`