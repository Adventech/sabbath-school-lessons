---
title:  Lihlooho tse Iphetang—Tlotla/Khanya
date:   17/10/2024
---

`Bala Johanne 17:1–5. Jesu o ne a bolela’ng ha a re, “Ntate, Nako e tlile; Tlotlisa Mora oa hao, hore Mora oa hao a u tlotlise le eena”?`

Thuto ea maobane e ile ea sheba pale ea lefatše ea Evangeli ea Johanne ka khohlano le kamanong le batho, eo kamehla e potileng Jesu le seo a se etsang. Thuto ea kajeno e shebana le pale ea bomolimo joalo ka ha e fumanoa ho Johanne.

Selelekela se qala ka pale eo e hlollang. Jesu o hlahisoa e le Mora oa Molimo, ’mopi oa tlholeho eohle. Hape, sohle se neng se le sieo se seng se le teng se tlile ka eena. “Lintho tsohle li entsoe ke lona, ’me har’a lintho tse leng teng, ha ho letho le entsoeng ka ntle ho lona” (Johanne 1:3). Empa e tsoela pele ho ela hloko khanya ea ho ba motho ka ho kena nameng (Johanne 1:14). Johanne o sebelisa lentsoe tlotla/ khanya (doxsa, phatsima, khanya, botumo, tlotla) le tlotlisa (doxsazō, ho boka, ho hlompha, ho phahamisa, ho tlotlisa) ho bua ka ho amohela tlotla ho tsoa ho batho le ho amohela tlotla kapa khanya ho tsoa ho Molimo.

Ho Johanne, taba ea ho tlotlisa Jesu e hokahanngoa le taba ea nako ea hae; ke hore, nako ea lefu la hae (bapisa le Johanne 2:4, Johanne 7:30, Johanne 8:20, Johanne 12:23–27, Johanne 13:1, Johanne 16:32, Johanne 17:1). Sefapano k eke hora ea hae ea khanya.

Khopolo ena e ka eea itoantša tjena hobane ho thakhisoa e bile ntho e tlotlollang le ho nyelisa ka ho fetisisa ea ho ahlola motho pusong ea Roma. Khothano ena e hlollang, Molimo sefapanong, e bontša khokahano ea pale botho le bomolimo.

Boemong ba botho, Jesu o shoele ka sehlooho, setloli sa molao se nenoang se llang ke phokolo “‘Molimo oa ka, Molimo oa ka, u ntahletseng na?’” botho bona, hlakore le lefifi la sefapano bo behoa hantle ho Mattheu le Mareka (Matt. 27:46, Mareka 15:34).

Empa hlakore le khanyang la sefapano le behoa ka ho khetholoha ho Luka le Johanne (Luke 23:32–47, Johanne 19:25–30). Ke sebaka sa pholoho, sa mohau, le moo Mor’a Molimo iphang Ntate oa hae.

Ho makatsang hakakang: Khanya ea Molimo e kholohali e senoloa nakong ea masoabi a maholo—a jara libe tsa lefatše ka ho eena.

`Nahana ka hore na ho belela eng hore ho nkile ntho e kalo, Molimo kasebele sefapanong, ho pholosa sebeng. See se lokela ho re ruta eng ka moo sebe se leng sebe kteng?`