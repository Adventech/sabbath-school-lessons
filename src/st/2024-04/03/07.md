---
title:  Ho Ithuta Haholoanyane
date:   18/10/2024
---

Ellen G. White, “‘God with Us,’” in The Desire of Ages, pp. 19–26.

“Morena Jesu Kreste, Mora oa Molimo, o bile teng ho tloha bosahlaheng, a ike- metse, empa a le bonngoeng le Ntate. E ne e le khanya e fetisang ea leholimo. E ne e le molaoli oa bohlale ba leholimo, le tlhompho ea mangeloi e ne e amoheloa ke eena e le tokelo. Sena e ne e se ho utsoa bomolimo [Prov. 8:22–27].

“Ho na le leseli le khanyang ’neteng ea hore Kreste ona le bonngoeng le Ntate pele lefatše le e ba teng. Lena ke leseli le khanyang sebakeng se lefifi, le khanyang ka bomolimo, khanya ea sebele. ’Nete ena, leha e makatsa ka bo eona, e hlalosa lintho tse ling tse makatsang le linnete tse sa hlaloseheng, ha le ntse le apesitsoe ke khanya e sa atameloeng le ho lekanngoa.”—Ellen G. White Comments, The Seventh-day Adventist Bible Commentary, vol. 5, p. 1126.

“Jesu o ne a itse, ‘’Me ’na etlare hobane ke nyolloe lefatše, ke tla hulela batho bohle ho ’na.’ Johanne 12:32. Kreste o lokela a senoloe ho moetsalibe e le Mopholosi ea shoeleng bakeng sa libe tsa lefatše; ’me ha re talima konyana ea Molimo sefa- panong Golgotha, sephiri sa topollo se qalella ho hlaka likellong tsa rōna ’me mol- emo oa Molimo o re khannela pakong. Ka ho shoela baetsalibe Kreste o bontšitse lerato le sa lekanngoeng; ’me ha moetsalibe a talima lerato lena, le nolofatsa pelo, le hapa kelello, le ho susumetsa boikoahlaeo moeeng. Nako eohle ha batho ba etsa

teko ea nchafatso, ka takatso ea ho etsa hantle, ke matla a Kreste a ba hlohelang. Tšusumetso eo ba sa e lemoheng e noesetsa meea ea bona, ’me matsoalo a tsosoe, le bophelo ba kantle bo fetohe. Ha Kreste a ba hulela ho sheba sefapanong, ho talima eo libe tsa bona li mo hlabileng, taelo e fihla hantle letsoalong.”—Ellen G. White, Steps to Christ, pp. 26, 27.

**Lipotso tsa Puisano**:

`Hobaneng Johanne a qala ka ho bua ka Jesu boemong ba hae ele mohloli? See se re bolella eng ka bohlokoa ba tlholeho thutong-Molimo ehle? Hobaneng, hee, ho le bohlokoa hore e be re na le kutloisiso e nepahetseng ka tlholeho, joalo ka ha e senotsoe Lengolong?`

`Lula haholo potsong e botsitsoeng qetellong ea thuto ea Sontaha. Ho no tla etsahalang ka sefapano hoja e be ho e-na le Molimo ea shoeleng ho sona, e be e bile sebopuoa se bopiloeng? Re lahleheloa ke eng haeba Jesu e ne e le ntho e ’ngoe fela empa Molimo oa bosafeleng?`