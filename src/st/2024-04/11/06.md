---
title:  Thapelo ea Jesu
date:   12/12/2024
---

Johanne 17 ka linako tse ling e bitsoa thapelo ea boprista boholo ea Jesu. E qetella puisano ea tumeliso. Jesu o tlile lefatšeng lena hore batho batle ba nchafatsoe, ho ea likamanong tsa pele-pele le Molimo. Ka botšepehi o ile a etsa lipontšo tseo Molimo a mo neileng tsona ho li etsa. Ka mantsoe le liketso, o buile ka Molimo ho batho.

Jesu haufi o tla furalla lefatše lena. O ne a lakatsa ho arolelana hang hape lerato la hae bakeng sa barutuoa ba hae. O ne a batla hore ba utloisise likamano tse haufi lipakeng tsa hae, Ntate, le Moea o Halalelang. ’Me o ne a batla ho ba tlisa likamanong tse haufi le Molimo Ntate le Moea joalo ka ha ho bile joalo ka eena.

`Bala Johanne 17:1–26. Ke mantsoe afe kapa lipoleloana khaolong ee tse bontšang takatso ea Jesu ea likamano tse haufi tsa lerato pakeng tsa hae, Ntate, le baru- tuoa ba hae?`

Ba bangata ba bala Johanne 17 ho bolela hore ntho ea bohlokoa fela ke bonngoe le lerato. Ha ho tika-tiko, sepheo sa Molimo ke ho re tsosolosetsa likamanong tse haufi le eena le batho bohle. Empa palo e hlokolosi e fumana se seng se fetisang taba fela ea khokahano ea lerato le ’nete.

“‘’Me bophelo bo sa feleng, ke hore ba u tsebe, uena Molimo o ’notši oa ’nete’” (Johanne 17:3), e seng Molimo, ka moo re mo nahanang kateng. “‘Lebitso la hao ke le senoletse batho bao u ’neileng bona... ’me ba bolokile lentsoe la hao... ’me ba tsebile ka ’nete hobane ke tsoa ho uena’” (Johanne 17:6, 8). “‘U ba halaletse ka ’nete ea hao; lentsoe la hao ke ’nete’” (Johanne 17:17).

Kreste o tlile ho senola Ntate. Tšenolo ena e ne e le bohlokoa hobane ho ne ho le litumelo ‘motoana tse ngata ka Molimo. Evangeli ea Johanne e bontša ka moo Jesu a nkileng thomo ena ka thata kateng. O ne a emetse hantle Lentsoe le liketso tsa Molimo. Ha e ba ’nete ha e na taba, hobaneng a ka ea hole ha kalo?

Jesu o phetse bophelo bo thata haholo, qetellong a ba latoloe ke baetapele bolumeling. A nyatsoa ke batho ’me ka linako tse ling le ke bona barutuoa ba hae. E mong oa barutuoa ba hae a mo eka, e mong a mo latola hararo. A feta qosong tse matla le ho shoa sefapanong matsohong a bona bao a tletseng ho ba boloka.

`Ke joang u ka bontšang hantle lerato la Molimo, le joalo ka le teng lipakeng tsa Jesu le Ntate, bophelong ba hao?`