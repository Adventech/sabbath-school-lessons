---
title:  Ntate ea Maholimong
date:   08/12/2024
---

Evangeli ea Johanne e ngotsoe ka kutloisiso ea ho phetoa ha Bibele ka kakaretso, ho qala ka tlhaho ea rōna. “Tšimolohong Molimo o ne o hlole maholimo le lefatše” (Gen. 1:1). Kapa: Tšimolohong Ntate, Mora, le Moea oa Halalelang ba hlotse maholimo le lefatše. Ke mohloli oa tsohle tse teng. Ba entse tlholeho, ho kenyeletsa le libopuoa tse phelang teng. Lefatšeng la rōna ho bile mokhoa o khethileng oa bophelo, ’me ka ho khetholoha tlholehong ea e ba Motho. ’Me sepheo sa Molimo sa ho etsa motho e ne e le hore a phele leratong tumellong le eena le motho e mong ho e mong.

Ka bomalimabe, Lucifera a tlisa sebe lefatšeng lena. Sebe, hara lintho tse ling, ke ntšunya-khare likamanong tsa rōna le Molimo. Se fetola seo Molimo o leng sona. Ka hona Jesu a inkela tlhaho ea rōna ea botho ho khutlisetsa tsebo ea Molimo le ho tlisa pholoho ho batho.

Ha a ntse a le mona, Jesu o behile bophelo bah ae ka tlase ho Ntate, a phela ka tataiso ea hae. A re, “‘’Na le Ntate re bang’” (Johanne 10:30). “‘Ntate o ka ho ’na, le ’na ke ka ho eena’” (Johanne 10:38). “‘Ekare ha ke sa etse mesebetsi ea Ntate, se ntumeleng’” (Johanne 10:37).

**Mesebetsi e meng ea Ntate ke efe liratsoaneng tse latelang?**

`Johanne 3:16, 17; Johanne 6:57`

`Johanne 5:22, 30`

`Johanne 6:32; Johanne 14:10, 24`

`Johanne 6:45`

`Johanne 15:16, Johanne 16:23`

`Litemana tsena li bontša Ntate a le khokahanong e hufi le Jesu Kreste, Mor’a Hae. Ntate o na le katamelo ea haufi le lefatše la rōna le ho tsetela ho tebileng pholohong ea rōna. ’Nete ee e re ruta eng ka lerato la Molimo ho rōna?`