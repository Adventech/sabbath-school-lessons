---
title:  Ho Ithuta Haholoanyane
date:   13/12/2024
---

Bala Ellen G. White, “‘Lipelo tsa lōna li se ferekane,’” pp. 662-680, ho The Desire of Ages; “Additional Note on [Johanne] Chapter 1,” The SDA Bible Commentary, vol. 5, pp. 911–919.

Ha hlahlobeng hore na Jesu ke mang, lira tsa hae ka mekhoa ea batho ba mo ahlola “‘ka nama’” (Johanne 8:15). Sena se kotsi ho feta ho “ahlola ka ho bona fela” (Johanne 7:24). Mona ba khetha mokhoa oa nama, oo eleng oa botho lefatšeng le oeleng, ntle le taolo e susumetsang ea Moea (sheba Johanne 3:3–7). Ba bona “nama” ea hae, e le joalo, empa ba ke ba nahanisisa ka khonahalo hore e ka ba Lentsoe le entsoeng nama (Johanne 1:14). Ho nka Kreste ka mokhoa o fokolang joalo o mo theolela boemong ba chebo ea lefatše (2 Ba-Kor. 5:16).

“Moemeli o bitsoa ‘Moea oa ’nete.’ Mosebetsi oa oona ke ho hlalosa le ho tiisa ’nete. O lula pele pelong e le Moea oa ’nete, ’me ka hona e ba motšelisi. Hona le tšeliso le khotso ’neteng, empa ha ho tšeliso le khotso tsa sebele tse ka fumanoang moo leshano le leng teng. Ke ka lithuto tsa leshano le meetlo moo Satane a fumanang matla holima kelello. Ka ho isa batho mekhoeng e fosahetseng, o fetola sebopeho sa semelo. Ka Mangolo Moea o Halalelang o bua le kelello, le ho khahlisa pelo ’nete. Ka hona o pepesa leshano, le ho le leleka moeeng. Ke ka Moea oa ’nete, o sebetsa ka lentsoe la Molimo, oo Kreste a hapelang sechaba sa hae se khethehileng ho eena.”— Ellen G. White, The Desire of Ages, p. 671.

**Lipotso tsa Puisano**:

`Bophelo bo sa feleng ke ho tseba Molimo (Johanne 17:3). Ho bolela eng ho tseba Molimo, khahlanong le ho tseba linnete tse itseng ka eena, ke hore, o matla kapa o lerato, kapa ke Molimo oa toka? Ha e ne ba motho e mong a ka u botsa, “Na u tseba Molimo?” u ne u tla re’ng? Jesu o kena kae karabong ea hao?`

`Ka mokhoa o utloahalang, oa letsatsi ka leng, se boleloang ke mantsoea Jesu, “lentsoe la hao ke ’nete? (Johanne 17:17).`

`Jesu o rapetse, “‘Ha ke u rapele hore u ba tlose lefatšeng, empa e le hore u ba sireletse bobeng’” (Johanne 17:15). Ke joang ho khetha ha rōna ho amang ka moo thapelo ee e arajoang maphelong a rōna?`