---
title:  Ntate, Mora, le Moea
date:   07/12/2024
---

### Bala Bakeng sa Thuto ea Beke ena
Johanne 14:10, 24; Gen. 3:7–9; Johanne 16:27, 28; Johanne 16:7–11; Johanne 17:1–26.

> <p>Temana ea khopolo</p>
> “‘Empa Moemeli, e leng Moea o Halalelang eo Ntate a tla mo roma ka lebitso la ka, ke eena ea tla le ruta tsohle, ’me o tla le hopotsa le tsohle tsee ke le boleletseng tsona’” (Johanne 14:26).

Evangeli ea Johanne ke ea lihlooho tsa bo-Moshe. Johanne o lata lipontšo (mehlolo) ho bontša hore Jesu ke Mesia ea tšepisitsoeng ke baporofeta.

Johanne o sebelisa letoto la lipaki ho phatlalatsa Jesu e le Kreste. Hape o sebelisa lipolelo “‘EA LENG TENG’” ho supa bomolimo ba hae.

Litho tsohle tse tharo tsa bomolimo li ea boleloa ho Johanne 1 (Johanne 1:1–4, 14, 18, 32–34). Ka makholo-kholo a lilemo batho ba lekile ho utloisisa tlhaho ea Bomolimo, empa kaha hahi khonehe, boholo bo latola khopolo eo. Ke booatla bo bo kakang, leha hole joalo, ho latola ntho ka hobane fela re sitoa ho e utloisisa hantle ka ho phethahala kapa hobane e sa kene tekanyong e fokolang ea motho ea ho lekanya.

Johanne o re ha e ba o batla ho utloisisa Molimo, u lokela ho sheba ho Jesu le se senotsoeng lefatšeng. Katamelo ena e re bulela lefatše le lecha la likamano— lithong tse tharo tsa bomolimo, lipakeng tsa litho tsa bomolimo, le maharang a batho ka bo bona. Thuto ea beke ena e sheba ka moo Evangeli ea Johanne e hlahisang Ntate, Mora, le Moea o Halalelang, empa ha joale boemong ba puisano ea tumeliso (Johanne 13–17).

_*Ithute thuto ea beke ena ho lokisetsa Sabatha sa la 14 Tšitoe._