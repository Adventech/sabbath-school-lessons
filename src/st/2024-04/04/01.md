---
title:  Lipaki tsa Kreste e le Mesia
date:   19/10/2024
---

### Bala Bakeng sa Thuto ea Beke ena
Johanne 1:19–23; Isa. 40:1–5; Johanne 1:29–37; Rom. 5:6; Johanne 1:35–39; Johanne 1:43–51; Johanne 3:1–21.

> <p>Temana ea khopolo</p>
> “Jesu a araba, a re ho eena: ‘Ka ’nete-’nete ke re ho uena: Motho ha a sa tsoaloe la bobeli, o sitoa ho bona ’muso oa Molimo’” (Johanne 3:3).

Ha ho potang, Jesu a ile o fa batho bopaki bo matla ba mangolo ho tšehetsa boipolelo boo a bo entseng ka eena, ho kenyeletsa “Ka ’nete-’nete ke ho lona: ea lumelang ho ’na o na le bophelo bo sa feleng” (Johanne 6:47).

Empa ho feta moo. Ho fetola metsi veine; ho fepa likete tse tharo ka mahobe a fokolang; ho folisoa ha mora oa mohlanka; ho folisa monna letšeng la Bethesda; ho fana ka pono ho motho ea foufetseng esale a tsoaloa; ho tsosa Lasaro bafung. Moevangeli o tlisa liketsahalo tse ngata, le batho—Bajuda, Balichaba, barui, bafutsana, banna, basali, babusi, batho fela, barutehi le ba sa rutehang—ho beha bopaki hore na Jesu ke mang.

Johanne o supa le bopaking ba Ntate ka sebele, le ba Mangolo, tsohle li fana ka bopaki ba bomolimo ba hae.

Beke ena e qala ka bopaki bo matla bo Johanne mokolobetsi. Lipaki tse ling li kena sebaeng le tsona: Andrease le Simone Petrose, Filipi le Nathanaele, le paki e sa lebelloang hohang, Nikodema mofarisi. Empa paki e ’ngoe e salla morao lefifing (morutuoa e mong ea neng a na le Andrease, ho Johanne 1:35, 40)— Johanne ka sebele.

_Ithute thuto ea beke ena ho lokisetsa Sabatha sa la 26 Mphalane._