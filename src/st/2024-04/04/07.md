---
title:  Ho Ithuta Haholoanyane
date:   25/10/2024
---

Bala Ellen G. White, “Nikodema,” pp. 167–177, in The Desire of Ages.

Nikodema “a batla mangolo ka tsela e ncha, e seng bakeng sa lipuisano, empa bakeng sa ho amohela bophelo bakeng sa Moea. A qala ho bona ’muso oa leholimo ha a inehela tataisong ea Moea o Halalelang....

“Ka tumelo re amohela mohau oa Molimo; empa tumelo ha se mopholosi oa rōna. Ha e re fe letho. Ke letsoho leo ka lona re amang Kreste, le ho abeloa ho loka ha hae, pheko ea sebe Pako e tsoa ho Kreste joalo fela ka tšoarelo.

“Re ka bolokeha joang ke hona? ‘Joalo ka ha Moshe a ile a emisa noha felleng,’ mora oa motho o ile phahamisoa joalo, e le hore bohle ba lonngoeng le ho thetsoa ke noha ba tle ba shebe ho eena ’me ba phele. ‘Bonang ke konyana ea Molimo e tlosang libe tsa lefatše.’ Johanne 1:29. Leseli le khanyang ho tsoa sefapanong le senola lerato la Molimo. Lerato la hae le re hulela ho eena. Ha re sa hane ho huloa hona, re tla isoa maotong a sefapano ka pako ka libe tse thakhisitseng Mopholosi. E be Mora oa Molimo ka tumelo o hlahisa bophelo bo bocha moeeng. Mehopolo le litakatso li tlisoa kutlong thatong ea Kreste. Pelo, kelello, li boptjoa bocha ka setšoantšo sa eo ea sebetsang ka ho rōna hore hlolela lintho tsohle bakeng sa hae. E be molao oa Molimo o ngoloa pelong le kelellong, ’me re ka re le Kreste, ‘Ke thabela ho etsa thato ea hao, Molimo oa ka.’ Ps. 40:8.”—Ellen G. White, The Desire of Ages, pp. 175, 176.

**Lipotso tsa Puisano**:

`Johanne Mokolobetsi o tlile ho lokisetsa Jesu tsela. O ka re bosebeletsi ba hae bo ile ba atleha ha kae ha u se u uka ahlolela, bonyane ka chebo ea botho? Hae, ha u ntse u nahana ka karabo ea hao, botsa hape, potso ea bohlokoa- hlokoa: U hlalosa “katleho” joang linthong tsa semoea?`

`Ha morao, Johanne Mokolobetsi o ile a bontša lipelaelo tse tiileng (Matt. 11:2, 3; Luka 7:19). Ke eng se bakileng lipotso tsa hae, ’me ke eng seo re ka ithutang sona ho tsoa ho sona ka ho tiea tumelong ea rōna?`

`Ka sehlophang, buisanang ka taba ea hore na ke joang motho ea kang Nikodema, moetapele kerekeng ea ’nete, motho eo ruri a neng a na le tsebo e ngata, a ka hlokang tsebo ka seo e leng sa bohlokoa. Ke thuto efe eo re ka e nkang ho tsoa boemong ba hae?`