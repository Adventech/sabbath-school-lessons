---
title:  Bopaki ba Nikodema
date:   24/10/2024
---

`Bala Johanne 3:1–21. Ke joang bopaki ba Nikodema bo tšehetsang sehlooho sa Evangeli ea Johanne?`

Nikodema e ne moruti ea hlomphuoang Iseraeleng le setho se ruileng sa Sanhedrine. Bopaki ba hae bo bapala karolo e bohlokoa Evangeling ea Johanne ka mabaka a ’maloa. A bolela Jesu e le “Rabbi” le ho supa lipontšo tseo Jesu a li entseng e le bopaki ba thomo ea hae ea leholimo. Ke ha hoo, le pele Nikodema a ela hloko seo a se etsang, o ne a fana ka bopaki bo tšehetsang bo Mesia ba Jesu.

Nikodema o ile a sheba matšoao ka bo oona e le bopaki ba pitso ea leholimo ea Jesu empa a sa a bone a supa ho Jesu e le phetho ea boprofeta ba Testamente ea Khale malebana le Mesia. Joale, Nikodema o tlile ka palaelo; ha a ka ela hloko ka nako ena hore Jesu ke Kreste.

`Bala Johanne 3:3–21. Jesu o ile a reng ho Nikodema ho bontša hore a ka bona ka hare ho eena?`

Jesu o tseba pelo ea motho ka mong. Karabo ea hae ho Nikodema e ka bonahala e potlakile, empa o toba tabeng. Leha Bajuda ba ne ba lumela hore balichaba ba hloka ho baka, boholo ba ne ba sa utloisise ka tsela eo, le bona, sechaba se khethehileng, ba ne ba hloka ho ba le maiphihlelo a pako. Ha ho ea hlahileng a se ntse a pholositsoe, ho sa natsoe bochaba kapa kereke eo ba holetseng ho eona.

Nalane e ntle ea Bajuda, e eang morao ho Abrahama, e ne e ba nea menyetla e khethehileng (sheba Ba-Roma 3:1, 2), ha ho tika-tiko. Empa seo, ka bo sona, se ne se sa lekana. Jesu a bolella Nikodema taba e fetisang mehopolo, ea hore, tichere le ’musi Iseraeleng, o ne a hloka ho tsoaloa hape ke leholimo!

Jesu joale a thula Nikodema ka ho se tsebe ha hae semoeeng: “‘Uena u moruti oa Iseraele, ’me ha u tsebe taba tseo?’” (Johanne 3:10). Ho tla joang, moruti ea phahameng, e be ha a tsebe litaba tsee? Khalemelo e lokela e be e bile boima.

Ho sa natsoe lipotso tseo Nikodema a neng a na le tsona malebana le Jesu ka nako eo, Nikodema ha morao o ile a nka lehlakore le balateli ba Jesu (sheba Johanne 19:39).

`Ho bolela’ng ho “tsoala labobeli,” ’me hobaneng Jesu a ka etsa tiiso e joalo ho eona?`