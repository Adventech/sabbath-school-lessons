---
title:  Filipi le Nathanaele
date:   23/10/2024
---

`Bala Johanne 1:43–46. Molaetsa oa Filipi o senola eng ka tumelo ea hae ho Jesu li sa tloha?`

Filipi o ne a tsoa Bethesda, joalo ka Andrease le Petrose. A fumana motsoalle oa hae Nathanaele ’me a mo bolella ka Jesu. Johanne Mokolobetsi o ne a bitsitse Jesu “Konyana ea Molimo.” Andrease o ne a boleletse Petrose hore o fumane “Mesia.” Empa Filipi o bitsa Jesu eo Moshe le baporofeta ba ngolileng ka eena le ho kenya lebitso, “Jesu oa Nazaretha.” Pitso ea hae ea Nazaretha e makatsa motsoalle oa hae haholo.

Nathanaele o bonahala a ne a na le khoao malebana le motsana oo oa Nazaretha. Ka ’nete morena o ne a ke ke a hlaha sebakeng se mahaeng joalo ka seo. Khoao e foufatsa mahlo ha bobebe ho bona batho ka seo ba hlileng ba leng sona. Filipi o bonahanala a ile a ela hloko, ho tsoa lipuisanong tsa pejana le Nathanaele, hore mokhoa o motle oa ho sebetsana le pelaelo ha se ka bohlale bo phahameng kapa ho etsa khang ea mangolo empa ke ho mema motho eo ho tla ikutloela ’nete ka bo eena. Ea ba o re, “Tloho u bone.” ’Me ke seo hantle a ileng la se etsa. A ea a bona.

`Bala Johanne 1:47–51. Jesu o ile a kholisa Nathanaele joang hore na ke mang, ’me karabo ea Nathanaele e ile eaba efe?`

Ho sieo lipakeng tsa temana ea 46 le 47 ke ntlha ea bohlokoa ea hore na Nathanaele o ile a arabela memo ea Filipi. O ile a ema a ea ho bona, leha hole joalo. Setsoalle sa hae le Filipi sene sele matla ho feta pelaelo ea hae, ’me bophelo ba hae bo ne bo tla fetoha ho tloha motsotsong oo.

Jesu o bolela mantsoe a monate ka Nathanaele, ka ho mo bitsa Moiseraele eo ho seng mano ho eena (Johanne 1:47), e leng se fapananeng hole le seo Nathanaele a se buileng ka Jesu (Johanne 1:46). Nathanaele o arabela ka ho Makala hobane ha a e-so ho kopane le Jesu pele.

Joale Jesu o bolela ka moo a ’moneng tlasa sefate sa feiee, ’me polelo e nyenyane ena e kholisa Nathanaele. Jesu, ka pono ea leholimo, o bone Nathanaele a rapela, a batla ’nete tlasa sefate seo (sheba Ellen G. White, The Desire of Ages, pp. 140, 141). Nathanaele joale o etsa boipolelo bo phahameng, ka ho bitsa Jesu Rabbi, Mora oa Molimo, le Morena oa Iseraele. A ko bone ka moo tšenolo e bonahalang e le nyenyane e lebisang boipolelong bo boholo hakakang ba tumelo.