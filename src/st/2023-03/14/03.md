---
title:  Re Pholoselitsoe Hoba Karolo ea Sechaba
date:  25/09/2023
---

`Ha u bala Baefese 2, leka ho araba potso ena: Molimo O re etselitse eng ka mora oa hae Jesu Kreste?`

“Empa Molimo. ” Mantsoe a mabeli ana a tlameha hoba ’ona a tletseng tšepo ho feta ’ohle a tsejoang ke motho. Ho Baefese 2:1–10, Paulosi o hlalosa nalane e mpe ea babali ba hae. O buoa ka ho sotleha ha batho, ba ne ba le tsuong ea borabele khahlanong le Molimo, maphelo a bona a busoa ke sebe le Satane (Baef. 2:1–3). “Empa Molimo, kaha e le morui oa lerato. ”’Me eaba Molimo o ba etsetsang

’moho le rona? 1. O entse re phele ka Kreste—tsoho ea Kreste ke ea rona. 2. O re tsositse le Kreste—tsoho ea Kreste ke ea rona. 3. Leholimong o re lulisitse le Kreste- Tlhomamiso ea Kreste ke ea rona (Baef. 2:4–7). Ha re babohi feela, ba liketsahalo tse fetohang tsa bophelo ba Kreste! Molimo O nka likhato tsena tse hlollang, eseng ka baka la hobane hona le se betere ho rona, empa ka baka la mohau oa hae (Baef. 2:8, 9), ’me o rera hore balumeli ba phele ’moho le Jesu ’me ba etse “mesebetsi e metle” (Baef. 2:10).

Haeba Baefese 2:1–10 e re ruta hore re phela ka tšebelisano ’moho le Jesu, Baefese 2:11–22 e re ruta hore re phela ka bonngoe le ba bang e le karolo ea kereke ea hae. Lefu la Jesu le na le melemo e eang holimo, e thakholang likamano le Molimo (Baef. 2:1–10), le e tšekaletseng, e tempang likamano tsa rona le ba bang (Baef. 2:11–22). Ka sefapano sa Hae, Jesu o hatiketse sohle se arolang balumeli ba Balichaba ho ba Bajude, ho kenyeletsa le ho sebelisa molao hampe ho eketsa lengope pakeng tsa bona (Baef. 2:11–18). Jesu o boetse o haha ho hong—tempele e ncha e bopiloeng ka balumeli. Balichaba, ba neng ba koteloa libakeng tse halalelang tsa tempele, joale e ba karolo ea Bajude hoba ntho e le ’ngoe. Le rona re fetoha karolo ea kereke ea Molimo, “tempele e halalelang Moreneng” (Baef. 2:19–22).

Ka mohau oa Molimo, o na le matla a ho phela letsatsi lena ka hoba ntho e le ’ngoe le Kreste le balumeli ’moho le uena.

Baefese 2:8–10 e bapetse karolo e kholo tšokolohong ea ba bangata. Litemaneng tsena Martin Luther o ile a fumana mohau o ngobetsang pelo ea hae, ’me a boela a sibolla litiiso tsa nchafatso: pholoho e tla ka tumelo qha! Ka mohau feela, ka Kreste feela, ho isa khanya ho Molimo feela. Ka 1738, matsatsi a 18 kamora ho sokoloha lelekeng la London's Aldersgate Street, John Wesley o ile a shomaela junifesitheng ea Oxford, a fana ka “sello se tsoang botebong ba pelo” le “mohoo oa mokhatlo o mocha.” Temana ea hae? Baefese 2:8. (Sheba A. Skevington Wood, “Strangely Warmed: The Wesleys and the Evangelical Awakening,” Christian History [magazine], vol. 5, no. 1 [1984]).