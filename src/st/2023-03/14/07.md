---
title:  Ithute Haholoanyane
date:  29/09/2023
---

Re lihela likhala ka ho shebisisa Baefese 6, moo re hlokomelang hore, re le kereke, re lebotho la Molimo le loanelang khotso.

Ho Baefese, Paulosi o bontšitse kereke e le ’mele oa Kreste (Baef. 1:22, 23; Baef. 4:11–16), e le tempele ea Molimo (Baef. 2:19–22), hape e le monyaluoa/ mosali oa Kreste (Baef. 5:21–33). Ho Baefese 6:10–20, Paulosi o hlalosa kereke e le lebotho la Molimo ’me o etsa boipiletso bo matla ba ho nka lihlomo. Ke khaolo e fanang ka molemo o moholo le ho kotsi ea ho se utloisisoe hantle.

Re ka sitoa ho utloisisa mantsoe a Paulosi ra re o re re nke lithunya kapa re hlaselane likamanong tsa rona. Empa, Paulosi esale a toboketsa bo ’ngoe, ho buoa ’nete le kutloelano bohloko (sheba haholo-holo Baef. 4:25–5:2). O hlalosa taba tsa Molimo tse monate e le “evangeli ea khotso” (Baef. 6:15). Ka papiso ena ea sesole, kereke ha e ea lebelloa ho etsa ntoa ea nama. Empa, re lokela ho loanela khotso ntoeng ea semoea khahlanong le bobe. Paulosi o kena khabong ea toantšano e kholo ’me o re memela ho kenella lebothong la Molimo le rona.

Re lokela ho etsa seo re ithutile sera sa rona ka botlalo kaha haho mohla se tla etsa joalo ho iphapanyetsa matla a ntšuoang ho re hlasela. Ha re loane le batho feela, e mpa “le meea ea matla libakeng tsa leholimo” (Baef. 6:12), e etelloang pele ke mookameli ea bohlale, Satane (Baef. 6:11). Leha ho le joalo, ha rea lokela ho tšosoa ke sera sa rona. Molimo O na le rona ntoeng (Baef. 6:10) ’me o re file lihlomo tse matlana hona, lihlomo tsa hae “lihlomo tsa Molimo” (Baef. 6:11; bapisa le Esa. 59:15–17). O re file ’nete, ho loka, khotso, khotso, tumelo, pholoho le Moea (Baef. 6:13–17). Ka Molimo ea re etellang pele le ho hlomelloa ho tloha hloohong ho isa leotong ka lihlomo tseo a re fileng tsona, re ka se hloloe. Tlholo e tiile.

**Lipotso tsa ho Qoqoa**

`Leha re sa pholosoe ka mesebetsi ea rona, Paulosi o bolelang ha a ngola a re “re bopetsoe ho Jesu Kreste mesebetsi e molemo, eo Molimo o e lokisitseng pele, re tle re itsamele ho eona” (Baef. 2:10)? Joale, sepheo sa mesebetsi ea rona e metle ke sefe?`

`Paulosi o oa ngola: “Ho ea ka tsebang, ka matla a hae a sebetsang ka hare ho rona, ho etsa se fetisang haholo tsohle tsee re ka li qelang le tseo re ka li hopolang” (Baef. 3:20). Ke matla afe a sebetsang kahare ho rona, ’me matla aa a lokela ho bonahala joang maphelong a rona?`