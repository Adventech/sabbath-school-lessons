---
title:  Re Hlohonolofetse ho Kreste
date:  24/09/2023
---

Motho e mong o hlalositse Baefese e le lithaba tsa Alps tsa Testamente e Ncha. Paulosi, motaisi oa rona ha re e hloa lithaba, o re nyolosetsa holimo kapele ho Baefese 1. Hang hang rea hemesela, re hlolletsoe ke ponahalo ea kaholima lithaba.

`Nahana ka Baefese 1. Ke sefe se u thokolang? Ke litlhoro life tseo u li bonang?`

Baefese 1:3–14 e sebetsa joaloka ’mapa o bontšang lithloro tsa lithaba, ha Paulosi a re ruta ka sebaka se seholo se hlohonolofetseng sa leano la topollo. Ponahalo e akaretsa litlha tsohle tsa nalane ea leano la topollo, ho tloha ho fihla hara liketso tsa Molimo ka Kreste tse tletseng mohau, ho isa ho bo sa feleng. Pholoso ea Molimo ea batho e bontša mosebetsi o halalelang o entsoeng “pele lefatše le thehoa” (Baef. 1:4), e sebetsang maphelong a rona ha joale (sheba Baef. 1:7, 8, 13, 14). Meralo ena e entsoeng pele ho tlholeho e tla phethahatsoa ka botlalo pele ho ho fela ha nako (Baef. 1:9, 10). E be, “tsohle,” kaofela “tse leholimong” le “tse lefatšeng” li tla kopanngoa ha mmoho, kapa li kopanngoe ho Kreste, e be leano la Molimo ka “ho phethahala ha nako” lea phethahatsoa (Baef. 1:10). E be, re ba le maiphihlelo a feletseng a sephiri sa leano la Molimo (Baef. 1:9). Ha joale, re ka tiea hore pholoso ea Kreste e itšetlehileng ho Kreste eo re emang ho eona ke karolo ea bohlokoa ea leano la Molimo le pharaletseng bakeng sa topollo ea “ntho tsohle.”

Ho ba tlhorong ea thaba ho thokola ho leboha. Ho Baefese 1:15–19, Paulosi o leboha Molimo ha a rapela hore balumeli ba be le maiphihlelo a pholoso eo Molimo O ba reretseng eona. Re iphumana re nyolosetsa hape h’a re supisa holimo ho Kreste ea tsohileng, ea nyolohileng, ea phahamisitsoeng, ea renang holima matla ’ohle ao re ka a nahanang nakong tsohle (Baef. 1:20–23).

Ka mohau oa Molimo oo re o bonang ho Jesu Kreste, re ka phela kaholima thaba tsatsing lena!

`Baefese 1:4 e re bolella hore Kreste “O ikhethetse rona ho Eena pele lefatše le thehoa, hore re halalele re hloke sekoli pela Hae ka lerato.” Nahana ka se boleloang ke seo. Ho khetheloa ho Eena pele lefatše le thehoa! Ke tšepo efe e kholo eo see se lokelang ho u fa eona malebana le taba-tabelo ea Molimo ka uena ea hore u pholohe?`