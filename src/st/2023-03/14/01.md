---
title:  Pelo ea Baefese
date:  23/09/2023
---

### Bakeng sa Thuto ea Beke ena Bala
Baefese 1–Baefese 6.

> <p>Temana ea khopolo</p>
> “Hobane le bolokiloe ke mohau, ka tumelo; ha ho tsoe ho lona, ke mpho ea Molimo. Hase ka mesebetsi, ho tle se ke ha e ba motho ea ithorisang, hobane re mesebetsi ea oona, re bopetsoe ho Jesu Kreste mesebetsi e molemo, eo Molimo O e lokisitseng pele, re tle re itsamaele ho eona” (Baefese 2:8–10).

Baeti ba etelang London ba kalama leihlo la London, lebili le letle le litulo li leketlileng. Ha ba le bophahamo ba mehato e 450 holim’a noka ea Thames ba bona sohle: tora e nang le oache, matlo a paramente, le phaleisi tse ngata tsa nalane le libaka tse ngata tsa nalane le likereke. Ho moithuti oa Testamente e Ncha Nicholas Thomas “Tom” o re, Lengolo la Baefese papisong le mangolo a mang a Paulosi, le tšoana le Leihlo la London. Ha se le le lelelehali kapa le tletseng mangolong a hae, empa le fana ka leseli le hlollang la sebaka sohle, ho tloha mona, ha lebili le ntse le pota-pota, u fumana kakaretso e ntle ea ’moko-taba o mong kamora o mong.”—Paul for Everyone: The Prison Letters (London: S.LEQ.C.K. [Society for Promoting Christian Knowledge Publishing], 2004), Leq. 3.

Ho Baefese, Paulosi ha a shebane le taba tsa lehae tse chesang. Lengolo le baleha joalokaha e ka Paulosi o ngolla Balumeli le likereke tsa Bakreste hohle li leng teng. Ho utloahale ho hloka meeli ea nako ha lengolo ho tlisa “ponahalo e hlasimosang” eo Paulosi a fanang ka eona ho kena lefatšeng le menahanong ea rona. Ha re sheba khaolo ka ’ngoe hape, ha re beheng potso ena likelellong tsa rona: ke linnete life tsa bohlokoa tse fuperoeng ke Baefese tse lokelang ho lula li fetola maphelo a rona re le balumeli?