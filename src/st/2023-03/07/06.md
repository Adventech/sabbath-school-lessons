---
title:  Ho Hola ho Kreste
date:  10/08/2023
---

`Ke kotsi e fe e behang kholo e tšoanang le ea Kreste e behang kotsing? Baef. 4:14.`

Paulosi o fumana maemo a sa tšoaneng le a rona, moo maikutlo a mangata, a kang, “ moea o mong le o mong oa thuto” le “maano a khelosang ka bohata” li oetse balumeli. O sebelisa likarolo tse tharo tsa litšoantšo ho hlalosa kotsi ea thuto-Molimo e khelohileng: (1) ho se hole bongoaneng, “hore re se hlole re e ba bana,” (2) kotsi maoatleng a maholo, “ba fetohelang moeeng o mong le o mong oa thuto e ncha;” (3) ho khelosa ke ba bohlale bao, joaloka babechi, ba etsang phupe ka lefe. Paulosi o sebelisa lentsoe la mokhabo-puo oa Segerike kubeia (“ho bapala mataese”) ho bolela “malepa” kapa “bomenemene.”

Paulosi o lumela hore karohano ke letšoao la bohlokoa la phoso: Hore se matlafatsang le ho holisa ’mele le ho o thusa hore o tlamahane ho hotle, ha se o arolang le ho o fokolisa se le sebe. Ka ho fetohela lithutong tse arolang ho e na le tsa litichere tse lekiloeng le ho netefatsoa (Baef. 4:11), ba tla hola hoba Bakreste ba ’nete ’me ba bapale karolo tsa bohlokoa ’meleng oa Kreste (Baef. 4:12, 13; bapisa Baef. 4:15, 16).

`Ke ka tsela life kereke e phetseng hantle e sebetsang joaloka ’mele o phetseng hantle? Baef. 4:15,16.`

Ho Baefese 4:1–16, Paulosi o buella kopano ea kereke ’me o kopa babali ba hae ho e holisa ka matla. Kaha bo ’ngoe ke tiisetso ea thuto-Molimo (Baef. 4:4–6), e hloka mosebetsi oa rona o matla (Baef. 4:3). Tsela e ’ngoe eo re holisang kopano ke ka ho ba “litho” tse sehlahlo tsa ’mele oa Kreste (Baef. 4:7–16). E mong le e mong oa rona ke karolo ea ’mele ’me re lokela ho kenya letsoho bophelong le kholong ea oona (Baef. 4:7,16). Bohle re lokela ho imona menoana mosebetsing oa baapostola, baporofeta, baevangeli, le baruti-litichere (Baef. 4:11). Tsena kaofela, joaloka manonyeletso, mesifa “le senoko se seng le se seng” (Baef. 4:16), li na le mosebetsi o kopanyang, ho re thusa ho hola ’moho ho Kreste, eo eleng hlooho ea ’mele (Baef. 4:13, 15).

`E meng ea “meea ea lithuto” e fokang ka kerekeng ea rona kajeno ke efe, ’me ke joang re ka emang re tiile khahlanong le eona? Tlisa karabo ea hao sehlopheng ka Sabatha.`