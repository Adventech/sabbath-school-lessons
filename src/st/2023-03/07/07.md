---
title:  Ithute Haholoanyane
date:  11/08/2023
---

Lintlha tse peli tsa bohlokoa li thusa ho atolosa boithuto ba rona ba Baefese 4:7–10:

_1. Ho Toloka Baefese 4:9._ Lipheto tse ling li re ho theoha ho tla pele ho ho nyoloha (mohlala, NKJV, “O bile o theohile pele”; KJV, RSV, ESV, NASB). Liphetolelo tse ling li shebela temana ea Segerike haufi-ufi, li sia taba ea nako ea ho nyoloha le ho theoha e bulehile (mohlala. NIV, “hore ‘O nyolohetse’ e bolelang ntle le hore o qalile ka ho theohela tlase, lefatšeng?” ASV, HCSB, LEB, NLT), se lumellang kutluoisiso e hlalositsoeng thutong ea Labobeli, hore tatellano ea 68:18 e lokela ho latelloa, ka ho phahamisetsoa leholimong ha Krestetlameha ho lateloa, ka nyollelo ea Kreste leholimo (“nyolohelo”) e tlang pele, e lateloa ke “ho theoha” ka Moea.

_2. Ho isa ba kholehong baholehuoa._ Ka ho qotsa Pesaleme ea 68:18 ho tsoa Segerikeng sa Testamente ea Khale, e bitsoang Sepothuoajente (phetolelo ea mehleng ea khale-khale ea Segerike ea Testamente ea Khale), Paulosi o sebelisa poleloana e ho Baefese 4:8 e balehang tjena ha e le tala, “O isitse kholehong ba holehuoeng” (e bonahalang phetolelong tse ling, mohlala, KJV, NKJV, NRSV), empa bongata bo lumela hore e bolela hore, “O nkile batšoaruoa ba bang a ba etsa mapantiti” (e bonoang ho ESV, NASB, NIV, j.j.). Baleti ba Bolokang tsatsi la Bosupa esale ba utlouisa poleloana ena e buoa ka ketso ea Kreste ea ho khutlela leholimong le ba bang, mohlang a nyolohang, ba ileng ba tsosoa ka tsoho e khethehileng mohla a tsohang bafung (Matt. 27:51–53). Sena se kenyeletsa “leqhubu la mangata,” matsibolo a pele a ba lopolloa, bao a ba hlahisang ho Ntate ha a kena mapatlelong a leholimo (sheba The SDA Bible Commentary, vol. 6, Leq. 1022; The Desire of Ages, Leq. 834, bapisa The Desire of Ages, Leq. 785, 786). Kapa, u ipapisitse le Bakolose 2:15, khaolo ena e ka nkuoa e le setšoatšo sa tlholo ea Kreste sereng sa hae—Satane le maneyeloi a hae a soto—ba bontšoang e le batšoaruoa ba hlotsoeng.

**Lipotso tsa ho Qoqoa**

`Bapisa lethathamo la “lineo tsa Moea” ho Baefese 4:11 le le ho 1 Bakorinthe 12:4–11, 27–30; Baroma 12:4–8; le 1 Petrose 4:10, 11. Li tšoana kae? Ha li fapana kae?`

`Ka sehlopheng, buoang ka e meng ea “meea ea lithuto” e fokang ka kerekeng kajeno. Elelloa kamoo Paulosi a reng re se ke ra fefoloa ke meea ena kateng. E meng ea mekhoa eo re ka itšireletsang ka eona, le ba bang ka kerekeng, khahlanong le tšenyo eo meea ee e ka re etsetsang eona ke efe?`

`Paulosi o toboketsa ’moko-taba oa “bo ’ngoe” hara Baefese eohle. Empa na re batlana le “bo ’ngoe” ka tsela tsohle? Ka mantsoe a mang, ke maemong afe moo takatso ea kopano e ka se beng le thuso? Qoqang.`