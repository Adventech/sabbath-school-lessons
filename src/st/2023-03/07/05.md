---
title:  Lineo tsa Jesu ea Phahamisitsoeng
date:  09/08/2023
---

`Haa qotsa Pesalema ea 68:18, Paulosi o hlalositse Jesu ea tsohileng, ea phahamistoeng, ea hlolang a fana ka limpho bathong ba hae e le holimo. Ke “lineo” life tseo Jesu ea phahamisitsoeng a fanang ka tsona, ka sepheo sefe? Baef. 4:11–13.`

Paulosi o bontša hlopha tse ’ne tsa batho ba nang le “lineo” e le karolo ea pokello ea lineo tsa Jesu ea phahamisitsoeng tseo a li fang kereke ea hae: (1) baapostola; (2) baporofeta; (3) ebaevangeli; (4) baruti le litichere (popeho ea poleloana ea Segerike e bontša sena e le sehlopha se le seng). Kreste o fana ka lineo tsena ho etsa mosebetsi oa bohlokoa: “ho hlahlella bahalaleli bakeng sa mosebetsi oa boevangeli, ka ho aha ’mele oa Kreste” (Baef. 4:12) hore “re tle re finyelle bohle, bonngoeng ba tumelo le ba tsebo ea Mora oa Molimo, re be re fihlele boholo ba monna ea phethehileng, le tekano ea boemo bo phethehileng ba Kreste” (Baef. 4:13).

Hntlha ena ea ho qetela e ne e le bohlokoa haholo ho Baleti ba pele, ba neng ba nahana ka lineo tsa Ellen G. White tsa Moea. Na Bibele e bontša ha neo ea boporofeta e ne e tla sebetsa nakong ea kereke ea baapostola feela? Kapa neo ee e tla ba teng ho fihlela Kreste a khutla? Baleti ba pele ba ile ba fumana karabo ho Baefese 4:13 ’me ba e pheta ka pale ea mookameli oa sekepe ea neng a fuoe litaelo tse a lokelang ho li latela bakeng sa leeto la hae. Nakong eo sekepe se atamelang lebopo, litaelo li ne li re mofifisi oa sefofane o tla fihla a tataisetse sekepe lebopong. E le ho lula litaelong tsena, o lokela ho lumella mofofisi ho kena, a latela litaelo tseo a fanang ka tsona. “Joale ke mang ea mamelang buka ea litaelo tsa sethathong? Ke ba hanang mofofisi kapa ke ba mo amohelang, joaloka ha ba laeloa ke buka eo? Ikahloleleng.”—Uriah Smith, “Do We Discard the Bible by Endorsing the Visions?” Review and Herald, January 13, 1863, Leq. 52.

Re lokela ho ba seli ha re khetha “balisa” kapa (“baruti”), “matichere,” le “baevangeli,” kaha re nahanela likheo tsena li sebetsa maemong le nakong ea rona feela. Ka moo re bonang kateng, mehleng ea Paulosi, bana bohle ba tlameha e ne e le baetapele feela ba neng ba sebetsa likerekeng tsa malapeng Efese (bapisa 1 Petrose 2:9, Liketso 2:46, Liketso 12:12).

`Bala Esaia 5:4: “Se ka beng se etselitsoe tšimo ea ka ea merara ke sefe, ka ntle ho seo ke se entseng?” Nahana ka temana ena o ipapisitse le seo Molimo O re fileng sona ka bosebeletsi ba Ellen G. White. E kena joang?`