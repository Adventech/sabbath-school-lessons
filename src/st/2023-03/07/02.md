---
title:  Bo ’Ngoe ba Moea
date:  06/08/2023
---

`Bala Baefese 4:1–16. Paulosi o khothaletsa balumeli ho holisa bo ’ngoe ba kereke joang?`

Paulosi o qala halofo ea bobeli ea Baefese (khaolo tsa 4–6) ka bopiletso bo matla ba bo ’ngoe, empa ka karolo tse peli tse kholo. Ea pele, ho Baefese 4:1–6 o kopa balumeli ho holisa “bo ’ngoe ba Moea” ka ho bontša boleng bo hahang bo ’ngoe (Baef. 4:1–3), pitso eo a e tšehetsang ka lethathamo le bothothokiso la ntho tse supileng tse nang le “bo ’ngoe” (Baef. 4:4–6). Ea bobeli, ho Baefese 4:7–16, Paulosi o bona Jesu ea hlotseng, ea phahamisitsoeng e le mohloli oa mohau bathong ba etellang pele khaso ea evangeli (Baef. 4:7–10) ’me o hlalosa kamoo ba ka, ’moho le litho tsa kereke, ba ka kenyang letsoho kateng kholong, bophelong bo botle, le bo ’ngoeng ba ’mele oa Kreste (Baef. 4:11–16).

Qalong ea khaolo ena, Paulosi o mema Bakreste ho “tsamaea ka mokhoa o tšoanelang pitso eo le bitsitsoeng ka eona” (Baef. 4:1). U sebelisa kutu-ketso tsamaea joaloka mokhabo-puo o bontšang ho itšoara hantle, kapa ho phela (sheba Baef. 2:2, 10; Baef. 4:17; Baef. 5:2, 8,15). Ha Paulosi a buoa ka pitso ea bona, o buoa ka ho bitsetso tumelong ea Bokreste (Baef. 1:18; Baef. 2:4–6, 13). Paulosi o kopa balumeli ho porathisa boitšoaro ba bo ’ngoe bo bontšang leano la Molimo la moshoelella (Baef. 4:9,10). O qala taba ena ea hae ka boipiletso ba hore ba bontše limelo tse isang bo ’ngoeng I, tse kang boikokobetso, bonolo, le mamello.

Ha re li shebeng ka bo ’ngoe.

Kae kae Paulosi o hlalosa lentsoe boikokobetso, ho Baefese 4:2, ka ho kenyeletsa taba ea hore “e mong a lekanye hore ba bang baa mo fetisa” (Bafilipi 2:3). Ka hona, boikokobetso, bo ka se utluisisoe e le boleng bo bobe ba ho se ikamohele (sheba Bakolo. 2:18, 23) empa e le boleng bo botle ba ho amohela le ho sebeletsa ba bang. Bonolo (Baef. 4:2) e ka hlalosoa e le “boleng ba ho se inkele holimo ka baka la kamoo u ikutloang u le bohlokoa ka teng” hape bo bolela “ho tsotella, ho nahanela ba bang, mosa.”—Frederick Danker, ed., Segerike-English Lexicon of the New Testament and Other Early Christian Literature, 3rd ed. (Chicago: University of Chicago Press, 2000), Leq. 861.

Qetellong, mamello (bapisa ho lieha ho halefa, NKJV) ke ho khona ho mamella ha u lekoa kapa u qholotsoa. Ka hona, limelo tsena, kaofela li itšetlehile tlasa sehlooho sa ho furalla kamoo u iponang u le bohlokoa kateng, ho e-na le hoo, u tsepamise maikutlo boleng ba ba bang.

`Boikokobetso, bonolo, mamello. Nahana ka kamoo limelo tsena li ka thusang ho re kopanya kateng re le batho. Re ithuta ho ba le limelo tsee joang?`