---
title:  Kreste ea Phahamisitsoeng, Moabi oa Limpho
date:  08/08/2023
---

> <p></p>
> “Empa e mong le e mong oa rona o neiloe mohau ka tekanyo ea neo ea Kreste. Ke ka baka leo ho itsoeng: Eitse hobane a nyolohele leholimong, o isitse kholehong ba holehuoeng ba bangata, ’me o neile bath lineo. ’Me ho nyoloha hoo ke ho re’ng, ha e se ho re, o ne a theohetse pele libakeng tse ka tlase-tlase tsa lefatše? Ea neng a theohile, esale eena ea nyolohetseng ka holimo ho maholimo ’ohle, a tle a tlale ntho tsohle.” (Baef. 4:7–10). 

`Ho etsahala eng moo, ’me ntlha ea Paulosi ka litemana tsee ke efe?`

Paulosi mona o qotsitse Pesalema ea 68:18, e reng: U nyolohetse phahameng, u isitse batšoaruoa kholehong. U nkile lineo ho batho, le ho bona bakoenehi.” Pesalema ea 68:18 e buoa ka Morena, Yahweh, e le molaoli ea hlolang, eo kamora ho hlola lira tsa hae, a nyolohelang thabeng eo motse-moholo oa hae o ahiloeng teng, a e-na le baholehuoa ba ntoa ka tereneng ea hae (sheba Lipes. 68:1,2). Joale e ba o fumana tlotlo (“o fuoa limpho”) ke lira tseo a li hlotseng (se bontšang hore Paulosi o sebelisa tšoantšiso ena bakeng sa Kreste ea phahamisitsoeng “o fana ka lineo,” ho latela moelelo o pharaletseng oa Pesalema, sheba Lipes. 68:35).

Ebang re latela tatellano ea Pesalema ea 68:18, nyolohelo—Ho nyolohela ha Kresteleholimong (Baef. 1:21–23)—ho tla pele, ho lateloa ke ho theohela hoo ka hona Jesu ea tsohileng, ea phahamisitsoeng a fanang ka limpho ’me a tlatsa ntho tsohle. Sena ke tsela ea Paulosi ea ho bontša tšollelo ea Moea O Halalelang mohla Pentakonta (sheba Liketso 2). Taba ena, e tiisoa ke Baefese 4:11, 12, e bontšang lineo tse fanoeng ke Jesu ea phahamisitsoeng e le lineo tsa Moea.

“Kreste o nyolohetse holimo, a isa baholehuoa kholehong, a fa batho lineo. Nakong eo Kreste a qetang ho nyoloha, Moea O ile oa theoha joalokaha ho nno ho tšepisitsoe, joaloka moea o matla o fokang, oa tlatsa sebaka seo barutuoa ba neng ba kopanetse ho sona kaofela, litla-morao ebile life? Likete-kete li ile tsa sokoloha ka letsatsi.”—Ellen G. White, Ye Shall Receive Power, Leq. 158.

`Ho sa natsoe hore na litemana tsena li tebile hakae, ke joang re ka ithutang ho fuman khothatso ho seo li bontšang a re etselitseng sona le seo a tla re etsetsa, haholo-holo mohla a tla “tlatsa tsohle ka eena” (Baef. 1:23)?`