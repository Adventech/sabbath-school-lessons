---
title:  ’Mele o Kopaneng oa Kreste
date:  05/08/2023
---

### Bakeng sa Thuto ea Beke ena Bala
Baef. 4:1–16; Bafilipi 2:3; Lipes. 68:18; Liketso 2; 1 Bakori. 12:4–11, 27–30; Esa. 5:4.

> <p>Temana ea khopolo</p>
> “’Me esale eena ea beileng ba bang baapostola, ba bang baporofeta, ba bang baboleli ba evangeli, ba bang balisa le baruti, ho phethisa bahalaleli, ho etsa tšebetso ea bolisa, ho hahisa ’mele oa Kreste” (Baefese 4:11, 12).

E’ngoe ea litšomo tsa Aesop e bitsoa “’mpa le leoto.” Hothoe e ne e re: “’mpa le leoto li ne li entse khang hore na ea bohlokoa ho feta e mong ke mang, ’me eare ha leoto le pheha-pheha khang ea hore le matla hona hoo le isang mpa hohle moo e batlang, mpa ea arabela, ‘empa motsoall’aka, haeba ke sa tšele lijo, ha ho letho leo u ka le nkang.’”—Lloyd W. Daly, Aesop Without Morals (New York: Thomas Yoseloff, 1961), Leq. 148.

Leha ho le joalo, Paulosi, o sebelisitse ’mele oa motho ho etsa ntlha ea semoea. Ho Paulosi, ’mele oa motho, le kereke, joaloka ’mele oa Kreste—o kenyelelitse likarolo tse fapaneng tse etsang mesebetsi e fapaneng, tsohle li tlameha ho sebetsa ’moho hore ’mele o lule o phetse hantle. Ho Baefese. Ho Baefese 4:1–16, Paulosi o boela a sebelisa papiso ea ’mele eo a e sebelisitseng hantle pejana (Baro. 12:3–8, 1 Bakori. 12:12–31). Joale Kreste ke hlooho ea ’mele, e fang ’mele batho “ba nang le lineo” ba thusang hore ’mele o kopane, karolo e ’ngoe le e ’ngoe—setho se seng le se seng sa kereke—se kenya letsoho ’meleng.

Setšoantšo sa Paulosi sa ’mele o phetseng hantle, o kopaneng, se re thusa ho utloisisa sepheo sa Molimo ka rona: ho ba karolo ea kereke e kopaneng ho Kreste e behang litholoana.