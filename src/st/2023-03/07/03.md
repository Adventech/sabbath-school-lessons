---
title:  Re ’Moho ’moho bo ’ngoeng
date:  07/08/2023
---

`Ke ntho life tse supileng tseo eleng “bo ’ngoe” tseo Paulosi a li bolelang ho tšehetsa ’moko-taba oa hae oa bo ’ngoe ba kereke? Ke ntlha efe eo a lekang ho e etsa ka lethathamo lee? (Baef. 4:4–6).`

Lethathamo la Paulosi la “ntho tse supileng tse nang le bo ’ngoe” le na le bothothokisi ho lona, ’me le ka pheta sefela sa tiisetso se sebelisitsoeng Efese. Lethathamo le qala ka ho bolela ntho tse peli “tseo eleng bo ’ngoe” ’moho: “’mele o mong (ha ho buuoa ka kereke e le ’mele oa Kreste, Baef. 4:12,16; Baef. 1:23; Baef. 5:23, 29,30) le “Moea o mong” (Baef. 4:4). ’Ngoe ea boraro ke “tšepo e le ’ngoe eo le bilelitsoeng ho eona” (Baef. 4:4; bapisa Baef. 4:1).

Joale e be lethathamo le eketsa ntho tse ling tse tharo, “Morena o mong” (eleng Krste), “tumelo e ’ngoe” (ho bolelang se fuperoeng ke se lumeloang ke Bakreste, Baef. 4:13; Bakolo. 1:23; Bakolo. 2:7; Baga. 1:23; 1 Tim. 4:1, 6), le “lolobetso e ’ngoe” (bapisa Baef. 5:26) pele a qetela ka tlhaloso e pharaletseng ea Molimo e le “Molimo o eleng Ntat’a bohle, ea ka holimo ho bohle, ea hara bohle, ea ka hohle” (Baef. 4:6).

Ke sefe seo Paulosi a re bolellang sona ka tlhaloso ee e bothothokisi ea Molimo Ntate? Ka hoba “Ntat’a Bohle,” Molimo ke ’mopi. Karolo e latelang ea polelo e hlalosa kamoo, hang kamora hore lefatše le hloloe, Molimo o amanang le “ntho tsohle,” ho sohle seo a se hlolileng. Paulosi h’a bapalle tumela-khoelng ea hore Molimo ke tlholeho. Empa o phatlalatsa ea phahametseng tlhaho (ea ka holimo ho tsohle) ea busang (“ea . . . hohle”) ea hohle (“ea ka ho bohle”) ba Molimo.

Elahloko ntlha tse peli malebana le bo ’ngoe ba kereke (Baef. 4:1–6). Ea pele, bo ’ngoe ke ’nete ea semoea, e metse nthong tsena “tse supileng tse bo ’ngoe” ’nete e lokelang ho ketekeloa (Baef. 4:4–6). Ea bobeli, bo ’ngoe bo hloka boikitlaetso ba rona ho bo holisa (Baef. 4:3). Ho tla lula ho e na le lebaka la ho lla ha re hloleha ho etsa bo ’ngoe bona. Leha ho le joalo, ho sa natsoe hore na re feitse hakae, re lokela ho thabela mosebetsi oa Molimo, oa ho kopnanya kereke ka Kreste, ho thabela ’nete ea thuto-Molimo ea “bo ’ngoe ba Moea” (Baef. 4:3). Ho etsa joalo ho tla re fa matla a ho khutlela mosebetsing ona o thata oa bo ’ngoe, empa ka kholiseho e ncha ea hore ha re etsa joalo, re etsa mosebetsi oa Molimo.

`Bala Baefese 4:4–6 hape. E etsa u ikutloe joang? E lokela ho etsa hore u ikutloe joang, ka ho tseba seo e se bolelang ka bo ’ngoe ba rona ka Molimo le ho Molimo ka Kreste?`