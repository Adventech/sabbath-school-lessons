---
title:  Pitso ea ho Ema
date:  09/09/2023
---

### Bakeng sa Thuto ea Beke ena Bala
Baef. 6:10–20; Deutr. 20:2–4; Baro. 13:11–14; 1 Bathes. 5:6–8; 1 Bakori. 15:23, 24.

> <p>Temana ea khopolo</p>
> “Qetellong, bana beso, tieang Moreneng le matleng a hae a sa sitoeng ke letho. Aparang lihlomo tsohle tsa Molimo, le tle le tsebe ho hlōla lihlōho tsohle tsa Diabolose” (Baefese 6:10, 11).

Mohlanka ea mahlo a lerootho o tsoa moo a lulang teng ’me o re ptjang- ptjang le pono e tšosang-lebothohali le hlometseng ka thata le “masole, lipere, le likariki hohle.” Ha a buoa le moporofeta Elisha, o peteketsa taba tsena ka lehoelea, o bile o felehetsa ka potso, “‘ntate, morena oaka, re tla etsa joang?’”

Elisha o oa arabela, “‘Se ke oa tšoha!. . . Hobane bao re nang le bona ba bangata ho feta bao ba nang le bona!’” Thapelo ea moporofeta e arabeloa hang-hang. Mohlanka o tsoela ka ntle hape, empa khetlong lesira le pakeng tsa se bonoang le se sa bonoeng lea tloha. Joale ha a bone lebotho le le leng feela, empa a mabeli. “Jehova a tutubolla mahlo a mohlanka, ’me a bona thaba e tletse lipere le makoloi a mollo” (2 Marena 6:15–17).

Ha a ngola Baefese 6:10–20, Paulosi o rapella pono e hlakileng ho balumeli hore ba tle ba bone ’nete e feletseng ea ntoa e kholo le ho fumana tšepo ho seo e ba senolelang sona.