---
title:  Ho Loana le Matla a Lefifi
date:  14/09/2023
---

`U bona sepheo sa Paulosi e le sefe sa ho etsa lethathamo la mabitso bakeng sa matla a meea ea lefifi a bontšitsoeng ho Baefese 1:21, Baefese 3:10, le Baefese 6:10–20?`

Paulosi o hlalosa “ntoa ea rona” (Baef. 6:12), ka tšebeliso ea lentsoe la Segerike la tlholisano ea ho betana (palé). Kaha ho betana ho ne ho nkuoa e le boitokisetso bo botle ba ntoa, sena ke tlhalo e nepahetseng ea sebetsa khahlanong le sebetsa le ho thulana hoa letsoho le letsoho tse etsahalang ha mabotho a thulana. Paulosi o toboketsa bo ’nete ba ntoa sebele ea balumeli khahlanong le matla a lefifi.

Lihlooho tseo a ba fang tsona ke tsena:

| Baefese 1:21 | Baefese 3:10 | Baefese 6:12 |
| --- | --- | --- |
| Mobuso o mong le o mong (kapa puso e ’ngoe le e ’ngoe) | babusi | babusi |
| Matla (’ohle) | matla | babusi |
| Puso (eohle) | | Matla a ka lefatše lohle holima lefifi lena |
| Boholo (bohle) | | Matla a meea ea lefifi libakeng tsa leholimo |
| Mabitso ’ohle a ka bitsoang | | |

Tlhalosong ea hae e pharaletseng (“mabitso ’ohle a ka bitsoang,” Baef. 1:21; “marena a lefifi la lefatše lena,” Baef. 6:12) Paulosi o tiisa hore bokhopo bohle le matla a phahametseng tlholeho a tlasa Kreste (Baef. 1:21). Leha ho le joalo, ntoeng efe kapa efe, ho halala matla a sera ha se leoa le letle la ntoa. Paulosi o re hlokomelisa hore ha re loane le batho feela, empa “marena a lefifi la lefatše lena le meea e bolotsana e sebakeng sa leholimo” (Baef. 6:12), e etelletsoeng ke mookameli ea ikemiselitseng, Satane (Baef. 6:11). Leha ho le joalo, re lokela hoba malala-a-laotsoe khahlanong le lira tsa rona tse matla, ha re lokele ho hloloa ke tsona. Molimo O na le rona ntoeng (Baef. 6:10) ’me o re hlahleletse ka libetsa tse matla, seaparo sa hae, “seaparo sa Molimo” (Baef. 6:11; bapisa Esa. 59:15–17). O re file ’nete ea hae, ho loka, khotso, tumelo, le pholoso, le Moea O Halalelang (Baef. 6:13–17). Ka Molimo ea re etellang pele, le ho hlomelloa ho tloha hloohong ho ea tsoa leotong ka lihlomo tsa hae, re ke ke ra hloloa (Baro. 16:20; 1 Bakori. 15:23, 24; 2 Thess. 2:8).

`Ke sefe seo bonnete ba matla ana a lefifi—ao rona, ka bo rona, re senang matla khahlanong le oona—bo re rutang sona malebana le hore na hobaneng re tlameha ho itšoareletsa ho Morena Jesu, ea seng matla ho feta mebuso ena feela, empa ea a hlotseng?`