---
title:  Ho Ema Sebaeeng sa Mehleng ea Khale sa Ntoa
date:  13/09/2023
---

`Bala Baefese 6:10–20, o tšoae kamoo Paulosi a sebelisang kutu-ketso ea mahlomela ema kateng. Ke hobaneng ha ketso ee e le bohlokoa ho eena?`

Re lokela ho utloisisa papiso ea Paulosi ea sesole re ipapisitse le lepatlelo la ntoa la mehleng eo. Ho ne ho bolelang ho “ema” (Baef. 6:11, 13, 14)? Na kutu-ketso ee e hlalosa motho ea emeng a itšireletsa feela? Lipuo tsa ntoa tse ka hara lingoloa tsa Thucydides, se seng sa lingoli tse kholo tsa lingoloa tsa ntoa, li bontša ketso tse tharo tse latellanang tse lokelang ho etsahala hore lehlakore le leng le tle le hlole:

(1) masole a lokela ho “lata sera,” ho bolelang hore ba lokela ho hoanta ho teana le sera; (2) ebe, b’a hlasela ba “eme ka ho tiea,” kapa ba “nke sebaka sa rona,” ba loane ea khumamela le sera; (3) Qetellong, ba lokela ho kharameletsa sera morao” (sheba Thucydides, The Peloponnesian War [New York: E. LEQ. Dutton, 1910], 4.10.1–5). Sehlohlolo sa ntoa ea mehleng ea khale se ne se etsahala mothating oa bobeli ho ena e meraro, ha lira tse peli li lebanya lithebe “ka molumo o matla oa ho otlana hoa boronse, patsi, le nama,” tseo sengoli sa mehleng ea khale Xenophon a reng ke ‘ho thulana ho ho holo.’”—Victor Davis Hanson, The Western Way of War (New York: Oxford University Press, 1989), Leq. 152, 153. Ka ho ema tsoe, u bolokile sebaka sa hao nakong ena e bohlokoa, e n’e le qholotso e kholo ntoeng ena ea khale. Tlhaselanong e haufi e neng e tla etsahala, mahlakore ’ohle a ne a batla mokhoa oa ho “suthumetsa.”

Boipiletso ba Paulosi ba ho nka lihlomo bo bontša tlhaselano eo ho eona masole a neng a “entse seqhoqho, a fana le ho fumana mara a makholo-kholo a le haufi- ufi.”—Victor Davis Hanson, The Western Way of War, Leq. 152. Sena se pakoa ke kamoo Paulosi a bontšang ntoa ea kereke khahlanong le lira tsa eona, ho betaneng hona (Baef. 6:12; sheba thuto ea LABONE) le tšebelisong ea hae ea tšebeliso ea kutu-ketso “ho ema” kateng temaneng ea 13: “hore le tle le tsebe ho ema ka tsatsi le lebe,”

Sena hase ho ema ha ho nka foto! Ho “ema,” ka hona, ke ho e loana selutse, ho sebelisa sebetsa se seng le se seng u le haufi le sera, eleng taba e nkiloeng sesoleng, khothatsong ea pejana ea Paulosi ea hore ba fumanoe ba “eme moeeng o le mong, le ntse le loanela hammoho tumelo ea evangeli” (Bafilipi 1:27).

`Bala Baheberu 12:4. Ke joang temana ee e thusang ho utloisisa se boleloang ka ho ema Moreneng? Tlhaho ea tšebelisano ’moho ea ho ema hoo ke efe?`