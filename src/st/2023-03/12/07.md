---
title:  Ithute Haholoanyane
date:  15/09/2023
---

“Mosebetsi oa rona ke oa ntoa, ’me joaloka masole a tšepahalang a Jesu, re tlameha ho jara sefapano se mali ho lata ntoa letailana. ‘Ntoa ea rona ha e loane le nama le mali, empa e loana le baholo le mebuso, le marena a lefifi la lefatše lena, le meea e bolotsana e sebakeng sa leholimo.’ Haeba re tla lumela ho beha lihlomo, ho theola folaga e mali, ho ba mapantiti le basebeletsi ba Satane, re ka ntšuoa ntoeng re phomole ho tubeheng hoa lefatše lena. Empa ho phela hamonate hona ho tla fumanoa feela ka ho lahleheloa ke Kreste le ke leholimo. Re ka se amohele khotso ka lipehelo tse joalo. Ha re loaneng, e be ntoa, ho fihlela qetellong ea nalane ea lefatše, ho ena le hore ho be le khotso e tlisoang ke bokoenehi le sebe.”—Ellen G. White, The Review and Herald, May 8, 1888.

Baefese 6:10–20 e nyallana le Buka ea Tšenolo Joang? Khaolo ena e bontša motheo o tšoanang oa ketsahalo tsa matsatsi a mehleng ea bofelo, oo eleng sepheo sa ntoa bukeng ea Tšenolo. (sheba Tsenolo 12, Tsen. 16:12–16, Tsen. 19:17–21, Tsen. 20:7–10). Ho tsona li le peli, batho ba Molimo ba tlasa tlhaselo ea sera se “sebakeng sa leholimo” ’me “sea sebetsa, se matla nakong ena.” Ho tsona li le peli, batho ba Molimo ba khothatsoa ke “setšoantšo sa nako e tlang.” Hape, “liketsahalo tsena ka bobeli li supa ntoeng ea ho qetela moo sera se tla hloloa ka botlalo, e be kamora moo, mengoaha ea ha joale e tla thakholoa ka ho sa feleng,” nako e ncha eo “maemo a ho qetela a khanya ea batho ba Molimo” le “tšenyeheho ea ka ho sa feleng ea sera” li tla bonahala. (Sheba Yordan Kalev Zhekov, Eschatology of Baefese (Osijek, Croatia: Evangelical Theological Seminary, 2005), Leq. 217, 233–235.)

**Lipotso tsa ho Qoqoa**

`Ke neng mohlang o neng o lata matla a lefifi letailana? Ke’ng eo u fumaneng e le leoa le sebetsang ho feta ohle nakong tseo?`

`U ipapisitse le Baefese 6:10–20, u ka sebeletsa motho ea bonahlang a hatelletsoe ke “matla a bokhopo” (Baef. 6:12)?`

`Re ka lemoha le ho hana “lihlōho tsohle tsa Diabolose” joang? (Baef. 6:11)? Mohlala, ke hangata hakae u ikutloileng o le malala-a-latsoe hore u ka lahla marungoana tumelong, hobane u utloa e ka u moetsalibe, u bolile hahlo hoo, hore u ka bolokeha? Ke mang ea kenyang monahano oo ka kelellong ea hau, ke Kreste kapa matla a lefifi? Haholo-holo nakong tse kang tseo, hobaneng u lokela ho sebelisa boieane ba litšepiso tseo re li fuoeng ka Jesu?`