---
title:  Puo ea Ntoeng
date:  10/09/2023
---

`Ithute qetello e lumang lengolong la Paulosi, Baefese 6:10–20. Mohoo oa ntoa oa Paulosi o bolela’ng ho rona kajeno, re le baloaneli qhoebeshanong e kholo?`

Paulosi o laola Baefese ka mokhoa oa ho ea ntoeng, o susumetsa mabotho ho nka karolo ntoeng ea kereke khahlonong le bobe (Baef. 6:10–20). O qala khothatso e kholo ea ho “tiea Moreneng” (Baef. 6:10), eo a phetang e le mohoo oa ho “apara seaparo sohle sa Molimo” (Baef. 6:11). O tšehetsa mohoo ona ka ho bontša sepheo (ho khona ho ema khahlanong le makhotla a lefifi, Baef. 6:11), le ka ho fana ka lebaka: ntoa e khahlanong le makhotla a matla a moea a bokhopo (Baef. 6:12). Ka tsela e hlakileng, joale Paulosi o boetse a ntša pitso hape ea ho nka lihlomo. Balumeli ba lokela ho “nka lihlomo tsohle tsa Molimo” hore ba eme tsoe! Ntoeng (Baef. 6:13), ho iphasa ka lebanta, ba apare sesireletso sa sefuba, lieta, thebe, helemete, le sabole (Baef. 6:14–17). Paulosi o mema balumeli, bao joale ba hlometseng ho fella, ba malala-a-laotsoe ho kena khabong, ho etsa se neng se ka etsoa ke masole a ntoeng mehleng eo, ’me sona ke ho rapela (Baef. 6:18–20).

Ka ho sebelisa likhothatso tsa ntoeng, kapa lipuo tsa ha theko li le mathuleng a ho kopana tsa Testamenteng ea Khale, Paulosi o buoa ka thomo ea kereke mabapi le sesole le libetsa. Paulosi o bontša sena taelong ea hae ea pele: “tieang Moreneng, le matleng a hae a sa sitoeng ke letho” (Baef. 6:10).

Likhothatso tsa ntoa Testamenteng ea Khale (mohlala, sheba, Deutr. 20:2–4; Marena 7:15–18; 2 Likro. 20:13–20; 2 Likron. 32:6–8; Neh. 4:14, 19, 20) li bontša taba ea hore katleho ea Iseraele ntoeng ha e ea itšetleha matleng a libetsa tsa eona, kapa lebothong le fetang lira tsa lona ka lipalo. Empa, tlholo e hlaha ho itšetleheng matleng le bote’ng ba Molimo. Lekunutu la katleho e n’e se ho itšepa, empa ho tšepa matla a Molimo le tseo a fanang ka tsona bakeng sa katleho ea bona. Paulosi o etsa tšebeliso e sebete ea ntlha tsena ho khothatsa balumeli ho ba: (1) mafolo-folo ho etseng thomo ea kereke; (2) ba seli nthong tse sa tsejoeng tse ka bang le tšusumetso maphelong le mapaki a bona; (3) elehloko boteng ba tseo leholimo li ba sitsang tsona bakeng sa katleho ea bona; le (4) ba lule ba le malala-a-laotsoe ka bohlokoa ba bo ’ngoe le tšebelisano ’moho hara balumeli.

`Ke sefe seo temoso ea Paulosi ea hore ha re loane le nama le mali empa le matla a lefifi le mebuso e lokelang ho re ruta sona malebana le moo tšepo e le ’ngoe feela ea rona bakeng sa tlholo e leng teng?`