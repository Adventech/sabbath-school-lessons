---
title:  Ithute Haholoanyane
date:  01/09/2023
---

Ellen G. White, “Responsibilities of Married Life,” Testimonies for the Church, vol. 7, pLeq. 45–50, le “Mutual Obligations,” The Adventist Home, Leq. 114–120.

Ellen G. White o lutse a kopa banyalani ho khaotsa ho batla ho laolana: “Se keng la leka ho qobellana ho amohela litaba-tabelo tsa lona. Le ka se etse sena eaba le tsoela pele ho ratana. E bang bonolo, mamellanang, le utloelane, le be bonolo.”— The Adventist Home, Leq. 118.

Mona o buoa ka kotloloho ka tlhaloso le ho phela Bakolose 3:18 (le Baef. 5:22– 24): “Hona le potso e lutseng e botsoa, ‘ele hore mosali a ke sebe le thato eo eleng ea hae?’ Bibele e hlakile hore monna ke hlooho ea lelapa. ‘Basali, ikokobeletseng banna ba lona.’ Ha e ne’ ba temoso ena e felletse mona, re ne re ka re maemo a mosali ha se a khallehang. Banna ba bangata ba ema manstoeng ana, ‘basali ikokobetseng,’ empa re tla bala qeto ea temoso e tšoanang,eleng hore, ‘Jolokaha e le ho lokelang ho Morena’ [Bakolo. 3:18]. Molimo O hloka hore mosali a boloke tšabo le khanya ea Molimo kamehla ho eena. Boikokobetso bo feletseng bo lokela ho etsetsoa Morena Jesu feela, ea mo rekileng e le ngoana oa hae ka theko e sa feleng ea bophelo ba Hae. Ho na le ea ka holimo ho monna ho mosali; ke Molopolli oa hae, ’me boikokobetso ba hae ho eena bo tlameha ho etsuoa joalokaha Molimo a laetse—‘joalokaha e le ho nepahetseng Moreneng.’”—The Adventist Home, Leq. 115, 116.

**Lipotso tsa ho Qoqoa**

`Nahana ha motho e mong a se a kare Baefese 5:21–33 ke khaolo e tsoileng fesheneng e seng e sa thuse likamanong tsa Bakreste kaha e tlisa mofuta oa lenyalo o itšetlehileng matleng le bolaoling ba monna. U ka arabela joang? Ke likarolo life tse litemaneng tseo tse ka thusang karabo ea hau?`

`Ke keletso efe ea Paulosi ho Baefese 5:21–33 eo e re fang eona ho ba iphumanang ba le ka hara manyalo a thata a boima?`

`Batho ba bang ba etsa khang ea hore pale ea tlholeho ea Genese 1 le 2 ke papiso feela e sa atameleng hohang ho ka bontša se felang se etsahetse mono, hobane se etsahetseng se nkile libillione tsa lilemo tsa ivolushene. Ke sefe seo tšebeliso ea Paulosi ea pale ee e re rutang sona malebana le kamoo a e nkang e etsahetse joalo kateng?`

`Tsepamisa maikutlo haholo tabeng ea “ho ba nama e le ’ngoe.” See se re ruata ho utloisisa taba ea ho halalela ha lenyalo joang, ’me ke hobaneng banyalani ba tlameha ho etsa sohle ho sireletsa khalalelo eo?`