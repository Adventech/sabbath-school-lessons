---
title:  'Banna le Basali: Ba ’Moho Sefapanong'
date:  26/08/2023
---

### Bakeng sa Thuto ea Beke ena Bala
Baef. 5:21–33; Bafilipi 2:3, 4; Ezek. 16:1–14; 2 Bakor. 11:1–4; Gen. 2:15–25.

> <p>Temana ea khopolo</p>
> “Lona banna, ratang basali ba lona, joalokaha Kreste le eena a ratile kereke, ’me a iteletse lefu ka baka la eona, hore a tle a e halaletse, ha a se a e ntlafalitse ka hlatsuo ea metsi ka lentsoe la hae, e le kereke e khanyang, e senang letheba le letsika, leha e le letho le joaloka tseo, e mpe e be e halalelang, e senang sekoli” (Baefese 5:25–27).

Ho Baefese 5:21–33, Paulosi o haha holima taba ea boikokobetso ba balumeli, e mong ho e mong (Baef. 5:21); e be o eletsa basali ba Bakreste (Baef. 5:22–24) le banna (Baef. 5:25–32); e be o qetella ka ho etsa tlhokomeliso ho bona ba le babeli (Baef. 5:33).

Keletsong ena, baithuti ba Bibele kajeno ba ka nna ba utloa e le Kreste ea tsohileng ea buoang ka likamano tsa rona. Re boemong boo re ka etsang joalo ha re utloisisa Baefese 5:21–6:9 e le tsela ea Paulosi ea ho bontša ’moko-taba o moholo oa lengolo, bo ’ngoe, empa mona ka lapeng la Mokreste. Leha a nyatsa ka matla popeho e fosahetseng sechabeng sa batho ba khale (sheba Baef. 4:22), o boetse o ketekela tlholeho ea batho ba bacha (sheba Baef. 2:15) e ka hara sechaba se ka ntle se liphoso-phoso, balumeli ba bontša hore matla a macha, a Moea O Halalelang (Baef. 2:22; Baef. 3:16; Baef. 5:18–21; Baef. 6:17,18) le boitšoaro bo bocha bo tšoanang le ba Kreste (Baef. 4:13,15, 20–24,32; Baef. 5:2,10,17,21–33) boa bonahala, eleng se supang phethahatsong ea mapomela ea leano la Molimo ka batho ba hae le ka lefatše.