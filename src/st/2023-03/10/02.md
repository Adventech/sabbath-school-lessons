---
title:  Keletso ho Basali ba Bakreste
date:  27/08/2023
---

Paulosi o qala ka khaolo ea sehokela, Baefese 5:21, e kopanyang Baefese 5:1–20 le Baefese 5:22–33, eleng moo a kopang litho tsa kereke ho ikokobelatsana (bapisa Mareka 10:42–45; Baro. 12:10; Bafilipi 2:3, 4). Balumeli ba lokela ho etsa seo “ba ntse ba tšaba Kreste” (Baef. 5:21), khetlo la pele ho a mangata ao Paulosi a tla bontša ha likamano le Kreste e le tsa bohlokoa-hlokoa ho balumeli.

`Paulosi o bolelang ka ho kopa litho tsa kereke ho ikokobeletsana? Re lokela ho utloisisa taba ee joang? Baef. 5:21.`

Paulosi o boetse o memela basali ba Bakreste ho ikokobeletsa “banna ba lona, joalokaha le ikokobeletsa Morena” (Baef. 5:22), se hlakisang hore o buoa ka boikokobetso ba basali banneng ba bona (sheba le 1 Petrose 3:1, 5). Ha Paulosi a re basali ba lokela ho etsa seo “joalokaha ba etsa ho Morena,” na o bolela hore mosali o lokela ho ikokobeletsa monna oa hae joalokaha e ka ke eena Kreste; kapa, ho fapana le seo, na ha a bolele hore Kreste ke Eena ea holimo-limo, oa ’nete eo a tlamehang ho tsepamisa maikutlo a boikokobetso ba hae ho eena?

Re shebile Baefese 6:7, moo makhoba a laeloang “ho sebeletsa Morena, eseng batho,” le Bakolose 3:18, moo basali ba koptjoang ho ikokobeletsa banna ba bona hobane “ho tšoaneleha Moreneng,” re lokela ho nka tlhaloso ea ho qetela. Basali ke balumeli ba lokelang ho hlompha Kreste ho feta banna ba bona.

Ho Bakolose le Baefese, Kreste, eena feela, o hlalosoa e le hlooho ea kereke, eo eleng ’mele (Baef. 1:22, Baef. 5:23, Bakolo. 1:18): “Kreste le eena e le hlooho ea kereke, ’me ke eena ’moloki oa ’mele oa hae” (Baef. 5:23). Ha ho bapisoa, monna ka “hlooho ea mosali” (Baef. 5:23), ka botšepehi ba kereke ho Kreste e sebetsang e le ’motlolo oa botšepehi monneng oa hae. Khaolo e bontša lenyalo le tletseng lerato, tsotellano, eseng le se nang khotso. Temana ena ha e ea lokela ho sebelisoa ho khothaletsa tlhekefetso ea mofuta ofe kapa ofe ea ka tlung.

`U ipapisitse le seo re sa tsoa se bala, ke hobaneng ha ho latela keletso ee ho le bohlokoa? Haeba monna e le motho ea “bohale, ’mpoli, nkoapo, ea sa mameleng, ea senang mamello, le ka mohla a sa buoe lentsoe la hore monna ke hlooho ea mosali, le hore o tlameha ho ikokobeletsa eena nthong tsohle,; hobane ha se Morena, ha se monna oa mankhonthe.”—Ellen G. White, The Adventist Home, Leq. 117.`