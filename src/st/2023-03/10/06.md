---
title:  Semetho sa “Nama e le ’Ngoe” sa Lenyalo
date:  31/08/2023
---

`Ithute tlhaloso ea tlholeho ho Genese 2:15–25. Ke sefe se etsahalang pele ho polelo e malebana le monna le mosali e ba “nama e le ’ngoe” (Gen. 2:24)?`

Se ka re thusang ho sebelisa keletso ea Paulosi ho banna le basali ke ho bona qotsulo ea hae ea Genese 2:24 (ho Baefese 5:31) e le phethahatso ea eona. H’a ema lipakeng paleng ea tlholeho ea Genese, Paulosi o bona tlhoko ea phutheho tsa Bakreste, le bophelo ba likamano tsa lelapa hara bona. Ho Genese 2:24, o utloa molaetsa o hoelehetsang hara nako eohle. Ho latela moralo o halalelang, lenyalo e tlameha ho ba likamano tsa “nama e le ’ngoe,” ka kopano ea thobalano e bontšoang ka semoea le maikutlo, ho tlisa moelelo likamanong tsa thobalano.

Elahloko hore ka ho khetha Genese 2:24, Paulosi o khetha polelo ea lenyalo e entsoeng pele ho ho oa, ’me o e sebelisa likamanong tse pakeng tsa banna le basali ba Bakreste. Lefatšeng la rona le oeleng hampe-mpe, bohlaha ba likamano tsa thobalano pakeng tsa monna le mosali li bontša kamoo kutloisiso mehleng ena ea hore kopano ea thobalano e tlameha ho hatella mosali. Paulosi o etsa khang ea hore kopano ea thobalano, joalokaha li bontšoa ho Genese, hase ea ho hatella empa ea ho kopana. Ha e bontše ho ba kaholimo ha monna, empa kopano ea monna le mosali, hona hoo e bang “nama e le ’ngoe.” Re ka sheba Baefese 5:21–33 le Genese 2:24, ebe, bakeng sa meetlo e hananang le sena, le thuto-Molimo e lokisang lenyalo le thobalano.

Maemong ona ana, temaneng e latelang Paulosi o buoa ka “sephiri se seholo” (sheba Baef. 5:32). Sena se akaretsa mahlakore ’ohle a papiso e habeli eo e-sale Paulosi a buoa ka eona: lenyalo la Bokreste le utloisisoa leseling la likamano tsa Kreste le kereke ea hae (Baef. 5:32) le likamano tsa Kreste le kereke ea hae tse utloisisoang ka lenyalo la Bokreste. (Baef. 5:32).

Lenyalo la Bokreste le phahamisoa ka ho le bapisa le likamano tseo Kreste a nang le tsona le kereke ea hae. Ho feta mona, ka ho nahana ka likamano tsa Kreste le kereke ka ferekekere e tsotellang, e hlokomelang ea lenyalo la Bokreste, balumeli ba fumana tlhakisetso e ncha malebana le likamano tseo ba nang le tsona ho Kreste.

`Ke joang Baefese 5:33 e sebetsang e le kakaretso e khutšoane ea keletso ea Paulosi ho Baefese 5:21–32? Haeba u nyetse(nyetsoe), ke joang u ka etsang hore u sebelise metheo ee ka botlalo lenyalong la hau?`