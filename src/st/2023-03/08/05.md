---
title:  Moea O Halalelang Bophelong ba Molumeli
date:  16/08/2023
---

`Ha a buaoa ka libe tsa puo ka hara Bakreste, ke khothatso efe eo Paulosi a arolelanang ka eona ka boteng ba Moea O Halalelang ho Balumeli? Baef. 4:30.`

Paulosi o boela a fana ka temoso ea ho nyahama le tšepiso e thobang pelo. Libe tsa rona khahlanong le bana ba bo rona ka kerekeng ha se ntho tse nyenyane tse nang le kotlo e fokolang: Se soabisang Moea O Halalelang ke tšebeliso e mpe ea mpho eo re e fuoeng ke Molimo ea puo ho bolaea ba bang (Baef. 4:25–27,29, 31,32). Taba ea hore Paulosi o buoa ka Esaia 63:10 e toboketsa temoso e mahlonoko: “Empa ba [Iseraele] ba arabela ’me ba soabisa Moea oa Hae O Halalelang; ka hona o fetohile ho ba sera sa bona, ’me eena a loana le bona”.

Ka tiisetso ea tšepiso, Paulosi o tiisa hore Moea O Halalelang o tšoaea balumeli ho tloha mohla ba amohelang Kreste (Baef. 1:13,14) ho fihlela “tsatsi la topollo” (Baef. 4:30). Likamano tsa Moea le Balumeli ha li thekesele, li tiile. Ha balumeli ba natsa boteng bo ka hare ba Moea kaho etsa mpho ea Molimo ea puo sebetsa, ha hothoe Moea o oa tsamaea, empa o oa soaba. Moea O ikemiselitse ho lula le balumeli, O ba tšoaea e le ba Molimo ea ba sireletsang, ho fihlela Kreste a khutla.

Paulosi o toboketsa bomolimo bo felletseng ba Moea “Moea O Halalelang oa Molimo” ’me o bontša botho ba Moea ka ho bontša ha Moea O Halalelang o soaba. (Sheba le Baro. 8:16, 26, 27; 1 Bakori. 2:10, 13; 1 Bakori. 12:11; Baga. 5:17, 18.) Re lokela ho hata ka hlokolosi ha re bua ka sephiri sa Hlooho ea Molimo. Moea O Mong ebile o fapane le Ntate le Mora. “Moea O na le thato ea oona ’me o na le boikhethelo ba oona. O ka soabisoa le ho nyelisoa. Tlhaloso tsena ha se tsa matla feela kapa tšusumetso empa ke limelo tsa motho. Na joale re re Moea ke motho ea kang ’na le uena? Che, re sebelisa puo ea motho e felloang ke mantsoe ho hlalosa se halalelang, Moea ke ntho’e motho a kekeng a ba eona le kamohla.”—Paulosi Petrosesen, God in 3 Persons—In the New Testament (Silver Spring, MD: Biblical Research Institute, 2015), Leq. 20.

`Ke “Moea oa Molimo O Halalelang” ea phelang ka kopano e haufi-ufi le rona hothoeng liketso tsa rona li a mo ama. Re arolelana maphelo a rona le setho sa Bomolimo se inehetseng ho rona ka likamano tse tebileng tse re tšoaeang ho fihlela pheletsong ea nako. Karabelo ea rona ea tumelo e lokela hoba efe ’neteng e makatsang?`