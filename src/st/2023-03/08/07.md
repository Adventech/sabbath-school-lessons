---
title:  Ithute Haholoanyane
date:  18/08/2023
---

“Lipuo tsa lona ha e be tse kekeng tsa etsa le hloke ho sokoloha. ‘Se keng la soabisa Moea O Halalelang oa Molimo, eo le tšoaetsoeng tsatsi la topollo ka eena.’ . . . Haeba u na le lerato ka pelong ea hao, u tla leka ho haha le ho holisa ngoaneno tumelong e halalelang. Haeba lentsoe le buuoa le senyang semelo sa ngoaneno kapa motsoalle, se ke oa khothaletsa puo tsena tse mpe. Ke mosebetsi oa sera. Ka bonolo, hopotsa sebui hore Lentsoe la Molimo le hanana le lipuo tse joalo.”—Ellen G. White, Advent Review and Sabbath Herald, June 5, 1888.

Phutheho ea eno e ne e ka fetoha joang ebang uena le litho tsa kereke le ka etsa boitlamo ba ho phela boitjoetso bo kang boo?

1\. Ke hopola pitso ea Kreste ea ho rata ngoaneso le bo ’ngoe, ke tla etsa ka matla ’ohle ho etsa joalo le ho buoa ntho tseo ke lumelang li ntle, ho e na le ho supa mefokolo ea bao ke lumelang ba fositse (Joh 13:34, 35; Joh 17:20–23; Baef. 4:1–6; 1 Bathes. 5:9–11).

2\. Ha ke hanana ka maikutlo le e mong, ke tla etsa hore ngoane’o oeso a hlakeloe kea mo hlonepha, ke tla nka seriti le boinehelo boo a nang le bona ho Kreste. Ke tla fana ka maikutlo a ka a fapaneng ka bonolo, eseng ka bohale (Baef. 4:31,32).

3\. Ke tla phela ka thabo, ke sheba menyetla eohle ea ho haha le ho thoholetsa litho tsa kereke e-so, ha ke emela ho khutla hoa Kreste. (Baef. 4:29, 30; Baga. 6:2; Baheb. 10:24, 25).

**Lipotso tsa ho Qoqoa**

`Hlahoba makhetlo a 11 ao Paulosi a hlalosang litho tse tharo tse etsang boraro ba Molimo li sebetsa hammoho bakeng sa pholoho ea batho. Ke joang tlhaloso ee e pheti-phetiloeng e thusang kutloisiso ea rona ea boraro ba Molimo? Baef. 1:3–14, Baef. 1:15–23, Baef. 2:11–18, Baef. 2:19–22, Baef.`

`:1–13, Baef. 3:14–19, Baef. 4:4–6, Baef. 4:17–24, Baef. 4:25–32, Baef. 5:15–20,`

`Baef. :10–20 (moo “Morena,” Baef. 6:10, e buoang ka Kreste).`

`Keletso ea Paulosi malebana le puo tsa Bakreste (Baef. 4:25–32) e sebetsa joang mehleng ea “taetsano e etsoang ka likomporo,” eo hangata e sebelisetsoang bo nkoapo ka marang-rang ke batho ba sa tsejoeng ba senyang limelo tsa batho ba bang?`