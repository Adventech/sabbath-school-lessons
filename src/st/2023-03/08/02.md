---
title:  Ho Theosetsa Tlase Hoa Sebe
date:  13/08/2023
---

`Bapisa Baefese 4:17–32 le Bakolose 3:1–17. Paulosi o khothaletsa balumeli ho phela ka tsela e khothaletsang kopano ea kereke joang?`

Karolong e tlileng pele, Baefese 4:1–16, ’moko-taba oa Paulosi e bile bo ’ngoe ba kereke. Ha re bapisa Baefese 4:1 le Baefese 4:17, re hlokomela ka moo likhothatso tsena tse peli li tšoanang kateng malebana le kamoo re lokelang ho tsamaea kapa ho phela kateng. Tšoana ena e re ruta hore Paulosi o buoa ka ’moko-taba o tšoanang—bo ’ngoe le mokhoa oa ho phela o bo bontšang—empa joale ka lehlokore le lecha le bontšang bobe.

Ho Baefese 4:17–24, Paulosi o bapisa tsela ea Balichaba ea ho phela, eo a nkang e sa tšehetse bo ’ngoe (Baef. 4:17–19), with truly Christian patterns of life that nourish it (Baef. 4:20–24). Ha re bala kamoo a nyebekollang bophelo ba bona bo bobe ka matla, re lokela ho hopola kholiseho ea hae ea hore Balichaba ba lopollotsoe ke Molimo ka Kreste ’me ba na le seabo se feletseng bathong ba Molimo (Baef. 2:11–22, Baef. 3:1–13). Ho Baefese 4:17–19, ka hona, o fana ka tlhaloso e fokolang e seng ntle ea “Balichaba ba nameng” (Baef. 2:11).

Paulosi h’a ameha feela ka libe kapa boitšoaro bo itseng bo bonahatsoang ke Balichaba. O khathatsehile ka tatello ea boitšoaro eo ba e bontšang, empa ho tsubella tlaase ka baka la ho phela sebeng. Pelong ea Baefese 4:17–19 ke ponahatso ea semoea se sehlehileng: “ba eang ka bosaoana ba likelello tsa bona, bao mehopolo ea bona e leng lefifing, ’me ba hole le ba Molimo” (Baef. 4:17,18). Semoea sena se sehlehileng ke sesosa sa kutloisiso e lefifi e bontšitsoeng qalong ea khaolo ena (“ke ho se tsebe ho leng ho bona, ka baka la bothata ba lipelo tsa bona. Ba sehlehile moeeng,” Baef. 4:18,19) ’me liketso tse litšila tsa thobalo li bontšoa qetellong (“ba ineetse bohlola, ba tle ba etse manyala ’ohle ka takatso e senang ho kholoa” Baef. 4:19). Ka ho arohana le Molimo, ha ba tseba kamoo ba ka phelang kateng, hape, ka ho rohana le mohau oa hae o pholosang, ba tsoela pele ho tsubella ho ea tlaase sebeng.

`Maiphihlelo a hao ebile afe ka matla a sebe a lutseng a u hulela tlaase sebeng se fetisisang?`