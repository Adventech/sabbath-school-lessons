---
title:  Phetoho e Kholo ea Moaparo
date:  14/08/2023
---

`Ka ho pheta pale ea tšokoloho ea babali ba hae, ke ntlha efe e kholo eo Paulosi a batlang ho ba bolella eona? (Baef. 4:20–24).`

Hkamora ho hlalosa bopphelo ba bona ba pele e le balichaba, (Baef. 4:17–19), Paulosi ha a re, “e no hase tsela eo le ithutileng ka Kreste ka eona,” empa, o re, “ha se tsela eo le ithutileng Kreste!” (Baef. 4:20). A etsa ntlha ea hore bao a buoang le bona “ba mo utlouile” [Krste], ’me ba rutiloe, “ho eena” (Baef. 4:21) kapa “ke eena,” Paulosi o tsoela pele ho amohela bophelo bo bopiloeng ke Kreste ka poleloana “kamoo ’nete eleng ho Jesu” (Baef. 4:21). Ho Paulosi, ho tla tumelong ho itšetlehile holima kopano ea motho ka mong le Kreste, ke ’nete e phelang hona hoo e ka hlalosoang e le “ho ithuta Kreste.” Re ananela hore Kreste ea tsohileng ea phahamisitsoeng o teng ’me o oa phela. Re boptjoa ke lithuto le mehlala ea hae, ’me re bontša botšepehi ho eena e le Morena oa rona ea phelang. Re bula maphelo a rona bakeng sa tataiso ea hae ka Moea le Lentsoe la hae.

Paulosi o re bolella hore ho amohela bophelo bo bopiloeng ke Kreste ho hloka methati e meraro, eo a e hlalosang ka karaburetso ea moaparo: (1) ho “hlobola” kapa ho furalla tsela tsa khale tsa ho phela (Baef. 4:22); (2) ho ba le maiphihlelo a nchafalo e ka hare (Baef. 4:23); le (3) ho “apara” bophelo bo bocha bo betliloeng ke Molimo (Baef. 4:24). Papiso ea Paulosi e bontša tšebeliso ea liaparo Testamenteng ea Khale e le setšoantšo sa sebe (mohlala, Lipes. 73:6; Zakaria. 3:3, 4; Mal. 2:16) le pholoho (mohlala, Esa. 61:10; Ezek. 16:8; Zakaria. 3:4, 5).

Mehleng ea Khale, banna ba ne ba apara seaparo se khutlang mangoleng e le seaparo sa kahare, le lesela ho itšireletsa khahlanong le letsatsi. Ka ho tšoana, basali ba ne ba apara mose le seaparo. Meetlo e bontšoang ka Bibeleng e n’e le ea ho etsa ba phele. Liaparo li ne li le bohlokoa, li le turu, ’me li bolokoa nako e telele. Ho ne ho sa tloaeleha hore u be le liaparo tse peli. Boleng le mofuta oa seaparo li ne li bontša hore u mang, boleng ba hau ke bofe. Ho fetola seaparo sa hao, u sebelisa se seng, e ne e le ketsahalo e sa tloaelehang ea bohlokoa (eseng papali e etsuoang ka liphahlo mehleng ena). Paulosi o nahana ka phetoho bophelong, hore e tlameha ho bonahala joaloka ho fetola liaparo ho ne ho bonahala kateng mehleng eo.

`Phapano ke efe, phapano ea bohlokoa, pakeng tsa ho ithuta ka Kreste le ho ithuta ho tseba Kreste?`