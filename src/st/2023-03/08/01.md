---
title:  Maphelo a Fetotsoeng ke Kreste le Lipuo tse Susumetsoang ke Moea
date:  12/08/2023
---

### Bakeng sa Thuto ea Beke ena Bala
Baef. 4:17–32; Bakolo. 3:1–17; Zakaria. 3:3–5; Zakaria. 8:16; Esa. 63:10; Baro. 8:16, 26, 27.

> <p>Temana ea khopolo</p>
> “Eleng hore le hlobole, kamoo metsamao ea lona ea pele e neng e le kateng, motho oa khale, ea bolisoang ke litakatso tse thetsang; leho nchafala mehopolong ea lipelo tsa lona, le ho apara motho e mocha, ea bopiloeng ka setšoantšo sa Molimo, ho lokeng, le khalalelong ea ’nete” (Baefese 4:22–24).

Jose Antonio o ne a phela literateng tsa Palma, Spain, joaloka monna ea senang lehae lilemo-lemo. Ka moriri le telu tse tabileng tse putsoa, Jose o ne a shebahala a le moholo ho feta lemo tsa hae tse 57. Ka tsatsi le leng,

Salva Garcia, monga saloni, a atamela Jose a kopa ho mo fetola chebahalo.

Jose a lula setulong sa saloni ha sehlopha se sebetsang ka thata se kuta, se daya, se etsa metaele litelung le moriring o manyetse. Kamora moo, Jose a fuoa liaparo tse ncha tsa setaele. Eaba ho latela ho hlahisoa! Ha Jose a lutse kapela seipone, likeleli tsa keleketla. “Na ke ’Na eo? Ke fetohile ha ka kang! Ha hona motho ea tla ntseba!” Hamorao o ile a eketsa, “E n’e se phetoho ea chebahalo feela, e fetotse bophelo ba ka.”

Ho Baefese 4:17–32, Paulosi o etsa khang ea hore balumeli ba fumane phetoho e feletseng. Ba tlositse bo bona ba khale joale ba thabetse bo bona bo bocha. Mohlomong joaloka phetoho ea Jose, leha ho le joalo, ena eona ha se phetoho ea ka ntle feela. E kenyeletsa ho “ho nchafala mehopolong ea lipelo tsa lona” (Baef. 4:23), ho tlisa “ho loka le khalalelo ea ’nete” (Baef. 4:24). Sena ke phetoho e feletseng.