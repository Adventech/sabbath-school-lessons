---
title:  Khaho ea Bo ’Ngoe, Puo e Tletseng Mohau
date:  15/08/2023
---

`Ke mantsoe afe a Paulosi a keletso malebana le tšebeliso ea puo hara balumeli e bohlokoa ho tse ling ho uena hona joale? Hobaneng? (Baef. 4:25–29).`

Paulosi o pheta-pheta tšebeliso ea moralo o thahasellisang ho Baefese 4:25–32, e hlalosoang ke Baefese 4:25: taelo e seng ntle(“le tele leshano”); taelo e ntle e ea latela (“‘e mong le e mong a bolele ’nete ho oabo’”); ’me lebaka (“hobane re litho ba bang tsa ba bang,” se ka bolelang hore “kaha re litho tsa ’mele o le mong tseo litho tsa oona li sebeisanang hammoho”). Khothatso ea Paulosi ea “ho buoa ’nete” ha se e memelang litho ho toba tse ling ka linnete tse sa behoeng ka bohlale. Paulosi o nahana ka Zakaria 8:16, e khothaletsang ho buoa ’nete ho tlisa khotso.

Kaha ho Baefese 4:31 Paulosi o khalemela ho halefa le lipuo tse bohale, mantsoe a hae ho Baefese 4:26 ha a fane ka tumello ea ho halefa hara phutheho. Empa, Paulosi o ananela khonahalo ea ho halefa, ’me o notla tsela ea ho e ntša joana, “Ekare ha le halefa, le seke la etsa sebe; letsatsi le seke la phirimela khalefo ea lona.”

Paulosi o bonahala a kene hare ’moko-taba oa hae oa puo ka taelo e seng ntle malebana le masholu: “Ea neng a utsoa, a seke a hlola a utsoa” (Baef. 4:28). Ha ho nepahetse, lesholu le tlameha ho “ineela ho sebetsa ntho tse molemo ka matsoho a hae” (Baef. 4:28; sheba le 1 Bakori. 4:12, 1 Bathes. 4:11) e itšetlehileng lebakeng lena, “a tle a tsebe ho nea ea hlokang” (Baef. 4:28). Mohlomong Paulosi o kenyeletsa lentsoe lena malebana le masholu mona ka baka la nyalano ea bosholu le puo ea ho thetsa joalokaha e hlalositsoe paleng ea Ananiase le Safira ho Liketso 5:1–11. Tumelo ea Paulosi ho matla a Kreste a fetolang e matla hona hoo a bonang masholu e le batho ba thusang ba bang!

Ka hona, Paulosi o laela hore, “Polelo e lihlong e seke ea tsoa melomong ea lona” (Baef. 4:29), e hlalosang lentsoe le heletsang le ho senya le tsoang molomong o sa tholeng. Ha ho nepahetse, Paulosi o nahana ka tlhaloso e mpe e sa emisoe feela, empa e nkeloa sebaka ke poleloana e bontšang ntho tse tharo: E (1) “e ntle,” (2) “e ea haha,” hape (3) e “molemo ho ea e utloang” (Baef. 4:29). Nahana ha puo tsa rona li se li ka ba joalo kaofela!