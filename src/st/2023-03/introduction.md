### Baefese: Kamoo U ka Latelang Jesu Kateng Nakong Tse Thata

Epistoleng ea Baefese, Paulosi o re bolella ka bona Baefese hantle. Lilemo-lemo kamora liketsahalo tse thabisang tsa matsatsi a sethathong a thomo ea Bakreste Efese, Baefese ba ile ba loana le bohlokoa ba tumelo ea bona ea Bokreste.

Paulosi, ea kileng a tšoenya moruo oa toropo ea bone ka boholo ’musong oa Roma, joale o behiloe tlasa taolo, o hlahletsoe chankaneng. H’a ngola a le teronkong, o khathalistoe ke hore balumeli ba Efese ba ka nna ba “khathala matla,” ba lebala moelelo oa se boleloang ke ho ba barutuoa ba Jesu Efese e tsoetseng pele, ea teropohali, e bileng e tletseng moetlo oa bohetene. Leha bamameli ba hae e se netse e le Bakreste, Paulosi o utloahala eka o etsa boipiletso ba ho latela Kreste. O leka ho boela a ba memela tumelong ea Bokreste, ho boela a hotetsa sefutho sa boinehelo ba bona ho Kreste, le ho tsosa thabo ea ho ba karolo ea sehlopha se seholo sa Molimo lefatšeng, kereke.

Kaha tumelo ea Bokreste e mabapi le Kreste qha! Paulosi o bontša ho mo rata le ho mo khumamela. Ebang Bakreste ba thekeselang ba ka boela ba ema tsoe! E tlaba ba boetse ba rotetsa lerato la bona la pele ho Jesu, joale ba thakhole tšepo e ncha ea mohau le matla a hae. Ka hona, Paulosi o bontša ho phahama ha Kreste leholimong, o phahametse matla le melingoana eohle e lekang ho hohela Balumeli hore ba e khumamele Efese. Jesu ke sehlohlolo sa leano le halalelang ka lilemo-lemo, leano leo balumeli, bao eleng kereke, ba bapalang karolo ea bohlokoa meralong ea Molimo ea ho kopanya ntho tsohle ka Kreste.

Ha Paulosi a leka ho boela a tlisa balumeli boinehelong bo bocha ho Morena oa bona. Ha a nyahlatse litebello tsa ho ba morutuoa oa Kreste. Hona le moo a bontšang hantle boitšoaro ba Mokreste le batho ba bona ke ntho tse tšoanang. Bakreste ba biletsoa khumamelong e susumetsoang ke Moea, e hlonephang Kreste, e itšetlehileng ho Molimo, eo Paulosi a e hlalosang khafetsa. Boinehelo ho Kreste bo na le khahlamelo ho kamoo motho a buoang le ho itšoara kateng. Ho rata Kreste ho bolela hore motho o hlonepha le ho rata balumeli ba bang. Ho bolela ho hana litloaelo tse moea o soto, le boitšoaro bo khohlahetseng ba thobalano bo neng bo lalasa moeetlong oa bona. Ho bolela hore, likamanong tsa rona kerekeng le ka lapeng, re alima mohlala oa Kreste oa ho iketsa sehlabelo oo a re fileng oona. Ho bolela ho fa baahi ba Efese mohlala o hlakileng oa boteng ba motho lefatšeng.

Paulosi lengolong lena la hae o qeta nako e ngata a hlalosa thabo ea hae ka se boleloang ke phethene ena e ncha ea se boleloang ke ho ba motho ka ho ba setho sa kereke ea Molimo. O khothalitsoe haholo ke taba ea hore Molimo o kopantse likarolo tse maloan-loahla tsa batho—Bajude le Balichaba—ho ba kereke e le ’ngoe. Ka ho phela ba kopane moo ho neng ho lebelletsoe ho qhoebeshana, ba na le monyetla oa ho bontša limelo tsa sechaba se secha sa Molimo le ’muso o tlang.

Ha a latellisa bohlokoa ba ho ba karolo ea kereke ea Molimo, Paulosi o bopa papiso tse ’ne ka kereke. Balumeli ba etsa ’mele oa Kreste, se bontšang boinehelo ba bona ho Kreste le kopano ea bona. Ke tempele e phelang, e ahiloeng ka sehlabelo sa Kreste Khalvari, moo Molimo a khumameloang. Ke monyaluoa oa Kreste, ea ikemiselitseng lenyalo le leholo mohlang monyali a tlang ho e etsa mosali oa hae. Papisong ea ho qetela e bontšang boikitlaetso ba Paulosi ba ho boela a ba amohela tumelong ea Bokreste, ke lebotho la Kreste, le loanelang khotso ka lebitso la hae, le hlaselang matla a lefifi la matla a Molimo ha ba lebeletse ho khutla hoa Kreste.

Ka hona, Baefese e buoa ka nako tse tšoanang le tsa rona hantle, tseo lilope tsa lefatše le ho potlaka hoa nako li tšosang ho timetsa barutuoa ba Bakreste. E phahamisa Kreste, ebile e thoholetsa bohlokoa ba ho mo latela joaloka ka litho tse inehetseng, tse sehlahlo tsa kereke ea hae ha re phela tšepo ea ho khutla hoa hae. Kotareng ena re na le monyetla oa ho mamela Baefese ka thapelo ’me re be le maiphihlelo a macha a ho latela Jesu nakong tsena tse thata.

_Johanne K. McVay, Ph.D., ke Presidente le profesa tsa tumelo Walla Walla University College Place, Washington, USA, moo esale a sebetsa teng ho tloha ka 2006._