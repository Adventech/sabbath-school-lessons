---
title:  Re Ne Re Tauoe ke Litakatso tsa Rona
date:  17/07/2023
---

> <p></p>
> “Le rōna bohle, pele re ne re tsamaea le bona litakatsong tsa nama ea rona, re ntse re etsa se ratoang ke nama le ke mehopolo ea rōna, me ka ho hlaha ha rona re ne re le bana ba bohale, joaloka ba bang.” (Baef. 2:3).

Ntle le memo ea Molimo, boteng ba motho ha bo busoe ke matla a hlahang ka ntle feela a boletsoeng ho Baefese 2:2, empa le ke a kahare: “litakatso tsa nama ea rona, re etsa ho ratoang ke nama le ke mehopolo ea rona” (Baef. 2:3; bapisa Jakobo 1:14, 15; 1 Petrose 1:14).

`Paulosi o bolelang ha a re babali ba hae ha a re “ka ho hlaha ha rona re ne re le bana ba bohale, joaloka ba bang” (Baef. 2:3)? Bapisa Baefese 2:3 le Baefese 5:6.`

’Nete ea ha joale ea bophelo bo lahlileng e khathatsa ho lekana, empa se boleloang ke matsatsi a eona a ho qetela ho tšosa ho feta. Batho, ba “leng bohale a tlhaho, joaloka batho bohle” (Baef. 2:3) ba tlasa letsoalo la kahlolo ea Molimo qetellong ea nako.

Poleloana ena “bana ba bohale ka tlhaho” le eona e supa ’nete e khathatsang matla. Ha re ntse re jere setšoantšo sa Molimo, re qetella re utloisisa hore ho na le ntho’e phoso ka rona. Ka hona, ho phela bophelo ba Bokreste ha se ho hlola tloaelonyana e mpe kapa tse peli, kapa ho hlola “litlolo tsohle le libe” (Baef. 2:1) e ea tšosa ha joale. Ha re loane le libe feela empa le sebe. Re lemaletse ho ba marabele khahlanong le Molimo le ho lemalla ho itimetsa. Ka tlhaho, batho ba iphumana ba tšoasehile boitšoarong bo ba timetsang, ba latele litaelo tsa Satane (Baef. 2:2) le litakatso tsa rona tsa sebe (Baef. 2:3). Balumeli “ka tlhaho e ne e le bana ba bohale.”

Ho bohlokoa ho ela hloko hore Paulosi o sebelisa bokhale—re ne “re le bana ba bohale” (Baef. 2:3). Taba ha e bolele hore tlhaho ea ho sekamela sebeng ha e sa le eo ho balumeli. Paulosi o qeta boholo ba lengolo la hae, Baefese 4:17–5:21, a hlokomelisa hore liketso tsa sebe, tse metseng tlhahong ea sebe, li sala li sa jese Mokreste litheohelang. Empa, e bolela hore, motho enoa “oa khale” h’a sa hloka ho busa molumeli, hore “motho enoa oa khale” ha a sa hloka ho ’na a busa molumeli, eo ka matla a Kreste a ka “lahlang motho oa khale” a “apare motho e mocha, ea bopiloeng ka setšoantšo sa Molimo ka ho le khalalelo ea ’nete” (Baef. 4:22–24).

`Ke mang ea e so ka a ba le maiphihlelo a kamoo tlhaho ea rona e bolileng kateng, le kamora hore re fane ka maphelo a rona ho Jesu? See se lokela ho re rutang malebana le bohlokoa ba ho mo khomarela motsotso o mong le o mong oa bophelo ba hau?`