---
title:  Kamoo Molimo O re Pholosang
date:  15/07/2023
---

### Bakeng sa Thuto ea Beke ena Bala
Baef. 2:1–10; Baef. 5:14; Baro. 5:17; Baef. 5:6; 2 Timot. 1:7.

> <p>Temana ea khopolo</p>
> ““Empa Molimo, kaha e le morui oa mohau ka baka la mohau, ka baka la lerato le leholo leo o re ratileng ka lona, ha re ne re ichoelletse melatong ea rona, o re pholositse hammoho ho Kreste” (Baef. 2:4, 5).

Ka Mphalane 14, 1987, Jessica McClure ea khoeli li leshome le metso e robeli o ne a ntse a bapala jareteng eabo ha a tla oela ka selibeng se sa sebelisoeng se botebo ba likhato li maoto a 22. Koluoa ena ea hae e ile ea hohela baqolotsi ba litaba ho tsoa hohle lefatšeng ho tla Midland, Texas. Babohi ba lefatše ba ile ba shebella “lesea Jessica” a robetse, a lla, a bitsa ’m’ae. Ba shebella basebeletsi ba tsa tšohanyetso ba pompela moea o hloekileng ka selibeng.

Qetellong, lihora tse 58 esale Jessica a oetse ka selibeng, babohi ba lefatše ba sehebella ha Jessica a ntšuoa ka hara seliba sa botebo ba maoto a 22 se neng se mo tšoasitse matsatsi a mabeli kaofela. Foto ea ralitšoantšo Scott Shaw’s e ileng ea hapa khau ea Pulitzer Prize-winning photograph e ile ea fota motsotso oo: thapo ea pholoso e arola lifahleho tse khathatsehileng tsa bapholosi ba Jessica tse shebileng tlase ho thotoana e tlanngoeng ka libandeje, lesea Jessica, ha tsena tsohle ntse li etsahala.

Ha ho ntho e thokolang maikutlo joaloka pale e ntle ea pholoso, ke ka hona Paulosi, ho Baefese 2:1–10, a re fang maikutlo a hae e le motho, a shebela ketsahalo ena haufi-ufi ea pale ea pholoso e kholo ho feta tsohle—ea mosebetsi oa Molimo oa ho pholosa batho. Pale ena e hlolla haholo ha re elelloa hore ha rea shebella pholoso ea motho eo re sa mo tsebeng, empa re shebelletse ea rona.