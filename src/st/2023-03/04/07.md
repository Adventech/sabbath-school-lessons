---
title:  Ithute Haholoanyane
date:  21/07/2023
---

Ka hara Epistole ea Baefese hona le pale eo karolo ea sona e lulang e phetoa-phetoa, kapa eo ho buuoang ka eona. Liketsahalo tsa bohlokoa paleng ke tsena:

1\. Khetho ea Molimo ea batho “pele lefatše le thehoa” (Baef. 1:4,5,11).

2\. Maphelo a bona a fetileng (Baef. 2:1–3,11,12; Baef. 4:17–19,22; Baef. 5:8).

3\. Ho kena lipakeng ha Kreste ho ba pholosa (Baef. 1:7,8; Baef. 2:4–6, 13–19; Baef. 4:1,20,21; Baef. 5:2, 8, 23, 25, 26).

4\. Kamohelo ea bona ea evangeli (Baef. 1:12, 13 e bontšoang kae kae). Ba neng “ba sena tšepo” (Baef. 2:12), joale ba na le “tšepo e le ’ngoe” eo balumeli ba tsamaeang ka eona (Baef. 4:4; bapisa Baef. 1:18).

5\. Maphelo a ha joale a bao ho buuoang le bona e le barutuoa. Leha ba phela nakong e tletseng litšoso le khanyetso ea matla a lefifi, ba sebelisa lihlomo tse fanoeng ke Morena oa bona ea phahamisitsoeng (Baef. 1:15–23, Baef. 2:6, Baef. 3:14–21, Baef. 4:7–16, Baef. 6:10–20).

6\. Sehlohlolong sa nalane se tlang, seabo sa Moea O “baletsoeng” (Baef. 1:13, 14), kapa “tšoaea” (Baef. 4:30), e fihlela litholoana. Nakong ena ea ho hlomamisa, bao ho buuoang le bona ba tla fumana moputso oa botšepehi ba bona ka ho nka “lefa” leo ba sentse ba lefiloe ho Kreste, ba tla fuoa sebaka nakong ea puso ea Kreste feela e tlang. (Baef. 1:21; Baef. 2:7, 19–22; Baef. 4:13,15; Baef. 5:27).

**Lipotso tsa ho Qoqoa**

`Pale ea Baefese e tsoelang pele (sheba kaholimo) ha se pale ea balumeli ngoaha-kholong oa pele feela. Ke pale ea rona. Ke likarolo life tsa pale eo tseo u fang tšepo ho feta tse ling nakong ee?`

`U nahana ke hobaneng ha Paulosi a lula a hopola histori ea sebe ea babali ba hae, a ba memela ho hetla-morao ka kamoo ba neng ba phela kateng pele ba sokoloha?`

`Bapisa kakaretso ea Paulosi ea evangeli ho Baefese 2:8–10 ho ea pele ea hae ho Baroma 1:16,17. Ke ’moko-taba efe e tšoanang e hlahellang? Eona e fapana joang?`

`Le ha mesebetsi e metle ea balumeli e sena seabo pholohong ea bona, ka hore e ka se ekeletse motho lintlha tsa hore a pholosoe, ke karolo efe ea bohlokoa e bapalong ke mesebetsi leanong la Molimo ho balumeli? Baef. 2:10.`