---
title:  Keletso ho Batsoali
date:  04/09/2023
---

`Bapisa Baefese 6:4 le Bakolose 3:21. Ke khothatso efe e fanoang ke Bakolose 3:21 bakeng sa ho qoba ho koatisa bana ba hao?`

Sirake, tokomane ea Majude e neng e le teng mehleng ea Paulosi, e eletsa bo ntate hore na ba tšoare bara ba bona joang: “Ea ratang mor’a hae o tla lula a mo shapa. . . . tefisa ngoana, u tla u qaka; bapala le eena u bone ha a u phoqa. Khalemela mora hao, u etse hore joko ea hae e be boima, hore u se khupisoe ke ho hloka lihlong ha hae” (Sirake 30:1, 9, 13).

Keletso ea Paulosi e buoa ka katamelo e fapaneng. O qala a buoa ka taelo e leqele ho bo ntate: “le seke la halefisa bana ba lona,” e lateloang ke e tobileng, “le mpe le ba holise ka ho ba laea le ka ho ba rutela Moreneng” (Baef. 6:4). Mehleng ea Paulosi, bo ntate ba ne ba e na le matla a feletseng a molao holima’ bana ba bona, ba neng ba nkuoa e le thepa ea hae. Ntate o ne a e na le tokelo ea ho fana ka kotlo e mpe, le lona lefu, baneng ba bona. Ehlile, maemong a mang, matla a ntate holima bana ba hae a ne a feta ao monga makhoba a nang le oona makhobeng a hae. Paulosi ha a khothaletse matla a joalo, empa o hlakisa le ho fetola likamano tsa ka lapeng. A ipapisitse le botšepehi bo boholo ho Kreste, Paulosi o mema bo ntate ba Bakreste hore ba boele ba itekole kamoo ba sebelisang matla kateng kaha bana ba qhololitsoeng khalefo ba ka se be sebakeng se nepahetseng hore ba amohele “khalemelo le taeo ea Morena” (Baef. 6:4).

“Bo ntate le bo ’me ka lapeng, le tlameha ho bontša seo Molimo a leng sona. Le tlameha ho batla ho mamela,eseng ka sefako sa mantsoe, empa ka mosa le lerato. . . .

“E bang monate ka lapeng. Lahlang lentsoe le leng le le leng le ka tsosang ho fela pelo ho sa halaleleng. ‘Bo ntate, sekeng la halefisa bana ba lona,’ ke taelo e halalelang. . . .

“Ha ho polomiti e fuoeng batsoali hore ba be khopo kapa ba hatelle bana. Molao oa Molimo, ka lapeng, le pusong ea lichaba, o phalla ho tsoa pelong ea lerato le senang moeli.”—Ellen G. White, Child Guidance, Leq. 259.

`Leha maemo a thuto mona a le malebana le batsoali le bana, ke metheo efe eo re ka inkelang eona litemaneng tsee, e lokelang ho susumetsa kamoo re lokelang ho sebetsana le batho ba bang kateng?`