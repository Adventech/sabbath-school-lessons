---
title:  Ithute Haholoanyane
date:  08/09/2023
---

Hlonepho eo Paulosi e fang bana joaloka balumeli mmoho (Baef. 6:1–3) e phahamisa khathatseho ea rona malebana le kamoo bana ba tšoaroang kateng lefatšeng la rona kajeno. Lentsoe la hae ho bo ntate (Baef. 6:4) le re re hopole boikarabello ba rona ba hoba batsoali. Ha re kenya tšebetsong keletso ea Paulosi ho makhoba (Baef. 6:5–8), le, haholo-holo keletso ea hae ho beng ba makhoba (Baef. 6:9), e batla e qholotsa haholo kaha sebae sa sechaba nakong eo se hole haholo le rona hobane re tseba hore bokhoba, ka mefuta eohle ea bona, ke e ’ngoe ea boitšoaro bo sa amoheleheng sechabeng. Hape, kaha mantsoe ana a susumelitsoe hoba a hlaha ka Mangolong, re lokela ho inahanela kamoo re ka a kenyang tšebetsong kateng kajeno. Ka balumeli ba Efese ngoaha- kholong oa pele, re na le monyetla le boikarabello ba ho kenya-tšebetsong litšiea tsa evangeli likamanong tsa rona. Lipotso tsa ho Qoqoa ka tlase ka mona li reretsoe ho tiisa mosebetsi oo oa bohlokoa.

**Lipotso tsa ho Qoqoa**

`Ho bolelang ho Baleti hore ho rata bana ho bontšoa e le bopaki ba ho ba batho “batho ba itokiselitseng Morena”? Luka 1:17 (ho qotsoa Mal. 4:6).`

`Tlhonepho e hlakileng ea Paulosi ho bana e bontša boipotso bo tebileng: boikarabello ba rona ba ho atolosa tlhokomelo ea Kreste baneng bao eleng mahlatsipa a tlhekefetso ea ho otloa, ea motabo, le sekhobo ke efe ba sa le banyane? Re ipapisitse le liphuputso ka litla-morao tse kholo tsa maiphihlelo a bohloko bongoaneng (ACEs; sheba https://www.cdc.gov/violenceprevention/), boikarabello ba rona ho bona ke bofe?`

`E le katoloso ea tlhonepho ea Paulosi baneng, le kamoo Jesu a ba hlokomelang kateng, ke maikarabello afe ao kereke e tlamehang ho a khothaletsa le ho sireletsa bana ba tlhokomelong ea eona? Ke meralo le tsamaiso life tse lokelang ho etsoa ho etseng seo?`

`Keletso ea Paulosi ho makhoba le beng ba makhoba, Baefese 6:5–9, hangata e sebelisoa likamanong tsa basebetsi le bahiri. Ke ka tsela life see se ka amohelehhang? Ke kotsi life tse teng ha ho etsuoa joalo?`

`Bokhoba e ntse e le ntho’e teng lefatšeng la rona, ke batho ba fetang limillione tse 0 bao eleng makhoba (ho ea ka “The Global Slavery Index,” http://www.globalslaveryindex.org/). Joaloka batho ba lokolohileng bao baholo-holo ba bona semoeeng ba neng ba sebetsa ka thata ho felisa bokhoba ba bara le barali ba Molimo, ha re bina ka Kreste, “O tla khaola liketane, hoba lekhoba ke ngoaneso, ’me ka lebitso la hae khatello eohle e tla fela” (mantsoe a pina ea “O Holy Night,” sechabeng)?`