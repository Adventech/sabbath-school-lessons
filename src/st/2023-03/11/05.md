---
title:  Makhoba a Kreste
date:  06/09/2023
---

`Paulosi o hloka eng ho makhoba a Bakreste lengolong la hae le le lelele leo a ba hlalosetsang seo a se hlokang ho bona? Baef. 6:5–8.`

Paulosi o kopa makhoba a Bakreste ho mamela beng ba bona, ba ba sebelletse ka lipelo tsohle tsa bona. Se hlakang ke hore o buoa ka ho nkeloa sebaka ho ho holo hoo a ba kopang hore ba ho etse. Ha b’a lokela ho beha monga bona maemong a Kreste, ba mo fe botšepehi bo fuoang Kreste feela. Empa, boinehelong ba bona ba ho sebeletsa beng ba bona ka lipelo tsohle tsa bona, ba lokela ho nka sebaka sa Kreste, Morena, ho monga bona. Ka ho khothaletsa ho nkela sebaka hona hoa bohlokoa, Paulosi o fana ka kutloisiso e nchafetseng, ea Bakreste ea likamano tsa lekhoba le monga lona.

Hlokomela tsela tse fapaneng tseo Paulosi a fetisetsang ho nkela sebaka hona ho bona:

* Beng ba makhoba ba theoleloa tlase ke Paulosi e le “beng ba bona ba lefatše” ba supang ho monga oa ’nete ea leholimong (Baef. 6:5).
* Ba lokela ho sebeletsa “ka tšabo le ka thothomelo, ka tšepeho ea lipelo tsa lona, joalokaha le utloa Kreste” (Baef. 6:5).
* Paulosi o hlokomela ho nkeloa sebaka hona ka ho hlaka h’a etsa khang ea hore makhoba a Bakreste a lokela ho fana ka tšebeletso ea ’nete e le makhoba, eseng a beng ba oona, empa e le “makhoba a Kreste” (Baef. 6:6).
* Ha ba etsa mosebetsi oa bona, ba lokela “ho etsa thato ea Molimo ho tsoa botebong ba pelo,” ba fane ka tšebeletso e tsoang botebong ba pelo ho Molimo (Baef. 6:6).
* Paulosi o mema batho ba nang le chesehelo ea ho sebetsa, “ba sebeletsang Morena, eseng batho” (Baef. 6:7).

Bakeng sa tšebeletso ea bona e tsoang botebong ba pelo, makhoba a Bakreste a ka lebella tefo e feletseng ho tso ho Kreste mohla a khutlang. Ba mo sebelelitse ’me ba ka lebella moputso ho eena, eleng taba e monate ho makhoba a sa lefshoeng. Lekhoba le ka ’na la ikutloa le sa amohelehe ho monga lona oa lefatše (bapisa 1 Petrose 2:19, 20). Lekhoba le lumelang, le na le monga lona ea mamelang, ea bonang “botle boo a bo etsang” (Baef. 6:8), ea fanang ka tefo ea ’nete.

`Leha re ka rata hore e be Mangolo a ne a tšoela bokhoba ka mathe ka ho hlaka, h’a etse joalo. Leha ho le joalo, ke lintlha life tseo re ka li kholang mantsoeng a Paulosi maemong aa, malebana le kamoo re lokelang ho amana le batho bao re sebetsang le bona?`