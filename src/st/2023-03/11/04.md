---
title:  Bokhoba Mangolong le Nalaneng
date:  05/09/2023
---

`Bala keletso ho makhoba le beng ba makhoba litemaneng tse latelang: Baef. 6:5–9; Bakolo. 3:22–4:1; 1 Bakori. 7:20–24; 1 Tim. 6:1, 2; 1 Petrose 2:18–25. U ka akaretsa keletso ee joang?`

Ho nyarosa ’mele ho utloa Paulosi a buoa le beng ba makhoba a Bakreste le makhoba, a nahana a ba bona ba lutse ’moho likerekeng tsa lapeng Efese. Bokhoba lefatšeng leo la Maroma-Magerike bo ne bo fapana le mehleng ena ka tsela tse ngata. Bo ne bo itšetleha mofuteng o itseng oa batho. Makhoba a teropong ka nako tse ling a ne a fuoa monyetla oa ho ea sekolong, ’me a ne a ka sebetsa e le lihahi, lingaka le lifilosofara. Ka nako tse ling ba ne ba fumana tokoloho kamora ho sebetsa nakoana e itseng, leha bongata ba makhoba bo ne bo sa fumane tokoloho ea bona. Tekong ea ho amohela phapano tse joalo, bongata ba phetolelo tsa Bibele bo toloka lentsoe la Segerike doulos (“lekhoba”) ho Baefese 6:5–8 ele “mosebeletsi oa moholehuoa.”

Leha ho le joalo, taba ena e sa etsoe ka ho tšoana, hangata makhoba a literopong a ne a sebetsa ka thata. Ho sa natsoe hore na makhoba a sebetsa kae, a ne a le tlasa matla le puso ea monga oona, ea neng a ba ruhelletse le basali le bana ba oona. Sello sa lekhoba la mehleng Publilius Syrus ha se jese litheohelang: “Ho molemo ho shoa ho e na le ho ba lekhoba.” Ha re sheba linnete tsena ka botlalo, phetolelo ea doulos e le “lekhoba” ke eona e amohelehang, haholo-holo hobane makhoba ana a phela tlasa tšoso ea beng ba oona (Baef. 6:9).

Bokhoba bo ne bo lutse bo le teng mehleng ea Paulosi. O buoa ka eona, eseng e le mopolotiki ea batlang phetoho empa e le moruti ea eletsang balumeli hore na ba ka etsa joang ka linnetse tse ba pota-potileng, le ho fana ka pono e ncha e thomehileng nchafalong ea molumeli ka mong, eo hamorao e ka bang bolelang ntho tse ngata sechabeng: “Pono ea hae e n’e se ea ho lokolla makhoba ’musong oa Roma. Empa, pono ea hae e ne le ea se fetang ho lokolla makhoba, ke hore, tlholeho e ncha ea hore bana ba thotsoeng ke Molimo ke bana ba motho. Ho ea ka Paulosi, phetoho ea sechaba e n’e lokela ho qala ka kerekeng, ’meleng oa Kreste, tlase sechabeng, le likerekeng tsa malapeng.”—Scot McKnight, The Letter to Philemon (Grand Rapids, MI: Eerdmans Publishing Company, 2017), Leq. 10, 11.

`O mong oa mehoabali e meholo nalaneng ea Bakreste ke kamoo ba bang ba sebelisitseng likhaolo tsena tsa Bibele malebana le bokhoba ho tšehetsa bokhoba. Ke molaetsa ofe o tšosang oo re lokelang ho inkela oona malebana le kamoo re lokelang ho ba hlokolosi kateng kamoo re nkang Lentsoe la Molimo kateng?`