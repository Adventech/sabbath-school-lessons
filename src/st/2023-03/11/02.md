---
title:  Keletso ho Bana
date:  03/09/2023
---

`Ke keletso efe eo Paulosi a e fang bana, o tšehetsa keletso eo ka Testamente ea Khale joang? Baef. 6:1–3. (Sheba le Matt. 18:1–5, 10; Mareka 10:13–16).`

Ho ananela keletso ea Paulosi ho bana ka botlalo, re lokela ho nahana re e utloa e baloa likerekeng tsa malapeng teropong e holang ea Efese. Lentsoe, “bana” (Segerike, ta tekna) le ka bontša lilemo tse fapaneng, kaha bana na ne ba ba tlasa ntate ho fihlela ntate a le lemo li 60 (ho Maroma). Leha ho le joalo, bana banaa, ba banyenyane ho lekana ho ba tlasa tataiso ea motsoali (Baef. 6:4) empa ba baholo ho lekana ho ba barutuoa ba ikemetseng.

Re utloa a ipiletsa baneng, ba neng ba khumamela liphuthehong tsa Bakreste, hore ba hlonephe le ho mamela batsoali “Moreneng,” ke hore, ho Kreste (bapisa Baef. 5:22; Baef. 6:4, 5,7–9). Mona re memeloa ho hlonepha bana kaha le bona ke barutuoa ba Kreste le ho ba kenyeletsa joaloka ba nka karolo ba sehlahlo khumamelong. Sena se etsa khaolo ena motheo kholisong le bosebeletsing ba bana.

Taelo ea Paulosi ea ho mamela ha se ea moshoelella. Ha litatelo tsa batsoali li “hohlana le litaelo tsa Kreste, eba, leha e le bohloko hakalo, ba [bana] ba lokela ho utloa Molimo ba tšepe litla-morao tsa seo ho eena.”—Ellen G. White, The Adventist Home, Leq. 293.

Paulosi o fera khothatso ea hae ho bana ka ho qotsa molao oa bohlano, o pakang boleng bo holimo boo a bo fang melao e leshome e le mohloli oa tataiso ho balumeli ba Bakreste (se hlakileng ho Baef. 4:1–6:9; haholo-holo Baef. 4:25, 28; Baef. 5:3–14). O qala qotso (“‘Hlompha ’mao le ntat’ao’” Baef. 6:2), o e roba ka tlatsetso ea mohlophisi (“eleng molao oa pele o nang le pallo” Baef. 6:2), e be joale o qetella qotsulo (“‘u tle u be le lehlohonolo, ’me u phele halelele lefatšeng’” Baef. 6:3). Molao oa bohlano o paka hore ho hlonepha batsoali ke karolo ea moralo oa Molimo oa hore batho ba atlehe. Ho hlonepha batsoali, ho sa khthalehe hore na ba babe hakae, ho ka thusa ho tlisa bophelo le boiketlo.

`Ke joang litemana tsee li tiisang kamoo likamano ka lapeng li leng bohlokoa kateng?`