---
title:  Ho Porathisa Botšepehi bo Phahameng ho Kreste
date:  02/09/2023
---

### Bakeng sa Thuto ea Beke ena Bala
Baef. 6:1–9; Mareka 10:13–16; Bakol. 3:21; 1 Petrose 2:18–25; 2 Bakor. 5:10; Bakol. 3:24, 25.

> <p>Temana ea khopolo</p>
> “Le lona benghali, le ba etse joalo, ’me le tlohele ho ba sokela, ka ho tseba hobane le oa lona Morena o teng maholimong, le hobane ha a re letho ka tšobotsi ea motho” (Baefese 6:9).

Ka 2018, sefika sa Bibele Musiamong oa Bibele Washington, D.C., se ile sa hohela ba bangata. E ne e le Bibele e khutsufalitsoeng e reretsoeng ho ruta ntho tsa bohlokoa tumelong, ho hlakoloa karolo efe kapa efe e e susumetsang borabele ba makhoba. E hatisitsoe ka 1808, bukeng mona haho hlakoloe sekha mona le mane feela. Liperesente tse 90 tsa Testamente ea Khale ha li eo, le halofo ea Tesatamente e Ncha. Ka hara likhaolo tse 1,189 ka Bibeleng, ho setse fela tse 232.

Likhaolo tse bonahalang li thoholetsa ho etsa batho makhoba, haholo-holo tlhokehong ea se bonahalang e le “taba tse monate,” li sala li sa thetsoa, ho kenyeletsa litemana tse sebelisitsoeng hampe joaloka ena “Bahlanka, utloang ka tšabo le ka thothotomelo, le ka tšepeho ea lipelo tsa lōna bao eleng beng ba lipelo tsa lona ka nama, joalokaha le utloa Kreste” (Baef. 6:5).

Kajeno, meetlong ea rona, qholotso ea rona ea bohlokoa ke ho bala Baefese 6:1–9 re ipapisitse le pale e feletseng ea pholoso, joalokaha e bontšitsoe Bibeleng e feletseng. Ke sefe seo re ka ithutang sona ha re shebella Paulosi ha a kenya- tšebetsong litšiea tsa evangeli sechabeng sa habo se ferekaneng?