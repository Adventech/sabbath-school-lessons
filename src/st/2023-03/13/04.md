---
title:  'Lieta: Kekere e Loanela Khotso'
date:  19/09/2023
---

Lesole la Roma ha le itokisetsa ntoa, le roala meqathatso e thata ea ntoa. Lisole tse peli li ne li na le lipekere tse kobehileng, ho thusa lesole ho se thelle le “eme” (Baef. 6:11, 13, 14). Paulosi o hlalosa lieta tsena tsa masole ka puo e nkuoeng ho Esaia 52:7, e ketekelang motsotso oo moromuoa a tlisang taba tsa hore Yahweh o hloletse batho ba hae ntoa khahlanong le sera sa bona (Esa. 52:8–10) joale ho rena khotso: “A matle ha ka kang lithabeng maoto a ba tlisang litaba tse molemo, ba bolelang khotso, ba tlisang litaba tse molemo” (Esa. 52:7).

`Hlahlobisisa makhetlo a robeli ao Paulosi a buoang ka khotso ka oona ho Baefese. Hobaneng a sebelisa tlhaloso e hlakileng ea sesoleng empa thahasello ea hae e le khotsong? Baef. 1:2; Baef. 2:14, 15,17; Baef. 4:3; Baef. 6:15,23.`

Paulosi o ketekela khotso e le mosebetsi oa Kreste, “khotso ea rona,” ea rutang khotso “ho lona le neng le le hole, le ba haufi” (Baef. 2:14–17), a tlisa Bajude le Balichaba ’moho “ho ba motho a le mong” (Baef. 2:15). Ka ho boloka pale ea evangeli ea pholoso ea Kreste e phela le mosebetsi oa hae oa khotso, ka ho ketekela tlholo ea hae e fetileng le ho sheba pele tlholong e tlang, balumeli ba tila fatše ka maoto ba itokisetsa ntoa. Joaloka lengosa la Esaia 52:7, balumeli ke mangosa a phatlalatsang tlholo ea Jesu le khotso ea hae.

Leha ho le joalo, Paulosi ha a lakatse hore re utloisise pitso ea hae ea ho nka libetsa e le pitso ea hore re nke lithunya khahlanong le lira tsa rona. Ke ka hona a hlalosang balumeli e le batho ba hasang “evangeli ea khotso” (Baef. 6:15). Ebile h’a lakatse ha balumeli ba loana likamanong tsa bona, kaha esale a toboketsa bo ’ngoe, puo e bonolo, le mosa (sheba haholo-holo Baef. 4:25–5:2). Kereke e lokela ho “loanela khotso” ka ho sebelisa libetsa tsa evangeli tsa litšiea tsa bokreste (boikokobetso, mamello, tšoarelo j.j) e lule (e rapela, e khumamela). Liketso tse joalo ke tse bohlale, li supa ho moralo o motle oa Molimo oa ho boelanya ntho tsohle ka Kreste (Baef. 1:9, 10).

`Temana e latelang e re thusa ho utloisisa se boleloang ke papsio ea Paulosi ea sesoleng maphelong a rona re le balumeli joang? “Molimo O re biletsa ho apara lihlomo. Ha re batle seaparo sa Saule, empa seaparo sohle sa Molimo. Kamora moo re ka ea mosebetsing ka pelo tse tletseng bonolo, kutloelo- bohloko, le lerato le kang la Kreste,”—Ellen G. White, [Australasian] Union Conference Record, Phupu 28, 1899.`