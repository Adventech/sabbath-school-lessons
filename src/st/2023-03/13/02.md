---
title:  'Kereke: Lebotho le Kopaneng'
date:  17/09/2023
---

`Bala Baefese 6:10–20. Paulosi o reng ka mofuta oa ’ntoa eo kereke e e loanang? Na Paulosi o mpa a bontša ntoa ea semoea ea molumeli ka mong khahlanong le bokhopo, kapa ntoa e kopanetsoeng ea kereke khahlanong le bobe?`

Tlholo Magerikeng le Maromeng e ne itšetlehile tšebelisano ’mohong ea masole lebothong, haholo-holo ho tšehetsaneng hara ntoa e chesang. Ho itjara ho ne ho nkuoa e le ntho’e soto, e hlolisang sesole ka ntoa.

Hona le mabaka a bohlokoa a ho tšehetsa taba ea hore Paulosi, a ipasitse le kutloisiso ena ea sesoleng, hantle-ntle o buoa ka boikarabello bo kopanetsoeng ba kereke ntoeng ea eona le bobe ho Baefese 6:10–20: 1. Khaolo ena ke sehlohlolo sa lengolo le malebana le kereke. E kaba nthoe makatsang ho Paulosi ho qetella lengolo la hae ka ho buoa ka motoai-toai oa lesole la Mokreste a loana khahlanong le matla a lefifi; 2. Qetellong ea khaolo, Paulosi o bontša kopanelo boipiletsong ba hae ba thapelo “ba bahalaleli bohle” (Baef. 6:18–20); 3. E bohlokoa ho feta tse ling, pejana lengolong ha Paulosi a buoa ka matla a bokhopo, o a beha a le khahlanong le kereke, eseng motho ka mong: “Hore joale bohlale ba Molimo, bo leng bongata mekhoeng ea jona, bo bonahale ka kereke, ho boholo le ho mebuso maholimong” (Baef. 3:10).

Ka hona, Baefese 6:10–20 ha e bontše lesole le tsamaeang le le leng, le loantšang bokhopo. Empa, Pauloai o buoa le kereke e le lebotho, o re biletsa ho nka libetsa tsa rona kaofela, ’me re le lebotho le kopaneng, re loane ka matla. Ho bonahala Paulosi a fera lengolo la hae ka ho toboketsa ho hlasela ha kereke, e seng e hlalositsoe ka botlalo e le ’mele oa Kreste (Baef. 1:22,23; Baef. 4:1–16), moaho/tempele ea Molimo (Baef. 2:19–22) le monyaluoa oa Kreste (Baef. 5:21–33), ka papiso ea ho qetela, kereke ke lebotho la Molimo o phelang. Kaha re atamela “letsatsi le lebe” (Baef. 6:13), mekhahlelo e qetellang ea ntoa ea nako e telele khahlanong le bobe, ha se nako ea ho ferekana ka boinehelo ba rona ho Molimo, kapa botšepehi ba rona mothong ka mong re le masole a Kreste.

`Ke ka tsela life, re le ’mele o kopaneng, re ka sebelisanang ’moho, ra sebetsa ’moho toantšanong e kholo, hore re thusane ntoeng ea rona khahlanong le bokhopo, ka mefuta eohle eo bo ka tlang ka eona?`