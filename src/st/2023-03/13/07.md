---
title:  Ithute Haholoanyane
date:  22/09/2023
---

“Lebotho le ntoeng le ne le ferekana, le fokola ebang bohle ba sa sebelisane ’moho. Haeba lesole ka laoloa ke maikutlo la iketsetsa liqeto tsa lona, le sena taba hore na a mang a ho kae a etsang, e n’e ba sehlopha seo e mong le e mong a itjereng; ba ne ba se etse mosebetsi oa ’mele o kopaneng. Ka hona, masole a Kreste a tlameha ho sebelisana ’moho. Motho a se ichebe bo eena, ebang ba etsa joalo, batho ba Morena ba sebelisang ha ’moho, ba nang le sepheo se le seng, ba tla bona matla a bona a se na thuso, mofufutso oa bona o tsoetsoe felletse boeeng joalo ka oa ntja. Kopano ke matla. Meea e ’maloa e sokolohileng e sebelisanang hammoho, e sebeletsa sepheo se le seng, tlasa hlooho e le ’ngoe, e tla hlola sohle seo e tobanang le sona.”—Ellen G. White, Spalding and Magan Collection, Leq. 121.

Bohlokoa ba hore e be Paulosi o ipitsa “moemeli oa evangeli ea litlamong” ke bofe? (Baef. 6:20)? Hanagata baemeli ba ne ba bapala karolo e qholotsang nakong ea ntoa, ka hona, tlhaloso ena ea Paulosi e nyallana le papiso ea hae ea sesoleng. Baemeli ba ne ba hlomphuoa ka baka la naha e ba rommeng. Ka hona hona le phapano e kholo pakeng tsa maemo a Paulosi e le moemeli oa ’Musi e moholo oa maholimo le lefatše le ho se hlomphuoe ho hoholo ho bontšoang ka mahlahlela a hae (mahlahlela a ’nete). Leha ho le joalo, kaha baemeli ba ne ba roala “ketane ea ofisi,” taba ea Paulosi ea “mahlahlela” e ka “nokoa ka kobisonyana,” kaha o bona mahlahlela a hae e le “mokhabiso o roaloang ke ea ipabotseng.”—David J. Williams, Paulosi’s Metaphors: Their Context and Character (Peabody, MA: Hendrickson, 1999), Leq. 152.

**Lipotso tsa ho Qoqoa**

`Sebakeng se u emeng ho sona lefatšeng le arohaneng le ntoeng, ho bolelang ho uena le phutheho ea hao ho “loanela khotso”? Ke joang re ka bang baemeli ba khotso lefatšeng le tletseng ntoa le likhoka?`

`Ke “metsu e tukang” efe e betsetsoang ho uena? Ke joang u ka etsang bonnete ba hore “thebe ea tumelo” e eme hantle ho e tima?`

`Ka nako tse ling re buoa ka “bahlabani ba thapelo.” Ke joang re ka etsang “bosebeletsi ba thapelo.” Bo itšetlehileng ho Baefese 6:18–20?`

`Re lokela ho tšoara ba lemetseng lepatlelong la toantšano e kholo joang? Re lokela ho tšoara molumeli oa Mokreste joang, eo ereng ha e kupa, a balehe ke letsoalo, kapa a balehela ka lehlakoreng le leng?`