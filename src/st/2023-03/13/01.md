---
title:  Ho Loanela Khotso
date:  16/09/2023
---

### Bakeng sa Thuto ea Beke ena Bala
Baef. 6:10–20; 1 Petrose 4:1; 1 Petrose 5:8; Esa. 59:17; Esa. 52:8–10; 1 Bathes. 5:16–18.

> <p>Temana ea khopolo</p>
> “Ka holima tseo tsohle le tšoare thebe ea tumelo eo ka eona le ka tsebang ho tima metsu eohle e tukang ea molotsana. Roalang heleme ea poloko, ’me le tšoare lerumo la Moea eleng Lentsoe la Molimo” (Baefese 6:16, 17).

Lithapelong tsa John Bunyan, The Pilgrim’s Progress, tseo a li ngotseng ha a le teronkong, Mokreste o tataisetsoa qhobosheaneng ea lihlomo e be o bontšoa “faneshara ea mefuta-futa [libetsa], tseo Morena oa bona a li fang mehahlaula, e le sabole, thebe, helemete, se sireletso sa sefuba, thapelo, le lieta tse sa taboheng. ’Me ho ne ho e na le lihlomo tse ngata tse ka hlomellang banna ba bangata joaloa ka linaleli tsa leholimo, bakeng sa mosebetsi oa Morena.” Pele Mokreste a tsoa, o boela a tataisetsoa moo a tla apesoa lihlomo tse netefalitsoeng hore ha ho kene letho, ho tloha hloohong ho ea leotong, ebang mohlomong a ka hlaseloa tseleng.”

Lingoloa tsa Bunyan tse ngotsoeng ka 1678 li hopola maqephe a ngotsoeng lilemo tse 1,600 pele ho moo, ea moapostola Paulosi, e ngolletsoeng teronkong le eona. Ho eona moapostola e moholo oa borumuoa o bona lebotho le leholo, kereke, le etela ntlo ea Molimo ea lihlomo, ba fihla ba hlomela ho tloha hloohong ho tsoa leotong. Ntlo ea Molimo ea lihlomo e na le lihlomo tse lekaneng bakeng sa lesole le leng le le leng hore le “apesoe tšepe ho tloha hloohong ho isa leotong,” ha ba tsoa ho e lata letailana ka lebitso la hae.