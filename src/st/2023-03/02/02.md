---
title:  Ho Khethoa le ho Amoheloa ho Kreste
date:  02/07/2023
---

Hangata karete ea teboho e na le tlhaloso ea mpho kapa limpho tse fanoeng. Paulosi o kenyeletsa lethathamo le le lelele la limpho ho Baefese 1:3–14 ha a leboha Molimo ka litlhohonolofatso tsa evangeli.

Paulosi o rorisa Molimo ka taba ea hore “O re hlohonolofalitse ka mahlohonolo oohle a Moea” (Baef. 1:3). Taba ea hore litlhohonolofatso ke tsa semoea (Segerike, pneumatikos) e re fa hore li tlisoa ke Moea (pneuma), ho supa qetello ea litlhohonolofatso tsa Paulosi, tse ketekang mosebetsi oa Moea O Halalelang maphelong a balumeli (Baef. 1:13, 14).

Baefese 1:3–6 e fupere puo e chesehellisang malebana le kamoo Molimo o re bonang kateng ho Kreste. Pele lefatše le thehoa, Molimo o re khethile ho Kreste ’me a etsa qeto ea hore re eme “re halalela re hloke sekoli” pela hae (Baef. 1:4; bapisa le Baef. 5:27) re le bara le barali ba ratuoang ka tlhaho le ka topollo ho Kreste (Baef. 1:5). Ho tloha pele letsatsi le qala ho chaba, ebile leano la hae “ka ona ho moratuoa oa oona” (Baef. 1:6). Ka bokhutšoanyane, ke sepheo sa Molimo ho rona hore re bolokehe. Re lahleheloa ke pholoho ka khetho tsa rona tsa sebe.

`Ke sefe se bolelaong ke poleloana “maholimong a holimo” ho Baefese (eleng teng feela moo se sebelisoang Testamenteng e Ncha)? Ithute ithute litšebeliso tsa poleloana ena. (Sheba Baef. 1:3, 20; Baef. 2:6; Baef. 3:10; Baef. 6:12; bapisa le tšebeliso ea “maholimong,” Baef. 3:15, Baef. 4:10, Baef. 6:9).`

Ho Baefese, poleloana ena “maholimong a holimo” le “maholimong” kapa “leholimong” e supa leholimong e le moo Molimo O lulang teng (Baef. 1:3, Baef. 6:9), ho ea ho sebaka sa matla a Semoea (Baef. 1:10, 20, 21; Baef. 3:10, 15; Baef. 6:12), le moo Kreste a phahamiselitsoeng teng letsohong le letona la Ntate (Baef. 1:20). Balumeli ba na le kabelo “maholimong ana a holimo” e le sebaka seo mahlohonolo a semoea a fanoang teng ka Kreste. (Baef. 1:3,2:6).

Leha “maholimo a holimo” e le sebaka sa tlhohonolofatso ho balumeli, ba ntse ba le sebakeng seo ba loanang le meea e litšila e loanelang ho nka Borena ba Kreste (Baef. 3:10, Baef. 6:12).

`Tsepamisa maikutlo ho Baefese 1:4, e reng re khethuoe ho Eena, Kreste, “pele lefatše le thehoa.” Seo se bolelang? Se senola lerato la Molimo le taba- tabela ea hae ea hore re bolokehe joang?`