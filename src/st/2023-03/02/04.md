---
title:  Leano la Molimo le Letle, Le Itšetlehileng ho Kreste
date:  04/07/2023
---

`Leano la Molimo la “nako tse beiloeng ke Eena ha li se li phethehile” ke lefe ’me le pharaletse hakae? Baef. 1:9, 10.`

Paulosi o sebelisa mabitso a mabeli bakeng sa leano la Molimo. Ke (1) “Sephiri sa thato ea hae,”(2) “sepheo sa hae,” le (3) “Leano la ha linako li phethahetse.” Leano la Molimo, la moshoelella, ke lefe? Ho boelanya sohle, hohle, ka Kreste.

Lentsoe leo Paulosi a le sebelisang ho hlalosa leano e kare senepe (Segerike, anakephalaiōsasthai), ho “phahamisa hlooho” kapa ho “etsa phetho” ea ntho tsohle ho Kreste. Litsamaisong tsa lichelete tsa mehleng ea khale, u ne “u ka eketsa” mela e meng e eang holimo ea lipalo e be u beha kakaretso holimo. Jesu ke hlooho ea leano la Molimo la ho qetela le halalelang. Leano lena le itšetlehileng ka Kreste le ile la raloa “pele lefatše le thehoa” (Baef. 1:4) ’me le pharalletse hona hoo le kenyeletsang nako tsohle (“ho phethahala ha linako,”) le sebaka (“ntho tsohle . . . leholimong le lefatšeng,” Paulosi o phatlalatsa bo ’ngoe ho Kreste, ele eona pakane e ka sehlohlolong bakeng sa lefatše.

H’a buoa ka “leano la Molimo la ha nako li phethehile” (Baef. 1:10), Paulosi o fana ka ’moko-taba oo a tla o loha lengolong lohle. Molimo O qala leano la hae ka ho kopanya ntho tsohle, tseo metso eleng lefu, tsoho, nyolohelo, le ho phahamisoa ha Jesu (Baef. 1:15–2:10), ka ho kopanya kereke le ho kopanya likarolo tsa batho tse arohaneng, Bajude le Balichaba ho eona. (Baef. 2:11–3:13).

Ka tsela ena, kereke e bontša matla a lefifi hore leano la Molimo le khabong, ’me puso ea oona ea karohano e tlo fela (Baef. 3:10). Joalo kaha hona le moo Bibele e chong: “Hobane Diabolose o theohetse ho lona, a halefile haholo, hobane o oa tseba hore nako ea hae e se se kae” (Tsen. 12:12).

Halofo ea ho qetela ea lengolo la Paulosi e qetella ka bopiletso bo mahlonoko ba bo ’ngoe (Baef. 4:1–16) ’me le qetella ka khothatso e telele ea ho qoba boitšoaro bo senyang kopano, empa, ba hahe bo ’ngoe le balumeli ba bang (Baef. 4:17–6:9). Paulosi o qetella ka karaburetso e thahasellisang ea kereke e le lebotho le kopaneng, e nkang karolo ka matla ho loaneleng khotso ka lebitso la Kreste. (Baef. 6:10–20).

`Ke joang u ka ananelang le ho ketekela hore topollo eo u e fumaneng ho Kreste Jesu ke karolo ea se akaretsang se setle, karolo ea bohlokoa-hlokoa ea leano la Molimo le ithutiloeng hantle, la mapomela, ho kopanya ntho tsohle ho Kreste?`