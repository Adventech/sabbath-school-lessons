---
title:  'Moea O Halalelang: Tiiso le Halofo ea Tefo'
date:  06/07/2023
---

`Ho Baefese 1:13,14, Paulosi o pheta pale ea tšokoloho ea babali ba hae. Likhato tse paleng eo ke life?`

Ha’ shebisisa bohlokoa ba Moea O Halalelang maphelong a balumeli, Paulosi o sebelisa litšoantšo tse peli kapa lipapiso bakeng sa Moea. O qala ka ho bontša ha Moea O Halalelang e le “tiiso,” ho bontša tiiso e etsahalang ea Moea nakong ea tšokoloho. Mehleng ea khale, litiiso li ne li sebelisoa nthong tse ngata: ho tempa likopi tsa molao le litumellano, ho netefatsa boleng ba tse kahara setšeloa (mohlala, Ezek. 28:12), kapa ho paka phetisetsano ea chelete (mohlala, Jer. 32:10–14, 44), likonteraka, mangolo (mohlala, 1 Marena 21:8), khetho ea mojalefa, le ho holisa ngoana eo eseng oa hao. Ha e hatisitsoe holima ntho, tiiso e ne phatlalatsa tšireletseho ea nto le hore na ke ea mang. Boteng ba Moea O Halalelang maphelong a bona ho tšoaea balumeli e le ba Molimo ’me ho bontša tšepiso ea Molimo ea ho ba sireletsa (Bapisa Baef. 4:30). “Ba tšoailoe ke Moea O Halalelang O baletsoeng batho” (Baef. 1:13).

“Paulosi o hlakisa hantle hore nakong eo motho a fanang ka bophelo ba hae ho Jesu, ’me a lumela ho Eena, Moea O Halalelang o oa motšoaea (Kutu-ketso ea Segerike verb: sphragizō) molumeli eo o ho Kreste bakeng sa tsatsi la topollo. ’Nete e hlollang e lokollang hakaalo! Moea oa Molimo O tšoaea balateli ba Bakreste ka tiiso ea pholoso hang ha ba qala ho lumela.”—Jiří Moskala, “Misinterpreted End-Time Issues: Five Myths in Adventism,” Journal of the Adventist Theological Society 28, no. 1 (2017), Leq. 95.

Setšoantšo sa bobeli seo Paulosi a se sebelisang bakeng sa Moea O Halalelang ke sa “tiisetso.” Moea O Halalelang ke tiisetso ea lefa la rona, O shebela pela mohla re tla fuoa lefa ka botlalo (bapisa 2 Bakor. 1:22, 2 Bakor. 5:5).

Lentsoe le tolokiloeng “tiisetso” (arrabōn) e n’e le lentsoe la Seheberu la bo machontsá le neng le tloaelehile Segerikeng kapa Koine mehleng ea Testamente e Ncha ho bontša “tefo ea pele,” kapa “ho hafola mokoitlane” e reng molefi o lokela ho lefa hape.

Hlokomela hape hore balumeli ha ba lefe halofo ena ea sekoloto empa ba e fumana ho tsoa ho Molimo. Letlotlo le leholo la boteng ba Molimo maphelong a bona, ho rialo Paulosi, ke patala ea pele ea kakaretso ea mokitlane oa pholoso le topollo tse tlang ho tla mohla Jesu a khutlang. Mosebetsi oa rona ke ho amohela ka teboho le boikokobetso, seo re se filoeng ho Jesu.