---
title:  Leano La Molimo le Letle, Le Itšetlehileng ho Kreste
date:  01/07/2023
---

### Bakeng sa Thuto ea Beke ena Bala
Baef. 1:3–14; Baef. 2:6; Baef. 3:10; Bakolose. 1:13, 14; Deutr. 9:29.

> <p>Temana ea khopolo</p>
> “Ho bokoe Molimo, Ntat’a Morena oa rona Jesu Kreste, ea re hlohonolofalitseng ka mahlohonolo ‘ohle a Moea, maholimong, ho Kreste.” (Baefese 1:3).

Kamora lemo tse 25 e bile motho oa pele oa ho hata khoeling, Neil Armstrong o ile a ngola karete ea teboho ho sehlopha se ileng sa rala sutu ea sepaka- pakeng, e bitsoang Extravehicular Mobility Unit (EMU), eo a entseng likhato tseo tse sa lebaleheng a le kahara eona. A re ke “seaparo sa sepaka-paka se fotiloeng hangata ka ho fetisisa nalaneng” a etsa motlae oa hore se ne se patile “moapari oa sona e mobe-be!” Armstrong o ile a leboha Molimo a leboha “sehlopha se entseng EMU” ha a le Johanneson Space Center, ka “seaparo se thata, se mabotšo- botšo!” se bolokileng bophelo ba hae, a ba romella “liteboho le lithoholetso tse lekanang le kotara ea lemo tse lekholo.”

Paulosi o qala lengolo la hae ho Baefese ka karete e babatsehang ea teboho, o rorisa Molimo ka mahlohonolo ao aa tšollotseng, a molemo maphelong ba balumeli, hantle joalokaha sutu ea sepaka-pakeng e le bohlokoa ho motho ea tsamaeang khoeling. Paulosi o supa hore Molimo esale a sebeletsa mahlohonolo ana a ikhethileng ho tloha “pele lefatše le thehoa” (Baef. 1:4) ’me o rorisa Molimo ka ho sebetsa le mengoaheng ena eohle bakeng sa balumeli.

Mantsoe a Paulosi a bulang mona a etsa hore Baefese ba be bohlokoa ho etseng mohlala oa ho khumamela Molimo le ho mo rorisa bakeng sa mahlohonolo a mangata ao a faneng ka oona.