---
title:  Ithute Haholoanyane
date:  07/07/2023
---

Na Baefese 1:3–14 e ruta hore Molimo O ngotse bokamoso ba batho lejoeng, ba bang ba ea liheleng, ba bang leholimong? Ka bomali-mabe, batho ba bangata ba lumela sena. Leha ho le joalo, sheba ntlha tse latelang:

1\. Likhaolong tsena, seabo sa Kreste ke sona se laolang se etsahalang, kaha khetho e halalelang ea ho re inkela rona e hlaha “Ka Jesu Kreste” (Baef. 1:5) kapa “ho Eena” (Baef. 1:4,11). Taba e re qeto ea Molimo eo a e etsang pele li sebelisoa ho bohle ba khethang tumelo ho Kreste ho e na le ho khetha hore na ke mang ea tla pholosoa kapa ea tla lahleha ha ho etsoa nyeoe-ka-nyeoe le pele motho a tsoaloa. Qeto ea Molimo ke etselitsoeng boithuto, e reriloeng pele, karabo e halalelang e entsoeng pele ho ba tla bontša tumelo ho Kreste.

2\. Baefese 1:3–14 e boetse e na le likamano tsa puo e hlakileng malebana le mosebetsi oa Molimo oa topollo. Molimo ke “Ntate,” ’me re bana ba hae “bao a inketseng bona” (Baef. 1:3–5), ba fumanang mahlohonolo a hae ka tekanyetso e sa lekanngoeng (Baef. 1:8). Re lokela ho utloisisa puo e sebelisoang ka khetho ea Molimo le qeto e etsuoang pele leseling la puo ena e manoni. Molimo ha se Moahloli ea hole koana, ea sa utluoeng letho ea etsang litaelo a le hole, empa ke Ntate ea hlokomelang bana ba hae bohle (sheba Baef. 3:15).

3\. Hore e be Molimo O hlompha khetho ea motho e bontšoa ho Baefese 1:3–14 (hahoho-holo Baefese 1:13, moo “kutlo” le “tumelo” li nkuoang li le bohlokoa), kae kae lengolong (Baef. 2:8, Baef. 3:17, Baef. 4:1–6:20, kaofela li toboketsa kapa ho bontša tšebeliso ea khetho le karabo ea tumelo), le likhaolong tse ling Testamenteng e Ncha (mohlala, 1 Tim. 2:4, Liketso 17:22–31). Kapa, joalokaha Ellen G. White a e hlalositse: “Mphong ea Mora oa hae e senang thaka, Molimo O apesistse sebaka sohle ka mohau o phelang hantle joaloka moea o fokang lefatšeng lohle. Bohle ba khethang ho hema tikoloho ena e fanang ka bophelo ba tla phela le ho hola e be banna le basali ho Kreste Jesu.”— Katamelo ho Kreste, Leq. 68.

**Lipotso tsa ho Qoqoa**

`U ka eketsa ka mabaka afe a tlatseletsang a fanoeng ka holimo ho tšehetsa taba ea hore Molimo Molimo Ha A khethe pele re tsoalo hore na ke mang ea bolokehang ke mang ea lahlehang?`

`Qetellong, ke khetho ea mang eo eleng eona e bontšang hore na motho o na le pholoho ho Jesu kapa che?`

`“Ka ho Eena re na le topollo ka mali a hae, tšoarelo ea libe, ka monono oa mohau oa hae” (Baef. 1:7, NKJV). Ke joang temana ee e bontšang bonnete ba pholoho feela, eseng ka mesebetsi ea molao?`