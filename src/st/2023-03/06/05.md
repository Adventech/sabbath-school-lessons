---
title:  Kreste, Ea Phelang Pelong ea Hau
date:  02/08/2023
---

`Bapisa kopo ea Paulosi ea thapelo ea pejana, Baefese 1:16–19, le kopo ea hae bakeng sa balumeli ho Baefese 3:14–19. Kopo tsee tse peli li tšoana joang?`

Phetolelong ea Senyesemane ea Baefese 3:14,15 ho na le ho bapalisa mantsoe ho bohlokoa. Ha Paulosi a re o “khumama pela Ntate, eo leloko le leng le le leng le maholimong le lefatšeng le bitsoang ka eena,” o sebelisa nyalano ea melumo ea maralo (phonetic), e pakeng tsa lentsoe la Segerike, ntate, patēr, le lentsoe la Segerike bakeng sa lelapa, patria. Ho Baefese, Paulosi o ketekela tlhaho e utloahalang ea leano la Molimo la topollo, le kenyeletsang ntho tsohle (Baef. 1:9,10) mehleng eohle (Baef. 1:21). ’Me mona o bua ka “lelapa le leng le le leng leholimong le lefatšeng” ke la “Ntate.” Lelapa le leng le le leng le nka lebisto la lona ho Ntate (patēr). Tsena ke taba tse monate!

Nahana ka taba ena: Lelapa la hau, ho sa natsoe bobe le mefokolo ea lona, ke la Molimo. Lelapa la hau ha le tsuong ea ho timela, empa le matsohong a Molimo a mofuthu. Molimo O rata malapa a mabe. A na le lebitso le halalelang. A nka letšoao la hore ke a hae.

Ho Baefese 3:16–19, Paulosi o kopa Molimo ho fa balumeli maiphihlelo a khaphatsehang a semoea, a tšuoang ka boteng ba matla a Moea (Baef. 3:16), mofuthu oa lerato le Kreste, ea boetseng a bontšoa a phela kahare (Baef. 3:17), le semoea se tsitsitseng, se sireletsehileng (se metseng le ho thomeha leratong,” Baef. 3:17).

Ha Paulosi a leka ho fana ka thoriso ho Molimo ka tlhohonolofatso e kholo e nonneng e fuoeng balumeli, ha a kenyeletse karolo tse tharo feela, empa tse ’ne—“bophara, bolelele, botebo le bophahamo” (Baef. 3:18). Ha a hlalose hantle hore na likarolo tsena li sebetsa ho eng, leha li hlalosa boholohali ba ntho’a bohlokoa. Sena se siea malepa a thahasellisang ho baithuti ba Bibele. Na karolo tsee li hlalosa bohlale ba Molimo (bapisa Jobo 11:5–9, e buaong ka likarolo tse ’ne), matla a Molimo (bapisa Baef. 3:16, 17), kapa, mohlomong, tempele ea semoea ea Baefese 2:19–22 (bapisa Ezek. 43:13–16, e sebelisang likarolo tse ’ne; Amose 7:7,8; Tsen. 11:1, 2)? Ho batla ho utloahala ho nka likarolo tsena li hlalosa boholo ba “lerato la Kreste” (Baef. 3:19), re sheba poleloana ena “ho utloisisa . . . botebo le bophara, le bolelele, le bophahamo” (Baef. 3:18) li tšoana le poleloana e latelang, “ho tseba lerato la Kreste” (Baef. 3:19; bapisa Baro. 8:35–39). Ho sa khathalehe hore na re utloisisa mantsoe a hae joang, ke taba tse monate.