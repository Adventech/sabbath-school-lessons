---
title:  'Kereke: Mosenoli oa Bohlale ba Molimo'
date:  01/08/2023
---

`Paulosi o reng ka Molimo le ketso tsa Molimo ho Baefese 3:7–13?`

Paulosi o boela a re ke “mosebeletsi” ka “mpho ea mohau oa Molimo” (Baef. 3:7; bapisa Baef. 3:1,2). Neo ena, joaloka ha evangeli ha e fanoe hobane moamoheli a tšoaneloa ke eona, empa e fanoa ka mohau oa Molimo. Paulosi o sehella ntlha ena ka ho itlholosa a “e monyenyane ho bahalaleli bohle” (Baef. 3:8).

Hona le ntšetso-pele e thahasellisang mona ea kamoo Paulosi a iponang kateng eo re e utloang ha re ntse re bala mangolo a Paulosi ka tatellano eo a ngotsoeng ka eona. Pejana, o fana ka maemo a hae joaloka moapostola ea khethiloeng ke leholimo (Baga. 1:1). Hamorao, “o itlhalosa e le e monyenyane oa barutuoa” hape “a sa lokeloe ho bitsoa moapostola” (1 Bakori. 15:9). Mona ho Baefese o ipona e le “e monyenyane ho feta balumeli bohle” (Baef. 3:8). Qetellong, o itlhalosa e le “oa sehlooho” ho baetsalibe (1 Tim. 1:15).

Mohlomong tsela ena ea ho nahana e etsoang ke Paulosii e ka thusa ho hlalosa qotsulo ena e tummeng e etsoang ke Ellen G. White: “ha u atamela haufi-ufi le Kreste, u tla ipona u le mobe ho feta; hobane pono ea hao e tla hlaka, joale bobe ba hao bo bonahale hantle papisong le tlhaho ea Mopholosi e senang sekoli.” Katamelo ho Kreste, Leq. 64.

Joale Paulosi o tsoelapele. Ho Baefese 3:10, o oa ngola: “hore joale bohlale ba Molimo, bo leng bongata mekhoeng ea jona, bo bonahale ka kereke, ho baholo le mebuso maholimong. “baholo le mebuso maholimong” tseo ho buuoang ka tsona moo ke bo mang? Kereke e phatlalatsa bohlale ba Molimo bo bongata ho bona joang? Leha Baefese 3:10 e sa hlalose tlhaho ea matla, ho bonahala ho le betere ho a nka e le a bokhopo a hlalosoang haholoanyane ho Baefese 6:11, 12. Haeba ho joalo, popeho ea kereke, e kopantseng Bajude le Balichaba bao eleng likarolo tse arohaneng tsa batho, e fetoha tsebisa ea bohlokoa ho matla ana a “bokhopo a boholong maholimong” le leano la Molimo bakeng sa bokamoso, ho boelanya sohle ho eena [Kreste], tse maholimong le lefatšeng” (Baef. 1:10). Ba lemosoa hore leano la Molimo ntse le le mocheng, ’me timelo ea bona e mocheng, timelo ea oona e netefalitsoe. Tlhaho ea kereke e nang le bo nngoe e supa tlholeho ea oona ea moshoelella.

`Haeba phuutheho ea hao e nka tlhaloso ea Paulosi ea “mosebetsi oa kereke” ho Baefese 3:10, se ka fetola tsela eo uena le litho tsa heno le amanang ka eona joang?`