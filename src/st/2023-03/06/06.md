---
title:  Khanya ho Kereke le ho Kreste Jesu
date:  03/08/2023
---

`Paulosi o qetella tlaleho ea thapelo ea hae ka thoriso, poeleloana e khutšoane, e bothothokiso e rorisang Molimo. U rorisa Molimo ka eng? Baef. 3:20, 21.`

Paulosi esale a ntse a rekota thapelo tseo a li etsetsang balumeli (Baef. 3:14–19). Joale o rapela ka matla. Thoriso ea Paulosi e tlisa lipotso tse peli: 1. Na khaolo ee e phahamisa kereke ka mokhoa o sa tšoanelang, e e lekanya le Kreste, moo e reng “Ho eena ho isoe khanya kerekeng ka baka la Jesu Kreste” (Baef. 3:21)? Ha Paulosi a e na le thahasello kerekeng e Efese, ho hlakile hore ke Mopholosi oa Kereke kaha ke Kreste ea phelang lipelong tsa balumeli (Baef. 3:17). Thorisong ena e khutšoane, Paulosi o rorisa Molimo ka pholoho eo a e fileng kereke ka Jesu Kreste.

2\. Na poleloana ena “ka mehla eohle, ka ho sa feleng” (Baef. 3:21) e bontša bokamoso bo sa feleng ba lefatše ho kereke, le ho khutla ha Kreste ho seng ho keke ha etsahala? Baefese e bontša tebello e kholo ea bokamoso. Mohlala, Baefese 4:30 e sheba pele “letsatsing la topollo” hape, balumeli ba tla fumana matla a senang moeli, a halalelang a Kreste “mengoaheng e tlang ho tla” (Baef. 1:21). Thoriso e khutšoane ea Paulosi e lokela ho baloa e le ketekelo ea matla a Kreste a sa feleng a sebelisoang molemong oa balumeli.

Ha re boela re hetla morao ho tlaleho ea bobeli ea thapelo ea Paulosi (Baef. 3:14– 21; bapisa Baef. 1:15–23), re bona Paulosi a fumana matla moralong oa ka lefatše lohle oa tlhokomelo ea Ntate (Baef. 3:14,15), ho fumaneha hoa Moea O Halalelang ha bonolo (Baef. 3:16), selekane le Kreste ka seqo (Baef. 3:17), le ho se lekanyehe ha lerato la Kreste (Baef. 3:18,19). Taba ke ’nete hona hoo a nahanang a bona balumeli ba tletse “botlalo bohle ba Molimo” (Baef. 3:19) ’me o ketekela linnetse tsena tsa semoea a boela a makalla ho ba manoni ha matla a Molimo ho bahalaleli (Baef. 3:20, 21).

Nako eohle ha re utloa re hatelletsoe ke mathata, liteko, kapa lipelaelo, re ka retelehela tlhalosong ena e tsotehang ea thapelo ea Paulosi. Morutuoa ea litlamong o phahamisetsa pono ea rona sepaka-pakeng se setle sa sepheo le mohau sa Molimo, se re hopotsang hore, ho sa natse hore na re tobane le eng ha joale, re cha re tšola leanong la Molimo la moshoelella (Baef. 1:9, 10), ’me matla a hae a sebetsa ka hare ho rona.

`Ke lithohonolofatso life tse tsoang ho Molimo tseo ka ho khetholoha li leng bohlokoa ho uena? Porathisa ho etsa thoriso e khutšoaane ho leboha Molimo ka tsona.`