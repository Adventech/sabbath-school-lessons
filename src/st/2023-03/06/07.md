---
title:  Ithute Haholoanyane
date:  04/08/2023
---

Ellen G. White, “Modern Revivals,” ho The Great Controversy, Leq. 461–478.

“Ke joang re ka nyalanyang maemo a rona a fatše a semoea le kamoo temana tsa rona li behoang kateng [Baef. 3:14–19] tse hlalosang botlalo ba tsebo eo eleng boikarabello ba rona ho ba le eona? Ke joang leholimo le ka shebang ho rona, ba bileng le monyetla oa semoea o nakoana hore re hole mohaung, ha re sa matlafatse monyetla oa rona? Moapostola h’a ngola mantsoe ana ho re khalisa, ho re thetsa, kapa ho phahamisa litebello tsa rona hore re be le maiphihlelo a phoqehileng. O ngotse mantsoe ana ho re bontša seo re ka bang sona le seo re lokelang ho ba sona, ebang re ka ba majalefa a ’muso oa Molimo. Ke joang re ka bang basebetsi ’moho le Molimo, ebang re e na le maiphihlelo a fofosatsang? Re na le tsebo ea maiphihlelo a Bokreste ’me re tlameha ho batlana le kutloisiso ea semoea e tebileng nthong tsa Molimo tseo A batlileng hore re be le tsona.

“Na re feela re lumela Bibele? Na re feela re lumela hore re ka fumana tsebo ea Molimo eo re e filoeng litemaneng tsee? Na re lumela lentsoe le leng le le leng le builoeng ke baporofeta, baapostola, ke Jesu Kreste eo eleng mothei oa leseli le tlhohonolofatso tsohle, eo ho eena ho lutseng botlalo monōnō le bophahamo? Na re feela re lumela ho Molimo, le Mora Hae?”—Ellen G. White, The Advent Review and Sabbath Herald, October 1, 1889.

**Lipotso tsa ho Qoqoa**

`Bapisa sefela sa Paulosi sa thoriso ho Baefese 3:20, 21 le tse ling tse Testamenteng e Ncha—Baro. 11:33–36; Baro. 16:25–27; Bafilipi 4:20; 2 Petrose 3:18b; Juda 24, 25. Ke ’moko-taba efe kapa likutloisiso life tse hlahang hara litemana tsee? Ke joang re ka phelang taba ea thoriso le khumamelo tseo li li hlalosang?`

`Bapisa tšebeliso tse ’ne tsa lentsoe la Segerike plēroma (“botlalo”) ho Baefese (Baef. 1:10,23; Baef. 3:19; Baef. 4:13). Hobaneng o nahana hore taba ee e bohlokoa ho Paulosi?`

`Haeba liketso tsohle tsa Molimo tseo Paulosi a li rorisang ho Baefese 3, ho uena ke efe e khothatsang ho feta tse ling? Hobaneng?`

`Paulosi o qetella ka halofo ea pele ea Baefese joalokaha a e qalile (Baef. 1:3–21), ka tšebeliso ea puo ea thapelo le thoriso. O ithorisa ka matla a Molimo, a teng maphelong a balumeli ka Kreste le Moea (Baef. 3:16–21). Ke joang, joalokaha Ellen G. White a ngotse kaholimo, re ka bang le maiphihlelo a matla aa betere maphelong a rona?`