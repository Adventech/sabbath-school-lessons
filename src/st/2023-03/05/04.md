---
title:  Ho Thuha Lerako la Likarohano
date:  25/07/2023
---

`Ke ka ketso efe eo Paulosi a reng Kreste o nkile “molao oa litaelo tse laeloang”? Hobaneng a nkile khato ee? (Sheba Baef. 2:14,15.)`

Paulosi mona o buoa ka setšireletso kapa motero o neng o pota-potile lekhotla la Iseraele la tempele ea Heroda, o tšosang batho ka lefu. Paulosi o bona lerako lena le oela ’me balichaba baba le seabo se feletseng ho khumamela Molimo (Baef. 2:18). Rako lefe kapa lefe le joalo, ho rialo Paulosi, le tlositsoe ka sefapano, hobane moo re ithuta hore hlopha tsena tse peli, Bajude le balicha, ke sechaba se le seng.

Batho ba bang ba lumela hore Baefese 2:14,15 e ruta hore melao e leshome, e kenyeletsang molao oa Sabatha, e “felisitsoe” kapa e “beheletsoe ka thoko” ke sefapano. Empa, ho Baefese, Paulosi o hlompha melao e leshome haholo kaha ke oona mohloli o betlang borutuoa ba Bokreste. O qotsa molao oa bohlano (Baef. 6:2, 3) ebile u bontša e meng (e.g., oa busupa Baef. 5:3–14, 21–33; oa borobeli, Baef. 4:28; oa borobong, Baef. 4:25; oa leshome, Baef. 5:5). Sena se nyallana le se builoeng ke Paulosi ka molao pejana (Baro. 3:31, Baro. 7:12). O khalemela tšebeliso e mpe ea molao, empa o ananela molao, o lumela hore o ntse o tsoela pele ho sebetsa. Ka hona, ho sebelisa temana tsena ho felisa melao e leshome, haholo- holo leseling la tse ling tsa temana tse ka Bibeleng malebana le ho tsoela pele ha molao, ke ho toloka sepheo sa Paulosi ho pepenene.

Ho e na le hona, tšebeliso efe kapa efe ea molao ho aha lerako pakeng tsa Bajude le Balichaba, haholo-holo ho kotela balichaba ho se be le seabo se feletseng bathong ba Molimo le khumamelong, e kaba anathema ho Paulosi le ho sebelisoa hampe hoa morero o halalelang ka molao. “Molao” ho Baefese 2:14,15 ke hore ke melao ea mahlabelo e neng e arohantse Bajude ho Balichaba, ba bontšoang poleloaneng e thata ea Paulosi, “molao oa litaelo tse laeloang,” kapa, ke leano lohle la melao ea Testamente ea Khale joalokaha e tolokoa kateng, e holisoang, e be e sebelisuoa e le lerako le arolang Bajude ho Balichaba.

`Ke liphapano life tse hara Baleti ba Bolokang Letsatsi la Bosupa kapa pakeng tsa bona le Bakreste ba bang tse hlokang ho thuloa li hloloe? Ke hobaneng ha lerato la rona le tloahelehileng ho Kreste le lekane ho hlola liphapano tsee?`