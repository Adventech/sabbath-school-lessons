---
title:  'Poelano: Mpho ea Molimo e Tsoang Sefapanong'
date:  24/07/2023
---

> <p></p>
> “Hobane ke eena khotso ea rona, eleng eena ea entseng lichaba tse peli sechaba se le seng, ’me o rapalalitse lerako le neng le li khaohantse . . . ’me a busetse . . . ka sefapano sa hae, ha a bolaile hloeano ka sona” (Baef. 2:14–16).

`Paulosi o hlalosa seabo sa sefapano le tšusumetso ea mosebetsi oa Jesu moo ho e ’ngoe le e ’ngoe ea likhaolo tsee tse ho Baefese joang? U ka akaretsa se buuoang ke Paulosi ka sefapano le kamoo se fetolang likamano tsa rona? (See Baef. 1:7, 8; Baef. 4:32; Baef. 2:13, 14; Baef. 2:16; Baef. 5:2,25.)`

U ipapisitse le se rutoang ke thuto ea rona ea beke ena, Baefese 2:11–22, sefapano se fana ka libetsa tse tharo tsa bohlokoa ho balumeli: (1) Balichaba, ba neng “ba le hole” le Molimo le batho ba hae, ba “atametsoa” (Baef. 2:13) ho Molimo le bana babo bona ba balumeli ba Bajude (Baef. 2:19); (2) “hloeano” (echthran, ka Segerike “bora,” bo amahanngoang le echthros, “sera”) bo pakeng tsa Bajude le balumeli ba balichaba bo ea “timetsoa” (Baef. 2:16). Ho bonahala ha sefapano sa Jesu se tlositse ho neng ho bonahala e le hloeano le ntoa e neng e kupa pakeng tsa Bajude le balichaba (Baef. 2:17); (3) ho kena poelano bakeng sa hloeano. E n’e le sepheo sa Kreste “ho busetsa ba bang le ba bang, e le ’mele o le mong, ka sefapano sa hae” (Baef. 2:16; bapisa Bak. 1:19–22).

Poelano e shebahala joang? Ho joang ho boelana? Nahana ka karohano e mpe pakeng tsa ’me le morali, e nkileng lilemo-lemo. Nahana ha sena se se se felisoa ka leqhubu la mohau le tšoarelo le poelano ea bao ba babeli. Ke eona poelano eo. Poelano e bonoa hang ha setho sa kereke se behella ka thoko, eng kapa eng e ka bang lerako pakeng tsa hae le setho se seng sa kereke ’me a amohela setho se seng e le ngoan’abo eo a mo ratang, ea nkang se fanoeng. Poelano ha se lentsoe le majaba-jaba kapa la molao, empa ke ntho’e pakeng tsa motho le batho e ketekelang kopano ea likamano tse robehileng. Paulosi o nahana ka ho bona mosebetsi oa Kreste o matla sefapanong o bile le tšusumetso likamanong, eseng feela ho batho ka mong, empa le lihlopheng tsa batho. O e bona e kena maphelong a rona, ’me e senya likarohano tsa rona, e qhala likhang tsa rona, ’me e nchafatsa setsoalle le kutloisisano ea rona.

`Ke ka tsela life u ka sebelisang metheo e hlahang moo hore u boelane le ngoaneno? U etsa seo joang?`