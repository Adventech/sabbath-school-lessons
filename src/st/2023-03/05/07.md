---
title:  Ithute Haholoanyane
date:  28/07/2023
---

Ithute selelekela se latelang, pele ho Lipotso tsa ho Qoqoa tse fanoeng ka tlase:

Maemo a hlakileng ao Paulosi a ngolang Baefese 2:11–22 ke afe, ha a hlalosa litla-morao tse akaretsang tsa sefapano likamanong tsa batho? O toboketsa kamano pakeng tsa balumeli ba Bajude le Balichaba hore mmoho ke litho tsa kereke. O buoa hlalosa khathatseho e hlakileng, ea hore b’a utloisisa le ho phela maemo a bona a kopanetsoeng, a ho boelangoa hoba litho ho litho tsa lelapa la Molimo (Baef. 2:19). Leha hole joalo, maemo a lengolo lena ka kakaretso, Paulosi o bontša sepheo se pharaletseng haholo. ’Moko-taba oa hae ke leano le letle la moshoelella la Molimo, ho kopanya sohle ka Kreste (Baef. 1:9,10) ’me le kenyeletsa “lelapa le leng le le leng le leholimong le le lefatšeng” (Baef. 3:15).

Sa bohlokoa, bonngoe ba litho ka kerekeng—sona sehlooho seo a buoang ka sona ho Baefese 2:11–22—ka boea sena le sepheo se pharaletseng seo Paulosi a buoang ka sona ho Baefese 3:10: “hore joale bohlale ba Molimo, [ho etseng kereke ka Bajude le Balichaba] bo leng bongata mehleng ea jona, bo bonahale ka Kereke, ho baholo le ho mebuso maholimong.” Ka ho ela-hloko bonngoe boo Kreste a bo hapileng sefapanong, balumeli ba lokela ho bontša taba ena ea hore leano la Molimo la mapomela la ho boelanya tsohle ka Kreste, le mocheng. Likamano tsa bona tse tlisitsoeng ke poelano, li bontša leano la Molimo ka lefatše le kopaneng ka Kreste. Ka hona, hoa nepahala ho bona Baefese 2:11–22, e lumellana le Baefese eohle, bakeng sa metho ea Bibele malebana le lihlooho tse bohlokoa kajeno, likamano hara batho le merabe.

**Lipotso tsa ho Qoqoa**

`Ke litšiea life tsa Bibele malebana le Baefese tse hlahellang ho Baefese 2:11–22? Ke joang khaolo ee e fanang ka katamelo e ikhethang e holima Kreste, sehloohong se malebana le kamoo morabe o mong o lokelang ho amana le o mong kateng?`

`Re shebile moralo oa Molimo bakeng sa bokamoso ba batho (Baef. 1:9,10; Baef. 2:11–22), hobaneng ho le bohlokoa hore kereke e sebetsane taba tsa eona le likhang tsa eona tse kahare tse pakeng tsa merabe?`

`Ke ntlha life tse saletseng tse pakeng tsa lihlopha tsa merabe, tseo hangata li ipatileng ’me li sa natsoe, tse teng motseng oa heno? Kereke ea hao e ka bapala karolo e ka ba le seabo se setle joang ho hlokomeliseng mosebetsi o kopanyang o entsoeng ke Kreste sefapanong? Uena u ka ba le sebo joang mosebetsing oo?`