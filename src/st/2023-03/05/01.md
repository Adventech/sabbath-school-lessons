---
title:  'Pheko e Tšekaletseng: Kereke le Sefapano'
date:  22/07/2023
---

### Bakeng sa Thuto ea Beke ena Bala
Baef. 2:11–22; Baro. 3:31; Baro. 7:12; Esa. 52:7; Esa. 57:19; Johanne 14:27; 1 Bakori. 3:9–17.

> <p>Temana ea khopolo</p>
> “Empa joale, ha le le ho Jesu Kreste, lōna bao le neng le le hole khale, le atamelitsoe ke mali a Kreste. Hobane ke eena khotso ea rona, eleng eena ea entseng lichaba tse peli sechaba se le seng” (Baefese 2:13, 14).

UMolichaba, Mogerike, ea ithutileng ho hlonepha Molimo oa Bajude. Haele hantle, u furaletse khumamelo ea hao ea melingoana ea litšoantšo ’me o shakaretse Molimo o le mong oa ’nete. Ha u tsamaea hara mabala a matle a khabisitsoeng ho ea tempeleng ea Jerusalema, melumo ea khumamelo e u qobella ho qalella ho rorisa le uena. Empa, ho sa le joalo, u re ptjang-ptjang le lerakohali le bophahamo bo u fetang habeli. Le ngotsoe molaetsa ona ka Selatine le Segerike: “Ha ho molichaba ea ka fetang lerako lena a fetela ka temepeleng. Mang kapa mang ea ka etsang joalo mali a hae a be matsohong a hae.” Ka eona nako eo, u ikutloa u sena kabelo, u khetholloa, u eiseha.

Ho Baefese 2:11–22, Paulosi o bona sefapano sa Kreste se etsa phapano e kholo, se liha mekoallo le marako a joalo. Ha se eme, se felisa likarohano, se boelanya batho le Molimo. Ha se rapame, se boelanya batho. Sefapano se tlosa bora, se tlisa khotso pakeng tsa Bajude le Balichaba, se ba etsa “sechaba se le seng” (Baef. 2:15). ’Moho, ba fetoha tempele e ncha, “hoba ntlo ea Molimo moeeng” (Baef. 2:22).

’Nete ee e bolelang ho rona kajeno?