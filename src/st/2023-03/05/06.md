---
title:  Kereke, Tempele e Halalelang
date:  27/07/2023
---

`Ke sehlopha sefe sa likaraburesto se sebelisoang ke Paulosi ho Baefese 2:11–22 ho bontša bonngoe pakeng tsa Bajude le Balichaba ka kerekeng?`

Ha re hlahloba Baefese 2, re tla hopola hore temana tsa 1–10 li ruta hore re phela bonngoeng ho Kreste, ha tsa 11–22 li ruta hore re phela bonngoeng le ba bang e le karolo ea kereke ea hae. Lefu la Jesu le na le melemo e theosang e thakholang likamano tsa rona le Molimo (Baef. 2:1–10) le e topileng ho tiisa likamano tsa rona le ba bang (Baef. 2:11–22). Ka sefapano, Jesu o felisa sohle se arolang balumeli ba Bajude le ba Balichaba, ho kenyeletsa le tšebeliso e mpe ea molao ho atolosa khea ea lengope (Baef. 2:11–18). Jesu O boela a haha ho hong—tempele e ncha, e bopiloeng ka balumeli. Balichaba, bao e neng e se karolo ea litšebeletso tsa khumamelo libakeng tse halalelang tsa tempele, joale e ba karolo ea balumeli ba Bajude ho ba tempele e ncha. Bohle re fetoha karolo ea kereke ea Molimo, “tempele e halalelang ho Morena” (Baef. 2:19–22) ’me ba monyetleng oa ho phela bonngoeng ho Kreste le bana babo bona ho Kreste.

`Paulosi o sebelisa papiso ea kereke e le tempele joang ho Baefese 2:19–22 bapisa tšebeliso ena le litemaneng tse latelang? 1 Bakr. 3:9–17; 2 Bakr. 6:14–7:1; 1 Petr 2:4–8.`

Paulosi o sebelisa papiso ea kereke e le tempele e le sehlohlolo sa setšoantšo bakeng sa ho kenyeletsa Balichaba ka botlalo ka kerekeng. Ba neng ba kotetsoe khumamelong “lekhotleng la Iseraele” ka tempeleng, joale ha ba fumane monyetla oa ho kena feela (Baef. 2:18) empa e ba litene tse hahang tempele e ncha bakeng sa tempele e ncha e raletsoeng “ho ba ntlo ea Molimo moeeng” (Baef. 2:22).

Bangoli ba Testamente e Ncha ba sebelisa papiso ea tempele ho bontša ho halalela ha kereke, seabo sa Molimo ho theheng le ho holisa kereke, le bonngoe ba balumeli ka kerekeng. Papiso ena e sebelisoa e kopanngoa ka tšebeliso ea puo ea ntho’e phelang (sheba Baef. 2:21, moo tempele “e holang”), ’me mothati oa ho aha hangata o oa toboketsoa (sheba Baef. 2:22, “le hahiloe hammoho,”). Ho e na le setšoantšo se sa holeng, kereke e khona ho iponahatsa e le “tempele ea Molimo o phelang” (2 Bakor. 6:16).