---
title:  Jesu, Ntho Tsohle le Kereke ea Hae
date:  13/07/2023
---

Bakreste ba pele ba ile ba bona boporofeta ba ho phahamisoa ha Jesu Pesalemeng ea 110:1 “Jehova O itse ho Morena oa ka: ‘lula letsohong laka le letona, ke tle kebe ke behe bao eleng lira ho uena bonamelo ba maoto a hao.’” Ba ne ba bala Pesaleme ea 8 ka tsela e tšoanang, ka tiisetso ea eona ea hore Molimo “u beile tsohle ka tlasa maoto a hae,” (Lipes. 8:6), mmaoto a “Mora’ motho” (Lipes. 8:4,). Ha ba lumela hore matla a lefifi libakeng tsa leholimo a ne a le tlasa hlooho tsa bona ’me a batla ho ba timetsa, ba ile ba tšoara ’nete ea hore matla ao a tla maoto a Kreste.

Ela hloko hore kamora ho “beha ntho tsohle tlasa maoto a hae [Jesu],” Ntate O ile “a moneha kereke e tle e be eena hlooho nthong tsohle” (Baef. 1:22; bapisa “a mofa hore e be hlooho holima ntho tsohle ho kereke”. Ha “ntho tsohle” e le lentsoe la ka lefatše lohle, le akaretsang, Paulosi o ntse a e na le “matla” ao ho buuoeng ka oona ho Baefese 1:21. Ntho tsohle—tse lefatšeng, tse phahametseng tlhaho, le matla a meea—a tlasa maoto a Kreste.

`Ke menyetla efe eo ho phahamisoa ha Kreste ho ea teroneng ea leholimo le lefatše, le puso ea hae holim’a ntho tsohle maholimong le lefatšeng e fumanoang ke kereke ea Hae? Baef. 1:22,23.`

Molimo O entse hore Kreste A hlole matla ‘ohle a bokhopo. Kereke e amahangoang le Kreste, e pomptjoang ke eena litlhokong tsohle tsa eona, le eona e na le tiisetso ea tlholo lireng tseo. Matla a Molimo a bonoeng tsohong le ho phahamisetsoeng ha hae holima matla ‘ohle a lefatšeng, a sebetsa le ho kereke e kopaneng le Eena hona hoo e bitsoang ’mele oa hae.

Ke joang rona balumeli re ka tsebang Kreste ea phahamisitsoeng le ho fumana matla a Molimo maphelong a rona? Paulosi h’a bue ka hore na sena se etsahala joang. Leha ho le joalo, taba ea hore kaholo ena ke karolo ea “tlaleho ea thapelo” e re ruta ho hong. Paulosi o lumela hore Molimo o tla araba thapelo tsa hae. O tiisa bohlokoa ba ho ketekela matla a Molimo, a bonahalitsoeng ho Kreste, bote’ng ba Molimo ka seqo, a bonahalitsoeng ho Kreste, ho boteng ba Molimo le ho a kopa hore a sebetse maphelong a Bakreste.

`Maiphihlelo a hao ke afe ka matla a thapelo? Ke hore, eseng feela thapelo tse arabetsoeng, empa lithapelo ka moka, hape ke joang thapelo e re tlisang pela Molimo le matla a fanoeng ho Jesu?`