---
title:  Matla a Jesu ea Phahamisitsoeng
date:  08/07/2023
---

### Bakeng sa Thuto ea Beke ena Bala
Baef. 1:15–23; Baef. 3:14–21; 1 Bathes. 5:16–18; Deutr. 9:29; 1 Bakori. 15:20–22; Lipes. 110:1.

> <p>Temana ea Khopolo</p>
> Le tsebe le boholo bo sa lekanngoeng ba matla a oona ho rona ba lumetseng, ka tšebetso ea matla a oona a sa sitoeng ke letho; ao a sebelitseng ka ’ona ho Kreste, ha o mo tsosa bafung, oa ba oa mo lulisa letsohong le letona la oona maholimong” (Baefese 1:19, 20).

Hoa bonahala hore batho ba lutse ba batla matla a mangata. Mohlala, moetsi oa makoloi Devel Motors, o ile a bontša thoi (toy) ea bona ea koloi ea Devel Sixteen, e nang le lisilindara tse 16, engine ea lithara tse 12.3 e fanang ka matla a fetang a lipere tse 5,000. Joalokaha e ka seo ha sea lekana, sheba seka-traka ea Petrosebilt e ikonkang ka lienjene tsa sports three Pratt & Whitney J34–48 jete. E shata ka matla a fetang a lipere tse 36,000, traka ena e etsa kotara ea maele ka metsotsoana e 6.5, ’me hangata e otla papiso ea nako le sebaka (mph) e etsang 376 pele e lokolla parachuti tsa eona tse peli.

Ka mokhoa o tšoanang, Paulosi o rapela hore balumeli ba Efese, ba tlasa tšusumetso e matla ea ho rata matla le melingoana e teng meetlong ea bona, hore ba utloe matla ao Molimo aa fanang ka Kreste. Matla ana a halalelang h’a methoe ka matla a lipere, kapa maselamose empa a bonoa ka ketsahalo tse ’ne tse reketlisang lefatše, tsa nalane ea pholoho: (1) tsoho ea Jesu; (2) Ho phahamitsetsoa Teroneng ea Molimo hoa hae; (3) ntho tsohle tse tlisoang tlasa taolo ea Kreste; (4) Ho fanoa ka Kreste ho ba hlooho ea kereke (Baef. 1:19–23).

Ha re sheba ketsahalo tse ’ne tsena, balumeli ba ka qalella ho inkela, le ho fumana matla a sa leka’ngoeng ao Molimo aa sebelisetsang bona.