---
title:  Ho Ba le Maiphihlelo a Ho Tataisoa Ke Moea O Halalelang
date:  10/07/2023
---

> <p></p>
> “Ha ke lese ho leboha ka lona, ke ntse ke le hopola merapelong eaka. Hore Molimo oa Morena oa rona Jesu Kreste, Ntate oa khanya, o le nee moea oa bohlale, le oa tšenolo tsebong ea oon” (Baef. 1:16, 17, ESV).

Ha a tlaleha thapelo tsa hae, Paulosi o rekota ntho e le ’ngoe eo eleng khubu eo a e hlahisang pela terone ea Molimo. O se a ntse a etse hloko hore Moea O Halalelang o kene maphelong a balumeli nakong eo ba sokolohang (Baef. 1:13,14). Joale Paulosi o rapella tlhohonolofatso e ncha ea Moea ho fana ka tataiso e hlokehang ea Moea e itšetlehileng kutloisisong e tebileng ea Jesu (“tsebong ea oona,” Baef. 1:17).

`Paulosi o rapella hore Moea O Halalelang O tlise tataiso e ikhethang ho balumeli lihloohong life tse tharo? Sheba Baef. 1:17–19.`

Ha Paulosi a rapella hore ba be le tataiso ka “tšepong eo a le bitselitseng eona” (Baef. 1:18), o rapella hore ba elehloko liketso tsa khale tseo Molimo A li entseng bakeng sa pholoho ea bona (Baef. 1:3–9,11–13) le khyaneng ea bokamoso bo khanyang boo a ba lokiselitseng bona. (Baef. 1:10,14).

H’a rapella tataiso ea ho fumana “menono ea khanya ea lefa le ho bahalaleli” (Baef. 1:18), o hopola taba ea testamente ea Khale ea balumeli ele majalefa a Molimo (Deut. 9:29, Deut. 32:9, Zakaria. 2:12, bapisa le Baef. 1:11). O laba- labela hore ba tsebe hore ha ba fumane bojalefa feela ho Molimo, empa ke majalefa a Molimo, ’me Paulosi o batla hore ba utloisise bohlokoa ba bona ho Molimo.

Ha Paulosi a rapella tataiso ea semoea ka “Boholo bo boholo ba Molimo ho rona ba lumelang” (Baef. 1:19), o bona Moea O Halalelang o tlisa kutloisiso e ncha ea boholo ba matla a Molimo le ho ba le maiphihlelo a eona.

Lithapelong tsena tsohle, Paulosi o batla hore batho bana ba be le maiphihlelo ao eleng a bona ka seo ba se filoeng ho Jesu.

`Ke joang u ka bang le maiphihlelo a betere “boholo bo boholo ba matla a hae ho rona ba lumetseng”? See se bolelang bophelong ba letsatsi le letsatsi?`