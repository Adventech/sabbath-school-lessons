---
title:  Ho Nka Karolo Matleng a Tsoho
date:  11/07/2023
---

Litemaneng tse setseng tsa tlaleho ea thapelo ea Paulosi, Baefese 1:20–23, Paulosi o hlalosa sehlooho sa tataiso haholoanyana, o tšepa hore Moea O Halalelang O tla tlisetsa balumeli: boholo ba matla a Molimo, ao aa sebelisetsang bona. O qala ka ho supa liketsahalo tse peli tsa histori ea pholoho e le litlhaloso tse kholo tsa matla a Molimo: (1) tsoho ea Jesu bafung; (2) ho phahamisetsoa teroneng ea maholimo le lefatše ha Jesu (Baef. 1:20).

`Matla a Molimo a bontšoa joang ka tsoho ea Jesu? Baef. 1:20; 1 Bakori. 15:20–22; Bafilipi 3:8–11; BaBaheb. 13:20, 21; 1 Petrose 1:3.`

Tsoho ea Jesu ke tumelo e kekeng ea etsetsoa khang tumelong ea Bakreste (1 Bakori. 15:14,17). Ke hobane Kreste o tsositsoe, balumeli ba tšepahalang ba emetseng ho tsohela bophelong bo sa feleng mohla Kreste A khutlang (1 Bakori. 15:20–23). Ke hobane Kreste A tsohile re ka shebang ho eena kajeno bakeng sa mahlohonolo ’ohle a evangeli, ho kenyeletsa le boteng ba Moea O Halalelang maphelong a rona.

Karaburetso, e reng Molimo “O ’meile [Kreste] letsohong le letona la hae” (Baef. 1:20), e nkuoe ho Pesalema ea 110:1, karolo e qotsoang hangata Testamenteng e Ncha (ho bonahala likarolo tse ling tse qotsitsoeng li nkuoe ho eona). Ho phahamisoa ha Kreste ho bohlokoa haholo ho Baefese. Balumeli ba “lutse le . . . eena [Jesu Kreste] maholimong” (Baef. 2:6). Hape, Paulosi o bontša nyolohelo ea Jesu e le selelekela sa Kreste ea tlatsang tsohle, le ho fa kereke ea hae limpho (sheba Baef. 4:8–11).

Ho Baefese 4:8–11, Paulosi o re hlokomelisa ho se be le setšoantšo sa Jesu se emeng nqa e le ’ngoe teroneng ea Ntate, empa o fana ka “setšoantšo sa Testamente e Ncha se feto-fetohang sa Kreste ea phahamisitsoeng ea tsamaeang lefatšeng lohle ka Moea oa hae, a hlola le ho hlola.”—F. F. Bruce, The Epistles to the Bakolose, to Philemon, and to the Ephessians (Grand Rapids, MI: Eerdmans, 1984), Leq. 133. Ka hona, Paulosi o hlahisa ho phahamisoa/ho behoa ha Kreste eseng feela e le tlhaloso ea matla a halalelang a fuoang balumeli, empa e le mohloli oa matla ao.

`Tse ling tsa tsela tseo u hlokang matla a Kreste bophelong ba hao ke life, ’me ke joang re etsang hore re fumanehe bakeng sa matla ao? Ke litloaelo life tse ka re thibelang ho fumana matla ao?`