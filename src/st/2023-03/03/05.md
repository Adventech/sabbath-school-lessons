---
title:  Kreste Holima Matla Ohle a Teng
date:  12/07/2023
---

Paulosi o keteketse phahamiso ea Jesu, eo ha joale a lutseng le Ntate teroneng ea leholimo le lefatše. Kamora ho hlalosa maemo a Kreste likamanong tsa hae le Ntate (“o lutse . . . letsohong la hae le letona maholimong” Baef. 1:20), Paulosi o retelehela likamanong tsa Jesu le “matla.” Joaloka ’Mopi ’moho le Ntate, Jesu O a “phahametse haholo” kaofela ha oona (Baef. 1:21).

`Bapisa ho buoa ka bokhopo hoa Paulosi, matla a moea ho Baefese 1:21, Baefese 2:2, le Baefese 6:12. U nahana ke hobaneng Paulosi a e na le thahasello matleng aa?`

Liketso 19:11–20, ka pale ea eona ea bara ba supileng ba Skefa, e hlalosa hore Efese mehleng ea eona e n’e le khubu ea masela-mose. “se neng se le ka sehloohong ketsong tsena tsa masela-mose hohle lefatšeng leo la Bagerike ba pele e ne le tsebo ea lefatše la meea, ka tsebo ena, ho ne ho ka etsoa malotomane (a lifomulara tse ngotsoeng kapa tse buuoang, lithakhisa, j.j.) bakeng sa ho qekisa meea hore e etse se batloang ke motho. Ka tšebeliso ea fomulara e nepahetseng, bokulo bo bakiloeng ke moea, bo ne bo ka folisoa, [kapa] pere ea reisisi e n’e ka hlola,” —Clinton E. Arnold, Power and Magic: The Concept of Power in Ephesians, Leq. 18.

Thahasello ea ho reha melingoana le matla a bothuela ha ho laoloa e n’e le karolo ea bophelo ba tumelo Efese (sheba Liketso 19:13), le hara ba bang kajeno. Paulosi o rata ho hlalosa likamano pakeng tsa Kreste le “matla”: Jesu ea phahamisitsoeng o “kaholima boholo bohle, le puso eohle le matla ‘ohle” (Baef. 1:21).

E le ho netefatsa hore babali ba hae ba’ utloisisa hore ha hona matla a mang ka ntle ho matla a maholo a Kreste, o eketsa ka ho bontša hore tloaelo ea ho bokella mabitso haho laoloa: “le mabitso ‘ohle a ka bitsoang’ (Baef. 1:21). H’a retelehela sebakeng ho ea nakong, Paulosi o toboketsa nalane ea nako ea puso ea Jesu ea phahamisitsoeng. Puso ea hae holima matla ‘ohle e akaretsa “eseng lefatšeng lena feela, empa eleng le ho le tlang ho tla” (Baef. 1:21).

`Tse ling tsa liponahatso tsa mehleng ea kajeno tsa matla aa a Satane ke life, ’me ke joang re ka etsang bo ’nete ba hore ha re kene hara leha e le e le ’ngoe ea tsona ke life?`