---
title:  Ithute Haholoanyane
date:  14/07/2023
---

Ithute litlhaoloso tsena tse peli tsa phahamiso ea Kreste ho tsoa lingoloeng tsa Ellen G. White:

“Ha Kreste a feta likhorong tsa leholimo, o ile a behoa teroneng hara litlatse tsa manyeloi. Hang ha mokete ona o fela, Moea O Halalelang O ile oa theohela holima barutuoa ka matla, ’me ruri Kreste O ile a tlotlisoa, le ka khanya eo a bileng le eona le Ntate ho tloha bosafeleng. Ho theoha ha Moea ka pentakonta e n’e le kamoo leholimo le tsebisang batho hore tlhomamiso e felile. O ne a phethile tšepiso ea hae ea ho romela Moea O Halalelang, ho ba letšoao la hore, joaloka moprista le Morena, o amohetse borena bohle maholimong le lefatše, ’me ke eena motlotsuoa oa batho ba hae.”—The Acts of the Apostles, Leq. 38, 39.

“Liphaka tsa Ntate li shakarela Mora, ’me ho fanoa ka lentsoe, ‘manyeloi ‘ohle a Molimo ha a mo khumamele.’ Baheberu 1:6.

“Ka thabo e ke keng ea lekanngoa, babusi le mebuso le matla ba ananela boholo ba khosana ea bophelo. Manyeloi a koloka kapela hae, ’me mehoo ea thabo e tlala leholimong, ‘ho loketse Konyana e hlabiloeng ho fumana matla, le menono, le bohlale, le tlhompho, le matla, le tlhompho, le khanya, le mahlohonolo.’ Tsenolo 5:12.

“Lipina tsa tlholo li kopana le ’mino o tsoang liharepeng tsa manyeloi, ho fihlela leholimo lohle le tletse thabo le poko. Lerato le hlotse. Ba lahlehileng ba fumanoe, leholimong ho luma mantsoe a monate a reng, ‘Mahlohonolo, le tlhompho, le khanya, le matla, li isoe ho ea lutseng teroneng, le ho konyana kamehla le mehla.’ Tsen. 5:13.”—The Desire of Ages, Leq. 834, 835.

**Lipotso tsa ho Qoqoa**

`Nahana ka phahamiso ea “hona joale” le “e-so fihle” ea Jesu. Ke ka tsela efe Jesu e se ntse e le Morena “holima ntho tsohle,” ka matla a matemona a tlasa hae—ke hore, “hona joale”? ’Me ke joang puso ea hae e feletseng holima ntho tsohle e shebahalang kateng kamoso—“e-so fihle”? (Sheba 1 Bakori. 15:24–28).`

`U phela tlasa leseli la puso ea Kreste holima ntho tsohle hakae? Kapa u phela tlasa matla aa a mang, matla a oeleng, a felloang ke matla? U tseba joang hore na afe ke afe, ’me ke joang u ka pholohang matla a bokhopo, ao ’nete le ha a hlotsoe a ntseng a rena lefatšeng la rona?`