---
title:  Ho Utloa Lengolo la Baefese
date:  27/06/2023
---

Paulosi o ngotse lengolo la Baefese hore le baloe likerekeng tsa malapeng a balumeli teropong e kholo ea Efese. Lilemo kamora hore Paulosi a tlohe Efese, sehlopha sa Bakreste se ne se holile Efese, ’me palo ea likereke tsa malapeng ene eketsehile. Ho balumeli bao ba pele, eka ebile taba ea bohlokoa hoba leha e se le Tikike, moemeli oa moapostola Paulosi enoa eo eleng mothehi, hore a eme hara bona a ba balle lengolo le tsoang ho eena. Joalokaha Epistole e bontša, sehlotšoana sena se ne se bopiloe ka monga ntlo oa monna, ’m’e, bana le makhoba (Baef. 5:21–6:9). Nakong eo, lelapa le ne le kenyeletsa ba bang— baphelisuoa (bao eseng makhoba empa ba phelisoa ke lelapa) le bareki. Ka hona, le bona ba tlameha ba ne ba le teng, ’moho le litho tsa malapa a mang.

`U ipapisitse le tlhaloso ea lengolo e ka tlase, bala Epistole kaofela, joalokaha u e balla motho e mong (e ka nka metso e 15 feela). Ke lintlha-kholo life tse hlahellang lengolong lee?`

I. Tumeliso e bulang (Baef. 1:1, 2)

II. Selelekela sa Thlohonolafatso (Baef. 1:3–14)

III. Ho rapella balumeli ho fumana bohlale ba Molimo (Baef. 1:15–23)

IV. Ba neng ba shoele semoeeng; Joale ba phahamisitsoe le Kreste (Baef. 2:1–10)

V. Kreste O etsa kereke ka Bajude le Balichaba (Baef. 2:11–22)

VI. Paulosi e le moruti oa Kreste ho balichaba (Baef. 3:1–13)

VII. O rapella balumeli ho ba le maiphihlelo a lerato la Kreste (Baef. 3:14–21)

VIII. Tšoarellang Kopanong e Susumelitsoeng ke Moea ea Kereke (Baef. 4:1–16)

IX. Phela bophelo bo bocha, Bophelo bo holisang Kopano (Baef. 4:17–32)

X. Tsamaea ka Lerato, Leseli, le Bohlale (Baef. 5:1–20)

XI. Phela bophelo ba Kreste tlung ea Kreste (Baef. 5:21–6:9)

XII. Emang ’Moho: Kereke e le lebotho la Molimo (Baef. 6:10–20)

XIII. Tumeliso e koalang (Baef. 6:21–24)

`Ke ’moko-taba efe e bonahalang e tlisoa ke lengolo lee? E reng ho uena? Ke ntlha life tseo u thokolang?`