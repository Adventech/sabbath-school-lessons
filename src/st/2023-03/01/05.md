---
title:  Baefese Mehleng ea Eona
date:  28/06/2023
---

`Paulosi o qala le ho qetella lengolo la hae ho balumeli ba Baefese joang? Re ithut’ang ka taba-tabelo ea hae e kholo ho bona? Sheba Baef. 1:1, 2; Baef. 6:21–24.`

Maqalong a lengolo, Paulosi o itlhalosa e le sengoli (Baef. 1:1). Ho elella mahareng a lengolo, Paulosi o boela a ipolela lebitso, o re ke “moholehuoa oa Jesu Kreste ka baka la lona balichaba” (Baef. 3:1), eleng selelekela sa kamoo a hetlang morao ka mosebetsi oa hae ele moapostola kateng (Baef. 3:1–13). Ho elella qetellong ea lengolo, o boela a buoa ka ho koalloa ha hae (Baef. 6:20) ebe o qetella ka mantsoe a hae e le motho (Baef. 6:21, 22). Leha baithuti ba bang ba hana hore lengolo lena le ngotsoe ke Paulosi, ho bohlokoa ho lemoha hore Epistole e re Paulosi ke eena sengoli sa eona. Bongata ba Kreste bo ananela hore lengolo lena le ngotsoe ke Paulosi, ’me ka nepo.

`Ke joang Paulosi a khathatsehang ka litla-morao tseo ho koalloa ha hae ho tlaba le hona balumeling ba Efese? Sheba Baef. 3:13.`

Baefese e bonahala e sebelisa nako le maemo a tšoanang le a mangolo a mang ao Paulosi aa ngotseng a le teronkong, Bakolose (sheba. Bakolo. 4:7, 8) le Filimone. Hape, ho bonahala ho fetile nako e lekaneng ho tloha qetellong ea boevangeli ba Paulosi Efese (Baef. 1:15; Baef. 3:1, 2). Haele hantle, Paulosi o ngotse Baefese ha a le teronkong Roma, ka bo a.d. 62.

Ho Baefese, Paulosi o fana ka mehlala e ’maloa malebana le maemo a babali ba hae ba Efese. Se fihleloang ke moo a tsepisang maikutlo teng se pharaletse. O sebetsa le nako e ntle e fetileng, a qala ka qeto ea Molimo e entsoeng “Pele lefatše le thehoa” (Baef. 1:4), e be o boela a buoa ka ’moko-taba o moholo oa pholoso ea Molimo e fanoang ka Kreste. Ka ho etsa joalo, lengolo le bontša mokhoa o phahameng oa lingoloa, o lipolelo li telele, lipoleloana tse phetoang, le lipapiso tse entsoeng. Paulosi a ka sebelisa katamelo e joalo ’nqe’ngoe mohlala, Baro. 8:31–39), empa o o sebelisa ho Baefese haholo, o kenyeletsang thoriso e kholo, le puoa ea thapelo (Baef. 1:3–14, Baef. 1:15–23, Baef. 3:14–21) ’me e fana ka lirapa tse ngotsoeng ka boqhetseke tsa potso seikarabi (mohlala, Baef. 4:1–16, Baef. 5:21–33, Baef. 6:10–20).