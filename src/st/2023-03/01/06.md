---
title:  'Baefese: Lengolo le Tletseng Kreste'
date:  29/06/2023
---

`Ke joang paulosi a phatlalatsang ‘moko-taba oa lengolo la hae? Baef. 1:9, 10.`

Molaetsa oa Baefese o ka akaretsoa joang? Paulosi ha a le teronkong, o fana ka pono ea leano la Molimo le itšetlehileng ho Kreste la ho phethahala ha nako le seabo sa kereke ho lona. Molimo o sebelitse ka Kreste ho khakola leano la hae “ho bokella tsohle ho Kreste, leha e le tse leholimong leha e le tse lefatšeng” (Baef. 1:10), ’me o entse joalo ka ho bopa kereke e le sehlopha se bopiloeng ka batho ba bacha ba Bajude le Balichaba (Baef. 2:14). Balumeli ba bitsetsoa ho sebelisana ’moho le leano lena le halalelang, o fana ka tlhokomeliso ho meea ea lefifi hore leano la Molimo la mapomela le tseleng (Baef. 3:10).

Joalokaha Baefese 1:9, 10 li bolela, kopano eo Molimo a nang le eona e itšetlehile holima Kreste. Ka hona, ha ho makatse hore e be Baefese ke lengolo le tletseng Kreste, le rorisang liketso tsa Molimo ka Kreste ’me le ketekela hore balumeli bana le kabelo litlhokong tsa moea tseo ba li fuoang ka Kreste. Paulosi o sebelisa poleloana “ka Kreste” le tse ling tse tšoanang le eona makhetlo a fetang a 30, tsona kaofela li phahamisa Jesu. Ha o bala lengolo, sheba lipoleloana tsena ’me o be seli ka tsela tse nagata tseo khubu ea tsona eleng Jesu ka tsona.

Paulosi o leka ho boela a rotetsa boinehelo ba balumeli ba semoea Efese ka ho ba hopotsa hore ke karolo ea kereke, e leng khubu ea leano la Molimo la ho kopanya tsohle ka Kreste. H’a sebelisa Lentsoe “kereke” (Segerike, ekklēsia) lengolong mona, o buoa kereke “ea ka lefatše lohle” kapa kereke ka kakaretso (eseng kereke ea lehae).

Leano le leholo leo a le sebelisang ke ho buoa ka kereke, o etsa seo ka ho sebelisa likpapiso tse hlakileng, tse ’ne tsa tsona o li hlalosa ka tsela e itseng:

1. Kereke e le ’mele (Baef. 1:22, 23; Baef. 2:16; Baef. 3:6; Baef. 4:1–16, 25; Baef. 5:23,29,30).
2. Kereke e le moaho/temple (Baef. 2:19–22).
3. Kereke e le monyaluoa (Baef. 5:22–27).
4. Kereke e le lebotho (Baef. 6:10–20).

E ’ngoe le e ’ngoe ea karaburetso tsena, ka tsela ea eona, e hlalosa sepheho sa Molimo le morero oa hae ka kereke ea hae.

`Kerekeng eo u leng setho sa eona, kereke ea Baleti ba Bolokang Tsatsi la Bosupa, Molimo o kopanya lichaba, merabe, mehlobo hoba sechaba se le seng (Tsen. 14:6, 7) sena se bontša tsela ea phethahatso ea leano la hae la ho kopanya tsohle ka Jesu (Baef. 1:9, 10). Ke joang re ka sebelisang ’moho le leano la Molimo le babatsehang?`