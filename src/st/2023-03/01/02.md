---
title:  Paulosi, Moevangeli Efese
date:  25/06/2023
---

`Paulosi o etsang ketelong ea hae ea pele Efese, le qetellong ea leeto la hae la bobeli la boevangeli? (Liketso 18:18–21).`

Efese e ne le e ’ngoe ea literopo tse kholo tsa ’muso oa Roma, ka sechaba se ka etsang 250,000. E ne e le motse-moholo oa e ’ngoe ea liporofensi tse neng li ruile haholo Asia Minor. Mehleng ea Paulosi, porofinsi e ne e natefeloa ke nako ea kholo le nala. Teropo ena e lebopong la leoatle, e n’e boetse e le mateanong a litsela tse kholo tsa bohlokoa. Leha batho ba ne ba khumamela melingoana e mengata toropong ena, Athemise o ne a nkuoa e le mosireletsi oa teropo, e n’e le molingoana o kaholimo-limo. Khumamelo ea oona e n’e le khubu ea mekete ea sechaba, litlholisano tsa mabelo, le ketekelo ea selemo le selemo. (Athemise ea Maroma ea ’Diana; sheba Liketso 19:24, 35).

Hamorao Paulosi o ile a khutlela Efese leetong la hae la bobeli la thomo (Liketso 19:1–12), ’me a lula moo “lemo tse tharo” (Liketso 20:31). Moapostola o fa Efese nako e lekaneng, ka sepheo sa ho etsa motheo o thata Bakresteng ba moo.

`Ke ketsahalo efe e makatsang e ile ea etsa hore bonagata bo khumamele “Morena Jesu” Efese (Liketso 19:13–20).`

Luka o pheta pale e makatsang ea lingaka tse 7 tse sollang tse reng li ntša matemona teropng moo. Ho kopanya lebitso la Jesu le la Paulosi ha ba laola ho tiisa ho lahleha ha bona. Nakong eo litaba li fihlang literateng tsa teropo, “bohle ba oeloa ke tšabo” (Liketso 19:17). Ketsahalo ena e boetse eaba le tšusumetso e kholo le ho ba bang bao eneng e se e le balumeli, ba ile ba chesa libuka tsa bona tsa masela- mose pontšeng ea sechaba, tse boleng “ba lichelete tsa silefera tse likete li mashome a mahlano” (Liketso 19:19). Ka baahi ba bangata ba motse-moholo, balumeli ba ile ba ithuta hore khumamelo ea Jesu ha e ea tlameha ho kopanngoa le khumamelo ea eng kapa eng.

`Ho chesoa ha libuka tsa bona ho ne ho bontša eng, leha e n’e le tšenyehelo e kaalo ho bona? Taba ee ka boinehelo bo feletseng ho Morena?`