---
title:  Paulosi Le Baefese
date:  24/06/2023
---

### Bakeng sa Thuto ea Beke ena Bala
Liketso 18:18–21; Liketso 19:13–20:1; Liketso 20:17–38; Baef. 1:1, 2; Baef. 6:21–24; Baef. 3:13; Baef. 1:9, 10.

> <p>Temana ea khopolo</p>
> “Oa re tsebisa sephiri sa thato ea oona ka boithatelo ba oona, kamoo o nong o itherele kateng, hore, e tlere nako tse beiloeng ke eena ha li se li phethehile, o tle o bokelle tsohle ho Kreste, leha e le tse leholimong, leha e le tse lefatšeng” (Baef 1:9, 10).

Ha re ngola, re ngola ka sepheo se itseng, ka nako tse ling se seholohali. Mohlala, Abraham Lincoln, o ile a ngola puo e tummeng ea Gettysburg ka 1863, kamora tšenyeho e mpe e ileng ea etsoa ke ntoa ea lehae moo, e ileng ea sia masole a ka bang 700 e le litopo. Puong eo, e neng e buoa ka bathehi ba naha, Lincoln o ile a bontša kholiseho ea hae hore ntoa ea bana ba thari ke teko ea moshoelella e bontšang hore na sechaba se thehiloeng ka 1776 se tla phela kapa se tla “fela lefatšeng.”

Paulosi o bile le sepheo se seholo se thokolang lengolo lena la hae. Karolo e ’ngoe e le hore o hlahletsoe teronkong (Baef. 3:13, Baef. 6:20), karolo e ’ngoe e le litlhoriso le liteko tse tsoelang pele, tse etsang Baefese ba khalle ho inehela. Paulosi o ba hopotsa ka se etsahetseng ho bona ha ba ne ba sokoloha, ba amohela Kreste e le mopholosi oa bona e ba ba fetoha karolo ea kereke. Ba fetohile karolo ea ’mele oa Kreste (Baef. 1:19–23, Baef. 4:1–16), ke litene tse ahileng tempele (Baef. 2:19–22), monyaluoa oa Kreste (Baef. 5:21–33), hape ke lebotho le hlometseng hantle (Baef. 6:10–20). Ba bapala karolo ea bohloko-hlokoa ho phethahatseng leano la Molimo le letle, la ho kopanya sohle ka Kreste (Baef. 1:9, 10). Paulosi o ngola a tsosa balumeli ba Efese morolo hore ba itsebe ka botlalo, le melemo ea ho ba balateli ba Kreste.