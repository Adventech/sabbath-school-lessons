---
title:  Khumamelo e Tletseng Moea
date:  24/08/2023
---

`In Baefese 5:18–20, Paulosi o nahana Bakreste ba phutheha ho khumamela. O ba bontša ba etsang khumamelong eo?`

Tabeng ea hae ea ho qetela ho Baefese 5:1–20, Paulosi o kopa balumeli ho furalla tšebeliso ea veine e taeang kelello, empa ba be le maiphihlelo a boteng le matla a Moea. Paulosi o thibela botaoa (mohlomong ka qotsulo e tsoang ho Liprovebia 23:31 phetolelong ea Segerike ea Testamente ea Khale), ho supang hore ka kelellong ea hae o na le likhalemelo tsa tšebeliso ea joala tse hlahang Mangolong a bohlale (Liprov. 20:1, Liprov. 23:29–35). Ketso tse soto tse tlisoang ke botahoa li akha, lipuo tse tala ka thobalano, booatla, litšila, le ho rapela litšoantšo (Baef. 5:3–14). Tsena li lokela ho nkeloa sebaka ke khumamelo e nang le kelello, e susumelistoeng ke Moea ea Molimo. Khothatso ea Paulosi ea ho tlatsoa ka Moea ke ea sehlooho, e feto-fetoloa ka tšebeliso ea kutu-ketso tse ’maloa ho Baefese 5:19–21 (“ho buoa”; “ho bina le ho tsanyaola”; “ho etsa liteboho”; “ho ikokobeletsana”).

Mona Paulosi o sebelisa khothatso ea ho “tlala Moea” (Baef. 5:18) bakeng sa tšebelisano ’moho, a bona balumeli ba phuthehela khumamelong ea Molimo e susumelitsoeng ke Moea e holisang bo ’ngoe (Baefese 4) e fapaneng le boitšoaro ba ho icheba bo uena, ba khumamelo ea bohete (Baef. 5:1–18). Tlhalosong ena ea khumamelo ea Bakreste ba pele, thoriso ea ’mino e nka maemo a pele. Bang ba re kereke e thomehile ka pina, ’me khaolo ena, ’moho le Bakolose 3:16, e fana ka bopaki ba sebele khanng eo (bapisa Liketso 16:25, Jakobo 5:13).

Hona le karolo ea “motho ho motho” ea khumamelo mona, kaha ha ho binoa, re ekare ka mohlomong “litho tsa kereke lia buisana” (Baef. 5:19). Leha ho le joalo, sepheo sa ke ho rorisa Morena, eo joalokaha ho bontšitsoe ho Baefese 5:20, e re “Morena Jesu Kreste” (bapisa Bakolo. 3:16). Ho etsa liteboho ha Baefese 5:20, ho bontšitsoeng ho tšoana le thoriso ea ’mino ho Baefese 5:19, e tlameha ho fanoa ho “Molimo Ntate, lebitsoang la Morena oa rona Jesu Kreste.” Poleloaneng ena, “lipina tsa semoea,” kutu-tlhakiso “semoea” (Segerike, pneumatikos) e supa seabo sa Moea O Halalelang khumamelong kaha lentsoe le hlalosa lipina tse susumelitsoeng kapa tse tletseng Moea O Halalelang. Tsela eo Paulosi a hlalosang khumamelo ea Bakreste ba pele, ka hona, e bontša litho tse tharo tsa hlooho ea Molimo e le litho tse nang le seabo.

`U ka sebelisa ’mino joang ho ntlafatsa khumamelo ea hau?`