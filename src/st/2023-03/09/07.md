---
title:  Ithute Haholoanyane
date:  25/08/2023
---

Ha re boela re sheba Baefese 5:1–20 ka kakaretso, re bona ha Paulosi a nka khato e matla khahlanong le sebe le bobe, haholo-holo maleban le bohlola le lipuo tse tala. Ha ikemisetsa ho amohela boteng ba boitšoaro bo bolileng bathong ba Molimo, empa, o biletsa balumeli ba Efese maemong a boitšoaro bo holimo le hore ba rate seo ba leng sona “joaloka bana ba ratuoang” ba Molimo le joaloka “bahalaleli” kapa ba halalelang, (Baef. 5:1–10). O lumela ha Bakreste ba ’moho ba etsa joalo, ba khantšetsa leseli lefifing, ba tlosa bahahisane ba bona mekhoeng ea bona e mebe ho ea ho ea mohaung le ’neteng ea Molimo (Baef. 5:11–14).

Paulosi o bona kereke, e tletse boikemisetso bo bocha ba ho “tsamaea joaloka bana ba leseli” ha ba ntse ba emetse ho khutla ha Kreste (Baef. 5:8; bona le Baef. 5:15, 16) ’me e hlohonolofalitsoe ka boteng ba Kreste (Baef. 5:14), e phutheha ho khumamela. Ha ba khothatsoa ke maemo a bona a ho ba “bana ba ratuoang” ke Molimo le lefu la Kreste ho bona (Baef. 5:1, 2) ’me ba tletse Moea (Baef. 5:18), khumamelo ea bona ea kopanelo e na le matla le lerato ha ba binela Morena oa bona, Jesu Kreste, le Molimo Ntate, thoriso ea teboho ’moho. Ba shakaretse linnete tsa leholimo hantle, ba ketekela tšepo ea bona ea bokamoso, e metseng paleng ea se entsoeng ke Molimo, seo a se etsang, le seo a tla se etsa ka Jesu Kreste Morena oa bona (Baef. 5:18–20).

Ha e utloisisoa tjena, khaolo ena ha e buoe ka litaelo tse sa nyallaneng malebana le hore na Bakreste ba phele joang. E ba pitso ea boporofeta malebana le seo Bakreste ba leng sona, boikitlaetso, sechaba, le khumamelo mehleng ea bofelo, memo e thetsang pelo ea ho “hoaolotsa monyaolo” o tafoleng matsatsing a pele ho hotla ha Kreste. (Baef. 5:16).

**Lipotso tsa ho Qoqoa**

`Kajeno re tobane le meetlo e tletseng hohle e shomaelang boleng ba eona 24/7/365 ka marang-rang, ke joang balumeli ba ka bolokang maemo a holimo a Paulosi a ho phela?`

`Ke maoala afe balumeli ba ka a se sebelisang kajeno ho “qamakang se lokileng ho Morena” (Baef. 5:10) le ho utloisisa seo thato ea Morena eleng sona” (Baef. 5:17)?`

`Motho e mong a ka etsa khang ea hore hore e be Paulosi o thibela lipuo tsa litšila tsa thobalano hara balumeli (Baef. 5:3,4) ho bolela hore ha rea lokela ho ikhathatsa ka taba tsa tlhekefetso ka motabo. Hobaneng ha seo se sa nepahala?`

`Ke ka tsela life sechaba sa rona sa mehleng ee se bontšang litloaelo tse tšoanang tsa bohetene ho tseo Paulosi a sebetsaneng le tsona nakong ea hae?`