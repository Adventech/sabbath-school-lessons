---
title:  Ho Tsamaea Joaloka Bana ba Leseli
date:  21/08/2023
---

Paulosi o oa ngola, “Motho a seke a le thetsa ka lipolelo tsa lefeela, hobane ke ka baka la ntho tseo bohale ba Molimo bo tlelang bana ba ho se lumele” (Baef. 5:6).

Paulosi o bone batho ba etsang sebe ntle le tšoabo kapa pako, ke “bafebi, ba lišila, ba ratang leruo” (Baef. 5:5). O fana ka qeto e nthithi ea boemo bona: ba ho Kreste ’me ba lemaletse ho ba le seabo ’musong oa hae o tlang ha ba lokele ho itšoara joaloka ba sa tlo ba le sona (Baef. 5:5). Joale o khathatseha ka litla-morao tsa mantsoe a “lefeela”; ke hore, balumeli ba ka thetseha ke tšebeliso ea puo-phara ’me ba nahana hore sebe sa thobalano ha se ntho’e lokelang ho iloa, kapa le bona ba k a nna ba qetela ba hohetsoe ke libe tseo (Baef. 5:6). Ho thetseha hakaalo, ho lemosa Paulosi, ho u beha kotsing ea tsuo ea kahlolo ea Molimo, “khalefo ea Molimo” e tlelang “bana ba ho se lumele” (Baef. 5:6).

Poleloana ena “khalefo ea Molimo” e qholotsa haholo. Hore ke bohale ba khalefo ea Molimo e supa se fapaneng le se tloaelehileng sa tloaelo ea motho ea ho se thabe (bapisa Baef. 4:31). Ke karabelo e utloahalang ea Molimo o nang le mamello, O lokileng, papisong le boinehelo sebeng ka ’mele pelo le moea, eseng ho kena hanyenyane feela. Ho feta mona, ho buoa ka khalefo e halalelang hangata ho buuoa ka hona litlhokomelisong tse susumelitsoeng tsa Bibele, tse malebana le kahlolo ea Molimo e tlang (mohlala, Tsen. 6:12–17, Tsen. 16:1–16, Tsen. 19:11–16). Molimo o lemosa ka kahlolo tsa hae tse tlang—ketso ea mohau, kaha batho “ka tlhaho ke bana ba khalefo” (Baef. 2:3), ba tsuong ea likahlolo tseo.

`Hobaneng Paulosi a khothaletsa balumeli hore ba se ke “ba ba le taba” kapa ba “ikamahanya” le baetsalibe? (Baef. 5:7–10).`

Paulosi o oa khothatsa, “Tsamaeang joaloka bana ba leseli” (Baef. 5:8) e be o tsoela pele ka taelo: le qamake se ka khahlisang Morena” (Baef. 5:10). Bahetene ba batla monate ka “bahetene ba batla monate ka ‘bofebe ba thobalano’ le litšila tsohle tsa takatso ea leruo” (Baef. 5:3). Sepheo sa Molimo se fapane hole-hole, ha se ho ithabisa empa ho thabisa Molimo (bapisa Baro. 12:1, 2 Bakor. 5:9, Baheb. 13:21, tse sebelisang lentsoe la Segerike le tšoanang, euarestos, “thabisa” kapa “amoheleha”). Molumeli o leka ho bontša boinehelo ba Kreste (“’me le tsamaee leratong, joalokaha Kreste le eena a re ratile,” Baef. 5:2).

`Tse ling tsa “lipolelo tsa lefeela” tseo re lokelang ho li ela hloko mehleng ee ea rona ke life?`