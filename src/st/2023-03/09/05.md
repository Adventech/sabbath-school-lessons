---
title:  Ho Choabola Tlotlo le Oelang Makhoabane
date:  23/08/2023
---

Paulosi o fera Baefese 5:1–20 ka likarolo tse peli tsa khothatso, Baefese 5:15–17 le Baefese 5:18–20, o qetella karolo ena ka ho toboketsa bohloeking ba thobalano. Karolo ea pele e qala ka khothatso, “ha ho le joalo, iponeleng hore le tsamaee ka kelello, eseng joalo ka maoatla” (Baef. 5:15), e utloisisitsoeng tjena “se keng la ba lithoto, empa utloisisang seo thato ea Molimo eleng sona” (Baef. 5:17). Lipakeng ke pitso ea ho “sebelisa nako hantle” (Baef. 5:16).

`Nahana ka khothatso ea Paulosi ea ho phela ka tsela e bontšang borapeli, le bohlale (Baef. 5:15–17). Phapano ke efe pakeng tsa ho se tsamae joaloka maoatla empa ba “bohlale”? Hape, ho bolelang “ho lopolla linako”?`

Ho Baefese, Paulosi o sebelisitse papiso e e tloaelehileng ea Testamente ea Khale ea “ho tsamaea” hangata, ho bontša kamoo motho a phelang kateng (Baef. 2:2, 10; Baef. 4:1,17; Baef. 5:2,8). Mona o sebelisa papiso ena ho khothaletsa borutuoa ba ’nete. Hantle joalokaha u tlameha ho sheba “moo u hatang” ha u tsamaea tseleng e mpe kapa lefifing, ka hona balumeli ba lokela ho “tsamaea ka kelello” (Baef. 5:15). Kaha Baefese 5:15 e tšoana le Baefese 5:17, re ka sheba teng ho fumana tlhaloso ea se boleloang ka ho phela joaloka batho ba bohlale. Ho ba bohlale ke ho sebeletsa ba bang, “ho utloisisa hore na thato ea Morena ke efe” (Baef. 5:17, ESV).

Paulosi o boela a khothaletsa borutuoa ba ’nete ka setšoantšo se hlakileng. Poleloaneng ena, “Lopollang linako” (Baef. 5:16; bapisa “lopolla linako”), Paulosi o sebelisa kutu-ketso exagorazō (bapisa Bakolo. 4:5). E nkuoang ’marakeng, ke leralo le matla la kutu-ketso “ho reka” ho bolelang “ho shoabolotsa monyaolo” oo re o fuoeng ha re ntse re emetse ho khutla ha Kreste. “Nako” mona ke lentsoe la Segerike kairos, le hlalosang nako ea monyetla. “Nako” ea ho fihlela bofelong, ke nako e tšepisang e tlamehang ho sebelisoa ka hohle-hohle. E boetse ke nako e mahlonoko kaha “mehla e se e le mebe” (Baef. 5:16; bapisa Baef. 6:13, Baga. 1:4) hape hobane “tsa lefatše lena” li laoloa ke “khosana ea matla a sebaka” (Baef. 2:2).

Ha balumeli ba sheba ho kutleng hoa Kreste, ba phela nakong tse bohloko, tseo Paulosi a li bontšang e le tse kotsi empa tse bohlokoa ’marakeng. Ba lokela hoba hlokolosi tšebelisong ea bona ea bona ea nako e setseng joaloka bareki ba tsomang monyaolo oa nako e khutšoane hore ba fumane theolelo e kholo. Leha re ka se reke pholoho, papiso ena e hlakile: inkele seo Kreste a fanang ka sona kapele.