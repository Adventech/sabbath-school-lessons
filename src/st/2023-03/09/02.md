---
title:  “Empa, Ha Hobe le Teboho”
date:  20/08/2023
---

`Ke ka moelelo ofe Paulosi a reng balumeli “ e be baetsisi ba Molimo?” Sheba Baefese 5:1, 2.`

Paulosi o kopa balumeli ba Efese ho tsamaea ka lerato, boipiletso bo bohlokoa khaolong ena (sheba Baef. 5:8,15). Ho “tsamaea leratong hona” (sheba Baef. 5:2) ho tlameha ho boptjoa ho ipapisitsoe le lerato la Kreste ho rona (bapisa Baef. 4:32), ho bontšitsoeng sehlabelong sa hae sa pheko. Paulosi o tiisa ntho tse ’ne ka sehlabelo seo: 1. Se susumetsoa ke lerato la Molimo Ntate (Baef. 5:1) le la Kreste (Baef. 5:2); 2. Le kena lipakeng, ka Kreste ea shoang bakeng sa rona. Kreste ha se lehlatsipa le senang thuso, empa O fane ka Eena bakeng sa rona; 3. Tšoantšisong ea litšebeletso tsa sehalelo ea Testamente ea Khale, lefu la Kreste ke sehlabelo se etsetsoang Molimo; 4. Sehlabelo se amoheloa ke Molimo kaha ke “sehlabelo se monko o monate” (Baef. 5:2; bapisa Exod. 29:18, Lev. 2:9, Bafilipi 4:18).

Baefese 5:3–5 ke ka hona e lelekellang karolo e hlalosang khathatseho ka liketso tse mpe tsa thobalano. Balumeli ba banyenyane ba Efese ba kotsing ea ho furalla pitso ea bona ea Bokreste le ho huleloa morao litšileng tsa thobalano tse tla silafatsa bopaki ba bona e le Bakreste. (bapisa 1 Bakori. 5:1–11, 1 Bakori. 6:12–20, 2 Bakor. 12:21).

Ka nqe’ngoe, lefatše la Baroma le Magerike la ngoaha-kholo oa pele le bontšitse tšenyeho ea boitšoaro e hlalosoang kae kae Testamenteng e Ncha (sheba 1 Bakori. 6:9, Baga. 5:19, Baef. 4:17–19, Bakolo. 3:5). Mohlala, mekete ea barui e ne kenyeletsa maitšoaro a khalemeloang ke Paulosi ho Baefese 5:3–14: botahoa, lipuo tse mpe, menate-nate, le ketso tse soto. Ho feta mona, literopo li ne li fana ka monyetla oa ho se tsejoe, ho neng ho phahamisa liketso tse soto tsa thobalano. Ka lehlakoreng le leng, ba bangata sechabeng seo ba ne ba phela maphelo a hloekileng ’me e le bona ba buellang boitšoaro bo botle. Ha Testamente e Ncha e fana ka lethathamo la bobe kapa botle le licode tsa lelapa (mohlala. Baef. 5:21–6:9, Bakolo. 3:18–4:1), bangoli ba eona ba bontša ’moko-taba e lefatšeng lohle la Maroma le Magerike. Lefatše le kileng la khohlahala le ho ba letle, le thusa ho hlalosa likhothatso tsa Paulosi ho qoba boitšoaro bo soto bo etsoang ke Balichaba ha ba laba-labela hore balumeli ba tsamae ka ho loka hore ba be le setumo se setle ho ba ka ntle.

`Ke ka tsela life mantsoe a Paulosi malebana le boitšoaro ba thobalano bo amohelehang moeetlong oa hao, moo u phelang?`