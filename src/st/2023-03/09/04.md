---
title:  “Tsoha, Morobali!”
date:  22/08/2023
---

`Bala Baefese 5:11–14. Ke temoso efe e matla eo Paulosi a fanang ka eona moo, ’me eona e sebetsa joang maemong a rona a ha joale?`

Ho utloisisa Baefese 5:11–14, ho bohlokoa ho lemoha hore Paulosi o lutse a fana ka likhotsatso, o li fetola mona le mane: (1) phelang bophelo bo hlonephang Molimo joaloka “bana ba leseli” (Baef. 5:8; sheba le Baef. 5:1, 2, 4, 9–10, 11, 13, 14); (2) se ke oa phela bophelo ba litšiala tsa thobalano, bo khahlanong le thato ea Molimo, bo bontšang “mesebetsi e nyopang ea lefifi” (Baef. 5:11; sheba le Baef. 5:3,4, 5–8, 12). Re ka nna ra bona khothatso tse tšoanang ho Baefese 5:8–10 hore re utloisise Baefese 5:11. Balumeli ba lokela ho phela joaloka “bana ba leseli” mahlong a ba sa lumelang “leseli ho Morena” le “bana ba leseli” (Baef. 5:8). Sepheo sa etsa joalo ke ho bonoa, ho etsa bonnete ba hore “tholoana ea leseli e fumanoa ho sohle se setle se lokileng” (Baef. 5:9). Ka hona,Paulosi o buella mokhoa oa ho bontša botle ba Molimo. Balumeli ba lokela ho pepesa mesebetsi e mebe ea lefifi, ka ho bontša batho khalalelo ho bohle ba bonang.

Ho sa le joalo, re ka nna ra nka puo e qholotsang kelello, e bothothokisi ea temana tsa 13–14 e le tiiso e matla ea Paulosi ea hore balumeli, ka ho bontša “tholoana ea leseli” (Baef. 5:9), ba ka hapela bahetene ho Kreste: “Empa ntho tseo tsohle ha li khalemeloa, li bonahatsoa ke leseli, hobane hohle ho bonahatsoang, ho leseli” (Baef. 5:13, 14). Ha bophelo ba menate-nate bo senoloa ke leseli, bahetene ba nna ba bona boitšoaro ba bona hantle (“boa bonahala”), ha bo na bokamoso bo isa kotlong (Baef. 5:5, 6), e be ba ba le maiphihlelo lefifi le fetohang khanya,), eona pheto e fumanoeng ke babali ba Paulosi ba Efese hantle (Baef. 5:8).

Re lokela ho utloisisa sefela kapa thothokiso e ho Baefese 5:14 e sebelisang puo e amahanngoang le tsoho ea bafu qetellong ea nako, joang? (bapisa Baef. 2:1,5) ho etsa seho se llile hore re tsohe borokong ba semoea ’me re fumane boteng ba Kreste bo fetolang joang? Ho tloha ka Esaia 60:1–3, eo ho bonahalang Paulosi a qotsa eona, e tobisitsoe bathong ba Molimo, Iseraele, re ka nka sefela/thothokiso ea Baefese 5:14 e le boipiletso bo matla ho balumel ba Bakreste hore ba tsohe borokong ba etse karolo ea bona ea hoba baromuoa, ba hasi ba leseli la Kreste lefatšeng le lefifi (bapisa Bafilipi 2:14–16, Matt. 5:16).

`U phela mofuta oa bophelo bo tla pepesa mesebetsi ea lefifi joang?`