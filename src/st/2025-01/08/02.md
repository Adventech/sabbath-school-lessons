---
title:  Molimo oa Rona ea Holimo-limo
date:  16/02/2025
---

“Molimo O Holima tsohle,” moruti oa bacha o ile a ruta sehlopha sa hae. “Sena se bolela hore O laola sohle se etsahalang.” E mong ea maketseng oa bacha bana a arabela, “Ele hore Molimo o n’a nkile taolo ha ntja ea ka e shoa? Molimo O ne A bolaela’ng ntja ea ka?”

Moruti oa bacha a arabela e le ho leka ho araba potso ena: “Ena taba e thata. Empa ka nako tse ling Molimo Ooa re lesela hore re fete hara mollo e le hore phehela maemo a thata a kamoso. Ke hopola kamoo ke ne beng ke utloile bohloko kateng ha ntja ea ka e shoele. Na taba ee eea utloahala?”

Ka mora ho khutsa ho ho lelele, morutoana a arabela, “e le hore Molimo O bolaile ntja ea ka ho ntokisetsa mohlang a bolaeang nkhono?” —Marc Cortez, quoted in John C. Peckham, Divine Attributes: Knowing the Covenantal God of Scripture (Michigan: Baker Academic, 2021), leq. 141.

Ka nako e ’ngoe batho ba nahana hore sohle se etsahalang se etsahala ho ea ka thato ea Molimo. Sohle se etsahalang lefatšeng se etsahala hantle joalo kaha Molimo A batlile. Ho feta mona, Molimo O matla ohle. Ka hona, ke joang ho ka etsahalang eng kapa eng eo Molimo A sa rateng e etsahale? Ka hona, ho sa khathalehe hore na ho etsahala eng, ho sa khathalehe hore na e mpe hakae, e n’e le thato ea Molimo. Sena, ke sona se rutoang ke fioloji ena.

`Bala Pesaleme 81:11–14; Esaia 30:15, 18; Esaia 66:4; le Luka 13:34. Litemana tsena li reng malebana le potso ea hore na ehlile ho lutse ho etsahala thato ea Molimo?`

Leha batho ba bangata ba lumela hore Molimo o tlameha ho lula A fumana seo A se batlang, Bibele e bolela se fapaneng. Khafe-khafetsa, Mangolo a bontša ha Molimo A sa fumane seo A se batlang. Ke hore, se etsahlang ke se khahlanong le seo Molimo A neng A batla hore se etsahale. Ketsahalong tse ngata, ka ho hlaka Molimo O bontša hore se etsahlang ke se fapaneng hole le seo A se batlang. O ne A batla se itseng bakeng sa batho ba Hae, empa bona ba khetha se fapaneng. Molimo ka Boeena O oa lla: “‘Empa sechaba sa ka ha se ka sa utloa Lentsoe la ka, Iseraele ha a ka a ’mamela. Oho! Hola sechaba sa ka se rata ho nkutloa, ’me Iseraele a tsamaea litseleng tsa ka! Nka be ke phakisa ho kokobetsa lira tsa bona’” (Pes. 81:11, 13, 14).

`Nahana ka se bolelloang ke fioloji efe kapa efe e jarisang Molimo boikarabello ba sohle se etsahalang, hore ke thato ea Hae. Ke mefuta efe ea mathata a tebileng, haholo-holo re ipapisitse le taba ea bokhopo, se ka tlisoang ke fioloji e joalo?`