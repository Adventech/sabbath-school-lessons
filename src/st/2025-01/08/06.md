---
title:  Kreste O Hlotse Lefatše
date:  20/02/2025
---

Ebang sohle se ne se etsahala ho latela boleng bo holimo ba thato ea Molimo, ho ka bo sa ka ha e ba le bobe, ho ka be ho bile le monate o phethehileng oa lerato le kutloano. Qetellong, tlholeho e tla khutlisetsoa thatong ea boleng bona bo phethahetseng ba Molimo. Ha’a joale, Molimo O ntse A sebetsa thato ena ea Hae e kenyeletsang bolokoloho ba boikhethelo ba libopuoa tsa Hae.

Ha re re mohlomong u kenetse tlholisano ea ho baka eo ba qothisanang lehlokoa ba lokelang ho sebelisa lisebelisoa tse tšoanang, empa ba ka eketsa tse ling tseo ba li ratang ho baka kuku eo ba e batlang. Qetellong, ho sa khathalehe hore na moapehi o bakile kuku e joang, bonyane, mohloli o tla khethoa ho ipapisitsoe le lisebelisoa tseo a sa kang a li khetha.

Ka ho tšoana (ka tlhompho ena e sa qaphakang), kaha Molimo O itelletse ho hlonepha bolokolohi ba libopuoa ea mofuta o hlokehang bakeng sa lerato, bongata ba “lisebelisuoa” tse tsang histori ea lefatše ha li khethoe ke Molimo empa ke se fapaneng le se batloang ke Molimo.

Ka kutloisiso ena, tlhokomelo e halalelang ha e nke lehlakore le le leng feela, joalokaha e ka Molimo O laola tsohle tse etsahalang a le mong. Empa, sena se hloka (bonyane) kutloisiso e ntlha li peli ea tlhokomelo ea Molimo. Tse ling tsa lintho lefatšeng li etsoa ke Molimo, empa tse ling ke litholoana tsa bolokolohi ba boikhethelo ba libopuoa (joaloka bokhopo bohle). Ho etsahala ntho tse ngata tseo Molimo A sa batleng ha li etsahala.

`Bala Johanne 16:33. Ke tšepo efe, le hara matšoenyeho eo temana ee e re fang eona?`

Nakong tsa mahlomola le liteko tumelo ea batho e ea thekesela hobane ba tšoareletse tumelong e fosahetseng ea hore Molimo O tlameha ho ba sireletsa khahlanong le mahlomola le liteko tsa fatše lena. Empa Jesu O re fa pale e fapaneng, O hlokomelisa barutuoa ba Hae ba tla kopana le mahlomola le matšoenyeho lefatšeng, empa tšepo e teng, hobane Kreste O hlōtse lefatše (Johanne 16:33).

Taba ea hore re tobana le matšoenyeho le liteko ha e bolele hore sena ke se batloang ke Molimo. Re lokela ho lula re behile setšoantšo se seholo ka kelellong: toantšano e kholo. Leha hole joalo, re ba sebete hore, leha bobe ka bo bona bo sa loka bakeng sa botle, Molimo A ka tlisa botle le hara ketsahalo tse mpe. ’Me, ebang re tšepa Molimo, A ka sebelisa le oona matšoenyeho ho re atametsa haufi le Eena le ho re fa chesehelo ea ho ba le kutloelo-bohloko le ho hlokomela ba bang.