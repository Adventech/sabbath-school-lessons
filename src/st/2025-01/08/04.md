---
title:  Ho Rata Molimo
date:  18/02/2025
---

Taba ea hore Molimo O matla ohle ha e bolele hore A ka etsa ntho tse se nang moelelo tse ke keng tsa etsahala. Ka hona, Molimo A ke se etse hore motho a khethe ho mo rata ka bolokolohi. Haeba ho etsa ntho ka bolokohi ho bolela ho etsa ntho ntle le ho qobelleha ho e etsa, ho ea ka tlhaloso, ho thata ho etsa hore motho a etse ntho ka bolokolohi. Ka bokhutšoanyane, joalokaha re se re bone, ’me re tlameha ho thatiseletsa hape—Molimo A ke se qobelle mang kapa mang ho mo rata, hobane hang ha A qobella, ha e sa le lerato.

`Bala Mattheu 22:37 le Deuteronoma 6:4, 5. Ke sefe se rutoang ke litemna tsena malebana le bo ’nete ba bolokolohi ba boikhethelo?`

Molao o moholo-holo, ho rata Molimo, o fana ka bopaki ba hore Molimo, ehlile, O batla hore bohle ba mo rate. Leha hole joalo, ha se bohle ba ratang Molimo. Ka hona, hobaneng Molimo A sa etse hore e mong le e mong A mo rate ka sheshe? Mona hape, ke hobane lerato, ho rata, le tlameha ho fanoa ka khetho.

`Bala Baheberu 6:17, 18 le Tite 1:2. Litemana tsena li re rutang ka Molimo?`

Ho ea ka Numere 23:19, “‘Molimo ha se motho hore O tle O etse leshano’”. Ha ho mohla Molimo A leng leshano (Tite 1:2); Kamehla Molimo O boloka lentsoe la hae ’me ha a robe tšepiso tsa Hae (Baheb. 6:17, 18). Ka hona, ebang Molimo A tšepisitse kapa A ikanetse ho etsa ho hong, ketso tsa Hae tsa kamoso li notliloe ke tšepiso eo ea boitšoaro.

Sena se bolela hore, ha feela Molimo A ntse A fa libopuoa bolokohi ba ho khetha se khahlanong le se ratoang ke Eena, Molimo ha A na taolo holima se khethoang ke batho. Ebang Molimo A ikemiselitse ho fa libopuoa tsa Hae bolokolohi ba ho ikhethela, batho ba na le matla a ho sebelisa bolokolohi ba bona ka tsela tse eang khahlanong le se batloang ke Molimo. E ba koluoa e kholo ha batho ba bangata ba sebelisa bolokolohi ba bona tjena, e be, ho etsahala ntho tse ngata tseo Molimo A neng A sa rate ha li etsahala, empa tseo, ha re buoa ’nete, li seng matleng a Molimo.

`U entseng eo neng u neng u tseba hantle hore Molimo ha A batle u e etse? Sheba re rutang ka bo ’nete—le khonahalo ea litlamorao tse tšabehang tsa bolokolohi ba khetho?`