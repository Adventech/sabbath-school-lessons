---
title:  Boikhethelo, Lerato, le Tlhokomelo e Halalelang
date:  15/02/2025
---

### Bakeng sa Thuto ea Beke ena Bala
Luka 13:34; Jer. 32:17–20; Baheb. 1:3; Deut. 6:4, 5; Baef. 1:9–11; Johanne 16:33..

> <p>Temana ea Khopolo</p>
> “‘Ke le boleletse taba tseo, hore le be le khotso ho ’Na. Le tla ba le mahlomola lefatšeng; le mpe le bete lipelo; ke hlotse lefatše’” (Johanne 16:33).

Tlhokomelo ea Molimo ke poleloana e sebelisoang ho hlalossa ketso ea Molimo lefatšeng. Ka moo re nahanang ka tlhokomelo ea Molimo kateng ho etsa phapano e kholo malebana le kamoo re amanang le Eena kateng, le kamoo re amanang le ba bang, le kamoo re nahanang kateng mebana le bothata ba bokhopo.

BaKreste ba na le likutloisiso tse fapaneng tsa tlhokomelo e halalelang. Bang ba lumela hore Molimo O sebelisa matla a Hae ho etsa hore ntho tsohle li etsahala joalokaha li etsala. O bile O khetha le hore na ke mang ea tla bolokeha le ea tla ea timelong! Kutloisisong ena, batho ha ba na bolokolohi ba ho khetha se fapaneng le se batloang ke Molimo. Ha e le hantle, batho ba lumelang taba ena khang ea bona ke hore le litakatso tsa motho li laoloa ke Molimo.

Ho fapana le hona, ho na le bopaki bo matla ka Bibeleng bo bontšang hore Molimo ha A laole sohle se etsahalang. Empa, O fa batho bolokolohi ba khetho, esitana le ho fihlela moo ba (le manyeloi) ka khethang ho se etse thato ea Hae. Histori ea ho oa, sebe, le bokhopo ke ketsahalo ea mofuta oa eona e bohloko e bontšang litholoana tsa ho sebelisa bolokolohi bona hampe. Leano la topollo le ile la thakholoa e le ho felisa koluoa e tlisoang ke tšebeliso e mpe ea bolokolohi ba khetho.