---
title:  Pantokrator - Tlhahlamacholo
date:  17/02/2025
---

Hohle Mangolong, matla a makatsang a Molimo aa bonahatsoa. Bibele e kenyeletsa pale tse ngata feela tsa moo a sebelisang matla a Hae ho etsa mehlolo. Empa, ho fapana le sena, ho etsahala ntho tse ngata tseo Molimo A sa rateng ha li etsahala.

`Bala Tsenolo 11:17, Jeremia 32:17–20, Luka 1:37, le Mattheu 19:26. Sheba le Baheberu 1:3. Ke sefe seo litemana tsena li se rutang malebana le matla a Molimo?`

Litemana tsena ’moho le tse ling li ruta hore Molimo O matla ’ohle le hore O kakatletse lefatše ka matla a Hae. Ruri, Tsenolo e lutse e buoa ka Molimo e le “Jehova Molimo O matla ’ohle” (mohlala, Tsen. 11:17; bapisa le 2 Bakor. 6:18, Tsen. 1:8, Tsen. 16:14, Tsen. 19:15, Tsen. 21:22) ’me lentsoe le tolokiloeng “tlhahlamacholo” (pantokrator) ha le le tala le bolela “ea matla ’ohle.” Taba ea hore Molimo O matla ’ohle ha e tiisoe feela ka mantsoe, empa le ka liketso tse ngata tse makatsang moo Molimo A sebelisang matla a Hae ho pholosa batho ba Hae kapa A kena lipakeng ka mohlolo lefatšeng.

Leha hole joalo, ho re Molimo O “matla ’ohle” ha ho bolele hore A ka iketsetsa borata bohle. Mangolo a ruta ho na le ntho tseo Molimo A ke keng A li etsa; mohlala, 2 Timothea 2:13 e phatlalatsa hore, Molimo “O sitoa ho itatola.”

Ho latela taba ena, bongata ba BaKreste bo lumela hore Molimo O matla ’ohle (omnipotent), se bolelang hore Molimo O na le matla a ho etsa eng kapa eng e itoantšang—ke ho re, sohle se ka khonang ho utloisiseha hantle ’me se nyallana le tlhaho ea Molimo. Hore tse ling tsa lintho ha li khonahale hore Molimo A ka li etsa hobane li kenyeletsa ho itoantša e hlaka haholo thapelong ea Kreste Gathesemane. Leha Kreste A ile a tiisa hore “Molimo ha o sitoe ke letho” (Matt. 19:26), O ile A boela A rapela Ntate ha sefapano se atamela, “‘Ntate, ekare ha ho ka etsoa, A k’u fetisetse senoelo sena hole le ’Na’” Matt. 26:39.

Ehlile, Ntate O ne A e na le matla a lekaneng ho pholosa Kreste hore a se hlokofatsoe sefapanong, empa O ne A keke A etsa sena ha ka lehlakoreng le leng A pholosa baetsalibe. E n’e lokela ho ba e ’ngoe ea tsona, e seng li le peli.

`Mangolo a boetse a ruta hore Molimo O batla ho pholosa motho e mong le e mong (mohlala, 1 Tim. 2:4–6, Tite 2:11, 2 Pet. 3:9, Ezek. 33:11), empa ha se bohle ba tlang ho pholosoataba ee e rutang malebana le bo ’nete ba bolokolohi ba khetho le moo matla a Molimo a fellang teng libupuoeng tseo A li fileng bolokolohi ba khetho?`