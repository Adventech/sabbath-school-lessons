---
title:  Thabisa Molimo?
date:  14/01/2025
---

Ke taba e joang hore e be Molimo oa maholimo le lefatše o thabisoa ke batho, mathebanyana a iphellang a entsoeng ka lisele lefatšenyaneng le le nyenyane le ka hara maholimo le lefatše le sa feleng? Ho tla joang hore e be ho bohlokoa hakaale- kale ho ’Mopi ea holimo-limo, ea matla ’ohle ea sa hlokeng letho? Lipotso tsena li ka aroloa hlopha tse peli. Sa pele, ke joang Molimo ka Boeena a ka thabang? Ea bobeli, ke jooang batho ba ka mo thsabisang, haholo-holo re talimile hore re baetsalibe? Karolo ea pele potsong tsena ke sehlooho sa rona sa kajeno, ha karolo ea bobeli e le sehlooho sa hosasa.

`Bala Esaia 43:4; Pesaleme 149:4; le Liproverbia 15:8, 9. Li re bolellang malebana le Molimo ea thabisoang ke batho ba Hae?`

Joalokaha re bone hanyenyane maobane, Molimo A ka thabisoa ke batho hobane Molimo O rata batho ka mokhoa oo A behang se ratoang ke bona ka pele-pele, hantle joaloka mang le mang ea ratang le ho hlokomela ba bang.

Ka ho tšoana, Molimo O khupisoa ke batho ba Hae ha ba etsa bobe. Ehlile, Liproverbia 15:8, 9 e ruta hore, ha “ho ntša sehlabelo” le “tsela” ea ba khopo e le “manyala ho Jehova,” le hore “thapelo ea lokileng ke thabo ea Hae” hape “O rata [motho] ea etsang ho loka”. Litemana tse ha li bontše feela hore Molimo o hloile bobe, empa le hore O thabela ho loka. Li boetse li beha leseli le halalelang le lerato e le li’a thoteng li bapile, ho bontša kamano e tebileng pakeng tsa thabo le lerato la Molimo, eleng se bonoang Mangolong ’ohle.

Ho ea ka Pesaleme 146:8, “Jehova o rata ea lokileng.” 2 Bakorinthe 9:7 e ea tlatseletsa, “Molimo o rata ea fanang a thabile”. Taba ea pele, ela hloko se sa boleloeng ke litemana tsena. Ha li re Molimo O rata ea lokileng fela kapa ea fanang a thabile fela. Molimo O rata bohle. Leha ho le joalo, e le hore litemana tsena li be le moelelo o itseng, li tlameha hore li re Molimo O rata “ea lokileng” le “ea fanang a thabile” ka ho khetholoha. Seo re se boneng ho Liproverbia 15:8, 9 se fana ka leseli: Molimo O rata bana le ba bang ka hore b’a mo thabisa.

`Nahana ka moo leholimo le lefatše li hokahaneng kateng, hona hoo Molimo, Mohloli oa tsohle a ka hokahana le rona, ka lerato le maikutlo. Ke tšepo efe eo taba ee e makatsang e lokelang ho u fa eona, haholo-holo ha u feta nakong tse thata?`