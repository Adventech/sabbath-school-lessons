---
title:  Pakane e Nepahetseng
date:  16/01/2025
---

Ka tlasa sekhele sa mohau le ho kena lipakeng ha Molimo, Molimo O thabisoa le ke ketso tse nyenyane tse arabelang lerato la Hae. Ka eo eleng Eena feela ea ka ratang, ebile e le eena ea lokileng, e mong le e mong oa rona a ka nkuoa a lokile, le ho balelloa hara baratuoa ba Molimo ba tla phela le eena ka lerato le babatsehang ka ho sa feleng. Ena ke tšepo e kholo ea topollo, e kenyeletsang mosebetsi oa Kreste ho rona leholimong.

Empa, u ka nna oa ipotsa, na le ’na ke teng moo? Ha e kaba ’na ha kea loka moo? Haekaba ke tšohile hore ha ke na tumelo e lekaneng moo?

`Bala Mareka 9:17–29. Molimo O arabela monna ea hlahang pale ee joang? Ke tumelo e kae e lekaneng?`

Barutuoa ba ne ba sitoa ho leleka letemona; ho bonahala ho sena tšepo. Empa Jesu A fihla A joetsa ntate, “lumela! Tsohle li ka etsetsoa ea lumelang’” (Mareka 9:23). Eaba ntate o arabela ka likhapha, “‘Kea lumela, Morena! Nthuse ho se lumeleng ha ka!’” (Mareka 9:24).

Ela hloko hore Jesu ha A eare ho monna enoa, “u tlo khutlele ho ’na mohla u nang le tumelo e kholo.” Empa, sello sa hae, “nthuse ho se lumeleng ha ka,’” se ne se lekane.

Ntle ho tumelo, ha ho ka moo Molimo A ka khahlisoang kateng (Baheb. 11:6), le ha ho le joalo, Jesu O amohela le tumelo e nyenyane-nyane feela, ’me ka tumelo, (ka ho kena lipakeng ha Kreste), re ka mo thabisa. Ka tumelo le ka baka la mosebetsi oa Kreste oo A re etsetsang oona, re ka arabela ka tsela tse khahlisang Molimo, hantle joalokaha ntate oa lefatše a thaba ha ngoana hae a mo tlisetsa mpho e bonahalang e sena thuso.

Ka hona, re lokela ho latela keletso ea Pauluse, e be taba-tabelo ea rona “ho mo khahlisa” (2 Bakor. 5:9, 10; bapisa le Bakol. 1:10, 1 Bathes. 4:1, Baheb. 11:5). Re lokela ho kopa Molimo ho fetola litaba-tabelo tsa rona hore li kenyeletse tsa bao re ba ratang, le ho atolosa lerato la rona hore le fihlele ho ba bang. “Tloaelanang ha monate ka lerato la boena; le ’ne le beane pele ka hlomphano. Bakeng sa mafolo-folo, le se ke la ba botsoa, le be le cheseho moeeng, le sebeletse Morena. Thabelang tšepong, le mamelle matšoenyehong, le tiee thapelong. Sielang bahalaleli ha ba hloka, le be mafolo-folo ho amohela baeti.” (Baro. 12:10–13).

`Haeba O oa re amohela ka Kreste, joale rona re tlameha ho amohela ba ba bang ha ka kang! Ke leseli lefe le tlisoang ke taelo ea ho rata oa heno joalokaha u ithata (Lev. 19:18, Matt. 22:39) le molao oa khauta oa hore re etse batho seo re batlang hore ba re etse sona li le tlisang tabeng ee?`