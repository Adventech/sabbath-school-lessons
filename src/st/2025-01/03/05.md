---
title:  Majoe a Phelang
date:  15/01/2025
---

Ho tla joang hore e be, rona, libopuoa tse etsang sebe, tse oeleng, li khahlise Molimo?

`Bala Baroma 8:1 le Baroma 5:8. Ke sefe se rutoang ke litemana tse malebana le maemo a rona kapela Molimo?`

Molimo O fa batho mohau, pele ba ka etsa eng kapa eng. Pele re ka buoa kapa ra eetsa eng kapa eng, Molimo O oa re nanabela e be O re fa monyetla oa ho amohela kapa ho hana lerato la Hae. Joalokaha Baroma 5:8 e cho, “Kamoo Molimo O totisitseng lerato la Hae ho rona kateng, ke hore Kreste a re shoele, ha re ne re le baetsalibe” (bapisa le Jer. 31:3). Re ka boelana le Molimo ra mo khahlisa, ka tumelo, ka mesebetsi ea molopolli oa rona.

`Bala 1 Petrose 2:4–6 o e bapise le Baheberu 11:6. Sena sere bolell’ang malebana le kamoo re ka khalisang ho Molimo?`

Ntle ho ho hokena lipakeng, ha ho kamoo batho ba oeleng ba ka tlisang eng kapa eng ea boleng ho Molimo. Empa, Molimo ka mohau oa Hae le mosa O entse tsela, ka mosebetsi oa Kreste. Ka kotloloho, “ka Jesu Kreste” re ka hlahisa “mahlabelo a moea a natefelang Molimo” (1 Pet. 2:5). Leha “ho se kamoo a ka khahlisoang kateng ntle le tumelo” (Baheb. 11:6), ka mosebetsi oa Kreste oa ho kena lipakeng, Molimo O tla “etsa” hore balumeli “ba etse thato ea oona, ’me le oona o etse ka ho lona se o khahlisang ka Jesu Kreste, khanya e be ho eena ka ho sa feleng! Amen!” (Baheb. 13:21). Ba arabelang liketso tsa Molimo tsa lerato ba nkuoa ba lokile mahlong a hae, ka ho kena lipakeng ha Kreste (Luka 20:35), ’me O ba fetola hore ba tšoane le eena (1 Bakor. 15:51–57, 1 Johanne 3:2). Mosebetsi oa Molimo oa ho pholosa ha o ho rona feela, empa le ho ka ho rona.

`Ke hobaneng ha taba ea hore Kreste leholimong O kena lipakeng bakeng sa hao e khothatsa hakaale-kale?`