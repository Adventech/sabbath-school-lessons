---
title:  Ho ba Ea Khahlisang Molimo
date:  11/01/2025
---

### Bakeng sa Thuto ea Beke ena Bala
Luka 15:11–32, Sofonia 3:17, Baef. 5:25–28, Esa. 43:4, Baro. 8:1, Baro. 5:8, Mareka 9:17–29.

> <p>Temana ea Khopolo</p>
> “JEHOVA Molimo oa hao, o ka hare ho uena; ke mohale ea pholosang. O tla u thabela ka thabo e kholo, a be a khutse ka baka la lerato la hae; u tla u nyakallela ka meluluetsa” (Sofonia 3:17).

Nahana o se o latela ketsahalo ena: ngoana ea lemo li hlano o tla ho ntat’ae ka mpho e phuthetsoeng hampe feela mhola tsatsi la bo ntate. O fa ntata’e mpho ka thabo.

Nahana ha ntate a se a ka re, “Mora’ka, ha ke na taba le mpho ea hao. Ha e le hantle, ha ho letho leo u ka mphang lona le ka nthabisang. Sohle seo u ka mphhang sona nka iphumanela sona, ntho’e ’ngoe le e ’ngoe eo u ka mphang eona e tlameha e rekiloe ka chelete eaka kapa e entsoe ka ntho tse rekiloeng ke ’na. Bona he, ipolokele mpho ea hao. Ha ke e batle ebile ha ke e hloke. Empa kea u rata leha ho le joalo.”

O oe!

U nahanang joang ka karabo ee ea ntate? Mantsoe a kang “bokhopo,” “pelo e thata,” le “ho hloka botho” li tla ka kelellong. Na ee ke tsela eo Molimo A re arabelang ka eona? Na haele hantle re ka khahlisa Molimo? Leha ho le thata hakaalo ho ka e nahana, le rona libopuoa tse oeleng, tse silafalitsoeng ke sebe, tse lemaletseng ho ba khopo, re ka thabisa Molimo! Ka mantsoe a mang, Molimo ha A re nke, kapa mpho tseo re mo tlisetsang tsona, joaloka ka ntate ea joalo. Empa, re ka thabisa Molimo, empa ka Kreste feela.