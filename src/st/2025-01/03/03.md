---
title:  Ho Thaba ka Nyakallo
date:  13/01/2025
---

Leha hole thata hakaalo ho rona ho utloisisa, Molimo O nka motho mang le mang a le bohlokoa bo kekeng ba lekanngoa, ke ka hona a ketekelang pholoho ea moea o le mong to!

`Bala Sofonia 3:17. Litemana li chabisa setšoantšo sa ngoana ea lehlasoa joang?`

Sofonia 3:17 e toboketsa thabo ea Molimo ho batho ba Hae ba lopolotsoeng. E batla e kaba lentsoe le leng le le leng le bontšang thabo le nyakallo puong ea Seheberu le topetsoeng temaneng ena e le ’ngoe fela, se hlalosang thabo ea Molimo ka batho ba Hae ba lopolotsoeng. Ke hore e kare lentsoe le le leng feela ha lea lekana ho ka hlalosa boleng ba thabo Molimo mohlang oo.

Hape, ela hloko, hore na temana ena e re Molimo O hokae—o “hara” batho ba hae. Poelano e bang teng ka baka la likamano tsa lerato e tlisoa ke hore e be Molimo O haufi. Hantle ho fapana le ntate—ha a bona mor’a hae a sa le hole, o oa mo mathela—mona Molimo O hara batho ba Hae.

Ho Esaia 62:4, setšoantšo se tšoanang se etsoa ka papiso ea lenyalo. Ho ea ka Esaia 62:4, batho ba Molimo ba tla bitsoa “Hephzibah,” eleng se bolelang “thabo eaka e ho eena” ’me lefatše le tla bitsoa “Beula,” se bolelang “ea nyetseng.” Hobaneng? Hobane temana e re “hobane Jehova O thaba ke uena, ’me lefatše la hao le tla bona monyali.” Sehlohlolo sa thabo ea Molimo se behetsoe tsatsi la khutlisetso, mohlang A tla amohela batho ba Hae a ba thabele, joalokaha le ntate a ile a thabela mora hae ea lehlasoa.

`Bala Baefese 5:25–28. Sena sereng ka mofuta oa lerato oo re bitsetsoang ho o bontša?`

Litemana tsena li khothaletsa banna ho rata basali ba bona “joalokaha Kreste le Eena A ratile kereke, ’me A iteletse lefu ka baka la eona,” le ho rata basali ba bona “joaloka ’mele oa bona” (Baef. 5:25, 28). Litema tsena ha li toboketse lerato le senang boikhabo le iketsang sehlabelo feela leo monna a lokelang ho ba le lona mosaling oa hae empa le ho bontša hore Kreste ka Boeena O rata batho ba Hae (kereke) joaloka ka karolo ea ’mele oa Hae.