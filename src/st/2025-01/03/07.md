---
title:  Nahanisisa ka Botebo
date:  17/01/2025
---

Bala Ellen G. White, “‘Let Not Your Heart Be Troubled,’” maq. 662–680, Ho Eo Bohle Esale ba Mo Nyorela.

“Jehova O khathala matla ha batho ba hae ba ikhalala. O laba-labela ha letlotlo la Hae le khethiloeng ho se ikhalale ka baka la theko eo A ba rekileng ka eona. Molimo O na A ba batla, hoseng joalo, A ka be A sa romela Mora Hae ho tla leetong le turu hakaalo-kaalo ho ba pholosa! O batla ho ba sebelisa, ’me o thaba haholo ha ba ’matla ntho tse holimo-limo, hore ba halaletse lebitso la Hae. Ba ka lebella ntho tse kholo ebang ba e na le tumelo litšepisong tsa Hae.

“Empa ho rapela ka lebitso la Kreste ho bolela ntho’e kholo. Ho bolela hore re tlameha ho amohela semelo sa Hae, re bontše moea oa Hae, ’me re sebetse mesebetsi ea hae. Tšepiso ea Mopholosi e fanoa ho latela hore na motho o etsa eng. ‘Haeba lea nthata,’ O rialo, ‘Bolokang melao ea ka.’ O pholosa batho, eseng ha ba le sebeng, empa ha ba furalla sebe; ’me ba mo ratang ba tla bontša lerato la bona ho eena ka ho mo mamela.

“Ho mamela hohle hoa ’nete ho tsoa ka pelong. E ne e le mosebetsi oa pelo le Kreste. ’Me haeba re amohela, e tla ba karolo ea menahano le merero ea rona, e be o kopanya likello le lipelo tsa rona hore li ikobele thato ea Hae, hore ka ho mo mamela, re tla be re etsa thato ea pelo tsa rona. Thato, ha e hloekisitsoe e halalelitsoe, e tla fumana thabo e fetisisang ho etseng bosebeletsi ba Hae. Ha re tseba Molimo joalokaha e le boikarabello ba rona ho mo tseba, maphelo a rona e tlaba a ho mamela ho sa khaotseng. Ka ho amohela semelo sa Kreste, ka ho ba le likamano le Molimo, sebe se tla re nyontša.”—Ellen G. White, Eo Bohle Esale ba mo Nyorela, leq. 668. .

**Lipotso tsa Ho Qoqoa**

`Ho “amohela ka pelo eohle” ho ka bolel’ang? U nahana likamano tsaho fana le ho amohela li tla ba joang lefatšeng le lecha?`

`Ho tsoa maholimong a hole-hole mohlomong hole ho feta ferekekereea James ea tepo (inthanete) e ka fihlellang—barumuoa ba leholimo ba ile ba le bitsa chamudot, ho moporofeta Daniele eleng “ea ratehang, ea batloang, lehakoe.” ’Me ba ile ba etsa seo makhetlo a mararo. Ho Daniele 9:23, Gabariele o re ki chamudot attah, “u ea ratoang haholo-holo.” Ho Daniele 10:11, setho sa leholimo (e ka ’na eaba e n’e le eena Gabariele hape) o ’mitsa ish chamudot, “monna ea ratoang hona hoo,” poleloana ena e phetoa ho Daniele hamorao (Dan. 10:19). Nahana ka seo sena se se bolelang ka Molimo le kamoo A leng haufi-ufi kateng ho rona. Ke tšepo efe eo u ka iphumanelang eona ’neteng ee e makatsang?`

` Mehlala ea bahale ba tumelo eo ho buuoang ka eona ho Baheberu 1 e amana joang le se rutoang ke thuto ea beke ee? Ka ho otloloha, mehlala e kang ee e bontšang malebana le kamoo motho a kamoo motho a “ka khahlisang Molimo” ka tumelo? Ke sefe seo u ka ithutang sona oa ba oa se sebelisa bophelong ba hao ba letsatsi le letsatsi mehlaleng ee ea tumelo le botšepehi?`