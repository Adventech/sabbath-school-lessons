---
title:  Lerato la Molimo le sa Feleng
date:  05/01/2025
---

Mangolo a hlakile: Molimo O rata e mong le e mong. Temana e tummeng ka Bibeleng, Johanne 3:16, e phatlalatsa ‘’nete ena: “‘Hobane Molimo O ratile lefatše hakaalo, O bile oa nehela Mora oa Oona, ea tsoetsoeng a inotsi, hore e mong le e mong ea lumelang ho Eena a se ke a timela, empa a be le bophelo bo sa feleng’”.

`Bala Pesaleme 33:5 and Pesaleme 145:9. Litemana tse li re ruta hore ke ha kae lerato, kutloelo-bohloko, le mohau tsa Molimo li ka sarolohang?`

Ba bang ba ka nahana hore ha ba ratehe, kapa hore Molimo a ka rata ba bang, empa eseng bona. Empa, khafetsa Bibele e phatlalalitse hore motho mang le mang o ratoa ke Molimo. Ha hona le ea mong ea ke keng a ratoa. ‘Me ka hobane Molimo o rata e mong le e mong, O boetse o rata hore mang le mang a bolokehe.

`Bala 2 Petrose 3:9, 1 Timothea 2:4, le Ezekiele 33:11. Ke sefe seo litemana tse li se rutang malebana le takatso ea Molimo ea ho pholosa batho bohle?`

Temana e latelang ea Johanne 3:16 e eketsa ka ho re: “‘Hobane Molimo O romile Mora oa Oona lefatšeng, eseng hore A ahlole lefatše, empa e le hore lefatše le bolokoe ke Eena’” (Johanne 3:17). Ha e ne e ba ho matleng a Molimo feela, motho e mong le e mong o ne a tla amohela lerato la Molimo e be o oa bolokeha. Empa, Jehova A ke keng a qobella lerato la Hae ho mang kapa mang. Batho ba na le boikhethelo ba ho le amohela kapa ho le hana.

Leha ba bang ba le hana, Molimo ha A khaotse ho ba rata. Ho Jeremia 31:3, o bolella batho ba Hae hore: “‘E, ke u rata ka lerato le sa feleng; ka baka leo, ke tla u bolokela mohau oa ka’”. Kae kae, Bibele e pheta-pheta thuto ea hore lerato la Molimo le hlola ka ho sa feleng (mohlala, sheba, Pesaleme 136). Ha ho mohla lerato la Molimo le felloang. Ke la ka ho sa feleng. Sena se thata ho rona ho ka se utloisisa hobane hangata ho ba bonolo hore re se rate ba bang, ha ho joalo?

Leha ho le joalo, haeba rona re le batho ka bo mong re ka ithuta ho ba le maiphihlelo a ’nete a lerato leo—ke ho re, hore re itsebele lerato la Molimo—re ka phela maphelo a fapaneng le ho tšoara ba bang hantle ha ka kang!

`Haeba Molimo O rata e mong le e mong, sena se bolela hore o tlameha a rata le batho ba limelo li khohlahetseng, hobane bona ba teng (hantle, ba bangata) ka ntle ka mona. Ke sefe seo lerato la Molimo ho bona se tlamehang ho re ruta sona malebana le kamoo re tlamehang ho ithuta ho amana le bona?`