---
title:  Selekane sa Lerato
date:  06/01/2025
---

Hangata Bibele e sebelisa tekanyo tsa lelapa kapa borena ho hlalosa likamano tsa lerato la Molimo le rona, haholo-holo tpapiso ea lerato le pakeng tsa monna le mosali kapa ea mosali oa sebele ngoaneng oa hae. Haele hantle, papiso tsena li sebelisoa ho bontša likamano tse ikhethang pakeng tsa Molimo le sechaba sa hae sa selekane. Hona ke likamano tsa lerato la Selekane, eleng se sa kenyeletseng lerato la Molimo bathong Hae ba selekane fela, empa le litebello tsa hore batho ba tla amohela lerato lena, ba mo rate (ba be ba ratane) le bona.

`Bala Deuteronoma 7:6–9. Ke se rutoang ke litemana tsena mabi le likamano tsa Molimo O etsang lilekane le lerato la Molimo le mosa?`

Deuteronoma 7:9 e hlalosa mofuta o ikhethang oa lerato oo Molimo A nang le oona le batho ba Hae ba selekane, likamano tseo karolo ea tsona e itšetleheileng holima hore na ba tla lula ba tšepahala na. Lerato la Molimo ha le na lipehelo, empa likamano tsa selekane le batho ba hae li na le tsona.

Lentsoe le tolokiloeng e le “mohau” ho Deuteronoma 7:9, ۊesed, ka bo lona ke mohlala oa taba ena ea selekane ea lerato le halalelang (le ho feta). ۉesed hangata e sebelisoa ho bontša boholo, molemo, le lerato. Hara tse ling, ۊesed e bontša lerato le bonolo le sa thekeseleng.

ۉesed ena ea Molimo e bontša hore lerato la Hae le bonolo le tšepahala hona-hoo, le tiile, lea mamella. Empa, ho le joalo, kamohelo ea melemo ea ۊesed ena e ea ka hore na e ea amoheloa kapa che, e itšetlehile holima hore na batho baa lumela le ho tšepahalla karolo ea bona likamanong tsena (sheba 2 Sam. 22:26, 1 Marena 8:23, Pes. 25:10, Pes. 32:10, 2 Likro. 6:14).

Lerato la Molimo le tiileng ke motheo oa likamano tsohle tsa lerato, ’me re keke ra fihlela lerato le joalo le kamohla. Molimo ha o oa re fa hore re phele ka bolokolohi feela, empa ka Kreste o fane ka Eena ka bolokolohi ho rona. “‘Ha ho motho ea nang le lerato la ea fetang ea tellang metsoalle ea hae bophelo ba ba hae’” (Johanne 15:13). Ha ho potang, ponahatso e kholo-kholo ea lerato la Molimo e bonahetse ha Morena a “ikokobetsa, a iketsa ea utloang ho isa lefung, e, le lefung la sefapano” (Bafil. 2:8).

`Tse ling tsa tsela tseo u ka lulang u bolokile bo nnete ba lerato la Molimo menahanong ea hao ke life? Ke hobaneng ho le bohlokoa ho etsa joalo?`