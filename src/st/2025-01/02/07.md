---
title:  Nahanisisa ka Botebo
date:  10/01/2025
---

Bala Ellen G. White, “The Privilege of Prayer,” maq. 93–104, ho Katamelo ho Kreste.

Beha litlhoko tsa hao, thabo, mahlomola, le mathata ohle pela Molimo. U ke ke oa mo imetsa; u ke ke oa mo tśoenya. Ea tsebang palo ea qola tsa moriri oa hao o khathalla tlhoko tsa bana ba Hae. ‘Hobane Morena o tletse mohau le lereko.’ Jakobo 5:11. Pelo ea hae ea lerato e angoa ke mahlomola a rona, le ho buoa ka oona feela. Isa ho eena sohle se imelang kelello ea hao. Ha ho letho le ka mo sitang ho le jara, hobane o kakatletse mafatše, o busa holima tsohle tse teng tlholehong. Ha ho letho le tšoenyang khotso ea rona le lenyenyane hoo a kekeng a le ela hloko. Ha ho khaolo ea maiphihlelo a rona e lefifi hoo a ke keng a e bala; ha hona boima bo thata hoo a ka sitoang ho bo rarolla. Haho koluoa e ka oelang bana ba hae, haho ho hloenya ho ka ranthanyang moea, haho thabo, haho thapelo ea ’nete e tsoang molomong, eo Ntat’a rona ea maholimong eo A sa e boneng, kapa eo a kekeng a sebetsa ka potlako. ‘O folisa ba pelo li hlabehileng, o tlamella maqeba a bona.’ Pesaleme 147:3. Likamano pakeng tsa Molimo le moea o mong le o mong li ikhethile li tletse joalokaha e ka ha hona moea o mong holima lefatše oo A o hlokometseng, joalokaha e ka ha ho moea o mong oo a o fileng Mora oa hae ea ratehang.”—Ellen G. White, Katamelo ho Kreste, leq. 100.

**Lipotso tsa Puisano**

`Tsepamisa maikutlo polelong e ka holimo: “Likamano pakeng tsa Molimo le moea o mong le o mong li ikhethile le ho tlala joalokaha e ka ha ho na meea e meng lefatšeng ho hlokomeloa le oona, joalokaha e ka ke oona feela moea oo A o fileng Mora oa Hae ea ratehang.” Ke khothatso efe eo sena seu fang eona, ’me u lokela ho phela bophelo ba hao joang, kaha u tseba kamoo Molimo A leng haufi-ufi, le tlhokomelo ea Hae ho uena? Nahana, haeba u ka lumela sena tsatsi le leng le le leng!`

`U ipapisitse le thuto ea beke ena, u utloisisa Pesaleme 103:17, 18 joang? Ke joang e senolang kamoo lerato la Molimo eleng la ka ho sa feleng, hape, kamoo melemo ea likamano le Molimo e itšetlehileng holima hore na re tla amohela lerato la Hae?`

`Ke ka tsela life ho tseba sheba ho tlisang phapano likamanong tsa haole Molimo? E ama tsela eo u shebang mahlomola a ba bang joang?`