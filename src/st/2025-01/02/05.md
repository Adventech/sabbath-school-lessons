---
title:  Ho Lahleheloa Ke Mohau
date:  08/01/2025
---

Lerato la Molimo ke la ka ho sa feleng le lutse le sa re tšoanele. Leha ho le joalo, batho ba ka le hana. Re na le monyetla oa ho amohela kapa ho hana lerato leo, empa ka hoba feela Molimo O re rata ka lerato la Hae le senang sekoli, le sa feleng, le pele re ka etsa eng kapa eng (Jer. 31:3). Lerato la rona ho Molimo ke karabelo ea seo A re fileng sona le pele re se kopa.

`Bala 1 Johanne 4:7–20, haholo-holo temaneng ea 7 le 19. Taba ee e re bolellang ka sepheo se seholo-holo sa lerato la Molimo?`

Lerato la le lutse le tla pele. Haeba Molimo A sa ka a re rata pele, re ne re ke keng ra mo rata le rona. Leha Molimo A re bopelletse le bokhoni ba ho rata le ho ratoa, Molimo ka Boeena ke mohloli oa lerato lohle. Re na le khetho, leha ho le joalo, ea hore na re tla le amohela le ho bontša maphelong a rona. ’Nete ena e bonahalitsoe setšoantšong sa mohlanka ea sa tšoareleng (sheba Matt. 18:23–35).

Setšoantšong sena, re re ka bona hore ho ne ho se kamoo mohlanka a ka beng a patetse monga hae kateng. Ho ea ka Mattheu 18, mohlanka o ne a kolota monga hae litalenta tse 10,000. Talenta e le ’ngoe e ne e ka lekana le li linari tse likete tse tšeletseng. Linare e le ’ngoe e ne e le seo mohiruoa a ka se lefuoang ka letsatsi (bapisa le Matt. 20:2). Ka hona, ho ne ho qosa mohiruoa ho sebetsa matsatsi a 6,000 hore a fumane talenta e le ’ngoe. Haeba mohlomong mohiruoa a nkile matsatsi a itseng a le ka thoko ho mosebetsi, hobane boholo ba batho bo ne bo sebetsa matsatsi a 300 ka selemo, ’me, ka hona, ba khola li linare tse 300 ka selemo. Eleng hore ho ne ho ka nka mohiruoa ea bohareng lilemo tse mashome a mabeli ho lefa talenta e le ’ngoe, e neng e etsoa ke linari tse 6,000 (6,000/300 = 20). Hore u fumane litalenta tse 10,000, ka hona, mohiruoa feela o ne a lokela ho sebetsa lilemo tse 200,000. Ka bokhutšoanyane, ho ne ho se mohla mohlanka a ka lefang mokitlane.

Leha ho le joalo, ha mohlanka enoa ea tšoaretsoeng a sitoa ho tšoarela ea mo kolotang ntho’e nyenyane hona hoo, ea linari tse 100 fela eo a e kolotoang ke mosebetsi mmoho le eena, a etsa hore a kene teronkong, monga hae o ile a tlaloa ke khalefo ’me a hula tšoarelo ea hae ea mohau. Mohlanka enoa o ile a lahleheloa ke lerato le tšoarelo ea monga hae. Leha ho se mohla kutloelo-bohloko le mohau oa Molimo li felloang, motho a ka li hana, kapa hona ho lahleheloa, ke melemo ea mohau le kutloelo-bohloko ea Molimo.

`Nahana ka seo o se tšoaretsoeng le seo e o qositseng sona hore e be u tšoaretsoe ke Jesu. Sena selokela ho u bolella eng malebana le ho tšoarela ba bang?`