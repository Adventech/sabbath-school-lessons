---
title:  Likamano tse Itšetlehileng ka Maemo
date:  07/01/2025
---

Molimo O bitsa le ho memela motho e mong le e mong likamanong tse tebileng tsa lerato le Eena (sheba Matt. 22:1–14). Ho arabela pitso ena ka nepo ho kenyeletsa ho mamela taelo ea Molimo ea ho rata Molimo, le ho rata ba bang (sheba Matt. 22:37–39). Hore na motho o natefeloa ke melemo ea likamano tsena ho itšetlehile holima hore na motho ka bolokolohi o khetha ho amohela ka ho hana lerato la Hae na.

`Bala Hosea 9:15, Jeremia 16:5, Baroma 11:22, le Juda 21. Ke sefe se rutoang ke litemana tsena malebana le hore na melemo ea lerato la Molimo e ka hanoa?`

Temaneng tsena le ho tse ling, ho natefeloa ke melemo ea likamano tsa lerato le Molimo ho lutse ho bontšoa ho itšetlehile holima hore na motho o arabela lerato la Hae joang. Empa, re se etse phoso ea ho nahana hore Molimo A ka emisa ho rata mang kapa mang. Joalokaha re se re bone, lerato la Molimo le hlola ka ho sa feleng. Leha Hosea 9:15 e akha moo Molimo A reng ho batho ba Hae, “‘Ha ke sa tla hlola ke ba rata,’” ho bohlokoa hore hona bukeng eo, Molimo O re ho batho ba Hae, “‘Ke ba rata ka ho ithatela ha ka’” (Hos. 14:4). Hosea 9:15 e ka se bolele hore Molimo Molimo O khaotsa ho rata batho Hae ka hohle-hohle. E tlameha e buoa ka taba e itseng ea melemo e itšetlehileng karabong ea likamano tsa lerato le Molimo. ’Me hore na re arabela joang lerato lena ho bohlokoa bakeng sa hore likamano li tsoele pele.

“‘Ea nang le melao ea ka, ’me a e boloka, ke eena ea nthatang; ’me ea nthatang o tla rato ke Ntate, le ’Na ke tla mo rata, ’me ke tla ipontša Eena.’” (Johanne 14:21). Ka ho tšoana, Jesu O bolella barutuoa ba Hae, “‘Ntate O oa le rata e le Eena, ka hobane le nthatile, ’me le lumetse hoba ke tsoa ho Molimo’ ” (Johanne 16:27).

Litemana tsena le tse ling li ruta hore ho boloka melemo ea likamano tse pholosang le Molimo ho itšetlehile holima hore na re amohela lerato la Molimo (eleng se kenyeletsang boikemisetso ba ho ba khetsi tsa lerato leo). Hape, sena ha se bolele hore ho na le mohla lerato la Molimo le khaotsang. Empa, joalokaha ho se mohla re ka thibelang letsatsi ho chaba, empa re ka ikhethela ho tloha mahlaseling a letsatsi, ha ho letho leo re ka le etsang ho thibela lerato la Molimo la ka ho sa feleng, empa re ka qetella re hanneng ho kena likamanong le Molimo, e be, re itlhobolisa tsohle tseo likamano tseo li fanang ka sona, haholo-holo tšepiso ea bophelo bo sa feleng.

`Tse ling tsa litsela tseo batho ba ka li bonang, ba ba le maiphihlelo a bonnete ba lerato la Molimo, ho sa natsoe hore na baa le khutlisa kapa che, ke life? Mohlala, lefatše lena, le ka mora sebe, ke joang le ntseng le bontša lerato la Molimo?`