---
title:  Molao le Mohau
date:  25/03/2025
---

Joalokaha re se re bone, molao le mohau ha li hlabane. Empa, li etsa mesebetsi e fapaneng ho latela lerato le toka ea Molimo. Phapano e hlakileng pakeng tsa molao le mohau e makalitse Maiserale a mehleng ea khale, ba neng ba bona ho fana ka molao e le ponahatso e kholo ea mohau oa Molimo. Ha “melingoana” ea chaba tse ling e ne e thekesela e sa tšepahale, ho tlohela batho ba sa tsebe hore na “melingoana” e ratang le hore na e thabisoa ke eng, Molimo oa Bibele ka ho hlaka O bolella batho se mothabisang. ’Me se mo thabisang ke se molemong oa batho bohle, ka bo mong kapa ka sehlopha.

Empa, molao o ke se re pholose sebeng kapa oa fetola lipelo tsa batho. Ka baka la bobe ba rona ba tlhaho, re hloka ho fetoloa lipelo ka semoea.

`Bala Jeremia 31:31–34. See se rutang malebana le tšepiso ea Molimo ea ho re fa lipelo tse ncha? Bapisa sena le mantsoe a Kreste ho Nikodema ho Johanne 3:1–21 malebana le tsoalo e ncha. Sheba le Baheb. 8:10.`

Melao e leshome e ngotsoe ke Molimo ka sebele matlapeng a lejoe (Exod. 31:18), empa molao le oona o ne o lokela ho ngoloa lipelong tsa batho ba Molimo (Pes. 37:30, 31). Ka hona, molao oa Molimo oa lerato e ka sebe oa ka ntle ho rona, empa oa kahare limelong tsa rona. Ke Molimo ea ka ngolang molao oa Hae lipelong tsa batho, ’me O tšepisitse ho etsa joalo bathong ba Hae ba selekane (sheba Baheb. 8:10).

Re ke se ipholose ka ho boloka molao. Empa, re bolokoa ka mohau ka tumelo, eseng ka borona, empa e le mpho e tsoang ho Molimo (Baef. 2:8). Ha re boloke molao hore re bolokehe; re boloka molao hobane re hlile re pholositsoe. Ha re boloke molao hore re ratoe, re boloka molao hobane re ratoa, ’me ka hona, re labalabela ho rata Molimo le ba bang (sheba Johanne 14:15).

Ka mokhoa o tšoanang, molao o re bontša libe tsa rona (Jakobo 1:22–25, Baro. 3:20, Baro. 7:7), o re bontša bhohloki ba rona ba Mopholosi (Gal. 3:22–24), o re tataisetsa litseleng tse ntle bophelong, ’me o senola semelo sa Molimo sa lerato.

`Tšepo ea hao kahlolong ke efe? Ke hore u tšepahalla molao hore o bolokoe ke oona, kapa ke ho koaheloa ke ho loka ha Kreste? Ke sefe seo karabo ea hao e u fang sona ka se bapaloang ke molao oa Molimo malebana le seo o ka se etsang le seo o kekeng oa se etsa?`