---
title:  Molao oa Lerato
date:  23/03/2025
---

Molao oa Molimo ha o oa fupara litšiea tse sa tšoareheng; empa, molao oa Molimo ke tlhaloso ea likamano. Sena se ka bonoa hantle melaong e leshome. Metheo ea litšiea tsa melao e leshome e ne e le teng serapeng sa Edene, metheo ea lerato e neng e tlameha ho tataisa likamano pakeng tsa Molimo le batho, le batho bathong ba bang.

Nakong eo melao e leshome e neng e ngoloa majoeng ho Exoda 20, e ile ea fuoa Iseraele tlasa maemo a likamano tsa selekane. Melalo e leshome e ile ea ngotsloa Molimo A se A lopollotse batho Egepeta, ’me melao e ne e itšetlehile holima lerato le litšepiso tsa Hae ho sechaba (sheba Exod. 6:7, 8 and Lev. 26:12). Motho a ka bona ha sheba likarolo tse peli tsa melao ena hore e ne e reretsoe hore batho ba iphumane likamanong tsa bona le Molimo le ho ba bang.

`Bala Exoda 20:1–17. Ke joang litemana tse li bontšang litšiea tse peli, ea hoo rata Molimo le ho rata ba bang?`

Melao e mene ea pele e sebetsana le likamano tsa Molim le batho, ha e tšeletseng ea ho qetela e sebetsana le likamano tsa batho bathong ba bang. Likamano tsa rona, ho Molimo le batho ba bang, li tlameha ho tataisoa ka metheo ea molao oa Molimo.

Likarolo tsena tse peli li amana hantle le seo Jesu A reng ke melao e ’meli e meholo—“‘“Rata Morena Molimo oa hao ka pelo ea hao eohle”’” (Matt. 22:37; bapisa le Deut. 6:5) le “‘“Rata oa heno joalokaha u ithata”’” (Matt. 22:39; bapisa le Lev. 19:18).

Melao e mene ea pele ke tsela tseo re lokelang hore re rate Molimo ka matla ohle a rona, ha e mene ea ho qetela e le tsela ea ho rata oa heno joalokaha u ithata. Jesu O e hlakisa haholo hore melao ena e ’meli ea lerato e kolla molaong.“ ‘Melao e ’meli eo ke motheo oa molao oohle le oa baporofeta’” (Matt. 22:40).

Molao oohle oa Molimo, ka hona, o thomehile leratong la Molimo. Lerato la Molimo le molao oa hae ha li arohane, hangata re utloa batho ba re, ha re hloke ho boloka molao, re lokela ho rata Molimo le ba bang feela. Ke hobaneng ha taba ee e sa utloahale?

`Ke joang re ka bontšang lerato la rona ho Molimo le ho ba bang, haeba re tlola o mong oa melao e leshome?`