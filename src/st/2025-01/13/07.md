---
title:  Nahanisisa ka Botebo
date:  28/03/2025
---

Bala Ellen G. White, “The Least of These My Brethren,” maq. 637–641, ho Eo Bohle Esale ba mo Nyorela.

“Ba sebeletsang ba bang ba tla sebeletsoa ke Morena oa Balisana. Ba tla noa metsi a phelang, ’me ba tla kholoa. Ha ba na ho tsetselela ntho tse thabisang, kapa phetoho e itseng maphelong a bona. Puo ea sehlooho maphelong a bona e tla ba hore na, nka pholosa meea e mathuleng a ho timela joang? Kopa-kopano le batho sechabeng ho tla ba tsoela molemo. Lerato la Mopholosi le tla tlisa lipelo ’moho leratong.

“Ha re lemoha hore re basebetsi ’moho le Molimo, litšepiso tsa Hae ha li na ho buuoa ka ho se tsotelloe. Li tla tuka ka lipelong tsa rona, ’me li chese melomong ea rona. Ho Moshe, ha a bitsetsoa ho sebeletsa ba sa tsebeng, ba se nang taolo, marabele a batho, Molimo O ile a mo fa tiisetso ‘Ke tla ba le uena, ’me ke tla u phomotsa.’ A boela A re, ‘Ka ’nete ke tla ba le uena.’ Ex. 33:14; 3:12. Tšepiso ena ke ea bohle ba sebetsang le Kreste molemong oa bana ba Hae ba tujoang ba hlokofatsoang.”—Ellen G. White, Eo Bohle Esale ba mo Nyorela, leq. 641.

**Lipotso tsa Ho Qoqoa**

`Bala 1 Bakorinthe 13:4–8. Ke joang 1 Bakorinthe 13 e chabisang leseli malebana le mofuta oa batho oo re lokelang ho ba oona?`

`Se arolang linku ho lipoli ke sefe ho Mattheu 25:31–46? Ke joang reka utloisisang se boleloang ke Jesu moo ka tsela e sa ruteng hore re pholosa ka mesebetsi?`

`Ho uena ho bolelang hore “ha re rata lefatše joalokaha A le ratile, re tla be re phethile thomo ea Hae. Re loketse leholimo; hobane re na le leholimo ka lipelong tsa rona” (sheba thuto ea Labone)? See se senola eng malebana le tlhaho ea Molimo le tlhaho ea leholimo? Ke joang re ka phelang joaloka baahi ba leholimo hona lefatšeng lee ho latela taba ee, e malebana le ho hasa lerato la Molimo ka tsela e tlisang leseli le toka ho ba hateletsoeng?`

`Ke mehato efe e bonahalang e lokeloang ho nkuoa ke kereke ea henoho bontša khathatseho ea Molimo malebana le lerato le toka ea Molimo motseng oa bo lona? Le hloka ho lokisa eng le ho tsepamisa maikutlo haholo ntlheng life? U le motho ka mong kapa le le sehlopha, ke lintho life tse tšoarehang tseo u ka li etsang malebana le tseo re ithutileng tsona ka lerato le toka ea Molimo?`