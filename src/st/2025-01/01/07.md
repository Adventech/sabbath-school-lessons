---
title:  Nahanisisa ka Botebo
date:  03/01/2025
---

Bala Ellen G. White, “‘To Meet the Bridegroom,’” Maq. 405–421 ho Christ’s Object Lessons.

“Ke lefifi la ho sitoa ho utloisisa Molimo le aparetseng lefatše. Batho ba lahleheloa ke ho tseba semelo sa Hae. Semelo sa Hae se tolokuoe hampe le ho se utloisisoe. Ke nakong ena moo molaetsa oa Molimo o tlamehang ho hasoa, molaetsa oo tšusumetso ea ona e elisang, oo matla a ‘ona a pholosang. Semelo sa Hae se tlameha ho tsebahatsoa. Khanya ea hae, khanya ea molemo oa Hae, mohau le ’nete li tlameha ho tsebahatsoa li kanteng tsa lefatše tse lefifi.

“Ona ke mosebetsi o bontšitsoeng ke moporofeta Esaia ka mantsoe ana, ‘Uena Jerusalema, ea tlisang molaetsa o molemo, hoelehetsa haholo o sena tšabo. Bolella metse ea Juda o re, ‘Bonang! Molimo oa lona ke enoa! Bonang Morena Molimo O tla e le ea matla, O tla busa ka letsoho la Hae. Bonang O tla le moputso oa Hae, pheletso ea Hae e mo eteletse pele.’ Esa. 40:9, 10.

“Bohle ba emelang ho tla ha monyali ba lokela ho bolella batho ho re, ‘Bonang Molimo oa lona.’ Mahlaseli a ho qetela a leseli la mohau, molaetsa oa qetela oa mohau o lokela ho fuoa lefatše, eleng se senolang semelo sa hae sa lerato. Bana ba Molimo ba lokela ho bontša khanya ea hae. Ba lokela ho bontša seo mohau oa Molimo o ba etselitseng sona ka limelo le maphelo a bona.

“Leseli la Mora oa khalalelo le lokela ho phatsima ka mesebetsi e metle—ka mantsoe a ’nete le ketso tsa khalalelo.”—Ellen G. White, Christ’s Object Lessons, Maq. 415, 416.

**Lipotso tsa Ho Qoqoa**

`Se kotsi ho feta ho ka nahana hore Molimo ha A eo, ke ho nahana hore Molimo O re hloile. Re ka be re phela lefatšeng le fapaneng ha ka kang ebang ho ne ho le joalo?`

`U nahana ke hobaneng ho e na le ho se utloisise semelo sa Molimo ho ho ngata hakaale-kale lefatšeng la rona kajeno? Nahana ka tse ling tsa tsela tseo u ka etsang hore batho ba bone lerato la Molimo ka mokhoa o hlakileng.`

`Ke molaetsa ofe o lokelang ho hasoa kajeno malebana le semelosa Molimo? U ka hlalosa molaetsa oo joang mothong ea e-so se tsebe nnete ea lerato la Molimo? Ke bopaki bo fe boo u ka bo supang bo bontšang bo bontšang nnete ea lerato la Hae le semelo sa hae se hlollang?`

`Ho buoa ka lerato la Molimo ke ntho e ’ngoe. Ho phela le ho bontša lerato leo maphelong a rona ke e ’ngoe. Ke ketso li fe “tsa Khalalelo” tse ka bontšang lerato la Molimo ho bao re phelang le bona?`