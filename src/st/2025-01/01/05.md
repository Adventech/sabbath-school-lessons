---
title:  Ba Bangata ba Bitsitsoeng, Ho Khethoa ba ’Maloa
date:  01/01/2025
---

Molimo ha O rate batho ka boithathelo ba Hae feela, empa O boetse o ba kopa hore ba mo rate. Taba ea hore Molimo o ba fa bolokolohi ba ho ikhethela hore na ba tla amohela kapa ba hane lerato la Molimo e hlakile (hara tse ling) setšoantšong sa Kreste sa kobo ea bohali.

`Bala Mattheu 22:1–14. Ke sefe se boleloang ke setšoantšo sheba?`

Setšoantšong sa Kreste sa mokete oa lenyalo, morena o hlophisa mokete oa mora hae e be o ntša bahlanka ba hae ho “bitsa ba neng ba memetsoe moketeng, empa ba hana ho tla’” (Matt. 22:2,3). Ka makhetlo a fetang hang, morena a roma bahlanka ba hae ho ea ba bitsa empa ba nna ba hana, se bohloko ho feta, ba tšoara bahlanka ba ba omanya ba ba bolaea (Matt. 22:4–6).

Hamorao, kamora ho sebetsana le ba bolaileng ba bang ba bahlanka ba hae, morena a bolella bahlanka ba hae, bohali bo se bo lokisitsoe, empa ba neng ba bo bilelitsoe e ne e se ba tšoanelang. Joale, ikeleng mateanong a litsela ’me le biletse bohaling bohle bao le ba fumanang.’” (Matt. 22:8, 9). Kamora ketsahalo e ’ngoe ea monna ea senang kobo ea bohali ea lahletsoeng kantle, ho bontša bohlokoa ba ho fuoa kobo ea bohali ke morena hore a kene moketeng oa lenyalo, Jesu o koala setšoantšo ka polelo e patehileng empa e nang le moelelo o boima, “‘ba bitsoang ba bangata, empa ba khethiloeng ha ba bakae’” (Matt. 22:14).

Sena sebolelang? Ba tla qetella ‘ba khethiloe’ eleng ‘bakhethoa’ ke feela ba amohetseng memo ea Morena ea ho ea lenyalong. Lentsoe le tolokiloeng ‘bitsa’ le ‘mema’ hohle ka setšoantšong ke lentsoe la Segerike kaleo (ho bitsa, mema), eleng sona se supang ea qetellang e le ‘mokhethoa’ (eklektos) ke hore na motho o ikhethela ho amohela memo ka bolokolohi.

Haele hantle, Molimo o biletsa (memela) e mong le e mong moketeng oa lenyalo. Leha ho le joalo, e mong le e mong a ka hana lerato la Molimo. Boikhethelo bo bohlokoa leratong. Molimo A ke se qobelle lerato la Hae ho mang kapa mang le ka mohla. Se bohloko ke hore, re ka hana ho kena likamanong tsa lerato le Molimo.

“Bakhethoa” ke ba amohelang memo. Bakeng sa ba ratang Molimo, Molimo O lokisitse ntho tse ntle ho feta sohle seo re ka se nahanang. Hape, sohle se tla tabeng ea lerato le bolokolohi bo teng leratong.

`Ke sefe bophelong ba hao se bontšang hore u amohetse memo ea lenyalo ’me u tlile o apere kobo ea bohali?`