---
title:  Molimo O Rata ka Bolokolohi
date:  28/12/2024
---

### Bakeng sa Thuto ea Beke ena Bala
Exod. 33:15–22; Hosea 14:1–4; Tsen. 4:11; Johanne 17:24; Matt. 22:1–14; Johanne 10:17, 18.

> <p>Temana ea Khopolo</p>
> “‘Ke tla folisa bokoenehi ba bona, ke ba rate ka ho ithatela ha ka, hobane bohale ba ka bo tlohile ho bona’” (Hosea 14:4).

Leha Petrose a ne a latotse Jesu makhetlo a mararo, hantle joalokaha Jesu A ne a boletse (Matt. 26:34), keko tsena e ne ese pheletso ea taba.

Kamora ho tsoha bafung, Jesu O ile A botsa Petrose, “‘Na u nthata ho feta baa bohle?’ ”’Me Petrose a arabela “‘E Morena; U oa tseba kea u rata.’ ”’Me Jesu A re, “‘Alosa likonyana tsaka.’” Eaba Jesu O botsa Petrose hape, “‘Na u oa nthata na?’” Eaba Petrose oa oa arabela, “‘E Morena; Uo a tseba kea u rata.’ ”’Me Jesu A re, “‘Alosa linku tsaka.’” Eaba, Jesu O boela A botsa khetlo la boraro, “‘Na u oa nthata?’” Eaba Petrose o oa soaba hobane a ’motsa khetlo la boraro, ‘Na u oa nthata?’” Eaba Petrose oaa arabela,“ ‘Morena, u tseba tsohle; U oa tseba kea u rata.’” Eaba Jesu O re, “‘Alosa linku tsaka’” (Johanne 21:15–17). Joalokaha Petrose a latotse Jesu makhetlo a mararo, Jesu, ka potso ena e matla, “Na u oa nthata?” O ile a khutlisa Petrose makhetlo a mararo.

Ho sa natse hore na maemo a rona a fapane le a Petrose hakae, motheo ona o oa tšoana, ke hore, potso eo Jesu A e botsitseng Petrose ke potso ea mapomela eo Molimo A e botsang e mong le e mong oa rona hohle moo re teng: Na u oa nthata?

Sohle se itšetlehile holima karabo ea rona potsong eo.