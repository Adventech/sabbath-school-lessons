---
title:  Lerato le Fanoang ka Boithaopo
date:  31/12/2024
---

Molimo ha A ea ka a tsoela pele ho fana ka lerato la Hae ka boikhethelo feela ho Iseraele, ho sa natsoe bokoenihi bo sa khaotseng, Molimo O boetse o ikhethela ho re rata ka bolokolohi, leha re le baetsalibe. Ha re lokeloe ke lerato la Molimo, ebile re ke se le fumane le kamohla. Ebile, Molimo ha A re hloke. Molimo oa Bibele ha O hloke letho (Liketso 17:25). Lerato la Molimo ho uena le ho ’na le ho batho bohle, ke boikhethelo ba Hae.

`Bapisa Tsenolo 4:11 le Pesaleme 33:6. Ke sefe seo litemana tse li re bolellang sona ka boikhethelo ba Molimo mbapi le tlholeho?`

Molimo O hlōtse lefatše lena ka bolokolohi. ’Me ka hona, Molimo O lokeloa ke khanya, tlhompho le matla ’ohle. Molimo O ne A se na tlhoko ea ho etsa lefatše lefe kapa lefe. Pele lefatše le thehoa, Molimo O ne a natefetsoe ke likamano tsa lerato tse teng pakeng tsa Boraro bo Teroneng.

`Bala Johanne 17:24. Ke eng seo e re bolellang sona ka lerato la Molimo pele lefatše le thehoa?`

Molimo O ne A sa hloke libopuoa ho bontša lerato la Hae. Empa, ho ea ka semelo sa Hae sa lerato, Molimo O khethile ho hlōOa lefatše e be o kena likamanong tsa lerato le libopuoa.

Molimo ha A ea hlōla lefatše lena ka boithaopo feela ho fana ka lerato la hae le mohau, empa Molimo O tsoela pele ho rata batho ka ho rata ha hae, le kamora hore batho ba oele sebeng Edeneng, le kamora hore motho ka mong a etse sebe.

Kamora ho oela Edeneng, Adama le Eva ba ne ba se na tokelo ea ho tsoela pele ho phela le ho amohela lerato la Molimo. Empa Molimo, ea kakatletseng “lintho tsohle ka lentsoe la matla a hae” (Baheb. 1:3), ka lerato la hae le mohau o moholo li ile tsa tšoara maphelo a bona ’me li entse tsela ea ho boelanya motho le Molimo ka lerato. ’Me poelano eo e kenyeletsa le rona.

`Taba ea hore Molimo O ntse a tsoela pele ho fana ka lerato lefatšeng lena, A sa natse ho oa le bokhopo tse ho lona, e re bolellang ka lerato le semelo sa Hae? Ke joang ’nete ee e tlamehang ho etsa hore le rona re mo rate?`