---
title:  Lerato La Khakhi
date:  30/12/2024
---

Ketsahalo e otlang botsekeng ea lerato la Molimo bathong ba oeleng e fumanoa paleng ea Hosea. Molimo O ile a laela moporofeta Hosea, “‘E ea, o inkele mosali oa mofebi le bana ba bofebi, hobane lefatše le feba ka ho tlohela Jehova’” (Hosea. 1:2). Hosea le mosali oa hae ea sa tšepahaleng ba ne ba lokela ho ba thuto e tšoarehang ea lerato la Molimo bathong ba Hae, ho sa natsoe ho hloka botšepehi le bofebe ba semoea ba Iseraele. Ke hore, pale ea lerato la Molimo le fanoang ka bolokolohi ho ba sa tšoaneloeng ke lona.

Ehlile, ho sa natsoe botšepehi le lerato la Molimo, batho ba ile ba etsa bokoenihi khahlanong le Eena, nako ena kaofela. Ka hona, Mangolo a hlalosa Molimo e le morati ea sa lebohuoeng ke molekane oa hae ea sa tšepahaleng. O ratile batho ba Hae hantle ka botšepehi, empa ba mo tlotlolotse ba mo furalla ba sebeletsa melingoana e meng, ba mo utloisa bohloko haholo, ba tsoa selekane tlase, se bonahalang se keke sa loka le ka mohla.

`Bala Hosea 14:1–4. Ke sefe se bontšoang ke temana tsena ka lerato la Molimo le sa thekeseleng ho batho ba Hae?`

Kamora koluoa ea bokoenehi bo sa khaotseng ba batho ba Hae, Molimo O re “‘Ke tla folisa bokoenehi ba bona, ke ba rate ka ho ithatela ha ka’”. Lentsoe “bolokolohi” poleloaneng “‘Ke tla ba rata ka bolokolohi’” le tolokiloe lentoseng la Seheberu (nedabah), ho bontša se fanoang ka ho boikhethelo. Ke lona lentsoe le sebelisoang ha ho buoa ka likabelo tse etsuoang ka boikhethelo tšebeletsong ea tempele.

Hohle ka hara Hosea, le hohle Mangolong, Molimo O bontša boikitlaetso bo sa thekeseleng ba mohau bathong ba Hae. Le ha ba lutse ba ikela baratuoeng ba bang, ba roba litumellano tsa selekane, se bonahalang se keke sa hlola se loka, Molimo ka boikhethlo ba Hae A tsoela pele ho bontša lerato la Hae ho bona. Batho ba ne ba sa lokeloe ke lerato la Molimo; ba ne ba iphapanyelitse le ho latola tokelo efe kapa efe ea lona. Leha ho le joalo, Molimo A tsoela pele a ba fa lerato, ntle le ho betoa ke pelo. Mona le bakeng tse ling, Mangolo a hlalosa lerato la Molimo e le la boithaopo le bolokolohi.

`Batho ba bangata ba nka Molimo e le ’musi le moahloli ea hole ea bohale. Ke joang tšoantšiso ea Molimo ea tlontlolloang le ho nyelisoa joaloka molekane ea sa lebohuoeng e u thusang ho bona Molimo ka tsela e fapaneng? E fetola tsela eo u bonang likamano tsa hao le Molimo ka eona joang?`