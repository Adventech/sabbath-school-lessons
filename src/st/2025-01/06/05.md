---
title:  Molimo O Bakang?
date:  05/02/2025
---

Na Molimo A ka “baka”? Haeba ho joalo, e tlaba seo se bolelang? Re bone hore ha ho mohla semelo sa Molimo se fetohang. Leha hole joalo, tse ling tsa litemana tsa Bibele li buoa ka Molimo ea “bakang” kapa “ea lesang.” Bonyane ho batho, pako e kenyeletsa temoho ea phoso e entsoeng. Joale ho tla joang hore e be tse ling tsa litemana tsa Bibele le re Molimo O “oa baka”?

`Bala Exoda 32:14 u e bapise le Jeremia 18:4–10. U utloisisa eng ka tlhaloso tsena tsa Molimo ea “tlohelang”?`

Litemaneng tsena le tse ling tse ngata, Molimo O hlalosoa a tlohela kahlolo e le karabelo ea pako kapa ho kena lipakeng ha batho. Molimo O tšepisa hore, ebang batho ba ka furalla bobe ba bona, o tla tlohela likahlolo tsa bona. Taba ea hore Molimo O tlohela likahlolo ho arabela pako ea batho ke taba e teng hohle Mangolong.

`Bala Numemere 23:19 le 1 Samuele 15:29. Ke sefe se rutoang ke litemana tse malebana le hore na Molimo O “oa sokoloha” kapa “o oa tlohella”?`

Litemana tsena li hlakisa hantle hore Molimo “‘ha se motho hore A itatole’” (1 Sam. 15:29) hape “‘Molimo ha se motho hore O tle o etse leshano, kapa mor’a motho hore O tle O bake. Seo O se boletseng, na O keke oa se etsa na, seo O se rerileng, na O keke oa se phetha na?’” (Numere. 23:19). Bala u ipapisitse le likhaolo tse ling, litemana tsena li ka se nkoe li bolela hore Molimo ha A “tlohele” hohang, empa, li totobatsa ’nete ea hore ha a “tlohelle” kapa ho “baka” joaloka batho. Empa, Molimo O lutse a boloka litšepiso tsa Hae, ’me leha A ka fetola tsela e le karabo ea pako ea motho, kamehla O etsa seo ho latela molemo oa Hae le Lentsoe la Hae. Molimo O tlohella kahlolo hobane A arabela pako, hantle-ntle hobane semelo sa Hae se lokile, se setle, se lerato le mosa.

`Bohlokoa ba hore e be Bibele e bontša “ho tlohella” ho halalelang ke bofe? Sena sebontšang malebana le kamoo semelo sa Molimo se sa fetoheng kateng, re ipapisitse le taba ea hore Molimo O kena likamanong tsa ’nete tsa phapanyetsano, tse etsang phapano ho Eena?`