---
title:  Nahanisisa ka Botebo
date:  07/02/2025
---

Bala Ellen G. White, “Learo la Molimo ho Motho,” maq. 9–15, ho Katamelo ho Kreste.

“Lentsoe la Molimo le bontša semelo sa Hae. Eena ka Boeena o phatlalalitse lerato le qenehelo ea Hae e sa feleng. Ha Moshe a rapela, ‘mpontše khanya ea hao,’ Jehova O ile A arabela, ‘Ke tla hore molemo oohle oa ka o fete pela hao.’ Exoda 33:18, 19. Ke eona khanya ea Hae. Jehova O ile a feta pela Moshe ’me A re, ‘Ke ’Na Jehova, Jehova Molimo O mohau, O lereko, O liehang ho halefa, O tletseng mohau le ’nete, O hauhelang meloko e likete, O tšoarelang motho bokhopo le boikhantšo le sebe, O sa latoleng molato oa motho ea nang le oona.’ Exoda 34:6, 7. O lieha ‘ho halefa, O lereko haholo,’ ‘hobane O thabela mohau.’ Jonase 4:2; Mikea 7:18.

“Molimo O tlamelletse lipelo tsa rona ho Eena ka lintho-ntho tse sa baleheng leholimong le lefatšeng. Ka ntho tsa tlhaho, le tse tebileng tse bonolo tsa lefatše tseo pelo tsa batho li ka li tsebang, O batlile ho iponahatsa ho rona. Empa, tsena li bontša lerato la Hae, empa eseng hantle. Leha re fuoe mapaki ana kaofela, sera sa botle se foufalitse mahlo a batho, hore ba shebe ho Molimo ka tšabo; ba nahana O kotsi A sa tšoarele. Satane O eteletse batho pele batho ho nahana Molimo e le ntho e tiisitseng ’mele e batlang toka feela,—eo eleng moahloli ea khopo, ea sa tšeheng ka molato hohang. O taka ’Mopi e le ntho e shebeletseng ka mahlo a tletseng polelo ho lebella liphoso tsa batho, hore A ba potlakele ka kahlolo. E ne e le ho tlosa lefifi lena, ka ho bontša lefatše lerato la Molimo le sa feleng, Jesu A tlileng ho phela le batho.”—Ellen G. White, Katamelo ho Kreste, maq. 10, 11.

**Lipotso tsa Ho Qoqoa**

`Ke hobaneng ho le bohlokoa ho lemoha hore Khanya ea Molimoe tšoasellelitsoe le molemo oa Hae? Ke joang sena selokisang thuto-Molimo ea khanya, e toboketsang matla feela ntle le ho toboketsa lerato le semelo sa Molimo?`

`Na u se u kile oa belaella botle ba Molimo? Na ho na le motho eo u mo tsebang ea kileng a belaella molemo oa Molimo ka baka la kamoo ka nako tse ling batho ba reng ba rata Molimo ba itšoarang kateng, kapa feela ka baka la bobe bona bo teng lefatšeng? U sebelitse potso eo joang bakeng sa hau, ’me ke joang u ka khonang ho thusa motho ea loanang le taba ea botle ba Molimo? Sheba Thuto ea beke e tlang.`

`Ka sehlopheng, qoqang karabo ea potso ea Mantaha. Ke joang bo ’nete ba toantšano e kholo bo re thusang ho utloisisa bokhopo bohle bo teng ha joale?`