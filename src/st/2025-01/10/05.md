---
title:  Khosana (ea Nakoana) ea Fatše Lena
date:  05/03/2025
---

Lithutong tse fetileng re bone hore, ka hara ntoa ea ka lefatše lohle, Satane le baetsana ba hae ba fuoe matla a bohlokoa a nakoana lefatšeng lena, a nang le moo a fellang teng ho latela melao ea ntoa e sebelisoang.

Melao ena ea ntoa ha e khine ketso tsa sera feela—eleng Satane le bahlabani ba hae—empa e boetse e khina ketso ea Molimo ea ho felisa kapa ho loantša bobe boo (ha nakoana) bo oelang tlasa matla a sera. Kaha ha ho mohla Jehova A tla roba litšepiso tsa Hae, hona hoo A bileng A lumellana le melao e itseng ea ntoa—ka ho etsa joalo, A fa diabolose puso e nang le moeli ea nakoana—Molimo O khinne lik- etso tsa Hae tsa kamoso (empa A sa theoleng boleng ba matla A hae).

`Bala Johanne 12:31, Johanne 14:30, Johanne 16:11, 2 Bakorinthe 4:4, le Luka 4:6. Litemana tsena li ruta eng malebana le puso ea sera lefatšeng lee?`

Testamente e Ncha e hlahisa ho koebana ha mebuso, ’muso oa leseli le oa lefifi, moo lefifi le tsoang ho Satane le bokoenihi ba hae. Karolo ea thomo e n’e le ho hlola ’muso oa Satane: “Lebaka leo Mora Molimo A hlahileng ka lona, ke hore A felise mesebetsi ea Diabolose” (1 Johanne 3:8).

Leha hole joalo, ho na le “melao” e khinang seo Molimo A ka se etsang ka ho tšoana, A sala a tiile methehong e thehileng ’muso oa Hae. Meeli ena e keneyeletsa, bonyane (1) ho fa libopuoa bolokolohi ba khetho le (2) selekane sa melao ea ntoa, eo re sa e tsebeng ka botlalo, bonyane ha joale. Litšitiso kapa lithibelo tsena li na le khahlamelo e bohlokoa malebana le bokhoni ba Molimo ba ho fokotsa le/kapa ho motsula bobe hang hang lefatšeng lena. Ka hona, re bona bobe le ho tšoenyeha ho tsoelang pele, eleng se ka etsang hore batho ba bangata ba ipotse na Molimo O fela A le teng na, kapa na O motle. Leha hole joalo, hang ha re utloisisa likateng tsa toantšano e kholo, le meeli eo Molimo A ipehetseng eona hore na O tla sebetsana le bokhopo joang, mohlomong re ka qala ho utloisisa betetšana hore hobaneng lintho li le tjena—bonyane ho fihlela Molimo A hlola bokhopo qetellong.

`Taba ea hore Jesu O bitsa Satane “’musi” oa lefatše lena e thusa joang, bonyane, kutloisiso ea rona ea bobe bo teng lefatšeng ha joale? Ho khothatsa hakae ho tseba hore, ka ’nete, ke puso ea nakoana!`