---
title:  Lipehelo Tsa Tumellano
date:  01/03/2025
---

### Bakeng sa Thuto ea Beke ena Bala
Dan. 10:1–14, Tsen. 13:1–8, Jobo 1:1–12, Jobo 2:1–7, Johanne 12:31, Johanne 14:30, Mareka 6:5, Mareka 9:29.

> <p>Temana ea Khopolo</p>
> “Ea etsang sebe ke oa Diabolose, hobane Diabolose o etsa sebe e sale ho qaleng. Lebaka leo Mora Molimo A hlahileng ka lona ke hore a felise mesebetsi ea Diabolose” (1 Johanne 3:8).

Tlhaloso e matla e bontšang tlhaho ea ntoa ea ka lefatše lohle e ka fumanoa ho 1 Marena 18:19–40, Elia thabeng ea Karmele, moo Molimo A senolang “melingoana ea lichaba ea ’motoana.” Leha ho le joalo, ho na le se sengata se etsahalang lekunutung ka “melingoana” ena, ke hore empa e le maiqapelonyana feela a bahetene. Ka holimo ho melingoana ena eo lichaba tse pota-potileng Iseraele li neng li nahana hore li’a e khumamela, ho ne ho e na le ho hong.

“‘Ba hlabetse batemona, bao eseng Molimo, le melimo eo ba neng ba sa e tsebe, melimo e mecha e tsoang ho hlaha, eo bo ntata bona ba sa kang ba e tšaba’” (Deut. 32:17). Pauluse oa tlatseletsa, “lintho tsena bahetene ba li hlabelang aletareng, ba lihlabela matemona, eseng Molimo, ’me ke hana hore le ka jesana le batemona” (1 Bakor. 10:20).

Kamora “melingoana” ena ea bohata ea lichaba, ka hona, e ne e le matemona a ikhakantseng. Sena se bolela hore litemaneng tsohle Mangolong, tse buoang ka borapeli ba litšoantšo le melingoana ea lichaba ke litemana tsa “ntoa ea ka lefatše lohle.”

Ka tsebo ena, ’moko oa ntoa ea ka lefatše lohle o utloisisoa betere. ’Me ’nete ena e na le tšusumetso e kholo bakeng sa ho utloisisa tlhaho ea ntoa ena le kamoo e chabisang leseli kateng bothateng ba bokhopo.