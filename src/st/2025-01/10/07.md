---
title:  Nahanisisa ka Botebo
date:  07/03/2025
---

Bala Ellen G. White, “The Power of Satan,” maq. 341–347, ho Testimonies for the Church, vol. 1.

“Motho ea oeleng ke motšoaruoa oa Satane oa semolao. Thomo ea Kreste e ne e le ho mo pholosa matleng a sera sena sa hae se seholo. Ka tlhaho, motho o lemaletse ho latela litlhahiso tsa Satane, ’me a ka se hlole sera sena se kotsi ka katlaho ntle le hore Kreste, mohloli ea matla, a lule ka ho eena, A buse litakatso tsa hae le ho mo fa matla. Ke Molimo feela ea ka notlang a Satane. O solla le ho ea holimo le tlase hohle lefatšeng. Ha ho mohla a panyang hohang, ha a batle ho fetoa ke motsotsoana feela oa ho timetsa meea. Ho bohlokoa hore batho ba Molimo ba utloisise sena, hore ba khone ho phema maraba a hae. Satane o lokisa thetso tsa hae, hore ha a itokisetsa tlhaselo tsa ho qetela khahlanong le batho ba Molimo, ba se ke ba lemoha hore ke eena. 2 Bakorinthe 11:14: ‘’Me ha se ho le makatsang, etsoe Satane le eena a ikhakanyana ka sebopeho se kang sa lenyeloi la leseli.’ Leha meea e meng e thetsehileng e re Satane ha a eo, o ba entse batšoaruoa, ’me o ba sebelisa haholo. Satane o tseba hantle, ho feta bana Molimo, matla ao ba nang le oona ha ba le ho Kreste. Ha ka boikokobetso ba kopa thuso ea Mohloli ea matla ’ohle, ea fokolang ka ho fetisisa o lumela ’neteng, a itšetleha ho Kreste ka matla, a ka atleha ho thibela Satane le makhotla a hae kaofela. O masene hona hoo hore a ka tla ka sebete a sa ipata, ha a tlisa liteko; hobane MoKreste ea ntseng a otsela a ka tšoana a tsoha, e be o itšetleha ka Mopholosi ea matla ea hlolang. Empa o tla ka lenyele, e be o sebetsa ka bana ba sa mameleng ba reng baa halalela.”—Ellen G. White, Testimonies for the Church, vol. 1, leq. 341.

**Lipotso tsa Ho Qoqoa**

`Ho bolelang ho ba “motšoaruoa oa satane oa semolao”? Na sena sebolela hore Satane a ka iketsetsa borata ka batho? Ebang ho se joalo, hobaneng? Ke joang sena seka amanang le seo re ka se bitsang “melao ea ntoa” ntoeng ea ka lefatše lohle?`

`Hobaneng ha Molimo A ka fa Satane matla ntoeng ea ka lefatše lohle, leha e ba ke ha nakoana? Sena sere bolellang malebana le kamoo Molimo A lekang ho arabela qoso tsa satane kateng?`

`U arabela batho joang, le bona BaKreste, ba hanang hore Satane o tenge le ntho e phelang? Leha re ka sitoa ho netefatsa boteng ba Satane, ke bopaki bofe boo u ka bo bokeletsang bo ka thusang motho ea thetsehileng haholo feela?`