---
title:  Drakone ea Tšenolo
date:  03/03/2025
---

Kutloisiso e akaretsang, e malebana le babusi ba liphahameng ntoeng ea ka lefatše lohle e phuthetsoeng bukeng ea Tšenolo, moo diabolose a bontšoang e le “drakone e kholo” e loantšang Molimo le ho “thetša lefatše lohle” (Tsen. 12:9).

`Bala Tsenolo 13:1–8. Sena sere bolellang malebana le hore na ka molao, drakone o fella kae?`

Drakone (Satane) ha e loane le Molimo feela (Tsen. 12:7–9) empa le bahlanka ba Molimo (mohlala, Tsen. 12:1–6), empa e bontšoa e le ’musi ea kamora mebuso ea lefatše ea hlorisang batho ba Molimo mengoaheng eohle.

Drakone “ea fa sebata se nyolohang leoatleng. . . matla, terone, le borena bo boholo” ba eona (Tsen. 13:2; bapisa le Tsen. 13:5; Tsen. 17:13, 14). Sebata sena se tsoang leoatleng “se fuoa molomo o bolelang litaba tse kholo le linyefolo, ’me sa fuoa matla a ho loana ka likhoeli tse mashome a mane a metso e ’meli” (Tsen. 13:5). Ka hona, Satane (drakone) e fa sebata matla le puso e kholo (matla a lefatše a tsoakileng bolumeli le polotiki). Matla ana a sebelisoa ho leka ho ikhapela khu- mamelo e etsetsoang Molimo. Sebata se nyefola lebitso la Molimo; se boetse se loana, le ho hlola, bakhethoa ba Molimo (bahalaleli), bonyane nakoana. Matla ana molao lefatšeng lohle se a fuoa ke drakone, eona e lalasang lefatšeng lena.

Empa, ho na le meeli e hlakileng ho Satane le makhotla a hae, e kenyeletsang meeli ea nakoana. “‘Thabang ke hona maholimo le lona ba ahileng teng. Ho mali- mabe lona ba ahileng lefatšeng le leoatleng! Hobane Diabolose o theohetse ho lona, a halefile hampe, ka ho tseba hore nako ea hae ha e sa le kae.’” (Tsen. 12:12).

Satane “o oa tseba hore nako ea hae e khutšoane” (Tsen. 12:12), ’me ketsahalo tse hlalosoang ho Tšenolo li etella-pele nako ea boporofeta, eleng se bontšang moeli o hlakileng (sheba Tsen. 12:14, Tsen. 13:5) pusong ea matla ana a lišila.

Ehlile, Qetellong ke Molimo ea hlolang. “‘Molimo O tla hlakola meokho eohle mahlong a bona; lefu ha le sa tla hlola le e ba teng, ’me ha ho sa tla ba masoabi, leha e le ho bokolla, kapa, hobane tsa pele li fetile.’” (Tsen. 21:4).

`Ho sa natsoe hore na ho thata ha kakang ho rona ha joale, qetellong botle bo tla hlola ka ho sa feleng. Hobaneng ho le bohlokoa hore le ka mohla re se lebale tšepiso ee e monate-nate?`