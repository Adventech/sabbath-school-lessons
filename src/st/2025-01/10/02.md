---
title:  Tiehiso ea Lenyeloi
date:  02/03/2025
---

Joalokaha re bone, “melingoana” ea bohata, ea chaba tse ling e n’e le matemona a ikhakantseng. ’Me kae kae re bona bopaki ba hore matemona a busang libakeng tse phahameng ka nako tse ling a kamora babusi ba lefatše. Le barumuoa ba Molimo ba manyeloi ka nako tse ling ba ka thibelloa ke matla a sera.

`Bala Daniele 10:1–14, o tsepamisitse maikutlo haholo temaneng ea 12 le 13. Ke sefe se rutuoang ke litemana tsena se bohlokoa ntoeng ea ka lefatše lohle? U utloisisang ka hore lenyeloi le romiloeng ke Molimo le “hanyetsoa” matsatsi a mashome a mabeli le motso o mong?`

Ho tla joang hore e be lenyeloi le romiloeng ke Molimo le ka “hanyetsoa” beke tse tharo kaofela? Molimo ea ‘ohle O na le matla a ho araba Daniele hang-hang—ke hore, ebang A ratile. Ebang A sebelisitse matla A Hae ho etsa joalo, O ne A ka etsa hore lenyeloi le iponahatse ho Daniele hang-hang. Empa, lenyeloi le romiloeng ke Molimo le ile la “hanyetsoa” ke khosana ea ’muso oa ba Persia” beke tse tharo kaofela. Ho etsahala eng moo?

“Gabariele o ile a loana le matla a lefifi beke tse tharo, a leka ho thibela tšusumetso tse teng kelellong ea Seruse. Sohle seo leholimo le ka se etsang bakeng sa batho ba Molimo se ile sa etsoa. Qetellong tlholo ea fumanoa, matla a sera a ile a beoa taolong ka matsatsi ‘ohle a Seruse, le ka matsatsi ’ohle a mora hae Khambuse.”— Ellen G. White, Prophets and Kings, leq. 572.

Hore ntho e tjena e etsahale, Molimo Ha A loke ho sebelisa matla A hae kaofela. Sera se lokela ho fuoa matla le tokolohonyana tse itseng, tse ke keng tsa tlosoa ke ho nkuoa ke maikutlo feela, empa tse nang le meeli e tsejoang ke mahlakore ’ohle (likateng tsa eona ha rea li fuoa). Ho bonahala ho tlameha ho ba le meeli ntoeng ea ka lefatše lohle hona hoo le manyeloi a Molimo a sebetsang tlasa eona, eo re tla e bitsa “Melao ea ntoa” Thutong a latelang.

Ka mokhoa o itseng, ho utloisisa meeli ena ho ka ba bonolo ebang re utloisisa taba ena, eo re seng re buile ka eona, ea hore Molimo O sebetsa ka lerato feela, lerato, eseng likhoka, ke motheo oa ’muso oa Hae. Taba ena, hore Molimo O sebetsa feela ka metheo e kollang leratong, e ka re thusa ho utloisisa toantšano e kholo betere.

`Ke joang u bileng le maiphihlelo a ho sebetsa tlasa meeli ea lerato feela eseng likhoka? Ke lithuto life tseo u ileng oa ithuta tsona malebana le meeli ea matla?`