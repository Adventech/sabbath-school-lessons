---
title:  “Oho, Morena, Ho fihlela Neng?”
date:  09/02/2025
---

Bothata ba bokhopo ha bo buuoe feela maemong a mehla ea kajeno, empa le Mangolong.

`Bala Jobo 30:26, Jeremia 12:1, Jeremia 13:22, Malakia 2:17, le Pesaleme ea 10:1. Ke joang litemana tsena li tlisang bothata ba bokhopo ka pele-pele maiphihlelong a batho?`

Litemana tsena li tlisa lipotso tse ’maloa tseo re ntseng re e na le tsona le kajeno. Hobaneng ha ho bonahala e ka ba etsang bobe baa atleha, le ba etsang bobe ba imona menoana ke hona, leha e ba e se kamehla, empa ho ba khotsofatsa ho lekana? Hobaneng ba lokileng ba sotleha hakaale-kale? Molimo O kae ha bobe bo etsahala? Hobaneng ka nako tse ling Molimo A bonahala A le hole le rona, kapa A ipatile?

Hore na re ka reng ka lipotso tsena le bothata ba bokhopo ka kakaretso, re etse bo ’nete ba hore ha re nyenyefatse bokhopo. Ha rea lokela ho leka ho rarolla bothata bona ka ho nyenyefatsa mofuta, kapa boholo ba bobe bo lefatšeng. Bobe ke ntho’e mpe-pe—ebile Molimo O bo hloile hofeta kamoo re bo hloileng kateng. Ka hona, re ka kenella sellong sa phohomela se utloahalang Mangolong ’ohle e le karabo ea bobe bo bongta le ho hloka toka lefatšeng: “Oho Morena, ho fihlela neng?””

`Bala Mattheu 27:46. U utloisisa mantsoe aa a Jesu joang? A bontša eng melebana le kamoo bobe bo ileng ba thetsa pelo ea Molimo kateng ka mekhoa e hlollang?`

Sefapanong, Jesu ka Boeena O ile a etsa potso: “‘Molimo oa ka, Molimo oa ka, U ntahletseng na?’” (Matt. 27:46). Mona hantle, re bona hore Molimo o thetseha ke bobe, eleng ’nete e hlollang eo re e bonang ho hlokofaleng le lefu la Kreste sefapanong, moo bokhopo bohle bo lefatšeng bo ileng ba oela holima Hae.

Empa le hona mona tšepo e teng. Seo Kreste A se entseng sefapanong se hlotse mehloli ea bokhopo, Satane, ’me qetellong se tla felisetsa bokhopo ruri. Jesu O qotsitse mantsoe ana Pesalemeng ea 22:1, Pesaleme ena e qetella ka tlholo.

`Sefapanong, Jesu O ile A shebela pele tšepong eo, ka nako eo, A neng A sa e bone. Ke joang re ka ikhothatsang ka maiphihlelo ao A Hae le nakong eo le rona re sa boneng tšepo maphelong a rona?`