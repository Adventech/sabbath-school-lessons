---
title:  Molumeli ea Nang le Khoao
date:  11/02/2025
---

Ho Esaia 55:8, 9, Molimo O re “‘Hobane mehopolo ea ka ha se mehopolo ea lona, litsela tsa ka ha se litsela tsa lona, ho bolela Jehova. Empa joalo ka ha leholimo le phahame holimo ho lefatše, litsela tsa ka li phahame joalo holimo ho litsela tsa lona, le mehopolo ea ka holimo ho mehopolo ea lona.’”

Mehopolo ea Molimo e phahametse ea rona hona hoo. Re sitoa feela ke ho nahana ka malepa a leano la Molimo bakeng sa lefatše. Ka hona, re lokela ho ba boemong boo re tsebang hore na mabaka a Molimo ke afe a ho etsa seo A se etsang kapa seo A sa se etseng maemong a fapaneng?

E ’ngoe ea tsela tsa ho sheba bothata bona ba bobe, e ipapisitseng le hore na re tseba hanyenyane hakae, e bitsoa “BoKreste bo nang le khoao.” Motho ea tjena o lumela hore Molimo O na le mabaka a utloahalang a ho etsa kamoo A bonang kateng, empa, ka baka la tsebo ea rona e fokolang, re se lebelle ho iphumana re le maemong ao re tsebang hore na mabaka ao ke afe. Molumeli ea nang le khoao o na le khoao malebana le bokhoni ba motho ba ho tseba kapa ho utloisisa mabaka a Molimo hantle, malebana le bokhopo lefatšeng lena. Taba ea hore feela motho a ke se bone, mohlala, likokoana-hloko tse fofang moeeng ha ho bolele hore ha hona likokonyana tse fofang moeeng. Taba ea hore e be motho ha a tsebe hore na mabaka a Molimo ke afe ha e bolele hore Molimo ha A na mabaka a molemo.

`Bala Pesaleme 73. Mopesaleme o atamela bobe le ho hloka toka tse mo pota- potileng joang? U bona eng e fetolang kutloisiso ea hae?`

Mopesaleme o ne a tšoentsoe ke bobe bo lefatšeng haholo haholo. O ile a sheba pela hae ’me a bona ba khopo ba atleha. Sohle se ne se bonahala se sa loka, se se na toka. O ne a hloka likarabo tseo a ka fanang ka tsona. A ipotsa hore na ho na le thuso ho lumela ho Molimo. Ho fihlela, a sheba ka sehalalelong.

Sehalalelo se fana ka karolo ea senotlolo sa bothata ba bobe—eleng, ho lemoha hore ho na le moahloli ea lokileng ea tla tlisa toka le kahlolo ka nako ea Hae.

`Ke joang kutloisiso ea Baleti ea kahlolo le thuto ea sehalelelo li chabisang leseli bothateng ba bokhopo? Na hoa u thusa ho tseba hore, leha re e na le lipotso-potso ha joale, litlhaloso tse feletseng tsa nalane le likahlolo tsa Molimo tse lokileng li tla bonahatsoa qetellong?`