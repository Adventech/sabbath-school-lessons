---
title:  Ho Sireletsa Bolokolohi ba Khetho
date:  12/02/2025
---

Leha se le sengata seo re sa se utloisiseng ka menahano le tsela tsa Molimo, Mangolo a hlalosa tse ling tsa lintho tse ka re thusang ho araba bothata ba bobe. E ’ngoe ea ntho tse ka re thusang ho arabela mabaka a utloahalang a bothata ba sebe e bitsoa Ho sireletsa Bolokolohi ba Khetho.

Ho Sireletsa Bolokolohi ba Khetho ke kutloisiso ea hore bobe ke litholoana tsa ho sebelisa tlholeho ea Bolokolohi ba khetho hampe. Ka hona, Molimo h’a lokela ho beoa molato ka boteng ba bokhopo, hobane bokhopo ke litholoana tsa ha libuoa li sebelisa bolokolohi ba boikhethelo boo li fuoeng ke Molimo. Empa feela, hobaneng, Molimo A ka fanang ka bolokolohi boo? Ke ka hona, C. S. Lewis a kileng a re “bolokolohi ba khetho, leha bo etsa hore bobe bo etsahale, e boetse ke bona feela bo etsang hore lerato kapa molemo li be monate. Lefatše la liroboto—tsa mechini—ho ne ho ke ke keng ha eba le tlhoko ea ho hlōla. Thabo e entsoeng ke Molimo bakeng sa lipuoa tsa Hae tse maemong a holimo, ke thabo ea ho ba le bolokolohi, ka boikhethelo, ho momahana le Eena le ba bang. ’me ba tlameha ho lokoloha hore ba etse seo.”—Mere Christianity (New York: MacMillan, 1960), leq. 52.

`Bala Genese 2:16, 17. Kolokolohi ba khetho bo neng bo neiloe Adama le Eva?`

Hobaneng u ba laela ntle le hore taba ea pele, ba na le matla a boikhethelo? Adama le Eva ba ile ba ja tholoana e thibetsoeng, ho tloha mohlang oo, lefatše la rona la nyeunya bobe. Ho Genese 4, khaolo e latelang ea ho oa, re bona litholoana tse bosula tsa sebe polaong ea Kaine ea bolauoang ke ngoana bo. Pale ea ho oa e hlalosa kamoo tšebeliso e mpe ea matla a khetho e tlisitseng sebe le bokhopo nalaneng ea polanete ea rona.

Hohle Mangolong, re bona bo ’nete ba matla a khetho. (Sheba Deutr. 7:12, 13; Josh. 24:14, 15; Pes. 81:11–14; le Esa. 66:4.) Tsatsi le leng le leng la ho phela ha rona, joang kapa joang, le rona re sebelisa bolokolohi ba khetho boo re bo fuoeng ke ’Mopi oa rona. Ntle le matla a khetho, re ke keng ra ba batho ba bonahalang. Re ne re tla ba ntho tse kang mechini, kapa tsona li roboto tse senang kelello.

`Feme ea Sony e entse roboto ea ntja, e bitsoang Aibo. E shebahala joaloka ntja ea ’nete, empa ha e kule, ha e be le matsetse, ha e lome, ha e entoe, ha e foforehe boea, na u ka chenchisa ntja ea hau e nang le nama le mali ka Aibo? Haeba che, ke joang khetho ea hao e u thusang ho utlisisa hore na hobaneng Molimo A re entse re le tjee, re e na le bolokolohi ba khetho—A sa natse kotsi tse ka bang teng?`