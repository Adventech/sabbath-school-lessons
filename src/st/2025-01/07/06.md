---
title:  Lerato le Bokhopo?
date:  13/02/2025
---

Molimo O file libopuoa bolokolohi ba khetho hobane bo ea hlokeha bakeng sa lerato; tšebeliso e mpe ea matla ana a khetho ke mohloli oa bobe. Hape, ho sala potso tse ngata. Molimo O lumella bobe (nakoana), ha ka nqena a bo hloile haholo, hobane ho tlosa khonahalo ea bona e ka ba ho tlosa lerato, ’me ho bo felisa kapele ho ka senya botšepehi bo hlokehang leratong.

“Lefatše le ne le tletse lefifi ka baka la ho se utloisise Molimo. Hore seriti se lerootho se boele se bonesoe, hore lefatše le khutlisetsoe ho Molimo, matla a a Satane a thetso a ne a tlameha ho ranthanngoa. Sena se ne se keke sa etsoa ka likhoka. Likhoka ha li nyallane le metheo ea ’muso oa Molimo; O ipatlela ho sebeletsoa la lerato feela; ’me lerato ha le qobelloe; ha le fumanoe ka likhoka kapa matla a mponyane. Lerato le tlisoa ke lerato feela. Ho tseba Molimo ke ho mo rata, semelo sa Hae se tlameha ho bonahatsoa, ho fapana le semelo sa Satane.”—Ellen G. White, Eo Bohle Esale ba mo Nyorela, leq. 22.

Ntle ho bolokohi ba boikhethelo, ho ke se be le lerato, ’me haeba Molimo O lerato, hooa hlaka hore ha ho kamoo Molimo A ka hatellang lerato kapa bolokolohi bo hlokehang hore lerato le be teng. Hape motho a ka nahana hore, ebang re ne re ka tseba qetello pele e qala, joaloka Molimo, re ne re keke ra batla hore A tlose tokoloho ea rona. Ho feta mona, ke mang ea ka ratang ho phela lefatšeng le se nang lerato?

`Bala Baroma 8:18 le Tsenolo 21:3, 4. Ke joang litemana tsena li ka re fang sebete sa ho tšepa botle ba Molimo, ho sa natsoe bobe bohle bo tletseng lefatšeng la rona?`

Leha mahlo a ka sitoa ho phunyeletsa hara lefifi, Molimo A ka bona qetello e sa qala. Hape A ka bona tlōtla ea ka ho sa feleng e tšepisitsoeng bohle ba behang tumelo ea bona ho Jesu. Ho ea ka Baroma 8:18, “ke mpa ke lekanya hore mahlomola a mehla ea joale ha a tšoanele ho lekanngoa le khanya e tlang ho bonahala ho rona.” Na re na le tumelo le tšepo ea ho lumela tšepiso ee e hlollang?

E ’ngoe ea ntho tse halalelang haholo, eo eleng motheo, e ne e le lerato, le bolokolohi bo bopelletsoeng le lerato, ho e na le ho re tima eona, Jesu O ile A tseba hore e tla mo isa sefapanong, moo A tla hlokofatsoa haholo-holo fela. Empa leha ho le joalo, a re fa bolokolohi bona, A tseba hantle hore e tlo mo qosa haholo. Hobaneng taba ee e le bohlokoa hore re lule re e nahana kamehla?

`Ke joang ho beha ka kelellong, taba ea hore Molimo O re fa bolokolohi ba khetho e ka re thusang ho re sireletsa tabeng ea ho nahana hore sohle se etsahalang ke thato ea Molimo?`