---
title:  Mohloli oa Toantšano Leholimong
date:  25/02/2025
---

Genese 1–3 feela e bontša hore bobe bo bile teng pele ho ho oa ha Adama le Eva. Ka hona, “bobe” bo ne bo se bo ile ba itlhahisa ka lebitso la sefate sa tsebo ea botle le bobe” (Gen. 2:9, 17). Ke mona moo noha e qosang Molimo ka hore O leshano, ha ’nete e le hore, eena noha, o leshano. Boteng ba noha (Tsen. 12:9), le mashano a hae, ho bontša bo ’nete ba bokhopo moo. Ka hona, le Edene pele ho ho oa, re bona boteng ba bobe.

`Bala Ezekiele 28:12–19 u ipapisitse le Exoda 25:19, 20. Tlhaho ea ho hoa libopuoa tsena ke efe?`

Ho ea ka khaolo ena, qaleho ea bobe le toantšano e kholo ea ka lefatše lohle li qalile leholimong.

Pele ho ho oa, sebopuoa se ileng sa tsejoa e le Satane e ne e le kerubime e ikhukhumelitseng. Ka ntle le ho bonoa e le kerubime, “‘u iponahalitse hoba u phethehile, u no u le bohlale u phethehile ka botle’” hape “‘u le Edene, tšimong ea Molimo’” (Ezek. 28:12, 13). Taba tsena tse peli li ka se buoe ka morena oa Tire (kapa motho ofe kapa ofe). Ka hona, rea tseba hore mona re fuoe leseli la ho oa ha Lusifera.

`Bala Esaia 14:12–15. Ke leseli lefe le tlatseletsang le tlisoang ke tsona malebana le qaleho ea toantšano e kholo?`

Ho latela Esaia 14, Lusifera o ile a khetha ho iphahamaisa a iketse Molimo. Temana ena e tlaletsa seo re se boneng ho Ezekiele 28, hore “pelo ea hao e ne e ikhohomositse” ka baka la “botle ba hao” (Ezek. 28:17), eleng se neng se lokela ho mo etsa hore a rorise Molimo ea mo entseng a be motle. Empa, o ile a ikhohomosa. E mpe ho feta, boikhohomosong bona ba hae, o ile a tsoa letšolo ho batla ho nka sebaka sa Molimo le ho mo senya lebitso. Lentsoe la Seheberu bakeng sa “khoebo” ho Ezekiele 28:16 ho ka boela ha bolela “ho senya lebitso,” eleng se bontšang kamoo Satane a tla sebetsa kateng khahlanong le Molimo, le khahlanong le rona.

`Re utloisisa taba ea hore Lusifera, ea oeleng, qalong “o ’nile a tsamaea ka metsamao e phethehileng . . . ha e sale u hlaha, ho fihlela bokhopo bo fumanoa ho uena” (Ezek. 28:15)? Sebopuoa se phethehileng se ka oela joang ntle le hore “ho phetheha” ho ne ho kenyeletsa bolokolohi ba boikhethelo?`