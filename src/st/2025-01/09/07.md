---
title:  Nahanisisa ka Botebo
date:  28/02/2025
---

Bala Ellen G. White, “Qaleho Bokhopo,” maq. 492–504, ho Toantšano e Kholo.

“Mangolong ha ho ntho e rutoang ka ho hlaka joalo ka ea hore Molimo ha a jare molato oa ho kena ha sebe; le hore ha ho ea ka haeba le ho hula mohau o halalelang hang-hang, ha ho ho fokola ha letho ’musong o halalelang, tse neng li ka etsa hore bokoenihi bo ropohe. Sebe ke mosenyi, ha hona lebaka le ka fanoang la boteng ba sona. Ke sephiri, ha se hlalosehe; ho se behela mabaka ke ho se buella. Ebang

[Satane] a ile a tlosoa hang-hang, ba ka be [ba phelang leholimong le mafatšeng a mang] ba sebeletsa Molimo ka tšabo eseng bithatelo. Tšusumetso ea mothetsi e ka be e sa motsuloa ka metso, kapa oona moea bokoenihi o ntsitsoe ka metso. Bobe bo tlameha ho lumelloa ho hlahella. Molemong oa maholimo le matše ’ohle mengoaheng e sa feleng Satane o lokela ho tiisa maano a hae ka botlalo, hore taelo tsa hae khahlanong le ’muso o halalelang li bonoe hantle tlasa leseli la ’nete ke libopuoa tsohle, le ho re toka le mohau oa Molimo, le molao oa Hae o sa fetoheng li lule li bonoa kamehla le mehla ntle le khoao.”—Ellen G. White, The Great Controversy, maq. 492, 493, 499.

**Lipotso tsa Ho Qoqoa**

`Batho ba bangata ba ipotsa hore na sebopuoa se senang sebe joaloka Lusifera se ka etsa sebe khetlo leo la pele. Hobaneng ha sebe e le “misteri” hape “se sa hlalosehe” hakale? Ke joang re ka hlalosang sebe sheba sa pele ntle le ho se emela kapa ho se buelella? Ke ho re, hobaneng ho hlalosa tlhaho ea sona ho ka tšoana le ho se emela?`

`Hobaneng Molimo A sa ka A timetsa Satane hang-hang? Hobaneng bobe “bo ile ba lumelloa ho hola”? Ke joang sena “se leng molemong oa maholimo le lefatše mengoaheng e se nang bofelo”?`

`Hobaneng ho le bohlokoa ho utloisisa hore ntoa e pakeng tsa Molimo le Satane ha se ea matla a lipotongoane, empa ke ea mofuta o sele? Ke hobaneng ha taba ea ntoa e holima semelo e utloahala ho feta ntoa ea matla a mponyana?`

`Ke joang kutloisiso ea tlhaho ea ntoa ho tlosang lesira, ha re buoa ’nete, ka tsela tseo bophelo ba hao e ka bang setšoantšo sa ntoa ea ka lefatše lohle? Ke joang bonang maiphihelo a bo ’nete ba ntoa ee bophelong ba hao? Ke joang u ka arabelang ka ho phela ka mokhoa o bontšang hore na u hlakoreng lefe?`