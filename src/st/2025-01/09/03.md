---
title:  Qaleho ea Toantšano e Lefatšeng
date:  24/02/2025
---

Potso e tšoanang le e setšoantšong—malebana le hore hobaneng ho e na le peo e mpe empa Monga tšimo a jetse e ntle feela—ke potso e ’ngoe le eona: haeba Molimo o entse lefatše le le letle-tle, joale bobe bo fihlile joang moo?

`Bala Genese 1:31. Mantsoe a Molimo a senola sefe malebana le maemo a tlholeho nakong eo Molimo A qetang ho hlōla tsohle, ’me ke hobaneng ha potso e le bohlokoa?`

Ho latela Genese 1:31, ha Molimo A qeta ho hlola lefatše, le ne “le le letle haholo.” Genese 1, ha ho tholenyana ea bobe ho hang fats’enganenteng ena e entsoeng ke Molimo. Joale, Diabolose o tlile ho ba karolo ea maiphihlelo a batho joang?

`Bala Genese 3:1–7. Sena sere bolellang malebana le kamoo bobe bo keneng lefatšeng? See se chabisa leseli le fe malebana le boleng ba toantšano e kholo? (Sheba le Tsen. 12:7–9.)`

Paleng ena, re bona mashano malebana le semelo sa Molimo a etsoang ke noha, eo ho thoeng ke diabolose hantle (“noha eo ea khale” ho Tsenolo 12:7–9. Noha e qala pele ka ho tlisa potso ho tlisa pelaelo molaong oa Molimo, e batla e fetola se neng se laetsoe ke Molimo ka potsong ena ea eona. E be, ka ho otloloha, noha e qholotsa se builoeng ke Molimo, e re ho Eva, “‘Ha e le ho shoa le keke la shoa’” (Gen. 3:4).

Bobeling bona, pakeng tsa Molimo le noha, hona le ea thetsitseng Eva, eo joale a neng a tobane le qholotso ea hore na o lumela seo a se bolelletsoeng ke Molimo kapa ke noha na.

Mona le kae kae Mangolong, tlhaho ea ntoa ena e holima hore na ke eng kapa ke mang eo re mo lumelang, eleng taba e e amanang le lerato. ’Me seo ke hobane tumelo tsa hao ka motho, seo motho eo a leng sona, le hore a ka tšepahala, e ama taba ea hore na u tla rata le ho tšepa motho eo, le ho re, maemong ana, u mamele seo a u bolellang sona.

`Bala Genese 3:15. Polelo ea Molimo ho noha ea hore peo ea mosali, ho bontša Mesia, e tla khoba hlooho ea noha hangata e nkoa e le evangeli ea pele (proto- evangelium) Mangolong. Ke joang sena setoboketsang bo ’nete ba toantšano ha se boela se re fa tšepo hara eona?`