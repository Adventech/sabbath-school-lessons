---
title:  Ke Ketso ea Sera
date:  23/02/2025
---

`Bala Mattheu 13:24–27. Setšoantšo sena sere thusa ho utloisisa bobe bo lefatšeng la rona joang?`

Jesu O pheta pale ea monga polasi ea lemang peo e ntlafalitsoeng tšimong ea hae. Leha ho le joalo, mofoka oa hlaha hara koro. Bahlanka ba hae ha ba bona sena ba ’motsa, “‘“Morena, ha re re u ne u jalile peo e ntle tšimong ea hau? Na mofoka oo e o nkile hokae?”’” (Matt. 13:27). Potso ena e tšoana hantle le e lulang e botsoa le kajeno malebana le bothata ba sebe: haeba Molimo O entse lefatše le le letle-tle, hobaneng ho e na le bobe ho lona?

`Bala Mattheu 13:28–30 u ipapisitse le leseli la tlhaloso ea Kreste ho Mattheu 13:37–40. Ke joang sena seboetseng se chabisa tlhaho ea ntoa ea ka lefatše lohle?`

Mohiri o arabela bahlanka ba hae: “‘“Ke ketso ea sera”’” (Matt. 13:28). Hamora Jesu O bontša ha “‘ea jalang peo e ntle’ ” e le “‘Mor’a Motho,’” eleng Jesu ka Boeena (Matt. 13:37), ’me O hlalosa hore “tšimo ke lefatše” (Matt. 13:38), le hore “‘sera se jetseng’” mofoka ke “‘Satane’” (Matt. 13:39), ho hlakisa toantšano e kholo pakeng tsa Kreste le Satane hantle. Hobaneng ho e na le bobe lefatšeng? Bobe ke litholoana tsa sera (Diabolose) ea loantšang Morena. “‘Ke ketso ea sera’” (Matt. 13:28).

Leha hole joalo, karabo ena e qholotsa potso e latellisang, “‘Na ha u rate ha re ea kha mofoka oo na?’” Ka mantsoe a mang, hobaneng u sa motsule bobe bohle hang- hang?“ ‘“Che,”’” Morena a arabe, “‘“le ka tšoha le fothola le eona koro. Li leseng tse peli, li hole hammoho, ho be ho fihle kotulo”’” (Matt. 13:29, 30; bapisa le Mareka 4:29). Ho ea ka setšoantšo, Qetellong Molimo O tla felisa bobe, empa ho bo motsula kapele ho ka tlisa tšenyo e kholo e ke keng ea lokiseha e ka amang botle.

`Tse ling tsa likotsi tsa ho leka ho fothola mofoko hara koro hona joale ke life? Ka nako e tšoanang, ke hobaneng ha sena se bolela ho iphanyetsa bokhopo boo re kopanang feela?`