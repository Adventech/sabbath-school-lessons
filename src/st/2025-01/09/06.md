---
title:  Tlhaho ea Ntoa e ka Lefatše Lohle
date:  27/02/2025
---

Re bone tse ling tsa likhaolo tse rutang ka ntoa ea ka lefatše lohle pakeng tsa Molimo le Satane. Empa ke joang ntoa e joalo e ka etsahalang? Na ho na le motho kapa ntho e ka loantšang Molimo O matla ‘ohle? Haeba ntoa ea ka lefatše lohle e ne le holima matlanyana feela, e ka be e ile ea fela le pele e qala. E tlameha e le ea mofuta o mong. Ho joalo, Mangolo a bontša hore qhoebeshano ena ke khang e holima semelo sa Molimo—ntoa e holima qoso tse senyang Molimo lebitso tse etsoang ke diabolose, ho re (hara tse ling) Ha A motle-tle le ho ba le lerato. Qoso tse joalo li ka se hloloe ka likhoka kapa matla a mponyane empa ka ho bapisa limelo tse peli tsena tse loanang.

“Ho sebetsang ha hae le sebe, Molimo a ka sebelisa khalalelo le ’nete. Satane a ka sebelisa seo Molimo a kekeng A se sebelisa—thetso le ho phaphatha lehetla. O sebelelitse ho shanofatsa Lentsoe la Molimo ’me o sothile leano la Hae la puso ka pela manyeloi, a bontša hore Molimo ha a na toka ha a etsetsa libopuoa tsa leholimo melao le litaelo, le hore hore O batla ho mameloa le ho hlonepshoa ke libopuoa tsa Hae, O na mapa A ipatlela ho iphahamisa feela. Ka hona, ho tlameha ho bontšoa baahi bohle ba leholimo, ’moho le ba mafatšeng a mang, hore ’muso oa Molimo o lokile, molao oa Hae o phethahetse. Satane o ne a etsa eka eena o batla ho sebeletsa botle ba maholimo le mafatše. Semelo sa ’nete sa mothetsi enoa, le sepheo sa hae, li tlameha ho utloisisoa ke bohle. O tlameha ho ba le nako hore a bonahatse mesebetsi ea Hae e mebe.”—Ellen G. White, The Great Controversy, p. 498.

`Bala Johanne 8:44, 45 u ipapisitse le Tsenolo 12:7–9. Litema tsena li re bontša eng malebana le semelo sa diabolose le leano la hae?`

Leano la satane e sale e le ho leka ho etsa libopuoa li lumele hore Molimo Ha A na toka le lerato, le hore molao oa Hae o oa hatella ebile o ba utloisa bohloko. Ha ho makatse hore e be Jesu O re diabolose e le “eena ea leshano, le ntat’a ea leshano” (Johanne 8:44). Ho fapana le hona, Jesu O tlile ho “‘paka ’nete’” (Johanne 18:37) ’me o toba mashano le ho senngoa lebitso ke Satane ka kotloloho, a hlole le hore qetellong A felise diabolose le matla a hae (1 Johanne 3:8, Baheb. 2:14).

Tsenolo 12:9, 10 e re Satane ke (1) “noha ea khale”, (2) e le eena ea qosang batho ba Molimo pela sefahleho sa Molimo, le hore (3) e le drakone e thetsang lefatše. Lentsoe la Segerike le tolokiloeng e le “diabolose” le bolela “ea senyang lebitso” eleng se boetseng se bontša hore tlhaho ea ntoa e holima litumelo, ho kenyeletsa litumelo ka semelo sa Molimo.