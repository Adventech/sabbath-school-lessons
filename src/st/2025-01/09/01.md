---
title:  Ntoa ea Ka Lefatše Lohle
date:  22/02/2025
---

### Bakeng sa Thuto ea Beke ena Bala
Matt. 13:24–27; Gen. 1:31; Ezek. 28:12–19; Esa. 14:12–15; Matt. 4:1–11; Johanne 8:44, 45.

> <p>Temana ea Khopolo</p>
> “‘Ke tla bea hloeano mahareng a hao le mosali, le mahareng a peo ea hau le peo ea hae; peo eo e tla u khoba hloho, ’me u tla e loma serethe’” (Genese 3:15).

Toantšano e kholo pakeng tsa Kreste le Satane ke khubu ea Thuto-Molimo ea Bibele. Leha taba ena ea ntoa ea ka lefatše lohle e pakeng tsa Molimo le libopuoa tsa leholimo tse oeleng le ho etsa bokoenihi khalanong le Molimo e le ’moko-taba o moholo Mangolong (Matt. 13:24–30, 37–39; Tsen. 12:7–10) e boetseng e hlahella haholo meetlong ea BaKreste ba bangata, bongata ba BaKreste ba iphanyetsa taba ena eohle.

Ho ea ka Bibele, leha hole joalo, ’moko-taba oa ntoa ea ka lefatše lohle, moo ’muso oa Molimo o loantšoang ke Satane le manyeloi a hae, hase ntho eo re ka iphapanyetsang eona ntle le ho lahleheloa ke khubu ea seo Bibele e leng sona. Lievangeli feela li tletse mehlala ea matemona le meea e litšila e loantšang Molimo.

Bekeng ena re tla qala ka ho shebana le kamoo lipotso tse peli li ka arajoang ho latela tse ling tsa likhaolo tsa bohlokoa-hlokoa ka Bibeleng:

1. Ke kae moo Mangolo a rutang hore ho na le ntoa e kholo pakeng tsa Molimo le Satane?
2. Ho latela Mangolo, tlhaho ea ntoa ke efe?