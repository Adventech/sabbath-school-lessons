---
title:  Sefela sa Moratuoa oa ka
date:  11/03/2025
---

Ka tsela tse makatsang, Molimo O bontšitse ho loka le lerato la Hae hara ntoa ea ka lefatše lohle ka tsela tse ngata. Empa, mohlomong ba bang ba ka botsa, na Molimo A ka be A entse se fetang seo A se entseng ho thibela le/kapa ho tlosa bokhopo? Re bone kamoo ntoa ea ka lefatše lohle e tsamaeang kateng, re bone hore Molimo O sbelelitse ho sireletsa bolokolohi ba khetho a bohlokoa bakeng sa hore likamano tsa lerato pakeng tsa Hae le batho li tlokome. Ho feta mona, ho hlakile hore O sebelitse tlasa meeli ea boitšoaro, kapa melao ea ntoa, tlasa maemo a ho loantšoa hoa semelo sa hae, se ka rarolloang feela ke ponahatso ea lerato la Hae.

`Bala Esaia 5:1–4. Ke mang ea buoang litemaneng tsena? Esaia o buoa ka mang? Tšimo ea morara le monga tšimo ea morara li emetse mang? Bohlokoa ba ketso tsa monga tšimo ea morara bakeng sa tšimo ea morara ke bofe? Sephetho ke sefe?`

Litemaneng tsena, Esaia o bina ka moratuoa oa hae, tšimo ea morara. Monga tšimo ea morara ke Molimo ka sebele, ’me tšimo ea morara e emetse batho ba Molimo (mohlala, sheba Esa. 1:8, Jer. 2:21). Empa se boleloang mona se ka boela sa phar- alla ho ipapisitsoe le mosebetsi oa Molimo o pharaletseng lefatšeng lena. Ho ea ka temana tsena, monga tšimo ea morara (Molimo) O entse sohle se matleng a Hae ho etsa bo ’nete ba hore morara oa hae o oa atleha. Tšimo e ne e tlameha ho hlahisa morara o motle, empa ea hlahisa “o babang,” oo phetolelo tse li reng “ha o na thuso.” E, mantsoe a Seheberu mona ha a tolokoa a le tala a ka bolela tholoana e nkhang. Tšimo ea Molimo e hlahisitse morara o bóóhla.

Esaia 5:3 e retelehela moo Molimo ka Boeena A buoang, A memela batho ho “ahlola” pakeng tsa Hae le tšimo ea Hae. ’Me ho Esaia Esaia 5:4, Molimo ka Boeena O botsa potso e bohlokoa: “‘Se ka beng se etselitsoe tšimo ea ka ea morara, ke sefe ka ntle ho seo ke se entseng?’” A ka etsa eng ntle moo? Ho thahasellisa ha ka kang hore e be O bile O botsa ba bang hore ba ahlole ka seo A se entseng!

`Ha u sheba sefapanong, moo Molimo A faneng ka Eena bakeng sa libe tsohle tsa rona, mantsoe ana a Hae, “‘Se ka beng se etselitsoe tšimo ea ka ea morara, ke sefe ka ntle ho seo ke se entseng?’”—A u tlisetsa bohlokoa bo ikhethang joang?`