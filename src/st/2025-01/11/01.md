---
title:  Ke sefe seo Ke sa se Etsang?
date:  08/03/2025
---

### Bakeng sa Thuto ea Beke ena Bala
Johanne 18:37, Baro. 3:23–26, Baro. 5:8, Esa. 5:1–4, Matt. 21:33–39, Esa. 53:4, Baro. 3:1–4.

> <p>Temana ea Khopolo</p>
> “Pilato a re ho eena: ke hore, u morena na? Jesu a mo araba a re: Ua bolela, ke morena ke tsoaletsoe hona, ’me ke tletse hona lefatšeng ke tle ke pake ’nete. E mong le e mong eo eleng oa ’nete, o utloa lentsoe la ka.” (Johanne 18:37).

Lilemong tsa ho feta, ho ile hoa hatisoa pale ea bana e nang le thuto e matla Makazining oa Guide. Pale e buoa ka moshanyana ea bitsoang Denis, khutsana e phelang le batsoali ba e thotseng mehleng ea mengoaha e mahareng. Denis o ne a hloile morena hobane, nakong eo batsoali ba hae ba kulang, masole a morena a ne a mo nka, e be ha a sa hlola a ba bona hape. Hamorao Denis o ile a ithuta hore morena o ne a etsa joalo ho pholosa ba phelang seoeng se setšo. ’Nete ena malebana le morero e ile ea lokolla Denis lehloeong leo a bileng le lona bophelo bohle ba hae. Nako ena eohle, morena o entse seo ka baka la lerato la hae chabeng sa hae.

Kajeno batho ba bangata ba sheba Molimo joaloka moo Denis a neng a sheba morena kateng. Bokhopo boo ba bo boneng kapa ba fetileng hara bona bo etsa hore ba hloee le ho furalla Molimo. Molimo O kae ha re sotleha tjee? Ebang Molimo O motle, hobaneng ho e na le bokhopo bo bongata hakaale? Ntoa ea ka lefatše lohle e re chabisetsa leseli ho tse ling tsa lipotso tsena tse matla, empa ho sala potso tse ngata. Empa, leha liteko tsohle tsa rona tsa ho fumana likarabo li sitoa ho re khotsofatsa, re ka sheba ho Jesu sefapanong e be ha re ’mona re bona hore Molimo a ka tšeptjoa, le hona hara lipotso tsohle tse hlokang likarabo ha joale.