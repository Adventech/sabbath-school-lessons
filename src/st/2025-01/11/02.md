---
title:  Kreste Mohloli
date:  09/03/2025
---

Leha ho e na le sera se mosebetsing seo Kreste a se bitsang “musi oa lefatše lena” (oa nakoana), Morena oa ’nete oa lefatše ke Jesu Kreste. Jesu Ooa re hlolela, ’me ka Eena re ka fumana tlholo, le hona hara tśotleho le mathata. Ruri, mosebetsi oa Kreste o arabela lintlha tsohle tsa sera.

Re se re bone hore Mangolo a hlalosa sera e le:

1. mothetsi oa lefatše lohle ho tloha qalong (Tśen. 12:9, Matt. 4:3, Johanne 8:44, 2 Bakor. 11:3, 1 Johanne 3:8).
2. ea senyang lebitso le moqosi oa Molimo le batho ba hae leholimong (Tśen. 12:10; Tśen. 13:6; Jobo 1–2; Zakaria. 3:1, 2; Juda 9).
3. morena oa nakoana oa lefatše lena (Johanne 12:31, Johanne 14:30, Johanne 16:11, Liketso 26:18, 2 Bakor. 4:4, Baef. 2:2, 1 Johanne 5:19).

`Bala Johanne 18:37. Sena sere bolellang ka mosebetsi oa Kreste oa ho arabela thetso tsa sera? Ho bolelang ho re Jesu ke Morena?`

Leha Mangolo a ruta hore Satane ke mothetsi e moholo, moetselletsi, moqosi le ’musi oa nakoana oa lefatše lena, a boetse a ruta hore Jesu ke Mohloli holima Satane ka tsela tsohle.

1. Jesu o re, “‘ke tletse hona lefatšeng, ke tle ke pake ’nete’” (Johanne 18:37).
2. Leha ka sefapano, Jesu a bontšitse botlalo ba ho loka ha Molimo le lerato la Hae kaofela (Baro. 3:25, 26; Baro. 5:8), eleng se hanyetsang liqoso tsa Diabolose tsa ho mo senya lebitso (Tsen. 12:10, 11), le hore
3. Qetellong Jesu O tla felisa ’muso oa Diabolose, ea “tsebang hore nako ea hae ha e kae’ ” (Tsen. 12:12; bapisa le Baro. 16:20), ’me Kreste O tla “‘busa ka ho sa feleng’” (Tsen. 11:15).

Qetellong, ho sa natsoe hore na Satane O etsang, ke sera se hlotsoeng, ’me ha bohlokoa ho rona ke ho ikopela tlholo ea Kreste e be ea rona letsatsi le letsatsi, motsotso le motsotso, le ho kopa litšepiso tseo sefapano se re fileng tsona.

`Toantšanong e kholo, re tseba lehlakore le hlolang. Ke joang khetho tsa rona tsa letsatsi le letsatsi li nang le tšusumetso tabeng ea hore na re qetella re le hlakoreng lefe? Ke joang re ka tsitlallelang ho ba ka lehlakoreng le nepahetseng hona joale?`