---
title:  Ho Ntša Lebitso la Molimo Litabeng
date:  13/03/2025
---

Qetellong, lebitso la Molimo le ntšuoa litabeng ka tsela tsohle. Ka mosebetsi oa Ntate, Mora le Moea leanong la topollo, khalalelo e phethehileng le lerato li bonhat- soa ntle le khoao (sheba Baro. 3:25, 26; Baro. 5:8).

`Bala Baroma 3:1–4 u ipapisitse le Esaia 5:3, 4. See se ruta eng malebana le hore Molimo o ntšoa litabeng ntoeng ea ka lefatše lohle?`

Ho Baroma 3 le Esaia 5, re bona hore Molimo (ka meeli e itseng) O mema libopuoa ho ahlola semelo sa Hae, leha re se na tokelo kapa matla a ho etsa joalo. Qetellong, mohla “libuka” tseo li phetloang, re tla bona bopaki ba hore Molimo O lokile ka hohle-hohle. Molimo O tla ithlohlolla ka pela tlholeho eohle e bohlale.

`Bala Tsenolo 15:3 le Tsenolo 19:1–6. Ke sefe se rutoang ke litemana tsee malebana le ho ntša lebitso la Molimo litabeng qetellong?`

Hohle Mangolong, Molimo O bontša khathatseho ka lebitso la Hae. Hobaneng? U ke se be le likamano tse tebileng tsa lerato le motho eo u sa rateng semelo sa hae kapa u sa mo tšepeng. Ebang motho a ka bolella molekane oa hao eo u tlo mo nyala mashano a tšabehang ka semelo sa hao, u tla etsa sohle se matleng a hao ho loantša qoso tseo, hobane ebang qoso tseo li ka lumeloa, li ka senya likamano tsa lerato.

Qetellong, Molimo o ntšoa litabeng ka leano lohle la topollo. Kahlolong ea pele Jesu A tla, Molimo O ntšuoa litabeng ka pela maholimo ohle a shebeletseng. E be, kahlolong e kamora ho tla ha Kreste moo balopolloa ba tla “ahlola manyeloi” (1 Bakor. 6:2, 3), Molimo O ntšuoa litabeng, joalokaha balopolloa ba fuoe monyetla oa ho hlahloba lirekote ’me ba iponele hore na hobaneng Molimo A sebelitse kamoo A sebelitseng kateng, le hore likahlolo tsohle tsa Molimo esale li lokile e le tsa lerato. Ke mang hara rona ea senang lipotso tse ngata tse hlokang likarabo? Pele tsohle li phethahala, lipotso tseo tsa rona li tla arajoa. (sheba 1 Bakor. 4:5).

Qetellong, mangole ohle a tla khumama maleme ohle a bolele hore Jesu ke Morena (Bafil. 2:10, 11). Sena sohle ke karolo ea ho ntša semelo sa Molimo litabeng.