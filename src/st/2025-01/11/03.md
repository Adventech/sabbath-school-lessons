---
title:  Ea Lokileng le ea Lokisang
date:  10/03/2025
---

Ka mahohle, Mosebetsi oa Kreste o etsolla mosebetsi oa Diabolose. ’Me ho ea ka 1 Johanne 3:8, Jesu “O hlahile ho felisa mesebetsi ea Diabolose” (1 Johanne 3:8) le ho “felisa ea nang le ’muso oa lefu, ke ho re, Diabolose” (Baheb. 2:14,). Leha hole joalo, tlholo e feletseng ea puso ea sera e fihleloa ka mekhahlelo e ’meli. Oa pele, ka mosebetsi oa sefapano, Kreste o shanofatsa liketselletso tsa Satane tse senang motheo. E be hamorao, Satane le ’muso oa hae b’a timetsoa.

`Bala Baroma 3:23–26 le Baroma 5:8. Litemana tsena li bontšang malebana le kamoo Kreste A hlolang qoso tsa Diabolose?`

Joalokaha re se re bone, sera se bolelisaka kamoo Molimo A sa lokang le ho ba lerato kateng. Leha ho le joalo, ka Kreste, Molimo O fana ka pontšo ea mapomela ea ho loka le lerato la Hae, ’me sena O se entse ka sefapano.

Kamora lefu la Kreste, “Satane o ila a bona hore ho ikhakanya ha hae ho ranthant- soe. Tsamaiso ea hae e ile ea pepesetsoa manyeloi a sa oelang le pela tlholeho eohle. O ne a itlhahisitse e le ’molai. Ka ho tšolla mali a Mora Molimo, o ile a etsa hore libopuoa tsa leholimo li lese ho mo utloela bohloko.”—Ellen G. White, Eo Bohle Esaleng ba mo Nyorela, leq. 761.

`Bala Tsenolo 12:10–12 u ipapisitse le Genese 3:15. Ke joang seratsoana sena sechabisang leseli bohlokoeng ba ka lefatše lohle ba tlholo ea Kreste sefapanong?`

Histori ea topollo e fana ka bopaki bo bongata bakeng sa rona hore re be le sebete sa hore kamehla Molimo O lutse A sebeletsa ho tlisa se molemo bakeng sa bohle ba amehang. Molimo oa Mangolo O lutse A etsa se ratoang, ka tśebeliso ea mecha eohle e teng toantšanong e kholo (Deut. 32:4, 1 Sam. 3:18, Pes. 145:17, Dan. 4:37, Hab. 1:13, Tsen. 15:3, Gen. 18:25).

`Ke hobaneng ha tšenolo ea lerato la Molimo ntoeng ea ka lefatše lohle e le bohlokoa hakaale? Ha u sheba sefapano le mesebetsi eohle ea Molimo leanong la topollo, ke joang mesebetsi ea Molimo e u fang tšepo leratong la Molimo, le hara liteko le matšoenyeho?`