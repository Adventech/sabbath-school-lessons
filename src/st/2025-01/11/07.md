---
title:  Nahanisisa ka Botebo
date:  14/03/2025
---

Bala Ellen G. White, “The Reward of Earnest Effort,” maq. 285–288, ho Testimonies for the Church, vol. 9.

“Sohle se re makalitseng litlhohonolofatsong tsa Molimo li tla hlakisoa lefatšeng le tlang. Lintho tse thata ho utloisisiseha li tla hlakisoa. Lintho tse bileng thata ho utloisiseha li tla fumana litlhaloso. Liphiri tsa mohau li tla phuthulloa ka pela rona. Moo likelellonyana tsa rona tse fokolang li bileng le pherekano le litšepiso tse robiloeng, re tla bona nyallano le botle bo phethetseng ho feta bohle. Re tla tseba hore lerato le senang pheletso le laetse hore re fete hara maiphihlelo a neng a bonahala a le thata-thata. Ha re bona tsotello ea hae e bonolo ea ea etsang hore tsohle li sebetse hammoho molemong oa rona, re tla nyakalla ke thabo re tlale khalalelo.”— Ellen G. White, Testimonies for the Church, vol. 9, leq. 286.

**Lipotso tsa Ho Qoqoa**

`Na u se u kile oa qakoa ke ho utloisisa litlhohonolofatso tsa Molimo?U khothatsoa joang ke taba ea hore tseo tsohle li tla hlakisoa qetellong?`

`Nahana ka seo Kreste A se tlohetseng hore e be motho, A shoele lefatše lena. Nahanisisa haholoanyane ka seo sena se re bolellang sona ka lerato la Molimo le hore na Molimo A ka tšeptjoa na. Ke sefe seo A ka se etsang se fetang see?`

`Ke sefe se bohlokoa hakale ka “lebitso” la Molimo? See se re bolellang ka rona ba ipitsang BaKreste? Ke ka tsela ka linako tse ling BaKreste ba silafalitseng lebitso la Kreste, ’me ke sefe seo re ka se etsang metseng eo re phelang ho eona ho bontša batho seo ho latela Kreste ho leng sona?`

`Qetellong, le “likarabo” tsa rona tse utloahalang hona hoo, malebanale bothata ba bokhopo ha lia fella ha joale. Ke sefe seo re ka se etsang hore re be haufi le ba sotlehang, re be baemeli ba felisang ho sotleha lefatšeng lee ha re emela tharollo ea mapomela ea semolimo bothateng ba bobe e ka tlisoang ke Molimo feela?`

`Tsepamisa maikutlo haholo ho Esaia 53:4, tabeng ea hore Kreste O jere “mahloko” le “masoabi” a rona. Ke sefe se etsahetseng sefapanong se re thusang ho utloisisa leano la topollo le seo le se qositseng Molimo hore A re pholose?`