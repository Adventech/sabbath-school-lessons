---
title:  Khalefo ea Lerato le Halalelange
date:  25/01/2025
---

### Bakeng sa Thuto ea Beke ena Bala
Pesaleme 78; Jonase 4:1–4; Matt. 10:8; Matt. 21:12, 13; Jer. 51:24, 25; Baro. 12:17–21.

> <p>Temana ea Khopolo</p>
> “Lerekong la Oona oa tšoarela bokhopo ba ba bona, ha O oa ka oa ba timetsa; oa itšoara khalefong ea oona, ha o oa ka oa neha bohale bohle ba oona sebaka” (Pesaleme 78:38).

Leha kutloelo bohloko ea Molimo e lutse e thabeloa, batho ba bangata ba sitoa ho utloisisa khalefo ea Hae. Haeba Molimo O lerato, ba utloisisa hore ha ho mohla A tlamehang ho halefa. Empa, kutloisiso ena, e fosahetse. Khalefo ea Hae e kolla hantle leratong la Hae.

Ba bangata ba re Molimo oa Testamente ea Khale ke Molimo oa khalefo ha Molimo oa Testamente e Ncha e le Molimo oa lerato. Ho na le Molimo a le mong feela, ’me o hlalosoa a tšoana Testamenteng tsena ka bobeli. Molimo O lerato O halefisoa ke bobe—ka nepo, hobane O lerato. Jesu O ile A bontša khalefo e kholo khahlanong le bobe, ’Me Testamente e Ncha e ruta hangata ka khalefo e halalelang, e amohelehang ea Molimo.

Khalefo ea Molimo e lutse e le karabo ea hae e halalelang ea lerato khahlanong le bobe le ho hloka toka. Khalefo e halalelang ke ho koata ho lokileng ho susumetsoang ke botle bo phethahetseng le lerato, ’me e batla hore tlholeho eohle e tlōkome. Khalefo ea Molimo ke karabo e nepahetseng ea lerato bakeng sa bokhopo le ho hloka toka. Ka hona, bobe bo etsa hore Molimo A phahameloe ke maikutlo molemong oa mahlatsipa a bokhopo le khahlanong le baetsi ba bokhopo. Ka hona, khalefo e halalelang ke tsela e ’ngoe ea ho bontša lerato le halalelang.