---
title:  Nahanisisa ka Botebo
date:  31/01/2025
---

Bala Ellen G. White, “Idolatry at Sinai,” maq. 315–330, ho Patriarchs and Prophets.

Tabeng ea sebe sa namane ea gauta, Ellen G. White o ngotse: “Baiseraele ba ne ba le molato oa bohlabaphieo, khahlanong le Morena ea neng a ba tlatsitse melemo ’me le bona ba ne ba ikanne hore ba tla ikobela puso ea Hae. Hore puso e halalelang e tsoele pele, toka e ne e lokela ho etela ba mahlaba-phieo ana. Empa le hona mong, mohau oa Molimo o bonahalitsoe. Ha A tsoela pele ho sireletsa melao ea hae, O fane ka bolokolohi ba khetho le monyetla oa ho sokoloha ho bohle. Ke feela ba ileng ba tsoela pele ka bokoenihi ba ileng ba ntšuoa.

“Ho ne ho le bohlokoa hore sebe sena se fuoe kotlo, e le bopaki ho lichaba tse ling malebana le kamoo Molimo A sa batleng borapeli ba litšoantšo kateng. Ka ho fana ka toka ho ba molato, Moshe, eo eleng sesebelisoa sa Molimo, o ile a tlameha ho siea rekote e matla ea khanyetso ea botlokotsebe bona ba bona, e bonoang ke bohle. Ho tloha mona, Iseraele e ne e tlameha ho khalemela borapeli ba melingoana ba lichaba tse ling, lira tsa bona li ne li ka ba qosa ka hore batho bana ba reng ba sebeletsa Jehova ba entse namane ba e khumamela Horebe. Empa joale e tla re ha supisoa ’nete ena e soabisang, Iseraele e ne e ka supa timelo e mpe ea ba entseng phoso eo, e le bopaki ba hore sebe sa bona ha sea tlohelloa feela.

“Lerato hantle joaloka toka le ne le ‘nqosa hore sebe sena se fuoe kotlo. E ne e le mohau oa Molimo hore likete-kete li utloe bohloko, ho qoba tlhoko ea ho tlisetsa limilione likahlolo. Ele hore A pholose ba bangata, O tlameha ho otla ba fokolang.”—Ellen G. White, Patriarchs and Prophets, maq. 324, 325.

**Lipotso tsa Ho Qoqoa**

`U nahana ke hobaneng ha batho ba bangata ba e na le bothata ba tabaea khalefo e halalelang? Ke’ng eo u thusang ho e utloisisa?`

`Ke mathata afe a tlisoang ke ha batho ba ipatlela boiphetetso, a sa beng teng ha Molimo A iphetetsa?`

`Kahlolo ea Molimo khahlanong le Iseraele e bile joang kamora bokoenihi ba namane ea gauta le ketsahalo ea mohau o halalelang? E meng ea mehlala e bontšang hore kahlolo tsa Molimo ke ketso ea Lerato Mangolong ke efe?`

`Leha re utloisisa hore Molimo ka ho loka o oa halefa khahlanong le bobe e be O fana ka likahlolo tse nang le toka, hobaneng ho le bohlokoa hore re qobe ho ahlola ba bang? Qoqang ka taba ena, haholo-holo le ipapisitse le 1 Bakorinthe 4:5.`