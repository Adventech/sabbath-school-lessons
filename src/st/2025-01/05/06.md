---
title:  Bontša Kutloelo-Bohloko
date:  30/01/2025
---

Leha khalefo e halalelang e le ntho’e “tšabehang,” ha se hore ha e na botho kapa lerato hohang. Empa, Testamenteng ea Khale le e Ncha, Molimo o bontša khalefo khahlanong le bobe ka baka la lerato la Hae. Khalefo e halalelang e ea tšabeha ka baka la kotsi ea bobe, ho fapana le ho loka ho hloekileng le khanya ea Molimo.

Ka mokhoa ona, lerato le bohlokoa ho Molimo; bobe bona che. Moo ho seng bokhopo kapa ho hloka toka, ha ho khalefo. Qetellong, ketso ea Molimo ea ho hleka bobe lefatšeng, e tla boela e felisa khalefo le ho koata hantle joang! Sena se tla tlisoa ke hoba ha ho mohla ho sa tla ba le bobe kapa ho hloka toka. Ho tla ba le toka ea ka ho sa feleng likamanong tse ntle tsa lerato. Le ka mohla ha ho sa hlola ho e ba le khalefo e halalelang kaha ho tla bo se na tlhoko ea eona. Taba e monate ha kakang!

`Ba bang ba khathatseha ke hore, ka phoso, khalelfo e halalelang e ka ’na ea fana ka tumello ea hore batho ba iphetetse. Bala Deut 32:35, Liproverbia 20:22, Liproverbia 24:29, Baroma 12:17–21, le Baheberu 10:30. Ke joang litemana tse li re sireletsang khahlanong le boiphetetso ba motho?`

Ho ea ka Mangolo, Molimo O na le tokelo ea tlisa kahlolo, ’me ha A etsa joalo, O lutse A etsa seo ka toka e hlakileng. Ka bobeli Testamente ea Khale le e Ncha li siela boiphetetso ho Molimo. Joalokaha Paulosi a ngola ho Baroma 12:19, “Baratuoa, le se ke la iphetetsa e le lona, le mpe le etsetse bohale sebaka, hobane ho ngoliloe, ho thoe, ‘Phetetso ke ea ka, ke ‘na ea tlang ho busetsa,’ ho rialo Morena” (a qotsa Deuteronoma 32:35).

Leha qetellong Molimo A tlisa kahlolo khahlanong le ho hloka toka le bobe, Kreste O entse tsela bakeng sa bohle ba lumelang ho Eena. Ka ’nete, ke “Jesu ea re loetseng bohaleng bo tlang” (1 Bathes. 1:10; bapisa le Baro. 5:8, 9). ’Me sena ke ho latela leano la Molimo: “Hobane Molimo ha o oa ka oa re behela bohale, empa e le ho re ruisa polokeho ka Morena oa rona Jesu Kreste” (1 Bathes. 5:9). Ha se hore Khalefo e halalelang e etsoa e hloke thuso, empa ba nang le tumelo ho Jesu ba tla lopolloa khalefong eo ka baka la Kreste.

`Ke joang pheko ea Kreste e phahamisitseng toka ha e boetse e re pholosa khalefong? Ha u lemoha hore ho na se behiloeng paneng bakeng sa hau, ho sa natsoe mefokolo ea hau, joale u lokela ho ba mosa ha ka kaang ho ba bang?`