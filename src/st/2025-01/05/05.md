---
title:  Molimo ha A Rate Ho Hlomolisa
date:  29/01/2025
---

Hohle ka Bibeleng, Molimo O lutse a bontša Cheseho sa Hae ho ba hatakeloang ka maoto le ba hatelloang, ’me khalefo ea Hae e lokileng e arabelang mahlatsipa le bahatelli ka ho lekana. Ebang ho ne ho sena bobe, Molimo O ne A keke a halefa. Khalefo ea Hae e tukisoa fela ke se thunthetsang popo ea Hae.

Ho ea ka Lillo tsa Jeremia 3:32, 33, ha se hore Molimo O rata ho hlomolisa (moelelo o tala, Molimo ha A hlomolise “ho tsoa botebong ba pelo”). Ha A rate ho ahlola ba khopo, empa qetellong, lerato le hloka toka e ajoe.

’Nete ena e bonahala ho kamoo Molimo A nkileng nako kateng ho tsoela pele ho tšoarela batho ba Hae, le ho lula a ba fa menyetla ea ho boelana le Eena. Khafe- khafetsa, ka baporofeta, Molimo A bitsa batho ba Hae, empa ba hana ho mo mamela (sheba Jer. 35:14–17, Pes. 81:11–14).

`Bala Esdrase 5:12 u e bapise le Jeremia 51:24, 25, 44. Sena sehlalosang malebana le kahlolo e tlisitsoeng holima Jerusalma ho sebelisoa Mababilona? (Sheba le 2 Likro. 36:16.)`

Ho ea ka Esdrase 5, kamora hore ba lule ba khupisa Molimo, ba sa sokolohe, ’me ba qholotsa khalefo ea Molimo, O ile A qetella a ikhula ’me A “neela” batho ba Hae “Matsohong a Nebukadnesare morena oa babilona” (Esdrase 5:12). Empa Molimo O ile A etsa seo kamora hore ho se be le “kamoo ho ka thusoang kateng” (2 Likro. 36:16), ’me hamorao Molimo O ila A ahlola Babilona ka tšeneyeho e kholo eo e entseng ho Juda (Jer. 51:24, 25, 44; bapisa le Zakaria. 1:15).

Likahlolo tse ling tse ngata tseo Mangolo a hlalosang li tlisitsoe ke Molimo li hlalosoa e le ketsahalong tseo Molimo A “neelanang” ka batho matsohong a lira tsa bona (Baahloli 2:13, 14; Pes. 106:41, 42), e le ho latela liketso tsa batho tsa ho khetha ho furalla Molimo ba sebeletse “melimo” ea balichaba (Baahloli 10:6–16, Deutr. 29:24–26). Khalefo ea Molimo khahlanong le bokhopo, eo qetellong sehlohlolo sa eona e tla ba ho hlekoa ha bokhopo bohle ka ho sa feleng, e kolla leratong la Hae ho bohle le takatsong ea Hae ea ho batla se molemo bakeng sa maholimo le lefatše, tseo le tsona, li leng kotsing tabeng ena eohle ea sebe le bokoenihi le bobe.

`Ke joang taba ea hore Molimo ha A batle ho tlisa kahlolo holima mang kapa mang e amang kutloisiso ea hao ea khalefo le khalemelo e halalelang? Haeba Molimo o na le mamello, O lieha ho halefa, na ha rea lokela ho ba le mamello e ngatanyana ho bao re phelang le bona? Ke joang re ka etsang seo, ha re boetse re sireletsa le ho hlokomela mahlatsipa a tlhokeho ea toka?`