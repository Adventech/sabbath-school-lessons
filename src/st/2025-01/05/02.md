---
title:  Ho Utloisoa Bohloko Bokhopo
date:  26/01/2025
---

Molimo oa Bibele O rata toka O hloile bobe. Ka hona, sebe le bobe, li etsa hore a be le cheseho, cheseho e hlalosoang bakeng sa ba hatelloang le ho hlekefetsoa, ekasitana le maemong ao bobe ba motho bo sebetsang khahlanong le eena. Molimo O hloile bobe hobane bobe bo lutse bo hatella libopuoa tsa Hae, leha ho ka thoe motho o ikutloisitse bohloko. Paleng tsa Bibele, khafe-khafetsa, Molimo O lutse A behuoa tekong ea ho halefisoa ke seo baithuti ba Bibele ba se bitsang bokoenihi bo sa khaotseng. Bokoenihi bona bo tsoela pele tjena:

Batho ba etsa bokoenihi khahlanong le Molimo e be ba etsa bobe, ka nako tse ling ba etsa ntho tse mpe hona hoo! Tse kang ho etsa sehlabelo ka bana le a mang a manyala mahlong a Hae.

Molimo O oa ikhula ho latela qeto tsa batho. Batho ba hlorisoa ke balichaba.

Batho ba lla ho Molimo ho kopa topollo. Molimo O lopolla batho ka mosa oohle.

Batho ba etsa bokoenihi khahlanong le Molimo hape, hangata ka matla a fetang a pele.

Selikalikoeng sena sa bobe bo tšosang le ho hloka botšepehi, leha hole joalo, Molimo O lula A thusa batho ba sa mo tšepahalleng, empa ka botšepehi bo se nang pheletso, mamello le kutloisiso, mohau o makatsang, le khauho e tebileng.

`Bala Pesaleme ea 78. Ke sefe se bontšoang ke seratsoana sheba malebana le karabo ea Molimo ho batho ba Hae ba lutseng ba etsa bohlabaphieo?`

Ho ea ka Bibele, lerato le toka li tsamaea ’moho. Khalefo e halalelang ke karabo e nepahetseng ea lerato khahlanong le bobe hobane bobe bo lutse bo utloisa motho ea ratoang ke Molimo bohloko. Ha ho ketsahalo leha e le ’ngoe moo ho bontšoang Molimo A hale-halefa tjee feela ntle le mabaka.

’Me ha batho ba Molimo ba lutse ba mo furalla le ho mo tsoa tlase, ka lilemo-lemo, ka mamello, Molimo O tsoetse pele ho ba le qenehelo, ho fetisisa hole litebello tse ka utloisisehang (Neh. 9:7–33), ka hona, A bontša botebo bo ke keng ba lekanngoa ba mamello ea Hae ea khauho le lerato le mohau. Ruri, ho ea ka Pesaleme ea 78:38, Molimo “leerekong la oona oa tšoarela bokhopo ba bona, ha ooa ka oa ba timetsa; oa itšoara khalefong hangata, ha ooa ka oa neha bohale sebaka”.

`Ka ’nete u se u kile oa halefisoa ke bobe bo etsuoang ho ba ba bang. Ke joang maikutlo ao a u thusang, ho utloisisa betere, khalefo ea Molimo khahlanong le bokhopo?`