---
title:  Molimo O Boulelang?
date:  22/01/2025
---

Molimo oa Bibele ke “Molimo O nang le khauho.” Ka Seheberu, Molimo O bitsoa el raۊum (Deut. 4:31). Lentsoe “el” le bolela “Molimo,” ha raۊum e le mofuta o mong oa kutu-ketso ea kutloelo-bohloko (raۊam). Leha hole joalo, Molimo ha A bitsoe Molimo ea nang le khauho feela, empa o boetse O bitsoa Molimo ea boulelang, el qana’. Joaloka ho Deuteronoma 4:24, “‘Jehova Molimo oa hao ke mollo o timeletsang, Molimo O boulelang [el qana’].’” (Sheba Deut. 4:24, Deut. 6:15, Josh. 24:19, Nah. 1:2.)

`Bakorinthe ba pele 13:4 e re “lerato ha le na mōna”. Joale ke joang Molimo Eena e ka bang “Molimo o boulelang”? Bala 2 Bakorinthe 11:2 ’me u shebe kamoo batho ba Molimo ba neng ba sa mo tšepahalle kateng hohle ka Bibeleng (mohlala, sheba Pes. 78:58). Ke leseli lefe le chabisoang ke litemana tsena ho re thusa ho utloisisa “poulelo” e halalelang?`

“Ho boulela” ha Molimo hangata ha ho utloisisoe. Haeba u re motho ke monna kapa mosali ea boulelang, khonahalo ke hore ha se hobane u mo rorisa. Hangata lentsoe lena la poulelo le fana ka moelelo o mobe lipuong tse ngata. Empa, ka Bibeleng, poulelo e halalelang ha ena moelelo o mobe. Ke Cheseho sa lerato se lokileng seo monna a nang le sona mosaling oa hae.

Leha ho e na le mofuta oa poulelo o khahlanong le lerato (1 Bakor. 13:4), ho ea ka 2 Bakorinthe 11:2 hona le “poulelo” e ntle e hloekileng. Empa Paulosi ha a buoa ka eona o re ke “poulelo ea Molimo” (2 Bakor. 11:2). Poulelo ea Molimo ke eona feela e hloekileng e lokileng ’me ho ka buuoa ka eona e le Cheseho sa lerato la Molimo bathong ba Hae.

Cheseho sa Molimo (qana’) ho batho ba Hae ho kolla leratong la Hae ho bona. Molimo O laba-labela likamano tse ikhethang le batho ba Hae; e be Molimo oa bona a le inotsi. Empa Molimo O lutse A bontšoa e le morati ea sa phoqehang eo lerato la Hae le sa khutlisoeng (sheba Hosea 1–3, Jer. 2:2, Jer. 3:1–12). Ka hona, “mōna” kapa “Cheseho” sa Molimo ha ho mohla li lekehang, empa li lutse li arabela ho se tšepahale le batho ba senyehileng. Poulelo ea Molimo (kapa Cheseho sa lerato)” ha le na moelelo oa poulelo ea batho. Ha ho mohla le leng mohōno empa le lutse le nepahetse bakeng sa likamano tse ikhethang le batho ba Hae, molemong oa bona.

`Ke joang le rona re ka ithutang ho bontša mofuta oo oa “poulelo” oo Molimo A re bontšang oona ho ba bang?`