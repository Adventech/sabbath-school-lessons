---
title:  Molimo O na le Cheseho le Khauho
date:  18/01/2025
---

### Bakeng sa Thuto ea Beke ena Bala
Pes. 103:13, Esa. 49:15, Hos. 11:1–9, Matt. 23:37, 2 Bakor. 11:2, 1 Bakor. 13:4–8.

> <p>Temana ea Khopolo</p>
> “‘Hleka mosali a ka lebala lesea leo a le anyesang na? Na a ka lesa ho hauhela ngoan’a mala a hae na? Empa le hoja a ka mo lebala, ’Na, nke ke kaba ka u lebala’” (Esa. 49:15).

Hangata maikutlo a nkuoa e le ntho e hlokang ho qojoa ka hohle-hohle. Bathong ba bang, maikutlo ka tlhaho ke ntho’e sa amoheleheng, ka hona, motho ea lokileng a se hlalosoe “a nkuoa ke maikutlo.” Ho ea ka bang ba lifilosofara tsa Magerike tsa khale, taba ea “motho ea hlakileng” eo hantle (haholo feela) a ke keng a nkuoa ke maikutlo ea laolang maikutlo a hae ka ho sebelisa kelello e pholileng ho etsa liqeto, u nkoa e le eena oa sebele.

Ke ’nete maikutlo a sa laoloeng a ka ba kotsi. leha ho le joalo, Molimo O bopile batho ba e na le bokhoni ba ho ba le maikutlo, ’me Molimo ka Boeena, o hlalosoa hohle Mangolong A phahameloa ke maikutlo haholo. Haeba Molimo a ka nkuoa ke maikutlo haholo, joalokaha Bibele e lula e bontša, ho bolela hore maikutlo e ka se be ntho e mpe-pe ka tlhaho—Molimo oa Bibele o bontšoa hantle a le motle A e na le bohlale bo hloekileng.

Hae le hantle, ho na le li ’nete tse ntle tseo re lokelang ho ikhoaella tsona tlhokomelong ea hore lerato la Molimo ho rona ke lerato la maikutlo, empa kamehla ka temoso ea hore leha lerato la Molimo (la maikutlo) le phethahetse, ha lea lokela ho nkuoa le tšoana le kamoo batho ba bonang maikutlo kateng.