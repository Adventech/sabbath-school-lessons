---
title:  Khauho le Cheseho
date:  23/01/2025
---

Molimo oa Bibele O na le khauho le Cheseho, ’me maikutlo ana a halalelang a bontšoa hantle ho Jesu Kreste. Molimo O na le khauho (bapisa le Esa. 63:9, Baheb. 4:15), O angoa ke mahlomola a batho ba hae (Baahloli. 10:16, Luka 19:41), ebile O ikemiselitse ho utloa, ho araba, le ho khothatsa (Esa. 49:10, 15; Matt. 9:36; Matt. 14:14).

`Bala 1 Bakorinthe 13:4–8. Ke ka tsela life litemana tse li re memelang ho bontša Cheseho le lerato la Molimo le makatsang likamanong tsa rona le ba bang?`

Re laba-labela ho ba likamanong le batho ba bontšang mofuta oa lerato le hlalositsoeng ho 1 Bakorinthe 13:4–8. Empa na re sebeletsa ho ba batho ba mofuta oo ho ba bang? Re ke se iketse hore re be le mamello le ho ba bonolo, re ke keng ra iketsa hore re se be mōna, re se ikhohomose, re se be khopo, kapa ho icheba bo rona. Ka bo rona re ke se be le lerato “le mamellang tsohle, le lumelang tsohle, le tšepang tsohle, le jarang,” ’me “le sa hlolehe” (1 Bakor. 13:7, 8). Lerato le joalo le ka bonahala maphelong a rona ka ho ba tholoana ea Moea O Halalelang fela. Leboha Molimo ka hore e be Moea O Halalelang O tšollela lerato la Molimo lipelong tsa bao, ka tumelo, ba leng ho Jesu Kreste (Baro. 5:5).

Ka mohau oa Molimo le matla a Moea O Halalelang, ke joang re ka arabelang, le ho thuhisa, lerato la Molimo le leholo la maikutlo, empa le lutseng le halalela le ho utloahala? Taba ea pele, karabo e bonolo ke ho khumamela Molimo ea lerato. Ea bobeli, re lokela ho arabela lerato la Molimo ka ho bontša khauho le ho bontša mosa oa lerato ho ba bang. Ha rea lokela ho khothatseha fela tumelong ea rona ea BoKreste, empa le ho ba le chesehelo ea ho khothatsa ba bang. Ea ho qetela, re lokela ho amohela hore re ke ke ra fetola lipelo tsa rona, seo se ka etsoa ke Molimo qha!

Ka hona, ha re kopeng Molimo ho re fa pelo e ncha bakeng sa Hae le bakeng sa ba bang—lerato le hloekileng le hloekisang le phahamisang ho hotle, le tlosang litšila tse ka hare.

Thapelo ea rona ha e ke e be hore, “’me Morena a le holise, ’me a le atisetse lerato la ho ratana, le la ho rata bohle, joalokaha re le rata le rona, . . . A tle a tiise lipelo tsa lona, li hloke sekoli khalalelong, pela Molimo ntat’a rona, hotleng ha Morena oa rona Jesu Kreste hammoho le bahalaleli bohle ba Hae” (1 Bathes. 3:12, 13).

`Ke hobaneng ho shoa bo ’na le boikhabo, le pelo tsa rona tse bolileng ka tlhaho ele eona feela tsela ea ho bontša mofuta oo oa lerato? Tse ling tsa khetho tseo re ka li etsang hore re shoe lefu lee la bo ’na ke life?`