---
title:  Lerato le sa Kholoeheng
date:  20/01/2025
---

Botebo ba khauho ea Molimo e sa lekanngoeng li bontšoa ho Hosea. Molimo O ne A laetse moporofeta Hosea, “‘E-ea, u inkele mosali oa mofebi, le bana ba bofebe, hobane lefatše le feba ka ho tlohela Jehova’” (Hos. 1:2). Hamorao Hosea 1l e bontša likamano tsa Molimo le batho ba Hae, empa ka papiso ea ntate ea ratang ngoana oa hae.

`Bala Hosea 11:1–9. Ke joang tšoantšiso e entsoeng litemaneng tsena e hlakisang kamoo Molimo A ratang le ho hlokomela batho ba Hae kateng?`

Lerato la Molimo ho batho ba Hae le lekanngoa le mofuthu oa pelo ea motsoali ho ngoana hae. Mangolo a sebelisa setśoantśo sa tataisa ngoana; ho nka le ho sika lesea ka liatleng; ho folisa le ho fana ka tśeetso; joale le tlhokomelo e akaretsang ho batho ba Hae. Hape Mangolo a paka kamoo Molimo a ileng a “jara” batho ba Hae “‘joalo kaha motho a jara mora oa hae’” (Deut. 1:31). “Leratong la Hae le mohaung o ba lopolotse” hape “A ba nka a ba pepa mengoaheng eohle e fetileng” (Esa. 63:9). Ka ho le leng botśepehi ba Molimo bo sa thekeseleng, khabareng bosuthisitse Molimo le ho siela batho kotlo e thitsitseng pelo ea Molimo. Molimo o pelo e nolo, empa eseng hoo a neng a ka iphapanyetsa toka. (Joalo kaha re tla bona thutong e tla latela, lerato le toka ke kobo le lemao.)

Na u so kile oa tenoa ke ho hong hoo mala a hao a bileng a hlepha? Ke ona mofuta oa karaburetso o sebelisitsoeng bakeng sa boikutlo ba Molimo ka batho ba hae. Karaburetso ea pelo e retelehang le pelo tse tukang ke polelo tsa papiso tsa boikutlo bo tebileng, tse sebelisoang ka Molimo le batho.

Karaburetso ena, ea lerato le tukang (kamar), e sebelisoa ketsahalong ea basali ba babeli ba kileng ba ema ka pele ho Solomone, bobeli ba ipolela ha ngoana e le oa bona. Eare ha Solomone a laela hore lesea le petsoloe (a na sena morero oa ho ntśa lesea kotsi), karaburetso ena e hlalosa kameho ea mahlaba a pelehi a ileng a loma eo e leng Mma ea lesea (1 Marena 3:26; bapisa le Gen. 43:30).

`Mang le mang eo e kileng ea eba motsoali o tseba se boleloang ke thuto ena. Ha hona lerato lefat eng le ka lekanngoang le lona. Sena se re thusa joang ho utloisisa botlalo ba lerato la Molimo ho rona, ‘me ke mats’eliso a feng ao re lokelang, re tlamehang ho a fumana moo?`