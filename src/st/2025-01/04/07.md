---
title:  Nahanisisa ka Botebo
date:  24/01/2025
---

Bala Ellen G. White, “The Beatitudes,” maq. 6–44, ho Thoughts From the Mount of Blessing.

“Bohle ba utloang bofutsana ba bona ba semoea ka botebo, ba utloang hore ha hona letho le letle ka hare ho bona, ba ka fumana ho loka le matla ka ho sheba ho Jesu. O re, ‘Tlohong ho ’Na lona bohle ba khathetseng, ba imetsoeng.’ Mattheu 11:28. O u memela ho tla u fetola bofutsana ba hao ka menono e meholo ea mohau oa Hae. Ha rea tšoaneloa ke lerato la Molimo, empa Kreste, eena ea behuoeng paneng bakeng sa rona, O loketsoe, ’me A ka pholosa bohle ba tla tla ho Eena. Ho a natsoe hore na u bile le maiphihlelo afe, ho sa natsoe hore maemo a hao a joale a nyahamisa hake, ebang u ka tla ho Jesu joalokaha u le joalo, u fokola, u sena tšepo, u nyahame, Mopholosi oa rona ea nang le kutloelo bohloko O tla khahlametsa u sa tla le hole, A u shakarele mahetleng a Hae a lerato, A u apese seaparo sa Hae sa ho loka. O re hlahisa ka pela Ntate re apesitsoe liaparo tsa Hae tse tšoeu tsa semelo sa Hae. O re buella pela Molimo, O re: ke nkile sebe sa moetsalibe. Se shebe ngoana enoa ea tsoileng tseleng, empa sheba ’Na. Ha Satane a itlatlarietsa a batla meea ea rona, a re qosa ka libe tsa rona, a re re ba hae, mali a Kreste a buoa ka matla a fetang a hae.”—Ellen G. White, Thoughts From the Mount of Blessing, maq. 8, 9.

**Lipotso tsa Ho Qoqoa**

`Sena seboleloang ke tšusumetso ka holimo ka mona, malebana le kamoo, re lebohe Jesu, re hlahisoang ho Ntate kateng. “O re hlahisa ka pela Ntate re apesitsoe liaparo tsa Hae tse tšoeu tsa semelo sa Hae.” Ho sa khathalehe hore na re ka nyahama hakae ka nako tse ling, re nyahamisoa ke liphoso le mefokolo ea rona, kapa kamoo re lutseng re hloleha ho bontša lerato leo Molimo A re fang lona ho ba bang, hobaneng re lokela ho lula re tla tabeng tse monate tsa hore re amoheloa ke Ntate hobane Jesu “O re hlahisa ka pela Ntate re apesitsoe liaparo tsa Hae tse tšoeu tsa semelo sa Hae”?`

`A k’u nahane kamoo ’m’e oa ngoana a tlamehang a ile a ikutloa kateng nyeoeng eo basali ba babeli ba ileng ba tla ho Salemone ba tseka ngoana. Boela u ela hloko puo ea maikutlo e sebelisitsoeng ho 1 Marena 3:26. Ke joang sena sefanang ka leseli tšebelisong ea puo e tšoanang ho hlalosa maikutlo a Molimo ho batho ba Hae, ho Hosea 11:8?`

`Hohle Lievangeling, re bone hore Jesu O ne A lutse a thokoloa ke litlhoko tsa batho. O ile A ets’ang? O ile a sebeletsa bohloki ba bona. Ke litsela life tse tšoarehang tseo uena u le motho, kapa mohlomong le le sehlopha, le ka li etsang ho sebeletsa litlhoko tsa ba hlokang ho khothatsoa?`