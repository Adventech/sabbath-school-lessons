---
title:  Molimo O Rata Toka
date:  18/03/2025
---

Mangolo a phatlalatsa hore Molimo O rata toka O hloile bobe (mohlala, Pes. 33:5, Esa. 61:8), ’me o khathatseha haholo ka ho hloka toka, eleng se thokolang khalefo e halalelang bakeng sa bohle bao eleng mahlatsipa a ho hloka toka. Hohle Testamenteng e Ncha le ea Khale, Molimo O lutse A e na le kutloelo bohloko ho bao ba hatikeloang le ho hatelloa, ha ka nako e tšoanang A bontša khalefo e halalelang khlanong le mahlatsipa a ho hloka toka le bahatelli.

`Bala Pesaleme 82. Ke joang Pesaleme ee e bontšang khathatseho ea Molimo malebana le toka lefatšeng lee? Se ka bolelang ho rona kajeno?`

Joalokaha e utloisisoa ke lingoli tse ngata, litemana tsena li nyatsa babusi bohle ba lefatše ba kentseng letsoho tlhokehong ea toka e teng sechabeng hape ke ho bontša mohla Molimo A ahlolang babusi ba maemo a holimo (melingoana) e ipatileng kamora baahloli le babusi ba bolileng ba lefatše (ho ea hlaka hore, ke matla a mate- mona). Ka ho otloloha, babusi b’a botsoa, “Le tla ahlola ka bokhopo ho isa kae, le emele bolotsana ho isa kae?” (Pes. 82:2).

Ho feta mona, ba laeloa ho: “Ahlolelang ba banyenyane le likhutsana, le lokisettse mohlomohi le ea lesitsi. Lokollang ba malimabe le bahloki, le ba utle matsohong a ba bolotsana” (Pes. 82:3, 4). Mona le kae kae, baporofeta ba Testamente ea Khale ba etsa sello sa phohomela bakeng sa toka. Taba ena ha se qetello ea khathatseho ea Mangolo; ke ’moko-taba oa molaetsa oa baporofeta hohle Testamenteng ea Khale le ho se builoeng ke Kreste ha tlile mona ka nama.

Ha se lekunutu hore seo Molimo A se labalabelang ho bao ba reng b’a mo rata, b’a mo hlompha. O hlakisa hantle ho Mikea 6:8 (le khaolong tse ling kae kae): “Uena motho, u tsebisitsoe se leng molemo, le seo Jehova a se batlang ho uena, ke hore, u etse se lokileng, u rate bokhabane le ho tsamea ka boikokobetso le Molimo oa hao.” Taba ena e binoa hohle Mangolong. Mohlala, Jesu o itse: “‘Seo bohle ba tla tseba hobane le barutuoa ba ka ka sona, ke ha le ratana’” (Johanne 13:35; bapisa le 1 Johanne 4:8–16).

`Malapa le likereke tsa rona li ka shebahala joang haeba re ka tsepamisa maikutlo ho Mikea 6:8 e be re sebeletsa ho etsa joalo ka lipuo le liketso? Maemong afe kapa afe ao ekang ba o hara ‘ona, ke joang ho kenya tšebetsong tšiea tsena ho ka bonahatsoang betere?`