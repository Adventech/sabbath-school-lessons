---
title:  O Bitselitsoe ho Thakhola Toka
date:  19/03/2025
---

Baporofeta Mangolong ba lula ba bontša pitso ea Molimo ea ho emela toka sechabeng. Khafe-khafetsa, Mangolo ha a thekesele tabeng ea ho toboketsa taba tse mabapi le ho hloka toka le bohatelli. Ka ’nete, pitso ea Molimo ea ho tlisa kahlolo e ne e le pitso ea Molimo ea ho khakola toka.

Mohlala, moporofeta Esaia ha a itome maleme malebana le ho hloka toka Iseraeleng nakong eo. Mantsoe a hae a boipiletso ba toka a lokela ho luma ka ho hloka litsebeng tsa rona kajeno. “‘Ithuteng ho etsa hantle, le batlisise ho lokileng, le sireletse motšoenyehi, le lokisetse likhutsana, le emele nyeoe ea mohlolohali’” (Esa. 1:17). O tsoela pele o oa hooa “Ho malimabe ba beang melao e sa lokang, le bangoli ba ngolang mangolo a hloriso” (Esa. 10:1, 2), o etsa temoso: “‘Na le tla etsa joang mohl’a tsatsi la tekolo, le mohla sefefo se hlahang se e tsoa hole?le tla balehela ho mang ho batla thuso, le bee letlotlo la lona kae?” (Esa. 10:3).

Ka ho tšoana, moporofeta Jeremia o phatlalatsa molaetsa oa Molimo: “‘Ho malimabe ea hahang ntlo ea hae ka bokhopo, le likamore tsa hae ka ho se loke, ea sebelisetsang oa habo lelea, a sa mo nee moputso oa mofufutso oa hae. Ha ke re, le ntat’ao o kile a ja le ho noa na? Empa o na a ntse a etsa ka kahlolo le ka ho loka, o n’a e na le khotso ke hona. O na a ahlolela mofumanehi le mofutsana, o na a e-na le khotso ke hona. ‘Na hoo ha se ho ntseba na, ho bolela Jehova’” (Jer. 22:13, 15, 16).

`Bala Mattheu 23:23–30. Ke sefe seo Jesu A se rutang moo malebana le se bohlokoa-hlokoa? U nahana o bolel’ang ha A re “hoo eleng boholo ba molao”?`

Mohlaope motho a se tšohe a nahana hore ho hloka toka e n’e le taba e tšoenyang baporofeta ba Testamenteng ea Khale feela, mona le kae kae, re bona hantle hore taba ena e ne e khathalitse Kreste haholo. Bona kamoo A e behang kateng “‘Ho malimabe lona bangoli le bafarisi, baikaketsi! Hobane le ntša karolo ea leshome ea koena le anetha le kumine, ’me le sia hoo eleng boholo ba molao, e leng tokiso, le mohau le tumelo, anthe le ne le tšoantse ho etsa ntho tsena, le ntse le sa tlohele ho etsa tseno’” (Matt. 23:23). Khaolong e tšoanang le ena ho Luka, Jesu O llela hore “le feta ho loka le lerato la Molimo’” (Luka 11:42).

`Haeba o ne o ka tsepamisa maikutlo ho “hoo eleng boholo ba molao” kajeno, taba eo e ne e tla shebahala joang khahlanong le “boshome ba koena le anise kumine” tseo e ka ’na eaba re shebile ho tsona?`