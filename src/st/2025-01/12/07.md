---
title:  Nahanisisa ka Botebo
date:  21/03/2025
---

Bala Ellen G. White, “The Sabbath,” pp. 281–289, ho Eo Bohle Esale ba mo Nyorela.

“Lihloela li hlokile sebete sa ho araba Kreste hara letšoele, ka ho tšaba ho ikenya mathateng. Ba ne ba tseba hore O buile ’nete. Ho e na le ho roba meetlo ea bona, ba ka mpa ba tlohella motho ea mathateng, ba ka mpa ba pholosa phofoolo ebang e le mathateng hore monga eona a se lahleheloe. Ho bona phoofolo e ne e le bohlokoa ho feta motho ea entsoeng ka setšoantšoa sa Molimo. Sena se hlalosa kamoo litumelo tsohle tsa bohata li sebetsang kateng. Li thomeha takatsong motho ea motho ea ho iphahamisa ho feta Molimo, empa qetello ea tsona ke hore motho o theohela tlase ho feta phoofolo. Tumelo e ’ngoe le e ’ngoe e neng e le khahlanong le bomolimo ba Molimo e falatsa motho khanya e neng e le ea hae ka tlholeho, e tlang ho khutlisetsoa ho eena ka Kreste. Tumelo e ’ngoe le e ’ngoe ea bohata e ruta litho tsa eona ho se natse bohloki ba batho, ho tubeha, le litokelo. Evangeli e boulela motho haholo, joaloka ka thepa e rekiloeng ka Mali a Kreste, ebile e ruta hore ho hlokomeloe litlhoko le mathata a batho. Jehova O re, ‘Ke tla etsa hore banna ba hlokoe ho fetisa khauta e ntle; ba hlokoe ho fetisa khauta e hloekileng ea ofiri.’ Esa. 13:12.

“Ha Jesu A reteleha ho Bafarisi ka potso ea hore na ho nepahetse ho etsa hantle kapa hampe ka Sabatha na, ho pholosa bophelo kapa ho bolaea, o ne a ba toba ka merero ea bona e mebe. Ba ne ba tsoma bophelo ba hae ka pelo tse makoebeta, empa A ne a pholosa bophelo A tlisa thabo ho matšoele. Na ho ne ho le betere ho bolea ka Sabatha, joalokaha ba ne ba lohotha ho etsa, ho e na le ho folisa ba maloetseng, joalokaha A entse? Na ho lokile ho ba le morero oa polao tsatsing la Molimo le halalelang ho e na le ho rata batho bohle, eleng se bonoang ka ketso tsa mohau?”— Ellen G. White, Eo Bohle Esale ba mo Nyorela, maq. 286, 287.

**Lipotso tsa Puisano**

`Hobaneng e le ’nete hore “Tumelo e ’ngoe le e ’ngoe ea bohata e ruta litho tsa eona ho se tsotelle bohloki ba batho?” Ke joang re ka sebetsang ka kelo- hloko hore re qobe ho se tsotelle hoo kerekeng ea rona le ka ntle ho eona?`

`Ngoaneso ke mang? Ngoaneno ke mang? Ke ka tsela life tse bonahalang tse ka etsang hore ho latela Kreste ho re etse re tšoane le Mosamaria ea molemo ea ileng a tlohela merero ea hae a bontša lerato?`

`Haeba Molimo A rata toka le mohau, ke joang re ka etsang lintho re ipapisitse se leng bohlokoa haholo ho Molimo? Ke joang re ka tsepamisang maikutlo haholo ho seo Kreste A se bitsang “boholo ba molao”?`

`Ha re nahana le ho buoa ka kahlolo, ke hangata hakae re toboketsang hore taba ea mantlha eo Jesu A buoang ka kahlolo malebana le hore na, le hore na ke ho fihlela kae, re ratang ba bang, haholo-holo ba hateletsoeng le ba eisoang? Nahana ka taba ena u ipapisiste le Mattheu 5:31–46.`