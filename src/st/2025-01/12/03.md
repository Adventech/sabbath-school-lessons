---
title:  Libe tse Peli tse Kholo
date:  17/03/2025
---

Ho ea ka Jesu, melao e ’meli e meholo ke ho rata Molimo le ho rata oa heno. ’Me ho phetha melao ena ho kenyeletsa ho iketsa sehlabelo se bonahalang se bontšang ho rata ba bang ka ho hlaka, eleng seo ho hata likhatong tsa Jesu ho leng sona.

Joale, haeba melao e ’meli e meholo ke ho rata Molimo le ho rata oa heno, libe tse peli tse kholo ke life?

`Bala Pesaleme 135:13–19. See se bontšang malebana le sebe se qaphakileng se lutseng se hlahella Mangolong?`

Testamente ea Khale e lutse e toboketsa ho rata Molimo ka holimo ho tsohle tse teng (sheba Deut. 6:5). Taba ena e nyallana le sebe se seholo sa borapeli ba litšoantšo haholo, eleng se khahlanong le ho rata Molimo.

`Bala Zakaria 7:9–12. Ho ea ka Moporofeta Zakaria litemaneng tsena, Molimo O hloileng? Ke joang seo, le sebe sa borapeli ba litšoantšo li amanang le melao e ’meli e meholo?`

Ha se ho khumamela litšoantšo feela hoo Molimo A ho arabelang ka khalefo ea lerato, empa ho sotla batho ba Hae, ka bo mong kapa ka sehlopha. Molimo O nyatsa ho hloka toka hobane Molimo O lerato.

Libe tse peli tse kholo tse tobokelitsoeng hohle Mangolong ke ho sitoa ho ikama- hanya le melao e ’meli e meholo: ho rata Molimo le oa heno. Libe tse peli tse kholo ke ho sitoa ho rata. Ka bokhutšoanyane, o ke keng oa boloka melao haeba u sa rate Molimo le oa heno.

Ehlile, 1 Johanne 4:20, 21 e re: “E monga ha a re, ‘Ke rata Molimo,’ ’me a hloea ngo’anabo, o leshano; hobane ea sa rateng ngoan’a bo eo a ’monang, a ka tseba joang ho rata Molimo oo a sa o boneng? ’Me re filoe ke oona taelo ena e reng: ea ratang Molimo A rate le ngoan’abo.”

`U ka hlalosa joang hore na hobaneng ha ho rata Molimo ho ke keng hoa arohana le ho rata oa heno? U utloisisa nyallano ee e sa khaoheng joang?`