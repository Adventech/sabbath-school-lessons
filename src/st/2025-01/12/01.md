---
title:  'Lerato le Toka: Melao e ’Meli e Meholo'
date:  15/03/2025
---

### Bakeng sa Thuto ea Beke ena Bala
Matt. 22:34–40, Zech. 7:9–12, Pesaleme 82, Mikea 6:8, Matt. 23:23–30, Luka 10:25–37.

> <p>Temana ea Khopolo</p>
> “E mong ha a re: ke rata Molimo, ’me a hloea ngoan’abo, o leshano; hobane ea sa rateng ngoa’nabo eo a ’monang, a ka tseba joang ho rata Molimo oo a sa o boneng?” (1 Johanne 4:20).

Leha re e na le tšepo ea hore qetellong Molimo O tla etsa tsohle li nepahale, ho na le taba kae seo, re le BaKreste, re se etsang mona ha joale. Leha ho ka ba le ho hloka toka le bobe bo bongata tseo Molimo A sa li feliseng ha joale (ka baka la meeli ea ntoa ea ka lefatše lohle), sena ha se bolele hore re ke keng ra thusa ho fokotsa mahlomola le bokhopo tseo re kopanang le tsona, bonyane ka moo re ka khonang. Haele hantle, re le BaKreste, re tlameha ho etsa joalo.

Joalokaha re se re bone, lerato le toka li tsamaea ’moho; ha li arohane. Molimo O rata toka, ka hona, ebang re rata Molimo, le rona re tla rata toka.

Ka ho tšoana, haeba re rata Molimo, re tla ratana. Karolo ea ho ratana ke ho khathatseha ka boiketlo ba ba bang. Ha ba bang ba sotloa ke bofutsana, khatello, kapa ho hloka toka ha mofuta ofe kapa ofe, re lokela ho khathatseha. Ha ba bang ba hatelletsoe, ha rea lokela ho iphapanya. Empa, re lokela ho ipotsa na re ka etsang, motho ka mong kapa ka sehlopha, ho ntšetsa pele lerato le toka ea Molimo ka tsela e bontšang semelo sa Molimo se phethehileng ke ho halalela, lefatšeng le senyehileng.