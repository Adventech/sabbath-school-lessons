---
title:  Nahanisisa ka Botebo
date:  30/09/2022
---

Bala Ellen G. White, “Why Was Sin Permitted?” maq. 33–43, ho Patriarchs and Prophets; “The Origin of Evil,” maq. 492–504, ho The Great Controversy.

“Ho ne ho sena khonahalo ea tšepo ea letho ea ho lopololloa ho bao [Satane le manyeloi a hae] ba ileng ba fumana maiphihlelo le ho natefeloa ke khanya ea leholimo, ba bile ba bone boholo bo boholo-holo ba Molimo, hape, hara khanya ena eohle, ba ikhethetseng borabele khahlanong le eena. Ho ne ho sena liponahatso tse ncha tsa matla a babatsehang a Molimo tse neng li ka ba etsa ba hlolloe ho feta tseo ba neng ba li bone. Haeba ba ka etsa borabele bote’ng ba khanya e ke keng ea hlalosoa, ho ne ho se kamoo ba ka behoang maemong a fetang ao a ka ba kholisang. Ho ne ho se matla a behelloetsoeng ka thoko, hape ho se na bophahamo le botebo bo fetang bo neng bo le teng tse neng li ka sebelisoa ho hlola lipelaelo ta bona tsa mōna le ho korotla hoa borabele. Molato le kotlo ea bona li ne li tlameha ho lekana le menyetla eo ba neng ba phahamiselitsoe ho eona mapatlelong a leholimo.”— Ellen G. White, Confrontation, leq. 21.

“Ho tloha qalong, Molimo le Kreste ba ile ba tseba ka bokoenehi ba Satane, le ka ho oa ha motho ka baka la matla a thetso ea mokoenehi. Molimo h’a ka a laela hore sebe se be teng, empa o ile a bona hore se tla ba teng, eaba o etsa moralo bakeng sa koluoa eo. Lerato la hae la lefatše le ne le le leholo haholo, hona hoo a bileng a etsa selekane sa ho fana ka Mora’ hae a inotsi, ‘hore e mong le e mong ea lumelang ho eena, a se ke a timela, empa a be le bophelo bo sa feleng.’ Johanne 3:16.”—Ellen G. White, Eo Bohle Esale ba Monyoreloa, leq. 22.

**Lipotso tsa ho Qoqoa**

`Ka sehlopheng, loanang le potso ea hore na Molimo o fela a jara boikarabello malebana le qaleho le boteng ba bobe bo teng lefatšeng na. Re ka leka ho arabela qoso eo joang?`

`Sefapano se nyallana joang le kutloisiso ea rona ea taba ee ea bobe? Ke hobaneng ha sefapano, le se etsahetseng moo se lokela ho ba khubu ea kutloisiso efe kapa efe ea qaleho ea bokhopo?`

`Kamora mengoaha-kholo e mengata ea sebe le ho sotleha ho lefatšeng, Satane o tlameha a bona litla-morao tsa borabele ba hae hantle. Joale ke hobang a ntse a ntšetsa pele borabele ba hae khahlanong le Molimo?`

`Ho Mattheu 5:43–48, Kreste o buoa ka lerato la Molimo le se nang moeli ho batho bohle e le mohlala oa likamano tsohle tsa rona. Ke joang u ka bontšang mohlala oo hantle ka lapeng le kerekeng?`

`Moapostola Petrose o re hlokomelisa hore “Diabolose o ntse a lika-lika joaloka tau e purumang e batlang eo e ka mo jang” (1 Petr. 5:8). Bala le Baefese 6:10–20. Ke joang re ka hlolang khahlanong le “lihlooho tsa tsohle tsa Diabolose” (Baefs. 6:11)?`