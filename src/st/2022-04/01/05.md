---
title:  Theko ea Boikhohomoso
date:  28/09/2022
---

Mangolong, motho a ka bona ’moko-taba e ’meli e meholo kapa merero e ’meli e meholo e loantšanang. O mong ke oa Salema, Thaba ea Sione, Jerusalema, le Jerusalema e Ncha, e emetseng ’muso oa Molimo. O mong ke oa Babele le Babylona, e emetseng ’muso oa Satane oa lefofo. Makhetlo-khetlo Molimo o biletsa batho ba hae ho tsoa Babylona ea bohetene ho mo sebeletsa lefatŝeng la Pallo.

Mohlala, Abrame, (eo hamorao ebileng Abrahama) o ile a laeloa ho tso Ure ea Bakalde ho ea lefatšeng la Kanana (Genese 11:31–12:9). Qetellong ea kholeho ea bona ea nako e telelehali, BaJuda ba ile ba tloha Babylona ba khutlela Jerusalema (Esdrase 2). Hape bukeng ea Tšenolo, batho ba Molimo ba laeloa ho tsoa Babyloneng ea mehla ea bofelo (Tŝen. 14:8) hore ba qetelle ba e na le eena thabeng ea Sione le Jerusalemeng e Ncha (Tŝen. 14:1; Tŝen. 21:1–3, 10).

`Bala Esaia 14:12–15. Ke litla-morao life tse pharalletseng hohle tse tlisitsoeng ke boikhohomoso ba Lucifera leholimong le lefatšeng lee?`

Ka Bibeleng, motse oa Babylona o ema e le ’muso o khahlanong le ’muso oa Molimo; ’me morena oa Babylona (ea emeloang ke Nebukandnezare) e ba letšoao la boikhohomoso le bokhopo. Molimo o ne a bontšitse morena Nebukadnezare ke hlooho ea gauta setšoantšong se seholo se bontšang tlhahlamano ea mebuso (Dan. 2:37, 38). E le ho qholotsa tšenolo ea Molimo, morena a iketsetsa setšoantšo se entsoeng ka gauta fela—letšoao le bontšang hore ’muso oa hae o tla phela ka ho sa feleng—ebile o tla khumameloa ke e mong le e mong (Danielee 3). Hantle joaloka ha ho etsahetse ka morena oa Tire (Ezeki. 28:12–19), morena oa babylona o boetsa ea e ba letšoao la Lucifera.

Esaia 14:3–11 e hlalosa ho oa hoa morena ea matla oa mohatelli oa Babylona. Joale, Esaia 14:12–15 e tloha nalaneng ea lefatše ho ea mapatlelong a leholimo e be e bontša ha oona moea ono oa boikhohomoso o fehlile qaleho ea ho oa ha Lucifera. Litemana li supa ha Lucifera a ile a rera ho hloma terone ea hae ka holima tsohle tsa leholimo e be o iketsa “‘“Mookameli ea Phahameng”’” (Esa. 14:14). Sena e bile qaleho ea maemo a macha a mahlonoko moo lerato la Molimo le nahanelang ba bang le tšebelisano ’moho li qholotsoang ke bo ’na ba Lucifera. Sera se ne se se na letsoalo la ho qosa Molimo ka seo eena a neng a le sona le ho jala mashano hara maneloi. Mona re bona liphiri tsa qaleho ea bobe lefatšeng.

`Ke hobaneng ha ho le bonolo ho ba le boikhohomoso e kabang ke ka maemo ao re atlehileng ho a fumana, kapa li le peli? Ke joang ho beha sefapano ka pela rona ho re thibelang ho oela lemeneng le joalo?`