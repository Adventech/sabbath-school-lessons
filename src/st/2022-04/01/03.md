---
title:  Bolokolohi ba Khetho, Motheo oa Lerato
date:  26/09/2022
---

`Bala 1 Johanne 4:7–16. Ke sefe seo litemana tsee li re rutang sona malebana le bolokolohi ba khetho e le se hlokehang bakeng sa ho holisa lerato?`

Lipalesa tsa maiketsetso li ntle, empa ha li hole le ho thunya joaloka tsa tlhaho. Liroboto li entsoe hore li bue le ho etsa mesebetsi e mengata. Empa ha li na bophelo kapa maikutlo. Bophelong, bophelo le bolokolohi ba boikhethelo ke ntho tsa bohlokoa mabapi le hore motho a fumane, a holise, le ho arolelana lerato. Ka hona, Molimo oa rona ea lerato o bopile manyeloi (le eena Lucifera) le batho ba e na le bolokolohi ba ho ikhethela, ho akhang khonahalo ea ho khetha tsela e fosahetseng. Ka mantsoe a mang, Molimo o hlōtse maholimo le mafatše e le sebaka se phethahetseng bakeng sa lipuoa tsa hae hore li hole leratong le tlhalefong.

Ho 1 Johanne 4:7–16, Moapostola Johanne o toboketsa hore “Molimo O lerato,” le hore o bontsitse lerato la hae ho rona ka ho romela Mora oa Hae ho tla shoela libe tsa rona. Ka hona, re lokela ho bontša teboho ea hae leratong la hae le se nang pheletso ka ho rata ba bang. Lerato le joalo, le tsoang ho Molimo, e tlaba bopaki bo kholisang ho mapaki ohle a teng ba hore Molimo o phela ka hare ho rona, le hore re phela ka ho eena. Boipiletso bona ba ho ratana bo utloahala feela ha bo etsetsoa lipuoa tse ka ikhethelang ho holisa le ho bontša lerato leo, kapa ho fapana le sena, ho phela bophelo ba ho icheba bo oena leha ho le joalo, honolo ho sebelisa bolokolohi ba boikhethelo hampe, eleng ’nete e bohloko e bontšistoeng borabeleng bo bobe-be ba Lucifera leholimong.

Batho ba bang ha ba bona bohlokoa ba bolokohile ba ho ikhethela b’a ipotsa, Haeba Molimo a tsebile hore Lucifera o tla etsa borabele, hobaneng a ile a ’mopa? Na pōpo ea Lucifera ha e etse hore e be ke Molimo ea qetellang a le molato malebana le qaleho ea sebe?

Potso ena e ka ba thata haholo hore re ka inahanela, hobane e itšetlehile holima ntlha tse ’maloa, tse akhang se felang se boleloa ke poleloana “ho ba molato.” Tlhaho le qaleho ea sebe ke liphiri tseo ho seng motho ea ka li hlalosang hantle.

Leha ho le joalo, Molimo h’a ka a laela hore sebe se be teng; O lumelletse hore se be teng, ’me eaba, sefapanong, a jara kotlo ea sona ea mapomela ka Boeena, eleng se ile sa etsa hore, qetellong, a khone ho se ntša ka metso. Litletlebong tsohle tsa rona malebana le bobe, ha rea lokela ho lebala hore Molimo ka bo eena o patetse theko e holimo-limo bakeng sa sebe le bobe (sheba Matt. 5:43–48, Baro. 5:6–11), le hore o hlokofalitsoe ke tsona ho feta kamoo mang kapa hara rona a kileng a hlokofala kateng.

`Bolokolohi ba khetho, mpho e tsoang ho Molimo, e ea halalela, empa e tla e phuthetse litla-morao tse boima, eseng bakeng sa hao feela, empa le ba bang. Ke khetho life tsa bohlokoa tseo u leng mathuleng a ho li etsa, u sebelisa mpho ee, ’me litla-mora tsa khetho tseo ke life?`