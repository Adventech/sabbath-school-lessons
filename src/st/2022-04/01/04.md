---
title:  Ho Hloka Teboho ho Makatsang
date:  27/09/2022
---

`Bala Ezekiele 28:12–19. Ke sefe seo re ka ithutang sona litemaneng tsee malebana le qaleho e makatsang ea sebe?`

Boholo ba buka ea bo ngotsoe ka puo e bontšang nako ea bofelo. Khafetsa-khafetsa, lintho tse hlakileng (tse kang batho, liphoofolo le lintho) le ketsahalo tsa lehae li’a sebelisoa ho hlalosa lefatše lohle/ kapa ’nete ea histori. Ho Ezekiele 28:1–10, Jehova o buile ka morena oa Tire (Tire e ne e le teropo ea khale e neng e ruile e lebopong la toropo ea Finishea) e le ’musi ea ruileng ea ikhabang eo e neng e le “motho” feela empa a re ke molingoana, ea bileng a lutseng (ho ea ka eena) teroneng ea melingoana.

Eaba, ho Ezekiele 28:12–19, papiso ena ea histori ea sebelisoa ho hlalosa qaleho ea ho oa hoa Lucifera mabaleng a leholimo. Joale, morena oa Tire, eo e eng e le motho ea phelang “‘“mahareng a maoatle”’” (Ezeki. 28:2, 8), joale o emetse “‘“keru-bime e lipheo tse otlolohileng”’” (Ezeki. 28:13) e phelang “‘“Edene, serapeng sa Molimo,”’” le “‘“thabeng e halalelang ea Molimo”’” (Ezeki. 28:14, NKJV).

Polelo ea bohlokoa tabeng tsena e fumanoa ho Ezekiele 28:15, e reng, “‘“U ’nile oa tsamaea ka metsamao e phethehileng, ha e sa le u hlaha, ho fihlela bokhopo bo fumanoa ho uena.”’” Taba ea bohlokoa-hlokoa, ho phethahala ha Lucifera ho ne ho kenyeletsa khonahalo ea ho etsa bobe, khonahalo ea ho fosa, ’me sena e ne le hobane, joaloka sebopuoa se nang le botsoaro, Lucifera o ne a e na le bolokolohi ba ho ikhethela, karolo ea se boleloang ka ho ba sebopuoa se phethahetseng.

’Nete ke hore, Lucifera o bopiloe a hloekile—eleng se kenyeletsang bokhoni ba ho ikhethela ka bolokolohi. Leha ho le joalo, ka baka la ho senya phetheho eo ka ho sebelisa bolokolohi ba hae ba khetho hampe, o ile a senyeha ha a qala ho ipona a le bohlokoa ho feta kamoo a leng bohlokoa kateng.

Ka baka la ho khaotsa ho khotsofalla kamoo Molimo a mo ’mopileng le ho mo hlompha kateng, Lucifera o ile a sitoa ho leboha Molimo ’me a utloa e ka a ka ananeloa ho feta kamoo a lokelang kateng. See se ka etsahala joang ka sebopuoa sa lenyeloi se phethehileng se phelang lefatšeng le phethehileng, ka ’nete ke sephiri.

“Sebe, ke sephiri, ntho’e sa hlaloseheng. Ho ne ho se lebaka la hore se ka ba teng; ho leka ho se hlalosa ke ho leka ho fana ka lebaka la sona, ’me seno e tlaba ho se buelella. Sebe se hlahile lefatšeng le phethehileng, eleng ntho’e neng e bonahala ho se lebaka la hore e ka etsahala.”—Ellen G. White, The Truth About Angels, leq. 30.

`Ho 1 Bathesalonika 5:18, Paulosi o re re lebohe “nthong tsohle.” Ke joang mantsoe aa a ka re thusang ho hlola maikutlo afe kapa a afe a ho hloka teboho le ho ipona u le sono, haholo-holo nakong tsa liteko?`