---
title:  Tlholeho, Ponahatso ea Lerato
date:  25/09/2022
---

Tlhaho boemong bona ba eona e nkile molaetsa o sa hlakang o kopantseng botle le bobe. Lipalesa li ka hlahisa lipalesa le monko o monate ha li boetse li e na le meutloa e mebe e hlabang. Nonyana e ’ngoe e ka re khahla ka botle ba eona ha e re re sa lebeletse e re khathatse matla ka ho senya ntloana tsa tse ling e ja malinyane a tsona. Le bona batho, ba ka bang mosa hona joale, hose-hokae ba se ba le khopo, ba tletse lehloeo, le ho loana ka nako tse ling. Ha ho makatse hore e be setšoantšong sa koro e mofoka, mohlanka o ile a botsa monga hae, “‘“Morena, ha re re o no o jalile peo e ntle tšimong ea hao? Na mofoka oo e o nkile kae?”’” (Matt. 13:27) Monga tšimo a arabela, “‘Ke ketso ea sera”’” (Matt. 13:28). Ka ho tšoana, Molimo o hlōtse maholimo le lefaše li se na sekoli, empa sera sa li senya ka peo e mpe ea sebe.

`Bala 1 Johanne 4:8, 16. Ke sefe seo bo ’nete ba hore “Molimo O lerato” bo ka re bolellang sona malebana le ketso tsa mesebetsi ea hae ea bonōno?`

Taba ea hore “Molimo o lerato” (1 Johanne 4:8, 16) bonyane e bontša ntlha tse tharo tsa mantlha. Ea pele, tlhaho ea lerato ke hore le keke la koaheloa, le tlameha le bonahatsoe. (Ke mofuta ofe oa lerao o sa bontšoeng?) Lerato la Molimo le arole-lanoa ka hara batho ba bararo ba etsang Molimo, le ka ntle likamanong tsa Molimo le libopuoa. tsa hae. Ea bobeli, sohle seo Molimo a se etsang ke ponahatso ea lerato la hae le se nang lipehelo, le sa fetoheng. Sena se kenyeletsa mesebetsi ea boqapi ba hae, liketso tsa hae tsa ho pholosa, le likahlolong tsa hae tse khalemang. Haele hantle, “Lerato la Molimo le bonahalitsoe tokeng ea hae hantle joaloka mohaung oa hae, toka ke motheo oa terone ea hae le tholoana ea lerato la hae.”—Ellen G. White, Eo Bohle Esale ba Monyoreloa, leq. 762. Taba ea boraro, kaha Molimo o lerato ’me sohle seo a se etsang se bontša lerato, e ka se be mohloli oa sebe, eleng se fapaneng hole le semelo sa hae.

Empa na Molimo o ne a hlile a tlameha ho etsa maholimo le mafatše? Ha u sheba taba ena u ipapisitse le boholo ba hae, motho a ka re “Che,” hobane e bile qeto ea bolokolohi ba hae ba khetho. Empa ha u sheba taba ena u ipapisitse le tlhaho ea hae ea lerato, o ne a batla maholimo le mafatše ho bontša lerato la hae. Joale ho makatsa ha ka kang hore e be o hlotse lipuoa tse phelang, tse kang batho, tse kekeng tsa amo-hela lerato la hae feela, empa tse boetseng li ka arolelana le ho bontša lerato, eseng ho Molimo feela empa le ho ba bang. (Sheba le Mareka 12:30, 31).

`Likoloha u shebe lefatše le hlotsoeng. Ke ka tsela life ho lona u ka bonang ponahatso tsa lerato la Molimo, ho sa natsoe ka moo sebe se le sentseng kateng? Ke joang re ka ithutang ho inkela lithuto tsa tšepo tse senotsoeng ka tlholeho?`