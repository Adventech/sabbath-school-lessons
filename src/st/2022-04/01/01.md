---
title:  Borabele Lefatšeng le Senang Sekoli
date:  24/09/2022
---

### Bakeng sa Thuto ea Beke ena Bala
1 Johanne 4:8, 16; 1 Johanne 4:7–16; Ezeki. 28:12–19; Esa. 14:12–15; Tŝenolo 12.

> <p>Temana ea Khopolo</p>
> “‘U oele joang leholimong, mphatlalatsane mor’a mafube? U rapalalitsoe joang fatše, uena, mohlase-lichaba?’” (Esa. 14:12).

Linahani tse nagata li lekile ho hlalosa qaleho ea bobe. Ba bang ba re bobe e sale e le ntho e teng hobane ho ea ka bona, botle bo ka bonoa feela ha hona le bobe boo bo bapisoang le bona. Ba bang ba lumela hore lefatše le hlōtsoe le sena sekoli, empa neng-neng bobe ba hlaha. Mohlala, litšomong tsa Magerike, bobe bo hlahile ha Pandora ea ratang lintho a bula lebokose le koetsoeng e ba ho tsoa mefuta eohle ea bobe e teng lefatšeng (leha ho le joalo, tšomo ena ha e hlalose hore na bobe bo neng bo patiloe bo ne bo tsoa kae).

Ho fapana le hona, Bibele e ruta hore Molimo oa rona ea lerato o matla ohle (1 Likoron. 29:10, 11) o phethahetse (Matt. 5:48). Ka ho tšoana, sohle seo a se etsang se tlameha ho phetheha (Deuteron. 32:4), eleng ho kenyeletsang le kamoo a hlotseng lefatše la rona kateng. Joele ke joang bobe le sebe li hlahang lefatšeng le phethahetseng? Ho ea ka Genese 3, ho oa haoa Adama le Eva ho tlisitse sebe, bokhopo le lefu tsena.

Empa karabo eno ke taba e ’ngoe. Le pele ho ho oa, bobe bo ne ntse bo le teng, bo bontšoa ka “noha,” e thetsitseng Eva (Genese 3:1–5). Ka hona, re hloka ho khutlela morao, le pele ho Ho oa, hore re fumane mohloli le motso oa bokhopo bo laolang ho phela ha rona, boo ka nako e ’ngoe bo ka bo etsang hore bo be bosula.