---
title:  O re Shoetse
date:  29/10/2022
---

### Bakeng sa Thuto ea Beke ena Bala
Tŝen. 13:8; Matt. 17:22, 23; Mareka 9:30–32; Johanne 19:1–30; Baro.6:23; 1 Bakor.1:18–24.

> <p>Temana ea Khopolo</p>
> “‘’Me joaloka Moshe a ne a fanyehe noha feelleng, Mor’a motho e ka khona a fanyehoe joalo; hore e mong le e mong ea lumelang ho eena a seke a timela, a mpe a be le bophelo bo sa feleng.’” (Johanne 3:14, 15).

H o boletsoe hore re ke se qobe lefu le lekhetho. Sena ha se ’nete kaofela. Batho ba ka qoba lekhetho. Ba ka qoba lefu lilengoana tse ’maloa, empa qetellong le tla fihla. ’Me kaha rea tseba hore bafu, ba lokileng le ba sa lokang, bohle ba fella sebakeng se le seng qalong, tšepo ea rona ea tsoho e bolela sohle ho rona. Joalokaha Paulosi a boletse, ntle ho tšepo ena, “e kaba le ba ithobaletseng ho Kreste ba timetse” (1 Bakor.15:18), eleng nthoé makatsang hore “ba ithobaletseng ho Kreste” ba ea holimo le tlase leholimong pela Molimo.

Ka hona, tsoho ea Kreste ke khubu ea tumelo ea rona, hobane tsohong ea hae re na le tiisetso ea tsoho ea rona. Empa pele Kreste a ka tsoha bafung, o ile a tlameha hore a shoe pele. Ke ka hona, hara bohloko ba Gethesemane, há lebelletse lefu la hae, o ile a rapela: “‘Joale moea oaka o oa sisimoha, ’me ke tla re’ng? Ke tla re ‘Ntate, O ntoele nakong ena ’Empa ke eona ntho ke tletseng nako ena.’” (Johanne 12:27). ’Me sepheo seo e n’e le ho shoa.

Bekeng ena re tla shebanang le lefu la Kreste le seo le se bolelang bakeng sa tšepiso ea bophelo bo sa feleng.