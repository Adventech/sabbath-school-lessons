---
title:  Nahanisisa ka Botebo
date:  04/11/2022
---

Bala Ellen G. White, “Gethsemane,” pp. 685–697; “Calvary,” maq. 741–758, in Eo Bohle Esale ba Monyoreloa; “Repentance,” leq. 27, in Steps to Christ.

“Ka bona hore leholimo lohle le na le thahasello ea pholoho ea rona; joale rona re ka iphapanya? Na re ka se tsotelle, joalokaha e ka pholoho kapa timelo ea rona ke ntho’e se nang taba? Na re tla eisa sehlabelo seo re se etselitsoeng? Ba bang ba entse joalo. Ba bapetse ka mohau oo ba o fuoeng, khalefo ea Molimo e holima bona. Moea oa Molimo o ka se lule o utloisoa bohloko. O tla tloha ebang o utloisoa bohloko ho feta mona. Kamora sohle se neng se ka etsoa ho pholosa motho se etsoe, haeba maphelo a bona a bontša hore ha bana taba le mohau oa Molimo, lefu le ba tjametse hamonate joang! E tlaba lefu le lebe-be! Hobane ba tla tlameha ho utloa bohloko boo Kreste a ileng a bo utloa sefapanong ha a ne a reka topollo eo ba e hanneng. E tlaba hona ba lemohang se ba lahlehetseng, bophelo bo sa feleng le boja-lefa bo sa feleng. Sehlabelo se seholo se entselitsoeng ho pholosa meea se bontša bohlokoa ba bona. Ha moea o ratehang o lahleha, o lahlehela ruri.”—Ellen G. White, Testimonies for the Church, vol. 1, leq. 124.

**Lipotso tsa ho Qoqoa**

`Baheberu 10:4 e re, “Hobane mali a liphooko le liphoolo a ke se tlose sebe”). Joale batho ba Testamenteng ea Khale ba pholositsoe joang? Ke joang papiso ea karete ea mokoloto—eo u e sebelisang ho lefa u sena chelete empa e be hamorao o lefa mokololoto oo—e ka thusa joang ho utloisisa thuto ee?`

`Bala 2 Bakorinthe 5:18–21. Haeba Kreste a shoetse libe tsa lefatše, hobaneng ho sa pholosoe motho e mong le e mong? Hobaneng ha khetho ea motho ka mong e le eona e khaolang khang ea hore na ho pholosoa mang, ea lahlehang ke mang, ho sa natsoe sehlabelo se seholo seo ba se etselitsoeng?`

`Tse ling tsa lintho tse rutoang ke “bohlale ba lefatše” tseo eleng “bohlanya” ho Molimo, ke life? Tabeng ea hore ntho tse makatsang tse ntle tsena tse bontšang hore li qapuoe tseo hothoeng li inkentse teng? Kapa ea hore maholimo le mafatše a qhomme nthong e sieo? E meng ea mehla eo u ka e nahanang ke efe?`

`Nahana ka potso e hlahellang Thutong ea Labobeli. Sefapano sona? Ho etsahetseng moo, e lahlelang taba ea ho pholosoa ka mesebetsi matjoing, le hore ke phoso e kholo-kholo, e hananang hampe-mpe le leano la topollo?`