---
title:  Pele Lefatše le Thehoa
date:  30/10/2022
---

`Bala Tŝenolo 13:8, Liketso 2:23, le 1 Petrose 1:19, 20. Ke joang ho ka thoeng Kreste o hlabiloe “pele lefatše le fela”)?`

“Bohle ba ahileng lefatšeng ba tla mo khumamela, bao mabitso a bona a sa kang a ngoloa bukeng ea bophelo ea konyana e hlabiloeng pele lefatše le thehoa” (Tŝen. 13:8,). Taba ea bohlokoa ho rona mona ke hore Kreste “o hlabiloe pele lefatše le thehoa.” Haele hantle, re lokela ho utloisisa sena e le papiso (buka ea tšenolo e tletse lipapiso), hobane Kreste h’a ka a hlajoa ho fihlela likete tsa lilemo kamora hore lefatše le thehoe. Se boleloang ke temana ena ke hore leano la topollo le ne le le teng pele lefatše le thehoa. ’Me khubu ea leano leo e n’e le lefu la Kreste, konyana ea Molimo, sefapanong.

`Bala Tite 1:2. Ke sefe seo temana ee e re rutang sona malebana le hore na leano la topollo, leo khubu ea lona eleng Kreste, le bileng teng khale kateng?`

“Leano la topollo ha e eaka eaba ho thiba kotsi e seng e hlahile, ha lea etsoa ka mora ho oa ha Adama. E n’e le ho khoaholla metheo eo ho tloha mengoaheng e sa feleng, ebileng motheo oa terone ea Molimo.”—Ellen G. White, Eo Bohle Esale ba Monyoreloa, leq. 22.

Leano lena le ile la bontšoa Adama le Eva tšimong ea Edene (Genese 3:15, 21), ’me la boela la bonšoa ka mali a mang le a mang ha ho etsoa sehlabelo Testamenteng ea Khale. Mohlala, ha a leka tumelo ea Abrahama, Molimo o ile a fana ka pheleu hore e etsoe sehlabelo bakeng sa Isaaka (Genese 22:11–13). Ho nkeloa sebaka hona ho hlakisitse hantle kamoo sehlabelo sa Kreste se phekolang se entsoeng sefapanong.

Ka hona, khubung ea leano lohle la topollo ke lefu la Jesu le nkang sebaka, le bontšitsoeng lilemo-lemo ka lihlabelo tsa liphoofolo tse neng li bontša lefu la Kreste sefapanong “Konyana ea Molimo e tlosang libe tsa lefatše” (Johanne 1:29).

`Lihlabelo tsa liphoofolo li bohloko—seo ke ’nete. Empa ke hobaneng ha bohloko boo le tšollo ea mali e le hona moo taba e leng teng, e re rutang ka lefu la Kreste bakeng sa rona, le kamoo sebe se leng turu kateng?`