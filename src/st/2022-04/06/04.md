---
title:  “Ho Phethehile!”
date:  01/11/2022
---

`Bala Johanne 19:1–30. Molaetsa oa rona oa bohlokoa polelong ee ea Kreste, “ho phethehile” ke ofe?`

Qetellong, motsotso oa bohlokoa ho Kreste, ho batho, ho maholimo le lefatše, o ne o fihlile. Ka mahlaba a maholo, o ila a loana khahlanong le matla a lefifi. A ea serapeng sa gathesemane a tsamaea butle, hara liteko tsa hae tse se nang toka, ho fihlela thabeng ea Golgotha. Manyeloi a lefifi a ne a leka ho mo hlola. Nakong eo Jesu a leketlileng sefapanong, baprista ba baholo, bangoli le baholo ba ile ba mo soma, ba re, ”‘O pholositse ba bang, eena o sitoa ho ipholosa. Ha e le eena morena oa Iseraele, a ke a theohe joale sefapanong, ’me re tla lumela ho eena‘” (Matt. 27:42). Na Kreste a ka be a ile a theoha sefapanong a ipholosa? E, o ne a ka etsa joalo empa a sa batle. Lerato la hae le se nang moeli ho batho bohle, ho kenyeletsa le bona basomi bao, ha hoa ka hoa etsa hore a monyole joko. Ha e le hantle, “Basomi bana ba ne ba le hara bao a neng a shoa ho ba pholosa; ke ka hona a neng a keke a theoha sefapanong ho ipholosa, hobane o ne a tšoeroe, eseng ke lipereke, empa ke thato ea hae ea ho ba pholosa.”—Alfred Plummer, An Exegetical Commentary on the Gospel According to S. Mattheu (London: Elliot Stock, 1910), p. 397.

Mona, ho hlokofatsoeng ha Kreste, Jesu o ne a hlola ’muso oa Satane, leha e ne e le Satane ea neng a chochisitse liketsahalo tsena tsohle tse qeteletseng ka sefapano, ho kenyeletsa le keko ea Judase (Johanne 6:70; Johanne 13:2, 27). “Ka mokhoa o mong, moevangeli ha a leke ho hlalosa, lefu la Jesu ke ketso ea Satane le ketso eo ka eona Jesu a hapang tlholo holima Satane.”—George E. Ladd, A Theology of the New Testament, Rev. ed. (Cambridge, UK; Lutterworth Press, 1994), leq. 192.

Há meketsa sefapanong, “‘It is finished’” (Johanne 19:30), Kreste o ne a sa bontše feela hore mahloko a hae a felile, empa le hore o hapile ntoa ea nako e telele ea ka lefatše lohle khahlanong le Satane le makhotla a hae a khopo. Leholimo lohle le ile la thabela tlholo ena ea Mopholosi. Satane o ne a hlotsoe, ’me a tseba hore ’muso oa hae o lahlehile.”—Ellen G. White, Eo Bohle Esale ba Monyoreloa, leq. 758.

Ho thata ho utloisisa phapang e makatsang mona: tlotlolohong e kalo-kalo Mora oa Molimo o hlotse, bakeng sa rona le bakeng sa lefatše lohle.

`Nahana kamoo sebe se leng sebe kateng haeba se qositse lefu la Kreste ho se phekola. Ke sefe seo ’nete ee e lokelang ho re ruta sona malebana le kamoo mesebetsi ea rona e se nang thuso kateng hore e ka re buella pela Molimo? Ka holimo ho tsohle, re ka eketsang holima seo Kreste a seng a re etselitse sona? Tlisa karabo ea hao sehlopheng ka Sabatha.`