---
title:  Selelekela sa Sefapano
date:  31/10/2022
---

**Tse ling tsa ntho tseo barutuoa ba ileng ba li etsa ha ba utloa Kreste a lepa lefu le ho hlokofatsoa ha hae ke life, ’me liketso tsa bona li lokela ho re rut’ang ka kotsi ea ho se utloisise mangolo?**

`Matt. 16:21–23`

`Matt. 17:22, 23; Mareka 9:30–32; Luka 9:44, 45`

`Luka 18:31–34`

Jesu o tsoaletsoe ho shoa, ’me o pheletse ho shoa. Khato e ’ngoe le e ’ngoe eo ileng a e nka e n’e mo isa haufi le sehlabelo sa hae se phekolang sefapanong sa Golgotha. Kaha o ne a tseba thomo ea hae hantle, h’a ka a lumella mang kapa mang ho mo sitisa. Ha e le hantle “bophelo bohle ba hae e n’e le selelekela sa lefu la hae sefapanong.”—Ellen G. White, Fundamentals of Christian Education, leq. 382.

Selemong sa ho qetela sa bosebeletsi ba hae lefatšeng, Jesu o ile a buoa le barutuoa ba hae haholo ka lefu la hae le tlang ka mokhoa o hlakileng. Empa ba ile ba bonahala ba sa ikemisetsa ho amohela ’nete ena ea hae. Kaha ba ne ba tletse likutloisiso tsa bona ka Mesia, ntho ea ho qetela eo ba neng ba sa e lebella e n’e le hore, joaloka Mesia, a ka shoa. Ka bokhutšoanyane, thuto-Molimo ea bona e sothehileng e ile ea etsa ba be le bohloko le mahlomola a sa hlokeheng.

Jesu o ne a se a ile a re ho Nikodema, “‘'Me joalokaha Moshe a ile a fanyeha noha feeleng, Mor’a motho e ka khona a fanyehoe joalo; hore e mong le e mong ea lumelang, a se ke a timela, a be le bophelo bo sa feleng’” (Johanne 3:14, 15). H’a le Siseria oa Fillipi, Jesu o ile a joetsa barutuoa ba hae hore o tlameha “‘ho ea Jerusalema, a utloisisoe bohloko bo boholo ke baholo le baprista ba baholo le bangoli, ’me a bolaoe a ntoo tsoha ka letsatsi la boraro’” (Matt. 16:21). H’a feta Galelia a sa bonoe (Mareka 9:30–32) le nakong ea leeto la hae la ho qetela la Jerusalema (Luka 18:31–34), Jesu o ile a buoa le barutuoa ba hae ka lefu le tsoho ea hae hape. Kaha e n’e se seo ba batlang ho se utloa, eaba ha ba mamele. Le rona ho bonolo ha kakang hore re ka etsa joalo.

`Batho, haholo-holo batho ba Molimo ba khethiloeng, ba bile le kutloisiso tse fosahetseng mabapi le ho tla ha pele hoa Mesia. Tse ling tsa kutloisiso tse fosahetseng ka ntle ka mola tse malebana le ho tla labobeli ha Jesu ke life?`