---
title:  O re Shoetse
date:  02/11/2022
---

`Bala Johanne 3:14–18 le Baroma 6:23. Ke sefe seo litemana tsee lire rutang sona malebana les eo lefu la Kreste le re etselitseng sona?`

Nakong eo Jesu a fihlang nokeng ea Jordane bakeng sa ho kolobetsoa, Johanne Mookolobetsi o ila a hooa, “‘Bonang! Konyana ea Molimo e tlosang libe tsa lefatše!’” (Johanne 1:29). Polelo ena e ne e ananela Kreste e le eena Konyana ea ’nete eo lihlabelo tsohle tsa Testamente ea Khale li neng li supa ho eona.

Empa lihlabelo tsa liphoofolo li ne li keke tsa tlosa sebe ka bo tsona (Baheb. 10:4). Li ne li fana ka tšoarelo ea nakoana feela e itšetlehileng ho ea Kreste sefapanong. “Ha re ipolela libe, o oa tšepeha ho re tšoarela le ho re hlatsoa makhopong a rona ohle” (1 Johanne 1:9).

`Bala Johanne 3:16, 17. Ke tšepo efe e kholo eo re ke inkelang eona litemaneng tsee, haholo-holo ha u utloa eka u lokeloa ke ho timetsoa ka baka la bobe boo u bo entseng?`

Nahana ka se boleloang ke sena sohle. Jesu ea hlotseng maholimo (Johanne 1:1– 3), a fana ka eena bakeng sa e mong le e mong oa rona, sehlabelo sa sebe, sena sohle e le hore re se timetsoe leha re ne re lokeloa joalo. Ena ke tšepiso e kholo ea evangeli. Jesu Kreste o ile a phatlalatsa hore “‘Molimo o ratile lefatše hoo a bileng a le nea Mora oa oona ea tsoetsoeng a inotsi’” ho re shoela (Johanne 3:16). Empa ha rea lokela ho lebala hore Kreste o ithaopetse ho fana ka eena bakeng sa rona (Baheb. 9:14). Luther o ila a re sefapano ke “aletare eo [Kreste] a arubeloang ke malakabe a lerato la ka ho sa feleng le tukang pelong ea hae, a fana ka sehlabelo se phelang se halalelang sa ’mele le mali a hae ho Ntate ka lithapelo tsa mahlonoko, a hoele-hetsa, a chesa, le likhapa (Baheb. 5:7).”—Luther’s Works, vol. 13 (St. Louis, MO: Concordia Publishing House, 1956), leq. 319. Kreste o shoele hang bakeng sa bohle (Baheb. 10:10) a shoa hang ka ho sa feleng (Baheb. 10:12), hobane sehlabelo sa hae se lekane, ebile haho mohla se felloang ke matla.

Hona le ho hong hape: “Haeba e ne e kaba moea o le mong o amohelang mohau oa hae, ho boloka moea oo, Kreste a ka be a ile a khetha ho iketsa sehlabelo, a tlont-loloha a shoa lefu le lihlong.”—Ellen G. White, The Ministry of Healing, leq. 135.

`Bala Johanne 3:16 hape, u kenya lebitso la hao moo hothoeng “lefatše” le “mang le mang.” Motsotso le motsotso, ke joang u ka ithutang, haholo-holo ha u lekoa hore u oele sebeng, ho etsa tšepiso ee makatsang ea hao?`