---
title:  Lefu la Bobeli
date:  22/12/2022
---

Molimo o isa histori ea batho pheletsong ea eona-sehlohlolong. Qetellong ea lemo tse sekete, bakhopo kaofela baa tsosoa ho fumana kotlo ea bona ea ho qetela (Tŝen. 20:5, 11–15). E be, ha mothati ohle oa kahlolo o phethetsoe ho se letho le ka eketsoang ho eona, ba khopo ba tla amohela toka ea Molimo. “Ho latela linnete tsohle tsa ntoa e kholo tse bonahalang, maholimo le mafatše kaofela, bohle ba tšepahalang le marabele, ba hooa ka ntsoe leng: ‘Litsela tsa hao li lokile ke tsa ’nete, Uena Morena oa ba lokileng.’” Satane ka boeena o “khumama ka mangole o bolela toka ea kahlolo ea hae.”—Ellen G. White, The Great Controversy, maq. 670, 671.

`Bala Malakia 4:1; Tŝenolo 20:14, 15; le Tŝenolo 21:8. “Letša la mollo” le “lefu la bobeli” li sebetsa hantle ha kae?`

Pheletso ea Satane le manyeloi a hae ea ho qetela, le bohle ba khopo e tla hloekisa sebe le litla-morao tsa sona lefatšeng. Holima ho le joalo, le pheliso ea ho qetela ea ba babe ke ketso ea lerato la Molimo, eseng feela ho ba lokileng, empa le ho bona ba khopo. Ba ka mpa ba shoa ho e na le ho phela boteng ba Molimo eo eleng “mollo o timetsang” sebe (Baheb. 12:29).

“Ba [ba lahlehileng] tla laba-labela ho baleha tulong eo e halalelang. Ba tla leboha tšenyeho, hore ba ipate pela sefahleho sa ea shoetseng ho ba pholosa. Pheletso ea bakhopo e tiisitsoe ke khetho tsa bona. Hore e be ha b’a lumelloa leholimong ke khetho ea bona, ’me e lokile e na le mohau ka lehlakoreng la Molimo.”—Ellen G. White, The Great Controversy, leq. 543.

Ka hona, timetso ea ho qetela ea bakhopo le sebe—ho fapana le thuto eo eseng ea ka Bibeleng ea ho hlokofatsoa ka ho sa feleng liheleng—e fana ka kahlolo e lokileng e lekaneng bakeng sa bokhopo bohle boo motho a bo entseng. Hape e tiisa sebe se bile le qalo ’me se tla ba le pheletso. ’Me tlholeho eohle e tla khutlela phethahalong ea eona ea pele, pele ho sebe, bokhopo, le ho se mamele li ile tsa ata ka mohlolo ntle le tlhaloso e utloahalang.

Rorisa Morena hore o, joaloka “moahloli oa rona ea lokileng” (2 Tim. 4:8), o tla etsa qeto e neng le ponahaletso ea ho fa ba lokileng ho se shoe a fe bakhopo timelo ea ka ho sa feleng.

`Ke eng e fosahetse ka kutloisiso ea hore qetellong Molimo o tla pholosa e mong le e mong? Ke hobaneng ha seo e le phoso e kholo?`