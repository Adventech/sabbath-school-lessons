---
title:  Mothati oa Kahlolo
date:  17/12/2022
---

### Bakeng sa Thuto ea Beke ena Bala
Matt. 25:31–46; Dan. 7:9–14; 1 Bakor.6:2, 3; 2 Petr. 2:4–6; Mal. 4:1; Tŝen. 21:8.

> <p>Temana ea Khopolo</p>
> “Hobane e ka khona re hlahe bohle pel’a setulo sa kahlolo sa Kreste, hore e mong le e mong a tle a nke ho lekanang seo a se entseng ha a sa le ’meleng, leha e le se setle, leha e le se sebe” (2 Bakorinthe 5:10).

Haeba ho na le ntho eo Mangolo a hlakileng ka eona, ke ’nete ea kaholo. Molimo o tla ahlola lefatše. Litemana tsa Testamente ea Khale le e Ncha, li ngata ebile li hlakile. Toka e sieo mona ka tsatsi le leng e tla ba teng.

Bibele e re Molimo o na le “‘tsebo e phethahetseng’” (Jobo 37:16) hape “O tseba tsohle” (1 Johanne 3:20) bongata ba merero ea sekhukhu (Moeklesia 12:14, Jer. 17:10). Re ka patela batho bohle, empa ho Molimo haho letho le patiloeng.

Se boleloang ke ’nete ena ke hore ha a hloke kahlolo bakeng sa hae hore a tsebe bophelo ba motho e mong le e mong. Likahlolo tsa Molimo ke ho kenyeletsa libopuoa. tsa hae tse leholimong le lefatšeng tsebong eo. Ketsahalo ena ke nalane ea ka lefatše lohle hobane Lucifera o qalile borabele ba hae leholimong a bo tlisa lefatšeng mona (Tŝen. 12:7–9).

Bekeng ena re tla shebanang le kahlolo ea nako ea bofelo le likarolo tsa eona tse tharo: kahlolo ea pele ho hotla ha Kreste, kahlolo ea lemo tse sekete, le kahlolo ea phethahatso. Mothati ona oohle o qetella ka ho tlaleha ba lokileng ba se molato le lefu la bobeli la ba khopo.