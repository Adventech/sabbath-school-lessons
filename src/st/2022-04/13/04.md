---
title:  Kahlolo ea Kamora Lemo tse Sekete
date:  20/12/2022
---

Bibele e re bolella hore ho tleng labobeli (1) ba lokileng ba phelang le ba tsohileng bafung ba tla “kopana le Morena sebakeng” (1 Bathes. 4:16, 17); (2) bahalaleli bohle ba tla nkeloa leholimong ho lula “sebakeng sa leholimo” seo A ba lokiselitseng sona (Johanne 14:1–3); le hore (3) Jerusalema e ncha e tla theohela lefatšeng lena kamora lemo tse sekete e be lehae la ka ho sa feleng la ba lokileng (Tŝen. 21:1–3, 9–11). Ka hona, nakong ea lemo tse sekete, nakong eo lefatše lena le salang le se na letho, bahalaleli ba tla busa le Kreste leholimong (Jer. 4:23, Tŝen. 20:4).

`Bala 1 Bakorinthe 6:2, 3 le Tŝenolo 20:4–6, 11–13. Hobaneng ba lokileng ba tlameha ho nka karolo kahlolong ea lemo tse sekete?`

Mothati ohle oa kahlolo o reretsoe (1) ho talola ho hloka sekoli ha semelo sa Molimo khahlanong le qoso tsa Satane tsa hore Molimo ha a na toka kamoo a tšoarang libopuoa. tsa hae kateng; (2) ho pepesa hore moputso oa ba lokileng ha o oa etsa ka leeme; (3) ho bontša toka ea kotlo ea ba khopo; le (4) ho felisa lipelaelo tsohle tse ka tlisang borabele maholimong le lefatšeng le lecha. Kahlolong ea pele Jesu a tla, ke libopuoa. tsa leholimong tse teng (Dan. 7:9, 10). Empa nakong ea kahlolo ea lemo tse sekete ea ba khopo le manyeloi a oeleng, ba lokileng le bona ba tla nka karolo (1 Bakor.6:3, Juda 6, Tŝen. 20:4–6).

Kahlolo ea patlisiso ea pele Jesu A tla e qalile ka 1844 ha “‘literone li ba li behoa. . . . Baahloli ba lula, ’me libuka tsa phetloa’” (Dan. 7:9, 10). Kahlolo ea lemo tse sekete, leha hole joalo, e tla qala kamora hore ba lokileng ba nkeloe leholimong ba lule literoneng, ebe kahlolo e tlohelloa ho bona. E be, hape-hape, libuka tsa leholimo lia buloa, ’me bafu “ba ahloloa ka tse ngoliloeng libukeng tseo, eleng ka mesebetsi ea bona” (Tŝen. 20:4, 12). Mothati ona o fa ba lokileng monyetla oa ho hlahloba lirekote tsa leholimo le ho bona kamoo Molimo a nang le toka kateng likahlolong tsohle. Ha a putse batho bohle feela ho latela se ba lokelang ho shebuoe ketso tsa bona, empa e boetse e ba hlalosetsa hore na hobaneng a etsa joalo.

`Hore pele mang kapa mang oa ba lahlehileng a tsohela ho lefu la bobeli, balopolloa ba tla nka karolo kahlolong, ’me haho mang kapa mang ea tla ahloloa ho fihlela le rona, re bona ponahaletso le toka Molimo ho re rutang ka semelo sa Molimo? Tlisa karabo ea hao sehlopheng ka Sabatha.`