---
title:  Kahlolo ea Phethahatso
date:  21/12/2022
---

Nakong ea lemo tse bohareng ho ne ho e na le tloaelo e matla ea ho bontša Molimo e le moahloli ea khopo ea otlang batho. Kajeno tloaelo ke ea ho mo hlalosa a le lerato, Ntate ea se nang khalemelo ea lumellang ntho’e ’ngoe le e ’ngoe. Empa, lerato le se nang toka le tla tlisa likharuru le ho itaola, ’me toka e senang lerato e tla tlisa khatello le bokhoba. Mothati oa Molimo oa kahlolo o kenyelelitse toka le mohau hantle, tseo ka bobeli li runyang leratong la hae le se nang moeli.

Kahlolo ea phethahatso ke kotlo ea ho qetela e kekeng ea fetoha ea Molimo nalaneng ea batho. Likahlolo tse kotlo tse seng kae li bile teng, mohlala, ha ho tebeloa Satane le manyeloi a hae leholimong (Tŝen. 12:7–12), ho lelekoa hoa Adama le eva serapeng sa Edene (Genese 3), Moroallo oa metsi (Genese 6–8), tšenyeho ea Sodoma le Gomora (Genese 19, Juda 7), mafu a matsibolo a Maegepeta (Exoda 11–12), le lefu la Ananiase le Safira (Liketso5:1–11). Ka hona, ha ho makatse hore e be ho tla ba le phethahatso ea kahlolo ea ba khopo qetellong ea histori ea batho.

`Bala 2 Petrose 2:4–6 le 2 Petrose 3:10–13. Ke joang litemana tse li re thusang ho utloisisa tlhaho ea kahlolo ea phethahatso? Ke joang li nang le moelelo oa ho fela ha kahlo eseng hore e tsoela-pele molebe, eleng seo e tlang ho ba ho sotha toka letsoho, eseng ponahatso ea eona?`

“Botle ba Molimo ke mamello, ho se be pelo e khutšoane le mohau oa hae tseo a li bontšang ’mopo oa hae, ha li na ho mo thibela ho ahlola moetsalibe ea hanneng ho mamela molao o hae. Ha se motho — setloko-tsebe sa molao oa Molimo oa halalelang, ea tšoaretsoeng ka sehlabelo se seholohali seo a se entseng ka ho fana ka Mora oa hae ho shoa bakeng sa ba molato hobane molao oa o sa fetohe—ea ka laelang Molimo.”—Ellen G. White, Manuscript Releases, vol. 12, leq. 208.

Molimo o entse sohle seo a neng a ka se etsa ho pholosa batho hore ba se lahlehe ka ho sa feleng, hona hoo a intšitseng sehlabelo. Ba lahlehile ka nnete ba entse khetho tse entseng ba be le qetello eo e mali-mabe. Taba ea kahlolo ea Molimo ho ba lahlehileng, le timetso ea ba lahlehileng (ho e na le tlhokofatso ea ka ho sa feleng), e loantšana le semelo sa Molimo ea lerato e fosahetse haholo feela. Ke lerato la Molimo, lerato la Molimo feela le hlokang toka hape.

`Ke sefe seo sefapano se re rutang sona malebana le seo Molimo a neng a ikemiseleitse ho se etsa ho pholosa e mong le e mong ea batlang?`