---
title:  Ho Phomola le Baholo-holo
date:  13/10/2022
---

`Bala Genese 25:8, 2 Samuele 7:12; 1 Marena 2:10; le 1 Marena 22:40. Litemana tsee li eketsa’ng kutloisisong ea hau ea lefu?`

Testamente ea Khale e hlalosa taba ea lefu le lepato ka tsela tse fapaneng. E ’ngoe ke ea ho orohela ho ba heno. Mohlala, ka Abrohama, re bolelloa hore “Abrahama a neela moea, a shoa botsofaling ba hae, a holile ho kholisang, ’me a orohela sechabeng sa habo” (Genese 25:8). Arone le Moshe le bona ba ile ba ile ba orohela sechabeng sa bo bona (Deuteron. 32:50).

`Ke sefe seo taba ea hore Marena a lokileng le a mabe kaofela a ea sebakeng se tšoanang ha a shoa e re rutang sona malebana le tlhaho ea lefu? (2 Marena 24:6, 2 Likoron. 32:33).`

Tsela e ’ngoe ea ho hlalosa lefu ke ea hore motho o phomotse le baholo-holo ba hae. Malebana le lefu la Morena Davida, Bibele e re “ebile Davida o orohela ho ba ntat’ae, a patoa motseng oa Davida.” (1 Marena 2:10,). Eona tlhaloso ena e sebelisoa haho buuoa ka marena a baheberu a fapaneng, Marena a tšephalang le a sa tšepahaleng.

Bonyane re khona ho bona likarolo tse tharo tsa tse utloahalang tsa ho phomola le bo ntate. E ’ngoe ke ea hore, ho se hokae, nako e tla fihla eo re tla phomola mestebetsing le methateng a rona. E ’ngoe ke ea hore ha re ba pele ba ho latela tsela e mali-mabe eo, hobane bo ntat’a rona ba e tsamaile pele. Taba ea boraro ke ea hore, ka ho patoa pela bona, ha re bang, re ntse re ba ’moho leha re se re sa utloe lefung. Taba ena e ka ’na ea se utloahale meetlong e meng ea boikhabo ea mehleng ena, empa e ne e utloahala mehleng ea khale.

Ba shoelang ho Kreste ba ka patoa pela baratuoa ba bona, empa, ha ho puisano ea letho eo ba e etsang. Ba tla sala ba sa utloe ho fihlela tsatsing leo la khanya moo ba tla tsosoa borokong ba bona ho boela ba kopana le baratuoa ba bona ba shoetseng ho Kreste.

`A kú nahane hore na ho ne ho ka ba joang ha e n’e ba bafu ba utloa ’me ba bona kamoo bophelo bo leng kateng mona, haholo-holo bakeng sa baratuoa ba bona, ba utloang bohloko hampe kamora hore ba shoe. Ka hona, ke hobaneng ha ’nete ea hore bafu ba robetse e khothatsa hakaale ho ba phelang?`