---
title:  Nahanisisa ka Botebo
date:  14/10/2022
---

Bala Ellen G. White, “The First Great Deception,” maq. 531–550, ho The Great Controversy.

Haeba u se u kile oa sebetsoa ka thipa ’me oa robatsoa ka sethethefatsi, u tlameha u na le leselinyana la hore na bafu ba ikutloa joang. Empa le mona, ha u le tlasa sethethefatsi, boko ba hau ntse bo sebetsa. Nahana hore na ho ka ba joang ho bafu, ha sohle, nth’oe ’ngoe le e ’ngoe, e eme tsi! Ha ho le joalo maiphihlelo a bona lefung ke ho koala mahlo a bona, e be joaloka motho e mong le e mong ea kileng a phela, ha a bula mahlo o bona ho khutla la bobeli ha Kreste, kapa ho khutla ha hae kamora lemo tse sekete (sheba Tŝen. 20:7–15). Ho fihlela nakong eo, bafu bohle, ba lokileng le ba khopo, ba bona e ka lefu le nkile nako e telele; ho ba phelang ho joalo, empa ho bafu ekare ebile motsotso feela.

“Haeba e ne e le ’nete hore meea ea batho e fetela leholimong ha ba timela, ka ’nete re tlameha ho khalla ho shoa eseng ho phela. Ba bangata ba tataisit-soe ke tumelo ena hore ba felise maphelo a bona. Ha ba imetsoe ke mathata le matšoenyeho, ho bonahala ho le bonolo ho felisa bophelo ba fofele lefatšeng le sa feleng.”—Ellen G. White, The Great Controversy, leq. 539.

“Mangolong a halalelang haho moo ho thoeng ba lokileng ba ea moputsong oa bona ha ba khopo ba ea kotlong. Bapateriareka le baporofeta ha b’a sia bopaki bo joalo ho hang. Bibele e hlakile hore bafu ha ba ee leholimong hang-hang ha ba e-shoa. Hothoe ba robetse ho emela tsatsi la tsoho.”—maq. 549, 550.

**Lipotso tsa ho Qoqoa**

`Ke joang tsela eo Bibele e hlalosang motho kateng— hore o sala a utloa ha feela a sa aroloa—e re thusa joang ho utloisisa tlhaho ea lefu betere?`

`Lefatše le koetetsoe ke fiori ea hore moea ha o shoe, eona le likotoana tsa eona tse sa baleheng. Ka hona, ke hobaneng ha molaetsa oa rona mabapi le boemo ba bafu o le bohlokoa hakale? Ke hobaneng, le ha hara Bakreste, re fumanang khanyetso e matla thutong ee e babatsehang`

`Kutloisiso ea rona ea boemo ba bafu e lokela ho re sireletsa joang ho “se ka hlahang” ka pela mahlo a rona? Ke hore, hobaneng re sa lokela ho lumela sohle seo re se bonang, haholo-holo ebang seo re se bonang, kapa re nahana re bona e ka, ke moea oa moamani le rona ea hlokahetseng, joalokaha ba bang ba tlalehile joalo?`