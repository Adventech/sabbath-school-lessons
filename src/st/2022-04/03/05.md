---
title:  “Bafu ha ba Tsebe Letho”
date:  12/10/2022
---

`Bala Jobo 3:11–13; Lipesalema 115:17; Lipesalema 146:4; le Moeklesia 9:5, 10. Ke sefe seo re ka ithutang sona litemaneng tsee ka maemo a motho a shoele?`

Ba bang ba baithuti ba Bobele ba etsa khang ea hore likhaolo tsena (Jobo 3:11–13; Lipes. 115:17; Lipes. 146:4; Moeklesia 9:5, 10), tse ngotsoeng ka puo ea thothokiso, li ka se sebelisoe ho bontša maemo a motho lefung. Ke ’nete hore ka nako tse ling thothokiso e ka se hlake le ho se utloisesehe, empa sena ha se se etsahalang litemaneng tsena. Puo ea tsona e hlakile, molaetsa oa tsona o nyallana hantle le se rutoang ke Testamente ea Khale ka taba ena.

Taba ea pele, ho Jobo 3, Mopateriareka o ikoahlaea hore e be o tsoetsoe, ka baka la tšotleho ea hae. (Ke mang ea e-so ka a utloa eka hoja a sa tsoalo ha nako li le thata?) O hlokomela hore hoja a shoa h’a tsoaloa, a ka be a ntse a robetse ’me a phomotse (Jobo 3:11, 13).

Lipesalema 115 e hlalosa sebaka seo bafu ba bolokiloeng ho sona e le se khutsitseng, hobane, “Bafu ha ba rorise Jehova” (Lipes. 115:17). Taba ena ha e utloahale joalokaha e ka e re bafu, ba tsepahahetseng (ba tletseng teboho), ba leholimong ba rorisa Molimo.

Ho ea ka Pesalema ea 146, ho sebetsa hoa kelello ho khaotsa ha motho a shoa: “Moea oa hae o oa oroha, o khutlela lefatšeng; ka lona tsatsi leo, merero ea hae e ea timela” (Lipes. 146:4). Sena ke mohlala o motle oa kamoo Bibele e bontšan se etsahalang lefung.

E be Moeklesia 9 e ea tlatselletsa “bafu ha ba tsebe letho” ba ka lebitleng “ha ho mosebetsi leha e le morero kapa tsebo” (Moeklesia 9:5, 10). Litemana tsena li tiisa thuto ea Bibele ea hore bafu ha ba utloe letho.

Thuto ea Bibele ea hore bafu ha ba utloe letho ha e ea lokela ho tšosa Bakreste ka letho. Taba ea pele, ha ho na lihele tse tukang ka ho sa feleng, kapa pelekatori ea nakoana bakeng sa ba shoang ba sa pholosoa. Taba ea bobeli, ho na le mpho e babatsehang e emetseng ba shoelang ho Kreste. Ha ho makatse hore e be “ho Molumeli, lefu ke ntho’e nyenyane. Ho Mokreste, lefu empa e le boroko feela, motsotso oa khutso le lefifi. Bophelo bo patiloe ho Kreste ho Molimo, ’me ‘ha Kreste eo eleng bophelo ba rona, a hlaha, joale re tla hlaha le Eena khanyeng.’ Johanne 8:51, 52; Bakol.3:4.”—Ellen G. White, Eo Bohle Esale ba Monyoreloa, leq. 787.

`Nahana ka bafu ba shoelang ho Kreste. Ba koala mahlo a bona ha ba shoa ’me, hore na ba bile ka lebitleng lemo tsa 1500 kapa khoeli tse 5, ho bona h’oa tšoana. Ntho e latelang eo ba e tsebang ke ho khutla hoa Kreste. Ka hona, ke joang motho a ka etsang khang ea hore, ka hlakoreng le leng, bafu ba betere ho feta rona ba phelang?`