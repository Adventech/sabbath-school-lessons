---
title:  Ho Utloisisa Tlhaho ea Motho
date:  08/10/2022
---

### Bakeng sa Thuto ea Beke ena Bala
Genese 1:24–27; Genese 2:7, 19; Matt. 10:28; Moeklesia 12:1–7; 1 Marena 2:10; 1 Marena 22:40.

> <p>Temana ea Khopolo</p>
> “Jehova Molimo a bopa motho ka lerōle la lefatše, ’me a bululela linkong tsa hae phefumoholo ea ho phela, ’me motho ea e ba moea o phelang” (Genese 2:7).

Toantšano e teng pakeng tsa lentsoe la Molimo, “‘U tla shoa’” (Genese 2:16, 17) le tšepiso ea Satane ea lefofo, “Ha e le ho shoa u keke oa shoa!” (Genese 3:4) e ne e sa felle serapeng sa Edene feela. E sale e le teng lilemo-lemo ho fihlela kajeno.

Batho ba bangata ba leka ho nyalanya manstoe a Satane le mantsoe a Molimo. Ho bona, tlhokomeliso ena, “‘U tla shoa’” e bontša ’mele oa nama o shoang feela, ha tšepiso, “‘Ha e le ho shoa u keke oa shoa!’” E le ntlha feela e etsoang ka moea o sa shoeng.

Empa kutloisiso ena ha e sebetse. Mohlala, na mantsoe a loantšanang a Molimo le Satane a ka nyallana? Na ho na le moea o sa tšoareheng o fetohang moea o pholohang lefu? Ho na le lifilosofi tse nagata le liteko tsa saense tse lekang ho araba potso tsena. Empa, joaloka Bakreste ba itšetlehileng Bibeleng, re tlameha ho elahloko hore, ke Molimo ea matla ohle feela, eena ea re bopileng, o boetse o re tseba ka botlalo (sheba Lipesalema 139). Ka hona, ke lentsoeng la hae ho rona feela, Mangolong, moo re ka fumanang likarabo tsa li[otso tsena tse matla.

Bekeng ena re tla sheba kamoo Testamanete ea Khale e hlalosang tlhaho ea motho kateng le maemo a motho ha e le setopo.