---
title:  Nahanisisa ka Botebo
date:  09/12/2022
---

Bala Ellen G. White, “Dealing With False Science, Cults, Isms, and Secret Societies,” maq. 602–609, in Evangelism; le “Spiritism,” maq. 86–93, ho Confrontation.

Ho na le mokhatlo o reng o etsa thekenoloje e tla re lumella ho kopana le bafu “ka ho ba ngolla, ho founa, le video conforense.” E bitsa bafu li PMPs (batho bao eseng e-se batho), lebota la eona le re ha batho ba e-shoa ba mpa “ba fetela mothating o mong oa bosafeleng” empa “ba ntse ba utloa, ba le joalokaha re ba tseba.” Empa, sa bohlokoa-hlokoa, methaka ena ea lifono-fono e bonahala e etsa nthoena ka methati e meraro, thekenoloji e tla lumella puisano pakeng tsa batho ba phelang le bao e seng e-se batho.

Mothati oa pele o tla lumella “hore motho a thaepe le ho romella setho sa lelapa, metsoalle, litsibi ho tsoa mekhahlelong eohle ea bophelo.” Mothati oa bobeli o tlameha “ho etsa hore u buoe le moratuoa oa hao ea phelang lefatšeng la bo sa feleng.” E be mothati oa boraro oona o tla etsa hore u bone le ho utloe ba ntseng ba kahara maiphihlelo ana ’ohle moo tsohle li khonahalang.”

Se batlang se nyarosa ke kamoo ba netefatsang hore mofu ea buoang e fela e le eena. “Mohlala” lebota lena le hlalosa joana, “motsoali ea bofifing a ka botsa ngoan’a hae ea seng a fetotse mafatše: ‘na u ne u e-na le ntja e bitsoang Sepoti ha u le ngoana? Re ne re u fe thipa e nyenyane ha u ketekela lemo tse leshome?’” ho thahasellisa ha kakang ha re ipapisitse le tlhokomeliso ena’ “Libopuoa. tsa semoea ka nako e ’ngoe li itlhahisa bathong ka sebopeho sa metsoalle ea bona e seng e hlokahetse, ’me ba pheta liketsaholo tse amanang le maphelo a bona ba be ba etse ntho tseo ba neng ba li etsa ha ba ntse ba phela.”—Ellen G. White, Patriarchs and Prophets, leq. 684.

**Lipotso tsa ho Qoqoa**

`Ka tšebeliso ea lebaka la ho amoheleha moetlong, Bakreste ba bangata ba hahara sohle se bapatsoang ke bophatlalatsi. Ke motheo ofe oa Bibele o lokelang ho tataisa likamano tsa rona le bophatlalatsi, haholo-holo ha bo poromouta ntho tseo re tsebang hore li fosahetse ebile ke bohata (sheba Lipes. 101:1–8, Liprov. 4:23, Bafilipi 4:8)?`

`Ke joang re ka thusang ba bang ho hlola lithetso tsa Satane tsa mehlaea bofelo re sa hahlameloe ke thetso tseo tsa hae le rona?`

`Bakreste ba bangata ba bone pale ea ha “Samuele” a ntšuoa lebitleng ele bopaki ba Bibele ba hore bafu ntse ba phela. Taba ee e re rutang malebana le hore ha rea lokela ho etsa thuto ka karoloana kapa temana e le ’ngoe ea Bibele, empa, re lokela ho sheba sohle seo Bibele e se buoang ka sehooho seo?`