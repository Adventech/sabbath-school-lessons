---
title:  Tumela-khoela
date:  04/12/2022
---

Lefatše la rona le hahlametsoe ke leqhubu le matla la tumelo-khoela. Lentsoe “tumela-khoela” le pharaletse haholo. Bokreseteng, lentsoe lena le supa kopano ea motho le matla a halalelang kapa a maholo kapa maiphihlelo a itseng a semoea. Sena ke sona se bonoang khumamelong ea phutheho tse ling. Ho ka fapana mokhoa le boholo ba ketso, empa tloaelo e lutse e le ho tlosa matla a lentsoe la Molimo le ngotsoeng ka litšekamelo tsa motho. Tabeng tsena kaofela, Bibele e lahleheloa ke boholo ba thuto ea eona, ’me Mokreste o sala a tenyetsehela maiphihlelong a hae. Mofuta ona oa timelo e tenyetsehang ha o fane ka tšireletso khahlanong le thetso, haho-holo tsa mehla ea bofelo.

`Bala Mattheu 7:21–27. U ipapisitse le mantsoe a Jesu, ho boel’ang ho haha ntlo ea rona ea semoea “holima letlapa” le “holima lehlabathe”?`

Ho na le tloaelo e matla Bakresteng ba morao-rao ea ho eisa bohlokoa ba lithuto tsa Bibele, ba li nka e le ntho tse tsoileng fesheneng. Ketsahalong ena, lithuto tsa Kreste li atisa ho nkeloa sebaka ke tsa maiketsetso tsa motho oa Kreste, a etsa khang ea hore, pale e ’ngoe e ka se be ’nete hobane Jesu, ho ea kamoo ba mo tsebang kateng, ha ho kamoo a ka lumellang ntho e joalo ho etsahala kamoo e ngotsoeng kateng. Maikutlo le litaba-tabelo tsa motho e qetella e ba tsona tse sebelisoang ho toloka mangolo, kapa le hona ho hana pepenene seo Bibele e se rutang ka ho hlaka, hangata malebana le ho mamela Molimo, seo Jesu a itseng se bohlokoa haholo ho aheng ntlo ea hau holima lefika.

Ba nahanang hore ha se taba hore na ba lumela eng lithutong, ha fela ba lumela ho Jesu Kreste, ba ahile methehong e kotsi. Boralipotso ba Roma ba ileng ba ahlolela maporosetanta a mangata, ba ne ba lumela ho Jesu Kreste. Ba neng ba “leleka mademona” ka lebitso la Jesu (Matt. 7:22). Ba ne ba lumetse ho eena. “Ntlha-kemo ea hore ha se taba hore na motho o lumela eng ke e ’ngoe ea lithetso tsa Satane tse atlehileng. O oa tseba hore ’nete, e amohetsoeng ka lerato, e halaletsa moea oa moamoheli oa eona; ke ka hona a lutseng a sebeletsa ho chencha lithuto, lipale, le evangeli e ’ngoe.”—Ellen G. White, The Great Controversy, leq. 520.

`Ke joang re ka loantšang tloaelo ea motho ea ho tlohella maikutlo le litakatso li etsa hore re etse ntho tse khahlanong le lentsoe la Molimo?`