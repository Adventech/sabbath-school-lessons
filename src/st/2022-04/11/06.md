---
title:  Ho liriti le Lithotsela
date:  08/12/2022
---

Lithotsela le liriti tsa bafu tse etsoang ke mademona ho tšoana le ho bitsa bafu. Seriti e kaba sa setho sa lelapa se hlokahetseng, motsoalle kapa mang le mang. Tšobotsi le lentsoe li tšoana hantle le tsa bafu. Thetso tsena tsohle tsa Satane li tla sebelisoa ho thetsa ba sa tsitsang lentsoeng la Molimo. Ellen G. White o oa hlo-komelisa, “Baapostola, ba neng ba entsoe liriti ke meea ena ea mathetsi, li etsetsoa ho hanyetsa seo ba se ngotseng tlasa tšusumetso ea Moea O Halalelang ha ba le lefatšeng.”—The Great Controversy, leq. 557. Ho feta mona, “Ele sehlohlolo sa papali ena e kholo ea thetso, Satane ka bo eena o tla iketsa Kreste.”—The Great Controversy, leq. 624.

`Bala 2 Bakorinthe 11:14, 15 le Baefese 6:10–18. Thebe ea rona khahlanong le thetso tse joalo tsa matemona ke efe?`

Moapostola Paulosi o re hlokmelisa hore “hobane ntoa ea rona ha e loane le nama le mali, empa le baholo, le mebuso, le marena a lefifi la lefatše lena, le meea e bolot-sana e sebakeng sa leholimo” (Baefs. 6:12). Re ka sireletseha khahlanong le thetso tsena ka ho apara “lihlomo tsohle tsa Molimo” feela (Baefs. 6:13) tse hlalositsoeng ho Baefese 6:13–18.

Ho iketsa le ho hlaha ka liriti ha Satane e kaba nthoe e nyarosang le ho thetsa haholo, empa e ka se thetse ba sirelelitsoeng ke Molimo ’me ba tsitsitse Lentsoeng la Molimo. Ho ea ka lithuto, ba lumelang thutong ea Bibele ea hore ho se shoe ho ea ka hore na motho o lokile kapa che, ba tseba hantle hore ho hlaha hofe kapa hofe kapa ho buisana le bafu ke ntho e tsoang ho Satane ’me e tlameha ho nenoa kahohle-hohle ka mohau oa Molimo. Hape, ho sa natsoe hore na hore e bonahala e le matla, e le ’nete, kapa e kholeha hakae, re tlameha ho lula re tlameha ho lula re tsitsitse thutong ea hore bafu ba robetse mabitleng.

A k’u nahane, u lahleheloa ke moratuoa oa hau e be u lumela u boela a itlhahisa ho uena? A u bontše lerato? A u bolelle kamoo a u hopotseng kateng? E be u o bolella lintho tse tsejoang ke eena feela? E be o re joale o lefatšeng la nala? Haeba motho a tsitsa hantle ho seo Bibele e se rutang ka boemo ba bafu, nahana kamoo motho a ka thetsehang habonolo kateng. Haholo-holo hobane le eena a batla ho lumela ntho eo.

`Ho bolela’ng ho apara “seaparo sohle sa Molimo”? bophelong ba letsatsi le let-satsi, ke joang re etsang see karolo e ’ngoe le e ’ngoe ea maphelo a rona, eseng feela ho sebetsana le thetso tsa mehla ea bofelo?`