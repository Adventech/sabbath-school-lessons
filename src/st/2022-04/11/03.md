---
title:  Maiphihlelo a Pele ho Lefu
date:  05/12/2022
---

Tse ling tsa likhang tse tummeng tsa mehleng ena tse “netefatsang” thuto ea hore moea ha o shoe ke tsa “Maiphihlelo a pele ho lefu.” Bukeng ea hae, Life After Life: The Investigation of a Phenomenon—Survival of Bodily Death (Atlanta, GA: Mockingbird, 1975), Raymond A. Moody, Jr., o tekile sephetho sa boithuto ba hae ba lemo tse hlano ka batho ba fetang lekholo ba ileng ba fumana “lefu la bongaka” ’me ba boela ba tsosoa. Batho bana ba re ba bone lereli le letle le mofuthu le khanyang pele ba khutlela bophelong hape. Sena se nkuoe e le “bopaki bo thabisang ba ho phela ha moea kamora lefu.” Lemo lemo tsena kaofela, libuka tse ngata tse tšoanang, tse bapatsang taba ena li hatisitsoe. (Sheba Thuto ea 2.)

`Bala ketsahalo ea tsoho ho 1 Marena 17:22–24, 2 Marena 4:34–37, Mareka 5:41–43, Luka 7:14–17, le Johanne 11:40–44. Ke ba bakae ba buoang ka hore ho na le seo ba se boneng ha ba ntse ba shoele, ’me ke hobaneng ha karabo eo e le bohlokoa?`

Maiphihlelo ohle a haufi le lefu a tlalehiloeng lingoloeng tsa morao-rao ke a batho ba nkuoang ba shoele sa bongaka, empa ba sa shoa sa ’mannete, ho fapana le Lazaro, ea neng a shoele matsatsi a mane, ’me setopo sa hae se neng se bola (Johanne 11:39). Haho le ea mong hara batho ba ileng ba tsosoa bafung ka Bibeleng ea ileng a re hona le seo a se boneng ha a shoele, leha e le paradesi, lihele, kapa pelekatori. Ka ’nete sena ke khang e nkuoang ho tholeng, empa e nyallana le lithuto tse Bibele kahohle hohle mabapi le hore bafu ha ba utloe letho!

Empa “maiphihlelo a pele ho lefu” ao ho buuoang ka oona kajeno ona? Haeba re amohela thuto ea Bibele malebana le hore bafu ha ba utloe letho (Jobo 3:11–13, Lipes. 115:17, Lipes. 146:4, Moeklesia 9:10), re sala re sena khonahalo tse ling: ke hore ke ketsahalo ea likhemikale ea tlhaho ea ho phofisa kelello tlasa maemo a thatahali, kapa e kaba thetso e phahametseng tlhaho e tsoang ho Satane (2 Bakor.11:14). Ka ’nete hore ke thetso e tsoang ho Satane e tlameha hoba eona tlhaloso, haholo hobane ketsahalong tse ling batho bana ba re ba buile le baratuoa ba bona ba shoeleng! Empa e kaba ntlha tsena li le peli.

Ka thetso ena e tummeng hakana-kana, e kholisang ba bangata, ho bohlokoa hore re itšematlele lithutong tsa Lentsoe la Molimo, ho fapana le maiphihlelo afe kapa afe rona kapa mang le mang a reng o bile le oona a khalanong le se rutaoang ke Lentsoe la Molimo.

`Ho thahasellisa ha ka kang hore e be maiphihlelo a pele ho lefu hanagata a lutse a tla le “saense” e e-so thuthuhe. See se re rutang malebana le kamoo re lokelang ho ba hlokolosi kateng le ka ntho tseo hothoeng li tšehetsoa ke saense?`