---
title:  Lithetso tsa Mehla ea Bofelo
date:  03/12/2022
---

### Bakeng sa Thuto ea Beke ena Bala
Matt. 7:21–27, Johanne 11:40–44, 1 Petr. 3:18, 1 Sam. 28:3–25, Baefs. 6:10–18.

> <p>Temana ea Khopolo</p>
> “’Me ha se ho ka makatsang, etsoe Satane le eena a ikhakanyana ka sebopeho sa lenyeloi la leseli. Ha ho le joalo, re keke ra makala ha bahlanka ba hae le bona ba ikhakanyana ka sebopeho se kang sa ho loka; empa qetello ea bona e tla lekana le mesebetsi ea bona.” (2 Bakorinthe 11:14,15).

Lefatše la mehleng ena le fetohile sentele sa matla a phahametseng tlhaho le liphiri tse tumisitsoeng ke Hollywood, e senang mathata a ho etsa libaesekopo tse nang le bolumeli le liphiri-phiri ka hara hlakantsutsu ea liphoso le thetso. Leshano la khale, “‘Ha e le ho shoa le ka se shoe!’” (Genese 3:4) le susumelitse tse ling tsa libuka tse baloang haholo le libaesekopo tse shebelloang haholo lemong tse leshome tse fetileng, le papali tsa komporo tse tummeng. Ha ho potang, re hahlameloa le ho lekoa ke ntho tsena tsa Satane, tse ka hlahang ka libopeho tse ngata tse fapaneng, ka nako e ’ngoe, li ka tla li koahetsoe ka lera la saense.

E ’ngoe ea ntho tse thetsang haholo e bitsitsoe maiphihlelo a “haufi le lefu” (NDEs), moo ba “shoeleng” ba khutletseng bophelong ka pale tsa bophelo ba kamora lefu. Batho ba bangata ba bone liketsahalo tsen e le bopaki ba hore moea ha o shoe!

Bekeng ena re tla shebanang le tse ling tsa lithetso tsa mehla ea bofelo, tse kenyeletsang, sephiri, maiphihlelo a hauifi le lefu, Molimo ea fetohang motho, boloi, ho rapela balimo, le tse ling. Tsena ke lithuto tse kotsi tseo re lokelang ho li ela hloko ntle le ho hahlameloa ke tšusumetso ea tsona.