---
title:  “U Keke oa Shoa”
date:  04/10/2022
---

`Bala Genese 3:4. Tse ling tsa tsela tse ngata tse leshano lee le phetiloeng ka tsona lilemo-lemo tsee kaofela ke life?`

O mong oa mekhoa eo leshano lena le bontšoang kateng ke tumelong e tummeng ea hore moea ha o shoe. Kutloisiso ena e bile motheo oa litumelo le lifilosofi tse ngata tsa khale. Egepeteng ea mehleng ea khale, e ile ea susumetsa mokhoa oa ho etsa limami le meaho e metle bakeng sa mapato joalokaha ho bonoa liphiramiting.

Thuto ena e boetse ea e ba e ’ngoe ea tšiea tse kholo tsa filosofi ea Magerike. Mohlala, ho Rephaboloki ea Plato, Socrates o botsa Glaucon: “Ha o tsebe hore meea ea rona ha e shoe e phela ka ho sa feleng?” Ho Plato’s Phaedo, Socrates o etsa khang ka lentsoe le tšoanang, o re “moea o phela ka ho sa feleng, ha o shoe, meea ea rona e phela liheleng.” Filosofi tsena li ile tsa fetola boholo ba meetlo ea bophirima ho keneyeletsa le Bakreste ba kamora kereke ea bapostola. Empa li ne li qalile khale haholo, tšimong ea Edene ka satane ka boeena.

Khubung ea teko ea Edeneng, Satane o tiisetsa Eva, “‘Haele ho shoa le ka se shoe!’” (Genese 3:4). Ka tiisetso ena, Satane o ile a beha lentsoe la hae ka holimo ho Lentsoe la Molimo.

`Papisong le ho se shoe hoa moea, ke sefe seo litemana tse latelang li se rutang, ’me li ka sebelisoa ho loantša leshano lee joang? (Lipes. 115:17; Johanne 5:28, 29; Lipes. 146:4; Matt. 10:28; 1 Bakor.15:51–58).`

Tguto ea Satane ea hore moea ha o shoe e sale e le teng, le mehleng ea kajeno. Libuka, libaesekopo, le mananeo a TV tsohle esale li seletsa ho ntšeta pele taba ea hore, ha re e-shoa, re mpa re nka sebopeo se seng seo re sa se utloeng feela. Bomalimabe ba taba ena ke hore phoso ena e rutoa le lifalaneng tsa likereke tse ngata tsa Bakreste. Saense le eona e kenelletse mona. Naheng ea Amerika ho na le mokhatlo o lekang ho etsa mechini eo e reng, e tla re thusa ho buoa le bafu ba rona, bao ba lumelang hore ba ntse ba phela empa ba nkile sebopeo sa li PMPs (batho ba seng ba phela kamora lefu). Ka phoso ena e qaphakileng, haho makatse hore e be thetso ena e tla bapala karolo ea bohlokoa liketsahalong tsa ho qetela historing ea motho.

`Leshano lee le bonahala joang meetlong ea heno? Hobaneng re lokela ho itšetleha holima Lentsoe la Molimo eseng ho seo litho-kutlo tsa rona li re bolellang sona?`