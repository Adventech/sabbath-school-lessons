---
title:  Nahanisisa ka Botebo
date:  07/10/2022
---

Bala Ellen G. White, “The Temptation and Fall,” maq. 52–62 le “The Plan of Redemption,” maq. 63-70, ho Patriarchs and Prophets; “The Knowledge of Good and Evil,” maq. 23–27, ho Education.

Lilemong tsena tsa morao, ho na le boithuto bo entsoeng ka se bitsoang maiphihlelo a motho ea pakeng tsa lefu le bophelo (NDEs). Se etsahalang ke hore batho “b’a shoa” ka hore pelo e emisa ho otla, e ba khaotsa ho phefumoloha. Leha hole joalo, ba khutlela bophelong, empa ka lipale tse monate tsa kamoo ba neng ba phaphametse bophelong bo bong ’me ba kopana le ntho’a leseli. Ba bang ba bile ba buoa ka ho kopana le baamani le bona ba hlokahetseng khale. Batho ba bangata, le bona Bakreste, ba sa utloisiseng ’nete ea lefu, ba nahana hore lipale tsena li ke bopaki ba hore moea ha o shoe. Leha ho le joalo (sena se lokela ho ba temoso e hlakileng ea hore ho na le phoso mona), bongata ba batho ba bileng le maiphihlelo ana ba re libopuoa tseo ba kopaneng le tsona li ba file mantsoe a khothatso ka lerato, khotso, le botle. Empa ha ba utloe letho ka pholoso ea Kreste, ha ho letho ka sebe, ha ho letho ka kahlolo. Ha ba fumana tatso ea bophelo ba Bokreste kamora lefu, hobaneng ba sa fumane lithuto tsa mathomo tsa Bokreste? Empa, seo ba se rutang se batla se tšoana le thuto e ncha ea morao-rao, e ka hlalosang hore na hobaneng hangata ba khutla ba se ba se na thahasello ea Bokreste joloka pele “ba shoa.” Hape, hobaneng ho se le ea mong oa Bakreste ba kholisehileng hore NDEs e n’e le ho utloisoa leholimo ho se mohla ba fumanang thuto ea Bibele ha ba le moo, papisong le ho foqoa ka khaba e kholo ea thuto ea morao-rao e ncha? Karabo ke hore ba thetsitsoe ke eena motho ea ileng a thetsa Eva Edeneng ka lona shano le tšoanang. (Sheba Thuto ea 11.)

**Lipotso tsa ho Qoqoa**

`Ke joang maiphihlelo a Adama le Eva a bontšang hore tšoarelo ea Molimo ha e fetole litla-morao tsohle tsa sebe? Ke hobaneng ha see e le ’nete ea bohlokoa-hlokoa hore re se e lebale le ka mohla?`

`Sefate sa tsebo ea botle le bobe e n’e le “sebaka se hohelang haholo” sa sera ho Adama le Eva. Tse ling tsa libaka “tse hohelang haholo” tseo re iphumanang re le molekong oa ho kena ho tsona?`

`Satane o leka ho etsa hore batho ba Molimo ba lumele hore “litlhoko tsa Kreste ha li thata joaloka ha ba nahana, le hore ka ho kopana le lefatše ba tla ba le tšusumetso e kholo ho lona.”—Ellen G. White, Testimonies to Ministers and Gospel Workers, leq. 474. Re ka etsang hore re se oele lerabeng lee le kotsi?`