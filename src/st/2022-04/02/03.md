---
title:  Ho Thetsoa ke Noha
date:  03/10/2022
---

`Bala Genese 3:1–7. Ke sekala sefe seo Eva a ileng a se sebelisa ho khetha pakeng tsa lentsoe la Molimo le la noha?`

Genese 3 ke o mong oa mehlala e hlakileng ea kelello ea ho lekoa. Molimo o ne a hlokomelisitse Adama le Eva hore ebang ba ka ja sefate se thibetsoeng, ba tla shoa ntle le phoso (Genese 2:16, 17). A inkentse noha, Satane a sebelisa leoa la potso-seikarabi tse ’maloa ho thetsa Eva hore a oele sebeng.

Taba ea pele, o akaretsa thibelo ea Molimo e otlolohileng. O oa ’motsa, “‘A efela Molimo o itse le se ke la ja lifate tsohle tsa tšimo na?”’” (Genese 3:1). Eva a hanyetsa taba ena ka hore thibelo e mabapi le sefate seo se le seng feela, ebang ba ka se tšoara kapa ba se ja, ba tla shoa.

Eaba, Satane o resela polelo ea Molimo. A fana ka tiiso a latela methati ea eona, “‘Ha e le ho shoa le keke la shoa!’” (Genese 3:4).

’Me qetellong, Satane a qosa Molimo ka ho ba patela tsebo ea bohlokoa ka boomo. Mothetsi e etsa khang, “‘Molimo O mpa o tseba hobane, mohla le li jang, mahlo a lona a tla tutuboloha, ’me le tla ba joaloka melimo le tsebe botle le bobe’” (Genese 3:5).

Tjantjello ea Eva ea etsa hore a re khohle! Mabaleng a Satane. Ke enoa o ne a tlameha ho etsa qeto ea hore na o tšepahalla Molimo na kapa o inkela lithetso tse hohelang tsa Satane. Ka ho belaella lentsoe la Molimo, o ile a sebelisa litho-kutlo tsa hae—mokhoa ho etsa liqeto ho latela se tšoarehang, mokhoa oa ho bona ka mahlo—h’a khetha pakeng tsa lipolelo tse peli tse loantšanang.

Taba ea pele, o ile a bona ha ho tluoa tabebng ea phepo e ntle, a bona hore “se monate ho jeoa.” Taba ea bobeli, a latela sekala sa botle ho ea ka eena, a bona hore, “se khahlisa mahlo.” Ea boraro, ho latela tatellano e utlohalang, “sefate se ne se lakalisa bakeng sa ho etsa hore motho a be bohlale.” Ka hona, ka kelellong ea hae, o ne a e na le mabaka a utlohalang hore a ka mamela noha, a je sefate se thibetsoeng. Ka bomali-mabe, sena ke seo a se entseng.

Batho ba bang ba etsa khang ea hore mefuta eohle ea tsebo e bohlokoa, ha feela re bolokile “seo re tsebang se se tle” (1 Bathes. 5:21). Empa maiphihlelo a bohloko a Adama e Eva serapeng sa Edene a bontša hore tsebo, ka bo eona, e ka ba kotsi-kotsi. Ho na le lintho tseo, ruri, ho leng betere ha re sa li tsebe.

`Taba tsee li re rut’ang malebana le kamoo ho leng bonolo kateng ho beha mabaka le ho buelella khetho tsa rona tsa sebe?`