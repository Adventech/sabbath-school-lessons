---
title:  Lefu Lefatšeng La Sebe
date:  01/10/2022
---

### Bakeng sa Thuto ea Beke ena Bala
Genese 2:16, 17; Genese 3:1–7; Lipes. 115:17; Johanne 5:28, 29; Baro. 5:12; 2 Bakor.5:21.

> <p>Temana ea Khopolo</p>
> “Ka baka leo, joalokaha sebe se kene lefatšeng ka motho a le mong, ’me lefu le kene ka sebe, ka mokhoa o joalo, lefu le apa-retse batho bohle, kahobane ba sitiloe bohle” (Baroma 5:12).

Kreste e bile leqosa le halalelang leo Molimo a entseng hore maholimo le mafatše a be teng ka lona (Johanne 1:1–3, 10; Bakol.1:16; Baheb. 1:2). Empa nakong eo Molimo ntate a behang tlotla e ikhethang ho Mora ’me a tsebisa hore ba tla hlola lefatše lena ’moho, Lucifera o ile a ba mona a honohela Kreste” (Ellen G. White, Litaba tsa Topollo, leq. 14) eaba o rera ho mo hlasela.

Ka mora ho lelekoa leholimong, Satane a rera “ho senya thabo ea Adama le Eva” lefatšeng, e ba ka ho etsa joalo o “O tlisa bofifi leholimong.” O ile a nahana hore “ebang a ka fumana mokhoa oa ho ba thetsa [Adama le Eva] hore ba se mamele, Molimo a tla etsa makhobonthithi a ho ba tšoarela, e be joale eena le manyeloi ohle a oeleng ka ho tšoana ba lokeloa ke mohau oa Molimo.”—Ellen G. White, Litaba tsa Topollo, leq. 27. Ka ho hlokomela leano lena la Satane ka botlalo, Molimo a hlokomelisa Adama le Eva hore ba se ipehe kotsing ea ho oela molekong (Genese 2:16, 17). Sena se bolela hore le nakong eo lefatše le neng le se na sekoli le phethehile, ho ne hoso ntso e-na le lipehelo tse hlakileng tseo motho a neng a tlameha ho li latela.

Bekeng ena re tla shebanang le ho oa ha Adama le Eva, le ka moo sebe le lefu li nkileng taolo ea lefatše la rona kateng, le kamoo Molimo a jetseng peo ea tšepo bakeng sa batho hona moo Edeneng.