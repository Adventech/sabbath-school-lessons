---
title:  Nahanisisa ka Botebo
date:  18/11/2022
---

Bala Ellen G. White, “The Thessalonian Letters,” maq. 255–268; “Called to Reach a Higher Standard,” maq. 319–321, ho The Acts of the Apostles.

“Baroma,” ho rialo Stephen Cave, “ba ne ba tseba tumelo ea Bakreste ea hore ka tsatsi le leng ’mele ea bona e tla tsoha mabitleng ’me ba soma tšepo eo ka matla ohle a bona. Tlaleho ea tlhoriso e entsoeng Gaul ka 177 CE e tlaleha hore bashoela-tumelo ba ile ba fenethoa eaba litopo tsa bona li tloheloa lepatlelong matsatsi a 6 pele li ka chesoa molora oa tsona o lahleloa nokeng ea Rhône—'Ha re boneng na ba tla tsoha hape,’ ho tlalehoa ha Maroma a ile a rialo.”—Stephen Cave, Immortality: The Quest to Live Forever ad How It Drives Civilization (New York: Crown Publishers, 2012), maq. 104, 105.

Thuto ena e nyenyane e bontšang ho se kholoe Thuto-Molimo ea Bibele leha e le matla hakalo, e tsoile lekoteng, ha e netefatse letho malebana le tšepiso ea Bibele ea tsoho. Matla a tsositseng Jesu bafung a ka etsa joalo le ho rona, ho sa natsoe hore re molora kapa che. Ho feta mona, haeba oona matla ao a tšoere maholimo, ka nnete a ka fetola ba phelang a tsosa bafu.

“‘Le bona bao ba ithobaletseng, Molimo o tla ba tsosa ka Jesu, ’me O ba hlahise ho eena’ [1 Bathes. 4:14], ho ngotse Paulosi. Batho ba bangata ba toloka litemana tsena li re ba robetseng ba tla theoha le Jesu ho tsoa leholimong, empa Paulosi o ne a bolela hore, joalokaha Molimo a tsositse Kreste bafung, o tla boela a tsose ba robetseng mabitleng e be o ba nkela ho eena leholimong. Khothatso e monate-nate! Tšepo e khanyang, eseng feela ho kereke ea Thesalonika, empa le ho Bakreste bohle hohle moo ba teng.”—Ellen G. White, The Acts of the Apostles, leq. 259.

**Lipotso tsa ho Qoqoa**

`Motho e mong o kile a re: “Lefu lea u hlakola. Le u hlakola tu! Tu! Sohle-sohle, le fetella hole koana le senye moelelo oa bophelo ba hau.” O nepile. Ka hona, ke tšepo efe eo re nang le eona khahlanong le ho hloka moelo ho joalo maphelong a rona??`

`Ke joang re ka nyalanyang tlhoko ea ho holela khalalelong (Bafilipi. 3:12–16) le taba ea hore ke ho khutleng ha Kreste labobeli feela moo re tla fumana tlhaho e sa boleng, e se nang sebe (1 Bakor.15:50–55)?`

`Re ka thusa motho ea tšoasehetseng tabeng ea “tsoho ea sphiri” joang hore a bone hore hobaneng thuto eo e fosahetse?`

`Bala hape 1 Bakorinthe 15:12–19. Litemaneng tsee ke sefe se toboketsang bopaki bo matla-matla ba thuto ea hore bafu ba robetse ha ba le holimong le Jesu? Litemana tsee li boela’nga ebang ba lokileng ba shoeleng ba fela ba le leholimong le Jesu hona joale?`