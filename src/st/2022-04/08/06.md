---
title:  Kopano ea Ka Ho sa Feleng
date:  17/11/2022
---

`Bala 1 Bakorinthe 15:51–55. Ke “sephiri” (1 Bakor.15:51) sefe se hlalosoang ke Paulosi moo?`

Ba bang ba bareri ba tummeng ba hlahisa hore “sephiri” sena (1 Bakor.15:51) ke “tsoho ea sekhukhu” ea kereke, e tla etsahala lemo tse supileng pele Kreste a tla ka khanya khetlo la bobeli. Tsohong ena “ea sephiri” hang Bakreste ba tšepahalang ba nkeloa leholimong ka lenyele ka sekhukhu ha bohle ba setse mona ba ipotsa hore na ho etsahetseng ka bona. Motho o iphumana a se le ka koloing e senang moqhobi, hobane moqhobi a nketsoe leholimong, ’me ho “setse liaparo tsa hae feela” Popompo e rekisitseng haholo ea libuka tse 16-e bitsoang Left Behind series, e ile ea etsoa lifilimi tse ’ne e ile ea tumisa leshano lena, ea le jala ho limillione-millione tsa batho.

Ehlile, ha hona khaolo ea Bibele e rutang ntho ena e fapaneng haholo le tsoho le ho tla la bobeli. “Sephiri” seo Paulosi a buoang ka sona empa ele ho fetoha hoa ba lokileng ba phelang ba tla kopana le ba lokileng ba shoeleng ho kopana le Jesu mohla a tlang labobeli. Hona ke “tsoho.” Ha hona “tsoho ea sephiri” hobane ho tla labobeli ho tla bonoa ke batho bohle ba phelang (Tŝen. 1:7), ’me tsoho ea bafu le phetoho ea ba lokileng e tla etsahala ha terompeta e lla ha Jesu a khutla (1 Bakor.15:51, 52). Ho tla labobeli ha Kreste ho tla tlisa kopano e hlollang ho feta tsohle tse kileng tsa ba teng. Bahalaleli ba phelang b’a fetoloa “hang, ka ho panya ha leihlo” (1 Bakor.15:52). Ka lentsoe la Molimo, b’a halaletsoa; joale ba etsoa hore ba se shoe, ’moho le bahalaleli ba phelang, ba nkeloa ’moho ho ea khahlana le Morena sepakapakeng. Manyeloi “a phutha bakhethoa ba hae ho tsoa qoleng tse ’ne tsa lefatše’” (Matt. 24:31).

“Manyeloi a fa masea bo ’m’a bona. Metsoalle eo esale e arohangoa ke lefu e boela e teana, e se e keke ea arohana hape, ’me ka pina tsa thabo ba nyolohela motseng oa Molimo ’moho.”—Ellen G. White, The Great Controversy, leq. 645.

`Ena ke tšepiso e babatsehang, ntho’e fapaneng hole le sohle seo re kileng ra se bona, hona hoo ho leng thata ho e utloisisa. Empa naha ka boholo ba maholimo le mafatše, le kamoo bophelo mona bo tarakanyang hlooho kateng. Tlholeho ka bo eona e paka matla a Molimo a makatsang. Ke sefe seo see re rutang sona malebana le matla a Molimo a ho tsosa bafu le ho fetola ba phelang mohla Jesu a tlang hape?`