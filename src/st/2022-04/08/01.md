---
title:  Tšepo ea Testamente e Ncha
date:  12/11/2022
---

### Bakeng sa Thuto ea Beke ena Bala
1 Bakor.15:12– 19, Johanne 14:1–3, Johanne 6:26–51, 1 Bathes. 4:13–18, 1 Bakor.15:51–55.

> <p>Temana ea Khopolo</p>
> “’Me bopaki boo ke hoba Molimo o re nele bophelo bo sa feleng, ’me bophelo boo bo ho Mora oa oona. Ea nang le Mora, o na le bophelo, ea senang Mora oa Molimo ha a na bophelo” (1 Johanne 5:11, 12).

Leha e ngotsoe ka Segerike, lingoli tsohle tsa Testamente e Ncha (ntle ho Luka) e n’e le BaJuda, ’me ehlile ba atametse tlhaho ea batho ba ipapisitse le kutloisiso e feletseng ea Seheberu, eseng ho ea Magerike ea bohetene.

Ka hona, ho Kreste le baapostola, tšepo ea Bakreste e ne e se nth’oe ncha, empa, ketsahalo ea tšepo ea khale e neng e se ntse e noeselitsoe ke bapateriareka le baporofeta. Mohlala, Kreste o ile a re Arahama o bone a thabela ho bona tsatsi la hae (Johanne 8:56). Juda a re Enoke o ile a porofeta ho tla labobeli (Juda 14, 15). Buka ea Baheberu e buaoa ka linatla tsa tumelo tse neng li lebelletse moputso oa leholimo oo li ke keng tsa o fumana ho fihlela re fumana oa rona (Baheb. 11:39, 40). Lipolelo tsena ha li na molemo haeba meea ea bona e ne se ntse e le leholimong le Morena.

Ka ho toboketsa hore ke bao feela ba ho Kreste ba nang le bophelo bo sa feleng (1 Johanne 5:11, 12), Johanne o latola thuto ea hore moea o phela ka ho sa feleng. Ka ’nete, ha ho bophelo bo sa feleng ntle ho likamano tse bolokang le Jesu Kreste. Tšepo ea Testamente e Ncha, ka hona, ke tšepo e itšetlehileng ho Kreste, eona feela tšepo eo nama ena e shoang ka tsatsi le leng e tlang hoba e sa shoeng.