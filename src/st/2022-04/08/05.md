---
title:  Ha Terompeta e lla
date:  16/11/2022
---

Bathesalonika ba ne ba kholisehile hore bophelo bo sa feleng bo tla fuoa ba tla beng ba phela mohla ho tla labobeli feela. “Ba ne ba hlokometse maphelo a metsoalle ea bona ka hloko, hore ba se tlohe ba e-shoa e be ba ha ba fumane tlhohonolofatso ea mohla Morena oa bona ea tlang. Empa eaba ba ntse ba ketoha ka bo mong, ba ile ba sheba lifahleho tsa bafu ba bona khetlo la ho qetela ba utloile bohloko, ba se na tšepo ea ho kopana le bona bophelong bo tlang.”—Ellen G. White, The Acts the Apostles, leq. 258.

`Bala 1 Bathesalonika 4:13–18. Paulosi o ile a lokisa thuto ee e sothehileng joang?`

Hona le tloaelo ea histori ea ho bala polelo ena, “a ba hlahise ho eena” (1 Bathes. 4:14) ho feta se boleloang ke temana. Batho ba lumelang thutong ea hore moea ha o shoe ba re Kreste, mohla a tlang khetlo la bobeli, o tla theoha leholimong le ba lokileng ba shoeleng bao hona joale ba leng leholimong le Molimo. Joale meea eno e kopana le ’mele ea bona e tsositsoeng bafung. Empa kutloisiso ena ha e nyallane le lithuto tsa Paulosi ka sehlooho sena.

Bala mantsoe a moithuti oa thuto-Molimo oa Mosala malebana le se felang se boleloa ke temana ena: “Lebaka le neng le etsa hore Bakreste ba Thesalonika ba be le tepo nakong eo ba leng bofifing ba litho tsa kereke ea bona ke hore Molimo ‘O tla ba tlisa,’ ke hore, o tla tsosa balumeli bana ba shoeleng, a etse hore ba be teng mohla a khutlang, e be joale ‘ba ba le eena.’ Se boleloang mona ke hore balumeli bana ha bana ho ba tsietsing mohlang oo hobane ba ile ba shoa, empa ‘ba tla ba le Eena.’ Le bona ba tlaba le kabelo e tšoanang khanyeng ea Morena oa bona.”—Jeffrey A. D. Weima, 1–2 Bathesalonika, Baker Exegetical Commentary on the New Testament (Grand Rapids, MI: Baker Academic, 2014), leq. 319.

Haeba meea ea ba lokileng e n’e se ntse e le leholimong le Morena, ho ne ho sena lebaka la hore e be Paulosi o bolela tsoho ea ho qetela e le tšepo ea Bakreste; a ka ba itse feela bakhethoa ba se ntse ba le leholimong le Morena. Empa, ho fapana le seo, o re “ba robetseng ho Jesu” (1 Bathes. 4:14) ba tla tsoha mabitleng qetellong ea nako. Tšepo ea ho tla labobeli e ile ea khothatsa Bathesalonika ba neng ba le bofifing.

Ke tšepo eona eo e ka re tlatsang morolo nakong tse thata ha lefu le hloibila moratuoa oa rona.