---
title:  Nahanisisa ka Botebo
date:  02/12/2022
---

Bala Ellen G. White, “The First Great Deception,” maq. 531–550; “Can Our Dead Speak to Us?” maq. 551-562, ho The Great Controversy.

“Holima phoso ea mathomo ea hore moea ha o shoe ho lutse thuto ea hore motho o ntse a utloa ha a shoele—thuto ena, joaloka ea ho hlokofatsoa ka ho sa feleng, e fapana le se rutoang ke mangolo, le se etsang kelello, le seo re se utloang re le batho. Ho ea ka tumelo ena e tummeng, balopolloa ba leholimong ba tseba sohle se etsahalang lefatšeng, haholo-holo ka maphelo a metsoalle ea bona eo ba e siileng lefatšeng. Empa ke joang leholimo e ka bang sebaka sa thabo haeba ba lutse ba shebeletse mahlomola a baratuoa ba bona, ho shebella libe tse etsuoang ke baratuoa ba bona, le ho bona ha feta hara matšoenyeho, mahlomola, le matšoenyeho ana ohle? Batho ba lutseng ba shebane le baratuoa ba bona ba lefatšeng ba na le nako ea ho natefeloa ke leholimo neng? Thuto ena ea bohanyetsi ea hore moea o sia nama e tšoaselletsoe le ea malakabe a lihele! Ba bonang baratuoa ba bona ba fetela lebitleng ba e-so be malala-a-laotsoe ba utloa bohloko ha ka kang, ha ba ba bona ba kena tlhokofatsong ea ka ho sa feleng le sebe!”—Ellen G. White, The Great Controversy, leq. 545.

**Lipotso tsa ho Qoqoa**

`Ba kileng ba buoa le Bakresete ba bang ka boemo ba bafu le hore na lihele li joang, ba tlameha ba ba bone kamoo batho ba leng manganga kateng ho seo ba se lumelang, eseng fela tabeng ea hore ba pholositsoeng ba ea leholimong, empa le hore ba hlokofatsoa ka ho sa feleng liheleng. U nahana hore see se bakoa ke eng? Mohlomong re ka ’na ra leka ho utloisisa, hore na hobaneng ba batla hore baratuoa ba bona ba ileng “ba be le Morena” (leha, joalokaha re se re bone, ho ntse ho e na le potso ea kamoo ho tla utloisa bohloko kateng hore e be ba ntse ba bona masisa-pelo a lefatšeng mona). Empa hobaneng ho ena le lerato le le kana-kana kutloisisong ee e tšosang hakale ea hore ba lahlehileng ba hlokofatsoa ka ho sa feleng liheleng? Taba ee e re rutang malebana le kamoo moetlo o ka bang matla kateng? Qoqang ka sehlopheng?`

`Bongata ba likereke tsa Bokreste bo ruta taba ea hore moea ha o shoele baetsana ba eona. Ka holimo ho seo re se etsang re le kereke, ke sefe hape seo re ka se etsang ho bolella lefatše ka moo Bibele e rutang ka lefu le bophelo bo sa feleng kateng?`

`Leha thothokiso ea Dante ea, The Divine Comedy, e le ntho’a boiqapelo, e ile ea ba matla haholo bakeng sa ho thusa ho thophothetsa likelello tsa batho ka thuto ea bohata malebana le se etsahalang ka “moea” kamora lefu. Ke thuto efe eo re ka ithutang eona malebna le kamoo thuto-Molimo e ka susumetsoang ke lithuto tse tsoang ka ntle habonolo kateng? Tse ling tsa likutloisiso tsa lithuto tseo eseng tsa Bokreste tse susumelitseng likutloisiso tsa Bakreste le kajeno ke life, ’me re ka itsireletsa ho tsona joang?`