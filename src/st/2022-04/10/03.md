---
title:  Mello ea Lihele
date:  28/11/2022
---

Bukeng ea hae ea bana e bitsoang, The Sight of Hell (Dublin: Jakobo Duffy, [1874], leq. 24), Moprista oa Lenyesemane oa Roma e Khatholike Johanne Furniss (1809–1865) o hlalosa kotlo ea ka ho sa feleng ka tšebeliso ea bolo e thata ea tšepe, e kholo ho feta maholimo le lefatše. “Nonyana e tla hang kamora lemo tse limillione li lekholo ebe e fihla e thetsa bolo ka lepheo kapa lesiba.” Sengoli se etsa khang ea hore ho cha ha baetsalibe liheleng ho tsoela pele le kamora hore bolo eo ea tšepe e fele ke ho ‘na e thetsoa hoo!

Taba e makatsang ke hore, bongata ba maporosetanta kajeno ba lumela ntho’e joalo bakeng sa ba lahlehileng.

`Bala Malakia 4:1 le Juda 7. Ke joang likhaolo tsee li re thusang ho utloisisa taba ea “mollo o sa feleng” kapa, ho ea kamoo Jesu a e behileng kateng, ea hore ba lahlehileng ba tla “lahleloa mollong o sa feleng” (Matt. 18:8) kapa “mollong o sa timeng”? (Mareka 9:43).`

Poleloana “ka ho sa feleng” (‘olam ka Seheberu; ka Segerike aion, aionios) le fupere meelelo e fapaneng, ho ea ka maemo. Mohlala, ha e amahangoa le Molimo (Deuteron. 33:27, ”Oa kamehla”), le hlalosa hore ke oa ka ho sa feleng. Ha le amahangoa le batho (Exod. 21:6, “ka ho sa feleng”), lentsoe lena le fella ha motho a shoa. Ha le hlalosa mollo (Matt. 18:8, Matt. 25:41, “o sa feleng”), le bolela hore mollo o keke oa tima ho fihlela ho se letho leo o le chesang. Sena se bolela hore mollo oa “ka ho sa feleng” e tlaba oa ka ho sa feleng kaha o tla chesa ba babe o ba sie “ho se motso kapa lekala” (Mal. 4:1).

Thuto ea tlhokofatso ea ka ho sa feleng e na le litholoana tse bohla. Haeba ba babe ba hlokofatsoa ka ho sa feleng, joale e le hore bobe bo keke ba ntšoa ka metso lekhale. Hape, bophelo ba motho bo tsoa ho Molimo (Deuteron. 32:39, Lipes. 36:9), ea sa “‘“thabeleng lefu la moetsalibe”’” (Ezeki. 33:11). Joale hobaneng a ka tsela pele ho fa ba khopo bophelo hore ba hlokofale ka ho sa feleng? Na haho bonolo ho feta ho eena ho ba timetsa? Haeba bakhopo ba tla otloa “ho ea ka mesebetsi ea bona” (Tŝen. 20:12), joale hobaneng bophelo bo bokhutšoanyane ba motho bo hlokofatsoa ka ho sa feleng?

Bibele eohle moo e buoang ka “mollo o sa feleng” re lokela ho nka e bolela “letša la mollo” le kamora lemo tse sekete Tŝenolo 20 (sheba Thuto ea 13). Ka hona, thuto ea mollo o seng o ntse o tukang ka ho sa feleng liheleng hona joale ha e tsoe ka Bibeleng.

`Leha mello ea lihele e le mali-mabe hakalo, ’nete e senoloang ka lihele malebana le lerato la Molimo ho rona, haholo-holo papisong le taba ea ho hlokofatsoa ka ho sa feleng?`