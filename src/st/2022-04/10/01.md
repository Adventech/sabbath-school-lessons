---
title:  Mello ea Lihele
date:  26/11/2022
---

### Bakeng sa Thuto ea Beke ena Bala
Mareka 9:42–48; Mal. 4:1; Juda 7; 1 Tim. 2:5; Liketso 2:29, 34, 35; 1 Johanne 5:3–12.

> <p>Temana ea Khopolo</p>
> “Lekang tsohle; le tiise tse molemo” (1 Bathesalonika 5:21).

Sethothokisi sa Letaliana Dante Alighieri (1265–1321) o ngotse pokello ea hae e tummeng haholo e bitsoang The Divine Comedy, e mabapi le leeto la boiqapelo la moea kamora lefu. Moea ha o oa ka oa ea malakabeng (liheleng) lefatšeng; empa pelekatori, moo moea oa motho o ka hloekisoang e be o lokeloa ke ho kena leholimong; kapa paradeising, bote’ng ba Molimo.

Leha e mpa e le thothokiso ea maiqapelo feela, lentsoe la Dante le bile le tšusumetso e kholo thuto-Molimong ea Bokreste, haholo-holo ho ea Roma e Khatholike. Taba ea moea o eang liheleng kapa pelekatori kapa paradeising ke motheo oa kereke eo. Likereke tse ngata tsa maporosetanata li lumela moeeng o sa shoeng o eang paradeising kapa liheleng ha motho a eshoa. Ka ’nete, haeba moea oa motho ha o shoe, o tlameha ho ea kae kae kamora hore ’mele o shoe. Ka bokhutsoane, kutloisiso e fosahetseng ea tlhaho ea motho e tlisitse liphoso tse mpe tsa thuto-Molimo.

Bekeng ena re tla shebanang le tse ling tsa lithuto tseo eseng tsa Bibele, le kamoo Bibele e hlalosang se etsahlang kamora lefu kateng.