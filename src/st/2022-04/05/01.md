---
title:  Tsoho Pele Ho Sefapano
date:  22/10/2022
---

### Bakeng sa Thuto ea Beke ena Bala
Juda 9, Luka 9:28–36, 1 Marena 17:8–24, Luka 7:11–17, Mareka 5:35–43, Johanne 11:1–44.

> <p>Temana ea Khopolo</p>
> “Jesu a re ho eena, ‘ke ’Na tsoho le bophelo; ea lumelang ho ’Na, leha a shoele o tla phela. E mong le e mong ea phelang ’me a lumetse ho ’Na, a ke ke a shoa le kamohla o le mong. Na u lumela hona na?’” (Johanne 11:25, 26).

Testamente ea Khale moo e buoang ka tosho ea bafu moo re boneng ha joale e ne le moo e buoang haholo ka litebello tsa motho ka mong. (Jobo 19:25–27, Baheb. 11:17–19, Lipes. 49:15, Lipes. 71:20) le litšepisong tsa nako e tlang (Dan. 12:1, 2, 13). Leha ho le joalo, re boetse re na le ketsahalo tse ngotsoeng tlasa tšusumetso ea moea moo batho ba ileng ba tsosoa bafung.

Tsoho ea pele e bile ea Moshe (Juda 9, Luka 9:28–36). Nakong ea borena ba Iseraele, mora oa mohlolohali oa Sarepta (1 Marena 17:8–24) le mora oa mosali oa Shuneme (2 Marena 4:18–37) le bona ba ile ba tsosoa bafung. Kreste ha a le mona lefatšeng ka nama, o ile a tsosa mora oa mohlolohali oa Naine (Luka 7:11–17), morali oa Jairuse le (Luka 8:40–56), Lazaro (Johanne 11). Ntle ho Moshe, batho bana kaofela ba ile ba tsosoa e le batho ba shoang hape. Litemana tsena li boetse li tiisa thuto ea Bibele ea hore bafu ha ba utloe (Jobo 3:11–13; Lipes. 115:17; Lipes. 146:4; Moeklesia 9:5, 10). Liketsahalong tsena kaofela, leha e le kae kapa kae moo ho phetoang ho tsoha bafung ka Bibeleng, ha hona moo ho buuoang ka ho phela kamora lefu.

Bekeng ena re tla shebisisang tsoho tsa bafu tse bileng teng pele ho lefu le tsoho ea Kreste.