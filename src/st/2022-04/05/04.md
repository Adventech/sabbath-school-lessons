---
title:  Mora oa Mohlolohali oa Naine
date:  25/10/2022
---

Bibele e re Jesu o ne a “‘tsamaea hohle a ntse a ets hantle, a folisa bohle ba hataketsoeng ke Diabolose, hobane Molimo o no o e-na le eena’” (Liketso 10:38). Ruri, lievangeli tsohle li tletse ka liketsahalo tsa ha Jesu a sebeletsa meea e mengata e hlokang e tubehehileng, eleng lona lebaka leo hamorao BaJuda ba bangata ba ileng ba lumela hore Jesu ke Mesia.

“Hono ho e na moo ho neng ho se na mokuli motse kaofela, hobane o ne a fetile teng a folisitse bakuli bohle. Mosebetsi oa hae o pakile hore ke motlotsuoa ea halalelang. Lerato, mohau le kutloelo-bohloko li ne li bonahala ketsong e ’ngoe le e ’ngoe ea bophelo ba hae; pelo ea hae e n’e buleha ka kutloelo bohloko baneng ba batho. O ile a nka tlhaho ea motho, hore a fihlele litlhoko tsa motho. Bafutsana le baikokobelitseng ba ne ba sa tšabe ho mo atamela. Le bana ba banyenyane ba ne ba hohelleha ho eena.”—Ellen G. White, Katamelo ea Ho Kreste, maq. 11, 12.

`Bala Luka 7:11–17. Ke phapang efe ea bohlokoa e teng pakeng tsa se etsahetseng tsohong ee papisong le tsoho tseo re buileng ka tsona maobane?`

Nakong ea boevangeli ba hae Galelia, Jesu o ile a folisa bakuli a leleka matemona. Ka nako e ’ngoe o ne a kena motseng oa Naine le balateli ba hae ha ba tla kopana le sehlophahali se tsoang motseng ho isa mofu mabitleng. Ka lekaseng le bulehileng e ne e le mora a le mong feela oa mohlolohali, ea neng a sa tšelisehe. Ka ho utloela ’m’a ngaona bohloko, Jesu a re ho eena, “‘Se lle.’” Eaba Jesu o mo nea ’m’ae” (Luka 7:13–15). Boteng ba Jesu bo ile ba fetola ketsahalo eohle, batho ba bangata ba neng ba shebeletse mohlolo ona, ha b’a ka ba nka ho etsahetse mohlolo feela, empa ba bona hore motho oa mohlolo o hara bona (ba re ke “moporofeta e moholo”).

Ka bobeli, mohlolohali oa Sarepta (1 Marena 17:8–24) le mosali oa Shuneme (2 Marena 4:18–37) ba ne ba kopile thuso ho Elia le Elisha. Empa mohlolohali oa Naine o ile a thusoa a sa kopa thuso. Sena se bolela hore Molimo o oa re hlokomela leha re utloa re sa hloke ho mo kopa thuso. Jesu ile a bona bothata eaba o sebetsana le bona— ke sona seo Jesu a leng sona bosebeletsing bohle ba hae.

`Bolumeli ba ’nete bo kenyeletsa ho hlokomela likhutsana le bahlolohali ba hara rona (Jakobo 1:27). Leha ho hlakile hore, re ka se khone ho etsa mehlolo e tšoanang le e entsoeng ke Jesu, re ka etsang ho sebeletsa ba sotlehileng hara rona?`