---
title:  Morali oa Jairusi
date:  26/10/2022
---

Tsoho tsa bafu tsa pele ho lefu le tsoho ea Jesu li ne li sa etsahalle mofuta kapa batho ba maemo a itseng feela. Mohlomong Moshe e bile moetapele ea matla ho feta bohle ba bileng teng (Deuteron. 34:10–12). Ho fapana le Moshe, mohlolohali oa mofutsana oa Sarepta e ne se Moiserale (1 Marena 17:9). Mohlolohali oa Shuneme o ne a hlompheha sechabeng (2 Marena 4:8) empa le eena, e n’e se Moheberu. Mohlolohali oa Naine o ne a e na le mora a le mong feela, eo a neng a tšepetse ho eena (Luka 7:12). Ho fapana le eena, Jairusi e ne e le mookameli oa Sinagoge, mohlomong Kaperenauma (Mareka 5:22). Ho sa khathalehe hore maemo a bona a meetlo le maemo a ne a fapane hakae, kaofela ha bona ba ile ba hlohonolofatsoa ke matla a Molimo a fanang ka bophelo.

`Bala Mareka 5:21–24, 35–43. Re ka ithutang ka lefu mantsoeng a Kreste, “‘Ngoana h’a shoa, o robetse’”? (Mareka 5:39).`

Morali oa Jairusi ea lilemo li 12 o ne a le lipakeng tsa lefu le bophelo lapeng. Eaba ntat’ae o ea ho Jesu o mo kopa hore a ee lapeng la hae a beha morali oa hae ea kulang matsoho. Empa pele ba fihla, motho e mong a tlisa taba tse bohloko, “‘Morali oa hao u shoele, u sa khathalet’ang moruti?’” (Mareka 5:35). Eaba Jesu o re ho ntat’a ngoana ea bofifing, “‘Se tšohe, lumela feela’” (Mareka 5:36). Ehlile, sohle seo ntate a neng a ka se etsa e ne e le ho ho tšepa tharollo ea Molimo ka hohle-hohle.

Ha a fihla lapeng, Jesu a re ho sechaba se neng se khobokane moo, “‘Le etsets’ang mofere-fere, ’me le llel’ang?’” (Mareka 5:39). Ba ile ba mo soma hobane (1) ba ne ba tseba hore o shoele, hape, (2) ba ne ba sa utloisise se boleloang ke mantsoe a hae. “Thehello e khothatsang moo ‘boroko’bo emelang ‘lefu’ e bonahala e ne e le mokhoa oo Kreste a o ratang haholo ho hlalosa maemo ana ([Matt. 9:24; Luka 8:52;] sheba Johanne 11:11–15). Lefu ke boroko, empa ke lefu le tebileng leo motho a ka tsosoang ke mofani oa bophelo e moholo feela, hobane ke eena feela ea nang le linotlolo tsa lebitla (sheba Tŝen. 1:18; bapisa. Johanne 3:16; Baro. 6:23).”—The SDA Bible Commentary, vol. 5, leq. 609.

Kamora hore ngoanana enoa a tsohe bafung, ba ileng ba ’mona ba ile “ba hlolloa haholo” (Mareka 5:42). Ha ho makatse. Lefu ke ha le etsolloe ha joale, ke pheletso. Hore e be ba ile ba bona ntho’e tjena ka ’nete ba tlameha ba ile ba hlolloa hona hoo.

`Mantsoe a Jesu, “‘Se tšohe, lumela feela’” (Mareka 5:36), a ntse a le bohlokoa le ho rona kajeno. Ke joang re ka ithutang ho etsa joalo, le hara maemo a tšosang, nakong tseo eleng tsa bohlokoa ho lumela?`