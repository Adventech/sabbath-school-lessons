---
title:  Liketsahalo tse Peli tsa Testamente ea Khale
date:  24/10/2022
---

`Bala 1 Marena 17:8–24 le 2 Marena 4:18–37. Ke ntho life tse tšoanang le tse fapaneng tseo u li bonang tsohong tsee tse peli?`

Ho Baheberu 11, re bala hore ka tumelo “basali ba ile ba boela ba neoa ka tsoho bafu ba bona” (Baheb. 11:35). Sena ke se etsahetseng litemaneng tse peli tse bontšitsoeng kajeno.

Ho ea pele (sheba 1 Marena 17:8–24) e etsahetse nakong ea bokoenehi bo boholo Iseraeleng, bo etsahetseng ka tšusumetso e kholo ea morena Akabe le mosali oa hae oa bohetene Jezebele. Nakong eo komella e mpe e neng e ripitla naha, Molimo o ile a laela Elia ho ea Zarepta, teropo e ka thoko ho Iseraele. Moo a ileng a kopana le mohlolohali ea futsanehileng oa Finishea a le makhatheng a ho pheha phoofshoana ea hae ea ho qetela, e b’e o oa ichoella le mora hae. Empa mˆaphelo a bona a ile a pholosoa ka mohlolo oa phoofo le oli, tse sa kang tsa fela ho fihlela komello e felile.

Nakonyana kamora moo, mora hae a kula eaba o oa shoa. Ka ho nyahama, ’m’a ngoana a lla ho Elia ea ileng a hoelehetsa ho Molimo. “Jehova a utloa lentsoe la Elia ’me moea oa ngoana oa boela oa khutlela ka ho eena, a boela a phela” (1 Marena 17:22).

Tsoho ea bobeli (sheba 2 Marena 4:18–37) e etsahetse Shuneme, motsana o monyenyane Boroa ho thaba ea Gilboa. Elisha o ile a thusa mohlolohali ea itlhophereng ho lefa mekoloto ea hae ka mohlolo oa ho tlatsa linkho tse ngata ka oli (2 Marena 4:1–7). Hamorao, o ile a kopana le mosali ea hlomphehang ea se nang bana Shuneme, moporofeta o ile a ’molella hore o tla tsoala mora, ea etsahala joalokaha a lepile. Ngoana a hola, a phela hantle, e mpa ka tsatsi le leng a kula a ba a hlokahala. Mosali oa Shuneme a nyolohela thabeng ea mehloare ’me a kopa Elisha ho tsamaea le eena a ilo bona mora hae. Elisha a rapela Jehova ka matla a sa khaotse, qetellong ngoana a boela a phela.

Basali bana ba ne ba hlaha libakeng tse fapaneng empa ba e na le tumelo e tšoanang e pholosang. Mohlolohali oa Finishea o ne a boloka moporofeta Elia nakong e thata eo ho seng sebaka se bolokehileng Iseraele. Mosali oa Mosheni le monna oa hae ba ile ba aha kamore e ikhethang moo moporofeta Elisha a ka lulang teng h’a feta tikolohong ea bona. Kamora hore bana bana ba babeli ba shoe, bo ’m’a bona ba nang le tumelo ba ile ba ipiletsa ho baporofeta ba Molimo ’me ba ba le thabo ea ho bona bana ba bona ba khutlela bophelong hape.

`Lipale tsena li matla, empa ho e ’ngoe le e ’ngoe ea tsona, ke tse ngata hae tse sa boleloang tseo beng ba tsona sa ka ba etsahalloa ke mohlolo oa letho? Ke sefe seo ’nete ee e bohloko se lokelang ho re ruta sona malebana le kamoo tšepiso ea tsoho eo re e tšepisitsoeng qetellong ea nako?`