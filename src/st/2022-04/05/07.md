---
title:  Nahanisisa ka Botebo
date:  28/10/2022
---

Bala Ellen G. White, “The Death of Moses,” maq. 469–480, in Patriarchs and Prophets; “The Voice of Stern Rebuke,” maq. 129–142; “A Prophet of Peace,” maq. 237–243, ho Prophets and Kings; “The Centurion,” maq. 318, 319; “The Touch of Faith,” maq. 342, 343; “‘Lazarus, Come Forth,’” maq. 524–536, ho Eo Bohle Esale ba Monyoreloa.

“Ho Kretse ho na le bophelo, ba makoea, bo sa alingoang, bo sa khomareletsoang. ‘E nang le Mora o na le bophelo.’ 1 Johanne 5:12. Bomolimo ba Kreste ke tiisetso ea molumeli ea bophelo bo sa feleng. ‘Hobane ea lumelang ho ’Na, leha a ka shoa, o tla boela a phele: ’me e mong le e mong haeba a phela, a lumela ho ’Na, a keke a shoa. Na u lumela hona na?’ Mona, Kreste [ho Johanne 11:25, 26] o sheba pele nakong ea ho tla ha hae labobeli. Nakong eo, ba lokileng ba mabitleng ba tla tsoha ba se ba keke ba shoa, ba lokileng ba phelang ba tla fetoloa ho ea leholimong ba sa bona lefu. Mohlolo oo Kreste a neng a le makhatheng a ho o etsa, oa ho tsosa Lazaro bafung, o ne o emela tsoho ea bohle ba lokileng ba shoeleng. Ka lentsoe la hae le mesebetsi ea hae o ile a iphatlalatsa e le moqapi oa tsoho. Eena ea neng a tlo shoa sefapanong kamora nako e seng kae, o ne a tšoere linotlolo tsa lefu, mohloli oa lebitla, ’me a netefatsa matla a hae a ho fana ka bophelo bo sa feleng.”—Ellen G. White, Eo Bohle Esale ba Monyoreloa, leq. 530.

**Lipotso tsa ho Qoqoa**

`Batho ba bangata ba ile ba shoa nakong ea bosebeletsi ba boporofeta ba Elia le Elisha, le nakong ea bosebeletsi ba Kreste lefatšeng. Ke ba ’maloa ba ileng ba tsosoa. (Sheba Luka 4:24–27). Nahana hape, ka maiphihlelo ohle a ba shoeleng, a hore, hore na ba tsositsoe nakong e fetileng kapa ha Kreste a tla khetlo la bobeli, seo se etsa phapang efe, bonyane re ipapisitse le se neng se boleloa ka ho shoa?`

`Lilemong tse ngata tse fetileng, lingoli tse ngata li ngotse ka ho hloka thuso ha bophelo bo lutseng bo felella ka lefu. ’Moho le libopuoa tse ling tse phelang—likhoho, liqibi, litlhapi, j.j.—re shoa kaofela. Leha ho le joalo, ho batho, ka mohlomong, tsietsi ea rona e feta ea liphoofolo, hobane rea tseba hore re tla shoa. (Sheba Moeklesia. 9:5). Likhoho, liqibi, le litlhapi ha li tsebe. Hobaneng, ha tšepiso ea tsoho e le bohlokoa hakaale ho rona?`

`Haeba u nahana hore moea ha o shoe le hore bafu, haholo-holo ba shoeleng ba lokile, ba phela leholimong kamora ho shoa, joale tlhoko ea tsoho ea bafu ke efe qetellong ea nako?`

`Haeba motho a u founela a botsa, “Na Sally o teng” u ka araba, “E, empa o robetse.” Empa, haeba motho a u founela a botsa, “Na Sally o teng” u ka se arabe, “E, empa o shoele.” Hobaneng? See se rutang ka seo lefu le leng sona?`