---
title:  Nahanisisa ka Botebo
date:  16/12/2022
---

Bala Ellen G. White, “Mind Cure,” pp. 241– 259, in The Ministry of Healing; “True and False Theories Contrasted,” maq. 7–16, in The Sanctified Life.

“Ntoa e kholo e fihla pheletsong. Tlaleho e ’ngoe le e ’ngoe ea koluoa ea leoatleng kapa lefatšeng ke bopaki ba hore pheletso ea ntho tsohle e haufi. Lintoa le Melimo ea lintoa li bontša joalo. Na ho na le Mokreste eo ho otla ha pelo ea hae e sa otleng ka pele ha a lebeletse ketsahalo e kholo e tlang e re lebile? Morena o oa tla. Re utloa liqi tsa Molimo ea tlang.”—Ellen G. White, Maranatha, leq. 220.

“Phela bophelo ba tumelo tsatsi le leng le le leng. Se ke oa khathatseha le ho ngongoreha ka nako ea mahlomola, e be joale u ba le nako mahlomola pele ho nako. Seke oa lula o nahana, ‘ke tšohile hore nkeke ka khona ho ema tsatsing le leholo la teko.’ U lokela ho phela bojoaleng, tsatsing lena fela. Hosane ha se ea hao. O lokela ho fumana tlholo holima bo uena kajeno. U lokela ho phela bophelo ba thapelo kajeno. U lokela ho loana ntoa e ntle ea tumelo kajeno. U lokela ho lumela hore Molimo o oa u hlohonolofatsa, kajeno. ’Me ha u fumana tlholo holima lefifi le ho se lumele, u tla phethahatsa lipehelo tsa Mong’a hao, ’me o tla ba tlhohonolofatso ho ba bang.”—Ellen G. White, Signs of the Times, Mphalane 20, 1887.

“Morena o haufi le ho tla, re tlameha ho itokisetsa ho kopana le eena ka khotso. Ha re ikemisetseng ho etsa sohle se matleng a rona ho fana ka leseli ho ba re pota-potileng. Ha rea tlameha ho koata, re tlameha ho thaba, ’me re lokela ho beha Morena kapela rona kamehla. Re tlameha ho ba malala-a-laotsoe bakeng la ho hlaha ha hae. Ruri ho tlaba monate ha kakang ho ’mona, a re amohele re le balopolloa ba hae! Re mo emetse nako e telele, empa tumelo ea rona ha ea tlameha ho fokola. Haeba re ka bona Morena botleng ba hae, re tla hlohonolofala ka ho sa feleng. Ke utloa e ka nka hoelehetsa haholo feela, ‘ke ea hae.’ Re atamela nako eo Kreste a tlang ho tla ka matla le khanya e kholo, ho isa balopolloa ba hae lehaeng la bona le sa feleng.”—Ellen G. White, Heaven, maq. 165, 166.

**Lipotso tsa ho Qoqoa**

`Ke joang tsebo ea motho—’mele, le moea e le kakaretso e sa arohaneng—e ka re thusang ho utloisisa bohlokoa ba bophara bohle ba tumelo le bohlokoa ba kamoo u phelang kateng u le motho?`

`Tsosoloso le nchafalo tsohle tse kholo li itšetlehile holima Molimo. Haho mohla li itšetlehang boitšoarong ba batho. Ke joang setšoantšo sa mofarisi le molekhetho (sheba Luka 18:9–14) se hlalosang taba ee?`

`Ka sehlopheng, qoqang ka karabo ea lona e qetellong ea thuto ea LABONE. U ka tseba joang hore u malala-a-laotsoe, ’me na u ka ba le tiisetso ntle le ho ithetsa?`