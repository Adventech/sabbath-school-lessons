---
title:  Phalimeho Bakeng sa Ho Hlaha ha Hae
date:  15/12/2022
---

Re phela lefatšeng le halefileng leo litlhoko tsa lona le ntho tse lutseng li hapa maikutlo a rona li sa feleng. Ebang re se seli, tsena li ka nka nako ea rona kaofela ’me tsa tlosa maikutlo a rona nthong tsa bohlokoa. Sena ha se sehlahisoa se seng sa lefatše lohle le hokahaneng ka marang-rang; lilemo tsena kaofela Bakreste ba tlameha ho falimeha khahlanong le liteko tsa Satane tsa ho tlosa likelello tsa bona ho seo eleng sa bohlokoa bophelong bona.

Ke mang, haeba a sa hlokomele, a seng kotsing ea ho sheba hole le Morena a khohlele nthong tsa lefatše, tse felang, tseo qetellong, li kekeng tsa re khotsofatsa, tseo qetellong, li ka qetellang ka tšenyeho ea semoea sa rona?

`Bala 2 Petrose 3:14 le 1 Johanne 3:1–3. U bona phapang efe pakeng tsa ho itokisetsa ho tla labobeli le ho ba malala-a-laotsoe bakeng sa ketsahalo eo e khanyang?`

Hangata taba ea boitokiso e ntseng e tsoela-pele ea boitokisetso ba ho tla labobeli e fetoha lebaka la ho lieha. Taba ena e ka etsa hore motho are, “‘“Morena’ka o liehile ho fihla’” (Matt. 24:48).

`Bala Lipesalema 95:7, 8; Baheberu 3:7, 8, 15; le Baheberu 4:7. Litemana tsee li reng ho rona ka ho itokisa hona joale?`

Ho ea ka Bibele, nako ea pholoho e lutse “e le hona joale” eseng hosane (sheba Lipes. 95:7, 8; Baheb. 3:7, 8, 15; Baheb. 4:7). Ka holimo ho tsohle: ntle le hore ho be le tšokoloho e kholohali, re tla 'ne re be joalo kaha re le tjena. Nako ha e sokolle motho ea sa sokolohang. Haeba ho na le ntho’e ‘ngoe, ntle le hore motho a lule a hola mohaung, a hahamalle pele ka tumelo, tloaelo e tlaba ho oela, ho ba thata, ho belaella, ho ba manganga, le ho se lumele.

Re ipapisitse le ntlha-kemo ena, re kare letsatsi le leng le le leng la maphelo a rona ke bophelo bo tlase-tlase. Ka hona, ka mohau oa Molimo, re lokela ho hlophisetsa bokamoso empa tsatsi le leng le le leng re phele re falimehile bakeng sa ho khutla ha Jesu—haholo-holo hobane ha u sheba tse ka hlahang bophelong bona, kajeno e kaba letsatsi la hao la ho qetela.

`Ke joang, kajeno, u ka bang malala-a-laotsoe bakeng sa ho khutla ha Jesu ebang a ne a ka khutla kajeno? Bua ka karabo ea hao ka sehlopheng ka Sabatha.`