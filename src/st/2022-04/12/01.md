---
title:  Nthla-Kemo ea Bibele
date:  10/12/2022
---

### Bakeng sa Thuto ea Beke ena Bala
Luka 2:52; Matt. 4:23; 1 Bakor.6:19, 20; Lipes. 24:3, 4; Liketso8:4–24; 1 Johanne 3:1–3.

> <p>Temana ea Khopolo</p>
> “Molimo oa khotso, oona ka sebele, o le halaletse, o le etse ba phethehileng; kaofela ha moea oa lona le oa pelo ea lona, le ha ’mele oa lona ho bolokeloe ho hlaheng ha Morena oa rona Jesu Kreste ho sena sekoli.” (1 Bathesalonika 5:23).

Buka ea Tŝenolo e buoa ka ntho tse peli tse kholo tsa “ka lefatše lohle” pele ho ho tla labobeli ha Kreste. Tŝenolo 13 e hlalosa phoso ea ka lefatše lohle “lefatše lohle” nakong eo “lefatše lohle” le tlang ho makalalla le ho latela sebata se tsoang leoatleng (Tŝen. 13:3, 7, 8, 12, 16). Tŝenolo 14 e bontša ’nete ea ka lefatše lohle, nakong eo “eavangeli ea kamehla le mehla” e tlang ho bolelloa “lichaba tsohle, merabe, maleme le batho bohle” (Tŝen. 14:6, 7). “Nakong tseo tse bohloko” (2 Tim. 3:1), “moea o mong le o mong oa thuto e ncha” o tla beng o foka (Baefs. 4:14) ’me batho ba tla “khelosa litsebe tsa bona ’neteng ho li isa litšomong” (2 Tim. 4:4). “Ka lintho tsena tse peli tse kholo, ho se shoe ha moea le ho halalalela ha Sontaha, Satane o tla tlisa batho tlasa thetso tsa hae. Ha ea pele e fana ka motheho oa thuto ea hore meea e ea utloa, ea bobeli e tiisa selekane le Roma.”—Ellen G. White, The Great Controversy, leq. 588.

Ho fihlela liketsahalo tsa mehla ea bofelo li etsahala, re tlameha ho lula re tsitsitse tumelong ea rona, le ’nete tsohle tseo re nang le tsona, tse kenyeletsang tlhaho ea batho le lefu ha re ntse re sebeletsa ho tataisoa ke Moea ka sepheo sa ho itokisetsa ho hlaha ha Kreste a le khanyeng.