### Lefung le Ho Shoeng: Tšepo ea Rona ea Kamoso

Molimo o bopile batho hore ba natefeloe ke bo sa feleng likamanong tse ntle tsa lerato le Eena le tlholeho ea Hae. Empa likamano tsena li ile tsa senngoa ke ho ropoha ha mohlolo ha sebe mabaleng a leholimo. (Esa. 14:12–15, Ezeki. 28:12–19, Tŝen. 12:7–12) le ho oa ha Adama le Eva ho ileng ha latela (Genese 3:1–19, Baro. 5:12). Ka bomali-mabe, lefu la seke la ama batho feela empa sohle se phelang. Ponahatso ea lefu kajeno re ka e bona makhasing a lifate a oetseng fatše, lipaleseng tse ponelang ka lihoaneng tseo re li tšetseng ho tsona, liphoofolong tseo re li ruileng tse shoang ka sehlooho, le ho baratuoa ba rona ba tlosoang ho rona hampe feela. Lefatše la rona le tletse mahlomola le meokho e sa hlakoloang.

Ka baka la ho tsetselela lefatše le betere, batho ba iqapetse “liparadeisi” tse ngata feela tseo ba ka ratang ho phela ho tsona. Mohlala, ka 1833 Seng sa lingoli sa Lenyesemane se bitsoang Jakobo Hilton se ile sa phatlalatsa buka ea sona e bitsoang, Pheletso e Lahlehileng, e ileng ea etsoa baesekopo lilengoana kamora moo. Baesekopo e bontša tlokotsi ea sefofane se felloang ke mafura, se qetellang se soahlamana lithabeng tsa Himalaya tse koahetsoeng ke lehloa. Mofufisi oa sefofane o hlokahalla moo, empa batho ba ’maloa ba pholohang ba tataisetsoa paradeising e phuleng ea Shangri-La ke baahi ba Tibet. Kaha ba ne ba khaohile lefatšeng le ka ntle, baahi ba hola leratong le tlhalefong, ba phela bophelo bo batlang e ba ba ka ho sa feleng ba ho nyakalla le kutloano le lerato.

Ehlile ho joalo, ke pale feela.

Re le libopuoa. tse shoang, re hloka tiisetso ea bojoale le tšepo ea bokamoso. Jolokaha e tobokelitsoe hantle ke moithuti oa Bibele oa le Swiss, Emil Brunner, ‘Seo moea o leng sona matšoafong, ke seo tšepo e leng sona moelelong oa bophelo ba motho. Tlosa moea, lefu le hlaha ka baka la ho bipetsana, tlosa tšepo u bone ha batho e ba likokotoana ka baka la ho hloka phefumoloho; ho nyahama ho a ikakhela, eleng se bontšang ho shoa bohatsu ha matla a kelello le semoea ka baka la ho utloa u sena moelelo le sepheo sa ho phela. Joalokaha timelo ea sebopuoa. se motho e le e itšetlehile phepelong ea moea, le timelo ea batho e itšetlehile phepelong ea sona ea tšepo.”—Emil Brunner, Eternal Hope (London: Lutterworth Press, 1954), p. 7. Ruri, tšepo e fumanoang ka Bibleng ke eona e re jarang leetong la rona le eang bo sa feleng.

Ho fapana le pale ea maiqapelo ea Shangri-La ea Pheletso e Lahlehileng, tšepo ea rona ea bophelo bo sa feleng ha e “latele litsomo tse entsoeng ka maano.” (2 Petr. 1:16). E itšetlehile holima ho tšepahaleng hoa tšepiso ea Molimo ea lefatŝe le phethahetseng le senang likhapha, bohloko, kapa lefu (Tŝen. 21:1–5). Tšepiso ena e babatsehang e ile ea susumetsa kereke ea Baapostola ’me e ile ea nkoa le ho bolokoa ke bongata ba Bakreste mengoaheng e mengata e fetileng. Ha ho mohla e felloang ke matla, e ntse e re fa moelelo le sepheo sa maphelo a rona le kajeno. E re lumella ho sheba bokamosong ka sebete. E re fa tiisetso ea hore barutuoa ba rona bohle ba shoetseng ho Kreste qetellong ba tla tsosoa ho ba majalefa a bophelo bo sa feleng.

Tataiso ena ea Boithuto ba Bibele e shebana le sehlooho sa toantšano e kholo pakeng tsa botle le bobe e ipapisitse le ‘moko-taba e ‘meli e meholo. Oa pele ke qaleho le tsoelo-pele ea kajeno ea sebe le lefu. Oa bobeli ke oa mosebetsi o etsoang ke Molimo oa ho rarolla mathata ana ‘me a khutlisetse lefatše botleng ba lona ba pele. Ka ho khetholoha ho boetse ho toboketsoa tlhaho ea motho e shoang le kamoo tsoho e isang ho se shoeng. Ha ele hantle, ha rea lokela ho tšaba lefu hobane Kreste o re shoetse ’me a hlola matla a lefu. ’Nete ke hore, re tiisetsoa hore O tšoere “‘linotlo tsa ’ngalo ea bafu le tsa lefu’” (Tŝen. 1:18).

Kotareng ena re tla shebisanang sehloohlo se bohlokoa sa lefu, empa ka liborene tsa tšepo eo re e fuoang ka Jesu.

_Alberto R. Timm, PhD (Andrews University), ke motlatsi oa mookameli oa Ellen G. White Estate, Inc. Hape ke setho sa Biblical Research Institute Committee (BRICOM) le Geoscience Research Institute Committee (GRICOM). O kile a sebetsa e le presidente ea multi-campus Latin-American Adventist Theological Seminary (LATS)._