---
title:  Tšepo ea Testamente ea Khale
date:  15/10/2022
---

### Bakeng sa Thuto ea Beke ena Bala
Jobo 19:25–27; 1 Tim.6:16; Lipesalema 49; Lipesalema 71; Esa. 26:14, 19; Daniele 12.

> <p>Temana ea Khopolo</p>
> “Ka tumelo, Abrahama, mohla a lekoang, a hlahisa Isaaka, neng a neiloe lipallo, o hlahisitse mora ea mong ho eena. . . . A lekanya hore Molimo o ka tseba ho tsosa mora oa hae bafung, ’me efele o “boetse a mo ruoa ka mokhoa o kang oa tsoho (Baheberu 11:17, 19).

Kutloisiso ea Testamenete ea Khale ha e ea thehoa holima maikutlo a Magerike tsa hore moea ha o shoe, empa e theiloe holima lithuto tsa Bibele tsa tsoho ea bafu.

Ke joang ’mele oa motho o seng o sa phele, o entsoeng molora, kapa o sitsoeng, o ka boelang oa phela hape? Ke joang motho eo esale a hlokahala likete-kete tsa lilemo, a ba boelang a itseba hape?

Lipotso tsena li re qobella ho nahanisisa sephiri sa bophelo. Rea phela ’me re natefeloa ke bophelo boo Molimo a re sitsang ka bona letsatsi le letsatsi. Leha ha re sa leke ho utloisisa tlholeho ea motho e phahametseng tlhaho, rea tseba hore tšimolohong Molimo o entse bophelo ka ntho tse sa pheleng ka matla a lentose la hae (Genese 1; Lipes. 33:6, 9). Ka hona, haeba Molimo o ile a khona ho etsa bophelo khetlo la pele ka nth’oe sieo (ex nihilo ka Selatini), hobaneng re ka belaella bokhoni ba hae ba ho boela a etsa bophelo ba motho a bo khutlisetse boemong boo bo neng bo le ho bona qalong?

Bekeng ena, re tla shebanang le kamoo kutloisiso ea tsoho ea ho qetela e etsahalang kateng nakong ea Testamente ea Khale, re ipapisitse haholo le polelo tsa Jobo, tse ling tsa Lipesalema le moporofeta Esaia le Daniele.