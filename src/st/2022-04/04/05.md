---
title:  “Bafu ba hau ba tla Phela”
date:  19/10/2022
---

`Bala Esaia 26:14 le 19. Phapang ke efe pakeng tsa ba tla timela ka ho sa feleng (Esa. 26:14; sheba le Mal. 4:1) le ba tla fumana bophelo bo sa feleng (Esa. 26:19)?`

Buka ea Esaia e totobatsa phapang e kholo pakeng tsa boholo ba Molimo le ho fokola ha rona batho (sheba Esaia 40). Leha re tšoana le joang bo omellang le lipalesa tse ponang, lentsoe la Molimo le hlola ka ho sa feleng (Esa. 40:6–8). Ho sa natsoe boetsalibe ba rona re le batho, leha ho le joalo, mohau oa Molimo o pholosang o teng bakeng sa botho bohle ’me o fumanoa le ke balichaba ba amohelang selekane sa hae ba boloka Sabatha (Esaia 56).

Bukeng ea Esaia, tšepo ea tsoho e pharalatsoa hantle. Ha litlhaloso tse tlileng pele tsa tsoho ea bafu li ne li hlalosoa ho ipapisitsoe le motho ka mong (Jobo 19:25–27, Lipes. 49:15, Lipes. 71:20), moporofeta Esaia o buoa ka eona a ikenyeletsa ’moho le sechaba sa balumeli (Esa. 26:19).

Esaia 26 e bapisa pheletso tse ikhethang tsa ba lokileng le ba khopo. Ka hlakoreng le leng, ba khopo ba tla sala ba shoele, ba keke ba hlola ba khutlela bophelong hape, bonyane kamora “lefu la bobeli” (Tŝen. 21:8). Ba tla timetsoa ka hohle-hohle ’me khopolo ea bona e tla timella ruri (Esa. 26:14). Khaolo ena e toboketsa thuto ea hore ha hona meea e phelang kamora lefu. H’a buoa ka ho timetsoa hoa moshoelella hoa ba khopo ho tlang kamorao, Jehova o boletse kae kae hore ba khopo ba tla chesoa lore!, ho se sale “‘motso kapa lekala’” (Mal. 4:1).

Ka lehlakoreng le leng, bahalaleli ba shoeleng ba tla tsosoa lefung ho fuoa mpho ea bona e hlohonolofetseng. Esaia 25 e supa hore Jehova Molimo “O tla felisa lefu ka ho sa eeng kae” (Esa. 25:8). Ho Esaia 26 re fumana mantsoe a latelang: “Bafu ba hao a ba ke ba boele ba utloe: litopo tsa ka a li ke li tsosoe! Tsohang lona ba robetseng lerōleng, le thabe, hobane phoka ea hao ke phoka e melisang, ’me lefatše le tla ntša bafu ba ho lona” (Esa. 26:19). Bohle ba lokileng ba tsositsoeng bafung ba tla nka karolo moketeng oa thabo oo Jehova a tla o lokisetsa batho bohle (Esa. 25:6). Tsoho ea ho qetela e tla tlisa bohle ba lokileng ho tsoa mengoaheng eohle ’moho, ho akha le baratuoa ba hao ba shoetseng ho Kreste ha re buoa tjena.

`Nahana haeba se re sena tšepo ea letho, ho se tiisetso ho hang, ho se lebaka la ho nahana hore ho shoa ha rona ha se letho haesele pheletso ea sohle ka rona. Ka holimo ho tsohle, mang le mang ea kileng a re tseba o tla be a ile,na ’me ho se hokae ho tla ba joaloka ha e ka ha re e so be teng ho hang, e ke maphelo a rona ha ho mohla a kileng a ba bohlokoa ho hang. Koluoa ee e fapana joang le tšepo eo re nang le eona?`