---
title:  Nahanisisa ka Botebo
date:  21/10/2022
---

Bala Ellen G. White, “Visions of Future Glory,” maq. 722–733, ho Prophets and Kings.

Saense ea mehleng ena e ruta hore matter (nth’e efe kapa efe e nkang sebaka) e entsoe ka liathomo, tse entsoeng ka maqhetsoananyana a manyenyane ho feta, a makumane le liqhibiki, ao ho lumeloang e le tsona litene tsa bophelo bohle bo teng. Joale haeba, khubung ea tsohle, lefatše le entsoe ka makumane le liqhibiki, na Molimo o hlolileng le ho tšoara lefatše leo a ka se boele a kopanya makumane le liqhibiki bocha ha nako ea ho re tsosa e fihla? H’a soma tsoho ea bafu, monna ea sa lumeleng hore Molimo o teng, Bertrand Russell o botsa hore na ho tla etsahalang ka batho ba jeoeng ke malimo, kaha joale ’mele ea bona e sele ea malimo, joale ho tla tsoha motho ofe mohla tsoho ea bafu? Empa ha re re mohlomong Jehova o inkela makumane le liqhibiki, tsona tseo eleng metheo ea ntho tse teng, hohle moo a ka li nkang teng, ebe, a ipapisitse le tlhahiso-leseling eo a nang le eona ka e mong le e mong oa rona, o boela a re bopa ka tsona? Hore na u e etsa joang, Molimo o hlotseng maholimo le lefatše o ka boela oa re bopa bocha, eleng seo a tšepisang ho se etsa tsohong ea bafu.

“Mofani oa bophelo o tla bitsa bao eleng ba hae tsohong ea pele, ’me ho fihlela horeng eo ea tlholo, nakong eo terompeta ea ho qetela e tla lla ’me lebotho le leholo le tla tsoa ho fumana tlholo ea ka ho sa feleng, mohalaleli e mong le e mong ea robetseng a tlang ho bolokoa polokehong, a hlokomeloe joaloka lehakoe la bohlokoa, eo Molimo a mo tsebang ka lebitso. Ka matla a mopholosi a lutseng ho bona ha ba ba sa phela le hobane ba ne ba arolelana tlhaho e halalelang, ba ntsuoa lefung.”—Ellen G. White Comments, The SDA Bible Commentary, vol. 4, leq. 1143.

**Lipotso tsa ho Qoqoa**

`Hona le linkhu tsa linaleli tse ka bang 2 trillion sepaka-pakeng, se seng le se seng se entsoe ka libillione billione tsa linaleli. Tse ling tsa linaleli tsena li na le liplanete tse potolohang thoko ho tsona, joalokaha lipolanete tse chabeloang ke letsatsi li potoloha letsatsi. Joale, nahana ka matla a hlollang a Molimo, ea sa etsang linaleli tsena tsohle, empa ea li tšoereng ka letsoho la hae, a bile a li tseba ka mabitso (Lipes. 147:4). Leha ’nete ena e hlollang e sa netefatse hore eena Molimo enoa, o tla tsosa bafu, ke joang e re senolelang oona matla ana a hlollang ao a nang le oona, ’me hobaneng, nthonyana e kang tsoho ea bafu ele se letho ho eena?`

`Baheberu 11 e bontša ho tšepahala le tebello ea ba bangata ba bitsoang “bahale ba tumelo” ba mehleng ea khale. Ke joang khaolo ee ka matlafatsang kutloisiso ea rona ea tšepo eo baphetoa ba Bibele ba bileng le eona, le pele ho tsoho ea Jesu?`