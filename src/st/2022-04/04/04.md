---
title:  “Ho Tsoa Maleng a Lefatše”
date:  18/10/2022
---

`Bala Pesalema ea 71. Mopesalema o n’a bolela’ng ha a kopa Molimo ho mo “ntša maleng a lefatše” (Lipes. 71:20)?`

Pesalemeng ea 49, re fumana tlhaloso e amang pelo ea tšepo mohla tsoho, ho fapana le tiisetso ea sethoto ea ho tšepa maruo a hae. Pesalemeng ea 71, Mopesaleme o batla tšireletseho le tšepo ho tsoa ho Molimo, nakong eo a lika-likelitsoeng ke lira le baetselletsi ba leshano ba reng Molimo o mo furaletse (Lipes. 71:10, 11).

Hara liteko tsa hae, Mopesalema o fumana khothatso le tiisetso ka ho hopola kamoo Molimo a mo hlokometseng kateng nakong ea tse fetileng. Ea pele, o lemoha hore Molimo o mo sirelelitse ho tloha tlhahong, a ba a mo ntša popelong ea ’ma’e (Lipes. 71:6). Joale, o ananela hore Molimo o mo rutile ho tloha bocheng ba hae (Lipes. 71:17).

Ka kholiseho ea hore Molimo ke lefika le qhobosheane ea hae, Mopesaleme o oa mo kopa, “U be ho ’na lefika leo ke fumanang kaho ka ho lona” (Lipes. 71:3). “U seke oa ntahla mehleng ea botsofali ba ka, ha matla a ka a fela, u se ke oa ntlohela” (Lipes. 71:9). “Oho Molimo, u se be hole le ’na! Molimo oa ka, u phakise ho tla nthusa!” (Lipes. 71:12). E be Mopesaleme o fera ka hore, “Uena ea re hlahiseliteng litsietsi tse ngata tse bohloko, u tla boela u re nee bophelo, u re nyolle maleng a lefatše” (Lipes. 71:20).

Puo e reng “maleng a lefatše” e ka utloisisoa e bolela ho tsosoa ha nama ea Mopesaleme nakong ea tsoho ea bafu. Empa tšebeliso mona e sekametse tlhalosong ea papiso ea maemo a Mopesalema a ho ba khatellong e kholo ea maikutlo joalokaha e ka lefatše lea mokoenya (bapisa le Lipes. 88:6 le Lipes. 130:1). Ka hona, re ka re, “empa e le mokhabo-puo, empa o boetseng o re fa leseli la tsoho ea nama.”— Andrews Study Bible note on Lipes. 71:20.

Qetellong, taba ea bohlokoa eo re tlamehang ho e utloisisa ke hore, ho sa natsoe maemo a rona, Molimo o teng, o oa re khathalla, ’me qetellong, tšepo ea rona ha e fumanoe bophelong bona empa bo tlang—bophelo bo a feleng boo re nang le bona ho Jesu kamora hore re tsohe bafung há khutla la bobeli.

`Kaofela re se re kile ra feta maemong a mabe a ho nyahama. Leha ho le joalo, ke joang ho tsepamisa maikutlo nthong tseo Molimo a bileng le uena hara tsona ho ka u thusang ho penyeletsa pele ka tumelo le tšepo nakong tseo a bonahlang e ka o hole?`