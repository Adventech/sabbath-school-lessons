---
title:  Nahanisisa ka Botebo
date:  11/11/2022
---

Bala Ellen G. White, “In Joseph’s Tomb,” pp. 769–778; “The Lord Is Risen,” maq. 779-787; “Why Weepest Thou?”, maq. 788-794; The Walk to Emmaus, maq. 795-801; “Peace Be Unto You,” maq. 802-808; ho Eo Bohle Esale ba Monyoreloa.

Kutloisiso ea morao tjena ha e lumele nthong e kang tsoho ea Jesu. Leha ho le joalo, bopaki ba histori bo matla hona hoo le bao ba sa lumeleng bonnete ba tsoho ba ba qobelleha ho lumela hore batho ba bangata ba ’mone kamora tsoho. Ka hona, boholo ba letšolo lena le hanag hore Kreste o tsohile bafung ke teko ea ho hlalosa hore na k’eng e neng e etsa hore batho bana kaofela ba re ba bone Kreste ea tsohileng bafung.

Batho ba bang ba entse khang ea hore barutuoa bohle ba phofile Kreste ea tsohileng; bang ba re Jesu h’a ka a shoa, u mpile a shoa bohatsu feela eaba o khutlela bophelong ba hae kamora ho theoloa sefapanong, ea re ha a hlaha hape, balateli ba hae ba nahana hore o tsositsoe bafung. Hape, (u ka se kholoe) ba bang ba re Jesu o ne a e na le lefahla labo leo barutuoa ba hae ba ileng ba re ekaba ke Jesu. Ka mantsoe a mang, bopaki ba histori ea tsoho ea Kreste bo matla hona hoo batho ba lekang ho tlisa likhang tse tjena ho leka ho e hana. Kaha tsoho ka boeona e bohlokoa, ha rea lokela ho makatsoa ke mabaka ohle a matle ao re a fuoeng hore re e lumele.

“Lentsoe le ileng la hooa sefapanong, ‘ho phethehile’ le ile la utluoa hara bafu. Le ile la tabola mabota a mabitla, la hoelehetsa ba robetseng hore ba tsohe. Ho tla ba joalo nakong eo lentsoe la Kreste le utloahalang ho tsoa leholimong. Lentsoe leo le tla kenella ka mabitleng le a bule, e be ba shoetseng ho Kreste baa tsoha. Tsohong ea Mopholosi, mabitla a ’maloa a ile a buleha, empa ho tleng ha hae labobeli, bafu bohle ba ratehang ba tla utloa lentsoe la hae, ’me ba tla tsohela khanyeng le ho se shoeng. Matla ona ao a tsositseng Kreste a tla tsosa kereke ea hae, a e halaletse le eena, ka holima mebuso eohle, ka holima matla ohle, ka holima mabitso ohle a teng, eseng lefatšeng lena feela, empa le ho le tlang.”—Ellen G. White, Eo Bohle Esale ba Monyoreloa, leq. 787.

**Lipotso tsa ho Qoqoa**

`“‘Ho phethehile’” (Johanne 19:30) le “‘O tsohile’” (Matt. 28:6) ke polelo tse peli tse matla ho feta tsohle tse kileng tsa etsoa. Li tlatselletsana joang historing ea pholoho? Tšepo e kholo eo re e fumanang mantsoe aa ke efe?`

`Sethathong baetapele ba tumelo ba ile ba beha balebeli lebitleng ho thibela barutuoa ho utsoa ’mele oa Kreste. Hamorao ba ile ba patala balebeli hore ba re barutuoa ba utsoitse setopo seo. Ke joang taba ee e thusang ho hlalosa bonnete ba lebitla le lephaaka, ’me hobaneng ha lebitla leo le lephaaka le le bohlokoa ho rona re le Bakreste?`