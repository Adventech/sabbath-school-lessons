---
title:  Thaka Ngoaha ea ba Robetseng
date:  10/11/2022
---

`Bala 1 Bakorinthe 15:20 u shebile Deuterenoma 26:1–11. Ke tlasa moelelo ofe Paulosi a bontšitseng Kreste ea tsohileng e le “thakangoaha ea ba robetseng”?`

Ho fana ka “tholoana tsa pele” e n’e le ketso e neng e etsoa mehleng ea khale ke lihoai tsa Maiseraele e neng e na le bohlokoa bo tebileng ba tumelo. E n’e le kananelo e halalelang e etsetsoang Molimo e le mofani e moholo, ea fileng liqhoku tsa hae mobu oo lijalo li melang ho oona ’me li butsoelitse kotulo (sheba Exoda. 23:19, Exoda. 34:26, Lev. 2:11–16, Deuteron. 26:1–11). Litholoana tsa pele li ne li sa bontše feela hore kotulo e ea qala, empa li ne li boetse li bontša boleng ba kotulo. Ho ea ka Wayne Grudem, ho “in calling Christ ‘the first fruits’ (Gr. aparchē), Paulosi o sebelisa thehello ea temo ho bontša hore re tla tšoana le Kreste. Hantle joaloka ‘litholoana tsa pele’ kapa joalokaha lehoetla le bontša hore kotulo eohle e tló latsoeha joang, le Kreste joaloka ‘tholoana ea pele’ o bontša hore na ’mele ea rona e tlaba joang nakong eo ‘kotulo’ ea Molimo ea ho qetela,’ a tla re tsosa bafung a re tlise bote’ng ba hae.”—Wayne Grudem, Systematic Theology (Grand Rapids, MI: Zondervan, 1994), leq. 615.

Ho bohlokoa ho hopola hore Kreste o tsoile lebitleng ka ’mele oa motho o halalelitsoeng, empa o ne a ntse a e-na le mehoabali ea ho thakhisoa (Johanne 20:20, 27). Na see se bolela hore bana ba Molimo ba tsohileng ba tla ba le matšoao a ho sotleha hoa bona? Tabeng ea moapostola Paulosi, na o tla nne a nke “phatsa e hlabang ka nameng” ’meleng oa hae o halalelitsoeng (2 Bakor.12:7) le “Matšoao a Jehova Jesu” (Baga. 6:17)?

Ho fihlela lefung la hae, Paulosi “o ile a lula a jere matšoao a khanya ea Molimo ’meleng oa hae, mahlong a hae a ileng a foufatsoa ke khanya ea leholimo [sheba Liketso 9:1–9].”—Ellen G. White, Litaba tsa Topollo, leq. 275. Empa sena ha se bolele hore eena kapa mang le mang ho ba lopolloa ba halalelitsoeng ba tla tsoha ka matšoao a ho tšoeneyeha hoa bona (bapisa le 1 Bakor.15:50–54). Tabeng ea Kreste, “O tla lula a jere matšoao a bokhopo bona. Karolo e ’ngoe ea lipereke e tla pheta pale ea topollo e babatsehang ea motho, le theko e ntle e e rekileng.”—Ellen G. White, Early Writings, leq. 179. Matšoao a hae ke se re fang tiisetso ea hore a rona a tla tloha ka ho sa feleng.

`Kreste o tla jara maqeba a thakhiso ea hae ka ho sa feleng. Seo se re boellang ka lerato la Molimo ho rona, le theko e qositseng pholoho ea rona? Hape, e bontša joang hore na Molimo o tsetetse ha ka kang pholohong ea rona?`