---
title:  Tlhōlo ea Kreste Holima Lefu
date:  05/11/2022
---

### Bakeng sa Thuto ea Beke ena Bala
Matt. 27:62–66; Johanne 10:17, 18; Matt. 27:51–53; Johanne 20:11–29; 1 Bakor.15:5–8.

> <p>Temana ea Khopolo</p>
> “Eitse ha ke ’mona, ka oela mangoleng a hae, eaka ke shoele. A bea letsoho la hae le letona holim’a ka, a re ho ’na ‘Se tšabe, ke ’Na oa pele le oa morao ’me kea phela. Ke nabe ke shoele ’me bona, ke phela ka mehla le mehla. Amen! Ke na le linotlolo tsa n’galo ea bafu le tsa lefu’” (Tŝen. 1:17, 18).

Khubung ea tumelo ea Bokreste ke tsoho ea Jesu bafung. Paulosi o entse taba ena e matla haholo h’a ngola: “Fhobane ekare ha bafu ba sa tsohe, ekaba Kreste le eena h’a ka a tsoha. ’Me ekare ha Kreste a saka a tsoha, tumelo ea lona ke lefeela, le sa le libeng tsa lona. Ha ho le joalo, ekaba le ba ithobaletseng ho Kreste ba timetse” (1 Bakor.15:16–18). Re tla shebisisang taba ena ka botebo bekeng e tlang.

Ka hona, ho sa natsoe hore Paulosi o toboketsa lefu la Kreste hakae, le kamoo le leng bohlokoa kateng—“Hobane ke ne ke pheeletse hore ke se ke ka tseba letho le leng hara lona haese Jesu Kreste, le hona ea thakhisitsoeng” (1 Bakor.2:2)—ruri ha le na molemo oa letho ntle le tsoho ea hae. Tsoho ea Jesu e bohlokoa hakalo tumelong eohle ea Bokreste le leanong la topollo.

Leha ho le joalo, ho thata ho utloisisa hore na hobaneng tsoho ea Jesu, le ea rona li leng bohlokoa haeba, joalokaha ba bang ba lumela, ba shoetseng ho Kreste ba se ntse ba inyakalatsa leholimong koana, ha kere “ba ile hae ho ba le Morena.”

Re behella tseo kaofela kathoko, bekeng ena re tla shebanang le tsoho ea Kreste le mapaki ohle a kholisang ao a re fileng oona hore re lumele ho eona.