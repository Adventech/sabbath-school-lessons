---
title:  Bongata ba Tsoha le Eena
date:  08/11/2022
---

> <p></p>
> “’Me hang lesela la tempele la hahoha ka lehare, ho qala holimo ho isa tlase; lefatše la sisinyeha, le mafika a khephoha, mabitla a buleha, le litopo tse ngata tsa bahalaleli ba robetseng tsa tsoha. Eitse hobane ba tsohe mabitleng, ka mora tsoho ea hae, ba kena motseng o halalelang, ’me ba ipontša ho ba bangata.” (Matt. 27:51–53).

`Ke sefe seo tlhaloso ee babatsehang e re rutang sona ka tsoho ea Jesu le seo e se fihletseng?`

Tšisinyeho ea lefatše e ile ea tšoaea lefu la Jesu (Matt. 27:50, 51), ’me e ’ngoe ea tšoaea tsoho ea hae (Matt. 28:2). Nakong eo Jesu a shoang, “lefatše la sisinyeha, le mafika a khephoha, mabitla a buleha, le litopo tse ngata tsa bahalaleli ba robetseng tsa tsoha. Eitse hobane ba tsohe mabitleng, ka mora tsoho ea hae, ba kena motseng o halalelang” (Matt. 27:51–53). Bahalaleli bana ba ile ba tsosoa ho paka tsoho ea Kreste le ho ba mehlala ea ba tlang ho tsosoa tsohong ea ho qetela. Ka hona, hang kamora tsoho ea Jesu, bongata ba BaJuda bo ile ba fuoa bopaki bo matla hore ba lumele hore o tsohile, e be ba mo amohela e le Mopholosi oa bona, eleng se ileng sa etsoa ke ba bangata ho kenyeletsa le baprista (see Liketso 6:7).

“Nakong ea bosebeletsi ba hae, Jesu o ile a tsosa bafu. O ile a tsoha mora oa mohlolohali oa Naine, le morali oa ’musisi, le Lazaro. Empa bona ba ne ba sa apesoa ho se shoe. Kamora hore ba tsosoe, ba ne ba ntse ba ka shoa. Empa ba ileng ba tsosoa tsohong ea Jesu ba ile ba tsosetsoa bophelong bo sa feleng. Ba ile ba nyoloha le eena e le likhau tsa tlholo ea hae holima lefu le lebitla. bona ba ile ba ea motseng, ’me ba itlhahisa ho ba bangata, ba phatlalatsa hore Kreste o tsohile bafung, le rona re tsohile eena. Ka hona, sena ea e ba sehopotso sa ’nete e halalelang.”—Ellen G. White, Eo Bohle Esale ba Monyoreloa, p. 786.

Ka botho bona bo reng tho, baprista ba baholo le baholo ba ne ba e na le monyetla o fetang oa bohle. Ba ne ba tšoere matla a tumelo sechabeng. Ba bile ba khonne ho kholisa babusi ba Roma le sechaba ho ba thusa morerong ona oa bona. Empa ba ile ba lebala hore “‘“mookameli ea phahameng o na le ’muso holima borena ba batho, a ka bo fa eo a ratang ho mo fa bona”’” (Dan. 4:32). Mashano a bona a ile a shanofatsoa ke bahalaleli ba neng ba tsohile bafung.

`Ho sa khathalehe hore na ntho li ka ba mpe hakae ha joale, hobaneng re itšepela tlholo ea Molimo ea mo shoelella bakeng sa rona, ha re ntse re sokola lefatšeng lee le oeleng?`