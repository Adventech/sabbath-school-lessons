---
title:  “O Tsohile!”
date:  07/11/2022
---

Tlholo ea Kreste holima Satane le matla a hae a lefifi e ile ea etsahala sefapanong ’me ea tiisoa ke lebitla le lephaaka. “Nakong eo Jesu a robetseng ka lebitleng, Satane o ne a hlotse. O ne a rapella hore Mopholosi a se ka mapa a khutlisa bophelo ba hae hape. O ile a batla setopo sa morena, a beha balebeli ba hae lebitleng, ho leka ho koalla Kreste lebitleng. O ne a halefile hona hoo h’a bona manyeloi a hae a baleha h’a bona moromuoa oa leholimo. H’a bona Kreste a tsoa ka tlholo, o ile a tseba hore ho felile ka ’muso oa hae, a tseba hore qetello ea hae ke lefu.”—Ellen G. White, Eo Bohle Esale ba Monyoreloa, leq. 782. Leha botho ba Kreste bo shoele, bomolimo ba hae bo ne bo sa shoa. Ka bomolimo ba hae, Kreste o ne a na le matla a ho khaola liketane tsa lefu.

`Bala Mattheu 28:1–6; Johanne 10:17, 18; le Baroma 8:11. Ke mang ea neng a ameha ka kotloloho tsohong ea Jesu?`

Nakong ea boevangeli ba hae Samaria-Peraea, Jesu o ile a re o na le matla a ho timetsa bophelo ba hae a boele a bo tsose hape (Johanne 10:17, 18). O ile a re ho Maretha, “‘Ke ’na tsoho le bophelo’” (Johanne 11:25). Likhaolo tse ling li buoa ka tsoho ea hae e le ketso ea Molimo (Liketso2:24, Baro. 8:11, Baga. 1:1, Baheb. 13:20). Le lenyeloi le matla la Molimo le ile la nka karolo ketsahalong eo e khanyang (Matt. 28:1, 2).

Ho sa le joalo, Mattheu 28:11–15 e senola likhato tse tsa baetapele tse senang thuso le kelello tsa ho tsoela pele ho loantša Jesu. Molebeli oa Roma o ile a bolella baetapele “sohle se etsahetseng” (Matt. 28:11). Taba e bontšoang ke ketsahalo ena ke ea hore molebeli o bone tsoho ebang ho e joalo, mantsoe a bona a bolelang? Lenyeloi la theoha leholimong, la tlosa lejoe, la lula holim’a lona, eaba balebeli b’a akheha? Kamora mona ba ile ba bona hore lebitla le lephaaka? Mohlomong, nakong eo ba ntseng ba akhehile, lenyeloi le ile la nka setopo sa Jesu? Mohlomong ho joalo. Kapa ke barutuoa ba mo utsoitseng? Kapa hona le motho ea se utsoitseng? Ho sa khathalehe hore na ho etsahetseng, setopo sa Jesu se ne se ile!

Lenyeloi le tsoang leholimong lea theoha, banna b’a akheha ke tšabo, le lebitla le lephaaka e n’e lokela hore e be ho lekane ho khathatsa baetapele ba selumeli. Empa “ba nea bahlabani chelete tse nagata” (Matt. 28:12) ho khutsisa banna bana ho bontša hore ntho tseo masole a neng a ba boleletse tsona li ile tsa ba khathatsa haholo. ’Me seo ba neng ba sejoetsoa, ka ’nete e n’e le tsoho ea Jesu.

`Batho ba bang ba tšeha taba ea hore batho ba pele ba ho bona Jesu ea tsohileng bafung e bile Maroma. Ke joang, hape ke hobaneng ha ’nete ee e ne e bontša se tlang: evangeli e ea le ho balichaba?`