---
title:  Tsohle li Ncha
date:  24/12/2022
---

Tsohle li Ncha

### Bakeng sa Thuto ea Beke ena Bala
2 Petr. 3:13; Tŝen. 21:3, 22; 1 Johanne 3:2, 3; 1 Petr. 1:22; Esa. 25:8; Tŝen. 22:3–5.

> <p>Temana ea Khopolo</p>
> “Joale ea lutseng teroneng a re, ‘bonang, ntho tsohle ke li etsa tse ncha, a not re ho ’na, ‘ngola hobane lipolelo tseo li tiile, ke tsa ’nete’” (Tŝenolo 21:5).

Mangolo a re fa tšepo ena: “Empa re lebelletse, ka pallo ea oona, maholimo a macha le lefatše le lecha, moo ho loka ho ikahetseng teng” (2 Petr. 3:13).

Leha hole joalo, ho ba bang, tšepiso ea “leholimo le lecha le lefatše le lecha” (Tŝen. 21:1) ekare tšomo, lipale tse phetoang ke ba nang le matla ba sebelisitseng tšepo ea kamora bophelo ho thusa matšoele-tšoele ho kena torong. Sepheo e le hore: _Leha u imetsoe ha joale, ka tsatsi le leng u tla fumana moputso oa hao leholimong_, kapa ntho’e kang eno.

Leha batho ba bang ba sebelisitse tšepo ea kamoso e bontšoang ka Bibeleng joalo, ho e sebelisa hampe hampe ha bona haho fetole litšepiso tseo re nang le tsona malebana le lefatše le lecha le leholimo le lecha.

Mehleng ea bofelo, basomi ba tla soma tšepo ea rona e lehlohonolo (2 Petr. 3:3–7). Empa litšomo tsa bona, joalokaha li porofetiloe, li ka bonoa e le bopaki bo matla bo tiisang hore se buuoang ke Bibele ke ’nete, hobane ba nyefola joalokaha Bibele e itse ba tla etsa.

Bekeng ena re tla shebang tšepiso e khanyanguring ea leholimo le lecha le lefatše le lecha, ho kenyeletsa le tempele ea leholimo, boteng ba Molimo, pheletso ea lefu le likeleli—’me, qetellong, ho hlola ha mapomela ha lerato la Molimo.