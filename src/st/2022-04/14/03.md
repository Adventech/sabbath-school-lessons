---
title:  Ka Tempeleng ea Molimo
date:  26/12/2022
---

Batho ba bang ba buoa ka leholimo ele sehalalelo sa Molimo. Empa buka ea Tšenolo e buoa ka sehalalelo/tempele e hlakileng e teng Jerusalema e Ncha, moo terone ea Molimo le leoatle la seipone li leng hona teng (Tŝen. 4:2–6, Tŝen. 7:9–15, Tŝen. 15:5–8). Ke hona mono moo matšoele-tšoele a bahalaleli ho tsoa lichabebg tsohle, bathong le malemeng ’ohle ba tlang ho khumamela Molimo ka ho sa feleng (Tŝen. 7:9–17).

`Bapisa le Tŝenolo 7:9–15 le Tŝenolo 21:3, 22. Re ka kopanya tlhaloso ea matšoele-tšoele a balopolloa a sebeletsang Molimo “‘bosiu le motšeare tempe-leng ea hae’” (Tŝen. 7:15) le polelo ea Johanne ha a re o “ha a ea bona tempele” Jerusalema e Ncha. (Tŝen. 21:22)?`

Sehalalelo sa leholimo/temepele esale e le sebaka seo libopuoa. tsa leholimo li khumamelang Molimo teng. Empa kamora ho hlaha ha sebe, sehalalelo seo sa boela sa e ba sebaka seo ho fanoang ka pholoso ho batho ho sona. “Ha bothata ba sebe bo felile, sehalalelo sa leholimo se tla khutlela mosebetsing oa sona oa sethathong. Ho Tŝenolo 21:22, Johanne Mosenoli o tlaleha hore ha’a ka a bona tempele motseng oo, hobane Molimo ea matla ‘ohle le Konyana ke tempele ea teng. Empa na see se bolela hore ho ne ho se ntlo eo libopuoa. tsa hae li ka kopanelang ho eona ho tla ba le setsoalle le eena? Lekhale!”—Richard M. Davidson, “The Sanctuary: ‘To Behold the Beauty of the Lord,’” in Artur Stele, ed., The Word: Searching, Living, Teaching, vol. 1 (Silver Spring, MD: Biblical Research Institute, 2015), leq. 31.

Buka ea Tŝenolo e tsepamisa maikutlo ho ea khumameloang le ho ba mo khumamelang. Khumamelo ena ea leholimo e holima Molimo le Konyana (Tŝen. 5:13, Tŝen. 7:10). Joaloka kamehla, le joaloka ha ho lokela, Kreste ke khubu ea khumamelo.

Bakhumameli ke ba “‘ba tsoang mahlomoleng a maholo; ba hlatsoitse liaparo tsa bona ba li soeufalitse maling a Konyana’” (Tŝen. 7:14). Ke lipaki tse phelang tsa matla a Molimo a lopollang a fetolang. Ba binela Molimo lithoko ka seo a leng sona le seo a ba etselitseng sona.

`Tŝenolo 21:3 e baleha tjena: “‘Bonang taberenakele ea Molimo e hara batho; o tla aha le bona e tlaba lichaba tsa oona. ’Me Molimo o tlaba le bona ka sebele sa oona, e be Molimo oa bona.’” Litemana tsena li bontša likhaolo tse ’maloa tsa Bibele (Jer. 32:38, Ezeki. 37:27, Zakaria 8:8, Baheb. 8:10). Ho bolel’ang ho rona hona joale, ha re ntse re le lefatšeng, hore Molimo e tlaba Molimo oa rona, ’me re tlaba sechaba sa hae? Ke joang re ka phelang ’nete e makatsang ee hona joale?`