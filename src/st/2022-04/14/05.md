---
title:  Ha ho Lefu le Meokho
date:  28/12/2022
---

Thuto ea hore moea ha o shoe, ho utloa bohloko ka ho sa feleng liheleng tse sa timeng, e hanana le thuto ea Bibele ea hore maholimong a macha le lefateng le lecha “‘ha ho sa tlaba le lefu, leha e le meokho, le hona ho hloenya’” (Tŝen. 21:4). Haeba thuto ea lihele tse tukang ka ho sa feleng e ne e le ’nete, e ne e tlaba “lefu la bobeli” le ka se felise lefu le baetsalibe lefatšeng empa le ba topele ka hara masoabi le ho lla hoa ka ho sa feleng. Ka holimo ho tsohle: ka mokhoa maholimo le lefatše li ka se khutlele boleng ba lona ba pele ba phetheho hantle. Empa ha re bokeng Morena hore e be Bibele e fana ka setšoantšo se fapaneng hole-hole le sena!

`Bala Esaia 25:8, Tŝenolo 7:17, Tŝenolo 21:4. Ke khothatso le tšepo efe tse litemana tsee li ka re fang tsona hara liteko le ho sotleha lefatšeng lee?`

Bophelo bo kaba thata, ba hloka toka, ba ba soto. Batho ba bang, bao re ba ratang haholo, ba hloibiloa hampe feela ke linala tse batang tsa lefu. Kapa batho ba bang ba khukhunela maphelo a rona, ba utsoa maikutlo a rona, ebe ba monyoha joalokaha e ka haho letho le etsahetseng. Ho bohlokoa ha kakang ho ekoa ke eo u neng u mo tšepa u mo rata!

Hona le nako tseo pelo tsa rona li nang le ho qhitsa hona hoo, re eeng re ipotse na ho na le thuso ea ho phela na? Ho sa natsoe mahlomola a rona, Molimo o lutse a ikemiselitse ho hlakola likeleli tsohle tsa rona. Empa tse ling tsa likeleli tsa rona li tla tsoela pele ho rotha ho fihlela tsatsing lane le khanyang mohlang lefu, masoabi le ho lla li ke keng tsa hlola li e-ba teng (Tŝen. 21:1–5).

Re ka tšepa hore kahlolong ea ho qetela Molimo o tla sebetsa motho e mong le e mong ka toka le lerato. Bohle baratuoa ba rona ba shoetseng ho Kreste ba tla tsosoa mabitleng ho ba le rona ka ho sa feleng. Ba sa lokeloeng ke bophelo bo sa feleng ba tla khaotsa ho phela, ntle le hore ba ’ne ba phele leholimong “le seng monate” kapa liheleng tse sa timeng. Khothatso ea rona e kholo e tsoa mokhoeng oo Molimo a tšoarang e mong le e mong. Ha lefu le khaotsa ho ba teng, balopolloa ba tla tlerola ka thabo, “‘Uena lefu, ho hlola ha hao hokae na? Uena lebitla tsenene ea hao e kae na?’” (1 Bakor.15:54, 55).

Morena o tšepisiste hore maholimong a macha le lefatšeng le lecha leo a tla le etsa, “‘tsa khale li keke tsa hopoloa, le ha e le ho tla kelellong’” (Esa. 65:17). Sena ha se bolele hore leholimo e tlaba sebaka sa ho se tsebe se etsahalang, empa hore tse fetileng li keke tsa nka sebaka sa thabo e teng leholimong.

`Ke mang ea e-so utloe ho sotleha ho senang toka ha motho moo? Haholo-holo nakong tseo tse thata, ke joang re ka ithutang ho tšepa, ka hohle kamoo re ka khonang kateng, re nyakalle leratong le botleng ba Molimo?`