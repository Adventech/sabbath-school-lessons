---
title:  Likha tse Loantšanang
date:  19/11/2022
---

### Bakeng sa Thuto ea Beke ena Bala
Luka 16:19–31, Luka 23:43, Johanne 20:17, Bafilipi 1:21–24, 1 Petr. 3:13–20, Tŝen. 6:9–11.

> <p>Temana ea Khopolo</p>
> “Le botsisisa mangolo, kahobane le lekanya hore le na le bophelo bo sa feleng ho ’ona; athe ke ’ona a mpakang (Johanne 5:39).

Petrose o re hlokomelisa hore: “le itokisetse kamehla ho arabela, ka mosa le ka hlompho, ho ea le botsang tšepo e ho lona (1 Petr. 3:15). Paulosi o oa tlatseletsa, “U bolele Lentsoe, u phehelle nako ha e tšoaneleha, leha e sa tšoanelehe, u laee, u khaleme, u khothatse ka mamello eohle le ka ho ruta. Hobane nako e tlaba teng eo ba ke keng ba mamella thuto ea pholoho” (2 Tim. 4:2, 3). Sena sere ho rona, ha rea lokela ho sheba likha tseo re ka li hlalosang habonolo hore li tšehetse tumelo ea rona, empa re tlameha ho boela re shebana le likha tseo hangata li sebelisoang ho ruta se khahlanong le seo re se lumelang.

Ha re etsa joalo, re lokela ho latela mohlala oa Jesu o khothatsang. “Kreste h’a ka a hatella lentsoe leha le le leng la ’nete, empa o ile a lula a buoa ’nete ka lerato.... Ho ne ho se mohla a leng bohale, ho se mohla a buoang ka booatla, ho se mohla a utloisang momameli bohloko. H’a ka omanaya batho mefokolong ea bona.”—Ellen G. White, Eo Bohle Esale ba Monyoreloa, leq. 353.

Bekeng ena re tla ithutang tse ling tsa likha tse tsotehang tseo batho ba li sebelisang ho tšehetsa taba hore moea o shoele. Thuto ena e tlameha ho matlafatsa kholiseho ea rona, e boele e re thuse ho arabela ka bonolo lipotso tsa ba hanyetsang tumelo ea rona.