---
title:  Nahanisisa ka Botebo
date:  25/11/2022
---

Bala Ellen G. White, “‘A Great Gulf Fixed,’” maq. 260–271, ho Christ’s Object Lessons; “Calvary,” maq. 749–752, ho Eo Bohle Esale ba Monyoreloa; le “Teachers as Examples of Christian Integrity,” leq. 504, in Fundamentals of Christian Education.

“Setšoantšong sa morui le Lazaro, Kreste o bontša hore batho ba ikhethela pheletso ea bona bophelong bona. Mohau oa Molimo o fuoa moea o mong le o mong nakong ea mohau. Empa haeba batho ba lahla monyetla ona ka ho inyakalatsa, ba itima bophelo bo sa feleng. Ha hona mohau oo ba tla o fuoa ha mohau o koetsoe. Ka khetho tsa bona, ba iketselitse lengope le sa tšeleheng le pakeng tsa bona le Molimo oa bona.”—Ellen G. White, Christ’s Object Lessons, leq. 260.

“Nakong eo Bakreste bao ba pele ba neng ba balehela lithabeng le mahoatateng, ha ba ne ba tloheloa ho bolaoa ke tlala, serame, le ho hlokofatsoa, nakong eo ba neng ba bona e ka tsela ea bona ea ho tsoa ho tubeheng hoa bona, ba ile ba thabela hore e be ba tšepetsoe ho hlokofatsoa bakeng sa Kreste, ea thakhisitsoeng bakeng sa bona. Mohlala oa bona o motle e tlaba khothatso ho batho ba Molimo ba tla feta hara nako ea mahlomola a eso ka a bonoa.”—Ellen G. White, Testimonies for the Church, vol. 5, leq. 213.

**Lipotso tsa ho Qoqoa**

`Ke joang kamoo Bibele e rutang tlhaho ea motho ho ka re thusang ho utloisisa tse ling tsa likhaolo tseo re ithutileng tsona bekeng ee?`

`Nahanisisa phapang pakeng tsa bolumeli bo sa fetoheng ba Bakreste ba Mashoela-tumelo le bolumeli bo tenyetsehang ba mehleng ena. Ka mantsoe a mang, ke lintho life tseo re ka li shoelang? Leha ho le joalo, ebang motho a e na le kutloisiso ea hore li ’nete tsohle li ea ka maemo, kapa meetlo, joale hobaneng u ka shoela nthoe joalo? Ka ho tšoana, ke sefe seo re ka ithutang sona hobaneng ba ikemiselitse ho shoela ntho tseo re lumelang hore ke mashano?`

`Tsepamisa maikutlo haholo setšoantšong sa morui le Lazaro. Kamora hore Jesu a tsohe bafung, bongata bo ile ba lumela ho Eena. Empa ba bangata, ba nang le bopaki bo tšoanang, ha b’a ka ba lumela. Ke sefe seo see re rutang sona malebana le kamoo lipelo tsa batho li ka bang thata kateng ho lumela ’nete? Ke sefe seo re ka se etsang ho itšireletsa khahlanong le ho ba pelo e thata joalo?`

`Jesu o buile ka nako eo bafu ba tla phela hape: “‘ba entseng hantle ba tsohele bophelo, ’me ba entseng hampe ba tsohele tsuo’” (Johanne 5:29). Liketsahalo tsena tse peli li arohane ka lemo tse likete tse peli, leha li ka utloahala eka li etsahala ka nako e le ’ngoe. See se ka re thusa joang ho utloisisa se boleloang ke Paulosi ho Bafilipi 1:23?`