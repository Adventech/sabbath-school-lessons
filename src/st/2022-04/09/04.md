---
title:  Ho Tloha o be Le Kreste
date:  22/11/2022
---

`Bala Bafilipi 1:21–24 le 1 Bathesalonika 4:13–18. Paulosi o ne a lebeletse “ho ba le Kreste” neng? (Bafilipi 1:23) “le Morena” neng (1 Bathes. 4:17)?`

Paulosi o ne a khannoa ke sefutho sa “ho phela ho Kreste” hona joale (2 Bakor.5:17) hape le “Kreste” kamora ho khutla la bobeli (sheba 1 Bathes. 4:17). Ho moapostola, le lona lefu le ne le keke la khaola tiisetso ea hore ke oa Mopholosi le Morena oa hae. Joalokaha a boletse epistoleng ea hae ho Baroma, “leha e le “ho soa leha e le ho phela” li keke tsa “re arohanya le lerato la Molimo le ho Kreste Jesu Morena oa rona” (Baro. 8:38, 39,). “Hobane ha re phela, re phelela Morena, ha re e-shoa re ba Morena. Ka hona, hore na rea shoa kapa rea phela, re ba Morena” (Baro. 14:8).

A bolokile se ka kelellong, Paulosi ruri o buile ka balumeli ba seng ba shoele “ba robetse ho Kreste” (1 Bathes. 4:14) le bohle ba tla tsoha mohla Jesu a tlang khetlo la bobeli ho fumana bophelo bo sa feleng (1 Bakor.15:16–18, 1 Bathes. 4:13–18).

Ha Paulosi a buaoa ka “takatso ea ho tloha a be le Kreste” (Bafilipi 1:23), na u ne a re h’a shoa moea oa hae o ea ho Kreste ho phela le eena? Ho hang. Litemaneng tsena, “Paulosi o buoa ka takatso ea hae ea ho siea mathata ana ha joale a ilo ba le Kreste, ntle le ho buoa ka nako e ka fetang pakeng tsa ketsahalo tseo tse peli. Temana tsena ha li rute hore Paulosi o ne a lebeletse hore o ea leholimong h’a e-shoa. O ne a hlakile hore ha a na ho fumana moputso oa hae ho fihlela Kreste a etla la bobeli. (2 Tim. 4:8).

Ka bokutšoane, Paulosi, “o re ntho ea pele eo a tlang ho e tseba kamora ho tloha (ho shoa) e tlaba Kreste ea tlang ka maru a leholimo ho tla tsosa ba shoeleng, mohlang oo ‘o tlaba le Morena’ (1 Bathes. 4:17). Re lokela ho lemoha ka nako tse ling lingoli tsa Bibele li buoa ka ketsahalo tse peli ’moho empa li ka aroloa ke nako e telele.”—Andrews Study Bible, leq. 1555.

Empa hobang Paulosi a khetha ho shoa ho e na le ho phela? Hobane o batla ho phomola mathateng ohle a hae, ntle le hore nama ea hae e utloe bohloko ho feta kamoo e bo utloang kateng (1 Bakor.9:27). ’Me o tla seo ka tiisetso e phelang ea hore o tla fumana “moqhaka oa ho loka” mohla a tlang labobeli (2 Tim. 4:6–8). Haele hantle, leha Paulosi a ne a sa batle ho shoa, o ne a tseba se tla latela ebang a ka shoa.

`Linakong tse thata hantle, ke mang ea e-so ka a nahana hore na ho tla ba joang ho koala mahlo lefung, e be ntho’e latelang eo u e tsebang ke “hoba le Kreste”? Ke joang taba ee e re thusang ho utloisisa se boleloang ke Paulosi ho Bafilipi?`