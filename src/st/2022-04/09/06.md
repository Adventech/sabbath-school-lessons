---
title:  Meea e Tlasa Aletare
date:  24/11/2022
---

`Bala Tŝenolo 6:9–11. Ke joang “meea” ea bashoela-tumelo e ka llang “tlasa ale-tare”?`

Pulo ea tiiso ea bohlano e bontša pono e sa tloaelehang. Meea ea bashoela-tumelo e rehelloa “e le tlasa aletare” e kopa Molimo hore a e pheteletse (Tŝen. 6:9–11). Ba bang ba bamanolli ba re “aletare” ena ke aletare ea libano e boletsoeng tiisong ea bosupa (Tŝen. 8:1–6). Empa ha ho buuoa ka “mali” (ho e na le “libano”) ho Tŝenolo 6:9–11 ho etsa hore re utloe ho boleloa aletare ea lihlabelo tsa secheso, moo mali a neng a tšeloa teng (Lev. 4:18, 30, 34). Joaloka mali a lihlabelo a ne a sebelisoa ho fafatsa aletare, le mali a bashoela-tumelo a ne a bontšoa a fafatsoa aletareng ea Molimo ha, ka ho tšepahalla lentsoe la Molimo le bopaki ba Jesu (Tŝen. 6:9, sheba le Tŝen. 12:17, Tŝen. 14:12), ba ileng ba lahleheloa ke maphelo a bona.

“Meea” e tlasa aletare e boetse e tšoantva ho hong. Ka ho e nka e le joalo, motho a ka etsa qeto ea hore bashoela-tumelo ha b’a thaba leholimong, kaha ba ntse ba llela phetetso. Ache, ka hona haho bonahale e ka ba nafetsoe ke moputso oa bophelo bo sa feleng. Ho batlana le boiphetetso ho ka u sulafaletsa bophelo. Empa joale le lefu la hau?

Hape, ho bohlokoa ho hopola hore Johanne ha a ea bontšoa leholimo kamoo le leng kateng. “Ha hona lipere tse tšoeu, tse khubelu, tse ntšo kapa tse khunong tse bakalami ba kang ba ntoa leholimong. Jesu ha a hlahe moo ka sebopeho sa Konyana e nang le leqeba la thiapa le tsoang mali. Liphoofolo tse ’ne ha li’a emela libopuoa. tsa ’nete tse mapheo . . . ka mokhoa o tšoanang, ha hona ‘meea’ e robetseng tlasa aletare leholimong.”—The SDA Bible Commentary, vol. 7, leq. 778.

George E. Ladd, eo eseng Mosala, o ngotse (joaloka ka Mosala hape): “Tabeng ena [Tŝen. 6:9–11], ho hlakile hore aletare ke aletare ea lihlabelo moo ho neng ho tšeloa mali a li lihlabelo. Taba ea hore Johanne o bone meea ea bashoela-tumelo tlasa aletare haho moo e hlalosang boemo ba bafu; empa feela e le tsela e hlakileng ea ho bontša hore ba bolaetsoe tumelo ea bona ho Molimo.”—A Commentary on the Tŝenolo of Johanne (Grand Rapids, MI: Eerdmans, 1972), p. 103.

`Ke mang (haholo-holo eo e kileng ea e-ba lehlatsipa la ho hlokeloa toka) ea e so ka a llela toka, eo a so e fumane? Ke hobaneng, ha ka tumelo, re lokela ho tšepa hore toka e sieo lefatšeng lee e tla fihla qetellong? Ke khothatso efe eo u ka inkelang eona ’neteng ee e babatsehang?`