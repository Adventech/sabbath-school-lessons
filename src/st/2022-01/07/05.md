---
title:  Lintho Molemo ho Fetisa
date:  09/02/2022
---

Kamor’a tlhokomeliso e matla e tiileng ea Ba-Heberu 6:4–8, Pauluse o bua ka sebete hore babali ha ba e-so tlohe ho Mora, ebile ha ba na ho tloha le kamoso. O lumela hore bamameli ba hae ba tla amohela tlhokomeliso ‘me ba hlahise litholoana tse tšoanelang. Ba joalo ka “lefatše,” le lenngoeng ke Molimo ‘me le hlahisang litholoana tseo a li lebeletseng. Batho bana ba tla amohela mahlohonolo a tsoang ho Molimo (Ba-Heb. 6:7), e leng “poloko” (Ba-Heb. 6:9).

`Bala Ba-Heberu 6:9–12. Thathamisa lintho tse molemo tseo bamameli ba li entseng ‘me ba ntse ba tsoela pele ho li etsa hape u hlalose na li bolela’ng.`

Balumeli ba bontša lerato la bona ho “lebitso” la Molimo, ke hore, ho Molimo ka Sebele sa Hae, ka bosebeletsi ba bona ho bahalaleli. Tsena e ne e se liketso tse arohaneng tsa khale, empa liketso tse tsoellang tse ntse li le teng le kajeno. Mesebetsi e ikhethang ha e senole semelo sa motho. Bopaki bo matlahali ba lerato ho Molimo ha se liketso tsa “borapeli” ha ka kang, empa e le liketso tsa lerato ho batho ba habo rona, haholo-holo ba bohloking (Matt. 10:42, Matt. 25:31–46). Joale, Pauluse o khothaletsa balumeli ho se “lebale” ho etsa hantle (Ba-Heb. 13:2, 16).

Talima Ba-Heberu 6:12. E ba eletsa hore ba se ke ba fetoha ba “botsoa,” e le se hloaeang ba hanang ho hola ba leng kotsing ea ho lahleha (Ba-Heb. 5:11, Ba-Heb. 6:12). Tšepo ha e phelisoe ke tšebeliso ea mahlale a kelello ka tumelo, empa e phelisoa ke tumelo e bontšoang ka liketso tsa lerato (Ba-Roma 13:8–10).

Pauluse o batla hore babali ba etsise bao ka tumelo le mamello ba jang lefa la litšepiso. O se a buile ka moloko oa lefeelleng e le mohlala o mobe oa bao, ka ho hloka tumelo le mamello, ba hlotsoeng ho jal lefa la seo ba se tšepisitsoeng. Joale o bua ka Abrahama (Ba-Heb. 6:13–15) e le mohlala oa eo ka lebeka la “tumelo le mamello” a jeleng lefa la litšepiso. Lenane la mehlala le lelefatsoa ka batho ba tumelo ho Ba-Heberu 11, ‘me e fihlela sehlohlolong ka Jesu ho Ba-Heberu 12 e le mohlala o fetisisang oa tumelo le mamello (Ba-Heb. 12:1–4). Ho Tšenolo 14:12, tumelo, mamello, le ho boloka litaelo ke makhabane a bahalaleli mehleng ea ho qetela.

`Ka nako tse ling re lokela ho fana ka mantsoe a tlhokomeliso ho batho haeba rea ba rata. Re ka ithuta eng ho moapostola mabapi le ho hlokomelisa le ho khothatsa ba bang?`