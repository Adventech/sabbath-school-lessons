---
title:  Ha ho Kamoo ba ka Busetsoang
date:  07/02/2022
---

`Bapisa Ba-Heberu 6:4–6, Matheu 16:24, Ba-Roma 6:6, Ba-Galata 2:20, Ba-Galata 5:24, La Ba-Galata 6:14. Papiso tsee li bontša ho thakhisa Kreste ho bolela’ng?`

Mantsoe a sebelisitsoeng qalong a se-Gerike a thathiselletsa “ha ho kamoo.” Ha ho kamoo Molimo a ka boelang a nchafatsa “ba oeleng”, “hobane ba boela ba ithakhisetsa Mor’a Molimo” (Ba-Heb. 6:6). Pauluse o batla ho tiisa hore ha ho tsela e ‘ngoe ‘me ha ho poloko ho e mong ha e se Kreste (Liketso 4:12). Poloko ka tsela e ‘ngoe esele ha hoo kamoo e ka fihleloang joalo ka ha ho se ka moo o ka “etsang leshano” (Ba-Heb. 6:18) kapa ho khahlisa Molimo “tumelo ha e le sieo” (Ba-Heb. 11:6).

Ho boela u ithakhisetsa Mor’a Molimo ke papiso e lekang ho hlalosa ntho e ‘ngoe e etsahalang kamanong e pakeng tsa Jesu le molumeli.

Ha baetapele ba selumeli ba thakhisa Jesu, ba entse seo hobane Jesu a ne a beha bookameli le boikemelo ba bona tsietsing. Joale, ba ne ba hopotse hore ba ka felisa Jesu e le motho ‘me ba timetse sera se matla se kotsi. Ka tsela e tšoanang, evangeli e qholotsa metheo ea bookameli le boitjoetso ba motho. Moelelo ba bophelo ba Bokreste ke ho jara sefapano le ho itela (Matt. 16:24). Hona ho bolela ho thakhisa “lefatše” (Ba-Gal. 6:14), “motho oa khale” (Ba-Roma 6:6), le “nama le lithato le litakatso tsa eona” (Ba-Gal. 5:24). Sepheo sa bophelo ba Bokreste ke hore re fete tlas’a mofuteng oa lefu. Ntle ho hore re fihlele lefu lena ka ‘nqeng ea nama, re sitoa ho amohela bophelo bo bocha boo Molimo a batlang ho re nea bona (Ba-Roma 6:1–11).

Ntoa e pakeng tsa Jesu le borona ke ntoa e isang lefung (Ba-Roma 8:7, 8; Ba-Gal. 5:17). Ke ntoa e thata e sa hlōloeng hang. Temana ena ha e bue ka motho eo ka nako tse ling a hlōlehang ntoeng e khahlanong le “motho oa khale” le “nama.” Sebe sena se bua ka motho eo, kamor’a hore a fihlele poloko ea ‘nete le se boleloang ke eona (Ba-Heb. 6:4, 5), a etsang qeto ea hore Jesu o beha kotsing mofuta oa bophelo oo a batlang ho ba le oona e be o tsoela pele ho bolaea kamano eo ba nang le eona le Eena. Ke hore, ha feela motho a sa khethe ho furalla Kreste ka botlalo, ho sa le teng tšepo ea poloko.

`Ho bolela eng ho shoa “nameng,” ho ipelesa “sefapano”? Ke ntho e fe eo u fumanang e le thata ho e neela pusong ea Kreste?`