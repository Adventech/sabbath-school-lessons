---
title:  Jesu, Ankore ea Moea
date:  05/02/2022
---

### Bakeng sa Boithuto ba Beke Ena Bala
Ba-Heb. 6:4–6, Matt. 16:24, Ba-Roma 6:6, Ba-Heb. 10:26–29, Ba-Heb. 6:9–13, Ba-Heb. 6:17–20.

> <p>Teman’a Khopolo “Tšepo ea rona e ka ankora ea moea, e tieang, e sa sisinyeheng, e kene ka hare ka koana ho lesira; moo Jesu a keneng ka baka la rona, e le moetelli oa rona, ha a beoa moprista e moholo ka ho sa feleng, ka mokhoa oa Melkisedeke” (Ba-Heberu 6:19, 20).</p>
> Ba-Heberu 5:11–6:20 e kena hare ho tlhahiso leseling ea Molimo ka boprista ba Jesu bakeng sa rona. Pauluse o kenya tlhokomeliso moo ka kotsi ea ho oela hole le Kreste.

Ho ea hlaka hore batho bana ba ne ba le kotsing e kholo ea ho thella selomong sa ho ikutloela bohloko le ho hloka tumelo. Moapostola Pauluse o khathatsehile ka hore babali ba hae le bamameli ba hae ho ka etsahala hore e be ba thethefetse kutlo ea bona ea semoea ka lebaka la maemo a thata ao ba tobaneng le oona, kahona ba ne ba emisitse ho hola kutloisisong le maiphihlelong a evangeli.

A na ee ha se kotsi eo re ka bang ho eona bohle, hore re ka nyahamisoa ke mahlomola, e be rea kheloha?

Tlhokomeliso e matla ena, leha ho le joalo, e fihlela sehlohlolong ka khothatso. Pauluse o bua ka tšepo ea hae ho babali ba hae ‘me o phahamisa Jesu e le se bonoang sa tšepiso ea Topollo e ke keng ea sisinyeha ea Molimo ho bona (Ba-Heb. 6:9–20). Selika-likoe sena sa tlhokomeliso le khotsatso se phetoa ho Ba-Heberu 10:26–39.

Re tla ithuta ka selika-likoe sena ‘me re tsepame holim’a mantsoe a khothatso ao Jesu a re neang ona.