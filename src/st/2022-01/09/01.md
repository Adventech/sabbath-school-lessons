---
title:  Jesu, Sehlabelo se Phethehileng
date:  19/02/2022
---

### Bakeng sa Boithuto ba Beke Ena Bala
Ba-Heb. 9:15, Gen. 15:6–21, Jer. 34:8–22, Ba-Ef. 3:14–19, Ba-Heb.7:27, Ba-Heb. 10:10, Ba-Heb.9:22–28.

> <p>Teman’a Khopolo “Hobane ka sehlabelo se le seng o phethisitse ka ho sa feleng bao a ba halalelitseng” (Ba-Heberu 10:14).</p>
> Taba ea hore monna ea fumanoeng a le molato ‘me a thakhisoa sefapanong o lokela ho khumameloa e le Molimo ea koatisa kelellong ea khale. Ho se bue hangata ka sefapano lingoloeng tsa ba-Roma ho bontša kamoo ba neng ba nyatsa taba eo. Ho ba-juda, molao o ne o re motho ea fanyehiloeng sefateng o rohakiloe ke Molimo (Deut. 21:23).

Kahona, mekhabiso ea pele eo re neng re e fumana metakong ea Bakreste ea mabitla e ne e le ea pikoko (ho ne ho lekanngoa hore e tšoantša ho se shoe), leeba, palema ea tlhōlo ea sebapali, le hlapi. Hamorao, ho ile ha hlaha mekhabiso e meng: areka ea Noe; Abrahama a etsa sehlabelo ka pheleu e seng Isaaka; Daniele lemeneng la litau; Jonase a hlatsoa ke hlapi; molisa a jere konyana; kapa litšoantšiso tsa mehlolo joalo ka pholiso ea ea omeletseng litho le ho tsosoa ha Lazaro. Ana e ne e le matšoao a Topollo, tlhōlo, le tsotello. Sefapano ka ‘nqé ‘ngoe, se ne se fetisa molaetsa oa ho hlōloa le masoabi. Feela, ke sefapano se bileng letšoao la Bokreste. Hantle, Pauluse o ne a bitsa evangeli hore ke feela “polelo ea sefapano” (1 Ba-Kor. 1:18).

Bekeng ena re tla talima sefapano joalo ka ha se hlaha bukeng ea Ba-Heberu.