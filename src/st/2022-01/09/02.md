---
title:  Hobaneng Mahlabelo a Ne a Hlokeha?
date:  20/02/2022
---

Ba-Heberu 9:15 e hlalosa hore lefu la Jesu e le sehlabelo le ne le na le morero oa ho “hlatsoa litlōlo tse entsoeng mehleng ea selekane sa pele,” e le hore sechaba sa Molimo se “fuoe lefa le sa feleng leo ba le baletsoeng.”

Mehleng ea khale Bochabela bo Haufi, selekane mahareng a batho ba babeli kapa lichaba e ne e le taba e tiileng. Se ne se kenyelletsa ho fanana ka litšepiso ka kano. E ne e tsamaea le maikutlo a hore melimo e tla otla ba robang kano eo. Hangata, lilekane tsena li ne li lokisoa ka sehlabelo sa phoofolo.

Mohlala, ha Molimo o etsa selekane le Abrahama, tšebeletso e ne e kenyelletsa ho khekhetha phoofolo ka lehare (Gen. 15:6–21). Mahlakore ka bobeli a ne a tla tsamaea mahareng a liphoofolo tseo ho tšoantša pheletso ea lehlakore le tla roba selekane. Taba ea bohlokoa, ke Molimo feela ea neng a tla tsamaea mahareng a liphoofolo, ka morero oa ho fetisa ho Abrahama taba ea hore a ke ke a roba tšepiso ea Hae.

`Bapisa Genese 15:6–21 and Jeremia 34:8–22. Liqotsulo tsee ka bobeli li re ruta ena ka selekane?`

Selekane le Molimo se file Iseraele monyetla oa ho fumana Lefatše la Pallo e le lefa la bona. Leha ho le joalo, se ne se kenyelletsa lihlotšoana tsa melao le ho fafatsa mali holim’a aletare. Ho fafatsa hona ho ne ho tšoantša pheletso ea lehlakore le tla roba selekane. Ke ka hona Ba-Heberu e re “ha mali a sa tšolohe, ha ho teselo ea libe” (Ba-Heb. 9:22).

Ha Iseraele e roba selekane, Molimo o na tobane le khetho e bohloko. Selekane se ne se hloka lefu la litlōli, empa joale Molimo o ne a rata sechaba sa Hae. Haeba Molimo a na ka ichebela koana feela kapa a hane ho otla litlōli, melao ea Hae e ne e tla felloa ke matla, ‘me sena se ne se tlo tlisa pherekano.

Leha ho le joalo, Mor’a Molimo a neelana ka Eena hore a nke sebaka sa rona. O shoele bakeng sa rona e le hore rona “re tle re fuoe lefa le sa feleng leo re le baletsoeng (Ba-Heb. 9:15, 26; Ba-Roma 3:21–26). Ke hore, o ne a tlo phahamisa khalalelo ea molao oa Hae ha ka eona nako eo a pholosa ba robile ona molao oo. ‘Me o ne a ka etsa sena feela ka sefapano.

`Ke joang re ka bonang moo kamoo molao o leng khubung ea evangeli?`