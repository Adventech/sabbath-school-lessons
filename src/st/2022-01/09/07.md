---
title:  Ho Ithuta Haholoanyane
date:  25/02/2022
---

Bala Ellen G. White, “Gogotha,” maq. 741–757; “ ‘Ho Phethehile,’ ” maq. 758–764, ho The Desire of Ages.

Porofesa Jiri Moskala o hlalositse sebopeho sa kahlolo ena ea pele ho ho Tla. Molimo “ha a teng ho totobatsa libe tsa ka joalo ka festereng ea lebenkele. Ho ena le hoo, o tla supa pele ho tsohle matla a fetolang a mohau oa Hae, e be kapele ho tsohle tse bopiloeng Eena, e le Paki e tšepehang ea bophelo bohle ba ka, o hlalosa katamelo ea ka ho Molimo, le tšusumetso ea ka e kahare, le mehopolo ea ka, le liketso tsa ka, le tšekamelo ea ka le tsela ea bophelo ba ka. O tla e bontša kaofela ha eona. Jesu o tla paka hore ke entse liphoso tse ngata, le hore ke tlotse molao oa Hae o halalelang, empa ke ile ka baka, ka kopa tšoarelo, ‘me ka fetoloa ka mohau. O tla phatlalatsa: ‘Mali a ka a lekane bakeng sa moetsalibe enoa Mosakala, tšekamelo ea bophelo ba Hae e holim’a ka, katamelo ea Hae ho ‘Na le batho ba bang e mofutho ha e na boikhabo, oa tšepeha, ke mohlanka oa ka ea molemo ea tšepehang.’ ”— “Thutong ea Molimo ka Kahlolo ea Molimo: Ketekelo ea Sefapano ka Mekhahlelo e Supileng le Kahlolo e Halalelang ea Lintho Tsohle,” Journal of the Adventist Theological Society 15 (Hoetla 2004): leq. 155.

“Ka bobeli balopolloa le babopuoa ba sa kang ba oa ba tla fumana sefapano sa Kreste e le mahlale le pina ea bona, ho tla fumaneha hore khanya e phatsimang sefahlehong sa Jesu ke khanya ea lerato la Hae le ipehang sehlabelo. Leseling la Golgotha ho tla bonahala hore molao oa lerato le ipehang sehlabelo ke molao oa bophelo bakeng sa lefatše le leholimo; hore lerato le ‘sa ipatleleng tsa lona’ mohloli oa lona o tsoa pelong ea Molimo; le hore ho ea bonolo ea boikokobetso ho bonahalitsoe semelo sa Hae ea lulang khanyeng eo ho seng motho ea ka e atamelang.”—Ellen G. White, The Desire of Ages, maq. 19, 20.

**Lipotso tsa Puisano**

`➊ 	Haesale batho ba na le tšekamelo ea ho etsa mahlabelo a mefuta e fapaneng ho Molimo ho fumana tšoarelo le poloko. Ba bang ba nehelana ka liketso tsa bahale tsa tšoabo (maeto a malelele, jj.), ba bang ba fana ka bophelo ba bosebeletsi, kapa liketso tsa ho iphutsanehisa, jj. Liketso tsee li lokela ho talingoa joang moelelong oa sehlabelo sa Jesu le tiiso ea Lengolo hore sefapano se felisitse mahlabelo oohle (Dan. 9:27, Ba-Heb. 10:18)?`

`➋ 	Ka nako eona eo, mosebetsi oa sehlabelo ke o fe bophelong ba molumeli? Jesu o ne a bolela eng ha a re r ipelese sefapano sa rona re mo latele? (Matt. 16:24), kapa moapostola Pauluse ha a ne a re re lokela ho beele ‘mele ea rona e le “sehlabelo se phelang, se amohelehang ho Molimo” (Ba-Roma 12:1)? Kamano ke e fe mahareng a litaelo tsa Jesu le tsa Pauluse (Matt. 16:24, Ba-Roma 12:1) le Ba-Heberu 13:15, 16?`