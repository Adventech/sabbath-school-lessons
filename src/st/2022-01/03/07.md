---
title:  Ho Ithuta Haholoanyane
date:  14/01/2022
---

Ho tla ha Jesu lefatšeng lena e le Mora oa Molimo ho phethahalitse mesebetsi e mengata ka nako e le ‘ngoe. Ho qala, e le Mora ea Halalelang oa Molimo, Jesu o ne a tlile ho senola Ntate ho rona. Ka liketso tsa Hae le lipolelo, Jesu o re bontšitse seo Ntate a leng sona kannete le hore ke hobaneng ha re ka mo tšepa le ho mo utloa.

Jesu o boetse a tla e le Mora oa pallo oa Davida, Abrahama, le Adama, eo ka Eena Molimo a neng o tšepisitse ho hlola sera ‘me a buse lefatše. Ka mokhoa o joalo, Jesu o tlile ho nka sebaka sa Adama hloohong ea botho ‘me a phethahatse morero oa mathomo oo Molimo a neng a na le oona ka bona (Gen. 1:26–28, Lipes. 8:3–8). Jesu o tlile ho ba ‘musi ea lokileng eo Molimo esaleng a batla lefatše lena le be le eena.

“Lentsoe le ileng la buuoa ho Jesu Jordane, ‘Enoa ke Mora oa ka ea ratoang, eo ke khahlisoang ke Eena,’ e ananela botho. Molimo o buile le Jesu e le kemeli ea rona. Ka libe tsohle tsa rona le mefokolo, ha re lahleloe kathoko re le ba se nang boleng. ‘O re amohetse ho Moratuoa oa oona.’ Ba-Efese 1:6. Khanya e neng e le ho Kreste ke boitlamo ba lerato la Molimo ho rona . . . . leseli le ileng la oela ho tsoa menyakong e butsoeng holim’a hlooho ea Molopolli oa rona le tla oela holim’a rona ha re rapela hore re thusoe ho hanela liteko. Lentsoe le ileng la bua le Jesu le re ho moea o mong le o mong o lumelang, Enoa ke ngoana oa ka ea ratoang, eo ke khahlisoang ke eena”—Ellen G. White, The Desire of Ages, leq. 113.

**Lipotso tsa Puisano**

`➊ Re ithutile hore ha re utloisisa mantsoe a Jesu le liketso tsa hae hantle ho re thusa ho utloisisa Molimo, Ntate, ka ho fetisa. Ke ka litsela li fe tse phelehang tseo ho utloisisa Jesu ka ho fetisa ho ka ntlafatsang kamano ea hau le Molimo, Ntate?`

`➋ Re ithutile hore tsela eo Molimo o neng o bua le ho tšoara Jesu ka eona ke tsela eo a batlang ho bua le ho re atamela ka eona. Taba e re’ng ho rona ka tsela eo ka eona re lokelang ho atamelana?`

`➌ Tsitsa holim’a bohlokoa ba bomolimo ba ka ho sa feleng ba Kreste. Ke eng se lahlehang haeba re lumela hore ka tsela e itseng, Jesu ke mobopuoa joalo ka rona, feela ea ileng a ea sefapanong? Bapisa maikutlo ao le taba ea ‘nete ea hore Kreste ke Molimo oa bosafeleng, ‘me o ile sefapanong ka Sebele sa Hae. Phapano e kholo e pakeng tsa maikutlo aa a mabeli ke e fe?`

`➍ Sehlopheng, buisanang ka ho isa khanya ho Molimo. Bala Tšenolo 14:7. Ho isa khanya ho Molimo ke karolo ea ‘nete ea kajeno le molaetsa oa manyeloi a mararo joang?`