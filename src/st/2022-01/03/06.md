---
title:  Ke u Tsoetse Kajeno
date:  13/01/2022
---

Ba-Heberu 1:5 e tlaleha mantsoe a latelang a Ntate ho Jesu: “ ‘U Mora oa ka, kajeno ke u tsoetse.’ ” Ho bolela eng hore Jesu o “tsoetsoe,” ‘me taba ee e etsahetse neng? A na taba ee ha e bolele hore ka tsela e itseng Jesu o bopiloe ke Molimo nakong e fetileng ea khale haholo, joalo ka ha bongata bo lumela?

`Bala Ba-Heberu 1:5; 2 Samuele 7:12–14; Lipesaleme 2:7; le Luka 1:31, 32. Pauluse o sebelisitse tšepiso e fe e neng e fuoe Davida ha a bua ka Jesu ho Ba-heberu?`

Jesu o tsoetsoe ka tsela ea hore o “amohetsoe” ke Molimo e le ‘musi ea tšepisitsoeng, mor’a Davida. Taba ea kananelo e halalelang e ne e tloaelehile lefatšeng la Ba-Gerike le Ba-Roma le bochabela. E ne e fa ‘musi tokelo le matla a ho busa naha.

Leha ho le joalo, Molimo o ne a tšepisitse Davida hore Mora oa hae e tla ba ‘musi oa ‘nete oa lichaba ea nang le tokelo. O tla “ananela” Mor’a David e le Mor’a Hae. Ka tšebetso ena morena oa leloko la Davida e tla ba ngoana oa Molimo le mojalefa oa Hae. Molimo o tla hlola lira tsa Hae ‘me a mo nee lichaba ho ba lefa la Hae (Lipes. 89:27; Lipes. 2:7, 8).

Joalo ka ha re ka bala ho Ba-Roma 1:3, 4 le Liketso 13:32, 33, Jesu o ile a senoloa phatlalatsa e le Mora oa Molimo. Metsotso ea kolobetso le phetolo ke eona eo ka eona Molimo a ileng a hloaea le ho phatlalatsa Jesu e le Mora oa Hae (Matt. 3:17, Matt. 17:5).

Feela, hoea ka Testamente e Ncha, Jesu e bile “Mora oa Molimo ea matla” ha a tsosoa bafung ‘me a beoa tsohong le letona la Molimo. Ke ka eona nako eona eo Molimo a ileng a phethahatsa tšepiso ea Hae ho Davida hore mora oa hae o tla ananeloa ho ba Mora oa Molimo ka sebele ‘me terone ea Hae holim’a lichaba e tla ba ea ka ho sa feleng. (2 Sam. 7:12–14).

Ka mokhoa o joalo, Sesare (Letšoao la Roma) e ne e se ‘musi oa lichaba eo e leng “mora oa molimo” ka tšoanelo. Ho e-na le hoo, eo e leng Eena e ne e le Jesu Kreste. “Ho tsoaloa” ha Jesu ho bua ka qaleho ea ho busa lichaba ha Jesu, e seng qaleho ea ho phela ha Hae, kahobane ha e sa le Jesu a le teng. Ha ho na nako eo Jesu a neng a e-so be teng, kahobane e le Molimo.

Hantle-ntle, Ba-Heberu 7:3 e re Jesu ha a na “qaleho ea matsatsi kapa eona pheletso ea bophelo” (Ba-Heb. 13:8) hobane o ka ho sa feleng. Ka mokhoa o joalo, taba ea Jesu e le Mora oa Molimo “ea tsoetsoeng a ‘notši” ha e sebetsane le sebopeho sa Kreste e le Molimo empa e le tšebetso ea Hae morerong oa Topollo, joalo ka ha Kreste a phethahalitse litšepiso tsohle tsa selekane.