---
title:  Ho Ithuta Haholoanyane
date:  25/03/2022
---

“Kamorao hore Moea o Halalelang otheohe, . . . [balumeli] ba ithabela setsoalleng sa bahalaleli. Ba ne ba le bonolo, ba sebelisa kelello, ba itela, ba ikemiselitse ho etsa sehlabelo sefe kapa sefe bakeng sa ‘nete. Kopa-kopanong ea bona ea letsatsi le letsatsi hammoho, ba senola lerato leo Kreste a neng a ba khothaletsa lona. Ka mantsoe a hlokang boikhabo le liketso ba loanela ho tukisa lerato lena lipelong tsa bona . . . .

“Empa butle-butle ha e-ba le phetoho. Balumeli ba qalella ho bona likoli ho ba bang. Ho lula holim’a liphoso, ba fana ka sebaka sa ho seollana hampe, ba lahleheloa ke ho bona Molopolli le lerato la Hae. Ba qalella ho ba thata ka litšebeletso tse bonahalang kantle, ba qaka litabeng ho feta liketsong tsa tumelo. Chesehong ea bona ea ho ahlola ba bang, ba tlolisa liphoso tsa bona mahlo. Ba lahleheloa ke lerato la boena leo Kreste a n’a ba khothalelitse lona, ‘me, se bolutu ka ho fetisisa, ba ne ba sa elelloe tahleho ea bona. Ba ne ba sa bone hore thabo le nyakallo li ntse li e-tsoa bophelong ba bona le hore, ka ho koalla lerato la Molimo kantle ho lipelo tsa bona, ba tla phakisa ba tsamaea lefifing.

“Johanne, ha a hlokomela hore lerato la boena lea qepa kahare ho kereke, a rapela balumeli ho hlokomela bohloki ba bona ba kamehla ba lerato lena. Mangolo a hae ho kereke a tletse mohopolo ona. ‘Baratuoa, a re rataneng,’ oa ngola ‘hobane lerato ke la Molimo, me e mong le e mong ea ratang o tsoetsoe ke Molimo, le hona o tseba Molimo. Ea sa rateng ha a ka a tseba Molimo; hobane Molimo o lerato. Lerato la Molimo ho rona le bonahetse ka hona: Molimo o romile lefatšeng Mora oa oona ea tsoetsoeng a le mong, re tle re phele ka eena. Lerato le bonahala hona moo hoba ha se rona ba ratileng Molimo, empa e le oona o re ratileng, ‘me o romile Mora oa oona hore e be pheko ea libe tsa rona. Baratuoa, ha e le moo Molimo o re ratile joalo, le rona e ka khona re ratane.’”—Ellen G. White, The Acts of the Apostles, maq. 547, 548.

**Lipotso tsa Puisano**

`➊ Bophelo ba Bokreste hangata bo nkuoa e le kamano ea motho ka mong emahareng a Jesu le molumeli. Sena, leha ho le joalo, ke karolo ea bophelo baMokreste. Hobaneng ha ho le bohlokoa ho hopola hore Molimo o re etelletsepele re le sehlopha? Maikarabello ke afe sehlopheng? Nka lebella eng ho tsoasehlopheng?`

`➋ Ke lintho li fe tse supang hore lerato la boena le matla kahare hophutheho? Itokisetse ho etsa lethathamo la hau sehlopheng sa hau saSabatha Sekolo.`

`➌ Lerato la boena la nete ke eng? Makhabane a lona ke a fe, sesosa,litholoana? U ka le fapanya joang le lerato la boena la bohata?`