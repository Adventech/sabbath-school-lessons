---
title:  Lerato la Leruo le Ho Bōka
date:  21/03/2022
---

`Bala Ba-Heb 13:4, 5; Luka 16:10–18; 1 Ba-Kor 5:1; Ba-Efese 5:3–5; le Ba-Kolose3:5. Ke makhopo a fe a mabeli ao ho buuoang ka oona litemaneng tsee?`

Paulose o khalemela babali khahlanong le ho bōka le lerato la leruo hobane ke kotsi tse peli tse ka senyang lerato la boena. Hantle-ntle, linngoli tsa Testamente e Ncha le batho ba khale ba neng ba na le thahasello ho tsa boitšoaro ba ne ba li tsamaisa ‘moho.

Boipiletso ba Pauluse hore lenyalo le ke le hlomphehe e bonahala e supa hore o ne a qoba eng kapa eng e ka le fokolisang. Ho qoba hona ho ne ho kenyelletsa ho nena tse ka senyang likano tsa lenyalo le litlhalano tse sa hlokahaleng (bapisa le Matt. 19:9). Khothaletso ea ho boloka liphate li hloka litšila ho supa ho qoba ho silafatsa lenyalo ka likamano tsa ho bōka. Lentsoe “babōki” Testamenteng e Ncha le bolela mokhoa o fe kapa o fe oa boitšoaro ba likamano tsa monna le mosali tse sa amoheleng (1 Ba-Kor. 5:9–11; 1 Ba-Kor. 6:9, 10; Ba-Ef. 5:5; 1 Tim. 1:9, 10; Tšen. 21:8; Tšen. 22:15). Ho tlatseletsa moo, bochaba ba ba-Gerike le ba-Roma bo ne bo nyehlile tabeng tsa mekhoa ea thobalano. Ho ne ho tloaelehile hore ho ba le likamano tse mekhahlelo e ‘meli; sena se ne se lumella banna ho ba le likamano tse ngata tsa thobalano ha feela ba ne ba etsa ka kelo hloko. Pauluse o hlokomelisa hore, leha ho le joalo, Molimo o tla ahlola bafebi. Balumeli ba se lese hore litloaelo tsa sechaba li fetohe metheo ea bona ea bophelo.

“Lerato la chelete” e ne e le e ‘ngoe ea makhopo a ka sehloohong a letatše la ba-Gerike le ba-Roma. Hantle-ntle, lengolong le leng Pauluse o bua ka “lerato la chelete” hore ke motso oa libe tsohle (1 Tim. 6:10).

Boitšireletso khahlanong le bokhopo bona ke boitšoaro boo Pauluse a bo khothaletsang mangolong a mangata. Pele, e ka khona ba kholoe” ke tseo ba nang le tsona (hape 2 Ba-Kor. 9:8; Ba-Fil. 4:11, 12). Ho feta moo, Bakreste ba loketse ho lumela le ho ananela tšepiso ea Molimo ea hore a “keke a [ba] tlohela . . . . a ke ke a [ba] lahla” (Ba-Heb. 13:5). Tšepiso ena e fanoe libakeng tse ngata le nakong tse ngata ho sechaba sa Hae ‘me e teng le bakeng sa rona kajeno (Gen. 28:15; Deut. 31:6, 8; Josh. 1:5; 1 Likhron. 28:20). Balumeli, he, ba memeloa ho arabela tšepiso ea Molimo ka mantsoe a Lipesaleme 118:6): “Jehova o nkemetse; ha ke tšabe letho, motho a ka nketsa’ng?” Taba ena ea ho bua ka Lipesaleme 118 e nepahetse hobane mopesaleme obua teng ka tšepo ea hae ho Molimo, ho sa natse mahloko ao a hlokofatsoang kaona ke ba sa lumeleng.

`Ke litsela life tseo ka tsona sechaba sa hajoale se sa natseng bohloeki ba thobalano hape, ka nako eona eo, e be ba nontša le lerato la chelete? Re ka natlafatsa boitšireletso ba rona khahlanong le libe tsee tse peli tse kotsi joang?`