---
title:  Lerato la Boena a le Tiee
date:  19/03/2022
---

### Bakeng sa Boithuto ba Beke Ena Bala
Ba-Heberu 13, Ba-Roma 12:13, Ba-Ef. 5:3–5, 1 Pet. 5:1–4, Ba-Heb. 2:9, Ba-Heb. 4:16, Ba-Gal. 2:20.

> <p>Teman’a Khopolo “Lerato la boena a le ke le tiee” (Ba-Heberu 13:1).</p>
> Ba-Heberu 13 e fana ka keletso e qetellang ea moapostola: “Lerato la boena a le ke le tiee” (Ba-Heb. 13:1). O tobokelitse lengolong lohle hore re ba lelapa la Morena—Moprista e Moholo, Jesu, baena ba Hae le likhaitseli. Sengoli ha se utloisise babali ba hae e le sehlopha feela sa batho ka bomong ba sebetsanang le Topollo ea bona kamanong ea e mong ho e mong le Jesu, empa e le lelapa, kapa lehae, le bolokoang hammoho. Sebopeho seo Pauluse a se fileng mosebetsi oa Jesu ke sa “lerato la boena”: O ne a “se na lihlang tsa ho ba bitsa banab’abo” (Ba-Heb. 2:11). Joale, balumeli e ka khona ba etsetsane tseo Jesu a ba etselitseng tsona.

Lengolong lohle, lerato la boena le ne le kenyelletsa “ho khothatsana” ho re ho se be ea mong ea haelloang ke mohau oa Molimo (Ba-Heb. 3:13; Ba-Heb. 10:24, 25; Ba-Heb. 12:15–17). Khaolong ea 13 le kenyelletsa lintlha tse ngata: ho amohela baeti (Ba-Heb. 13:2), ho etela le ho tšehetsa ba litlamong le ba entsoeng hampe (Ba-Heb. 13:3), ho hlompha lenyalo (Ba-Heb. 13:4), ho qoba takatso ea leruo (Ba-Heb. 13:5, 6), ho hopola le ho utloa balisa ba phutheho (Ba-Heb. 13:7–17), le ho rapella sengoli ka bo sona (Ba-Heb. 13:18, 19).