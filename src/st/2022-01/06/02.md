---
title:  Moprista Sebakeng sa Batho
date:  30/01/2022
---

`Ba-Heberu 5:1–10. Mosebetsi oa boprista ke o fe hape, ho latela litemana tsena, Jesu o phethahatsa mosebetsi oo joang?`

Sepheo sa mantlha sa moprista ke ho kena lipakeng tsa batho ba baetsalibe le Molimo. Baprista ba ne ba khethoa ke Molimo hore ba tle ba sebeletse sebakeng sa batho; ka hona, ba ne ba lokela ho ba mosa le ho ba le kutloisiso ea mefokolo ea batho.

Ho Ba-Heberu 5:5–10, Pauluse o bontša hore Jesu o phetha merero eo ka ho phetheha: O khethuoe ke Molimo (Ba-Heb. 5:5, 6) hape, Jesu oa re utloisisa hobane le eena o hlokofalitsoe (Ba-Heb. 5:7, 8).

Leha ho le joalo, ho na le liphapano tsa bohlokoa. Jesu ha a “nkoa har’a batho” (Ba-Heb. 5:1). Ho e-na le hoo, Jesu o nkile sebopeho sa botho e le hore, har’a tse ling. A tle a sebeletse e le moprista sebakeng sa rona. Jesu ha a ka a hlahisa mahlabelo ka baka la libe tsa hae (Ba-Heb. 5:3) empa e le ka baka la libe tsa rona, kahobane ha a ka a etsa sebe (Ba-Heb. 4:15, Ba-Heb. 7:26–28).

Ba-Heberu e re Jesu o ile a rapela “ho ea neng a ka tseba ho mo loela lefung, {‘me a utloa}” (Ba-Heb. 5:7). Ba-Heberu e ne e bua ka lefu la bobeli, leo Molimo a pholositseng Jesu ho lona ka ho mo khutlisa bafung (Ba-Heb. 13:20). Hape Ba-Heberu e re Jesu “o ithutile kutlo ka tse bohloko tse mo hlahetseng” (Ba-Heb. 5:8). Kutlo e ne e le ntho e ncha ho Jesu, e se hobane a ne a hloka kutlo empa hobane e ne e le Molimo. E le ‘musi oa tsohle tse bopiloeng, Jesu o ne a sa utloe mang kapa mang; empa, bohle ba ne ba utloa Eena.

Mahlomola a Jesu le lefu la Hae sefapanong ke karolo ea bohlokoa ea bosebeletsi ba Hae ba boprista. Mahlomola ha a ka a phethahatsa Jesu ka moelelo oa hore mekhoa ea Hae le boitšoaro li ile tsa ntlafala. Haesale a ntse a le mohau, ke ka hona a bileng le kutloelo bohloko ho rona (Ba-Heb. 2:17). Seo Ba-Baheberu e se bolelang ke hore e bile ka mahlomola lerato la Hae la boena, bonnete ba sebopeho sa botho, le botebo ba boinehelo e le ea nkelang motho sebaka thatong ea Ntate li ileng tsa etsoa le ho senoloa. O ile a “phethoa” ka hore mahloko a ile a mo bea ea lokeloang ke ho ba Moprista oa rona e Moholo. Ebile bophelo ba Hae ba kutlo e phethehileng, le hamorao lefu la Hae sefapanong, tse bopang nyehelo ea sehlabelo eo Jesu a e hlahisitseng kapele ho Ntate e le moprista oa rona.

`1 Petrose 2:9 e re re “baprista le marena.” Bophelo ba Jesu bo u bolella eng ka seo kamano ea hau le batho ba bang e lokela ho ba e fe hobane re le tšebetsong ena e halalelang?`