---
title:  Jesu, Moprista ea Tšepehang
date:  29/01/2022
---

### Bakeng sa Boithuto ba Beke Ena Bala
Ba-Heb. 5:1–10; Gen. 14:18–20; 1 Pet. 2:9; Ba-Heb. 7:1–3; Ba-Heb. 7:11–16, 22, 26.

> <p>Teman’a Khopolo “Efela ho no ho tšoaneleha hoba re be le moprista e moholo ea joalo, ea halalelang, ea se nang molato, ea se nang letheba, ea ka hosele ho baetsalibe, ea phahamisitsoeng ho fetisa leholimo” (Ba-Heberu 7:26).</p>
> Lekhalo le neng le le teng mahareng a rona le Molimo le ne le bakoa ke sebe. Bothata bo ne bo le boholo hobane joale hape se ne se bolela hore ‘mele ea rona e tla bola. Molimo oa halalela, ‘me sebe ha se ka ke sa e-ba teng kapele ho boteng ba Hae; ka hona, sebopeho ea rona se bolileng se re arotse le Molimo, joalo feela ka ha litšepe-khoheli tse peli tse shebisitsoeng ka tsela tse fosahetseng li hanana. Ho tlatselletsa moo, sebopeho sa rona se bolileng se ne se sitisa motho ho utloa molao oa Molimo. Hape sebe se kenyelletsa ho se utloisise. Batho ba ile ba lahleheloa ke lerato le mohau oa Molimo ra qetella re se re mo bona a le bohale le pelo a sa khotsofale.

Bekeng ena, re tlo ithuta lintho tse hlollang tseo Ntate le Jesu ba li entseng ho koala lekhalo leo. Ba-Heberu 5–7 e fana ka manollo e hlokolosi ea boprista ba Jesu. Sengoli se manolla motso le sepheo sa bona (Ba-Heb. 5:1–10) E be o khothaletsa babali ho se iphapanyetse bona (Ba-Heb. 5:11–6:8) empa ba itšoarelle ka tieo tiisetsong ea tšepo e fanoang ke bona (Ba-Heb. 6:9–20). O boela a hlalosa makhabane a boprista bona. (Ba-Heb. 7:1–10) le seo bo se bolelang ka kamano ea Molimo le balumeli (Ba-Heb. 7:11–28). Bekeng ena re tla tsepama haholo-holo ho Ba-Heberu 5:1–10 le Ba-Heberu 7:1–28.