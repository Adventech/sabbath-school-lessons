---
title:  Jesu, Moqali le Mophethi oa Tumelo
date:  05/03/2022
---

### Bakeng sa Beke Ena Bala
Ba-Heb.10:35–39, Ba-Roma 1:17, Ba-Heberu 11, Josh.2:9–11, Ba-Heb. 12:1–3.

> <p>Teman’a Khopolo “Re ntse re talimile Jesu, moqali le mophethi oa tumelo, ea mamelletseng sefapano ka baka la thabo eo a e beetsoeng, a sa kang a re letho ka lihlong, a ba a ea lula letsohong le letona la terone ea Molimo” (Ba-Heberu 12:2).</p>
> Ba-Heberu 11 le 12 li lokela e be ke likhaolo tse ratoang ka ho fetisisa tsa buka ena. Li hlalosa bophelo ba Bokreste e le lebelo leo re nang le kabelo ho lona kaofela ‘me leo bohle ba le tšepahallang ba tla amohela moqhaka. Hape li hlalosa ntoa ea topollo e le lebelo leo batho ba tumelo ba ba khale ba ileng ba tiisetsa ho lona, , ho sa natse mahlomola, empa ha ba e-so fumane moputso.

‘Me ke hobane pale e fella ka rona, le rona, e seng bona feela. Re ketsahalo ea ho qetela. Sehlohlolo sa phehisano ena ke moo le rona re kenang le matha karolo ea rona ea lebelo, ‘me Jesu o lutse khoeleng letsohong le letona la Molimo. O re fa morolo le mohlala oa mapomelo oa kamoo lebelo le mathoang kateng. Ke paki ea mapomelo ea hore moputso ke oa ‘nete le hore ke moetelli ea re bulelang tsela (Ba-Heb. 6:19, 20; Ba-Heb. 10:19–23).

Ba-Heberu 11 e hlalosa hore tumelo ke ho tšepa litšepiso tsa Molimo, leha re. Thuto ena e nyakurela seo tuemlo e leng sona le kamoo e ka fumanehang kateng ka mehlala ea tse fetileng, haaholo e bile e le khubu, ka mohlala oa Jesu, “moqali le mophethi oa tumelo” (Ba-Heb. 12:2).