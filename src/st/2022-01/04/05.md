---
title:  A Phethisise ka Bohloko
date:  19/01/2022
---

`Bala Ba-Heberu 2:10, 17, 18 le Ba-Heberu 5:8, 9. Mosebetsi oa bohloko ba Jesu e ne e le o fe bophelong ba Hae?`

Moapostola o re Molimo o “phethahalitse[Jesu] ka bohloko.” Polelo ena ea makatsa. Sengoli se itse Jesu ke “lehlaseli la khanaya ea Molimo le setšoantšo sa boleng ba oona” (Ba-Heb. 1:3) le hore ha a ka a etsa sebe, ha a na sekoli, ha a silafala, hape oa halalela (Ba-Heb. 4:15, Ba-Heb. 7:26–28, Ba-Heb. 9:14, Ba-Heb. 10:5–10). Hona ho bolela hore Jesu o ne a sa hloke ho hlola mofuta o fe kapa o fe oa bofokoli oa boitšoaro kapa ba ho loka.

Ba-Heberu e feela e re, leha ho le joalo, Jesu o fetile tlas’a tšebetso ea ho “phethisisoa” e mo fileng tsela ea ho re lopolla. Jesu o ile a phethisisoa ka hore o ile a fuoa mokhoa oa ho ba Molopolli oa rona.

1. Jesu o ile “phethisoa” ka bohloko e le hore e tle e be Mohale oa Topollo ea rona (Ba-Heb. 2:10). Jesu o ne a lokela ho shoa sefapanong e le sehlabelo e le hore Ntate a tle a be le tsela ea molao ea ho re lopolla. Jesu e ne e le eena feela selekane se phethehileng. E le Molimo, Jesu o ne a ka re ahlola; empa, ka lebaka la sehlabelo sa Hae, Jesu o boetse a ka re pholosa.

2. Jesu o ithutile kutlo ka bohloko (Ba-Heb. 5:8). Kutlo e ne hlokeha ka mabaka a mabeli. La pele, kutlo e entse hore sehlabelo sa Hae se amohelehe (Ba-Heb. 9:14, Ba-Heb. 10:5–10). La bobeli, mahlomola a Hae ebile mohlala ho rona (Ba-Heb. 5:9). Jesu o “ithutile” kutlo hobane o ne a e-so be le maiphihlelo a eona pele. E le Molimo, o ne a tla lokela ho utloa mang? E le Mora oa bosafeleng, ea leng mong le Molimo, o ne a utluoa e le ‘musi oa tsohle tse bopiloeng. Ka lebaka leo, Jesu ha a tloha ho hlokeng kutlo ho ea kutlong, empa ho tloha bookameling le boreneng ho ea ho bolateling le kutlong. Mora oa Molimo ea phahameng a fetoha Mora oa Motho ea nang le kutlo.

3. Bohloko bo senotse Jesu e le Moprista e Moholo ea mohau ea tšepehang (Ba-Heb. 2:17, 18). Mahloko ha a etsa Jesu hore a be mohau ka ho fetisa. Ho e-na le hoo, ebile ka lebaka la mohau oa Hae Jesu a ithaopetseng ho re shoela sefapanong ho re lopolla ho tloha sethathong (Ba-Heb. 10:5–10; bapisa le Ba-Roma 5:7, 8). Feela, ebile ka bohloko lerato la boena la Jesu le bonahalitsoeng le ho senoloa e le kannete.

`Haeba Jesu ea se nang sebe o ile a hlokofala, rona, re le baetsalibe, re feela re tla hlokofala, le rona. Re ka ithuta joang ho mamella mahlomola a bophelo feela re ntse re boetse re fumana tšepo le tiisetso ho Morena, ea senotseng lerato la Hae ho rona ka litsela tse ngata tse matla?`