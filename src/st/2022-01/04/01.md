---
title:  Jesu, Ngoan’abo Rona ea Tšepehang
date:  15/01/2022
---

### Bakeng sa Boithuto ba Beke Ena Bala
Lev.25:25–27; Ba-Heb. 2:14–16; Ba-Heb. 11:24–26;1 Ba-Kor. 15:50; Ba-Heb. 5:8, 9; Ba-Heb. 12:1–4.

> <p>Teman’a Khopolo “‘Me kahobane bana ba na le kabelo nameng le maling, le ena o ile a ba le kabelo teng joalo ka bona, hore a felise ka lefu la hae ea nang le ‘muso oa lefu, ke hore, Diabolose” (Ba-Heberu 2:14).</p>
> Ba-Heberu 1 e bua ka Jesu e le Mor’a Molimo, e le motho oa ‘musi (Ba-Heb. 1:3). Ho Ba-Heberu 2, Jesu ke Mor’a Motho, ea entsoeng a le katlasana ho manyeloi ea nkileng sebopeho sa motho ka mefokolo eohle ea sona, le ho isa lefung (Ba-Heb. 2:7).

Ho Ba-Heberu 1, Molimo o re ka Jesu: “U Mora oa ka” (Ba-Heb. 1:5). Ho Ba-Heberu 2, Jesu o bua ka bana ba batho e le “bana” babo (Ba-Heb. 2:12).

Ho Ba-Heberu 1, Ntate o phatlalatsa Bomolimo le Borena ba Mora (Ba-Heb. 1:8–12). Ho Ba-Heberu 2, Mora o tiisa botšepehi ba Hae ho Ntate (Ba-Heb. 2:13).

Ho Ba-Heberu 1, Jesu ke Molimo le Morena, ‘Mopi, Mokakatleli, le Mookameli. Ho Ba-Heberu 2, Jesu ke motho hape ke moprista e moholo, ea mosa ea tšepehang.

Ka kakaretso, tlhaloso ea Jesu e le ngoan’abo rona e hlahisoa ha ho hlalosoa Mora e le ponahatso ea mapomelo ea Molimo ‘mopi le Rabosafeleng (Ba-Heb. 1:1–4).