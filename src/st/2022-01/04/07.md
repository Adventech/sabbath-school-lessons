---
title:  Ho Ithuta Haholoanyane
date:  21/01/2022
---

Ba-Heberu 2:13 e phuthetse mantsoe a Jesu ho Ntate oa Hae a bua ka banab’abo: “Bona, ke ‘na enoa le bana bao u ‘neileng bona” (Ba-Heb. 2:13). Patrick Gray o supa hore mona Jesu o hlalosoa e le mohlokomeli oa banab’abo. Mokhoa oa tšebetso bo-Roma oa tutela impuberum o ne o re ho shoeng ha ntat’a bona, “Motataisi, eo hangata e neng e le moholoane oa bona, o ne a nka boikarabello ba tlhokomelo ea bana ba lilemong tse tlase le lefa la bona ho fihle a ba fihlile lilemong tsa boholo, ka mokhoa o joalo o phahamisa boikarabello ba moholoane ba tlhaho hore a hlokomele baena ba hae.”—Godly Fear: The Epistle to the Hebrews and Greco-Roman Critiques of Superstition [Atlanta: Society of Biblical Literature, 2003), leq. 126. Sena se hlalosa hore na hobaneng Ba-Heberu e bua ka rona re le banab’abo Jesu, hape re le bana ba Hae. Joalo ka moholoane oa rona, Jesu ke motataisi oa rona, mohlokomeli oa rona, le mosireletsi oa rona.

“Kreste o tlile lefatšeng, a nka sebopeho sa botho ‘me a emetse motho, hore a tle a bontše ntoeng le Satane hore, joalo ka ha Molimo a mo bopile, a hokahane le Ntate le Mora, a ka latela thato ea Molimo.”—Ellen G. White, Selected Messages, buka ea 1, leq. 253.

“Bophelong ba Hae le lithutong tsa Hae, Kreste o fane ka mohlala o phethehileng oa bosebeletsi bo se nang bo-‘na boo motso oa bona e leng Molimo. Molimo ha a iphelele. Ka ho hlola lefatše, le ka ho kakatlela lintho tsohle, o ntse a sebeletsa ba bang ka linako tsohle. ‘O chabisetsa ba babe le ba batle letsatsi la hae, ‘me o nesetsa ba lokileng le ba khopo.’ Matt. 5:45. Boemo bona ba bosebeletsi Molimo o bo tšepetse ho Mora oa Hae. Jesu o ne a neiloe ho ema hloohong ea botho, hore ka mohlala oa Hae a tle a rute se boleloang ke ho sebeletsa.”—Ellen G. White, The Desire of Ages, leq. 649.

**Lipotso tsa Puisano**

`➊ 	Ba-Heberu e re bolella hore Jesu o fetohile ngoanab’o rona hore a tle a re pholose. Nahana se boleloang ke taba ena moelelong oa seo Molimo o se entseng hore o tle o re pholose. Hobaneng, ha ho furalla ‘nete ena e hlollang e ka bang phoso e mpehali?`

`➋ 	Hobaneng ho le bohlokoa ho rona hore Jesu o ne a sa hlaha a “reketsoe tlas’a sebe” joalo ka rona (Ba-Roma 7:14)? Nahana ka Moshe, le kamoo ho neng ho le bohlokoa ho Ba-Iseraele hore e ne e se lekhoba joalo ka bona. Pale ea Moshe, ka tsela e fokolang, e re thusa joang ho utloisisa seo Jesu a re etselitseng sona?`

`➌ 	Tsitsa haholo tšebetsong ea bohloko maphelong a rona. Hobaneng re sa lokela ho lekanya hoba bohlo, ka bo bona, bo molemo, le haeba ka linako tse ling molemo o ka tla ka lebaka la bona?`