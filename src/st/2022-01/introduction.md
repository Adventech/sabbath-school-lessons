#### Matsatsing Ana a Bofelo: Molaetsa oa Baheberu

Oqalile ho mo bona kerekeng. O ne a phetha thomo, maikutlo a hae a le thomong, ha pono e mo fihlela. Motako o ne o le katlasana ho limithara tse peli ka bophahamo le limithara tse tharo ka bophara, empa ngoanana ea neng a takiloe ho oona o ne a hapa maikutlo a mohlankana ena ka matla a sa tloaelehang. Kamor’a ho tebisa maikutlo, o ile a elelloa hore e ne e le mahlo a hae. Motako ona o ne o bontša sefahleho sa hae feela, ‘me one a bonahala a talimile se seng ka hloko. Empa e ne e le eng, ‘me ke hobaneng ha seo se ne se hapile maikutlo a hae? Nako e telele kamor’a moo, o ne a ntse a sitoa ho ntša motako ona ka kelellong ea hae.

Lilemo tse ngata kamorao ho moo, setaki, Arnold Jiménez, a mo sibollela tse ling tsa liphiri tsa ona. Motako o ne o reretsoe ho hohella babohi mahlong a hae, empa lekunutu la ‘nete le ne le le kahara lithaka tsa mahlo a hae. Ha u ne u ka talimisisa u le haufi, u ne u ka bona hore li bontšitse seo a neng a se talimile. Mahlo a hae a ne a tsepame ho Jesu Sefapanong. 

Motako oa Jesu Lengolong la Baheberu o ka re ama ka khoheli e matla a tšoanang. Ha mantlha, Jesu o hlalosoa e le ‘musi oa maholimo le lefatše, a lutse teroneng letsohong le letona la Molimo. Manyeloi a sa baloeng a mo keteka, a mo khumamela, a mo sebeletsa (Ba-Heb. 1:5–14, Heb. 12:22–24). O ikha petse tokelo ea ho busa kahobane ka lefu la hae e netefalitse ho timela ha diabolose (Ba-Heb. 2:14–16). Jesu o boetse ke moprista e moholo ea phahamisitsoeng. A se na sebe, a bile a phethahetse ka khalalelo, o phela kamehla ho re sebeletsa sehalalelong sa leholimo (Ba-Heb. 7:26–8:5). O ikhapetse tokelo ea ho etsa joalo kahobane o inehetse hang ho ba sehlabelo se phethehileng, se molemo ho bohle ka ho sa feleng (Ba-Heb. 10:1–14). 

Se hapang maikutlo a babali ka motako ona oa Jesu, leha ho le joalo, ha se feela seo Jesu a se entseng empa hape ke hore na Eena ke mang. O tsoetsoe ke mosali, joalo ka rona, ‘me o lekuoe a sonngoa, joalo ka rona. Feela, leha ho le joalo, o lutse khubung ea borena maholimong le lefatšeng. Ha re talima ponahalo ea leholimo, ka babopuoa bohle ba leholimo ka ho fapana le bokhabane ba bona, mahlo a rona a khahloa ke Eo e leng khubu ea lona lohle, eo ka tsela e makatsang, a shebahalang joalo ka rona kahobane a ile a ba e mong oa rona. Jesu, moholoane oa rona, o teng leholimong, a eme sebakeng sa rona, le boemong ba boetsalibele ho oa ha rona. 

Ho Jesu ka sebele sa hae, ho kopana mahlakore a mararo a pale ea topollo. La pele ke la lehae, la motho ka mong. Ho babali ba khathetseng ke likhoboso le maima a bophelo ba Bokreste (Ba-Heb. 10:32–34), Jesu ke Moqali le Mophethi oa tumelo. E ka khona ba talime ho Eena eo le Eena a ‘nileng a hlokofatsoa ke baetsalibe (Ba-Heb. 12:1–4). La bobeli ke lehlakore le akarelletsang, la sechaba kaofela. Ho batho ba Molimo, ba leetong ho ea lefatšeng la pallo, Jesu ke Joshua e mocha. Ba loketse ho latela ketapele ea Hae (Ba-Heberu 3, 4, 11, 12). La boraro ke lehlakore le akaretsang maholimo le lefatše. Jesu ke Adama e mocha, Mor’a Motho eo ka Eena ho phethahalitsoeng morero oa Molimo bakeng sa botho (Ba-Heb. 2:5–10, Ba-Heb. 12:22–28). 

Motako oa Jesu ea hapang bophara le bolelele le bophahamo ba lerato la Molimo ho rona, ke Eena ‘mokotaba oa rona kotareng ena. Joalo feela kaha setšoantšo sa Jesu se kahare ho mahlo a motako a ile a hapa mahlo a mohlankana, e se e ka setšoantšo sa Jesu se takiloeng bukeng ea Ba-Heberu se ka se hape feela chalimo ea rona, empa e be le lerato le khahleho ea rona ho Jesu Moholoane oa rona ea leholimong.

_Félix H. Cortez-Valles ke professor ea Thutong ea Lingoliloeng tsa Testament e Ncha mane sekolong sa Seventh-day Adventist Theological Seminary Junifesithing ea Andrews. O nyalane le Alma Gloria Alvarez ‘me ba na le bana ba babeli, Hadid, moruti ho mane New Jersey, le Alma, moithuti oa bofatolli (archaeology) Junifesithing ea Andrews._