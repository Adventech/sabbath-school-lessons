---
title:  Matsatsi a Bofelo
date:  30/12/2021
---

`Bala Ba-Heberu 1:2; Ba-Heberu 9:26–28; Ba-Heberu 10:25, 36–38; le Ba-Heberu 12:25–28. Pauluse o tiisa ntlha e fe moo, haholo-holo mabapi le nako? `

Ho na le taba ea bohlokoa eo moapostola a e thathiselletsang e tlatsetsang ho potlaka keletsong ea hae: babali ba phela hantle “matsatsi a qetello” (Ba-Heb. 1:2) ‘me litšepiso li se li ea phethahatsoa (Ba-Heb. 10:36–38). Ho ea thahasellisa, joalo ka ha re tla bona, hore tokomaneng eohle Pauluse o bapisa bamameli ba hae le moloko oa lefeelleng o neng o eme hantle mabopong a Kanana, o ikemiselitse ho kena Lefatšeng la Pallo. Oa ba hopotsa, “‘Hobane ho se ho se ho kae, ‘me ea tlang ho tla o tla hlaha; a ke ke a lieha’” (Ba-Heb. 10:37). Kamor’a moo oa ba khothatsa: “Ha e le rona, ha re batho ba koenehang ho ea timela; empa re ba tiisang tumelo ho pholosa meea ea rona” (Ba-Heb. 10:39). Khothatso ena ea ho qetela e ne e hopotsa babali, le rona, ka likotsi tseo batho ba Molimo be fetileng ho tsona nalaneng pejana feela ho phethahatso ea litšepiso tsa Molimo.

Buka ea Numere e bua ka eona taba ena. Tlaleho ea Bibele e re makhetlo a mabeli, pejana feela ba kena Lefatšeng la Pallo, Iseraele e ile a etsahalloa ke ho hloloa ho bohlokoa. Leketlo la pele, le tlalehiloeng ho Numere 13 le 14, e re bolella ka qeaqeeo eo baetapele ba ileng ba e jala phuthehong eohle ‘me ba fokolisa tumelo ea Iseraele. Ka baka leo, phutheho ea etsa qeto ea ho khetha moetapele e mocha ea ba isang Egepeta, hantle ha ba le makhatheng a ho kena Kanana.

Lekhetlo la bobeli, Baiseraele ba tšoaseha bohloleng le borapeling ba bohata Baale Peore (Numere 24, 25). Ha Balaame a ne a sitoa ho tlisa thohako holim’a Baiseraele, Satane a sebelisa teko ea bohlola ho lebisa Iseraele borapeling ba bohata le sebeng, le ho tlisa khalefo ea Molimo holim’a bona.

Moapostola o hlokomelisa babali ba Ba-Heberu ka likotsi tsena bobeli ba tsona. Pele, o ba khothaletsa ho tiisa kano ea tumelo ea bona ba se na ho sisinyeha le ho talima ho Jesu (Ba-Heb. 4:14, Ba-Heb. 10:23, Ba- Heb. 12:1–4). Bobeling, o ba eletsa khahlanong le bohlola le takatso ea leruo (Ba-Heb. 13:4–6). Qetellong, o ba eletsa ho utloa balisa ba bona le ho ipeha ka tlase ho bona (Ba-Heb. 13:7, 17).

`U ipapisitse le kutloisiso ea hau ka boemo ba bafu—le hore hang hoba re koale mahlo a rona lefung, taba e hlahlamang eo ke ho Tla ha Bobeli—ke hobaneng ha re ka re batho bohle ba phetse “matsatsing a qetello”?`