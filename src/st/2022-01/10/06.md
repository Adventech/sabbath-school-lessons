---
title:  Ba Tla Bona Sefahleho sa Hae
date:  03/03/2022
---

`Bala Ba-Heberu 12:22–24. Ke ka mokhoa ofe re tlileng Jerusalema oa leholimo boteng ba Molimo?`

Ho thoe balumeli “ba tlile” Thabeng ea Sione, Jerusalema oa leholimo, ka tumelo. Ka tsela ena, boiphihlelo ba bona bo lebelletse bokamoso ka mokhoa o joalo, Jerusalema oa leholimo o boemong ba lintho “tse lebelletsoeng” le “tse sa bonoeng” tseo leha ho le joalo re li tiiselitsoeng ka tumelo (Ba-Heb. 11:1).

Leha e le ‘nete, ona ha se moelelo o felletseng oa temana eo. Re boetse re tlile Thabeng ea Sione, kapele ho boteng ba Molimo, Jesu ke moemeli oa rona (Ba-Ef. 2:5, 6; Ba-Kol. 3:1). Nyolohelo ea Jesu ha se taba ea tumelo, empa ke ea ‘nete. Ke lehlakore lena la nalane la nyolohelo ea Jesu le re fang matla a susumetsang ho khothatso ea Ba-Heberu ea ho tšoara ba tiise kano ea rona (Ba-Heb. 4:14, Ba-Heb. 10:23). Pauluse o re: “Ereka ha re e-na le moprista e moholo ea nang le boholo bo bokalo, . . . ea phollelitseng ka maholimo, . . . a re atameleng ka tšepo” (Ba-Heb. 4:14, 16).

Ka mokhoa o joalo, re se ntse re tlile ka moemeli oa rona ‘me, ka baka leo, re lokela ho itšoara ka mokhoa o tšoanelang. Ka Eena, re ba lekileng neo ea leholimo . . . ba latsoitseng lentsoe le monate la Molimo, le matla a bophelo bo tlang ho tla” (Ba-Heb. 6:4, 5). Bonnete ba nyolohelo ea Jesu le bosebeletsi ba Hae sehalalelong sa leholimo ke “ankora ea moea, e tieang” (Ba-Heb. 6:19), tiisetso ea hore litšepiso lia tšoareha ‘me li lokeloa ke ho tšeptjoa (Ba-Heb. 7:22). Ho rona, tumelo e na le ankore ea nalane.

Morero oa Molimo ha o na ho phethoa ka Jesu feela, empa le ka rona. Re ‘nile ra re nyolohelo ea Jesu e phethile papiso ea mekete e ‘meli ea Iseraele, Paseka le Pentakonta. Ho latela Ba-Heberu le buka ea Tšenolo, mokete oa ho qetela, Mokete oa Mangata, o sa ntse o tla phethoa. Re tla o keteka le Jesu, ha re le “motseng . . . oo Molimo e leng mohahi le mothei oa oona,” lehaeng le leholimong (Ba-Heb. 11:10, 13–16). Ha re na hloma metlotloane, empa motlotloane oa Molimo, o tla theoha leholimong, ‘me re tla phela le Eena ka ho sa feleng (Tšen. 7:15–17; Tšen. 21:1–4; Tšen. 22:1–5; Num. 6:24–26).

`Re ka etsa joang hore tšepiso ea bophelo bo sa feleng e be taba ea ‘nete ho rona hona joale, har’a lefatše le tletseng bohloko le mahlomola? U ka fana ka karabo e feng ho ba reng taba ena empa e le tšomo feela e re thusang ho ikutloa hamonate ka ho fetisa ka bophelo ba rona moo le hona joale?`