---
title:  Ho Ithuta Haholoanyane
date:  04/03/2022
---

“Nyolohelo ea Kreste leholimong e ne e le letšoao ho balateli ba Hae la hore ba tla fumana tlhohonolofatso eo ba e tšepisitsoeng. Ba ne ba lokela ho emela sena pele ba ka kena mosebetsing oa bona. Ha Kreste a kena ka likhoro tsa leholimo, o ile a hlomamisoa kapele ho manyeloi a neng a mo khumamela. Hang hoba tšebeletso ena e fele, Moea o Halalelang oa theohela holim’a barutuoa ka likhororo tse matlahali, ‘me Kreste o ile a feela a tlotlisoa, le ka khanya eo a neng a e-na le eona le Ntate ho tloha bosahlaheng. Tšollelo ea Pentakonta e ne e le ha leholimo le fetisa molaetsa oa hore tlhomamiso ea Jesu e phethiloe. Ho latela tšepiso ea Hae, o ne a rometse Moea o Halalelang ho balateli ba Hae e le sesupo sa hore, joalo ka moprista le morena, o amohetse matla ‘ohle leholimong le lefatšeng, ‘me e ne e le Motlotsuoa holim’a sechaba sa Hae. . . .

“Ba se ba ka bua ka lebitso la Jesu ka sebete; a na e ne e se Motsoalle oa bona le Moholoane oa bona? Ka ho atametsoa haufi le Kreste, ba lula le Eena sebakeng sa maholimo. Ha ba ntse ba paka ka Eena ba ne ba sebelisa mantsoe a kubellang!”—Ellen G. White, TheActs of the Apostles, maq. 38, 46.

**Lipotso tsa Puisano**

`➊ Mopesaleme o re: “Moea oa ka o nyoretsoe Molimo, Molimo o utloang. Ke tla ea neneng, ke be ke itlhahise pel’a Molimo?” (Lipes. 42:2). Re ka ba le lenyora le tšoanang joang la ho itlhahisa pel’a Molimo? Haeba re sitoa ho thabela ho ba pel’a Molimo ha re ntse re mo khumamela ‘me re tla kapele ho Eena ka tumelo hona joale, a na re tla thaba kamoso? Ke lintlha life tse tlisang thabo kapele ho Molimo?`

`➋ 	Bukeng e somang tumelo, ba bang ba ile ba etsa roboto e neng e le eona e lumelang bakeng sa rona. Leha hona e ne e le bosaoana, re ka ba hlokolosi joang hore re se etse joalo ka Iseraele lefeelleng, e leng ho batla ba kenang lipakeng tsa rona le Molimo? Re sekamela ho batleng hore batho ba bang ba bale Bibele bakeng sa rona ba be ba re fumanele mahakoe a ‘nete ka Bibeleng. Batho ba bang ba ka utloa e ka thapelo tsa ba bang bakeng sa bona li ka ba le matla a fetisang a tsa bona kapele ho Molimo. Re ka qoba leraba lee la moea joang? Hobane ka lebaka la Jesu, re ka atamelang Molimo re sa hloke motho e mong osele?`

`➌ 	 Ba-Heberu e lutse holim’a tiisetso ea Topollo. Leha ho le joalo, ke joang re lokelang ho ba hlokolosi hore re se etse phoso ea fapanya mohopolo le taba?`