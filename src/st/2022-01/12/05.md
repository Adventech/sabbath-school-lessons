---
title:  ‘Muso o sa Sisinyeheng
date:  16/03/2022
---

Molimo o phatlalalitse hore o sa tla “sisinya” maholimo le lefatše, e leng se bolelang hore o tla timetsa lichaba tseo e leng lira. Ho na le lintho tse ling, leha ho le joalo, tse ke keng tsa sisinyeha, tse ke keng tsa timela.

`Bapisa Lipesaleme 15:5, Lipesaleme 16:8, Lipesaleke 21:7, Lipesaleme 62:2, Lipesaleme 112:6, le Ba-Heberu 12:27. Ke lintho life tse se nang ho sisinyeha?`

Liphetolelo tse ngata tsa morao-rao tsa Ba-Heberu 12:27 li supa hore ho sisinyeha ha maholimo le lefatše ho bolela hore li tla sutha e be ha li sa hlotse li e-ba teng ka ho sa eeng kae.

Bibele e hlakile, leha ho le joalo, hore Molimo o tla bopa maholimo a macha le lefatše le lecha (Esa. 65:17, Tšen. 21:1–4), ‘me re tla tsosoa re apesoe ‘mele o mocha (1 Ba-Thes. 4:13–17, Ba-Fil 3:20) lefatšeng. Joale, ho “sisinyeha” ho bolela tlhoekiso le nchafatso ea tlholeho, e seng ho felisoa ha lona ka botlalo. Se leng teng ha joale se tla boptjoa bocha, ‘me e tla ba moo balopolloa ba tlang ho phela teng.

Ho na le lintho tse ling, leha ho le joalo, tse se nang ho sisinyeha. Li kenyelletsa ba lokileng. Ha ba ka ke ba sisinyeha kahobane ba itšepetse Molimo. Molimo oa ba kakatlela, ‘me o netefatsa Topollo ea bona.

Hlokomela hore ho Ba-Heberu, ho se fele le botsitso li amahanngoa le Jesu. Ba-Heberu 1:10–12 e re ka Jesu:

“ ‘Ha e le uena, Morena, u no u thee lefatše tšimolohong, ‘me maholimo ke mosebetsi oa matsoho a hao; a tla timela, empa uena u ea sala; a tla tsofala kaofela joalo ka seaparo; u tla a mena joalo ka kobo, me a tla fetoha; empa ha e le uena, e sa le e le uena, ‘me mengoaha ea hao e ke ke ea e-ba le bofelo.’ ” Hape Ba-Heberu e re boprista ba Jesu ke ba ka ho sa feleng (Ba-Heb. 7:3, 24) joalo feela ka lefa la balopolloa (Ba-Heb. 10:34). Kahlolong ea ho qetela, ke bao ba leng “ho Jesu” ba ke keng ba sisinyeha (Lipes. 46:5).

Ba-Heberu 12:28 le eona e re re tla amohela “muso o sa sisinyeheng.” Ena ke taba e tsoang ho Daniele 7:18, e reng bahalaleli ba tla “amohela ‘muso, ba o rue ka ho sa eeng kae.” Ona ke ‘muso o ke keng oa senyeha, ka ho sa eeng kae” oo ho buuoang ka ona ho Daniele 2:44. ‘Muso ona ke oa Mora, empa o tla o arolelana le rona. Tšenolo 20:4 e re re tla ahlola le Eena matla a bokhopo a re hlorisitseng (1 Ba-Kor. 6:3).

`U tseba ea hantle hakae, tabeng ea ho sisinyeha? Haeba e se hantle haholo, ke khetho life tseo u ka li etsang ho fumana thuso tabeng ee ea bohlokoa? (Sheba Ba-Ef. 4:14.)`