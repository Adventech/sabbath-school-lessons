---
title:  Ho Ithuta Haholoanyane
date:  28/01/2022
---

Ke taba ea bohlokoa haholo hore Pauluse ho Ba-Heberu o sebelisitse phomolo ea Sabatha, e seng Sontaha, e le letšoao la Topollo ea mohau eo Molimo a re neang eona. Tšebeliso ea phomolo ea Sabatha ka tsela ena e supa hore Sabatha e ne e ratoa le ho bolokoa ke balumeli. Ho tloha mongoaha-kholong oa bobeli A.D. ho ea pele, leha ho le joalo, re fumana bopaki ba phetoho tse kholo kahare ho kereke. Sabatha e ile ea emisa ho talingoa e le letšoao la Topollo ‘me, ho e-na le hoo, ea talingoa e le letšoao la bolateli ba se-Juda le selekane sa khale, se lokelang ho nenoa. Ho boloka Sabatha ha fetoha se ka lekanngoang le “Bo-Juda.” Mohlala, Ignatius oa Antioke (lilemong tsa bo A.D. 110) o kile a re: “Ba neng ba phela ho latela tsela ea khale joale ba fumane tšepo e ncha. Ha ba sa boloka Sabatha empa ba se ba boloka letsatsi la Morena—letsatsi leo mapelo a rona a ileng a tsosoa le Kreste le ka lefu la hae.”—Jacques B. Doukhan, Israel and the Church: Two Voices for the Same God (Peabody, MA: Hendrickson Publishers, 2002), leq. 42. Ka mokhoa o tšoanang, Marcion o ile a laela balateli ba hae ho itima lijo ka Sabatha e le sesupo sa ho hana Ba-Juda le Molimo oa bona, le Vicitorinus o ne a sa batle ho hlahella a “boloka Sabatha ea Ba-Juda” (Sheba Israel and the Church, maq. 41–45). E bile tahlehelo ea kutloisiso ea poloko ea Sabatha e le letšoao la Topollo ka mohau e lebisitseng ho feleng ha eona kahare ho kereke ea Bakreste.

“Bophelo ho Kreste ke bophelo bo tletseng phomolo. Ho ka etsahala ho se be le maikutlo a nyakalletseng, empa ho lokela ho be le tšepo e nang le khotso ea lutseng e le teng. Tšepo ea hau ha e ho uena; e ho Kreste. Bofokoli ba hau bo kopane le matla a Hae, ho hloka tsebo ha hau le bohlale ba Hae, ho tetema ha hau matleng a Hae a sa feleng. Kahona ha ua lokela ho talima ho uena, ho se lumelle kelello e tsepame ho bo-‘na, empa ho talima ho Kreste. A kelello e tsepame leratong la Hae, botleng, phethehong, ea semelo sa Hae. Kreste botlamong ba Hae, Kreste nyelisong ea Hae, Kreste bohloeking le khalalelong ea Hae, Kreste leratong la Hae le ke keng la lekanngoa—sena ke sona se lokelang ho thuhisoa ke moea.”—Ellen G. White, Steps to Christ, maq. 70, 71.

**Lipotso tsa Puisano**

`➊ 	Kamano ke e fe mahareng a poloko ea Sabatha le ho lokafatsoa ka tumelo?`

`➋ 	Phapano ke e fe mahareng poloko ea ‘nete ea Sabatha le ea ho e boloka ka molao feela? Re ka etsa joang hore re se tsebe phapano feela empa re be le boiphihlelo ba phapano eo polokong ea rona ea Sabatha?`