---
title:  Tatso ea Popo e Ncha
date:  27/01/2022
---

`Bapisa Exoda 20:8–11, Deuteronoma 5:12–15, le Ba-Heberu. Ke phapano li fe tseo u li fumanang mabapi le se boleloang ke phomolo ea Sabatha?`

Joalo ka ha re se re bone, litemana tsena tse ho Exoda le Deuteronoma li re memela ho talima morao. Li re khothalletsa ho phomola ka Sabatha e le ho keteka likatleho tsa molimo Tlholehong le Topollong. Ba-Heberu 4:9–11, leha ho le joalo, e re mema ho talima bokamoso. E re bolella hore Molimo o lokisitse phomolo ea Sabatha e leng kamoso. E bua ka tsela e ncha ea poloko ea Sabatha. Phomolo ea Sabatha ha se sehopotso sa likatleho tse fetileng tsa Molimo feela, empa e boetse e keteka litšepiso tse tlang tsa Molimo.

Chalimo ea kamoso ea poloko ea Sabatha haesale e le teng, empa hangata e ne lebaloa. Kamor’a ho oa, e ne supa tšepiso ea hore ka letsatsi le leng Molimo o tla busetsa tlhaho boemong ba eona ba pele ba khanya ka Mesia. Molimo o re laetse ho keteka liketso tsa Hae tsa topollo ka poloko ea Sabatha hobane e ne e supa pele sehlohlolong sa topollo ka ‘mopo o mocha. Poloko ea Sabatha e tebello ea leholimo lefatšeng lena le sa phethehang.

Taba ena haesale e hlakile moetlong oa se-Juda. “Life of Adam and Eve,” The Old Testament Pseudepigrapha, ka James H. Charlesworth, leq. 18, mosebetsi o qapiloeng pakeng tsa 100 B.C. le A.D. 200 e re: “Letsatsi la bosupa ke letšoao la tsoho, phomolo ea mongoaha o tlang.” Mohloli o mong oa se-Juda o re: Mongoaha o tlang ke “letsatsi leo e tlang ho ba phomolo ea Sabatha ea ka ho sa feleng ka botlalo”—Jacob Neusner, The Mishnah, Phetolelo e Ncha (New Haven: Yale University Press, 1988), leq. 873. Othiot of Rabbi Akiba, mohloli oa morao, o re: “‘Iseraele ea re kapele ho Ea Halalelang, Ho Bokoe Eena, “Morena oa lefatše, ha re ka boloka litaelo, re tla ba le moputso o fe na?” A re ho bona: “Lefatše-le-tlang.” Ba re ho Eena: “Re bontše se tšoanang le lona.” A ba bontša Sabatha.’ ”—Theodore Friedman, “The Sabbath Anticipation of Redemption,” Judaism: A Quarterly Journal, pok. 16, maq. 443, 444.

Sabatha ke ea mokete, ea thabo le liteboho. Ha re boloka Sabatha, re bontša hore re lumela litšepiso tsa Molimo, hore re amohela neo ea hae ea mohau. Sabatha ke tumelo e phelang e sehlahlo. Ho fihlela moo liketso li ka fihlang teng, poloko ea Sabatha ka mohlomong ke eona eo e leng pontšo ea kholiseho ea rona hore re bolokiloe ka mohau ka ho lumela ho Eena.

`U ka ithuta ho boloka Sabatha joang ka tsela e ka bontšang hore u feela u utloisisa seo ho pholosoa ka tumelo, kantle ho mesebetsi ea molao, ho leng sona? Ho phomola ka Sabatha ke pontšo ea ho pholosoa ka mohau joang?`