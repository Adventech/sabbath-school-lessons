---
title:  Ho Ithuta Haholoanyane
date:   14/12/2018
---

Bala lingoloa tsena “Thapelo,” maq. 1044–1046, le “Khumamelo,” maq. 1290, 1291, ho The Ellen G. White Encyclopedia. “ ‘Bohlokoa ba Sabatha e le sehopotso sa tlholeho ke hore e boloka lebaka la ‘nete la bohlokoa ba hore na hobaneng Molimo a lokeloa ke khumamelo.’—hobane ke ’Mopi, rona re libopuoa tsa Hae. ‘Ka hona Sabatha e motheong oa khumamelo e halalelang, hobane e ruta ’nete ena e kholo ka tsela e hlollang, ’me ha ho eng kapa eng e etsang sena. Motheo oa ’nete oa khumamelo e halalelang, eseng feela oa e etsoang ka letsatsi la bosupa, empa khumamelo eohle, e fumanoa phapanong ea ’Mopi le libopuoa tsa Hae. Ha ho mohla ’nete ena e kholo e ka felang, ’me ha e ea tlemeha ho lebaloa le ka mohla.’—J. N. Andrews, History of the Sabbath, khaolo ea 27. E ne e tla boloka ’nete ena likelellong tsa batho bohle, hore Molimo o hlomamisitse Sabatha Edene; ‘’me ha feela ’nete ea hore ke ’Mopi oa rona e ntse e le lebaka la hore na hobaneng re tlameha ho mo khumamela, Sabatha e tla lula e le letšoao le sehopotso. Haeba Sabatha e ne e ile ea bolokoa lefatšeng lohle, likelello le marato a batho a ka be a ile a tataisetsoa ho ’Mopi e le Eena khubu ea tlhonepho le khumamelo, ’me ha ho kamoo ho ka beng ho ile hoa e-ba le khumamelo ea litšoantšo, ho se lumele ho Molimo. Ho boloka Sabatha ke letšoao la ho tšepahalla Molimo oa ’nete, ‘Eena ea entseng maholimo, lefatše, le leoatle, le liliba tsa metsi.’ E latela hore molaetsa o laelang batho ho khumamela Molimo le ho boloka liatelo tsa Hae o tla ba biletsa ho boloka molao oa bone.”—Ellen G. White, The Great Controversy, maq. 437, 438.

**Lipotso tsa Puisano:**

`1. Kaha taba ea khumamelo ea ka Bibeleng, tlholeho, le pholoho li nyallana haholo, o nahana ho ke joang keteka Sabatha e ka bang sehlare sa Molimo khumamelong ea bohata? Ke karolo efe e bapaloang ke Sabatha boporofeteng boo ba mehleng ea bofelo ba Tšenolo 14:6, 7? Ke hobaneng ha ho buuoa ka Sabatha molaetseng oa lenyeloi la pele?`

`2. Ha ngata re bua ka khumelo e le taba feela—ntho tseo re tlamehang ho li etsa kapa ho se li etse nakong ea khumamelo. Na seo se lekane? Hantle-ntle, khumamelo e malebana le eng? Kereke ea heno e fumana khumamelo ea ’nete joang?`

`3. Libakeng tse ling, khumamelo ea Bakreste ea kopanelo e ea e ntse e fela le ho nyahlatsoa, le har’a Masala. Ke sefe seo kereke ea heno e ka se etsang ho loantša boemo boo?`

**Kakaretso:** Khumamelo ke kananelo ea teboho e etsoang ke molumeli oa Mokreste eo a e etsetsang Molimo bakeng sa mpho ea Hae ea pholoho. E boetse ke karolo ea bohlokoa ea maiphihlelo a bonngoe le setsoalle sa sehlopha sa Bakreste. Kantle ho thapelo le boithuto ba Bibele taba-tabelong ea ho tseba ’nete ea Molimo bakeng sa rona, sehlopha sa rona se tla hloleha ho bona bonngoe ho Kreste.