---
title:  Bonngoe Khumamelong
date:   08/12/2018
---

### Bakeng sa Boithuto ba Beke Ena Bala
Tšen. 4:8, 11; Matt. 4:8, 9; Dan. 3:8–18; Tšen. 14:9;Tšen. 14:6, 7; Liketso 4:23–31.

><p>Teman’a Khopolo</p>
>“Hape, ka bona lenyeloi le leng le fofang mahareng a leholimo, le tšoere Evangeli ea ka mehla le mehla ho e bolella ba ahileng lefatšeng, le lichaba tsohle, le mefuta eohle, le lipuo tsohle, le merabe eohle; le re ka lentsoe le phahamileng: Tšabang Molimo, isang khanya ho oona, hobane nako ea ho ahlola ha oona e tlile; ’me le khumamele ea entseng leholimo, le lefatše, le leoatle, le liliba tsa metsi’ ”(Tšenolo 14:6, 7).

Hang kamor’a Pentekonta, Bakreste ba pele ba ile ba qeta boholo ba nako ea bona thapelong. “Ba ne ba tiisetsa thutong ea baapostola, le kopanong ea boena, le ho ngoatheng bohobe, le merapelong” (Liketso 2:42). Thabo e neng e tlisoa ke ho tseba hore Jesu ke Mesia, phethahatso ea boporofeta ba Testamente ea Khale, e ne e tlatsa lipelo tsa bona ka poko le teboho ho Molimo. Monyetla o mo ka kang oa ho tseba ’nete ena e makatsang. Bakreste bana ba pele ba ile ba utloa ba e-na le bohloki ba ho qeta nako ba le kopanong ea boena, boithutong, le thapelong, e le ho leboha Molimo ka tšenolelo ea Hae ka bophelo, lefu, le tsoho ea Jesu, le ka seo a se entseng maphelong a bona. Kereke ea Kreste e hlalosa ’moka oa khumamelong, o theiloeng ke Molimo ho ba “ntlo ea Moea, le boprista bo halalelang, ho hlahisa mahlabeli a Moea, a natefelang Molimo ka Jesu Kreste” (1 Pet. 2:5). Teboho ho Molimo e bontšoang ka phutheho ea khumamelo e fetola lipelo le likelello tsa batho hore li tšoane le semelo sa Molimo ’me ho ba lokisetsa tšebetso. Thuto ea beke ena e talimile se boleloang ke khumamelo le kamoo e bolokang bonngoe har’a balumeli ka Jesu.

_*Ithute thuto ea beke ena ho lokisetsa Sabatha sa la 15 Tšitoe._