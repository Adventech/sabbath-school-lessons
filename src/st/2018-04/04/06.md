---
title:  Likamano tsa Batho ho Kreste
date:   25/10/2018
---

Bokreste ke borapeli ba likamano: kamano le Molimo le e mong osele. Ha ho utloahale ho bolela hore motho o na le kamano e tebileng le Molimo kamano e joalo e sa ame likamano tseo motho a nang le tsona le batho ba bang. Bokreste ha bo ka ke ba pheloa boemong boo ho se nang letho. Litšiea tsa bonngoe tseo Pauluse a buang ka tsona Epistoleng ea hae ho ba-Efese li ama hape le kamoo re amanang le ba bang.

`Bala Ba-Efese 5:15–21. Pauuse o re’ng ho rona temaneng ea 21? Kamano ke e fe pakeng tsa boinehelo le bonngoe?`

Khothaletso ea Pauluse ea ho ikokobetsa e mong ho e mong e hokahane le poleloana ea hore “le mpe le tlale Moea” ho Ba-Ef. 5:18. E ’ngoe ea lipontšo tsa ho tlala ka Moea ke ho ikokobetsa e mong ho e mong. Sena se bua ka mokhoa o nepahetseng oa boikokobetso le boinahano boo re lokelang ho ba le bona ha re ea re lebile batho. Efela, hona ha se bokhabane bo teng ka thlaho limelong tse ngata empa ke tholoana ea Moea o phelang ka hare ho lipelo tsa rona. Ke neo ea Moea ona, oo e leng tlamo ea bonngoe ho Kreste. Ha re talima ka lehlakore lena la litaba, boikokobetso ke bokhabane bo kahare bo bontšang tlhompho ea rona ho Kreste le sehlabelo sa Hae bakeng sa rona.

`Bala Ba-efese 5:22–6:9. Bokhabane boo ba ho ikokobelletsana bo ama likamano tsa molumeli oa Kreste joang lapeng le mosebetsing?`

Ho fihlela boemong bo bong bo itseng, bonngoe kerekeng bo itšetlehile ho bonngoe lapeng. Pauluse o tiisa hore bonngoe, lerato, le hlompho e lokelang ho ba teng pakeng tsa monna le mosali; li lokela ho ba mohlala oa lerato la Kreste ho kereke, lerato le ipehang sehlabelo. Ka mokhoa o joalo hlompho e kang ea Kreste ha e le kerekeng e hlokoa ho banna le basali le litho tsa kereke. Bokhabane bona bo tšoanang le ba Kreste bo lokela ho bonahatsoa le likamanong tse lipakeng tsa bana le batsoali le lipakeng tsa bahiri le bahiruoa (bahlanka le marena). Mofuta oa kutloano le khotso tse lokelang ho rena malapeng oa rona li lokela ho rena le bophelong ba rona ba kereke.

`U ka fumana litšiea li fe litemaneng tsa kajeno tse ka u thusang ho utloisisa kamoo u lokelang ho etsa kateng (u ipapisitse le boemo ba hau) ha u ea u lebane le setho sa lelapa la hau kapa mosebetsi-’moho?`