---
title:  Senotlolo sa Bonngoe
date:   20/10/2018
---

### Bakeng sa Boithuto ba Beke Ena Bala
Ba-Ef. 1:3–14; Ba-Baga. 4:7;Ba-Ef. 2:11–22; 4:1–6, 11; Matt. 20:25–28;Ba-Ef. 5:15–6:9.

><p>Teman’a Khopolo</p>
>"Oa re tsebisa sephiri sa thato ea oona ka boithatelo ba oona kamoo o nong o itherele kateng; hore, etlere nako tse beiloeng ke oona ha li se li phethehile, o tle o bokellele tsohle ho Kreste, leha e le tse leholimong, leha e le tse lefatšeng”(Ba-Efese 1:9, 10).

Efese e ne e le sebaka sa khoebisano le tšusumetso Asia Minor. Kereke moo Efese, e ne e theiloe ka ba-Juda, Balichaba, le batho ho tsoa libakeng tsohle. Merabe e fapaneng ha kaalo e lokela e be e ne le kotsing ea likhang joaloka lefatše leo ba neng ba phela ho lona; ke hore, ha e ne e se ka Kreste le bonngoe boo ba neng ba na le bona ho Eena joaloka litho tsa ’mele oa Kreste. Ka mokhoa o joalo, khathatseho ea Pauluse ka bonngoe har’a balateli ba Kreste ke oona mooko-taba Lengolong la hae ho ba-Efese. Bonngoe ho latela Pauluse bo na le mafapha a mabeli: bonngoe ka kerekeng, moo teng ba-Juda le Balichaba ba kopanngoang hammoho ho ba ’mele o le mong—Kreste; e bonngoe maholimong le lefatšeng, moo teng lintho tsohle tse leholimong le lefatšeng li fumanang bonngoe ba tsona ba mapomelo ho Kreste. Mohloli oa bonngoe bona ke Kreste. Puo ea Pauluse “ho Kreste” kapa “le Kreste” e sebelisoa hangata lengolong lena e le ho bontša seo Molimo a re etselitseng sona le seo a se etselitseng maholimo le lefatše ka bophelo, lefu le tsoho ea Jesu Kreste. Morero oa mapomelo oa Molimo ka leano la pholoho ke ho boelanya lintho tsohle ka Kreste. Bonngoe bona bo tla bonahatsoa ka botlalo qetellong ea nako.

_*Ithute thuto ea beke ena ho lokisetsa Sabatha sa la 27 Mphalane._