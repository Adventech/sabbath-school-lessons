---
title:  Tšepiso ea Ho Khutlisetsoa
date:   24/12/2018
---

`BalaEsaia 11:1–10. Ke tšepiso efe e fuoang Israele, ’me e reng ka lehae la ka ho sa feleng la balopolloa?`

Bibele e qala ka pale ea tlholeho ea lefatše (Genese 1, 2). Ke tlhaloso ea sebaka se setle se neng se tšepetsoe batsoali ba rona ba pele, Adama le Eva. Lefatše le letle-letle la khotso bakeng sa batho ba lopollotsoeng (Tšenolo 21, 22), empa khetlong lena ho nepahala ho feta ho re popo-bocha, ho khutlisetsa lefatše bo-loneng ho tsoa hleke-hlekeng ea sebe. Libakeng tse ngata, Bibele e phatlalatsa hore lehae lena la balopolloa la ka ho sa feleng e tlaba sebaka sa ’nete, eseng toro kapa monahano feela. Balopolloa ba tla bona, ba utloe, ba latsoe, ba ame, ba be le maiphihlelo a macha, bophelo bo bocha. Boporofeta ba Esaia 11 ke serapa se setle se porofetang ho tla ha Mesia, ea tlang ho etsa qalo e ncha. O tla felisa ho loana hohle, a tlise khotso e sa feleng. Puso ea Molimo lefatšeng lena le lecha e tla thakhola kutloano ea ka lefatše lohle.

`Bala Tšenolo 21:1–5. Ke sefe se tla nyamela ka ho sa feleng e le litholoana tsa kutloano e ncha ee?`

Ellen White o ngotse ka se emetseng balopolloa: “Ha mengoaha ea ka ho sa feleng e haroloha, e tla tlisa tšenolo tse babatsehang, tse bileng li nonneng ka Molimo le Kreste. Joalokaha tsebo e le ntho e tsoellang pele feela, ka ho tšoana, lerato, hlompho, le thabo li tla eketseha. Ha batho ba ithuta haholo ka Molimo, le lerato la semelo sa Hae le tla eketseha. Ha Jesu A senola menono ea topollo le likatleho tse hlollang ntoeng e kholo le Satane, lipelo tsa balopolloa li nyakalla ho feta ke ho mo khumamela, ’me ba tiisa ho letsa liharepa tsa bona tsa gauta haholo: ’me likete-kete tse likete tse likete-kete tsa mantsoe li kopana ’moho ho bina pina e matla ea thoriso.”—Ellen G. White, The Story of Redemption, maq. 432, 433.

`Ke ka tsela life tseo re ka utloisisang, le hona joale, semelo sa Molimo? Ke joang ho phelisana ha monate le ka kopano le ba bang ho senolang, le hona joale, se seng ka semelo le sebopeho ea Molimo?`