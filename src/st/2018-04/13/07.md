---
title:  Ho Ithuta Haloanyane
date:   28/12/2018
---

Ellen G. White, “ ‘Behold, I Come Quickly,’ ” maq. 355–359, ho Counsels for the Church. Bala lingoloa tsena “Resurrection,” maq. 1082–1084, le “Heaven and New Earth,” maq. 863, 864, ho The Ellen G. White Encyclopedia. “Tsoho le nyolohelo tsa Morena oa rona ke bopaki bo tiileng ba tlholo ea bahalaleli ba Molimo holim’a lefu le lebitla, le tiisetso ea hore leholimo le bulehile bakeng sa ba hlatsoang liaparo tsa bona tsa semelo ba li soufatsa maling a Konyana. Jesu o nyolohetse ho Ntate e le Moemeli oa batho bohle, ’me Molimo O tla tlisa ba bonahatsang setšoantšo sa Hae ho bona le ho arolelana khayana ea Hae le Eena. “Ho na le malapa bakeng sa bafalli ba lefatšeng. Ho na le liaparo tse telele bakeng sa ba lokileng, tse nang le meqhaka ea khanya le lipalema tsa tlholo. Tsohle tse re emisitseng lihlooho ka ho fana ha Molimo lefatšeng lena li tla hlakisoa. Lintho tseo ho leng thata ho li utloisisa ha joale, li tla hlaka. Sephiri sa mohau se tla menoloha kapel’a rona. Moo likelellonyana tsa rona tse fokolang li fumaneng pherakano le litšepiso tse robehileng feela, re tla bona nyallano e ntle-tle, e phethehileng ho feta sohle. Re tla tseba hore lerato la ka ho feleng le laetse liteko tse neng li bonahala li le boimahali. Ha re hlokomela tlhokomelo ea Hae e bonolo ea ea etsang hore tsohle li sebetse hammoho molemong oa rona, re tla qhoma- qhoma ke thabo e ke keng ea hlaloseha.”—Ellen G. White, Counsels for the Church, leq. 358.

**Lipotso tsa Puisano:**

`1. Leha ba bang ba Bakreste (empa eseng kaofela) ba lumela ho tleng ha Jesu ho bonoang ka mahlo, ke sefe se ikhethang ka tšepo ea Baleti ho tleng la bobeli ha Kreste?`

`2. Litlhapi tse peli li ne li sesa ha e ’ngoe e re ho e ’ngoe, “Metsi a joang?” Tlhapi e ’ngoe ea arabela: “Eng ke Eng?” Taba mona ke hore re ka tloaela lintho hona hoo re sa lemoheng hore li matletse-tletse. Mohlala, ke joang, rona ba tsoaletsoeng sebeng, re tletseng sebe, ba phelang lefatšeng la sebe, re ka fela ra fumana kutloisiso e ntle ea kamoo bophelo bo bocha bo tlang ho ba monate kateng maholimong le lefatšeng le lecha? Ke hobaneng, leha ho le joalo, ho sa natsoe likhaello, re lokelang ho phehella ho lula re nahana hore na ho tla ba joang?`

`3. Ha ho potang hore, ho sa natsoe hore na maphelo a rona a tla ba joang lefatšeng le lecha, re tla phela ka bonngoe le bohle. Re ka etsa’ng, hona joale, ho ithusa ho lokisetsa mohla seo se etsahalang?`

**Kakaretso:** Bibele e bua ka sebete ka nako eo lefatše lena le tla boptjoa bocha ’me litšenyo tsa sebe li hlakoloa ka ho sa feleng. Bonyane, qetellong batho ba tla khutlisetsoa sepheong sa bona sa pele, ’me batho bohle ba tla phelisana hammoho. Bonngoe ba rona ba semoea ho Kreste, leha bo sa bonoe ka botlalo hajoale, mono e tla ba ntho e phelang ea ’nete ea bosafeleng.