---
title:  Puseletso ea Ho qetela ea Bonngoe
date:   22/12/2018
---

### Bakeng sa Boithuto ba beke ena Bala
Johanne 14:1–3,Esa. 11:1–10, Tsen. 21:1–5,1 Ba-Thes. 4:13–18,Tsen.. 22:1–5,Esa. 35:4– 10.

><p>Teman’a Khopolo</p>
>“Empa re relebetse, ka pallo ea oona, maholimo a macha le lefatše le lecha moo ho loka ho ikahetseng teng. (2 Petrose 3:13).

E’ngoe ea litšepiso tse kholohali tsa Bibele ke tšepiso ea Jesu ea ho khutla hape. Ntle le eona ha re na letho, hobane tšepo ea rona e itšetlehile tšepisong eo le seo e se bolelang ho rona. Ha Jesu a khutla ka maru a leholimo, sohle seo eleng sa lefatše le se entsoeng ke motho, sa nakoana, seo ka nako tse ling se senang thuso, se tla lahleloa matjoing. Kamor’a lemo tse sekete leholimong, lefatše lena le lintoa tsa tsa lona, likomello, mafu, le likoluoa, le tla nchafatsoa e be lehae la balopolloa, qetellong, ba boelane le Morena oa bona le bana ba bo bona. Tšepo ea ho tla ha bobeli ha Kreste ke ’moko-taba o moholo Testamenteng e Ncha, ’me esale Bakreste ba laba-labela phethahatso ea tšepo eo. Le rona re le Baleti ba Bolokang Letsatsi la Bosupa re tsetselela ho khutla ha Hae. Ruri, lebitso la rona ka bo-lona le phatlalatsa tšepo eo. Thutong ena ea ho qetela, re shebana le tšepiso ena le seo e se bolelang malena le bonngoe ba Bakreste. Hangata bonngoe ba rona ho Kreste bo qholotsoa ke likhaello le mefokolo ea rona. Empa ha re na hlola re tlameha ho batlana le litharollo tsa hoba lihlopha-hlopha hobane li tla be li le sieo. Ho khutleng ha bobeli, re tla ba bang le Morena, qetellong re kopane hape ’me re etse lelapa le le leng le buselitsoeng.

_*Ithute thuto ea beke ena ho lokisetsa Sabatha sa la 29 Tšitsoe._