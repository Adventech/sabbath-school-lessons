---
title:  Linku le Molisa
date:   08/11/2018
---

`Bala Johanne 10:1–11. Ke lintlha life tsa papiso ee ea kereke e le mohlape tse buang ka bonngoe? Sheba le Lipesaleme 23.`

Lefatšeng la sejoale-joale la litoropo tse kholo, ho se ho le thata ho bona leruo la liphoofolo tsa mofuta ofe kapa ofe. Batho ba bangata hona joale ba tseba hanyane haholo ka kamano e lipakeng tsa linku le molEsa. Leha ho le joalo, ha Jesu a ne a pheta setšoantšo sena, batho ba ile ba mo utloisisa hantle. Ha a n’a re, “Ke ’na molisa ea molemo,” ba ile ba phakisa ba elelloa le ho ananela hore o bua ka pesaleme ea 23:1, “Jehova ke molisa oa ka.” Setšoantšo se ne se sa hlaka feela, se ne se bile se e-na le boleng bo boima maikutlong bo ileng ba etsa hore se hlake. Bochabeng ba Bochabela bo Haufi mehleng ea khale le kajeno, Bochabela bo Hare, balisa ba tsejoa ka boitelo ba bona ba ho hlokomela linku ho sa natse liqholotso. Papiso ea molisa e fetohile e ’ngoe ea litšoantšo tse ratoang ka ho fetisisa tse sebelisitsoeng Lengolong ho hlalosa semelo sa Molimo le kamano ea Hae le batho ba Hae.

Setšoantšo sa batho ba Molimo e le linku ke se thahasellisang. Maikutlo a mang ao re nang le oona ka linku ke ho hloka kotsi le ho hloka boitšireletso ha tsona. Ka mokhoa o joalo, li itšetlehile ho molisa ea molemo bakeng sa tšireletso le tataiso. Kannete li bonoa li le booatla. Ka nako e ’ngoe linku lia lahleha, e se ka morero, ’me molisa o tla li batla a li busetse mohlapeng. Likonyana li atisa ho hloka ho nkuoa ’me li hloka tlhokomelo e ngata ka ho fetEsa. Ho hlokeha mamelo le kutloisiso ho hlokomela linku. Ka litsela tse ngata, sena ke setšoantšo se nepahetseng sa ho tšoantša kereke. Setho sa kereke ha sea lokela ho tšoha letho empa se na le se sengata seo se tlang ho se una ka kamano ea sona le MolEsa.

Setšoantšong sena Jesu o boetse a tiisa bohlokoa ba hore linku li mamele lentsoe la molEsa. Ha maemo a hloka, hoa etsahala hore u sireletse mehlape e seng mekae ea linku ka ho e beha ka lesakeng le le leng. Li ka aroloa joang hamorao? Se hlokehang feela ke hore molisa a eme monyako oa lesaka e be oa li bitsa. Linku tsa hae li tla tseba lentsoe la hae e be li tla ho eena. “ ‘Ere hobane a ntše linku tsa hae, a li etelle pele, ’me linku li mo latele, kahobane li tseba lentsoe la hae’ ” (Johanne 10:4). Ho bohlokoa ho kereke ho mamela lentsoe la MolEsa. Hantle-ntle, bonngoe le polokeho ea sechaba sa Molimo e itšetlehile katamelong ea bona ho Eena ’me e amana ka kotloloho le kutlo le boinehelo ba bona ho lentsoe la Hae.

`Ka kakaretso batho ha ba rate ho tšoantšoa le linku. Leha ho le joalo, hobaneng see e le papiso e nepahetseng bakeng sa rona? Setšoantšo see se lokela ho re bolella eng ka bohloki ba rona ba Molisa le bohloki ba ho utloa lentsoe la Hae?`