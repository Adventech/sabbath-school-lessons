---
title:  Ho Ithuta Haholoanyane
date:   09/11/2018
---

Ellen G. White, “The Divine Shepherd,” maq. 476–484, ho The Desire of Ages; “The Church on Earth,” maq. 240–243, ho Counsels for the Church. “Moelelong oa Tempele e Jerusalema le meaho ea se-Gerike le se-Roma e tletseng hohle, lingoli tsa Testamente e Ncha li sebelisa papiso ea tempele ho thusa balumeli ho bona khalalelo ea kereke, tšebetso ea Molimo ho theheng le ho holisa kereke, sebopeho sa bohlokoa sa mosebetsi oa Kreste le oa Moea, le tlamo ea balumeli kahare ho kereke. Ho tsoa lehlakoreng la liahi ho ka bonahala e ka ke setšoantšo se emeng nqa e le ’ngoe. Leha ho le joalo, papiso ena e sebelisoa hammoho le karaburetso ea bophelo ’me tšebetso ea ho aha e atisa ho thatiselletsoa. Ho e-na le setšoantšo se sa tsitsinyeheng, ‘re hohelloa ho bona pale ea tšebetso ea khaho ho e-na le moaho o seng o felile.’ Kereke e neoa monyetla o hlollang oa ho ananela ‘tempele ea Molimo o phelang’ bophelong le paleng ea eona (2 Bakr. 6:16).”—Johanne McVay, “Biblical Metaphors for the Church: Building Blocks for Ecclesiology,” in Ángel Manuel Rodríguez, ed., Message, Mission, and Unity of the Church (Hagerstown, Md.: Review and Herald®, 2013), leq. 52.

**Lipotso tsa Puisano:**

`1. Nahana ka litšoantšo tsa Bibele ka kereke. Ke sefe seo u se ratang ka ho fetisisa? Ke hobaneng ha u khahloa ke seo? Lipapiso tse ling tsa kereke li ka fumahena litemaneng tsena: 1 Tim. 3:15, 2 Tim. 2:3–5, 1 Pet. 2:9. Lipapiso tsee li ruta eng hape ka kereke?`

`2. “Molimo o batla batho ba Hae ba kopane ka tlamo e tiileng ka ho fetisisa ea kopano ea Bokreste; ho tšepa baena ho bohlokoa bakeng a katleho ea kereke; khato e tšoanang e bohlokoa tlokotsing ea borapeli. Khato e le ’ngoe ea booatla, ketso e le ’ngoe e bohlasoa, e ka lihela kereke tebe-tebeng ea mathata le mahloko ao e ka ’nang ea sitoa ho tsoa ho oona ka lilemo.”—Ellen G. White, Testimonies for the Church, vol. 3, leq. 446. Tlhokomeliso ee e re ruta eng mabapi le kamoo re lokelang ho leka ho ba hlokolosi ho lebela bonngoe ba kereke? E mong le e mong oa rona o na le boikarabello bofe tšebetsong ee e halalelang?`

`3. Thuto ea Sontaha e ile ea thathiselletsa hore leha re le “sechaba sa Molimo,” re lokela ho itšetleha holima mohau oa Molimo bakeng sa pholoho, e seng holim’a makhabane a rona le ka mohla o le mong. Hantle, na ebile u ka se re ke hona ho itšetleha ha rona holim’a mohau oa Molimo ho re etsang “sechaba sa Molimo” e le kannete? Hobaneng taba ee e le ea ’nete kapa e se eona?`

**Kakaretso:** Testamente e Ncha e sebelisa papiso tse fapaneng ho hlalosa ka bobeli sebopeho le thomo ea kereke. Hoa bohlokoa ka ho fetisa, papiso tsena li re ruta hore Molimo o shebile batho ba Hae ka hloko e kholo ’me oa ba sireletsa. Litšoantšo tsena li boetse li ruta hore batho ba Molimo ba hokahane ka tsela e matla e mong ho e mong le hore rea hlokana bakeng sa ho etsa mosebetsi oo re bilelitsoeng ho o etsa.
