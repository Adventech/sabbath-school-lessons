---
title:  Ho Ithuta Haholoanyane
date:   19/10/2018
---

Ellen G. White, “God’s Law Immutable,” maq. 443–446, ho The Great Controversy. Bala lingoloa tsena “Denominations, Relations to Other,” maq. 763, 764, le “Roman Catholic Church,” leq. 1110, ho The Ellen G. White Encyclopedia. “Leha Kereke ea Baleti ba Letsatsi la Bosupa e le kereke e teng lefatšeng ka bophara e nang le likereke tse ngata tsa lehae, Baleti ha ba ipitse kereke ea Kreste ea ka lefatše lohle. Kereke ea ka lefatše lohle e pharalletse ho feta meeli ea liphutheho. E ka bonahala kapa ea se bonahale ha feela e na le ba lumelang ho Jesu ba bile ba mo latela. Taba ena ea thuto-molimo e phahama ho feta ha re ka talima bokoenehi bo teng har’a Bakreste, boo ho buuang ka bona phatlanchocho bukeng ea Tšenolo. Kereke e hloekileng ea Tšenolo 12 e bapisoa le ‘seotsoa’ sa Tšenolo 17, Babilona e moholo, eo hape e bapisoang le monyaluoa oa Konyana, motse o halalelang kapa Jerusalema e Mocha oa Tšenolo 21 le 22. Mongoaha-kholong oa pele, kereke e ka lefatše lohle e ne e ka ’na ea bonahala, ho thata haholo hape hoa ferekanya hore e ka bonahala Mengoaheng e Mahareng. “Kahona, Baleti ha ba fellise taba ea kereke ea ‘nete ea Molimo ho phutheho ea bona feela, kapa hona ho e fetisetsa liphethong tse ling tsa Bakreste. Kereke ea ‘nete ea Molimo e theuoe ka batho ka bo mong ba lumelang ho Eena. Molimo oa ba tseba. Baleti ka ‘ng’a e ‘ngoe, ba ipitsa hore ke masala a khethehileng a Molimo a mehla ea bofelo a Tšenolo 12:17 le khaolo ea 12–14. Masala ana a na le semelo sa lehae le se akaretsang lefatše lohle (Tšen. 2:24 le 12:17).”— Ekkehardt Mueller, “The Universality of the Church in the New Testament,” in Ángel Manuel Rodríguez, ed., and Message, Mission, and Unity of the Church (Silver Spring, Md.: Biblical Research Institute, General Conference of Seventh-day Adventists, 2013), leq. 37.

**Lipotso tsa Puisano:**

`1. Hobaneng ha phethahatso ea thapelo ea Jesu ho Johanne 17 e le bohlokoa haholo bakeng sa kereke ea rona? Takatso ea Jesu ea bonngoe bakeng sa kereke ea mongoaha-kholo oa pele e bontša’ng ka takatso ea Hae bakeng sa kereke ea rona kajeno?`

`2. Na kereke ea heno ea lehae e kile ea sebetsa le likereke tse ling litabeng tse ling tse itseng? Ho ile ha sebetseha hantle ha kae? Re ka sebetsa joang le bona, ha ho lokela, re sa rekise ka linnete tseo re li filoeng?`

`3. Polelo ee e supang e ho The Great Controversy? Re ka etsa joang hore taba ee e phele har’a rona? “Ha e ne e ba batho ba Molimo ba ka amohela leseli joaloka ha le ba chabela ho tsoa Lentsoeng la Hae, ba ne ba tla fihlela bonngoe bola boo Kreste a ileng a bo rapella, boo moapostola a bo hlalosang, ‘bonngoe ba moea ka tlamo ea khotso.’ ‘Kamehla ho na le,’ o rialo, ‘ ‘mele o mong, le Moea o mong, joaloka ha le bilelitsoe tebello e le ’ngoe kaho bitsoa ha lona. Morena o mong, tumelo e ’ngoe, le kolobetso e ‘ngoe.’ Baefese 4:3–5.”—Ellen G. White, The Great Controversy, leq. 379.`