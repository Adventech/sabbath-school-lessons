---
title:  Tumelo e le ’Ngoe e Aroloa ka Lerato
date:   18/10/2018
---

`Ho Johanne 17:3, Jesu o re bophelo bo sa feleng ke ho tseba Molimo. Bala Johanne 2:3–6. Ho bolela eng ho tseba Molimo? Re ka bontša tsebo ea rona ea Molimo joang maphelong a rona kamehla?` 
Ka kakaretso, leha batho sechabeng kajeno ba rata ho ipitsa baahi ba bolokang molao, bona batho bao, ba atisa ho khella tlase tlameho ea ho boloka melao ea Molimo. Ba bang ba bile ba re mohau oa Molimo o hlakola melao ea Molimo. Empa eo ha se thuto ea Bibele: “Ho boloka melao ha se boemo ba ho tseba Molimo empa ke letšoao la hore re tseba Molimo/ Jesu ’me rea mo rata. Kahona, tsebo ea Molimo ha se tsebo e fellang lipolelong feela empa e lebisa liketsong.”—Ekkehardt Mueller, The Letters of Johanne (Nampa, Idaho: Pacific Press, 2009), leq. 39. Jesu ka sebele sa Hae o ile a kolobetsoa: “ ‘Ekare ha le nthata, bolokang melao ea ka.’ ” “ ‘Ea nang le melao ea ka, ’me a e boloka, ke eena ea nthatang’ ” (Johanne 14:15, 21). “Moo re tsebang hobane re rata bana ba Molimo, ke ha re rata Molimo, ‘me re boloka litaelo tsa oona. Hobane ho rata Molimo ke ha re boloka litaelo tsa oona, ’me litaelo tsa oona ha li boima” (1 Johanne 5:2, 3). 

`Bala Johanne 13:34, 35. Jesu o ile a fa barutuoa ba Hae molao o fe o mocha, taba ee e amana joang le ea bonngoe har’a balateli ba Jesu?` 

Taelo ea ho rata oa heno ha e ncha ka bo-eona; e ka fumanoa litaelong tseo Molimo a li fileng Moshe (Levit. 19:18). Ho leng ho cha ke taelo ea Jesu ea hore barutuoa ba Hae ba ratane joal ka ha a ba ratile. Mohlala oa Jesu oa lerato le iketsang sehlabelo ke boitšoaro bo bocha bakeng sa sechaba sa Bakreste. Ke mohlala o motle ha ka kang oo re o fuoeng! Bophelo ba Jesu e ne e le mohlala o tšoarehang oa lerato le bonahalang liketsong. Mosebetsi oohle oa mohau ke tšebeletso e tsoelang pele ea lerato, ea boikhano, boitlhabo. Re ka nahana hore bophelo ba Kreste e ne e le pontšo e sa emiseng ea lerato le botlhabo molemong oaba bang. Tšiea e neng e susumetsa Kreste e lokela ho susumetsa batho ba Hae ka nako tsohle ha ba sebelisana ’moho. Lerato le joalo e ka ba bopaki bo matla ha ka kang ho lefatše. ’Me lerato leo le ka fana ka tšusumetso e matla ha ka kang bakeng sa bonngoe ho rona! 

`Re ka ithuta joang ho bontša lerato leo le iketsang sehlabelo bakeng sa ba bang joaloka ha Jesu a bontšitse?`