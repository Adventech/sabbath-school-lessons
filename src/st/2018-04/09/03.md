---
title:  Bosebeletsi ba Poelano
date:   26/11/2018
---

Lefatše la rona lona kannete le tsejoa ka ho hloka taolo, matšoenyeho, lintoa, le likhohlano. Lintho tsena kaofela li ama maphelo a rona boemong ba motho ka mong, ba motse, le ba naha. Ka nako tse ling ho ee ho bonahale e ka maphelo a rona kaofela ha oona a khohlanong. Empa likhaohano le ho hloka taolo ha ho na ho ba teng ka ho sa feleng. Molimo o letšolong la ho tlisa bonngoe ba maholimo le mafatšeng. Leha sebe se tlisitse pherekano, leano la Molimo la poelano le tlisa khotso le botlalo. Ho Ba-Efese 2:13-16, Pauluseo beha litšiea tse bontšang kamoo Kreste a ileng a etsa kateng ho tlisa khotso har’a balumeli: ka lefu la Hae sefapanong Jesu o entse ba-Juda le Balichaba sechaba se le seng ’me a rapalatsa marako a merabe le borapeli a neng a ba arotse. Haeba Kreste a tsebile ho etsa sena ka ba-Juda le Balichaba mongoaha-kholong oa pele, a ka rapalatsa marako a mefuta, merabe, le meetlo ha ka kang a arolang batho kahare ho likereke tsa rona kajeno? ’Me ho tloha sethathong sena, re ka fihlela lefatšeng.

`Ho 2 Ba-Korinthe 5:17-21, Pauluse o bolela hore ho Kreste re libopuoa tse ncha, tse boelantsoeng le Molimo. Ha ho le joalo, bosebeletsi ba rona lefatšeng lee ke bofe? Re ka etsa liphetoho life metseng ea rona re le kereke e kopaneng?`

Joalo ka libopuoa tse ncha tsa Molimo, balumeli ba amohela bosebeletsi ba bohlokoa— bosebeletsi bo ntlha li tharo ba poelano. (1) Kereke ea rona e bopiloe ka balumeli bao ka nako e ’ngoe ba neng ba na le bora le Molimo empa, ka mohau o pholosang oa sehlabelo sa Kreste, bao hajoale ba kopantsoeng le Molimo ke Moea o Halalelang. Re Masala, a bilelitsoeng ho phatlalatsa molaetsa oa mehla ea bofelo ho lefatše. Bosebeletsi ba rona ke ho mema ba ntseng ba na le bora le Molimo ho boelana le Molimo ’me ba ikopanye le rona thomong ea rona. (2) Kereke e boetse ke sechaba sa Molimo se boelaneng, e mong le e mong. Ho ba le kopano le Kreste ho bolela hore re na le kopano e mong le e mong. Hona ha se feela boemo bo phahameng bo laba-labeloang; e lokela ho ba taba e bonahalang. Poelano ea e mong ho e mong, khotso le kutloano har’a baena le likhaitselike bopaki bo sa thekeseleng ho lefatše hore Jesu Kreste ke Mopholosi le Molopolli oa rona. “ ‘Seo bohle ba tla tseba hobane le barutuoa ba ka ka sona, ke ha le ratana’ ” (Johanne 13:35). (3) ka bosebeletsi bona ba poelano, kereke e joetsa maholimo le mafatše hore leano la Molimo la topollo ke la ’nete ’me le na le matla. Ntoa e kholo e holim’a Molimo le semelo sa Hae. Leha kereke e hlaolela bonngoe le poelano, maholimo le mafatše a bona bohlale bo sa feleng ba Molimo tšebetsong(sheba Ba-Ef. 3:8-11).