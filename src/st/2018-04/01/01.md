---
title:  Tlholeho le ho Oa
date:   29/09/2018
---

### Bakeng sa Boithuto ba Beke Ena Bala
Gen. 1:26, 27;1 Johanne 4:7, 8, 16;Gen. 3:16–19;Gen. 11:1–9;Ba-Baga. 3:29;Deut. 7:6–11.

><p>Teman’a Khopolo</p>
>“A [Molimo] nto mo [Abrahama] isa kantle, a re: Lelala joale, u talime maholimo, u bale linaleli, ha ekaba u ka li bala. Eaba o re ho eena: Litloholo tsa hau li tla ba kalo. Eaba o lumela Jehova, ’me Jehova a ’malla ho lumela ha hae hore ke ho loka.”(Genese 15:5, 6).

Pale ea batho ba Molimo e qala ka popo ea batho le ho oa sebeng ha bona ho bohloko. Maleke afe kapa afe a ho utloisisa sebopeho sa bonngoe kahare ho kereke a lokela ho qala ka leano la mantlha la Molimo Tlholehong le bohloki ba pusetso kamor’a ho Oa. Likhaolo tsa pele tsa Bibele li senola hore Molimo o ne a rerile hore batho bohle ba lule e le lelapa le le leng. Ka bomalimabe, bonngoe bona bo ile ba khaoloa kamor’a tlokotsi ea sebe. Ke sebeng feela, moo ho hlahileng metso ea khaohano le karohano, litholoana tse nyontšang tsa ho hloka kutlo. Re ba le mofetolela oa karohano ena kopanong ea pele feela ea Adama le Eva ha Molimo a ba atamela kamor’a hore ba je ho tsoa sefateng seo ba se hanetsoeng (sheba Gen. 3:11). Kahona, har’a tsohle tseo morero oa pholoho o tlang ho li fihlela, pusetso ea bonngoe ba pele le eona ke e ’ngoe ea mekolokotoane ea bohlokoa. Abrahama, ntat’a sechaba sa Molimo, o ile a phetha karolo ea bohlokoa morerong oa Molimo oa pholoho. Mangolo a bontša Abrahama e le mohlala o moholo oa “ho lokafatsoa ka tumelo” (sheba Ba-Roma 4:1–5), mofuta oa tumelo o tlamahanyang batho ba Molimo hammoho le ho ba tlamahanya le Molimo ka sebele. Molimo o sebetsa ka batho ho busetsa bonngoe le ho etsa hore thato ea Hae e tsejoe ke batho ba lahlehileng. 

_*Ithute thuto ea beke ena ho lokisetsa Sabatha sa la 6 Mphalane._