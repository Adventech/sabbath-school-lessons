---
title:  Sesosa sa Khaohano
date:   06/10/2018
---

### Bakeng sa Boithuto ba Beke Ena Bala
Deut. 28:1–14, Jer. 3:14–18,Baahl. 17:6, 1 Marena 12:1–16,1 Ba-Kor. 1:10–17,Liketso 20:25–31.

><p>Teman’a Khopolo</p>
>“‘Qalo ea bohlale ke ho tšaba Jehova; ho tseba Ea halalelang ke hlalefo’ ”(Li-Proverbia 9:10).

Baporofeta ba Testamente ea Khale ba ne ba atisa ho biletsa sechaba sa Israele ho latela litaelo tsa Molimo ka makhetlo-khetlo. Ho hloka kutlo le bohlasoa li ne li tla lebisa bokoenehing le khaohanong. Molao oa Molimo o ne o reretsoe ho ba tsela ea ho boloka batho litlamoraong tsa sebe tsa tlhaho le ho ba halaletsa har’a lichaba tse ngata tsa Balichaba. Ho latela molao oa Molimo ho ne ho tla tlisa kutloano har’a sechaba ho tiise botsitso ba sechaba hore se tsebe ho ema khahlanong le likhoro tsa borapeli ba bohedene le ba bokhopo bo neng bo ba teetse hare ka nqa tsohle. Morero oa Molimo e ne e le hore sechaba sa Hae se halalele ’me e be lipaki ho lichaba tse ba potileng. Joalokaha Jehova a ile a ba bolella kamor’a ho lopolla ba-Heberu Egepeta: “ ‘Bonang, ke le rutile melao le litaelo, kamoo Jehova, Molimo oa ka, a ntaetseng kateng, hore le tle le etse ka tsona lefatšeng leo a le neang ho le rua. Li bolokeng, le etse ka tsona; hobane ke tsona tsee e tla ba bohlale ba lona, le lekello ea lona pel’a lichaba tse tla utloa melao ena kaofela; li tla re: Chaba seno se seholo, ruri ke sechaba se hlalefileng, se nang le kelello ’ ” (Deut. 4:5, 6, NKJV). Ha ho potso: haeba ba ne ba ka lula ba tšepahetse, batho ba Hae [Molimo] ba ne ba tla hlohonolofala haholo ’me ba ne ba tlo fetohela ba bang lehlohonolo. Ho hloka botšepehi, leha ho le joalo, ho ne ho tla tlisa letoto la mathata, khaohano e le bo le bong feela ba a mangata. 

_*Ithute thuto ea beke ena ho lokisetsa Sabatha sa la 13 Mphalane._