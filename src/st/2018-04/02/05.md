---
title:  Karohano Korinthe
date:   10/10/2018
---

Ka bomalimabe, taba ea khaohano har’a sechaba sa Molimo ha e ea ka ea fela le nakong ea Testamente e Ncha. Mohlala, likhaolo tse ’ne tsa pele tsa Lengolo la Pele la Pauluse ho Ba-Korinthe ke boipiletso bakeng sa bonngoe. Pauluse ha a le Efese a utloela hore ho na le likarohano tse hlahileng kerekeng ea Korinthe. Ka mokhoa o joalo, o qala lengolo la hae ka molaetsa o mo lelele o sebetsanang le taba ea bonngoe kahare ho kereke le tlhokeho ea ho qoba likarohano. Pauluse o tšoenyehile ke khatelo pele ena, ’me o leka ho fana ka keletso e susumelitsoeng ho leka ho phekola boemo bona bo malimabe. 

`Ho latea 1 Ba-Korinthe 1:10–17, ke eng e neng e bonahala e bile sesosa sa likhaohano, sa likarohano tsa bona le likhang?` 

Pauluse o ile a tšoenyeha ka baena le likhaitseli tsa hae tse Korinthe ha motho e mong ho tsoa sechabeng sa Chloe a mo bolella ka likarohano le likhang tse har’a bona. Mantsoe a hae a qalang a bontša botebo ba ho tšoenyeha ha hae: “Kea le rapela bana beso, ka lebitso la Morena oa rona Jesu Kreste, ke re: le ke le bolele bohle taba e le ’ngoe, likhaohano li se ke tsa e-ba teng har’a lona.” Tharollo ea hae e ne e le ho ba hopotsa hore, joaloka Bakreste ba lokela ho kopana hammoho “boikutlong bo le bong le khopolong e le ’ngoe” (1 Ba-Kor. 1:10). Eng kapa eng e neng e baka likhang le likarohano, Pauluse o n’a batla e emise. Pauluse o hopotsa Ba-Korinthe hore Bakreste ba bilelitsoe ho latela Kreste, e seng motho—ho sa natse hore na motho ea joalo o na le litalenta kapa o fuoe ha kae. Ha ho ne ho bonahala ba ikarotse ka meeli ea “mekha,” moapostola a bontša ntle ho tika-tiko hore likhaohano tse joalo ha se thato ea Kreste. A tiisa hore bonngoe ba Bokreste bo theuoe ho Kreste le sehlabelo sa Hae sefapanong (1 Ba-Kor. 1:13). 

Bonngoe ba Bokreste bo fumana mohloli oa bona ’neteng, joalokaha e fumanoa ho Jesu Kreste ea thakhisitsoeng, e seng ho e mong, ho sa natse hore na motataisi kapa moreri kapa moetapele o “loketsoe” ha kae. Maotong a sefapano bohle re maemong a lekanang. Re kolobelletsoa ho Jesu, e leng Eena feela ea ka re hlatsoang sebe. Leha ho le joalo, re lokela ho sebeletsa bonngoe bona bo ho Kreste ka litsela tse phelehang. Seo taba ena e lokelang ho re bolella sona re le Baleti ba Letsatsi la Bosupa ke hore, ha rea lokela ho nkela bonngoe ba rona ba tumelo le thomo tlase. Likhaohano le likhang li ka fokolisa bonngoe ba kereke ntle le hore lerato le borena ba Kreste bo re kopanye ho Eena. 

`Re ka qoba mefuta ea likotsi tseo Paulose a n’a sebetsana le tsona moo joang? Ke hobaneng ha re lokela ho lula re le seli hore botšepehi ba rona re fana ka bona ha kae ho motho e mong osele ho e-na le Kreste?`