---
title:  Ho Ithuta Haholoanyane
date:   12/10/2018
---

Ho Ithuta Haholoanyane:
Ellen G. White, “The Rending of the Kingdom,” maq. 87–98, ho Prophets and Kings;
“A Message of Warning and Entreaty,” maq. 298–308, ho The Liketso of the Apostles.
“Morena o lakatsa ha bahlanka ba Hae ba ka ithuta ho kopana hammoho boikitlaetsong
bo tsamaellanang. Ho ka ’na ha bonahala mahlong a bona e ka lineo tsa bona le lineo tsa
basebetsi ’moho; empa ha ba hopola hore ho na le likelello tse fapaneng tse lokelang ho
fihleloa, le hore ba bang ba ka hana ’nete e fanoang ke mosebetsi e mong, e be ba bulela
’nete ea Molimo lipelo tsa bona ha e fanoa ka tsela e fapaneng ke mosebetsi e mong osele,
tšepo ke hore ba tla leka ho sebetsa hammoho ka bonngoe. Ho sa natse hore na litalenta tsa
bona li fapane ha kae, li ka tlasa taolo ea Moea o le mong. Lentsoeng le ketsong e ’ngoe le
e ’ngoe, ho tla bonahatsoa mosa le lerato; ’me etlare ha mosebetsi ka mong a ema sebakeng
sa hae seo a se khethetsoeng ka botšepehi, thapelo ea Kreste bakeng sa bonngoe ba balateli
ba Hae e tla arabeloa, ’me lefatše le tla tseba hore bana ke barutuoa ba Hae.”—Ellen G.
White, Gospel Workers, leq. 483.

Lipotso tsa Puisano:

`1. Taba ea ho etsa se lokileng “mahlong a motho” ha se ntho e ncha. Maikuto a sejoale-joale a qholotsang maikutlo a fe kapa a fe a matla a khubung a akaretsang a kelello kapa a boitšoaro, a na le bokhoni ba ho betla tsela ea maitšoaro a sa laoleheng ao Bibele e hlokomelisang ka oona. Re le Bakreste, kapa re le kereke ka botlalo, re ka toba qholotso ea mofuta oo joang?`

`2. Nahana ka pale ea Morena Rehoboame le karohano ea Israele (1 Marena 12). Ke lithuto life tse teng moo bakeng sa rona kajeno?`

`3. Baetapele le litho tsa kereke ba ka etsa eng ho thibela mefere-fere le maquloana kerekeng ea lehae ha a hlaha? Ho bohlokoa ha kae ho thibela litaba tsee pele li hola ’me li baka khopiso? Re le litho tsa kereke re ka etsa joang ho qoba ho oela lerabeng le tšoanang le la ba bang Korinthe?`
`4. Ithute moelelo oa litemana tse buang ka likhohlano ho Liproverbia 6:16–19. U ithuta eng moo e ka thibelang likhohlano kerekeng ea haeno?`

**Kakaretso:** Ka Bibeleng re fumana maemo a bakileng likhaohano. Ha sechaba sa Molimo
se ne se phela ka botšepehi le kutlo, kotsi tsa likhaohano li ne li fokotseha haholo. Mehlala
ea nakong ea Baahloli le ho tloha nakong ea Rehoboame e ile ea bula likhoro tsa likarohano.
Le nakong ea Testamente e Ncha, khonahalo ea likhaohano e ne e ntse e le teng. Kutloisiso e
nepahetseng ea Lentsoe la Molimo le maleke a halalelitsoeng a ho le latela ke eona tšireletso
e tsoang pele khahlanong le likhaohano le mefere-fere har’a rona.