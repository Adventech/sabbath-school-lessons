---
title:  Ho Ithuta Haholoanyane
date:   16/11/2018
---

Ellen G. White, “A Seeker for Truth,” maq. 131–142; “Jew and Gentile,” maq. 188–200, ho The Liketso of the Apostles. “Lekhotla le neng le etsetsa taba ena qeto le ne le bopiloe ka baapostola le litichere tse neng li hlahelletse ka mahetla ho hlahiseng likereke tsa Bakreste ba ba-Juda le Balichaba, le baemeli ba khethuoeng ho hlaha libakeng tse fapaneng. Baholo ba Jerusalema le batlatsi ba tsoang Antioke ba ne ba le teng, ’me likereke tse neng li na le tšusumetso ka ho fetisisa li ne li emetsoe. Lekhotla le ne le tsoela pele ka tataiso ea likelello tse chabiselitsoeng leseli, le ka seriti sa kereke e theuoeng ka thato ea leholimo. Kamor’a lipuisano tsa bona bohle ba bona hoba Molimo ka sebele sa Hae ke Eena ea arabetseng potso e neng e le teng ka ho tšollela Moea o Halalelang holim’a Balichaba; ’me ba ile ba elelloa hore ke boikarabello ba bona ho latela tataiso ea Moea o Halalelang. “ ’Moka oohle oa Bakreste ha oa ka oa biletsoa ho etsa khetho holim’a taba ena. ‘Baapostola le baholo, banna ba nang le tšusumetso le hlalefo, ba ile ba lokolisa litaba ba li fa sebopeho ba etsa taelo, e ileng ea amoheloa ke bohle likerekeng tsa Bokreste. Ha se bohle ba neng ba thabisitsoe ke qeto ena; ho ne ho na le sehlopha sa baena ba neng ba na le maikutlo a phahameng ba itšepileng ba neng ba hanana le eona. Banna bana ba ne ba leka ho kena mosebetsing ka boikarabello ba bona. Ba ne ba phathahane ka ho korotla le ho supa liphoso, ba hlahisa maano a macha ‘me ba leka ho lia banna bao Molimo a ba tšoaetseng ho ruta molaetsa oa evangeli. Ho tloha sethathong haesale kereke e iphumana e tobana le litšitiso ‘me e tla lula e tobana le tsona ho ea fihla pheletsong ea nako.”—Ellen G. White, The Liketso of the Apostles, maq. 196, 197.

**Lipotso tsa Puisano:**

`1. Ke mehato e feng ea ho fihlela tharollo e ileng ea shejoa tlalehong eo re shebaneng le eona bekeng ee eo re ka e sebelisang phuthehong ea kereke ea heno haeba likhang li ka hlaha? Leha taba e ’ngoe eo kereke e ne sebetsana le eona mona e ne e le ea thuto-molimo, re ka ithuta eng litlalehong tsee e ka thusang kereke ha ho hlahella litaba tsa bochaba, tsekisano ea matla, kapa morabe, ’me li beha bonngoe tlokotsing?`

`2. Talima qotsulo ea Ellen G. White e kaholimo hape. Leha ho bile le litholoana tse ntle, ho ne ho ntse ho na le ba sa khotsofalang. Re ka fumana thuto efe tabeng ee e soabisang?`

**Kakaretso:** Kereke ea pele e ne na le mathata a likhohlano holim’a lintlha tse ’maloa tse neng li ka ’na tsa e timetsa. Re bone kamoo kereke, katlas’a tataiso ea Moea o Halalelang le boinehelo Lentsoeng la Molimo, e tsebileng ho rarolla likhohlano le ho qoba likarohano.