---
title:  Ho Ithuta Haholoanyane
date:   21/12/2018
---

Ellen G. White, “Individual Responsibility and Christian Unity,” maq. 485-505, ho Testimonies to Ministers and Gospel Workers; “Unity in Diversity,” maq. 483-485, le “Church Discipline,” maq. 498-503, ho Gospel Workers. Bala lingoloa tsena “Church,” maq. 707-710, le “Church Organization,” maq. 712-714, ho The Ellen G. White Encyclopedia. “Metheo ea boetapele bo botle e ama mafapha ohle a sechaba, ho kenyeletsa le kereke. Le ha ho le joalo, moetapele kerekeng o tlameha ho ba se fetang moetapele. O tlameha ho ba mohlanka. “Ho na le toatšano e hlakileng pakeng tsa ho ba moetapele le ho ba mohlanka. Motho a ka etella pele a ba a ba mohlanka joang? Na moetapele h’a nke setulo se hlomphehang? Na h’a laele le ho lebella ba bang ho mo mamela? Ke joang, joale, a nkang maemo a tlase a ho ba mohlanka, a ho amohela litaelo le ho li phethahatsa? “Hore re rarolle toantšano ena re lokela ho sheba ho Jesu. O bontšitse kemeli e holimo-limo ea boetapele ba bosebeletsi. Ka nako e tšoanang, e bile moetapele ea fetang bohle ba kileng ba e ba teng lefatšeng.”—G. Arthur Keough, Our Church Today: What It Is and Can Be (Washington, D.C., and Nashville: Review and Herald, 1980), leq. 106.

**Lipotso tsa Puisano:**

`1. Tsepamisa maikutlo haholo tabeng ea moetapele oa mohlanka. Ke mehlala efe, haeba e kaba teng, eo re ka e fumanang lefatšeng lee la sebe?`

`2. Bala hape Mattheu 20:25-28. Ke sefe seo see se re bolellang sona mabapi le kamoo Molimo a utloisisang moelelo oa lentsoe ea moholo (Matt. 20:26) ho fapana le kamoo lentsoe le utloisisoang kateng lefatšeng?`

`3. Haeba o mong oa mesebetsi ea baetapele ba kereke ke ho boloka bonngoe, re lokela ho etsa joang ha baetapele ba khibela, ha botho ba bona bo ba sitisa ho ba mehlala e metle?`

`4. Ke hobaneng ha ho le bohlokoa hore re sebelise khalemelo ea kereke ka moea oa lereko le lerato ho ba etsang liphoso? Hobaneng Mattheu 7:12 e tlameha ho lula e tla pele ka likelellong tsa rona nakong ea khalemelo?`

**Kakaretso:** Tlhophiso e ntle ea kereke e bohlokoa thomong ea kereke le bonngoeng ba balumeli. Kreste ke hlooho ea kereke, ’me baetapele ba kereke ba tlameha ho latela mohlala oa Hae ha ba etella pele batho ba Molimo. bonngoe bo bolokoa ka ka ho ruta lithuto tsa lentsoe la Molimo ka botšepehi le ho phela ka ho tšepahalla lentsoe leo.