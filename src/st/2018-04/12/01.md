---
title:  Tlhophiso ea Kereke le Bonngoe
date:   15/12/2018
---

### Bakeng sa Boithuto ba Beke Ena Bala
Ba-Ef.5:23-27;Matt. 20:25-28;Tite 1:9; Matt. 16:19; Ba-Gal. 6:1, 2; Matt. 28:18-20.

><p>Teman’a Khopolo</p>
>“ ‘Ho se ke ha e-ba joalo ho lona, empa mang le mang ea ratang ho ba moholo har’a lona, e ke e be mohlanka oa lona; ’me mang le mang ea ratang ho ba oa pele har’a lona, e be mofo oa lona’ ”(Mattheu 20:26, 27).

Re le Baleti ba Bolokang Letsatsi la Bosupa, re Bakreste ba Maporosetanta ba lumelang hore pholoho e tla ka tumelo feela ho seo Kreste a se etselitseng batho. Ha re hloke kereke kapa tlhahlamano tsa teng hore re fumane melemo ea seo Kreste a re etselitseng sona. Seo re se fumanang ho Kreste re se fumana ho tsoa ho Eena ka kotloloho, joaloka ha a nka sebaka sa rona sefapanong, hape joaloka moprsita ea kenang lipakeng sehalalelong sa leholimo. Leha ho le joalo, kereke e hlotsoe ke Molimo, ’me Molimo o e behile mona bakeng sa rona, eseng hoba mocha oa pholoho empa e le sesebelisoa sa ho re thusa ho fetisa le ho tsebahatsa pholoho eo lefatšeng. Kereke ke setsi se entsoeng ke Jesu ho hasa evangeli lefatšeng. Tlhophiseho e bohlokoa ha feela e tiisa le ho akofisa thomo ea kereke. Kantle ho tlhophiso ea kereke, molaetsa oa Jesu o pholosang o ka se fetisetsoe ho ba bang hantle. Baetapele ba kereke ba bohlokoa, le bona, ha ba khothaletsa bonngoe le ho ba mohlala oa Jesu. Bekeng ena re ithuta hore na hobaneng tlhophiso ea kereke e le bohlokoa thomong le kamoo e ka tlisang bonngoe.

_*Ithute thuto ea beke ena ho lokisetsa Sabatha sa la 23 Tšitoe._