---
title:  Bonngoe ba Kopano ea Boena
date:   30/10/2018
---

Ho arabela thero ea Petrose le boipiletso ba pako le pholoho, batho ba ka bang likete tse tharo ba etsa qeto ea ho amohela Jesu e le Mesia le phethahatso ea tšepiso ea Testamente ea Khale ho Israele. Molimo o ne o le tšebetsong lipelong tsa Batho bana kaofela ha bona. Ba bangata ba bona ba ne ba kile ba utloela ka Jesu ba le hole ’me mohlomong ba ba ba etela Jerusalema ka tšepo ea ho mo bona. Mohlomong ba bang ba ne ba kile ba bona Jesu ’me ba utloa melaetsa ea Hae le pholoso ea Molimo empa ba e-so ka ba etsa boitlamo ba ho ba balateli. Ka Pentekonta, Molimo ka mohlolo o ile oa kena lipakeng maphelong a barutuoa ’me oa ba sebelisa ho ba lipaki tsa tsoho ea Jesu. Joale ba tseba hoba, lebitsong la Jesu, batho ba ka fumana tšoarelo ea libe tsa bona (Liketso 2:38).

`Bala Liketso 2:42–47. Balateli baa ba pele ba Jesu ba ne ba etsa liketso life e le sechaba sa balumeli? Ke eng e ileng ea tlisa bonngoe boo bo makatsang?`

Ho ea hlolla hore ketso ea pele eo sechaba sena sa balumeli se ileng sa kena ho eona e ile ea ba ho ithuta thuto ea baapostola. Thuto ea Bibele ke tsela e bohlokoa ea ho thusa ka kholo ea semoea bakeng sa litho tse ncha. Jesu o ne a file barutuoa thomo ea ho ba ruta “ ‘tsohle tseo ke le laetseng tsona’ ” (Matt. 28:20). Sechaba sena se secha se ile sa qeta nako se ntse se ithuta tsohle ka Jesu, ho tsoa ho baapostola. Ho ka etsahala hore e be ba ne ba kile ba utloela ka Jesu le bosebeletsi ba Hae; lithuto tsa Hae, litšoantšo, le lithero; mehlolo ea Hae, eo kaofela e neng e hlalosoa e le phethahatso ea Mangolo a se-Heberu a ngotsoeng ke baporofeta. Hape ba ne ba nka nako thapelong le ho arolelana bohobe. Ha ho ea hlaka hore na ho arolelana bohobe ho supa ka kotloloho Selallo sa Morena kapa ho mpa ho supa ka bonolo ho ja ‘moho, joalo ka ha iketso 2:46 e utloahala e bolela ka bonolo feela. Ho bua ka kopano ea boena e tšoaela hore sechaba sena se secha sa balumeli se ne se qeta nako ‘moho, hangata ‘me ka nako e hlakileng, tempeleng Jerusalema, eo e neng e ntse e le setsi sa borapeli le khumamelo ea bona ka nako eo, le malapeng a bona ka bobeli. Ba ne ba phela hammoho ka katamelo e kholo. Ba ne ba e-ja le ho rapela hammoho. Thapelo ke ntho ea bohlokoa sechabeng sa tumelo, ’me e bohlokoa bakeng sa kholo ea moea. Sechaba sena se secha se ne se qeta nako khumamelong. Ba ne ba joetsitsoe hore liketso tsena li ne li etsoa ka “tieo.” Kopano ena ea boena e tiileng e ile ea tlisa likamano tse ntle le ba bang Jerusalema. Balumeli ba bacha ba hlalosoa ba ne ba“khahlisa sechaba kaofela” (Liketso 2:47). Ha ho tika-tiko hore mosebetsi oa Moea o Halalelang o ba amme, oa ba oa hahlamela baba potileng ka matla a maholo ’me oa sebetsa e le bopaki bo matla ba ’nete le ba Jesu e le Mesia.

`Kereke ea heno e ka ithuta eng moo ka mohlala o teiloeng moo mabapi le bonngoe, kopano ea boena, le bopaki?`