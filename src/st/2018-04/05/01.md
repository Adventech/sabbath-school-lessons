---
title:  Boiphihlelo ba Bonngoe Kerekeng ea Pele
date:   27/10/2018
---

### Bakeng sa Boithuto ba Beke Ena Bala
Liketso 1:12–14, Liketso 2:5–13, Tšen. 14:12, Liketso 2:42–47,Liketso 4:32–37, Liketso 5:1–11,2 Ba-Kor. 9:8–15.

><p>Teman’a Khopolo</p>
>“Ba ne ba tiisetsa thutong ea baapostola, le kopanong ea boena, le ho ngoathoeng ha bohobe, le merapelong”(Liketso 2:42).

Bonngoe ba Kereke ke tholoana ea maiphihlelo a tšoanang ho Jesu, eo e leng ’nete. “Ke ’na tsela, le ’nete, le bophelo; ha ho motho ea ka tlang ho Ntate, ha e se ka ’na” (Johanne 14:6). Litlamo tse tiileng tsa boena li etsahala leetong le maiphihlelong a tšoanang a semoea. Baleti ba pele ba bile le maiphihlelo a joalo sehlopheng sa ba-Miller. Boiphihlelo ba bona bo tšoanang ka 1844 bo ile ba tlamahanya lipelo tsa bona hammoho ha ba ntse ba leka ho fumana tlhaloso ea tšoabo. Boiphihlelo bona bo tsoetse Kereke ea Baleti ba Letsatsi la Bosupa, le ’nete ea kahlolo ea pele ho hotla labobeli, le sohle se phuthetsoeng ke sona. Boiphihlelo ba barutuoa ba Jesu kamor’a nyolohelo ea Hae leholimong ke bopaki bo matla ba Lentsoe la Molimo, thapelo, le kopano ea boena tabeng ea ho etsa bonngoe le kutloano har’a balumeli ba tsoang libakeng tse fapaneng. Boiphihlelo bo tšoanang bo ntse bo ka etsahala le kajeno. “Ke tiisa hore kopano ea boena ke ntlha ea bohlokoa khumamelong e kopanetsoeng. . . . Ho Mokreste ha ho na se ka nkelang sebaka tlhokomelo ea tlamo ea moea e mo tlamahanyang le balumeli ba bang hape le Morena Jesu Kreste. . . . Jesu Kreste o qala ka ho tlisa moea ho Eena, empa kamehla o kopanya moea oo le meea e meng ea balumeli e ’meleng oa Hae, kereke.”—Robert G. Rayburn, O Come, Let Us Worship (Grand Rapids: Baker Book House, 1980), leq. 91.

_*Ithute thuto ea beke ena ho lokisetsa Sabatha sa la 27 Mphalane._