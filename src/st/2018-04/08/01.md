---
title:  Bonngoe ba Tumelo
date:   17/11/2018
---

### Bakeng sa Boithuto ba Beke Ena Bala
Liketso 4:8-12;Liketso 1:11; Matt. 25:1-13; Ba-Heb. 9:11, 12;Exod. 20:8-11; 1 Ba-Kor. 15:51-54.

><p>Teman’a Khopolo</p>
>“‘’Me ha ho poloko ho e mong; hobane ha ho lebitso le leng tlas’a leholimo, leo batho ba le neiloeng, leo re ka bolokehang ka lona’ ”(Liketso 4:12).

Ka 1888 Baleti ba Letsatsi la Bosupa ba ile ba ba le boiphihlelo le puisano tse chesang ka botoloki ba litemana tse ling tsa mantlha tsa Bibele. Ha baruti le baetapele ba ntse ba buisana ka se tšoantšoang ke manaka a leshome a boporofeta ba Daniele 7 le molao o ho Ba-Galata 3:24, ke ba fokolang feela ba ileng ba elelloa kamoo bora boo ba neng ba e-na le bona e mong ho e mong bo neng bo senya kopano ea boena le setsoalle sa bona ka teng ‘me ka mokhoa o joalo, bo neng bo senya bonngoe le thomo ea kereke. Ellen G. White o ile a khalemela boemo bona ba litaba ka matla a maholo ’me a khothaletsa bohle ba leng teng lipuisanong tsena ho nahana ka thata ka kamano ea bona le Jesu le kamoo lerato la Jesu le loketseng ho bontšoa kateng boitšoarong ba rona, haholo-holo haeba re hanyetsana. A boela a re ha rea lokela ho lebella hore e mog le e mong ka kerekeng a lumellane ntlheng e ’ngoe le e ’ngoe ea botoloki ba litemana tsa Bibele. Empa a boela a tiisa hore re lokela ho batla kutloisiso e tšoanang ha ho tluoa lintlheng tsa bohlokoa tsa tumelo ea Baleti (sheba Ellen G. White, Counsels to Writers and Editors, maq. 28-32). Bekeng ena re tla talima tse ling tsa lithuto tsa Bibele tsa bohlokoa tse re etsang Baleti le tse bopang bonngoe ba rona tumelong.

_*Ithute thuto ea beke ena ho lokisetsa Sabatha sa la 24 Pulungoana._