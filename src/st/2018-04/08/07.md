---
title:  Ho Ithuta Haholoanyane
date:   23/11/2018
---

Ellen G. White, “The Foundations, Pillars, and Landmarks,” maq. 28-32, ho Counsels to Writers and Editors. Bala phatlalatso ena “Doctrines, Importance of,” maq. 778, 779, ho The Ellen G. White Encyclopedia. Re le Baleti ba Bolokang Letsatsi la Bosupa re na le lintlha tsa tumelo tseo re tšoanang ka tsona le liphutheho tse ling tsa Bakreste. E khubung, ka ho hlaka, ke ho lumela taba ea pholoho ka tumelo feela ka lefu la Jesu le lefelang le ho re nkela sebaka. Rona hammoho le Bakreste ba bang, re lumela hore ho loka ha rona ha ho fumanoe ka mesebetsi ea rona empa ka ho loka ha Kreste, hoo re ho neoang ka tumelo, neo ea mohau e sa re lokelang. Kapa joaloka ha Ellen G. White a ngotse polelong e tloaelehileng: “Kreste o ile a tšoaroa ka tsela e re lokelang, e le hore re tle re tšoaroe ka tsela e loketseng Eena. O ile a ahloloa ka lebaka la libe tsa rona, tseo a neng a se na kabelo ho tsona. O ile a shoa lefu leo e neng e le la rona, e le hore re tle re amohele bophelo boo e neng e le ba Hae.”—The Desire of Ages, leq. 25. Ho ntse ho le joalo, lethathamo la litšiea tsa rona tsa tumelo, le re etsa hore re ikhethe kahar’a lefatše la Bakreste. E feela ho lokela ho ba joalo; ha ho se joalo, ke haeba re le lerato la rona ho Jesu, le thuto eo re e phatlalatsang, li lokela ho ba lintlha tse matla ka ho fetisisa bakeng sa ho re kopanya.

**Lipotso tsa Puisano:**

`1. Ho [Tumelo le Mesebetsi]Faith and Works, leq. 103, Ellen G. White o lekanya tokafatso le tšoarelo ea libe. Kutloisiso ea tšoarelo le tokafatso ea rona ho Kreste e ka ba motheo oa kopano ea rona ea boena le ho phelisana hammoho le baena le likhaitseli joang?`

`2. Nahana kamoo lithuto tsa rona li leng bohlokoa kateng moelelong oa bonngoe ba kereke. Ke hore, ke eng e bokelletseng hammoho li-milione tsa batho tse tsoang merabeng, borapeling, lipolotiking, le meetlong e fapaneng ha e se lithuto tseo re li lumelang hammoho? Taba ee e re bolella eng ka bohlokoa ba thuto, e seng feela moelelong oa thomo le molaetsa empa le bakeng sa bonngoe ba kereke?`

`3. Lebitso la rona “Baleti ba Letsatsi la Bosupa” le supa lithuto tse peli tsa bohlokoahali, Sabatha ea letsatsi la bosupa le ho Tla ha Bobeli. Karolo e ’ngoe ea lebitso la rona e supa ho Tlholeho, ha e ’ngoe e supa ho topollo. Lithuto tse peli tsee li amana joang, ’me ke ka litsela life hammoho ka tsela e hlakileng li phuthetseng moelelo oa seo re leng sona re le batho?`

**Kakaretso:** Baleti ba Letsatsi la Bosupa ba lumela litšiea tse ngata tsa tumelo tse tšoanang. Tse ling li tšoana le tsa Bakreste ba bang; tse ling ha li tšoane. Lithuto tsena ha li nkuoa hammoho li etsa boleng bo ikhethang ba kereke ’me ke motheo oa bonngoe ba rona ho Jesu.