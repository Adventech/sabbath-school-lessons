---
title:  Bonngoe le Likamano tse Senyehileng
date:   01/12/2018
---

### Bakeng sa Boithuto ba Beke Ena Bala
2 Tim. 4:11,Filemone 1–25,2 Ba-Kor. 10:12–15,Ba-Roma 5:8–11,Ba-Ef. 4:26,Matt. 18:15–17.

><p>Teman’a Khopolo</p>
>"Hobane esitile re sa ntse re le lira, re bile ra boelanngoa le Molimo ka ho shoa ha Mora oa oona, haholo joale, ha re se re boelantsoe, re tla bolokeha ha ka kang ka ho phela ha hae!” (Ba-Roma 5:10).

Joalokaha re bone, le kamor’a Pentekonta kamano e pakeng tsa balumeli e ne e na le ho tsaleha. Testamente e Ncha e tlaleha ka makhetlo khetlo kamoo baetapele le litho ka bo mong ba sebetsaneng le liqholotso tsena. Litšiea tseo li bohlokoa le bakeng sa kereke kajeno. Li bontša litholoana tse molemo tse ka hlahisoang ke ho sebelisa litšiea tsa Bibele ho sebetsana le likhohlano ’me e be re boloka bonngoe ho Kreste. Thutong ea beke ena, re tla talima likamano tse boelaneng le kamoo likamano tsa rona tsa botho li amang bonngoe ba rona ho Kreste. Bosebeletsi ba Moea o Halalelang bo kenyeletsa ho atametsa batho ho Molimo le e mong ho e mong. Bo kenyeletsa ho rapalatsa marako a teng kamanong ea rona le Molimo leho rapalatsa marako a likamanong tsa rona e mong le e mong. Ka bokhutšoanyane, pontšo e kholo kaho fetisisa ea matla a evangeli ha se ha ka kang seo kereke e se bolelang empa kamoo kereke e phelang kateng. “ ‘Seo ba tla tseba ka sona hobane le barutuoa ba ka ka sona, ke ha le ratana’ ” (Johanne 13:35). Kantle ho lerato lena lipolelo tsohle tsa rona ka bonngoe ba kereke ha li na re tsoela molemo oa letho.

_*Ithute thuto ea beke ena ho lokisetsa Sabatha sa la 8 Tšitoe._