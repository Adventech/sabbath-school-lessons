---
title:  Ho Ithuta Haholoanyane
date:   07/12/2018
---

Read the article “Forgiveness,” maq. 825, 826, ho The Ellen G. White Encyclopedia. “Ha basebetsi ba na le Kreste a lula meeng ea bona, ha bo-’na bohle bo timetse, ha ho se na bora, ho se na toantšano ea ho okamelana, ha bonngoe bo rena, ha ba ikhalaletsa, hoo lerato la e mong ho e mong le bonahalang le ho utloahala, ke moo likhororo tsa mohau oa Moea o Halalelang o tla fela o oele holim’a bona joaloka ha tšepiso eo e ke ke ea hlolela le ka jota kapa tlhaku e le ’ngoe.”—Ellen G. White, Selected Messages, buka ea 1, leq. 175. “Haeba re ka ema letsatsing la Morena le Kreste e le setšabelo sa rona, qhobosheane ea rona e phahameng, re lokela ho tlosa mona oohle le maleke a ho hlolisa ba bang. Re lokela ho senya metso ea lintho tsena tse sa halaleleng ka botlalo, hore li se boele li khutlela bophelong hape. Re lokela ho ipeha ka lehlakoreng la Morena ka botlalo.”—Ellen G. White, Last Day Events, leq. 190.

**Lipotso tsa Puisano:**

`1. Bala Ba-Kolose3:12–17. Buisanang ka makhabane a Bokreste ao Pauluse a khothaletsang kereke e Kolose ho a batla. Hobaneng ha makhabane aa e le mohloli oa tharollo ea mathata? A re tataisa joang ho sebetsa litšiea tseo Jesu a re fang tsona ho Mattheu 18:15–18?`

`2. Talima Ba-Kolose 3:12–17 hape le lithuto tse fumanehang litemaneng tsena. Hobaneng ha lintho tsena li le bohlokoahali bakeng sa bonngoe ba kereke?`

`3. Haeba re ka talima kereke ea rona, ke hore, Kereke ea Baleti ba Letsatsi la Bosupa ka botlalo, ke eng e re thibelang ho ba le mofuta oa bonngoe o hlokehang hore re fihlele lefatše? A na ke lithuto tsa rona? Che, ha ho joalo. Tsena ke tsona lintho tseo Molimo a re fileng tsona hore re li phatlalatse lefatšeng. Mohlomong bothata bo ho rona, likamanong tsa rona e mong le e mong, mena e fatše, likhang tsa rona, boikhabo ba rona, takatso ea rona ea ho feta ba bang, le lintho tse ling tse ngata-ngata. Ke hobaneng ha u lokela ho kopa matla a Moea o Halalelang hore o tlise liphetoho tse lokelang ho etsahala ho uena pele re ka bona bonngoe ba kereke ka botlalo?`

**Kakaretso:** Evangeli ea Jesu Kreste ke ea pholiso le phetoho. ’Me ha tsena li ba teng, li sitoa ho se ame likamano tsa rona le ba bang. Bibele e re fa litšiea tse matla le mehlala ea kamoo re ka bang le likamano tse ntle le tse tiileng le ba bang, le hona lefatšeng la sebe.