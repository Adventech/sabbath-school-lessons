---
title:  Leseli ho Balichaba
date:   24/04/2025
---

Lebaka le le leng leo ka lona Molimo a thehileng sechaba sa Iseraele e ne e se ho ahlola lefatše lohle, empa e le ho le pholosa. Kannete, bongata ba rona re utloa re ahlotsoe ha re khahlana le boitšoaro bo lokileng ho motho e mong; ka mokhoa o joalo, boteng ba Iseraele bo ne bo sebetsa ho totobatsa sebe le boikhabo ba lichaba tse ba potileng. Balumeli ba phelang ka tumellano le Molimo ba totobatsa semelo sa Hae se lokileng, e leng seo ka tlhaho se tlisang kholiseho. Ka nepo, bophelo ba batho ba “bolokang litaelo tsa Molimo” (Tšen. 14:12) bo lokela ho bonahatsa semelo sa Hae.

Leha ho le joalo, hoja ba-Iseraele ba ile ba etsa kamoo ba neng ba boleletsoe ho etsa kateng, lichaba li ka be li tlile ho bona ka khotso, li batla ho tseba haholoanyane ka bona le ka Molimo oa bona. Ka bomalimabe, joalo ka ha kholeho ea Babilona e bontšitse, khahlanong le seo, lichaba tsena li tlile ho loana.

Pontšo ea mapomelo ea semelo sa Molimo, efela, e ne e le Jesu—motho a le mong feela ea se bonahalitseng ka ho phetheha. Empa mohlala oa Hae o phethehileng, oo ka kotloloho o kholisitseng lipelo, o ne o reretsoe ho ba memo (sheba Johanne 3:16–21).

Sepheo sa mapomelo sa ho theha sechaba sa Iseraele e ne e le se tšoanang le sepheo sa Molimo sa ho theha kereke: o laba-labela ho sebelisa sechaba sa Hae ho hulela baetsalibe ho Kreste. Pitso ea melaetsa ea manyeloi a mararo, e phatlalatsoang ka kereke ea Hae, e tsoa ho ea, e seng ho ba seng ba kae empa ho “lichaba tsohle, le mefuta eohle, le lipuo tsohle, le merabe eohle” (Tšen. 14:6). Tšenolo 18:1 e porofeta hore lefatše lohle le tla bonesoa ke khanya ea Molimo pele ho ho khutla ha Kreste.

**Litemana tse latelang li re ruta eng ka mosebetsi oo Molimo a o reretseng sechaba sa Hae lefatšeng lee? Re ka sebelisa litšiea tsee joang ho rona?**

`Num. 14:17–21`

`Esa. 42:6, Esa. 49:6, Esa. 60:3`

`Tšen. 18:1–4`

`Bala Tšenolo 18:1–4 hape, pitso ho “sechaba sa ka”; ke hore, Sechaba sa Molimo, ho tsoa Babilona. Taba ee e tlo etsahala joang? Ka mantsoe a mang, ke joang rona, re le kereke e seng Babilona, re ka sebelisoang ho bitsa sechaba sa Molimo se ntseng se le Babilona?`