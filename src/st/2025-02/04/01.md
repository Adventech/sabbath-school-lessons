---
title:  "Lichaba: Karolo ea 1"
date:   19/04/2025
---

### Bakeng sa Boithuto ba Beke Ena Bala

Gen. 10:1–12, Gen. 12:1–9, 1 Sam. 8:4–18, Matt. 20:25–28, Tšen. 18:1–4.

> <p>Teman’a Khopolo</p>
> “‘A neoa ‘muso, le hlompho, le borena,hore ba mefuta eohle, le ba lichaba tsohle, le ba lipuo tsohle,ba tle ba mo sebeletse; ‘me ‘muso oa hae ke ‘muso o safeleng, o ke keng oa feta, borena ba hae bo ke ke ba felisoa’” (Daniele 7:14).

Buka ea Tšenolo e re bontša tharollo tsa Molimo bakeng sa lefatše la rona le oeleng. Likhaolo tsa ho qetela, ho busetsoa monyetla oa ho fihla sefateng sa bophelo, thohako ea tlosoa, ‘me re amoheloa hape boteng ba Molimo. Tšenolo, ka tsela tse itseng, ke buka ea Genese e khutlela morao, ke ka hona buka ea Genese e lutseng e le senotlolo sa bohlokoa bakeng sa ho utloisisa kamoo mathata a lefatše a qalileng ho tloha sethathong.

E ‘ngoe ea litaba tsa mantlha ho Daniele le Tšenolo ka bobeli ke mebuso ea lefatše, tlhahlamano ea batho ba lekang ho laola lefatše eo ka nepo e leng la Molimo eo—hang hoba ketsahalo ena e nyarosang maikutlo ea sebe le bokoenehi li fihle pheletsong ea tsona ka ho sa eng kae—a tlang ho qetella a busa ka ho loka.

Ke methati e mengata ea liketsahalao e lebisang motsotsong ona, e akaretsang likete tsa lilemo tsa liteko tsa batho tsa ho ipusa. Ha ba e-so ho sebetse; le ba fihletseng bophahamo bo ka holimo-limo ba haelletsoe, ba haelletsoe haholo-holo, ho fihlela lipehelo. Boholo ba nalane e bolutu ea botho ka likete tsa lilemo ha se letho ha e se tlaleho ea tlokotsi hore maleba-leba ana a ho ipusa a re baketseng eona. ‘Me ho ntse ho tla mpefala ho feta ho fihlela re fihlile moo “‘muso o sa feleng” oa Molimo (Dan. 7:27) o thehoa.

_*Ithute thuto ea beke ena ho lokisetsa Sabatha sa la 26 ‘Mesa._