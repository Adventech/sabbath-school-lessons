---
title:  Babusi ba Balichaba
date:   23/04/2025
---

Tsela eo Molimo a sebetsaneng le Iseraele ka eona e fana ka leseli la kamoo a sebetsanang le kereke ea Testamente e Ncha kateng. Hantle-ntle, ka litsela tse ngata, sechaba sa Iseraele se ne se sebetsa ho tšoantša liphoso tsa kereke. Ba le hole le ho bolela kamoo e phahametseng Iseraele ea khale, Bakreste ha esale, ‘me le joale ntse ba fokola haholo khahlanong le liteko tse tšoanang.

`Bala Mattheu 20:25–28. Jesu o ile a hlokomelisa barutuoa ba Hae ho qoba phoso efe ha ba theha mosebetsi oa kereke ea Bokreste?`

Iseraele ea kopa morena oa motho, kopo e ileng ea lebisa ho oeng ha sechaba boitšoarong. Marena a ile a tsoela pele ho eketsa ho ba khopo ho Molimo a ileng a qetella a lumelletse ba-Babilona ho isa sechaba sa Hae kholehong e le tsela ea ho ba lokisa.

Ho ile ha etsahala ntho e tšoanang nalaneng ea kereke ea Bokreste. Leha ba sa ka ba itlhopha joalo ka sechaba sa Balichaba, ha Constantine a kena pusong ‘me a ipolela hore ke Mokreste, balumeli ba ile ba imoloha: lilthoriso joale li ne li felile! Taba eo ka bo-eona e ne e le tlhohonolofatso, empa joale ha chabela kereke hore ba ka ‘na ba tseba ho sebelisa matla a ‘musisi molemong oa bona.

Ha nto hlaha likhang tse ngata kahare ho Bakreste mongoaha-kholong oa bone, ‘me ha kereke e hlokomela hore e sitoa ho li rarolla, ha kopuoa ‘musisi ho thusetsta. Ho tloha moo ho ea pele, ke moo mobishopo oa Roma a ileng a phahama joalo ka matla, moo e neng e bile mobishopo a le mong feela kaholimo ho ba bang ba lekanang. Kereke e ile ea kopa ‘muso ho thusetsa ho rarolla litaba tsa borapeli, ‘me hang hoba ‘muso o hate monyako ho kena, lintho tsa mpefala ho ea pele.

Joalo ka Iseraele ea khale, bongata ba likhaolo tse lefifi nalaneng ea Bokreste ke litholoana tsa ho ikoba ha kereke ho lumellana le lefatše. Moo Iseraele e ileng ea fetohela borapeling ba litšoantšo le marena a eona a bolisoa ke tatso ea matla—ho fihlela moo ba neng ba etsetsa litšoantšo mahlabelo ka bana—kereke eona ea qalella ho nka mekhoa le liketso tsa ‘muso oa bohedene ho fihlela boemong boo bongata ba balumeli ba tšepehang ba ileng ba bolaeloa tumelo hobane ba ne ba talingoa joalo ka ba kotsi kopanong ea kereke le ‘muso.

`Moetlong oa heno, ke litsela life tseo ka tsona liteko tse tšoanang li behang botšepehi tumelong ea rona kotsing?`