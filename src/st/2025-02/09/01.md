---
title:  "Lipesalemeng: Karolo ea 2"
date:   24/05/2025
---

### Bakeng sa Boithuto ba Beke Ena Bala

Lipesalema 46, Jer. 4:23–26, Lipes. 47:1–4, 1 Ba-Thes. 4:13–17, Lipes 75, Tšen. 14:6–12.

> <p>Teman’a Khopolo</p>
> “Molimo, lichaba a li ke li u rorise, merabe eohle e ke u rorise. Lichaba li ke li nyakalle, li bine lifela tsa thabo; hobane u tla ahlola lichaba ka ho loka, u tsamaise lichaba lefatšeng. (Sela.)” (Lipesalema 67:3, 4).

Ha re nahana ka liketsahalo tsa bofelo, re atisa ho tsepamisa maikutlo holim’a mebuso ea libatana e ho Tšenolo. ‘Me, efela, li na le karolo e kholo, e bile e le ea bohlokoa hape. Ha ho ne ho se joalo, Molimo a ka be a sa li kenya ka Bibeleng bakeng sa hore re li utloisise (sheba Tšen. 1:3). Boporofeta, leha ho le joalo, bo boetse bo sebetsana le lintlha tse kholo tse amanang le sebe, tlhokofalo, kahlolo, le ntoa e pakeng tsa botle le bobe, sebopeho sa toka le ho hloka toka, litlhoriso, le tse ling.

Lipesalema le tsona li sebetsana le litaba tsena ka botebo bo boholo, li lekola boikutlo bo bong le bo bong boo motho a ka bang le bona—ho tloha ho nyahamo e lefifi ho isa nyakallong e sa tlangoang. Re bona Iseraele e itokisetsa ntoa khahlanong le matla a lefifi. Re bala ka batho ba loantšanang le potso ea hore na ke hobaneng ha Molimo a sa sebetsane le bokhopo ka kotloloho le ka sekhahla ka ho fetisa, e leng potso eo kaofela re e botsitseng. Re tobisoa sehalalelong bakeng sa likarabo, ‘me ho boetse ho na le boipiletso bo pheta-phetoang ba boemo ba Molimo e le ‘Mopi. A na tsee ha se litaba le lipotso tseo re nang le tsona, boemong ba rona kajeno, tseo re loantšanang le tsona le rona?

Ho joalo—ke ka baka leo re tla tsoela pele ho hlahlolla Lipesalema e le ho ithuta haholoanyane ka linnete tsena tsa bohlokoa.

_*Ithute thuto ea beke ena ho lokisetsa Sabatha sa la 31 Motšeanong._