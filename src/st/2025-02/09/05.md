---
title:  Veine le Mali
date:   28/05/2025
---

`Bala Lipesalema 75. Bala le Mattheu 26:26–29 le Tšenolo 14:9–12. Pesalema ee e senola eng ka litaba tse amehang kahlolong, ‘me litemena tse le tse ling li re thusa ho utluisisa litaba tse joang?`

Ho na le mohopolo oa hore Pesalema ena e tlameha e ne e binoa nakong ea tšenyeho e mohlolo ea mabotho a Sankeribe (2 Likronike 32, 2 Marena 19)—pale e bonahalang e ne e supa pele ho tšenyeho ea ho qetela ea ba khopo ho Tšenolo 20. Sechaba sa Molimo se kahare ho Motse o Halalelang ba e-na le morena oa bona ea lokileng ha makhotla a bokhopo a e-tla a ba likoloha, e be moo ba timetsoang ke Molimo ka sebele.

E ‘ngoe ea lintho tseo Molimo a li lokisang kahlolong ke tšebeliso e mpe ea matla eo esale e etsahala lefatšeng la rona le oeleng. Batho ba oeleng ha ba sa phelela ba bang, kapa Molimo, empa ba phelela bona. Kajeno ka litsela tse ngata, re phela le litholoana tse bohla tsa ho khetha ho lumela hore ha ho na moelelo kapa sepheo sa boitšoaro ‘mpong óhle. Haeba ho ka ba le moelelo, mo-filosofi Friedrich Nietzsche o tiisitse hore re lokela ho iqapela oona e le rona ‘me re etse e ka ‘mpo óhle o teng molemong oa rona. Motho ka mong, hantle, o itšoara joalo ka ha e ka ke molimo.

(E mong ka toka a ka botsa: filosofi ee e ile ea mo sebeletsa hantle hakae eena Nietzsche? E seng hantle haholo, ha e le hantle. O ile a hlanya, a ilibana seterateng mane Italy kamor’a ho leka ho emisa monna ea neng a shapa pere. Ke moo a ileng a hlola lilemo tse 11 tsa bophelo ba hae kamorao ho moo a hlanya, a le boemong boo a sitoang le ho tsitsinyeha pele ho lefu la hae 1900.)

Hore na mathata a mabe hakae, re le balumeli re hopotsoa ho phela ka tšepo le ho se ahlole bokamoso ka liketsahalo tsa joale. Ho bonolo ho nyahama ha re bona litšiea tsa tsoelo-pele li ntse li hoholoa ke lipelo le likelello tse se nang Molimo, kapa ke bao chalimo ea bona ka Molimo e sa tsoeng ka Bibeleng. Re phela nakong eo mekhoa ea bohlokoa, le ntho tsa mantlha joalo ka boleng ba botona le botšehali, botona le botšehali, li leng tlas’a tlhaselo, bonyane likarolong tse itseng tsa lefatše. Mefuta e meng ea boitšoaro bo bobe, lintho tseo batho ba bangata ba ne ba ka soabela ho bua ka tsona, le sephiring, joale li buuoa le ho thoholetsoa pepenene. Ke kamoo lintho li ntseng li mpefala ka teng.

`Leha re lokela ho etsa karolo ea rona hona joale ho etsa hore bophelo bo be molemo o fetisang bakeng sa ba bang, hobaneng ha re lokela ho hopola hore ho tlo lefatše lena le lokela ho senngoa ka botlalo e be le boptjoa bocha ka mohlolo pele lintho tsohle li, qetella, li lokisitsoe?`