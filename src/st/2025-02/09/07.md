---
title:  Ho Ithuta Haholoanyane
date:   30/05/2025
---

Bala Lipesalema 133, Liktso 1:4–9, le Tšenolo 5:4–7.

“Mehleng ea bapatriareka tšusumetso ea Moea o Halalelang e ne e atisa ho senoleha ka tsela e bonahalang haholo, empa e seng ka botlalo ba eona. Hona joale, ka kutlo ea lentsoe la Mopholosi, barutuoa ba ile ba fana ka likopo tsa bona tsa mpho ena, ‘me leholimong Kreste a tlatsetsa ka ho ba rapella. A kopa mpho ea Moea, hore a tle a e tšollele holim’a sechaba sa Hae.”—Ellen G. White, The Acts of the Apostles, leq. 37.

Barutuoa ba ne ba laetsoe ho ba lipaki tsa Kreste “‘ho isa pheletsong ea lefatšeto’” (Liketso 1:8), mosebetsi o neng o tla ba pontšo ea ho khutla ha Kreste. 24:14). Re lokela ho ntšetsa pele seo ba ileng ba se qala.

Ha Kreste a ne a re bolella hore re ise evangeli lefatšeng, ha a re siea re le bang ho inahanela ho tla etsahala joang. Mosebetsi o laotsoe ho tloha sehalalelong sa leholimo. Mosebetsi oa rona o lohelletsoe ka tieo le Kreste: Oa re tataisa le ho re fa matla. Ona ke mosebetsi oa Hae, ha se oa rona: re laeloa ho latela keta-pele ea Hae. U tla hlokomela hore ke kamoo ho neng ho sebetsoa le Iseraele: Molimo o ne a ba laela ho latela litaelo tsa Hae, e be moo a etsang hore tse sa khonahaleng li etsahale. Moea o se o ntse o le tšebetsong lipelong tsa bahabo rona; re laeloa ho ba teng ha nako ea ho nka liqeto e fihla, e le hore re tle re ba memele ho ikopanya le sechaba sa Molimo ha se ema holim’a Sione le Konyana. Ha rea lokela ho qapa maano a macha, hobane ha re e-so ho etelle mosebetsi ona pele.

**Lipotso tsa Puisano:**

`Ho na le batho ba bangata ha e-so fihleloe, leha melaetsa ea manyeloi a mararo e fihletse lefatše lohle. Sehlopheng, buisanang ka hore na re le kereke re ka fihlela mosebetsi ona oo Kreste a re sebelisang ho o fihlela joang. Re ka ithuta joang ho se nyahame ha e lula e le ‘nete hore batho ba bangata ha ba e-so utloe linnete tsee tsa matsatsi a bofelo?`

`Ho Tšenolo 5, Johanne o bona buka e tiisitsoeng e neoa Konyana hobane e na le tokelo. Ha litiiso tse bukeng li manolloa ho Tšenolo 6, re bona nalane ea kereke ea Testamente e Ncha e hlahisoa ka ho hlaka ho fihlela pheletsong ea nako. Ho tloha tlhalosong ena, re ka ithuta lithuto life ka tsela eo Molimo a rerileng ho phethela Mosebetsi ka eona?`

`Ke liketsahalo life tse teng lefatšeng tseo re ka li bonang, habonolo, tse ka lebisang ho seo re tsebang hore sea tla ho Tšenolo 13 le 14? Ho sa setse litšitso life?`