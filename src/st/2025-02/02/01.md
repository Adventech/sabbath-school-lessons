---
title:  Motheo oa Tšimoloho
date:   05/04/2025
---

### Bakeng sa Boithuto ba Beke Ena Bala

Esa. 40:7, 8; Gen. 22:1–13; Johanne 3:16; Tšen. 5:5–10; 1 Ba-Kor. 15:15–19; Tšen. 12:1–9.

> <p>Teman’a Khopolo</p>
> “Ka lahosasa Johanne a bona Jesu a etla ho eena, eaba o re, ‘Bonang! Ke Konyana ea Molimo e tlosang libe tsa lefats’e!’” (Johanne 1:29).

E ‘ngoe eo e leng bothata bo ka sehloohong ba botoloki ba morao-rao ba boporofeta, joalo ka ho Tšenolo, ke hore bo hloleha ho elelloa metso ea khale ea Tšenolo. Sengoli se o sebetsa ka hore o tseba Testamente ea Khale e be se sebelisa lintlha tse tla beng li tsebahala ho babali ba hae. Leha ho thusa ho tsoma Bibeleng eohle bakeng sa litemana tse tšoanang le litaba tseo u li balang ho Tšenolo, ho boetse ho na le litemana tsa bohlokoahali tse batalatsang mabala bakeng sa kutloisiso ea buka ena ka ho fetisa litemana tse ling. Taba ena ke ea ‘nete haholo ho Genese, e batalatsang tsela eo ka eona lefatše la rona le tetebetseng maqakabetsing a sebe. Ho ka batlang e ba ntlha-taba e ‘ngoe le e ‘ngoe ea taba e hlahang ho Tšenolo e hlaha—ka mokhoa o mong—likhaolong tse qalang tsa Bibele.

Bekeng ena re tlo ithuta lefupu la lintlha-taba tse khubung ea Tšenolo. Li ngata, ka hona re tla khetha tse fokolang ho fetisa ntlha ea bohlokoa ka ho fetisisa ea hore ho utloisisa motheo oa khale oa Tšenolo ho thusa baithuti ho bona mereto e mengata litemaneng, eo ka bonngoe e re fang lithuto tsa bohlokoa ka sebopeho sa botho, sa Molimo, le sa toantšano e tlholehong eohle ea maholimo le mafatše a rona, le maphelong a rona.

_*Ithute thuto ea beke ena ho lokisetsa Sabatha sa la 12 ‘Mesa._