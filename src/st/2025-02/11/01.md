---
title:  Ruthe le Esthere
date:   07/06/2025
---

### Bkeng sa Boithuto ba Beke Ena

Ruthe 1:1–5; Ruthe 2:5–20; Jobo 1:6–11; Matt. 4:8, 9; Esthere 3:1–14; Tšen. 12:14–17.

> <p>Teman’a Khopolo</p>
> “Eitse ha morena a bona mofumahali Esthere a eme lebaleng, a fumana mohau mahlong a hae, ‘me morena a nanabelletsa Esthere lere la khauta le letsohong la hae; eaba Esthere oa atamela, a ama ntlha ea lere” (Esthere 5:2).

Bekeng ena re tsoela pele ho hlahloba lipale tse tšoantšang liketsahala tsa mehla ea bofelo. Ka ho sebelisa liketsahalo tsa ‘ne le batho, Molimo o re thusa ho sheba lintho ka chalimo ea Hae ‘me o re thusa ho utloisisa kamoo re ka tolokang boporofeta bo tlang hamorao bo fanoeng ho thusang ho tiisa tumelo ea rona.

Chalimo ea rona e ba holim’a basali ba babeli ba bohlokoa bao pale tsa bona li ammeng lipelo tsa meloko e mengata: Ruthe le Esthere. E mong ke mohlolohali ea se nang letho ea fumanang tšepo kamor’a ho kopana le Boase ea mosa, monna oa habo oa molopolli. Lenyalo la bona le fetohile pale ea lerato e ratoang ke Bakreste ka lebaka la tsela eo e bontšang lerato la Kreste ho rona. E mong ke moroetsana ea phelang lefatšeng la balichaba ea bang le tsebo ea ‘momori oa ho timetsa sechaba sa habo eaba o iphumana a le khubung ea taba mofere-fereng o etsahalang kamorao ho moo oa ho ba pholosa.

Boporofeteng, ehlile, mosali ke letšoao le matla la kereke ea Molimo, le re chabisetsang leseli le leholo la tsela eo ka eona Molimo a sebetsanang le sechaba sa Hae. A re keng re talime litlaleho tsa Bibele tse buang ka basali bana ba babeli, bao maemo a bophelo ba bona a phelang kamehla Lentsoeng la Molimo, ‘me re leke ho fumana thuto efe kapa efe eo re ka tsebang ho e fumana maiphihlelong a bona.

_*Ithute thuto ea beke ena ho lokisetsa Sabatha sa la 14 Phuptjane._