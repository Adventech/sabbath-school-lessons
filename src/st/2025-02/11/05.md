---
title:  Hamane le Satane
date:   11/06/2025
---

Paleng ea Esthere, re fumana Hamane, ea lapetseng matla. O neiloe boemo bo phahameng haholo ‘musong, kaholimo ho likhosana tse ling kaofela (Esthere 3:1).

Haeba re bala Ezekiele 28:11–15 le Esaia 14:12–15 ka Lusifera, re ka fumana lintho tse tšoanang le tsa Hamane, sera se khopo sa sechaba se khethiloeng sa Molimo, ea hang ho khumamela borena ba Molimo. Maikemisetso a sehlooho a Satane ke ho senoloa paleng ea teko ea Kreste, moo a nkang Jesu a mo beha sebakeng se phahamileng ho mo bontša mebuso ea lefatše (Matt 4:8–11). Kreste, joalo ka ha re bona, o tlile ho lopolla le ho nka lefatše ho ba la Hae—‘me o entse seo e le e mong oa rona. Jesu ke molopolli oa lesika la habo rona, ‘me ehlile theko eo a e lefileng ho lopolla lefatše e bile holimo ka ho fetisisa.

Bukeng ea Tšenolo, re bona Satane e khalla matla le khumamelo tse tlisetsang lefatše tlokotsi ea lona ea o qetela. Thetso tsa hae li kholisa lefatše hore le “makale” me le atele sebata (Tšen. 13:3, 4), ntle le mekhelo e bonahalang e hanang ho mo khumamela, ho bana, o khetha ho sebelisa likhoka.

Hamane o hlokomela hore Mordekai—e mong oa sechaba se khethiloeng sa Molimo—ha a mo nee kapa ho ananela seo a neng a lumela hore ke tokelo ea hae ea “khumamelo.” O “tlaloa ke khalefo” (Esthere 3:5, 6), ‘me o ikemisetsa ho felisa sechaba sohle sa habo Moderkai leafatšeng.

`Bala Esthere 3:1–14, Tšenolo 12:14–17, le Tšenolo 13:15. U fumana lintlha life tse tšoanang litemaneng tsee? Tlhaloso ea Johanne ka kereke ea Molimo ea masala e tšoana joang le tlhaloso ea Hamane ea sechaba sa Molimo?`

Diabolose o re lefatše lena ke la hae, empa boteng ba batho ba lutseng ba tšepahalla Molimo—ba boloang litaelo tsa Oona—bo hanyetsa polelo eo ea hae ea ho busa ka botlalo. “Nakong eo Sabatha e fetohang ntlha e khethehileng ea toantšano hohle kahare ho Bokreste, ho hana ka ho ho sa sisinyeheng ha sehlotšoana se fokolang ho tla ba etsa liphofu tsa lithohako.”—Ellen G. White, Signs of the Times, Hlakola 22, 1910.

`Nahana ka lintho tse “nyane” tse lekang tumelo ea rona hona joale. Haeba u lumellan le tsona, “lintho tse nyane,” u tlo etsa joang ha liteko tse kholo li fihla?`