---
title:  Boase, e le Molopolli
date:   10/06/2025
---

Boase a rata Ruthe haholo ‘me a lakatsa ho mo nyala, empa ho ne ho e-na le tšita e kholo: ho na le moamani ea haufi-ufi haholo eo e ka bang eena ea ka mo nyalang ‘me a nka naha. Haeba re nka Boase a ne a tšoantša Kreste, boemo bona bo ka hlahisa taba toantšanong e kholo. Kreste oa re rata, empa ho na le "moamani ea haufi-ufi” eo le eena e nang le tokelo: Satane.

`Litemana tse latelang li senola eng ka boikamahanyo ba Satane ho botho? (Jobo 1:6–11; Matt. 4:8, 9; Juda 1:9; Luka 22:31).`

Ha Satane e itlhahisa lekhotleng la leholimo, e ile ea bolella Molimo hore e tsoa “ ‘chalaka lefatšeng’ ” (Jobo 1:7), ‘me ha Molimo a mo botsa na o hlokometse Jobo ea lokileng, Satane e bolela hore ke e mong oa batho ba hae, a supa hore pelo ea Jobo ha e taolong ea Molimo e le kannete. Ke hore, hantle o u latela hobane feela o le molemo ho eena. Emisa ho ba molemo ho eena feela u tla bona hore na o eo Jobo a mo latelang e le ka tieo ke mang.

Ho Juda, re bona moo ho buuang hanyenyane ka pale e tsebahalang haholo Iseraele: kamor’a hore Moshe a patoe ke Molimo (Deut. 34:6), o ile a tsosoa hamorao. Leha ra sa tsebisoa lintlha-kholo, temana ka bo-eona, e reng ba tsekisana ka setopo sa Moshe, e supa hore Satane e ne e re ena le tokelo e iseng holim’a sona.

“E ne e le lekhelo la pele Kreste a tla fana ka bophelo ho ba shoeleng. Ha Khosana ea bophelo le ba phatsimang ba atamela lebitla, Satane e hlokomelisoa ka lebaka la borena ba hae. A ema le manyeloi a hae ho tseka ho tlola meeli ea sebaka seo e leng. O ne a bua ka boikakaso hore mohlanka enoa oa Molimo o fetohile motšoaruoa oa hae. A re le eena Moshe o sitiloe ho boloka molao oa Molimo; hore o ikuketse khanya e loketseng Jehova feela—e leng sona sebe se bakileng hore Satane e lelekoe leholimong—‘me ka tllo o bile katlase ho puso ea satane.”—Ellen G. White, Patriarchs and Prophets, leq. 478. Ho hlakile, Kreste o ile a hana polelo ena ea satane, ‘me Moshe o ile a tsosoa (see Matt. 17:3).

Ho Ruthe 4:1–12, Boase o tsamaea a e-ea menyakong ea Bethelehema—motse, oo Kreste a keneng lefatšeng la rona ho oona e le moamani ea haufi le rona. Baholo ba bokana, ‘me qetellong moqathatso (sesupo sa thuo) ea fapanyetsanoa.

Monyako oa motse ke hona moo litaba li neng li etsetsoa liqeto: hona ke setšoantšo sa ketsahalo ea kahlolo. E tšoantša ketsahalo ea kahlolo e ho Daniele 7:13, 14, 22, 26, 27. Ha rea lokela ho fetoa ke ntlha ena ea bohlokoa ea kahlolo: Kahlolo e “ahlolela bahalaleli” empa ka lebaka feela la theko eo Kreste a re lefetseng eona, joalo feela ka ha Boase a ile a lefella monyaluoa oa hae.