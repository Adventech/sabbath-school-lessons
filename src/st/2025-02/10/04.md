---
title:  Pale ea Sodoma le Gomora
date:   03/06/2025
---

Ho na le pale e ‘ngoe ea mantlha ea Testamente ea Khale eo Petrose a buang ka eona ka kotloloho ha a hlalosa liketsahalo tsa mehla ea bofelo: tšenyeho ea Sodoma le Gomora. Metse ena ea phuleng e ile ea tuma ka bokhopo ba eona ‘me ea fetoha mohlala oa pele oa libaka tsa boahi tse timetsoang ka mollo o tsoang leholimong.

`Bala 2 Petrose 2:4–11, Juda 5–8, le Ezekiele 16:46–50—hlokomela lintlha ka botlalo ba tsona. Maemo a boitšoaro a lebisitseng tšenyehong ea metse ee ke afe, ‘me ke eng tse tšoanang le tsa kajeno, hape?`

Tlhokomeliso e fuoang batho ba mehleng ea ho qetela ba lefatše lena ka tlaheho ea Sodoma e Gomora e hlakie: qetellong, ba khopo le bona ba tla timetsoa ka mollo, joalo ka ha e hlalositsoe ka tsela e hlakileng ho Tšenolo 20. Sebe se thetsa ka tsela e tsotehang ka hore se re foufatsa hore re se bone boemo ba lipelo tsa rona, se pata litšito tsa rona katlas’a lesira la boitokafatso, ha bokhopo bo etsoang ke ba bang bo lula bo le pepeneneng ho rona. Khaolong e tšoanang moo Molimo a buang ka bongata ba lerato leo a le tšolletseng sechabeng sa Hae, o boetsa o hlokomelisa sechaba hore, leha ba sa etsa libe tse tšoanang (Ezek. 16:47), hantle-ntle se se se le khopo le ho feta Sodoma.

Israele e ne e “[iphetotse] seotsoa” (Ezek. 16:41), e etsa bohlola ba semoea. Nahana kamoo sechaba sa Molimo se ileng sa makala kateng ha se utloa hore se khopo ho feta batho ba neng ba nkile setumo ka bokhopo.

Hona ha se leho le lecha, e seng feela ka Iseraele ea khale empa le ka botho bohle. Ho Ba-Roma 1:18–32, Pauluse o fana ka lenane le le lelele la bokhopo ba batho e ka beng le ngoliloe ho ipapisitsoe le likoranta tsa kajeno. Pauluse ha a hlalosa sebe sa Balichaba o ne a sa rera ho fana ka maikutlo a hore ba-Juda ba phahametse ba bang empa e le hore sechaba sa Molimo qetellong ba tle ba utloisisa tieo ea libetsa bona. Nathane o ile a etsa ntho e tšoanang ha a ne a bua le Davida: o ile a pheta pale ea monna oa morui ea ileng a utsoa konyana ea monna oa mofutsana. Pale ena ea tsa hore Davida a “halefele motho eo haholo” (2 Sam. 12:5), hobane ho hloka toka ho ne ho totobetse; le ha ho le joalo, ho ‘nqositse phatlalatso ea Nathane hore, “Motho eo ke uena!” (2 Sam. 12:7) ho etsa hore Davida a ipone paleng.

Ho bohlokoa ho hopola hore Bibele ha e bue le batho ba kantle ha ka kang empa e bua le sechaba seo e leng sa Molimo. Moo re bonang libe tsa ba bang tse tšabehang li hlalositsoe litemaneng tse kang Tšenolo 13 kapa 17, ke tlhokomeliso hore le rona, re se oele lerabeng le tšoanang.