---
title:  Ba Hlahetsoeng ke Mehla ea Bofelo
date:   31/05/2025
---

### Bakeng sa Boithuto ba Beke Ena Bala

Tšen. 6:12–17; Matt. 24:36–44; Gen. 6:1–8; 2 Pet. 2:4–11; Gen. 18:17–32; Dan. 7:9, 10.

> <p>Teman’a Khopolo</p>
> “Efela taba tseo tsohle li ne li ba hlahele hore e be litemoso, ‘me li ngoliloe hore re ithute ka tsona, rona ba hlahetsoeng ke mehla ea bofelo. Ka baka leo, ea lekanyang hore o sa eme, a ke a iponele hore a se ke a oa” (1 Ba-Korinthe 10:11, 12).

Bibele e tletse litlaleho tsa sechaba sa Molimo tse supang ho liketsahalo tsa kamoo ‘me tse tšoereng linotlolo tse tla bula kutloisiso ea rona ea “nete ea joale.” Hantle-ntle, tse ling tsa litlaleho li tšoantša liketsahalo tsa mehla ea bofelo ka botebo bo makatsang, li re fa motso o pharalletseng oa ho utloisisa boporofeta ba Daniele le Tšenolo ka ho hlaka.

Ka thoko le ho hatikela bolokolohi ba kelello ba motho ka mong, Molimo o atlehile ho laola liketsahalo ka tsela tseo li lekanelang ka ho phetheha ho bapa le seo baporofeta ba se porofetileng hore se tla etsahala mehleng ea bofelo. Tse ling tsa lipale tsena tsa bohlokoa lia bonahala, hobane Testamente e Ncha e bua ka tsona ka ho khetholloha ha e hlalosa liketsahalo tsa mehla ea bofelo: Sodoma le Gomora, Moroallo, jj. Tse ling li hloka boinahano bo tebileng le liphuputso hore u rafe ho tsona linnete tseo re li filoeng Mangolong.

Libeke tse ‘maloa tse latelang, re tla be re tsoma har’a lipale tsa mantlha e le hore re tsebe ho bona hore na li ka re’ng ka liketsahalo tse kang ho Tla ha Bobeli, kahlolo ea patlisiso, tlokotsi ea ho qetela, le tse ling. ‘Me har’a tsena tsohle, re fumana Kreste khubung, hobane o loketse ho ba motheo le mokolokotoane oa ho qetela oa liteko tsa boporofeta.

_*Ithute thuto ea beke ena ho lokisetsa Sabatha sa la 7 Phuptjane._