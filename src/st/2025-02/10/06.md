---
title:  Kahlolo ea Pele ho Ho Tla
date:   05/06/2025
---

Tlhaloso ea kahlolo e fumanoang ho Daniele 7 e re nyarelisa kamor’a lesira—ho bona monyetla o hlollang oa kamoo Molimo a tlang ho rarolla bothata ba sebe kateng ha a ntse a tsoela pele ho lopolla ba lakatang ho phela kamanong ea selekane le Eena.

`Bala tlhaloso ea kahlolo ea patlisiso e fanoeng ho Daniele 7:9, 10, 13, 14, 22, 26, le 27. Kahlolo ee e shebile taba efe ea mantlha? Kahlolo e fanoang qetellong ea tšebetso ee ke efe? See se re bolella eng ka leano la topollo?`

Ho batla ho se na lipotso ka hore kahlolo ea batho e etsoa ke Molimo. Moekelesia 12:14 ea re tiisetsa hore “Molimo o sa tla isa mesebetsi eohle kahlolong,” ‘me Pauluse o re hopotsa hore re se hlolane, hobane, “bohle re tla emisoa pel’a setulo sa kahlolo sa Molimo” (Ba-Roma 14:10). Molimo, e feela, ha a hloke litlaleho hore a ka tseba na ke mang ea bolokehileng kapa ea lahlehileng, empa manyeloi—ao esale a hlahloba leano la topollo nako ena eohle (1 Pet. 1:12)–ka tlhaho a ka ba le lipotso. Ebile lipaki tsa bohlaba-phieo ba Satane ‘ma ba ‘mone ha karolo ea boraro ea manyeloi e lelekoa leholimong (Tšen. 12:4)—‘me joale Molimo o re tlisa kapele ho boteng ba Hae. Molimo o phetla libuka ‘me o lumella bahalaleli ho bona tsohle.

Pale ea ha Abrahama a buelella Sodoma le Gomora—mofuta oa kahlolo—e re fa chabisetso tsa bohlokoa ka kahlolo. Libe tsa Sodoma ho hlakile hore li ne li ntse li batlisisoa; Molimo o bolela hore sebe sa motse ona se atile haholo hoo mohoo o tsoang teng o leng moholo (Gen. 18:20). Empa e ne e se Sodoma le Gomora feela tse neng li le tlas’a lipatlisiso pele ho tšenyeho ea tsona. Molimo o ile a bula monyako hore le Abrahama a ithute hore na Molimo o etsa ka ho loka qetong ea hae ea ho timetsa ba khopo.

Khabareng, ke mang ea hlahang kahlolong ea leholimo, ho Daniele 7, ha e se “Mor’a motho,” Jesu (Dan. 7:13, sheba le Matt. 20:28), eo ho hlaha ha Hae e leng lona feela lebaka leo kahlolong ho “ahloleloang bahalaleli ba Mookameli ea phameng” (Dan. 7:22). Ho loka ha Hae ho phethehileng, ke hona feela ho fetisang sechaba sa Hae kahlolong ka katleho.

`Nahana u eme kapel’a kahlolo ka liphiri tsa hau kaofela li senotsoe kapele ho Molimo oa rona ea halalelang. Tšepo e le ‘ngoe feela ea hau e ka ba efe nakong ea kahlolo? (sheba Labohlano.)`