---
title:  Moahloli oa Lefatše Lohle
date:   04/06/2025
---

Pejana ho tšenyeho ea Sodoma, ho na le pale e thahasellisang e etsahalang lieikeng ea Mamre. Molimo o iponahatsa ho Abrahama, a e-na le manyeloi a mabeli. Ha Abrahama a ba bona, o memela baeti bana ba leholimo lijong, ‘me ke nakong eona ena moo Molimo a tšepisang Abrahama le Sara hore ba tla ba le mora ea tla ea tla lebisa ho Mesia. Kannete, Jesu o tsoa lelokong la Abrahama (bapisa le Ba-Gal. 3:16). E ba moo pale e fetohelang tabeng tsa metse e khopo ea phuleng.

`Bala Genese 18:17–32. Re ithuta eng litemaneng tsee, ka semelo sa Molimo le ka tsela eo rerang ho sebetsana le bokhopo ba lefatše la rona ka eona qetellong?`

Molimo ha a hloke ho itlhalosa ho rona, empa o khetha ho se khurumetse merero le maano a Hae ho batho. “Hobane Morena Jehova ha a etse letho, a e-so ho senole morero oa hae ho bahlanka ba hae, baporofeta” (Amose 3:7).

Pele Molimo a timetsa Sodoma le Gomora, o phatlalatsa hore ntho e le ‘ngoe eo a lokelang ho e etsa ke ho tsebisa Abrahama ka se tlang ho etsahala, ka seo a ka lebellang ho se bonaha ha se etsahala haufinyane.

Molimo o nka nakoana a e-na le Abrahama ha Manyeloi a mabeli a ea motseng o khopo ho ea ntša teng ba tla utloa tlhokomeliso. E mong o sitoa ho ithiba ho nahana ka manyeloi a boporofeta a etsang mosebetsi o tšoanang matsatsing a ho qetela o ho bitsa sechaba sa Molimo se phelang Babilona ho tsoa ho eena (Tšen. 14:6–12, Rev. 18:1–4). Ha ho ntse ho fanoa ka tlhokomeliso ea ho qetela, Molimo o buisana le Abrahama ka se tlang ho etsahala kapele, ‘me o itumella ka morero ho ba lipotsong tsa mopatriareka.

“‘Oho! U se ke oa etsa taba e joalo le hanyenyane, ua bolaea ea lokileng hammoho le ea bolotsana,’” Abrahama kopa, “‘Hleka Moahloli oa lefatše a ke ke a etsa ka ho loka na?’” (Gen. 18:25). Abrhaama ha a hlahlobe boemo ba Sodoma feela, empa o hlahloba le semelo sa Molimo. Ka mokhoa o tšoanang, pele bofelo bo fihla, Molimo o phetla libuka tsa leholimo (Tšen. 20:4, 11–15) e be o re lumella ho hlahloba bopaki pele a ka theolela mollo lefatšeng. Ke hore, re tla ba le lilemo tse sekete hore lipotso tse ngata li arabeloe, tseo esale li lula li se na likarabo.

`Pele Jehova a tlisa kahlolo ea ho qetela holim’a ba lahlehileng, o re nea lilemo tse sekete hore re utloisisa se tlang ho etsahala, na ke ho mang, ‘me ke hobang. See se re bolella eng ka semelo sa Hae le kamoo a bulehileng kateng bakeng sa ho tšoauoa liphoso ke libopuoa tsa hae—tse itšetlehileng ho Eena bakeng sa ho phela—tse se nang le tokelo ka ho tsona ea ho tseba lintho tsena?`