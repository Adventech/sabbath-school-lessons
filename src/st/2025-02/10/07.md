---
title:  Ho Ithuta Haholoanyane
date:   06/06/2025
---

Bala Ellen G. White, “Moroallo,” maq. 101, 102, ho Patriarchs and Prophets.

“Moprista e Moholo ha a ka ke a itšireletsa kapa a sireletsa sechaba sa hae liqosong tsa Satane. Ha a bolele hore Iseraele ha e na liphoso. Ka liaparo tse litšila, tse tšoantšang libe tsa sechaba, tseo a li jereng e le moemeli oa bona, o eme kapele ho lenyeloi, a bolela melato ea bona, feela a boetse a supa pako ea bona le boikokobetso, ‘me a itšetlehile mohaung oa Mopholosi ea tšoarelang. Ka tumelo o kopa litšepiso tsa Molimo. ...

“Liqoso tsa Satane khahlanong le ba batlang Morena ha li bakoe ke ho khopisoa ke libe tsa bona. O nyakalatsoa ke limelo tsa bona tse likoli; hobane oa tseba hore ke ka ho tlola molao oa Molimo feela a ka bang le matla holim’a bona. Liqoso tsa hae li tlisoa feela ke lehloeo la hae ho Kreste. Ka leano la topollo, Jesu o khaola maqhama a Satane le lelapa la motho ‘me o pholosa meea ho e tlosa matleng a hae. ...

“Ka matla a hae, motho o sitoa ho tobana le qoso tsa sera. Kahar’a liaparo tse mehoabali ea sebe, a bolela libe tsa hae, o eme kapele ho Molimo. Empa Jesu, ‘Muelli oa rona, o hlahisa kopo e atlehang sebakeng sa bohle bao ka pako le tumelo ba beea meea ea bona matsohong a oona. Oa ba buella, ‘me ka mabaka a matla a Golgotha, o fekisa moqosi. Kutlo ea Hae e phethehileng ea molao oa Molimo e mo neile matla oohle leholimong le lefatšeng, ‘me o kopa mohau le poelano ho Ntate oa Hae bakeng sa motho ea molato.”—Ellen G. White, Prophets and Kings, maq. 583–586.

**Lipotso tsa Puisano:**

`Jesu o bolelletse barutuoa ba Hae hore ba lefatšeng, empa ha se ba lefatše. (Sheba Johanne 15:19, Johanne 17:14–16.) Re lekanya boikarabello ba rona ba ho hlla lefatše e bhloki ba ho ipoloka “re sa silafatsoa ke lefatše”? (Jakobo 1:27).`

`Bosebeletsi ba Nooe pele ho Moroallo bo re ruta eng ka tsela eo toantšano e kholo e sebetsang ka eona? Re etsa karolo e tšoanang joang kajeno?`

`Pele a timetsa ba khopo ka mollo o tsoang leholimong (joalo ka ha a entse ka Sodoma), Molimo o ba tsosa bafung e be o lumella Satane ho sebetsa le bona ka nako e khutšoanyane (Tšen. 20:7–9). Ke mabaka afe ao u a nahanang a hore ona ke mohato oa ho qetela o hlokehang pele Molimo a otlolla litaba kaofela?`

`Ha u ntse u nahana ka lipale tseo re ithutileng tsona bekeng ena, u fumana litlhokomeliso life bakeng sa bophelo ba hau? Lipale tsee li u ruta eng ka tšepo ea hau ho Kreste?`