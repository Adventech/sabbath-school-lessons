---
title:  Boporofeta Hape
date:   01/05/2025
---

Kerele ea masala e tsoaletsoe Lefatšeng le Lecha, hantle moo ba batlang tokoloho ea borapeli ba neng ba balehetse teng nakong ea mongoaha kholo oa leshome le metso e supileng le oa leshome le metso e robeli. Ka lebala ka litšitiso tsa borapeli tsa nako e telele tse neng li le teng libakeng tse ling, ho ea belaetsa hore ho qaloa ha mokhatlo ona ho ka be ho ile ha potlaka le ho ba matla sebakeng se seng joalo ka ha ho bile lefatšeng le lecha le ileng la fetoha Linaha tse Kopaneng.

`Bala Tšenolo 10:1–11, e hlalosang tsoalo ea mokhatlo ona. Sheba tse ling tsa lintlha tseo re ithutileng tsona, joalo ka “lichaba,” lefatše, le leoatle. Ka ho sebelisa kelo-hloko e loketseng, hore u tle u se ke oa bala ho sieo litemaneng, u ka fumana menyetla efe ea matla tlalehong ee?`

Lenyeloi le hooeletsa ka lentsoe le phahameng, joalo ka manyeloi a Tšenolo 14 le lenyeloi la Tšenolo 18. Ona ke motsotso o hlokang khato e potlakileng nalaneng ha mosebetsi oa kereke ea masala e thehoa molemong oa “‘lichaba, mefuta, lipuo, le marena a mangata’” (Tšen. 10:11).

Lenyeloi le tšoere “bukana”—e ka ‘na ea ba e ne e le buka ea Daniele (sheba Dan. 12:4)—e phetliloeng lekhetlo la pele kamor’a meloko e mengata. Leoto le leng la hae le holim’a leoatle ha le leng le eme holim’a lefatše. Ena e ka ‘na ea ba ke taba ea hore moelaetsa o lokela ho akaretsa lefatše lohle, Lefatše la Khale le Lefatše le Lecha ka bobeli. Ho ka etsahala hore e be e bua ka taba ea hore molaetsa ona ke oa lichaba tsohle: a phelang lefatšeng le ba phelang leoatleng la “Balichaba.”

Lefatšeng, kamor’a nako e telele, le tla bonesoa ka khanya ea Molimo, ‘me melaetsa ea ho qetela ea Tšenolo 14 e tla isoa ho e mong le e mong. Joalo ka Iseraele, thomo ea rona re le kereke ke ho ruta evangeli “‘lefatšeng lohle, e tle e be bopaki ho lichaba tsohle; ‘me e tla ba hona bofelo bo hlahang’” (Matt. 24:14).

Molimo o sututsa nalane ea botho ho ea pheletsong e kholo: pheletso ea mebuso ea batho le ho neoa borena bo sa feleng ba Kreste. Bala Daniele 2:34, 35, 44, 45. Bibele e hlakisa ka ho phetheha, e sa pota-pote, hore mebuso ena ea lefatše e tla felisoa, ho se sale le mohlala feela ea eona kapa lefa la eona le tšabeng, ‘me e tla nkeloa sebaka ke ‘muso oa Molimo oa ka ho sa feleng, moo sebe, bohloko, o kula, bokhopo, le lefu li se nang ho hlaha hape.

`Sheba kamoo boporofeta ba Daniele 2 le 7 li porofetileng ho hlaha le ho oela ha mebuso ena ea lefatše ka ho nepa kateng. Hobaneng ha ho nepahala hoo, ho hlollang ha u ka nahana hore na Daniele e ngotsoe neng, ho re thusang ho Mo tšepa tšepisong ea ‘muso oa ho qetela ho ke keng oa fela—oa Molimo?`