---
title:  Daniele 7
date:   29/04/2025
---

Toro ea Daniele 2 e qalile ho filoe Morena oa Babilona. Pono ea Daniele 7 , ka ho fapana, e filoe moporofeta oa mo-Heberu, setho sa sechaba sa Molimo sa selekane.

Daniele o bontša litaba tse tšoanang le tse bontšitsoeng Nebukadnesare, empa ka chalimo e fapaneng. Bakeng sa setšoantšo, o bona mokoloko oa lichaba tse tsoang leoatleng, sesosa e le moea o puputlang metsing. Lichaba tsena li ne li le boemong bo tsoellang ba ntoa, li baka pheto-phetoho ea matla har’a tsona. Litemana tse kang Lipesalema 65:5–8; Esaia 17:12, 13; le Jeremia 46:7, 8 li sebelisa meroallo le maqhubu ho hlalosa mefere-fere har’a lichaba.

Ka ho fapana, Lefatše la Pallo le bile teng, bonyane ha nakoana, e le lefatše la khotso le polokeho har’a leoatle la mebuso ea Balichaba—sechaba se halalelang se theiloeng motheong o tiileng oa ‘muso oa Molimo, khahlanong le lichaba tse hlokang taolo tse o potileng.

`Bala Daniele 7:1–3. Ho na le ho tsitsinyeha ho hongata ketsahalong ena. Re ka ithuta eng karaburetsong ee, joalo ka sebata se qala ka ho nyoloha leoatleng?`

Daniele o shebella mofere-fere oa ntoa tsa Balichaba a le lebopong, ha khabareng libata li qalella ho hlaha li e-tla lefatšeng—sebakeng sa hae! Mathata a Balichaba joale a qalella ho ba mathata a sechaba sa habo. Ba ne ba khethile ho phela joalo ka Balichaba, joale ba tla phela le (‘me tlas’a) Balichaba. Ho qala ka ho busoa ke Babilona, sechaba sa Molimo sa selekane ha sea ka sa hlola se tseba ho ikemela ho felletseng ha nako e telele.

Tahlehelo ena ea boikemelo ea sechaba sa Molimo kajeno e tla tsoela pele o fihlela pheletsong ea nako, ha Kreste a qetella a buselitsoe boemong ba Hae ka tokelo hore le Morena oa rona. Testamenteng e Ncha, sechaba sa Molimo se tsoetse pele ho hlokofala tlas’a khatello ea ‘Muso oa Roma ‘me ea ntoo ba litlhoriso tsa lenaka le lenyenyane, mohlahlami oa Roma ea bohedene.

Leha, ho latela nalane, lichaba tse ling li ne li fetisa tse ling ka boemo, le linako tse ling li bile le khotso ho feta tse ling, bongata bo boholo ba nalane ea lichaba, mefuta, le mebuso haesale e tloha tlokotsing e ‘ngoe ho ea ho e ‘ngoe, ho tloha ho mohatelli e mong ho ea ho e mong. ‘Me sena se etsahala tlas’a babusi ba ipolelang feela hore merero ea bona ke e molemo ka ho fetisisa bakeng sa sechaba sa bona. Ke phapano e ka kang le puso ea Molimo a neng a e batla bakeng sa sechaba sa Hae, haeba feela ba ne ba e khethile.

`Ba-Roma 3:10–19 e re thusa joang ho hlalosa boholo ba lefatše la rona? Temana ea 19, haholo-holo, e re bontša joang hore ke hobaneng ha re hloka Evangeli ka matla a maholo bophelong ba rona?`