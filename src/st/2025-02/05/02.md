---
title:  Oona Molao oa Pele
date:   27/04/2025
---

Serapa sa Edene e ne e le phaposi ea boithuto bakeng sa batho ba pele ba Molimo, sebaka seo ho kopa-kopana ha bona le tlhaho ho neng ho tla ba ruta, bona le bana ba bona, ka ‘mopi ka ho sa feleng. “Bobeli bona bo halalelang e ne e se feela bana ba tlas’a tlhokomelo ea Molimo,” Ellen G. White o supile joalo, “empa hape e ne e le baithuti ba fumanang thuto ho tsoa ho ‘Mopi ea bohlale bohle. ... Liphiri tsa ‘mpo oohle o bonahalang—‘mesebetsi e hlollang ea eo tsebo ea hae e phethehileng’ (Job 37:16)— e ne e le ho bona mohloli oa tataiso e sa felloeng le thabo.”—Patriarchs and Prophets, maq. 50, 51.

`Bala Genese 2:9–17. Taelo ea pele e ne e le efe, eo Molimo o e neileng batho, ‘me ke hobaneng ha e ne e le bohlokoa haholo?`

Tšebeliso ea pele ea kutu-leetsi tswh, “ho laela,” eo Molimo a e fileng batho e ne e le ho Genese 2:16, taelo ea ho se je sefate sa tsebo ea botle le bobe. Ke joang tsebo e ‘ngoe e ka thibeloang? Na ha ho thuse kamehla ho fihlela le ho tseba haholoanyane?

E seng ho ea ka Lengolo: Molimo o ne a ikemiselitse ho ruta batho ba Hae ka botebo ha a ntse a ba qobisa tlhokofalo ea nako e telele e ka bakoang ke tsebo e ‘ngoe, joalo ka se neng se tla etsahala ha batho ba khetha ho ipusa ho feta ho busoa ke Jehova ka Sebele.

Likete tsa lilemo hamorao, ha Iseraele e kopa morena, Jehova a ba tekela litlamorao tsa seo (joalo ka ha re bone beke ea fetileng), ‘me a tsebisa sechaba sa Hae hore qeto ea ho tloha tlas’a puso ea Hae ka kotloloho e tla ba ea ho fihlela bofelong ba nako.

Ha marena a Iseraele a ntse a tsoela pele ho ba khopo, sechaba sa Molimo sa selekane sa ‘na sa eketsa ho ba bo-lefatše, le ho sutha morerong oa sona haholo, hoo a bileng a ba nea ka ho fetisa seo ba e batlileng: ‘muso ea motho.

Ho atamela buka ea Daniele ka nalane ena ka kelellong ho ka thusa ho chabisa kutloisiso: e seng feela ka tatellano ea mebuso e hlahellang liponong tsa buka le qosong ea “lichaba”—Balichaba—e boetse ke qoso ea ho hloleha ha Iseraele, ho hana ha bona ho latela mitswot (litaelo) tsa Hae. Mengoaha-kholo ea ho laoloa, ho e-na le tokoloho e fanoeng pele Edene, e ne e se e tla ba sekolo se seo lipelo tse ikemiselitseng li tlang ho bona phapano e hlakileng pakeng tsa mebuso ea lefatše lena le ‘muso oa Molimo.

`Nahana ka mefuta ea tsebo, le hona joale, eo bongata ba rona ho leng molemo ka ho fetisa ho se be le eona. Ho re thusa joang ho utloisisa se neng se thibetsoe Eden?`