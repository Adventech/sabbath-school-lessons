---
title:  Ho Ithuta Haholoanyane
date:   02/05/2025
---

Bala Ellen G. White, “Tora ea Babele,” maq. 117–124, ho Patriarchs and Prophets.

“‘Eaba ke bona leholimo le lecha le lefatše le lecha; hobane leholimo la pele le lefatše la pele li ne li fetile.’ Tšenolo 21:1. Mollo o timetsang ba khopo o hloekisa lefatše. Mohlala o mong le o mong oa thohako oa hoholeha. Ha ho lihele tse tukang ka ho sa feleng tse tla boloka kapele ho balopolloa litholoana tse tšabehang tsa sebe.

“Ke sehopotso se le seng feela se salang: Mopholosi oa rona o tla lula a e-na le matšoao a ho thakhisoa ha Hae. Holim’a hlooho ea Hae e ntšitsoeng maqeba, lehlakoreng la Hae, matsoho le maoto, ke eona feela mehoabali ea mesebetsi ea bokhopo e entsoeng ke sebe. Moporofeta o re, ha a bona Kreste khanyeng ea Hae: ‘o ne a e-na le mahlaseli a phatsimang ho hlaha lehlakoreng la Hae: ‘me moo e ne e le moo a patileng matla a Hae.’ Habakuke 3:4. Lehlakore leo le hlabiloeng leo ho lona ho ileng ha phalla molatsoana o mofubelu o boelanyang motho le Molimo— moo ke hona khanyeng ea Mopholosi, ke hona teng moo matla a Hae a patiloeng.’ ‘O matla ho pholosa,’ka sehlabelo sa topollo, kahona o bile matla ho phetha toka holim’a bao ba nyatsitseng mohau oa Molimo. ‘Me tse entsoeng ho mo nyenyefatsa ke tlotla ea Hae e phahameng ka ho fetisisa; ka mengoaha ea bosafeleng maqeba a Golgotha a tla hlahisa lithoriso tsa Hae ‘me a phatlalatse matla a Hae.”—Ellen G. White, The Great Controversy, leq. 674.

**Lipotso tsa Puisano:**

`Qetellong, likatleho tsohle sa lefatše, ho sa natse hore li kholo hakae, ho sa natse na li hlolla le ho khanya hakae, li tla fetoloa lerole, molora, ‘me li qetelle ka ho felisoa ka ho sa feleng. Sena se kenyelletsa lintho life kapa life tsa lefatše tse kholo le tse ntlehali tseo e ka bang u li fihletse kapa u ntse u li fihlela hajoale. Hobaneng ho le bohlokoa ho lula u na le chalimo ee ka kelellong? Chalimo ee e ka u thusa joang ho lula u lotomanya ho latela bohlokoa kamehla?`

`Talima ka hloko sebata se hlahang leoatleng sa Tšenolo 13:1–10. Ke ka litsela life sebata see e leng tholoana ea tlhaho ea kelello ea Babele? Ho hlakile hore ke kakaretso ea “lichaba” tsohle tsa batho, tse tsoang Babilona ho fihlela ‘muso oa lenaka le lenyane. U hlokometse litšobotsi life tsa ‘muso ka mong tse tsitlalletseng ho ba teng boleleleng ba nako? Ke ka litsela life lefatše le ntseng le bontša mekhoa ea Babilona kapa Roma, mohlala?`

`Ke joang re le Baleti re ka fihlelang tekanyo e nepahetseng pakeng tsa ho latela Morena le ho ikobela melao ea sechaba sefe kapa sefe kapa ‘muso oo re phelang tlas’a oona? Ho etsahala’ng ha kutlo ho e mong e lebisa ho hlokeng kutlo ho e mong?`