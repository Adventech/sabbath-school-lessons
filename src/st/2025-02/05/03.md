---
title:  Daniele 2
date:   28/04/2025
---

E bile nakong ea kholeho Babilona, ka moporofeta Daniele, moo Molimo o faneng ka tlhaloso tse hohelang ka ho fetisisa tseo re nang le tsona tsa kamano pakeng tsa sechaba sa Hae le mebuso ea lefatše lena. Batho ba Hae ba ne ba se ba se na boikemelo; joale ba ne ba kotula litholoana tsa khetho ea bona. (‘Me, mohlomong, le ho ithuta ho tsona?)

`Bala Daniele 2:31–35, e fanang ka ponahalo e hokellaneng ea nalane ea lefatše ho fihlela nakong ea bofelo. Ke linnete life tsa bohlokoa tseo re ka ithutang tsona boporofeteng boo bo hlollang?`

Mafelong oa mongoaha-kholo oa leshome le metso e robong, batho ba bangata ba ne ba bontša ba na le tšepo e ncha holim’a khatelo pelo ea botho. Pontšo tsa Paris (1900), mohlala, e ne e le pontšo e tsotehang ea chalimo e molemo ea bokamoso. Kannete, ka khatelo pele tsa rona tšebelisong ea mahlale le mahlale, bongata ba mathata a mabe ka ho fetisisa a botho a tla fihla pheletsong! Ha batho ba kena mongoaha-kholong oa mashome a mabeli, har’a ba-filosofi ba bangata ho ne ho na le chalimo e molemo e kholo ea bokamoso bo chabileng—joalo ka ho phetheha ha batho le matla a kelello—li tla tlisa nako e makatsang ea botho.

Ntoa ea Pele ea Lefatše, leha ho le joalo, e ile ea phakisa ea senya litoro tseo, ‘me ho ea pheletsong ea mongoaha-kholo oa mashome a mabeli, re ne re lahlehetsoe ke ho feta batho ba limilione tse 200 ntoeng. E ka ‘na ea ba re hatetse pele tšebelisong ea mahlale, empa ho hlakile hore e seng boitšoarong. Ho beha ka mantsoe a ka litaba tsa Dr. Martin Luther King Jr., re na le li-misaele tse tsitsitseng tseleng empa batho ba khelohileng. ‘Me eo ke kamano e tšosang haholo.

Baithuti ba bangata ba boporofeta ba hlokometse hore limethale tse ho Daniele 2 li tloha ho tsa boleng bo kaholimo-limo ho ea ho bo ka tlase-tlase: khauta e theola boleng ho ea ho selifera, selifera e theoha boleng ho ea ho koporo, ‘me koporo e thoela boleng ho ea ho tšepe, ho fihlela re se re na le tšepe le letsopa feela.

Charles Darwin, Karl Marx, le bainahani ba bang ba mongoaha-kholo oa mashome a mabeli ba lekile ho re kholisa hore ka tsela e itseng botho bo ntse bo ntlafala—hore re ntse re hatela pele ‘meleng le likamanong. Leha ka litsela tse ling bophelo ba batho bo ntlafetse (bonyane boemong ba ‘mele) ke mang ea talimileng pele ho bokamoso ba lefatše lee, ha le ntse le busoa le ho laoloa ka tsela ee, ka chebelo pele e molemo haholo litabeng tsa khotso, polokeho le nala?

`Jesu o ile a hlokomelisa, “‘Le tla utloa lintoa le melumo ea lintoa; . ... hobane sechaba se seng se tla tsohela sechaba se seng matla, ‘muso o mong o loantše ‘muso o mong; litlala li tla ba teng, le mafu a akaretsang, le tšisinyeho tsa lefatše ka ‘nqa tse ngata’” (Matt. 24:6, 7). Ho sa natse tlhokomeliso tsena, re ka fumana khothatso joang ka ho tseba hore re hlokomelisitsoe litaba tsee esale pele?`