---
title:  Ho Ithuta Haholoanyane
date:   18/04/2025
---

Bala Johanne 2:1–11, Mattheu 22:1–14, 2 Ba-Korinthe 11:1–5, le Mattheu 25:1–13.

Hang ha u elelloa hore litaba li ngata kahare ho Bibele tse ka u thusang ho pharalatsa kutloisiso ea hau ea boporofeta, ho ka khalisa ho li sebelisa ho feta tekanyo. Ka makholo a lilemo, Bakreste ba bang ba tiisitse holim’a taba ea tšebeliso ea matšoao le karaburetso e fumanoang kahare ho lipale tsa Bibele ho fihlela moo ba qetellang ba nka karolo ea nalane ea Bibele e le litšomo. Leha methati ea meelelo e fumaneha kae kapa kae kahare ho Lengolo, re lokela ho hopola hore Molimo o na le tsela ea ho nka liketsahalo tsa ‘nete tse amang batho ba ‘nete e be o li sebelisa ho re ruta lintho tsa kamano ea Hae le kereke kamoso.

Mokete oa lenyalo, Kana, mohlala, o ka fana ka tlhahiso leseling tabeng ea papiso ea lenyalo e sebelisoang ke boporofeta, empa mokete oo oa lenyalo e ne e le oa ‘nete. “Lentsoe la Kreste le ile la fana ka mpho e ngata bakeng sa mokete. Neo ea mohau oa Hae e ngata hoo bakeng sa ho hlatsoa makhopo a batho, le ho ba nchafatsa le ho tšehetsa moea.”—Ellen G. White, The Desire of Ages, leq. 149.

Kapa, joalo ka ha a ngotse mona: “‘Hobane Morena Jehova ha a etse letho, a e-so ho senole morero oa hae ka bahlanka ba hae, baporofeta.’ Leha e le hore ‘litaba tse patiloeng ke tsa Jehova, Molimo oa rona, empa tse senotsoeng ke tsa rona, le tsa bana ba rona ka ho sa feleng.’ Amose 3:7; Deuteronoma 29:29. Molimo o re neile lintho tsena, ‘me lilthohonolofatso tsa Hae li tla latela ba mo hlomphang, ba ithutang mangolo a boporofeta ka thapelo.”—The Desire of Ages, leq. 234.

**Lipotso tsa Puisano:**

`Bala Johanne 2:1–11. Ho na le lintlha tse ngata Evangeling ea Johanne tse supang mosebetsi oa kamoso oa Kreste, ‘me Bahlalosi ba Bibele ba elelletsoe tsela eo Johanne ka a khannelang babali ba hae pele sefapanong ka morero. Ke kae moo u bonang liltha tse fapaneng tsa semelo sa Kreste le ‘muso oa kamoso li bontšoa paleng ee? E re ruta eng ka leano la topollo, kapa ka mokete oa lenyalo oa mapomelo o tšepisitsoeng Mora oa Molimo?`

`Setšoantšo sa baroetsana ba leshome se tsebahalang haholo ebile se ratoa haholo ke baithuti ba Bibele. Pale ee ea bohlokoa e re ruta eng ka liketsahalo tsa matsatsi a bofelo? Na ke taba ea bohlokoa hore Monyali o liehile? Ke lithuto life tseo setšoantšo see se re rutang tsona ka kamano ea rona ka bo-mong le Kreste khahlanong le tsela eo Kreste a amanang le kereke ka botlalo?`

`Nahana ka liketso tsa bohata tse keneng tumelong ea Bokreste li e-tsoa kantle ho eona. Ntle le e hlakileng, Sontaha, ke ntlha life tsa tumelo tsa bohata tse keneng, ‘me re ka etsa eng e seng feela ho itšireletsa khahanong le tsona empa le ho thusa ba bang ho bona seo li leng sona e le kannete? Ke ka litsela life melaetsa ea manyeloi a mararo e leng teko ea ho etsa eona taba eo hantle, ho thusa batho ho bona lithuto tsa tumelo tsa bohata tse keneng tumelong?`