---
title:  Monyaluoa ea Motle
date:   14/04/2025
---

Ezekiele 16 e re bontša setšoantšo se hlollang sa kamoo Molimo a talimang sechaba sa Hae. O hlalosa sechaba sa Iseraele e le lesea le lahliloeng, le siiloeng tšimong hore le shoelle teng. O le nka a le isa hae, oa le hloekisa e be, ha le se le holile oa le nyala. Ke setšoantšo se matla sa lenyalo le sa lebellehang.

`Bala Ezekiele 16:4–14. Lintlha tse pharalletseng tsa ho phahamisoa ha monyaluoa eo li re ruta eng ka morero oa Molimo ka rona?`

Molimo o bolelletse Iseraele hore katlas’a tlhokomelo ea Hae, o ile a hola ho ba “ ‘motle ka ho fetisisa’ ” (Ezek. 16:13). Ha Molimo a mo fumana, ho ne ho se ea ‘monang a le motle; o ile a nenoa har’a bana ba bang, a lahleloa ntle ka tšepo ea hore o tla shoa. Empa ea re ha Molimo a mo fa nako ea Hae, a ‘na a eketsa ho ba motle molebe, ho fihlela a fetoha moqoqo oa lefatše. Matsatsing a pele a marena a ba-Heberu, tlas’a Davida le Salomone, setšoantšo se ile sa fetoha ‘nete. Mofumahali oa Ethopia o ile a ba a nka leeto le khethehileng e le hore a tle a bone bokhabane ba Iseraele ka sebele sa hae!

Botle ba Iseraele, leha ho le joalo, e ne e le neo e tsoang ho Molimo ka botlalo. O ne a le motle—a tumme lichabeng—hobane feela e ne e le monyaluoa oa Hae. Molimo o re botle ba hae “‘bo ne bo phethehile ka bokhabane ba ka boo ke neng ke u apesitse ka jona’” (Ezek. 16:14).

Ena ke taba e iphetang kahare ho Bibele: Monyaluoa oa Molimo o motle, e se ka lebaka la seo a se entseng empa ka lebaka la molemo oo Molimo o mo apesitseng oona hore a be joalo. Ka tsela e tšoanang, balumeli ba shebahala ba le batle ka tekanyo ea leholimo e se hobane ho na le seo re se entseng ho ba joalo empa e le ka lebaka la lereko la Molimo, topollo eo a re apesitseng ka eona. Re batle hobane re apesitsoe ka ho loka ha Hae, “ho loka ha Molimo” ka sebele (2 Ba-Kor. 5:21).

Leha ho le joalo, tsohle li ne li le molemo ho fihlela temana e latelang ho Ezekiele: “‘Empa oa ‘na oa tšepa botle ba hao, ‘me ka ho tšepa lebitso la hao oa ‘na oa bka, oa tšela bohle ba fetang ka bootsoa ba hao, oa re ke joa bona,’” (Ezek. 16:15).

Re bopetsoe ho bontša molemo le khanya ea Molimo. Ha ‘mpo oa Molimo o lekanya hoba botle bo ho oona ke ba oona, botle boo bo fokotseha ka boleng, e be ho latela mathata.

`Kotsi ke life tsa ho tšepela “botleng ba rona”? Ke hore, ke joang re ka nahanang hore ho na le se seng kahare le ka rona se ka re hlahisang re le khabane ho Molimo kapa sa re etsa re be le tokelo ea lerato la Hae? Ke joang re ka itšireletsang kamehla khahlanong le boikhohomoso ba semoea?`