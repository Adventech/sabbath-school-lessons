---
title:  Mosali oa Hosea oa Seotsoa
date:   15/04/2025
---

Taelo ea Molimo ho moporofeta Hosea e ka ‘na eaba ke thomo e makatsang ka ho fetisisa tseo a kileng a li fa bahlanka ba Hae: ho nyala seotsoa—le boomo! Empa Molimo o ne a sebelisa Hosea ho re thusa ho utloisisa, ka chalimo ea Hae, bohloko ba sebe le bohlaba-phieo ba botho. Molimo o ne a ikhethetse mosali ka lerato, Iseraele, eo makhetlo a mangata a neng a bka feela, ho makatsang ho lekana, a ‘na a mo amohela a mo busetsa.

`Bapisa Hosea 1:2; Hosea 3:1; Tšenolo 17:1, 2; le Tšenolo 18:1–4. Ke bootsoa bofe bo boleloang moo? Kereke ea Bokreste e ka ithuta eng ho tsoa paleng ea Hosea? Kereke e phetile libe tsa Testamente ea Khale ka tsela life?`

Bibele e senola hore liphoso tsa Iseraele Testamenteng ea Khale li tla phetoa ke kereke ea Kreste ea Testamente e Ncha. Sechaba sa Molimo sa selekane se ile sa kheloha haholo feela pele ho kholeho ea bona, ba tlisa mekhoa ea borapeli ba litšoantšo ea lichaba tse haufi kahare ho sechaba sa Molimo sa selekane. Qalong ea mongoaha-kholo oa bone, kereke ea Bokreste, ka ho lohotha molemo o ka hlahang, ea ikamahanya le ‘musisi oa Roma, Constantine, ‘me ea mo mema ho qalella ho rarolla likhang tsa kereke. Boemong ka bong, sechaba sa Molimo sa kheloha kamanong ea sona le Eena hore se tle se fumane “litharollo” tsa seo ba bonang e le mathata.

Khetho ea mantsoe ea Molimo e etsa ho bonahale ho hlakile hore ha a leke ho re bontša seo re se entseng hampe empa hore na se etsa a ikutloe joang. Ba ekuoeng ke balekane ba ka qalella ho utloisisa boikutlo ba bohloko ba pelo boo ho hloka botšepehi ha rona ho Kreste ho ho bakang mapatlelong a leholimo. Mohlomong karolo e makatsang ka ho fetisisa paleng ea Hosea ke boemo boo moporofeta e fihlileng ho bona ho lopolla mosali oa hae ea lelerang.

Ha re bona khooeletso ea ho qetela ho botho, e biletsang sechaba sa Molimo ho tsoa Babilona, ho ea lokela ho tšoaea hore o bitsa sechaba sa Hae, e seng basele. O ba tseba haholo. Oa ba rata. ‘Me ha lefatše le atamela hora ea lona e mpe ka ho fetisisa,

o ntse a ba fa theko ea topollo eo a e lefileng hore a tle a re rekele ho Eena hape ka mali a Hae. Sefapano sa Kreste, ho feta eng kapa eng e ‘ngoe, se lokela ho re bontša boikitlaetso ba Morena ba ho batla ho pholosa sechaba sa Hae se sollang.

`Ke tsela life kajeno tseo kereke efe kapa efe, le ea rona, e ka bang e khetšemetse bootsoeng ba semoea?`