---
title:  Seotsoa Sea Ahloloa
date:   17/04/2025
---

`Bala Tšenolo 19:1–9. Ho ketekoa lintho tse peli ka nako e le ‘ngoe: pheletso ea seotsoa le lenyalo la Kreste le monyaluoa oa Hae. Ke joang liketsahalo tse peli tsee e ka bang pontšo ea semelo sa ho loka le lerato sa Molimo ka nako e le ‘ngoe?`

Ho hloka botšepehi ho tla ka theko e bohloko. Karohano e tšolohela maphelong a bana le ba bang. Le balekane ba nang le mamello ba sitetsoeng ba qetella ba fumane hore ho na le motsotso oa ho se hetle morao, oo ho oona lenyalo le ke keng la hlola le lopolloa. Ha lefatše la rona le fihlela boemo boo lipelo li thatafetseng hoo ho seng ho sa be le pako, ha ho be le lebaka la ho tsoela ha nalane le ho lumella tlhokofalo e se nang taolo ea sebe ho tsoela pele. Leha pelo li robeha holim’a se lahlehileng, ba hlokofetseng katlas’a sebe lefatšeng lena la sebe ba ka keteka ka hore ho qetella ho felile—‘me lefatše le busetsoa boemong boo Molimo a neng a bo entse pele. Khetlong lena ha ho ka ke ha e ba le ho furalla Molimo, hobane re tla be re ithutile, ka boima, hore Molimo o ne a nepile ka tšenyeho e tlisoang ke ho arohana ha rona le Eeena.

`Bala Tšenolo 21:1–4. Karaburetso ea lenyalo moo e bolela’ng, ‘me hobaneng ha e tletse tšepo le tšepiso? Tiisetso ea rona ea tšepo ke efe e fanoang ke litemana tsee?`

“Lenyalo, tlamahano ea bophelo bohle, ke letšoao la tlamahano e mahareng a Kreste le kereke ea Hae. Moea oo Kreste a o bontšang malebana le kereke ke moea oo monna le mosali ba lokelang ho ba le oona e mong ho e mong.”—Ellen G. White, Testimonies for the Church, pok. 7, leq. 46.

Kreste o fetile bohlokong bo ke keng ba nahanoa ha leloko la botho le mo hana le fana ka lerato le mo loketseng ho melimo. Feela, le boemong boo, o ile a inehela bakeng sa rona, a lefa ka sebele bakeng sa ho hloka botšepehi le bohlola ba rona e le hore, ha re ka baka ra sokoloha ho tsona, re be le tšepiso ea bophelo bo sa feleng.

`Bala 1 Petrose 1:18, 19. Re bolelloa eng litemaneng tsee e re tiisetsang ka pheletso e hlahisoang ho Tšenolo 21:1–4?`