---
title:  Nama e le ‘Ngoe
date:   13/04/2025
---

Ke papiso tse fokolang tsa Bibele tse buang ka katamelo eo Molimo a lakatsang ho ba le eona le leloko la botho ho feta ea lenyalo. Papiso ena e sebelisoa litabeng tse ngata tsa Bibele—‘me e hlaha ka tsela e hlakileng haholo ho Tšenolo—hore ho bohlokoa bakeng sa baithuti ba Bibele ho utloisisa seo Molimo a khannelang ho sona ha a e sebelisa Lentsoeng la Hae.

`Bala Genese 2:23–25 le Ba-Efese 5:29–32. Lenyalo la batho le tšoantša tlamahano ea Kreste le botho ka litsela life?`

Ketsahalong eo ho eona Jesu a neng a bua le Bafarisi, o ile a qotsa tlaleho ea Genese e buang ka lenyalo la Adama le Eva, eo Bafarisi ba ileng ba e-ba le potso ho eona kapele, “‘Moshe eena o laetse ke’ng ho nea mosali lengolo la hlalo, le ho mo hlala?’” (Matt. 19:7).

Efela, Moshe a ne a nkuoa e le moporofeta oa mathomo oa sechaba. Nahana o se u fata mothei oa lenyalo lipotso o mo bapisa le moporofeta oa Hae. Tsela ea bona ea ho beha litaba e ne le kamoo ba tloaetseng ho atamela Jesu ka teng: ba ne ba leka kamehla ho pakahatsa hore lithuto tsa Hae li loantšana le Mangolo.

Lenyalo la bophelo bohle, le nang le botšepehi ke boemo boo Molimo a neng a bo thehile ka lenyalo motheong oa leloko la botho. Motho ea oeleng, ka bomalimabe, a senya mpho ena ea motheo ea Molimo.

Mohlomong, ho ipapisitsoe le bohlokoa boo Lengolo le bo behang holim’a lenyalo, ha se ka tšohanyetso hore e be haesale le le tlasa tlhaselo e sa khefutseng. Hammoho le Sabatha, ke e ‘ngoe ea limpho tse peli tseo re li neiloeng Edene, ‘me bobeli li ne li reretsoe ho bontša takatso ea Molimo ea ho ba le kamano e atamelaneng le ‘mpo oa Hae.

Lenyalo, tlamahano ea batho ba babeli ba sa phethehang, le tla lula le fana ka lebaka la tsitsipano. Lenyalo mahareng a kereke le Kreste ke tlamahano ea Mopholosi ea phethehileng le monyaluoa ea sa phethehang haholo. Leha ho le joalo, re ka ithuta ho tsoa leratong la Molimo se fanoang ke lenyalo le letle.

`Mona ke litšiea tse tharo tsa lenyalo. Ea pele, tšoarela molekane oa hau, leha e sa mo lokela, joalo ka ha Kreste a re tšoarela, re sa lokeloa ke hona. Ea bobeli, amohela molekane oa hau, mefokolo le tsohle, joalo ka ha Kreste a re amohela, mefokolo le tsohle. Ea boraro, joalo ka ha Kreste a re beile kapele ho Eena, beha molekane oa hau kapele ho uena. litšiea tse tharo tse theiloeng holima evangeli li ka re thusa joang ho utloisisa e seng feela kamoo Molimo o amanang le rona empa le lenyalong?`