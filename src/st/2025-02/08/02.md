---
title:  Moprista oa Rona e Moholo
date:   18/05/2025
---

Ha Moshe a etelletse pele khaho ea tabernakele, ha a lumelloa ho sebelisa moralo ofe kapa ofe oo a na o batla. Molimo o ile a mo fa moralo oo a lokelang ho o sebelisa. “‘U hlokomele ho etsa ntho tseo ka tekanyetso ee u e bontšitsoeng thabeng’” (Exod. 25:40). Re fumana bukeng ea Ba-Heberu hore moralo o sebelisitsoeng e ne e le oa se teng se phahameng ka ho fetisa, sehalalelo sa leholimo.

`Bala Ba-Heberu 9:11–15, ka Kreste e le Moprista oa rona e Moholo sehalalelong sa leholimo. See se re rutang ka seo a ntseng a se etsa bakeng sa rona?`

Sehalalelo se lefatšeng se ne se tšoantšisa Jesu ka botebo bo hlollang, ho tloha ho moprista le mahlabelo, ho ea ho thepa le botebo ba lintlha tsa moralo oa lintho tse ling. Kaofela li bua ka Jesu.

Buka ea Tšenolo, efela, e nonne ka karaburetso ea sehalalelo. Re fumana kandelare ea sehalalelo litemaneng tse qalang, areka ea selekane e hlalositsoe ka ho hlaka khaolong ea bone, le litaba tse ngata tse buang ka tempele. Kantle ho kutloisiso ea sehalalelo sa Testamente ea Khale, ho ba thata ho utloisisa moo Johanne a lebisang teng ka tlhaloso ea lipono tsa hae. Maiphihlelo a Iseraele, Pauluse oa ngola, “li ne li ba hlahele hore e be litemoso, ‘me li ngoliloe hore re ithute ka tsona, rona ba hlahetsoeng ke mehla ea bofelo” (1 Ba-Kor. 10:11).

Hona le ho hongata hoo re ka ithutang hona ka ho ithuta litaba tsa tempele ka bophara: kamoo sechaba sa Molimo se neng se amana le tempele. Re fumana mehlala ea kamoo Davida e le motho a neng a amana le tempele le litšebeletso tsa eona, ‘me re bona karabelo ea lipelo tsa sechaba sa Molimo ka seo Mesia a neng a tla ba etsetsa sona. Ha se litlhopho tsena feela tse re thusang ho bona Jesu; re boela re ka rafa maiphihlelo a botho a ba neng ba utloisisa seo Molimo o neng o re ruta sona ka sehalalelo ‘me ra fumana lithuto bakeng sa maiphihlelo a rona le Molimo.

`Bala Lipesalema 122. Leha re sitoa ho ea ka nama “ka tlung ea Jehova” e lefatšeng (ha e eo, ‘me leha ho ne ho ka ahuoa e ‘ngoe sebakeng se tšoanang, e ne e tla hloka moelelo), ke lintlha life tse fumanehang Pesalemeng ee tse ka re khothatsang ka seo Kreste a re etselitseng sona? Hlokomela litaba tsa khotso, polokeho, thoriso, le kahlolo.`