---
title:  Lipesalema 5
date:   21/05/2025
---

`Bala Lipesalema 5. Mosebetsing ona, Davida o etsa phapano e hlakileng pakeng tsa ba lahlehileng le ba lopollotsoeng. Bapisa Lipesalema tsena le puo ea Tšenolo 14:1–12. U bona eng tse tšoanang, ‘me see se u thusa joang kutloisisong ea hau ea ho ba karolo ea mokhatlo oa masala a Molimo a mehla ea bofelo?`

Ho ka fana ka thuto ho tšoaea hore Davida o tiisa hore bokhopo “ha bo amohelehe” ho Molimo (Lipes. 5:4). Sepheo sa tabernakele e ne ele hore Molimo a tle a lule har’a sechaba sa Hae, ‘me ho tla ba joalo le ‘musong oa Kreste (sheba Tšen. 21:3). Ba tla atamela terone ea Molimo ba lokela e be ba lopollotseng.

Ho bohlokoa hape ho tšoaea hore Davida o hlalosa ketso ea ho khumamela ho Lipesalema 5:7, e leng taba ea mantlha toantšanong e kholo. Tšenolo 13 e bua ka “khumamelo” makhetlo a tšeletseng, ‘me melaetsa ea manyeloi a mararo e biletsa batho ho “khumamela ea entseng.” Davida o re bolella hore o “tšaba” Molimo, ‘me molaetsa oa masala o biletsa lefatše ho boela ba “‘Tšabang Molimo, isang khanya ho oona, hobane nako ea ho ahlola ha oona e tlile’” (Tšen. 14:7).

Hape elelloa kamoo balopolloa ba Tšenolo 14 ba boleloang kamoo ba “se nang leshano” (Tšen. 14:5) melomong ea bona; ke batho ba bolelang ‘nete, bao mantsoe le liketso tsa bona li bontšang semelo se lokileng sa Molimo. Ba khopo, ho latela Davida “ha ho ‘nete melomong ea bona” (Lipes. 5:9).

Ke ketsahalo e hlollang eo Johanne a e hlahisang karolong ena ea mantlha ea Tšenolo: baetsalibe feela ba hutsoe ho tsoa lefung ‘me ba fuoe monyetla oa ho ema kapele ho boteng ba Moimo. Ha ba ka ba iphumanela ka mesebetsi ea bona tokelo ena; ba e neuoe ka lebaka la hore Konyana ea Molimo—Mor’a Motho ea lokileng—

o eme teng le bona. Ba tšoaretsoe, ba lopollotsoe; ha ba sa lokela ho jara melato ea bona (bapisa le Lipes. 5:10), hobane Konyana ea Molimo o e jere bakeng sa bona (bapisa le Esa. 53:12 le 2 Ba-Kor. 5:21).

Hang hoba lebitso la Molimo le ngoloe pelong ea hau, ho thata ho khutsa. Sechaba sa Molimo se fana ka memo ea ho qetela ea mohau ka “lentsoe le phahammeng” (Tšen. 14:7). “Empa ba o tšepileng kaofela ba tla thaba, ba be ba nyakalle ka ho sa eeng kae, hobane o tla ba sireletsa; ba ratang lebitso la hao ba tla nyakallela uena” (Lipes. 5:11).

`Nahana u eme kahlolong kapele ho Molimo o halalelang o phethehileng, ketso e ‘ngoe le e ‘ngoe eo u e entseng e pepesitsoe kapele ho Eena. Monyetla oa ketsahalo ee o u bolella eng ka bohloki ba hau ba ho loka ha Kreste?`