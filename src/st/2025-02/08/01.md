---
title:  "Lipesalemeng: Karolo ea 1"
date:   17/05/2025
---

### Bakeng sa Boithuto a Beke Ena Bala

Ba-Heb. 9:11–15, Lipes 122, Lipesalema 15, Lipes 24, Exoda 33:18–23, Lipes 5, Lipes 51:7–15.

> <p>Teman’a Khopolo</p>
> “Joale, ka talima, ‘me ka bona Konyana e eme thabeng ea Sione, e e-na le ba ngoliloeng lebitso la Ntat’a eona liphatleng tsa bona” (Tšenolo 14:1).

Joalo ka Baleti, re tloaetse ho tsomana le matšoao a Tšenolo lipaleng tsa Testamente ea Khale ho re thusa ho utloisisa matšoao ao. Lipale tsena, leha ho le joalo, ha se tsona feela mehloli e metle, empa li fumaneha hohle kahar’a Testamente ea Khale.

Mohloli o mong o manoni oa litaba ke buka ea Lipesalema, pokello ea litothokiso tse halalelang tse buang ka maiphihlelo a mangata a batho le kopa-kopano le Molimo—ho tloha ka ho nyahamela sebe le tlhokofalo ho isa ho thabo e sa tsoakoang botenng ba Hae le litšepiso tsa Hae tsa tšoarelo le topollo tse phetiloeng hangata.

Ho bala Lipesalema ka hloko ho fana ka botebo ba litaba bo etsang hore buka ea Tšenolo e be le bophelo, haholo Tšenolo 14, e hlalosang mosebetsi oa ho qetela oa kereke ea Molimo ea masala lefatšeng. Sechaba sa Molimo sa mehla ea bofelo se filoe thomo e tšoanang le ea Iseraele ea khale: re lokela ho ba leseli la lichaba, pitso ea ho qetela ea mohau ho batho bohle hore ba khumamele le ho utloa ‘Mopi oa bona.

Lintlha-kholo tse ling tse fanoeng bukeng ena ea Molimo ea lipina, li ka re fa litsela tse ncha tsa ho utloisisa le ho ananela boleng ba boikarabello ba rona metsotsong ea ho qetela ea nalane ea lefatše.

_*Ithute thuto ea beke ena ho lokisetsa Sabatha sa la 24 Motšeanong._