---
title:  Molimo Har’a Sechaba sa Hae
date:   14/05/2025
---

Ba ntse ba latetse ketapele ea boteng ba Molimo ka leru, ba-Iseraele ba ne ba tla emisa leetong la bona la ho ea Lefatšeng la Pallo, ba hlome tabernakele, ‘me e be maloko a hloma litente ba e teetse hare—maloko a mararo ka lehlakoreng ka leng. Boteng ba Molimo bo ne bo tla theohela ka Sehalalelisisong e be bo lula har’a sechaba sa Hae.

**Ho ne ho na leloko le hlahelletseng kaholimo lehlakoreng ka leng la a mane a tabernakele. Ho latela Numere 2, e ne ele maloko afe ao a hlahelletseng?**

`Num. 2:3 (Bochabela):`

`Num. 2:10 (Boroa):`

`Num. 2:18 (Bophirima):`

`Num. 2:25 (Leboea):`

Hlokomela hore leloko ka leng le hlahelletseng le ne le fofisa folaga ea lona e khethehileng, ho hloaea na ke bo mang. Leha Lengolo le sa hlaka hore na ho ne ho na le eng folageng ka ‘ngoe, ho na le tloaelo e thahasellisang—e bapisoang ka bobebe le makhabane a leloko ho latela tlhaloso e ho Genese 49 le Deuteronoma 33—e fanang ka se seng sa lifahleho tse ‘ne ho khutlo tse ‘ne tsa lefatše. “Ho latela tloaelo ea bo-Rabbi, folaga ea Juda e ne e na le setšoantšo sa tau, ea Rubene ho kang hlooho ea motho, ea Efraime e le sebopeho sa pholo, ‘me ea Dane e le setšoantšo sa ntsu; e le hore libopuoa tse ‘ne tse phelang tse kopaneng hammoho likerobimeng tse hlalosoang ke Ezekiele li ne li emetsoe ke liflaga tsena tse ‘ne.”—Carl Friedrich Keil and Franz Delitzsch, Commentary on the Old Testament, pok. 1 (Peabody, MA: Hendrickson, 2011), leq. 660.

Ho ka etsahala re nkele tloaelo hloohong haholo ho feta tekanyo, ehlile, empa ho ntse ho thahasellisa ho bapisa tloaelo ena ea khale le tlhaloso ea Bibele ea Jerusalema e Ncha. Ho hlaha tlhopheho e thahasellisang: ho na le menyako e e emetseng maloko a mararo lehlakoreng ka leng la a mane a motse (Tšen. 21:12, 13).

Bobeli tlhaloso ea kampo ea Iseraele le Jerusalema e Ncha li toboketsa taba e le ‘ngoe ea bohlokoa: Molimo o batla ho hulela batho haufi le terone ea Hae. Buka ea Tšenolo e re ruta hore “Morena Molimo o matla ‘ohle le Konyana ke tempele ea oona” (Tšen. 21:22).

`Re feela re sa phele kampong ea Iseraele. Empa ke ka litsela life, maphelong a rona, re ka atamelang haufi le boteng ba Molimo?`