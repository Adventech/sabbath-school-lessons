---
title:  Ho Ithuta Haholoanyane
date:   16/05/2025
---

Bala Ellen G. White, “The Controversy Ended,” maq. 669–671, 676–678, ho The Great Controversy.

Satane, ea kileng ea ba kerobime ea mosireletsi, a leka ho senya tšepo teroneng ea Molimo. Molimo o lumelletse manyeloi a oeleng ho tsoela pele ka bohlaba-phieo ba oona e le ho bontša ‘mpo oohle botebo ba bokhopo bo tlisoang ke boiphahamiso— ‘me leha Satane e atlehile ho thetsa leloko la botho hore ba ikopanye le eena ho loantša Molimo, Kreste o mo hlotse ka botlalo sefapanong, a lokisetsa batho sebaka moo teng ho kileng ha ema manyeloi. Baetsalibe, ho Kreste, ba furalla lipolelo tsa Lucifera pepenene. Ketsahalo ea ho qetela, ka tsela tse itseng, ke tšenolo e kholo ea molemo le lerato la Molimo ho feta e bileng teng pele Lusifera a e-oa. Leha Molimo a ne a sa rera hore bokhopo bo be teng, le bomalimabe bo tlisoang ke bona ka ho sa eeng kae, ha tsohle li felile, molemo le lerato la Molimo li tla senoloa ka tsela tseo ho neng ho sa tlo ba ka teng pele.

Kreste “o talima balopolloa, ba nchafalitsoeng setšoantšong sa Hae, pelo e ‘ngoe le e ‘ngoe e na le khalalelo e phethehileng, fahleho se seng le se seng se bontša ho tšoana le Morena oa bona. O bona ho bona tholoana tsa mofufutso oa moea oa Hae, o tla bona se mo kholisang. Ke moo a tla hooa, ka lentsoe le phefa ho matšoele a ba lokileng le a ba khopo, a tla phatlalatsa, ‘Bonang theko ea mali a ka! Ke hlokofalitsoe bakeng sa bana, ke ba shoetsoe, hore ba tle ba phele kapele ho boteng ba ka ka mengoaha e sa feleng.’ E be moo pina ea thoriso e phahamang ho tloha ho ba apereng liaparo tse tšoeu ba kapel’a terone: ‘Konyana e neng e hlajoe e loketse ho nka borena, le monono, le bohlale, le matla, le hlompho, le khanya, le teboho.’ Tšen 5:12.”—Ellen G. White, The Great Controversy, leq. 671.

**Lipotso tsa Puisano:**

`Nahana u eme kapele ho Molimo ka lipha tsohle, ka mefokolo eohle ea semelo, ka ketso tsohle tse mpe, ka mehopolo eohle e mebe, ka maikemisetso oohle a mabe a senolehile kapele ho Eena! Ka nepo le ka toka u ne u tla lokeloa ke eng? Ha ho le joalo, ke eng eo e le eona feela tšepo ea hau? Hobaneng ha re lokela ho ba le “ho loka ha Molimo ho bonoang ka tumelo ho Jesu Kreste, ho bang ho bohle” (Ba-Roma 3:22) ho re koahelang ha joale, le kahlolong, ha re ho hloka ka ho fetisisa? Ka bokhutšoanyane, ke hobaneng ha re hloka evangeli?`

`Johanne Mokolobetsi, joalo ka ha re bone, o ne a etsa karolo ea serafime—lebone le tukang, le khanyang. (Sheba Johanne 5:35.) E feela e ne e le ea hlekelang Kreste tsela, a phatlalatsa ho hlaha ha pele ha Mesia. Batho ba Molimo ba matsatsi a bofelo ba tšoere boemo ba boporofeta bo tšoanang le boo joang?`