---
title:  Ke ‘Na Enoa, Roma ‘Na
date:   11/05/2025
---

Lilemo tse fetileng, kereke ea etsa qeto ea ho nchafatsa phaphosi e katlasa lefatše molemong oa ho etsa holo ea ho rapella. Ntho ea pele eo ba ileng ba e etsa ea ba ho kenya mabone a macha, ba lumela hore ba tla etsa hore sebaka se shebahale hantle haholo. Hang ho ba ba a kenye, sebaka sa shebahala se le sebe ho feta, hobane joale mabone a khanyang haholo a na le tsela ea ho hlaisa liphoso.

Pono e hlollang ea Esaia ea terone ea Molimo e ile ea mo siea ka tlhokomelo e bohloko ea likhaello tsa hae. “‘Ho malimabe ‘na,’” a lla, “‘ke timetse, hobane ke motho ea melomo e litšila, ke ahile har’a sechaba se melomo e litšila, ‘me ke bone Morena, Jehova oa Makhotla, ka mahlo!’” (Esa. 6:5). Le rona re ne re tla ikutloa ka tsela e tšoanang haeba re ne re ka isoa kapele ho boteng ba Jehova. Khanya eo e khanya haholo ho lekana ho re e leleke boitlhohlollo bohle. Botenng ba Molimo, re ikutloa hoba re lahlehile. Esaia o ne a kopane le se nyarosang bophelo bohle.

`Bala Esaia 6:6–8. Esaia o ne a tseba hore sebe se bolela hore re “timetse.” Moputso oa sebe ke lefu empa ho na le ho re siea litholoaneng tsa sebe, Molimo oa lerato o re hulela haufi ka ho fetisa. Litholoana tsa kopano ee e bile life, ‘me ke hobaneng ha ho le bohlokoa?`

Esaia o ile a hloekisoa sebe sa hae ha serafime se nka leshala aletareng ea libano, moo teng ho neng ho etsetsoa sechaba sa Molimo bobuelli (sheba Tšen. 8:3, 4). Libe tsa hae tsa tšoareloa, ‘me joale a nkuoa a na le tokelo ea ho ema kapele ho Molimo— empa ho feta moo, o ile a rongoa ho ea emela Molimo lefatšeng.

Ho thahasellisang ho lekana, lentsoe “serafime” le bolela “ea chesang.” Elelloa ha Jesu a hlalosa bosebeletsi ba Johanne Mokolobetsi ho Johanne 5:35—“‘E ne e le lebone le tukang, le khanyang, ‘me lona le lithatetse ho nyakalla leseling la hae ka mehla e se mekae.’ ” leha, ehlile, Johanne ka sebele sa hae e ne e le moetsalibe ea hlokang mohau le topollo, bosebeletsi ba hae bo ne bo supa ho eo e leng Eena feela ea ka fanang ka mohau le topollo.

Jesu o tlile e le moemeli ea phethehileng oa khanya ea Ntate—‘me Molimo o ile a romela moporofeta, moetsalibe, e neng a etsa mosebetsi o tšoanang le oa serafime sa leholimo.

`Ebile feela kamor’a hore Esaia a tsebe hore sebe sa hae se hlatsoitsoe, a ileng a re, Ke ‘na enoa, roma ‘na. ke joang e mong le e mong oa rona, ha libe tsa hae li hlatsoitsoe ka mali a Jesu, a ka arabang joalo ka Esaia moo?`