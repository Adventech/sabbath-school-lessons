---
title:  Ho Oa Ha Lusifera
date:   15/05/2025
---

Ke ntho e batlang e sa utloisisehe hore Lusifera o kile a tšoara boemo ba kerobime ea mosireletsi, a tšoere boemo bo phahameng pel’a terone ea Molimo. Kannete bophelo ba hae bo ne bo lokela e be bo thusitse ho chabisa khanya ea Molimo ‘mpong oohle. Ho e-na le hoo, a qalella ho nahana ka khanya eo e leng ea hae, e seng khanya ea ‘Mopi; kapa, ha re topa hantle ho feta moo, a qalella ho nahana hore ha a fuoe hlompho e mo lokelang.

`Bala Ezekiele 28:11–17 le Esaia 14:12–14. Ke eng e lebisitseng ho oeng ha Lucifera? Bapisa litemana tsena tse ho Tšenolo 14:1–12. Papiso bakeng tsa ho oa ha Lucifera le boemo bo phahameng ba botho ho Kreste e u thusa joang kutloisisong ea se etsahalang ho Tšenolo 14?`

Hlokomela kamoo Lusifera a lelekoang thabeng e halalelang, ha balopolloa ba ema holim’a Thaba ea Sione le Konyana ea Molimo. Ho thoe Lusifera o bile Edene; leloko la botho le lona le bile moo, empa ho fapana le pheletso ea Lusifera, batho ba busetsoa paradeising ka Kreste. (Sheba Tšen. 22:1–3.)

Moelelong ona, qotsulo e latelang ho tsoa ho Ellen G. White e na le thuto e kholo: “Leholimo le tla nyakalla, hobane likheo tse bakileng ke ho oa ha Satane le manyeloi a hae li tla tlatsoa ka balopolloa ba Morena.”—The Advent Review and Sabbath Herald, Motšeanong 29, 1900.

‘Me ba teng, leholimong, ka lebaka la evangeli feela. Hantle-ntle, ‘mokotaba oa evangeli, oa topollo, o fumaneha ka tsela e bonahalang haholo kapele ho terone ho Tšenolo 4 le 5. Mohlala, manyeloi a hooa ka lentsoe le phahamileng: “‘“U loketse ho nka buka, le ho manolla litiiso tsa eona; hobane u no u hlajoe, ‘me oa lopollela Molimo, ka mali a hao, batho ba mefuta eohle, le ba lipuo tsohle, le ba merabe eohle, le ba lichaba tsohle”’” (Tšen. 5:9). A, setšoantšo se joang sa evangeli, lefu la Jesu bakeng sa topollo ea batho!

Hlokomela, hape, kamoo puo eo e bontšang molaetsa oa lenyeoi la pele, moo teng re biletsoang ho ruta “evangeli ea ka mehla le mehla . . . ba ahileng lefatšeng, le lichaba tsohle, le mefuta eohle, le lipuo tsohle, le merabe eohle” (Tšen. 14:6). Ke tlhahiso e matla ha ka kang ea botlalo ba eo Kreste a se etselitseng lefatše. Ha ho motho nalaneng eohle ea lefatše eo Kreste a sa mo shoelang. Ba lokela feela ho ithuta ka eona ‘me ba e amohele.

`Re le kereke re na le boikarabello bofe, hape re le batho ka bo-mong, ho tsebisa batho ka seo Kreste a ba etselitseng sona?`