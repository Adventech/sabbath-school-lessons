---
title:  Metheo ea Boporofeta
date:   10/05/2025
---

### Bakeng sa Boithuto ba Beke Ena Bala

Esa. 6:6–8, Gen. 3:21–24, Ezek. 1:4–14, Tšen. 4:1–11, Num. 2:3–25, Esa. 14:12–14..

> <p>Teman’a Khopolo</p>
> “Ka ntoo utloa lentsoe la Morena, le re: Ke tla roma mang? Ho tla ea mang bakeng sa rna? ‘Me ka re: Ke ‘na enoa, roma ‘na!” (Esaia 6:8).

Tokelo ea Molimo ea ho busa ‘mopo oohle e theiloe holim’a boemo ba Hae e le ‘Mopi oa lintho kaofela (Tšen. 4:11) le holim’a semelo sa Hae. Ke ha re fumana semelo se lokileng sa Molimo re ka qalang ho utloisisa na ke joang le hore ke hobaneng ha batho ba baetsalibe ba sa tšoaneloe ke khanya ea Molimo (Ba-Roma 3:23).

Bekeng ena, re hatela pele ponong ea kapele ho terone ea Molimo ‘me e be re lemoha kamoo leloko la botho le amanang le Molimo o halalelang le kamoo sehlabelo sa Kreste se re busetsang le ho re atametsa haufi le terone. Molimo o batla ho re busetsa, e seng re le batho ka bo mong feela empa hape re le leloko, e le hore re tle re boele re bonahatse hape khanya ea Hae ho ‘Mopo oohle. Ka ho tsoma kahare ho Bibele eohle, re ka fumana mehlala e metle e re thusang ho qalella ho utloisisa pitso e phahameng eo Molimo o re bilelitseng eona, moloko oa baetsalibe ba tšoaretsoeng, ba lopollotsoe.

Bohlaba-phieo ba botho, qetellong le ka ho sa feleng, bo tla felisoa. ‘Me, ho feta moo, semelo sa lerato sa Molimo, semelo sa Hae sa boitatolo le ho iketsa sehlabelo, se tla phatsima ka khanya e fetisang ea qalong ha a ne a bopa motho. Leha Molimo a ne a sa rera hore Motho a oele, ka sefapano, semelo sa Molimo sa lerato se pepesitsoe ka tsela e babatsehang.

_*Ithute thuto ea beke ena ho lokisetsa Sabatha sa la 17 Motšeanong._