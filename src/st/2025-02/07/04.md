---
title:  Joalo ka Mashala a Tukang a Mollo
date:   13/05/2025
---

Likerebume, e ka ba libopuoa tse phelang (Ezek. 10:8) kapa matšoao a tsona (Exod. 25:18), li hlahella hohle Testamenteng ea Khale. Li hlahisoa li eme pel’a terone ea Molimo haholo, li phatsimisetsa khanya ea Hae ‘mpong oohle. Likerobime li boetse li rokelletsoe lesireng le pele ho Sehalalelisiso (Exod. 26:1). Bukeng ea Lipesalema, matla a Molimo a kaholimo ho mpo a hlalositsoe ka bothothokisi ea ho kalla likerobime, a fofa, a haola ka mapheo a moea (Lipes. 18:10). Molimo o ne a laetse hore likerobime li ke li otlolle lipheo tsa tsona holimo, likhurumetse sekoahelo sa areka ea selekane ka lipheo tsa tsona, lifahleho li talimane (Exod. 25:18–20).

`Bala Ezekiele 1:4–14. U bona ho tšoana hofe pakeng ta litama tsee le se hlalosoang ho Esaia 6:1–6 le Tšenolo 4:1–11?`

Ezekiele o bontšoa pono e khahlisang ea matla a Molimo. Hantle ke ketsahalo e ferekanyang, e bapang le maqakabetsi ao sechaba sa Molimo se iphumanang se phela har’a oona ka nako eo: sechaba se khethuoeng se phela lefatšeng leo e seng la pallo empa se le kholehong Babilona. Ezekiele o ithuta ketsahalo e beiloeng kapele ho eena, o sheba holimo ‘me o bona terone ea Molimo kaholimo ho lintho tsohle.

Elelloa ho tšoana le lipono tse ling tsa “terone.” Libopuoa tse phelang tseo Ezekiele a li boneng li na le lifahleho tse tšoanang le tsa libopuoa tse ponong ea Johanne: tau, ntsu, pholo, le motho.

Libopuoa tse makatsang tse nang le lifahleho tse ‘ne ha li bitsoe ka mabitso tlhalosong ea pele ea Ezekiele; empa hamorao, ketsahalong e ‘ngoe ea terone (sheba Ezek. 10:1–21), li bitsoa “likerobime,” ‘me re boela re fumana le mashala a tukang a teng ponong ea Esaia ea lirafime. Li na le lifahleho tse tšoanang le tsa libopuoa tse ponong ea Johanne.

Nako eohle ha li bona terone ea Molimo—e ka ba arekeng ea selekane e neng e tšoantša, e neng e sebetsa e le sebaka seo Molimo a teanang le Moshe ho sona (Exod. 25:22), kapa liponong tse hlollang tsa baporofeta—likerobime li lula li le teng. Li tlamehelletsoe teroneng ea Molimo. Libopuoa tsohle tsa Molimo li reretsoe ho bontša khanya ea Hae—e ka ba re bua ka leloko la botho le leng ka setšoantšo sa Hae kapa libopuoa tsa manyeloi tse emeng haufi-ufi le terone ea Hae.

`Oa halalela, oa halalela, oa halalela Jehova, Molimo o matla oohle. U lekana hakae le khalalelo eo Ezekiele a e boneng moo? Karabo ea hau e u bolella eng ka tlhoko ea hau ea evangeli?`