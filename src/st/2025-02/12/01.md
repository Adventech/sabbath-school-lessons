---
title:  Baetelli
date:   14/06/2025
---

### Bakeng sa Boithuto ba Beke Ena Bala

Dan. 2:31– 45; Dan. 3:1–12, 17, 18; Tšen. 13:11–17; Ba-Roma 1:18–25; Liketso 12:1–17; Matt. 12:9–14.

> <p>Teman’a Khopolo</p>
> “Hobane Molimo ha oa ka oa re nea moea oa boi, empa e le oa matla, le oa lerato, le oa kelello” (2 Timothea 1:7).

Bekeng ena, re sheba lipale tsa Bibele tse ling hape tse peli tse tšoantšang liketsahalo tsa mehla ea bofelo ka ho hlaka ho tsotehang.

Ea pele, e tla hlahloba tlaleho ea Shadrake, Meshake, le Abede-Nego, e nang le litšupo tse hlakileng ho litaba tse hlahang ho Tšenolo 13. E be re fapohela Testamenteng e Ncha, moo re fumanang hore maiphihlelo a kereke ea pele ea Bakreste le oona a ka re thusa ho utloisisa seo re ka se lebellang pakeng tsa hona joale le ho khutla ha Kreste.

Mehlala ka bobeli e hloaea sebete se tsotehang ‘me e fana ka mekhoa ea ho fumana khotso moeeng tlas’a maemo a thata ka ho fetisisa.

Hangata le hangata, Jesu o ne a bua lintho tse kang “Se tšabe,” le “Mehopolo ea lona e ferekane ke eng?” Ho bohlokoa ho hopola hore chalimo ea boporofeta e ho Kreste, ‘me, haho le joalo, re lokela ho fumana likeletso tse tšoanang hohle liketsahalong tse bontšitsoeng metsotsong e koang ea lefatše. “‘Lipelo tsa lona li se ferekane,’” O ile a ruta barutuoa ba Hae, “‘lumelang ho Molimo, le ho ‘na le lumele’” (Johanne 14:1).

Ka mantsoe a mang, e, liketsahalo tsa mehla ea bofelo e tla ba tse boima tse lekang ho ba batlang ho lula ba tšepehile ho Molimo. Empa qetellong, re lokela ho talima liketsahalo tseo ka tšepo, e seng ka tšabo.

_*Ithute thuto ea beke ena ho lokisetsa Sabatha sa la 21 Phuptjane._