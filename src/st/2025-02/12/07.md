---
title:  Ho Ithuta Haholoanyane
date:   20/06/2025
---

Bala Ellen G. White, “God’s People Delivered,” maq. 635–652, ho The Great Controversy.

“Mengoaheng eohle, Molimo o sebelitse ka manyeloi a halalelang ho loela le ho lopolla sechaba sa Hae. Babopuoa ba leholimo ba entse tšebetso e mafolo-folo litabeng tsa batho. A hlahile a apere liaparo tse phatsimang joalo ka lehalima; A tlile e le batho ba joalo ka batsamai. Manyeloi a hlahile ho batho ba Molimo ka sebopeho sa motho. A ‘nile a phomola, joalo ka ba khathetseng, tlas’a mekukutoana har’a mpa ea motšeare. Ba amohetse ho amoheloa malapeng a batho. a kile a fetoha batataisi ho baeti ba lefifing. Ka matsoho a oona, a kile a besa mello aletareng. A butse menyako ea chankana ‘me a lokolla bahlanka ba Morena. A apere ponahalo ea leholimo, a ile a tla ho phikolosa lejoe lebitleng la Jesu.

“Ka sebopeho sa batho, manyeloi a atisa ho ba liphuthehong tsa ba lokileng; ‘me a etela le likopano tsa ba khopo, joalo ka ha a ile a ea Sodoma, ho nka tlaleho ea liketso tsa bona, ho etsa qeto ea hore na ba tlotse moeli oa mamello ea Molimo. Jehova o ithabela mohaung; ‘me molemong oa ba fokolang ka palo ba mo sebeletsang e le kannete, o thibella likoluoa ‘me o lelefatsa boiketlo ba matšoele. Ba etsang libe khahlanong le Molimo ha ba hlokomele hore bophelo ba bona bo bolokehile ka lebaka la bophelo ba ba lokileng ba seng bakae feela ka palo bao ba ratang ho ba soma le ho ba hatella.”—Ellen G. White, The Great Controversy, maq. 631, 632.

**Lipotso tsa Puisano:**

`Bala 2 Timothea 1:7. Buisanang ka lintho tse u tšoentseng haholo boporofeteng. Re ka hlohlora moea oa tšabo joang ‘me ra fumana molaetsa oa tšepo le har’a boporofeta bo buang ka ho hlorisetsoa tumelo ea rona?`

`Leha ho ka ba thata ho bona hona joale hore na ke joang Sabatha le Sontaha li ka bang kapele le khubung ea liketsahalo tsa bofelo, bona kamoo lefatše le ka fetohang kapele kateng. ‘Nete ee e lokela ho re ruta eng ka ho se bapise tumelo ea rona le liketsahalo tsa ha joale, tse ka fetohang ka motsotsoana, empa re e bapise le Lentsoe la Molimo feela le senotsoeng?`

`Nahana ka Daniele 2 (le eona 7). Mebuso kaofela e tlile ea ba ea feta joalo ka ha e porofetiloe. Kajeno, ha re hetla morao nalaneng, re tseba ho bona hore e entse kamoo e neng e porofetiloe hantle. Ho latela chalimo ea rona kajeno, ho setse hore ho tle ‘muso o le mong feela. Ke ofe oo, ‘me re ka ba le tiisetso joang ea hore o tla feela o tle joalo ka ha o porofetiloe?`