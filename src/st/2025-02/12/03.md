---
title:  Ho Khumamela Setšoantšo
date:   16/06/2025
---

Ho sa natse na Nebukadnesare o ne a fana ka botšehetsi bo bokae, ha a khahliloe ke seo Daniele a se entseng, ho qala ka Daniele le ho Molimo oa hae (sheba Daniele 2, haholo-holo tem. 46–48), bo ne bo sa nke nako e telele.

`Bala Daniele 3:1–12. Ke boleng bofe bo ka fumanoang tabeng ea hore setšoantšo e ne e le sa khauta kaofela ‘me morena o ile a laela hore se khumameloe?`

Morena a tiisa nyeliso ea hae ea molaetsa oa Molimo ka ho etsa setšoantšo se entsoeng ka khauta kaofela. Molaetsa? Babilona ha e ka ke ea oela, ‘me Nebukadnesare o tla lula e le morena.’Me mang le mang ea leng sebete sa ho hanyetsana le taba eo o tla bolaoa. E sebetsa e le sehopotso se matla sa hore takatso ea botho ea ho iphahamisa e phakisa e re foufatsa hore re se bone ‘nete ea ka moo toantšano e kholo e tlang ho etsahala kateng.

Ka litsela tse ling, Nebukadnesare o tšoantša Lusifera: o na rata maemo, a ipona bohlokoa, le ho ikhohomosa ho lekana hore e be o ile a loantša borena ba Molimo pepenene. Ka tsela se ling, efela, ho na le liphapano tse ka hlokomelehang: Neukadnesare o ile a qetella a lumela ho Molimo oa ‘nete, ‘me ho ka etsahala hore re kopane le eena ‘musong oo a qalileng a loana ka thata ho o nyelisa.

`Bala ho Daniele 3:17, 18, mantsoe a bahlankana ba bararo ba ba-Heberu ha ba nyelisa morena. See se re ruta eng ka tumeo le seo ka nako tse ling e ka re hlokang ho se etsa?`

Nahana ka moo banna bana ba bararo ba ka beng ba fane ka mabaka a ho tsoa boemong bona bo kotsi. Haholo, na e ne e se bafetelletsi, ba ikemiselitseng ho chesoa ka ho khetha ho se khumame feela? Na ba ka be ba sa etsa sa mokana e ka, ba iname feela ho fasa maqhoele a lieta ha ba ntse ba rapela ho Molimo oa bona? Na kannete ho no hlokahala hore ba be ba tobane le seo? Ho hlakile, ba nahanne ho etsa joalo, leha mantsoe a bona a bontša hore ba ne ba tseba hore ho ka etsahala ba se phonyohe taba ena ba ntse ba phela.

`Re ka qoba ho bea mabaka habonolo joang a re fang menyetla ea ho rekisa ka tumelo ea rona? Temana ee e re’ng e sebetsanang e teko e tšoanang: “‘Ea leng khabane ho tse nyenane, le ho tse kholo o tla ba khabane; ‘me ea sa lokang ho tse nyenyane, a ke ke a loka le ho tse kholo’” (Luka 16:10)?`