---
title:  Ho Khumamela Setšoantšo, Hape
date:   17/06/2025
---

Baithuti ba Bibele ka nako e telele ba bone ho na le khokahano pakeng tsa Daniele 3 le se rutoang ke Tšenolo ka liketsahalo tsa mehla ea bofelo. ‘Me ka lebaka le utloahalang, hape, hobane Daniele 3—ka taelo, eo kotlo ea eona e leng lefu, ho “khumamela setšoantšo” (Dan. 3:15)— e bontša seo Tšenolo e se rutang ka taelo, eo kotlo ea eona e leng lefu, ho khumamela setšoantšo se seng. “Sa fuoa matla a ho kenya phefumuloho setšaontšong sa sebata, hore setšoantšo sa sebata se tsebe ho bua, se etse le hore ho bolaoe bohle ba hanang ho khumamela setšoantšo sa sebata” (Tšen. 13:15).

`Bala Tšenolo 13:11–17; Tšenolo 14:9, 11, 12; Tšenolo 16:2; Tšenolo 19:20; le Tšenolo 20:4. Ke papiso efe e teng moo e behang melao ea Molimo khahlanong le melao ea batho?`

Sechaba sa Molimo se biletsoa ho khumamela “ ‘Ea etseng maholimo le lefatše, le leoatle le liliba tsa metsi,’” ke hore, ‘Mpi, ho e-na le sebata le setšoantšo sa sona. Bahlankana ba bararo ba ba-Heberu, ha ba tobane le tsietsi e tšoanang, ba hana ho khumamela ntho efe kapa efe kathoko ho Eena Molimo le ‘Mpi ea tšoanang. Kahona, leha maemo a ne a fapane ha kaalo, pakeng tsa se etsahetseng phuleng ea Dura, le taelo ea ho khumamela setšoantšo, ho e-na le ‘Mpi, le se tla etsahala lefatše lohle ka pitso ea ho khumamela setšoantšo ho e-na le ‘Mpi—mohloli oa taba o mong.

`Bala Ba-Roma 1:18–25. (Hlokomela khokelo e teng mahareng a Ba-Roma 1:18 le Tšenolo 14:9, 10 ka “khalefo ea Molimo.”) ke ka tsela efe, taba ea khumamelo ea litšoantšo e leng feela ponahatso ea tšiea e tšoanang mabapi le eo batho ba lokelang ho mo latela?`

Khumamelo ha e bolele hakakang ho oa ka mangole le ho fana ka libano, leha e ka bolela seo. re khumamela sohle seo bolateli ba rona ba mapomelo bo leng ho sona. Ha u lemoha hoba Molimo ke mang, ‘Mpi oa rona le—kamor’a seo a re etselitseng sona ka Jesu—Mopholosi oa rona hape, ke moo e leng Eena feela ea loketsoeng ke khumamelo. Ho hong hosele ke borapeli ba litšoantšo. Mohlomong sena se ka thusa ho hlalosa mantsoe a thata a Jesu mona: “‘Ea sa ntoaneleng, oa ntoantša le ea sa bokelleng le ‘na, oa hasanya’” (Matt. 12:30). Liketsahalo tsa ho qetela e tlo ba sesupo sa ‘nete ena.