---
title:  Ho Utloisisa Sehlabelo
date:   03/05/2025
---

### Bakeng sa Boithuto ba Beke Ena Bala

Esa. 1:2–15, Ba-Heb. 10:3–10, Exod. 12:1–11, 1 Ba-Kor. 5:7, Hag. 2:7–9, Esa. 6:1–5, Tšen. 4:7–11.

> <p>Teman’a Khopolo</p>
> “Ba bina sefela se secha, ba re: U loketse ho nka buka, le ho manolla litiiso tsa eona; hobane u no u hlajoe, ‘me oa lopollela Molimo, ka mali a hao, batho ba mefuta eohle, le ba lipuo tsohle, le ba merabe eohle, le ba lichaba tsohle’” (Tšenolo 5:9).

Eare ha Jesu a mo atamela, Johanne Mokolobetsi a phatlalatsa a re: “’Bonang, ke Konyana ea Molimo e tlosang libe tsa lefatše!’” (Johanne 1:29). Ena ke polelo e buang ka ho hlaka ho hoholo ho taba ea sehlabelo sa phoofolo, seo tsohle li neng li supa ho lefu la Kreste le sebakeng sa batho bohle.

Ka Bibeleng, re sitoa ho qoba taba ea mahlabelo a liphoofolo; e pholletsa ka eona joalo ka hareng e khubelu maqepheng a eona ‘me e bapala karolo e khubung ea ketshalo e kholo ea Tšenolo, moo Johanne a isoang teroneng ea Molimo Tšenolo 4 le 5). Taba ea hore Jesu oa hlahella ketsahalong ena ea bohlokoahali, a shebahala joalo ka konyana e hlabiloeng (Tšen. 5:6), ke senotlolo sa bohlokoa sa ho utloisa ketsahalo eohle ea boporofeta.

Bekeng ena re tla talima litaba tse ling ka sehlabelo tse re fang kutloisiso ea Jesu, Konyana e hlabiloeng, le tlhakisetso ketsahalong ea kapele ho terone ea Molimo. O amoheloa a lokeleha, moo ho seng ea lokelehang, ‘me tokelo ea Hae e ikhethang e bua ka matla ka seo Morena a neng a se etsa ka litšebeletso tsa mahlabelo. E mo senola e le Molimo oa lerato le se nang pheletso ea entseng sehlabelo sa mapomelo, ketso eo rona, le babopuoa ba bang mafatšeng a mang, re tlang ho hlolloa ke eona ka ho sa eeng kae.

_*Ithute thuto ea beke ea ho lokisetsa Sabatha sa la 10 Motšeanong._