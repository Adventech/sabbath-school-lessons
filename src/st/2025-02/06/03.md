---
title:  Mali a Lipoho le a Lipoli
date:   05/05/2025
---

Ba bang ba tšoaile taba eohle ea sehlabelo phoso, ba bolela hore e khopo, e bohale hape, ka tsela e ‘ngoe, e hlokang toka. Feela, ehlile ke eona taba hantle. Lefu la Kreste le ne le le khopo, le le bohale, hape, le hloka toka—ea se nang molato a shoela ba molato. Se seo tharollo ea sebe e se ‘nqositseng. ‘Me lefu leo, la Kreste, ke sona seo mahlabelo ana a bohale, a khopo, a hlokang toka, a neng a se supa.

`Bala Ba-Heberu 10:3–10. Litemana tsee li re ruta eng ka mahlabelo ao sechaba sa Molimo se neng se a etsa Testamenteng ea Khale? Haeba moetsalibe a a ne a sa pholosoe ke oona, hobaneng a ne a etsuoa?`

Likonyana le liphoofolo tse ling tsa sehlabelo e ne e le matšoao a supang pele ho sehlabelo sa tefelo sa Konyana ea Molimo. E ne e le liketso tsa tumelo, tse fang baetalibe tsela e tšoarehang ea ho bontša tumelo tšebetsong ea Mesia ea tlang. Re atisa ho bua ka matšoao a tjena e le mefuta, e phethahatsoang ke ha sebele, kapa ho hlaha ha ntho eo li neng li supa ho eona. Ba bang ba bile ba hlalosa mahlabelo e le “boporofeta bo bonyane” ba lefu la Jesu sefapanong.

Liketso tse neng li amahanngoa le mahlabelo hanyenyane li ne li ka thapelo ea leeto. Ha u reka tekete ea terene kapa tekete ea bese kapa e ‘ngoe ea sefofane, ha u fumane leeto leo u le rekileng hang hang. Ho e-na le hoo, u neoa tikete setlankana sa ho palama: sesupo kapa tšepiso ea leeto le tlang. U ka lula holim’a sekhechana seo sa pampiri ka hohle kamoo u batlang, empa ha e ka ke ea u fihlisa moo u eang. Empa hang hoba u palame ‘me leeto le qale, leha ho le joalo, ke hona u fumanang seo u se lefelletseng: tekete ea ne ea pampiri ha e sa hlokahala.

Ho bile joalo le ka liphoofolo tsa sehlabelo. Li ne li na le karolo ea bohlokoa eo li e etsang, empa hang hoba sehlabelo sa ‘nete se etsuoe, tsa hloka moelelo—‘nete e ileng ea bonahatsoa ke ha lesira le pakeng tsa Sehalalelo le Sehalalelisiso ka ‘nqalong e halalelang le hahoha ka lehare ha Jesu a e-shoa. “Eaba lesela la tempele le hahoha ka lehare, ho qala holimo ho isa tlase” (Mareka 15:38). Bosebeletsi bohle ba mahlabelo, tempele le tsohle, li ne li supa pele lefung la Jesu sefapanong. Hang hoba Jesu a phethahatse tšepiso ea Hae sefapanong ‘me a tsohe e le mohlli holim’a lefu, mefuta e ne e se e sa hlokahale.

`Nahana kamoo sebe se leng sebe kateng hoo e leng lefu la la Jesu feela, Lentsoe le entsoeng nama (sheba Johanne 1:1–3, 14), le ka se lefelang. See se lokela ho re bolella eng ka boitšoaro ba rona malebana le sebe?`