---
title:  Mahlabelo a sa Thuseng?
date:   04/05/2025
---

Ka nako tse peli ho bapisa taba tse peli ho ka ba molemo haholo ho fana ka thuto. Ho ka ithutoa tse ngata ka sebopeho sa sehlabeloka chalimo ea Bibele ho tloha moo Molim a neng a hana mahlabelo a sechaba sa Hae.

`Bapisa Esaia 1:2–15 le Esaia 56:6, 7 le Lipesalema 51:17. Ho ruta lithuto life tse bohlokoa ka sehlabelo moo?`

Ketsahalo ena ea tlokotsi nalaneng ea Iseraele e ne e se lekhetlo la pele Molimo a hana sehlabelo; ho kile ha etsahala ntho e tšoanang haufi le qalong ea nalane ea topollo, ha sehlabelo sa Abele se amoheloa le ho ananeloa ke Molimo empa sa Kaine sa hanoa. Ketsahalo eo ea qalong e re fa monyetla o mong oa ho bapisa mahlabelo a amohelehang le a sa amoheleheng. (Sheba Gen. 4:3–7 le Ba-Heb. 11:4.)

Mehleng ea Esaia, Iseraele e ne e feta har’a lintho tse ngata, e leka ho sheba lintho tseo ba ka li etsang ho leka ho etsa khotso le Molimo, feela ka nako e tšoanang ba ntse ba phela kamoo ba ratang kateng. Mahlabelo a bona a ne a tsitsitse boikhabong joalo ka sa Kaine, ho e-na le boemong ba boinehelo ho Molimo.

Ke moea o tšoanang o laolang mebuso ea lefatše lena: moea oa boitekano. Kaine o ne a tla phela kamoo a ratang kateng e be o etsetsa Molimo moetlo feela ho latela ka moo eena e le Kaine a neng a batla kateng. E mong a ka lekanya hoba o ne a talima Molimo joalo ka tšita, mokoallo tseleng ea hae, empa a tšaba Molimo ho lekana hore a ka etsa tse hlokoang.

Abele, leha ho le joalo, a etsa sehlabelo seo Molimo a neng a se batla, sehlabelo se neng se bontša tšepiso ea Molimo ka Mesia ea tlang (Gen. 3:15): konyana, e supang pele ho ketso e pholosang ea Kreste Golgotha.

“Abele o ile a tšoara tšiea tse kholo tsa topollo. O ile a italima e le moetsalibe, ‘me a bona sebe le kotlo ea sona, lefu, e eme pakeng tsa moea oa hae le kopano ea hae le Molimo. A tlisa phofu e hlabiloeng, bophelo bo hlabiloeng, ka mokhoa oa joalo a ananela se hlokoang ke molao o robiloeng. Ka mali a tšolotsoeng o ile a talima sehlabelong sa kamoso, Kreste a e-shoa Golgotha; ‘me ka ho tšepa tefelo e tlang ho etsuoa teng, fo ne a na le bopakiba hoba o lokile, ‘me nyehelo ea hae ea amoheloa.”—Ellen G. White, Patriarchs and Prophets, leq. 72.

`Ho bohlokoa ha kakang hore re itšireletse hore re se “etse lintho ka tloaelo feela!” ke joang e mong le e mong oa rona a ka fihlelang se boleloang ke ho itšetleha ka botlalo lefung la Jesu e le eona feela tšepo eo re nang le eona ea topollo?`