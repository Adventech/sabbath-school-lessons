### Boetelli Bakeng sa Boporofeta

Nakong ea Ntoa ea Amerika le Iraq (1991), sengoli se tsebahalang haholo le sebui sa Moprostanta se ne se kholisehile hore ntoa ena e porofetiloe ke buka ea Tšenolo. Taba ea hae e ne e le hore tse ling tsa lifofane tsa ntoa li ne li shebahala joalo ka litsie tse hlalosoang ho Tšenolo 9. “‘Me ea koaholla sekoti sa lihele, ‘me ha tsoa sekoting mosi o kang mosi oa sebopi se seholo; ‘me letsatsi le sebaka tsa fifatsoa ke mosi o tsoang sekoting. Litsie tsa tsoa mosing, tsa tla lefatšeng, ‘me tsa neoa matla a kang matla a liphepheng tsa lefatše.” (Tšen. 9:2, 3).

Ha se tsela e tsoang pele ea ho toloka boporofeta ba Bibele hantle, na ha ho joalo? Feela, botoloki bo kang bona bo tloaelehile haholo. Hantle-ntle, ka mashome a lilemo lethala la libuka, lingoloa, lifitio, ‘me ha joale le litsi tsa marang-rang, tseo kaofela li reretsoeng boporofeta, li entse ho porofeta ho ho ngata, ho kenyelletsa le ho beha letsatsi, mabapi le liketsahalo tsa bofelo—tseo kamehla li lutseng holim’a lintoa le mefere-fere e Bochabela bo Hare.

‘Me, semaka sa limaka, boporofeteng ka bong ha ho boo ebileng ‘nete.

Re le Baleti ba Letsatsi la Bosupa, re nka katamelo e fapaneng, katamelo e tsepameng ho Kreste, eo ho eona chalimo ea boporofeta e sa tsepamang sebakeng se le seng sa lefatše se Bochabela bo Hare le lintoa tsa sesole tseo e ka bang lia etsahala teng. Ho e-na le hoo, re talima boporofeta ka leihlo la toantšano e kholo mahareng a Kreste le Satane—ntoa ea semoea e akaretsang lefatše e tla fihlela sehlohlolo sa eona ha batho ba Molimo, ba-Jude le Balichaba (sheba Tšen. 12:17, Tšen. 14:12) ba tobana le tlokotsi ea ho qetela, eo khubu ea eona e leng khumamelo ea ‘Mopi (sheba Tšen. 14:7), khahlanong le sebata le setšoantšo sa sona.

Taba ea mantlha ea ho utloisisa boporofeta bona ba matsatsi a bofelo ho Daniele 2, e sa phuthelang feela tlaleho ea nalane ea boporofeta bona empa hape e na le senotlolo sa botoloki se notlollang se boleloang ke bona.

Daniele 2 e bontša mebuso e mene ea lefatše—Babilona, ba-Mede le ba-Persia, Gerike, Roma—e lateloa ke ho hlongoa ha ‘muso o sa feleng oa Molimo ke Eena ka sebele, “‘o ke keng oa senyeha ka ho sa eeng kae, ‘me borena ba oona bo keke ba fetela ho sechaba se seng; o tla robaka o felise mebuso eo kaofela, empa oona o tla ba teng ka ho sa feleng.’” (Dan. 2:44). Boporofeta bo tšoanang le bona ho Daniele 7 le 8 bo phuthetse tlaleho ea mantlha e tšoanang, e leng ea mebuso ena ea lefatše e le ho feta, re ka hlahang le ho fela ho fihlela ‘muso oa Molimo o hlongoa fumana litšoantšo,ka ho sa eeng kae.

Ho Daniele 7, lenyeloi la toloko le re tekela eona e felletse: “‘“Libatana tse kholo tseo tse ‘ne ke marena a tseo, ha li ithutoa ka mane a tlang ho hlaha lefatšeng. Empa bahalaleli ba thapelo, le ka moea o Mookameli ea phahameng ba tla amohela ‘muso, ba o rue ka ho sa eeng kae”’” (Dan. 7:17, 18).

Mebuso e mene ea lefatše (Babilona, ba-Mede le ba-Persia, Gerike, le Roma) e tsoela pele ka tatellano e sa ka atamela Bibele ka kenoeng lipakeng ka bolelele ba nalane ho fihlela, kamor’a pelo e tletseng borabele,ho tla ha bobeli ha Jesu, Molimo o hloma oa Hae o ke keng oa fela.

Ke ‘nete re ntse re le mona, nakong ea Roma, ‘musong oa bone le oa ho qetela oa lefatše pele Jesu a khutla. boporofeta ba mehla ea

Ka chalimo ena ea nalane e le eona motheo oa kutloisiso ea rona ea boporofeta, kotareng ena re tlo ithuta taba ea mokhoa oa ho toloka boporofeta ba Bibele, ka kotloloho tse litšupo, lipale, litšoantšo, le lipapiso tse koahollang ‘nete ea boporofeta le liketsahalo tsa bofelo.

Re tloha tlalehong ea Genese ea tlholeho—e bohlokoa e seng feela bakeng sa kutloisiso ea boporofeta empa le bakeng sa ho latelang, haholo-holo sefapano le lefu la tefelo la Jesu—ho isa toreng ea Babele, ho isa tšebeletsong ea sehalalelo, ho isa ho Lipesalema, le manyalong a mang a Testamente ea khale. Ho tsena tsohle, le ho feta, re ka fumana litšoantšo, matšoao, le lipapiso tseo, ha li ithutoa ka thapelo, le ka moea o ikokobelitseng o nang le boinehelo (haeba o ka atamela Bibele ka pelo e tletseng borabele, u itšenyetsa nako), li tla thusa ho etsa hore boporofeta ba mehla ea bofelo, ka kotloloho bo ho Tšenolo, bo phele.

Kotare e le ‘ngoe ha ea lekana le ho qala feela ho ithuta lipale le litšoantšo tse thusang ho koaholla ‘nete ea boporofeta. Ho tseba mang—ho ka etsahala re hloke bosafeleng ho etsa joalo ho fihlela nakong eo, ka mohau oa Molimo, re tla ithuta seo re ka tsebang ho ithuta sona.

_Shawn Boonstra ke sebui/moetapele oa bosebeletsi ba Lentsoe la Boporofeta. Liphatlalatso le libuka tsa hae li fane ka tšusumetso lefatšeng ka bophara, ‘me ka lilemo-lemo, ketsahalo tsa hae tsa boevangeli li phatlalalitsoe kontinenteng e ‘ngoe le e ‘ngoe ntle le Antarctica feela._