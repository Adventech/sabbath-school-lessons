---
title:  Molimo o Batla ho Utloisisoa
date:   31/03/2025
---

Ha ho na ntho e tsietsang joalo ka ho batla ho fetisa taba ka potlako, mohlomong setsing sa bophelo kapa sa litlhare, u le naheng ea balichaba moo u sa tsebeng puo ea teng. U tseba seo u hlokang ho se bua, empa ha u na mantsoe a lekaneng a ho se bua.

Ho Molimo, ho hlaha bothata bo bocha. “‘Empa joalo ka ha leholimo le phahame holimo ho lefatše,’” O rialo, “‘litsela tsa ka li phahame joalo holimo ho litsela tsa lona, le mehopolo ea ka holimo ho mehopolo ea lona’” (Esa. 55:9). Bothata ha se hore Molimo ha o na mantsoe a ho buisana le rona; bothata ke hore ha re na mantsoe kapa bona bohlale ba ho mo utloisisa ka botlalo.

**Temana tse latelang li supa eng ka kutloisiso ea Molimo ha e bapisoa le ea rona?**

`Lipes. 139:1–6`

`Lipes. 147:5`

`Ba-Roma 11:33`

`1 Johanne 3:20`

Bonnete ba taba ke hore ha re ka ke ra utloisisa kelello ea Molimo ba botlalo hobane ha a na pheletso hape o tseba tsohle. Ha esita re sitoa feela le ho utloisisa tsohle ka Ppo; ke joang re ka utloisisa ‘Mpi? Rea sitoa.

Leha re ka ke ra utloisisa tsohle le ka mohla, empa re ka utloisisa seo re se hlokang bakeng sa topollo ea rona. (Sheba 2 Tim. 3:14, 15.) ha baapostola ba hlalosa evangeli ho bamameli ba bona, ba ne ba atisa ho bua ka boporofeta bo phethahetseng, e leng moo re ka fumanang moelelo oa hore sepheo ea mantlha sa boporofeta ke ho bontša morero oa topollo. Efela, qetellong, boporofeta ba Bibele bo lokela hore, ka tsela e ‘ngoe kapa e itseng, bo re tataisetse ho Jesu le tšepiso ea topollo eo a e fang batho bohle.

Morena, eo lintho tsohle li entsoeng ka Eena (Sheba Ba-Kol. 1:16; Johanne 1:1–3), o tla a theohela lefatšeng lena e be o iketsa sehlabelo sefapanong bakeng sa libe tsa batho bohle, le tsa ea mobe ka ho fetisisa. Ke kamoo Molimo o re ratang kateng. Ha a se a re etselitse tseo tsohle, ho hlakile hore Morena o ne a tla batla hore e mong le e mong, ho kenyellelitse le ba malimabe, a tsebe seo a re fang sona ka Jesu. ‘Me boporofeta bo etsa eona ntho eo hantle.

`E, leha, ho e-na le ho hongata hoo re sa ho tsebeng, hobaneng ha ho le bohlokoa ho tsepama hajoale holim’a seo re se tsebang ‘me re latele seo re se tsebang—khahlanong le ho tsitlallela ho seo re sa se tsebeng?`