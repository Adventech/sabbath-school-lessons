---
title:  Ea Balang, a Lemohe
date:   30/03/2025
---

Kena lebenkeleng la libuka tsa Bokreste o lekole lihlooho tse buang ka boporofeta ba Bibele. U tla Phakisa ho fumana hore ho na le mahlakore a litaba a mangata le botoloki hoo kelello e ka ferekanang, ‘me ho ka beha motho tekong ea ho lumela hore kannete-nete ho feela ho se ea ka utloisisang se boleloang ke libuka tse kang Tšenolo. Mohlala, sengoli se seng se re antikreste ha se letho ha e se papiso feela; e mong o re ke hona a ntse a e-tla kamoso; ‘me e mong eena o re e mpa e ne e le taba e neng e bua ka se seng kapa ka motho e mong mehleng ea ‘Muso oa Roma ea bohedene. Joalo ka ha moreri e mong a ile a e beha, “Mohlomong Bibele e tšoana le seletsoa sa violine sa khale; u ka bapala mololi ofe kapa ofe oo o u ratang.”

Bibele ka bo-eona, leha ho le joalo, ha e supe ho na le ntho e joalo. Ho e-na le hoo, e re memela ho bala, re lekanya hoba Molimo ha o buele lefeela, le hore re ka feela ra tseba ‘nete ea seo a se bolelang ka Lentsoe la Hae.

`Bala Mattheu 24:15; Tšenolo 1:3; Mattheu 11:29; le Jeremia 9:23, 24. Litemana tsee li supa eng ka boikemisetso ba Molimo ba ho etsa hore a utloisisoe?`

Junifesithi tse ngata li fana ka lithuto tsa “Bibele e le sengoliloeng,” kapa ntho e tšoanang le eo. Ho molumeli, ho ka hlolla ho lula kahara lihlopha tse sa baloeng, hore e be feela o fumana morupeli a bala Bibele joalo feela ka ha a bala buka ea tomo tsa bohedene. Taba ke hore ho ka etsahala ho be le qoba ea “‘nete” ea boitšoaro lipaleng tsena, empa e mong a ka nka lipale tsena kamoo a ratang ka teng. Ho litichere tsena, taba ea hore buka ena e susumelitsoe ke Molimo motlaeke ntho e tšehisang.

Kahona, morupeli o bala Bibele empa ha a utloe lentsoe la Molimo ha o bua. Ba bang ba fihlela qeto tse khahlanong le molaetsa oa Bibele ka ho hlaka. Kantle ho boinehelo ho Morena, le kantle ho pelo e nehetsoeng ho bulehela ho ithuta ‘nete, bao ba balang Bibele ba tla tloha ho eona ba sa hloloa ho utloa molaetsa oa eona feela empa ba bile ba o na le kutloisiso e fosahetseng ea semelo sa Molimo se lerato, se halalelang se senotsoeng maqepheng a eona. Ho bonolo ho etsa sena ho feta kamoo ba bangata ba hlokomelang, ke ka hona ho bala Bibele feela, ho se na lisebelisoa tse nepahetseng le (sa bohlokoahali) katamelo e nepahetseng, tlas’a tataiso ea Moea o Halalelang, ho ka bang kotsi.

`Motho e mong ea sa tsejoeng a lokile o fumanoa a bala Bibele. Ha a botsoa ka seo a se etsang, a arabe, “Ke tsomana le liphoso. Ke tsomana le liphoso.” Hobaneg ee e le katamelo e fosahetseng ka kotloloho hore re ka ba le eona ha re bala Lentsoe la Molimo?`