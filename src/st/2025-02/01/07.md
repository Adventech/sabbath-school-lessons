---
title:  Ho Ithuta Haholoanyane
date:   04/04/2025
---

Bala Ellen G. White, “Monchafatsi oa mo-Amerika,” maq. 319–324, ho The Great Controversy.

“Baruti le batho ba phatlalalitse hore boporofeta ba Daniele le Tšenolo ke liphiri tse ke keng tsa utloisiseha. Empa Kreste o supile barutuoa ba Hae mantsoeng a moporofeta Daniele mabapi le liketsahalo tse tlang ho etsahala mehleng ea bona, a re: ‘Ea balang, a lemohe.’ Mattheu 24:15. ‘Me maikutlo a hore Tšenolo ke sephiri, se ke keng sa utloisisoa, e hanyetsoa feela ke sehlooho sa buka eo: ‘Tšenolo ea Jesu Kreste, eo a e neiloeng ke Molimo, ho tsebisa bahlanka ba hae litaba tse tšoanetseng ho hlaha kapele. . . Ho lehlohonolo ea balang, le ba utloang litaba tsa boporofeta bona, ba bolokang tse ngoliloeng teng; hobane nako ea tsona e se e le haufi.’Tšenolo 1:1–3. ...

“Ha re talima bopaki ba Tšusumetso, batho ba sebete ha ka kang ka o ruta hore Tšenolo ke sephiri se ke keng sa fihleloa ke kutloisiso ea motho? Ke sephiri se senotsoeng, buka e butsoeng. Boithuto ba Tšenolo bo lebisa kelello boporofeteng ba Daniele, ‘me ka bobeli li fana ka tataiso ea bohlokoahali, eo Molimo o e fang batho, ka litaba tse tlang ho etsahala pheletsong ea nalane ea lefatše.

“Johanne o ile a buleloa liketsahalo tse tebileng tse chachehisang ke ho thahasellisa boiphihlelong ba kereke. O ile a bona boemo, likotsi, likhohlano, le topollo ea mapomelo ea sechaba sa Molimo. O tlaleha melaetsa e koalang e lokelang ho butsoisa kotulo ea lefatše, ka ho ba mangata a meliko ea leholimo kapa ka ho ba tšenyane e lokeloang ke mollo o timetsang. Litaba tsa bohlokoa bo pharalletseng li ile tsa senoloa ho eena, haholo-holo bakeng sa kereke ea ho qetela, hore ba tla tsoa bobeng ho tla ‘neteng a tle a tataisoe mabapi le litlokotsi le likhohlano tse kapele ho bona. Ha ho ba lokelang ho ba lefifing mabapi le se tlang ho hlahela lefatše.”—Ellen G. White, The Great Controversy, maq. 341, 342.

**Lipotso tsa Puisano:**

`Ke ka litsela life boithuto ba rona ba boporofeta bo ka eketsang tumelo ea rona? Ke boporofeta bofe—bo bong bo ngotsoe likete tse fetileng tsa lilemo ka liketsahalo tse tla etsahala lilemo tse makholo, ha e se tse likete hamorao— bo thusitseng ho eketsa tšepo ea hau ho Bibele, haholo-holo, ho Molimo ea e susumelitseng? Ke joang, mohlala, Daniele 2 e re fang mabaka a matla a utloahalang a ho se tšepe feela hore Molimo oa phela empa le hore o tseba bokamoso?`

`Ke litsela life tse tsoang pele tsa ho itšireletsa khahlanong le maleke a mangata a hlaha a iqapelang ho toloka boporofeta, le ho ba karare ho kereke ea rona? Ke hobaneng ha le lokela ho ba hlokolosi ho “lekang tsohle; le tiise tse molemo” (1 Ba-Thes. 5:21)?`