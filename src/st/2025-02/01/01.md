---
title:  Litšiea tsa Boporofeta
date:   29/03/2025
---

### Bakeng sa Boithuto ba Beke Ena Bala

Jer. 29:23, 24; Lipes. 139:1–6; Dan. 12:4; Tšen. 22:10; 2 Tim. 3:15–17; Ba-Heb. 4:12.

> <p>Teman’a Khopolo</p>
> “‘Empa ea ithorisang a ke a ithorisetse hona: ha a etsa ka bohlale, a ntseba, hobane ke ‘na Jehova ke etsang mohau, le kahlolo, le ho loka lefatšeng, hobane ke khahlisoa ke tseo, ho bolela Jehova” (Jeremia 9:24).

Joalo ka ntho e ‘ngoe le e ‘ngoe Lengolong, Bakreste ba ea hanyetsana ka boporofeta ba Bibele, e leng se kholisang ba bang hore boporofeta ba Bibele ke tšenyo ea nako. Haholo hobane, haeba Bakreste ba loantšana ka jota le hlaku e ‘ngoe le e ‘ngoe ea boporofeta, ke joang e ka bang ke ba ‘nete? Ka bomalimabe, balumeli ba bangata le bona ba qalella hore nahana hore tse ling tsa libuka tsa Bibele, joalo ka Tšenolo, ha li ka ke tsa utloisiseha. Ho na le ho li bala, ba ea li qoba, ka nako e ‘ngoe ka ho nyahamisoa ke moruti ka boikemisetso bo botle a nahana hore ho ithuta boporofeta ho baka mathata ho feta ho a rarolla.

Ho ne ho se joalo pele. Ka mengoaha kholong ea pele e leshome le metso e robeli ea nalane ea Bokreste, Bakreste ba bangata ba ne ba se na bothata ka boporofeta ba Bibele, ‘me ho ne ho na le ho lumellana ho makatsang ka seo e leng melaetsa ea mantlha ea boporofeta. Kamoo Molimo o neng o rerile hore ho be kateng ke hona: “Kea le rapela Banab’eso, ka lebitso la Morena oa rona Jesu Kreste, ke re: le ke le bolele bohle taba e le ‘ngoe; likhaohano li se ke tsa e-ba teng har’a lona, le mpe le phethehe boikutlong bo le bong le khopolong e le ‘ngoe” (1 Ba-Kor. 1:10).

Bekeng ena re tla lekola litšiea tse fanang ka kutloisiso e tsitsitseng, e tšepehang ea boporofeta.

_*Ithute thuto ea beke ena ho lokisetsa Sabatha sa la 5 ‘Mesa._