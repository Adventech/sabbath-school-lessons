---
title:  Ho Omella ha Eufrate
date:   25/06/2025
---

Karolo e ‘ngoe ea matla a Babilona e ne e le hore Noka ea Eufrate e phalla tlas’a marako a eona , e fana ka metsi a se nang tekanyo. Empa e bonahetse e bile bofokoli ba eona hape. Niocris, mofumahali oa mehleng ea khale oa Babilona, o ne a bopile mesebetsi ea letsopa mabopong a noka e le ho e ntlafatsa e le tsela e eang motseng, ‘me ha a ntse a etsa joalo a khelosa noka a e fetola boliba bo pharalletseng e le ho lumella basebetsi ho sebetsa ka boiketlo. Siruse a hlokomela hore le eena a ka etsa ntho e tšoanang, a omise Eufrate ho lekana hore eena le mabotho a hae ba tsebe ho tsamaee ka boiketlo tlas’a lerako. Hang hoba a kene kahare ho marako a motse, a fumana mabotsa a sirelelitseng a pholletsang ka nka ho paroletsa le motse a sa lebeloa, ‘me motse oa oela ka bosiu bo le bong. Ranalane oa khale oa mo-Gerike Herodotus o re bolella hore “ba neng ba phela khubung ea Babilona ba ne ba sa tsebe hore naha e teetseng motse hare e se e oele, hobane e ne e le nako ea mokete, ‘me bohle ba ne ba tantša, ba imenya-menya ka menate.”—Herodotus, The Histories, Tom Holland, trans. (New York: Penguin, 2015), leq. 94. Na ho ka ba le pelaelo ea hore mokete oona oo ke o tšoanang le o hlahang ho Daniele 5?

`Bala Daniele 5:18–31 le Tšenolo 16:12–19. Ke lintho life tse tšoanang tseo u li fumanang pakeng tsa likotlo tsa Tšenolo le pale ea ho oa ha Babilona?`

Ha a hlalosa kamoo re ka hlokomelang matšoao a linako kateng, Jesu o hokomelisa barutuoa ba Hae, “‘Lebelang hle, hobane ha le tsebe nako eo morena oa loa a tla tla ka eona. Le mpe le tsebe hobane mong a ntlo, hola a ka tseba nako eo senokoane se tla tla ka eona, a ka lebela, ‘me a ke ke a lumela hore ntlo ea hae e phunngoe’” (Matt. 24:42, 43). Joalo feela ka ho oeng ha Babilona, ho hlaha ha Jesu ka sekhahla ho la hlaha Babilona ea mehleng ea joale tsome. Ha ho hlokahale hore ho be tjena, leha ho le joalo; re filoe bopaki bo bongata ka ho tla ha Jesu ho haufi ka boporofeta bo bongata bo hlakileng.

Lefatše ha le na ho hlauoa tsome hobane feela le sa tsebe seo Molimo o se porofeileng; le tla hlauoa tsome hobane le khethile ho se lumele seo Molimo a itseng se tla etsahala..

`Bala Tšenolo 16:15. Le har’a litlhokomeliso tsena tsa mehla ea bofelo, ke molaetsa ofe oa evangeli oa fumanehang moo? Ho bolela eng ho se “tsamaee o le feela”?`