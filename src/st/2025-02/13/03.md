---
title:  Mosebetsi oa Pako
date:   23/06/2025
---

Jonase o ne a na le molaetsa o hlakileng haholo bakeng sa sechaba sa Ninive. “Jonase a qala ho kena motseng, a etsa leeto la letsatsi le le leng, a ntse a hooa, a re: Kamor’a matsatsi a mashome a mane, Ninive o tla timetsoa” (Jon. 3:4). Ho bonahala ho hlakile haholo: Sebaka se ne se timetse. Efela, na ha se lona lentsoe le tsoang ho moporofeta oa Jehova ka kotloloho na?

Feela, ho ile ha etsahala eng ka Ninive?

`Bala Jonase 3:5–10. Hobaneng ha boporofeta boo, joale, bo sa phethahala?`

E, motse kaofela oa baka, eaba timelo e neng e porofetiloe ea suthisoa, bonyane ha nakoana. “Tšenyeho ea bona e ile ea emisoa, Molimo oa Iseraele a phahamisoa a ba a hlomphuoa hohle lefatšeng leo la bahedene, ‘me molao oa Hae oa hlomphuoa. E bile lilemo tse ngata kamorao ho moo, hore e be Ninice e ile ea hlaseloa ke lichaba tse e potileng ka lebaka la ho lebala Molimo, le boikakaso, le boikhohomoso.”—Ellen G. White, Prophets and Kings, leq. 271.

A na re ka lebella se kang see matsatsing a bofelo, ka molaetsa oa ho qetela ho lefatše le oeleng? E—le che. Ke hore, ho tla ba teng, lefatšeng lohle, batho ba bangata ba tla utloa pitso, “‘Tlohang ho eena, lona sechaba sa ka, le se tšohe le kenella libe tsa hae, ‘me la oeloa ke likotsi tsa hae’” (Tšen. 18:4). Lefatšeng lohle, batho ba tla khetha lehlakore, ‘me ho nyelisa sebata, ba tla “boloka litaelo tsa Molimo, le tumelo ea Jesu” (Tšen. 14:12). Batho bana, joalo ka ba neng ba le Ninive, ba tla lopolloa likahlolog tse tla oela ba lahlehileng.

Ka nako eona eo, ha boporofeta bo bong, joalo ka phatlalatso ea hore Ninive e tla timetsoa, bo na le lipehelo; e ne e tla timetsoa ntle le hore sechaba se furalle makhopo a sona (sheba Jer. 18:7–10). Feela, boporofeta bo bong ha bo tle le lipehelo tse joalo. Bo tla phethahala, ho sa natse na motho o etsa eng. Boporofeta ba Mesia ba ho tla ha pele le ha bobeli ha Kreste, letšoao la sebata, ho tšolloa ha likotlo, litlhoriso tsa mehla ea bofelo—tsena ha li na lipehelo; li tla etsahala ho sa natse hore na batho ba etsa’ng. seo batho ba se etsang, le khetho tseo ba li etsang, li tla khetha feela lehlakore lo ba tla ba ho lona ha liketsahalo tsa ho qetela, tse porofetiloeng ke baporofetaha, li etsahala.

`Ke khetho life tseo u li etsang hona joale tse thusa khetho tseo u tla li eta nakong eo taba ea khumamelo ea Molimo kapa ea setšoantšo e tlela lefatše?`