---
title:  Siruse, Motlotsuoa
date:   26/06/2025
---

Ha Siruse a fekefa motse oa Babilona, ke ha lilemo tsa kholeho tsa sechaba sa Molimo li fela, ‘me ba-Persia ba ba lumella ho khutlela lefatšeng la pallo le ho tsosa tempele. Tlas’a Siruse, ‘Muso oa Persia e bile o moholo ka ho fetisisa nalaneng, ka seo ranalane Tom Holland a se bitsang “pokello ea libaka e kholo ka ho fetisisa e so kang e bonoa lefatšeng.”—Tom Holland, Dominion Basic Books, Kindle Edition, leq. 25.

Joalo ka ha e ne e le tloaelo har’a ba-Persia, Siruse o ne a bile a bitsoa “Morena e Moholo” kapa “Morena oa marena.”

Siruse o ne a tšoantša se tlang ho etsahala ha Kreste a khutla bakeng sa kereke ea Hae: ke Morena ea tlang ho tla a e-tsoa bochabela (bapisa le Matt. 24:27), a etsa ntoa khahlanong le Babilona, ‘me a lokolla sechaba sa Hae hore se phonyohe se khutlele lefašeng la pallo. (Sheba Tšen. 19:11–16.) Ke kahona Molimo ha a bua ka Siruse a reng ke “Motlotsuoa oa Hae” (Esa. 45:1); ba-Persia ba tummeng ha ba ka ba lopolla sechaba sa Molimo feela, empa le tlhaselo ea hae khahlanong le Babilona e ne e le mofuta oa ho tla ha bobeli ha Kreste.

`Bala 2 Likronike 36:22, 23. Pale ea Siruse e tšoana le ea Nebukadnesare ka eng? Li fapana joang? Bohlokoa ba taelo eo ke bofe? Hape, e amme taba eohle ea ho tla ha Jesu khetlo la pele joang mengoaha-kholo hamorao?`

Tatellano ea libuka ta Testamente ea Khale ea qalong e fetotsoe mehleng ea rona hore e qetelle ka Malakia, empa qalong, mona ke moo Testamente ea Khale e ne e fella teng—ka taelo ena ea Siruse. Ketsahalo e hlahlamang pokellong ea Lengolo e ne e tla ba Mattheu, e qalang ka tsoalo ea Jesu, ea neng a tšoantšoa ke Siruse. Siruse o ne a tla etella pele khaho bocha ea tempele e lefatšng; Jesu o ne a tla hlomamisa bosebeletsi ba Hae ka sehalalelong sa leholimo—bo lebisang ho khutleng ha Hae le tokollong ea rona.

Siruse, ke ‘nete, e ne e se sesupo se phethehileng sa Kreste; ha ho sesupo se bapang hantle le se supuoang, ‘me re lokela re be hlokolosi hore re se ke ra balisisa haholo le lintlheng tsohle tse nyane. Leha ho le joalo, ka kakaretso o sebelitse e le sesupo sa “Mopholosi.””

`Ho makatsa ha ka kang hore Molimo a sebelise morena oa mohedene ka tsela e bonahalang, hore a etse thato ea Hae. Ke hore, ho sa natse hore na lintho li shebahala joang ho rona kantle, re ka ithuta ‘nete joang ea hore, kamor’a nako e telele, Jehova o tlo tlisa liketsahalo tsa mehla ea bofelo joalo ka ha li porofetiloe?`