---
title:  Litšoantšo tsa Bofelo
date:   21/06/2025
---

### Bakeng sa Boithuto ba Beke Ena Bala

Matt. 12:38– 42; Jonase 3:5–10; Tšen. 18:4; Dan. 5:1–31; Tšen. 16:12–19; 2 Likron. 36:22, 23.

> <p>Teman’a Khopolo</p>
> “A re ho bona: Ke mo-Heberu, ‘me ke tšaba Jehova, Molimo oa maholimo, ea entseng leoatle le lefatše” (Jonase 1:9).

Beke ena ke ea ho qetela ea hore re talime litlaleho tse re thusang ho utloisisa liketsahalo tsa mehla ea bofelo. Khetlong lena re tla sheba thomo ea Jonase Ninive; ho oa ha Babilona, le ho phahama ha Siruse, morena oa mo-Persia ea ileng a lopolla sechaba sa Molimo ‘me a ba thusa ho khutlela lefatšeng la pallo.

Joalo ka lipale tse ling tseo re li hlahlobileng, litlaleho tsena tsa nalane li na le moelelo o tebileng bakeng sa moloko o mong le o mong. Empa li boetse li amana ka ho khetheha le moloko oa ho qetela o phelang pele Kreste a khutla. Ke hore, re ka rafa hong ho tsoa litlalehong tsena tsa nalane lintlha tse ka re thusang ho utloisisa “ ‘nete ea joale.”

Ka nako eona eo re lokela ho hopola ntho e le ‘ngoe lipaleng tsena kaofela e bonahalang e supa liketsahalong tsa bofelo: re lokela ho ba hlokolosi hore re talime linthla ka bophara le litšupo e seng ho leka ho hlalosa ntlha e ‘ngoe le e ‘ngoe ho leka ho hlahisa boporofeta bo sa utloahaleng. Joalo ka litšoantšong tsa Jesu, re lokela ho shebana le lintlha-kholo le litšiea. Ha rea lokela ho hama taba e ‘ngoe le e ‘ngoe ka sepheo sa ho fumana ‘nete e patiloeng. Ho e-na le hoo, re lokela ho talima meeli, litšiea; ‘me ho tsena re ka fumana lintlha tse amanangle matsatsi a bofelo.

_*Ithute thuto ea beke ena ho lokisetsa Sabatha sa la 28 Phuptjane._