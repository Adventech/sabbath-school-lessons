---
title:  Ho Ithuta Haholoanyane
date:   27/06/2025
---

Bala Ellen G. White, “The Unseen Watcher,” maq. 535–538, ho Prophets and Kings.

“Sechaba se seng le se seng se fihlileng sethaleng sa ho nka khato se lumelletsoe ho kena sebakeng sa sona lefatšeng, e le hore ho tle ho etsoe qeto ka taba ea hore na se tla phetha merero ea Molebeli le ea Halalelang. Boporofeta bo bontšitse ho hlaha le ho tsoela pele ha mebuso e meholo ea lefatše—Babilona, ba-Mede le ba-Persia, Gerike, le Roma. Ka o mong le o mong oa eona, joalo ka lichaba tse fokolang ka matla, nalane e iphetile. O mong le o mong o bile le nako ea oona ea teko; o mong le o mong o hlolehile, khanya ea oona ea thothofala, matla a oona a fela. Leha lichaba li hanne litaelo tsa Molimo, ‘me ho hana hona ho ba tliselitse tšenyeho, empa morero o ka sehloohong, o halalelang o bonahetse o le tšebetsong ka mengoaha eohle.”—Ellen G. White, Prophets and Kings, leq. 535.

Ho Jeremia 18, Jeremia o telimile ‘mpi oa lipitsa a etsa se etsoang ke ‘mpi oa lipitsa: a bopa a fana ka tšobotsi ho seo a ntseng a sebetsana le sona. Ke karaburetso ena, ea ‘mpi oa lipitsa ea bopang ka letsopa la hae, eo Molimo a e sebelisang ho hlalosa tšiea ea ho ba le lipehelo boporofeteng ba Bibele. ‘Me e le ho etsa tiiso ba hore rea utloisisa, Molimo o bua ka Jeremia, o re “‘Ere ha ke bolella sechaba kapa ‘muso, hore ke tla se epolla, ke se heletse, ke se imetse, ha sechaba sena ke se boletseng se sokoloha bokhopong ba sona, le ‘na ke tla khutla bobeng boo ke neng ke hopotse ho bo etsetsa sona. Ere ha ke bolella sechaba kapa ‘muso, hore ke tla se ahisa le ho se hloma, ha se ka etsa bobe pel’a ka, le ‘na ke tla khutla molemong oo ke neng ke boletse hore ke tla o etsetsa sona.’” (Jer. 18:7–10).

**Lipotso tsa Puisano:**

`Nahana ka polelo ea Jesu ea hore kahlolo e tla ba bobebe ho Ninive ho feta ho sechaba sa Molimo se khelohileng ‘neteng. (Sheba Matt. 12:39–42.) Kereke ea Molimo e ka fumana thuto efe tlhokomelisong ee?`

`Elelloa polelo ea Ellen G. White ea hore ka ‘muso ka mong o neng o latela, “nalane e iphetile.”—Ellen G. White, Prophets and Kings, leq. 535. Ke eng eo u e bonang e tšoana mebusong ee kaofela e thathamisitsoeng boporofeteng? E latetse tsela e tšoanang e porofetiloeng ka litsela life? Lefatše la rona la hona joale le e latela joang, le lona?`

`Nahana ka taba ea hore hangata ha se kelello, bohlale, tse bolokang batho ba sa lumele, empa ke pelo. Tsebo ee e ka ama kamoo re pakelang ba bang joang?`