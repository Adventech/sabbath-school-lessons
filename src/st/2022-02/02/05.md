---
title:  Lefu la Noha
date:  06/04/2022
---

**“‘Ke tla bea hloeano mahareng a hao le mosali, le mahareng a peo ea hao le peo ea hae; peo eo e tla u khoba hlooho, ’me u tla e loma serethe.’” (Gen. 3:15,).**

`Molimo o itseng ho noha moo, ’me ke tšepo efe e phuthetsoeng ke temana ee?`

Molimo o qala kahlolo ea hae ka noha kaha ke eona e qalileng mofere-fere ona kaofela. Hape, noha ke eona e fuoang thohako tabeng ena.

Mona re fihlela se kang “phetoho” ea tlholeho. Ha tlholeho e tlisitse bophelo, kananelo ea botle le mahlohonolo, kahlolo e isa lefung, bobe, le lithohako—empa hape tšepong le tšepisong ea topollo. Se qhoaelletsoeng setšoantšong sena se lerootho sa noha e khojuoeng e jang mobu (Gen. 3:14) ho phatsima tšepo ea topollo ea batho, e hlahang ka sebopeo sa boporofeta. Le pele ho kahlolo ea Adama le Eva, e ileng ea latela, Morena o ba fa tšepo ea ho pholoha (Gen. 3:15). Eepo ea moshoelella, tšepo ea ho pholoha.

`Bapisa Genese 3:15 le Baroma 16:20, Baheberu 2:14, le Tsenolo 12:17. Leano la topollo le toantšano e kholo li bonahatsoa joang litemaneng tsee?`

Holokomela ho tšoana pakeng tsa Genese 3:15 le Tsenolo 12:17: terakone (noha), e tletseng khalefo (bora); peo (bana); le mosali Edeneng le mosali oa Tsenolo 12:17. Ntoa (toantšano e kholo) e ileng ea lebisa Edeneng, ea tlisa ho oa, e tla tsoela pele ho fihlela pheletsong ea nako. Leha ho le joalo. Tšepiso ea hore satane o tla hloloa e ne se e fanoe Edene, ka hore o tla khojoa hlooho, taba e hlakang hantle ho Tšenolo, e bontšang timelo ea hae ea ho qetela (Tsen. 20:10). Ke hore, li sa tloha fela, batho ba ile ba fuoa tšepo ea hore ho tla ba le mokhoa oa ho tsoa hara hleke-hleke ena bakiloeng ke ho tseba botle le bobe, tšepo eo bohle re ka bang le seabo ho eona hona joale.

`Ke hobaneng ha ho khothatsa haholo ho bona hore, hona Edeneng, moo sebe le bokhopo bo lefatšeng li qalileng teng, Molimo o ile a phutholla leano la topollo hona teng?`