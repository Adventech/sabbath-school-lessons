---
title:  Pheletso ea Batho
date:  07/04/2022
---

`Bala Genese 3:15–24. Ho ile hoa etsahalang ho Adama le Eva ka baka la ho oa?`

Leha kahlolo eo Molimo a e fang noha e bontšoa ka ho hlaka hore ke thohako (Gen. 3:14), kahlolo ea Molimo ho motho ha e joalo. Nako eo lentsoe “thohako” le sebelisoang hape le buoa ka “lefatše” feela (Gen. 3:17). Ke hore, Molimo o ne a e na le merero e meng ka monna le mosali, ho fapana le noha. Ba ile ba fuoa tšepo e sa fuoang noha.

Kaha sebe sa mosali se tla ka baka la ho amana le noha, temana e hlalosang kahlolo ea Molimo ho mosali e n’e amana le kahlolo ea noha. Ha se feela hore Genese 3:16 e latela Genese 3:15 hang hang, tšoano ena e boporofeteng bona ka bobeli e hlakisa hantle hore boporofeta bo malebana le mosali ho Genese 3:16 bo tlameha ho baloa ho ipapisitsoe le boporofeta ba Mesia ho Genese 3:15. Kahlolo ea Molimo ho mosali, e akhamg, ho beleha bana, e lokela ho utlouisisoa e fupere taba tse monate tsa topollo (bapisa le 1 Timot. 2:14, 15).

Kaha sebe sa monna se tlile ka hore e be o mametse mosali eseng Molimo, lefatše leo monna a ntšitsoeng ho lona le rohakehile (Gen. 3:17). Ka hona, monna o tla tlameha ho sebetsa ka thata (Gen. 3:17–19), e be o “ ‘khutlela’ ” mobung oo a tsoang ho oona (Gen. 3:19), eleng se neng se sa lokela ho etsahala, sena ha e ea ka ea tloha e le leano la Molimo.

Ho bohlokoa hore hara taba tsena tse bohloko tse tla qetella ka lefu, Adama o retelehela ho mosali, moo teng a fumanang tšepo ea bophelo ka ho emara hoa hae (Gen. 3:20). Ke hore, le hara kahlolo ea lefu, o bona tšepo ea bophelo.

Ho sa le joalo, hantle joalokaha motsoali e mong le e mong ea ratang ngoana hae, Molimo o ne a ba batletse botle feela, eseng bobe. Empa joale kaha ba tseba bobe, Molimo o ne tla etsa sohle se matleng a hae ho ba lopolla ho bona. Ka hona le hara likahlolo tsena, ho ne ntse ho e na le tšepo bakeng sa batsoali ba rona ba pele, ho sa natsoe ho se mo mamele ho pepenene; le ha e le hore ba ne ba—feela ba phela paradeising—ba ne ba sena lebaka leha le le lenyenyane la ho se tšepe lentsoe la Molimo, ho se tšepe lentsoe la Molimo, kapa ho se tšepe lerato la hae ho bona.

`Leha re na le ho nahana hore “tsebo” ke ntho’e ntle, ke hobaneng ese kamehla ho bang joalo? Tse ling tsa lintho tseo ho leng molemo ha re sa li tsebe ke life?`