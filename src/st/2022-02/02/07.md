---
title:  Nahanisisa ka Botebo
date:  08/04/2022
---

Nahana ka kamano e pakeng tsa “sefate sa bophelo” le “sefate sa tsebo ea botle le bobe.” Kamano ena e se e ntse e hlahisitsoe tabeng ea hore ka bobeli “li hara tšimo” (Gen. 2:9). Empa ho na le se seng hape ntle le kamano ea sebaka. Ke hobane batho ba jele tholoana ea sefate sa tsebo ea botle le bobe, hobane ha b’a mamela Molimo, joale ba lahleheloa ke le ke sefate sa bophelo, hore ba se phele ka ho sa feleng, bonyane boemong bona ba boetsalibe. Kamano e na e supa motheo oa bohloko-hlokoa. Khetho tsa semoea le boitšoaro li na le khahlamelo bophelong ba nama, joalokaha salemone a ile a lemosa mora’ hae: “u seke oa lebala thuto tsa ka, pelo ea hao e ke e boloke likeletso tsa me; ’me u tla ekelletsoa ke tsona litšiu, le lilemo, le ho phela, le khotso” (Liprov.3:1, 2,). Kamano ena e boetse e hlaha Jerusalemeng ea kamoso e leholimong, moo ho nang e sefate sa bophelo feela “mahareng a lepatlelo la motse” (Tsen. 22:2,).

“Ha Molimo a ne a bopa Eva, o ile a etsa hore a se be moholo kapa monyenyane ho monna, empa hore e be molekane oa hae nthong tsohle. Bobeli bona bo halalelang bo ne bo sa lokela ho ba le litaba-tabelo tse sa ameng e mong; empa leha ho le joalo e mong le e mong o ne a ikhethile, a ikemetse, a e na le menahano le liketso tsa hae. Empa kamora sebe sa Eva, kaha ke eena ea lihutseng nthau, Jehova o ile a ’molella hore o tla busoa ke Adama. O ne a tlameha ho mamela monna oa hae, sena e n’e le karolo ea thohako. Thohako e entse hore bophelo ba mosali bo be boima bo be thata. Boholo boo Molimo a bo fileng monna bo sebelisitsoe hampe kaho bontša matla a senyekhe-nyekhe. Bohlale ba ka ho sa feleng bo ile ba tla leano la topollo, le behang batho monyetleng oa bobeli, ka ho ba fa kahlolo e ’ngoe.”—Ellen G. White, Testimonies for the Church, vol. 3, leq. 484.

**Lipotso tsa ho Qoqoa**

`➊ Molimo o ile a botsa Adama Edeneng, a ’motsa lipotso, eseng feela hore a ipone hore o phoso, empa leho mo tataisetsa pakong. Leano lena le boetse le bonoa ho Kaine (Gen. 4:9, 10), moroallo (Gen. 6:5–8), Tora ea Babele (Gen. 11:5), le Sodoma le Gomora (Gen. 18:21). Taba ea kahlolo ea patlisiso e bonahatsoa joang ketsahalong tsee?`

`➋ Hobaneg ha Eva a ile a nahana hore o ja sefate sa tsebo ea botle le bobe ho tla etsa a be bohlale? Rona, mehleng ena ea rona, ke joang re ka qobang ho etsa phoso e tsoanang, ke hore, ho nyelisa Lentsoe la Molimo pepenene ka tšepo ea “se betere” ho e na le seo Molimo a re fileng sona?`