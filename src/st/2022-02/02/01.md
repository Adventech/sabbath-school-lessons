---
title:  Ho Oa
date:  02/04/2022
---

### Bakeng sa Thuto ea Beke ena Bala
Genese 3; 2 Bakori. 11:3; Tsen. 12:7–9; Johanne 8:44; Baro. 16:20; Baheb. 2:14; 1 Timot. 2:14, 15.

> <p>Temana ea Khopolo</p>
> “ ‘Ke tla bea hloeano mahareng a hao le mosali, le mahareng a peo ea hao le peo ea hae; peo eo e tla u khoba hlooho, ’me u tla e loma serethe’ ” (Genese 3:15).

Hara sohle seo Molimo oa rona a neng a se file batsoali ba pele serapeng sa Edene, ho tlile le tlhokomeliso ena: “ ‘Haele lifate tsohle tsa tšimo, u tla lija, empa ha e le sefate sa tsebo ea botle le bobe, u se ke oa se ja, hobane mohla u se jang, u tla shoa.’ ” (Gen. 2:16, 17). Thlokomeliso ena ea ho se je sefate sa tsebo ea botle le bobe (Gen. 2:16, 17) e bontša hore, leha ba ne ba lokela ho tseba botle, ba ne ba sa lokela ho tseba bobe.

Re ka utloisisa hantle hore na hobaneng, na haho joalo?

Hape-hape, tšoso ea lefu e kenyelelitsoeng temosong ea se mamele (Gen. 2:17) e tla phethala: ba tla shoa (Gen. 3:19). Eseng feela hore ba thibetsoe ho ja sefate, ba bile ba lelekoa ka jareteng Edene (Gen. 3:24), eaba joale ha ba sa ba le kabelo ho se neng se ka ba etsa betsalibe ba ka ho sa feleng (Gen. 3:22).

Leha ho le joalo, hara koluoa ena ho hlahella tšepo, e fumanoang ho Genese 3:15, e bitsoang evangeli motheo oa evangeli, kapa “tšepiso ea pele ea evangeli.” E, temana ena e fana ka tšepiso ea pele ea evangeli e fumanoang ka Bibeleng, khetlo la pele batho ba bolelloa hore, leha ba oele, Molimo o entse tsela hore kaofela ha rona re pholohe.

_Ithute thuto ea beke ena ho lokisetsa Sabatha sa la 9 ‘Mesa._