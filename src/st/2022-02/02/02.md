---
title:  Noha
date:  03/04/2022
---

`Bala Genese 3:1, 2 Bakorinthe 11:3, le Tsenolo 12:7–9. Noha ke mang, e thetsa Eva joang?`

Temana e latelang e qala ka “noha.” Popeho ea poleloana ena e bontša ho toboketsa taba: lentsoe “noha” ke lona le qalang polelo. Hape, “noha” e na le ketella-pele leikemisa le qollang, ho bontša hore ntho’ena e tsejoa hantle, joalokaha e ka ’mali o se ntse a e tseba hore na ke efe. Ka hona, bo ’nete ba taba ena bo tiisoa lentsoeng la pele khaolong ena.

Ehlile, mangolo a supa noha e le sera sa Molimo (Esa. 27:1) ’me a e bitsa “Diabolose le Satane” (Tsen. 12:9,). Ka ho tšoana, bochabela bo hare mehleng ea khale, noha e n’e bontša matla a bobe.

“Ele hore a phethe mosebetsi oa hae a sa lemohuoe, satane o ile a khetha ho sebelisa noha—eleng boikhakanyo bo botle bakeng sa hore a fihlele sepheo sa hae sa ho thetsa. Noha e n’e le e ’ngoe ea libupuoa tse bohlale tse ntle ka ho fetisisa lefatšeng. E n’e na le mapheo, ha e rura moeeng e n’e phatsima, e na le ’mala oa gauta e tšekiloeng o motle hona hoo.”—Ellen G. White, Bapateriareka le Baporofeta Prophets, leq. 53.

Ha e buoa ka diabolose, ho sa natsoe hore na o hlaha ka sebopeho sefe, ha se hore Bibele e sebelisa thehello feela. Mangolong Satane o hlaha e le sebopuoa sa ’nete eseng ele ho etsa tekanyo feela, kapa letšoao le sa tšoareheng le bontšang bokhopo kapa bobe ba batho.

Noha ha e itlhaise e le sera sa Molimo. Empa, noha e qotsa Lentsoe la Molimo, leo a le phetang joalokaha e ka o oa le tšehetsa. Ke hore, e sa le qalong fela, re ka bona hore satane o rata ho qotsa Molimo le hore, hamorao, o ile a bonoa a qotsa Lentsoe la Molimo hantle (Matt. 4:6).

Hape ela hloko hore noha ha e tatele ho etsa khang le mosali, empa e botsa potso e bontšang hore e lumela seo Molimo a se boleletseng mosali. Qetellong e ea botsa: “A efela Molimo o itse . . . ’” (Gen. 3:1)? Ka hona e sale qalong fela re ka bona kamoo sebopuoa sena se leng bohlale. ’Me joalokaha re tla bona, malepa a sebelitse.

`Haeba Satane a ile a atleha ho thetsa Eva ea se nang sebe Edeneng, joale rona li sono ha ka kang? Tšireletso ea rona e kholo-kholo khahlanong le thetso tsa hae ke efe?`