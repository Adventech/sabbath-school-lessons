---
title:  Lichaba Tsohle le Babele
date:  23/04/2022
---

### Bakeng sa Thuto ea Beke ena Bala
Gen. 9:18–11:9, Luka 10:1, Matt. 1:1–17, Luka 1:26–33, Lipe. 139:7–12, Gen. 1:28, Gen. 9:1.

> <p>Temana ea Khopolo</p>
> “Ka baka leo, motse oo oa reoa Babele, kaho- bane ke moo Jehova a ferekantseng puo ea lefatše lohle, le moo Jehova a ba qhalanyelitseng lefatšeng lohle (Genese 11:9).

Kamora Moroallo, tlhaloso ea Bibele e tloha mothong a le mong, Nooe, ho ea ho bara ba hae ba bararo, “Sema, Kama le Jafeta.” Hore e be maikutlo a behoa ho Kama, ntat’a Kanana (Gen. 10:6, 15), e thakhola taba ea

“Kanana” lefatše la pallo (Gen. 12:5), le tebello ea Abrahama, eo lichaba tsohle li tla hlohonolofala ka eena (Gen. 12:3).

Leha ho le joalo, lesika lena le khaoloa ke tora ea Babele (Gen. 11:1–9). Hape hape, meralo ea Molimo bakeng sa batho e ea senyeha. Se neng se lokela ho ba tlhohonolofatso, tlhaho ea lichaba tsohle, se fetoha monyetla o mong oa ho ba thohako e ’ngoe. Lichaba li’a ikopanya ho leka ho nka sebaka sa Molimo; Molimo o arabela ka ho ba fa kahlolo; e be ka baka la pherekano e teng, batho ba tlala-tlala le lefatše lohle (Gen. 11:8), e ba ba phethahatsa leano la Molimo la sethathong la ho “tlala lefatše” (Gen. 9:1, NKJV).

Qetellong, ho sa natsoe ho khohlahala hoa batho, Molimo o fetola bobe botle; joaloka kamehla, ke eena ea bang le lentsoe l h qetela. Thohako ea Kama tenteng ea ntat’ae (Gen. 9:21, 22) le thohako ea sechaba Toreng ea Babele (Gen. 11:9) qetellong, e ile ea fetoloa tlhohonolofatso ea lichaba.

_Ithute thuto ea beke ena ho lokisetsa Sabatha sa la 30 ‘Mesa._