---
title:  Thohako ea Kama
date:  24/04/2022
---

`Bala Genese 9:18–27. Molaetsa oa pale ee e makatsang ke ofe?`

Ketso ea Noe ka serapeng sa morara e tšoana le ea Adama serapeng sa Edene. Pale tsena tse peli li na le sepheo se tšoanang: ho ja tholoana ho qetellang ka ho sala o le feela; e be ho ikoahela, thohako, le tlhohonolofatso. Nooe o khutlela metsong ea Adama, e be, ka bomali-mabe, o ntšetsa-pele histori ea ho hloleha.

Ho bela ha tholoana ha e eaka ea tloha e le leano la Molimo la tlholeho. Nooe o ile a itlopa, eaba o sitoa ho itšoara, eaba o oa tsola. Taba ea hore Kama o ile a “bona” bofeela ba hae, e re hopotsa Eva ea ileng a “bona” sefate se thibetsoeng (Gen. 3:6). Ho tšoana hona ho supa hore Kama h’a ka a “bona” bofeela ba ntat’ae, ka ho re ptjang-ptjang, ka tšohanyetso. O ile a tsamea a phatlalletsa bohle ka eona, ntle le ho leka ho thusa ntat’ae bothateng bona. Ho fapana le eena, khato ea bana babo ea hore e be hang hang ba ba koahela bofeela ba ntat’a bona e tšoela ketso ena ea Kama ka mathe.

Taba mona ke ho hlompha batsoali. Ho sitoa ho hlonepha batsoali, ba emetseng bokhale ba hao, ho tla ama bokamoso ba hao (Exoda 20:12; bapisa le Baef. 6:2). Ho latelang thohako e tla ba le tšusumetso bokamosong ba Kama, le ba mor’a hae Kanana.

Ehlile, ke phoso e kholo haholo ea thuto-Molimo, ebile ke tlolo ea molao e kholo ho sebelisa temana tsena ho buella khethollo ea merabe. Boporofeta bo ne bo fella ho Kanana feela, mora oa Kama. Sengoli sa Bibele se ne se e na le tse ling tsa liketso tse bolileng Makanana (Gen. 19:5–7, 31–35).

Ho feta mona, thohako e fupere tšepiso ea tlhohonolofatso, ha re ka bapalisa lebitso la “Kanana” le nkiloeng kuku-ketsong kana‘, eleng, “ho hlola.” Ke ka ho hlola hoa Kanana batho ba Molimo, litloholo tsa Sema, ba tla kena lefatšeng la pallo ’me ba lokisetse ho tla ha Mesia, ea tla holisa Jafeta “litenteng tsa Sema” (Gen. 9:27). Sena ke kamoo boporofeta bo bontšang katoloso ea selekane sa Molimo lichabeng tsohle, e leng se tla kenyeletsa molaetsa oa Molimo oa topollo lefatšeng (Dan. 9:27, Esa. 66:18–20, Baro. 11:25). Haele hantle, thohako ea Kama e tla ba tlhohonolofatso lichabeng tsohle, ho sa natsoe hore na litloho-tloholoana tsa Kama le Kanana li amohela topollo eo ba e fuoang ke Jehova kapa che.

`Nooe, “mohale” oa Moroallo, a taoa? See se lokela ho re bolell’ang ho latela kamo bohle re fokolang kateng, le kamoo re hlokang mohau oa Molimo motso le motso maphelong a rona?`