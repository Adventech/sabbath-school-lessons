---
title:  Lesika la Genese
date:  25/04/2022
---

Tlhahlamano eo re e fuoang mabapi le lilemo tsa Nooe e etsa re lemohe hore Nooe ke eena ea kopanyang moloko oa pele ho moroallo le oa kamora moroallo. Litemana tse peli tse koalang tsa pale e tlang pele (Gen. 9:28, 29) e re khutlisetsa sekhoqetsaneng sa ho qetela sa lesika lena la Adama (Gen. 5:32). Kaha Adama o ile a shoa ha Lemeke, ntat’a Nooe, a le lemo li 56, ruri Nooe o tlameha a ile a utloa pale tsa Adama, tseo a tlamehang a ile a li fetisetsa litloholong tsa hae pele le kamora Moroalo.

`Bala Genese 10. Sepheo sa lesika lee ka Bibeleng ke sefe? (Sheba le Luka 3:23–38.)`

Lesika la Bibele le na le mesebetsi e meraro. Oa pele, le tiisa histori ea ketsahalo tsa Bibele, tse buoang ka batho ba ’nete ba phetseng eaba b’a shoa, bao matsatsi a ho phela ha bona a baliloeng hantle. Ea bobeli, e bontša ntsˆetso-pele ea ho tloha bophelong ba khale ho tla ho ba sejoale-joale ba mehleng ea sengoli, ho hlakisa kamano e hlakileng pakeng tsa bokhale ho fihlela ho “bojoale”. Ea boraro, e re hopotsa ho fokola ha motho le litholoana tsa thohako ea sebe le litla-morao tsa sona tse bosula melokong eohle e ileng ea latela.

Ela hloko hore ho behoa ka lihlopha ha “Makama,” “Masema,” le “Majafeta” ha ho latele leano le hlakileng. Lichaba tse 70 li bontša litho tse 70 tsa lelapa la Jakobo (Gen. 46:27) le baholo ba 70 lefelleng (Exoda 24:9). Taba ea ho nyallana ha lichaba tse 70 le baholo ba 70 e supa thomo ea Iseraele lichabeng tsohle: “Eana eare mohla e moholo-holo a abelang lichaba lefa la tsona, mohla a arohanyang bana ba batho, a bea meeli ea lichaba ka palo ea bana ba Iseraele” (Deut. 32:8). A ipapisitse le sona sena, Jesu o roma barutuoa ba 70 ho shomaella lichaba (Luka 10:1).

Seo taba tsena li re bontšang sona ke kamano e otlolohileng pakeng tsa Adama le Bapateriareka; kaofela ha bona ke batho ba teng historing, batho ba ’nete ho tloha ka Adama ho ea pele. Sena se boetse sere bapateriareka ba ne ba khona ho iponela ka kotloholo tse ling tsa ketsahalo tsena tsa khale.

`Bala Mattheu 1:1–17. See se re rutang malebana le kamoo batho baa kaofela ba neng ba le kateng historing? Ke hobaneng ho tseba hore le ho lumela hore batho baa bohle e n’e le batho ba ’nete ho le bohlokoa bakeng sa tumelo ea rona?`