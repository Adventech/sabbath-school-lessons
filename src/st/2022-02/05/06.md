---
title:  Topollo ea ba Kholehong
date:  28/04/2022
---

`Bala Genese 11:8, 9 le Genese 9:1; bapisa le Genese 1:28. Ke hobaneng ha ho ba qhalakanya ha Molimo ho lopolla?`

Sepheo le leano la Molimo ka batho e n’e le hore ba “ ‘ngatafale, ba tlale lefatše’ ” (Gen. 9:1,; bapisa le Gen. 1:28,). Khahlanong le leano la Molimo baahi ba Babele ba ile ba khetha ho lula ’moho e le sechaba se le seng. Le leng la mabaka a neng a etsa hore ba batle ho aha toropo e n’e le hore ba se ke ba “ ‘be qhalanyetsoa lefatšeng lohle’ ” (Gen. 11:4,). Ba ile ba hana ho tloha moo,mohlomong ba ne ba nahana hore ha le ’moho ba tlaba matla ho feta ha ba arohane ba qalikane. Ka mohlomong, ba ne ba nepile.

Ka bomali-mabe, ba ile ba khetha ho sebelsia matla a bona a kopano bakeng sa bobe, eseng botle. Ba ne ba batla “ ‘ho iketsetsa lebitso,’ ” eleng se bontša hantle boikakaso le boikhohomoso ba bona. Ka ’nete, nako eohle ha batho ba tella Molimo pepenene, ba batla ho “ ‘iketsetsa lebitso’ ” re ka tiea hore ho keke hoa pasa. Ha mohla e kileng ea pasa.

Ka hona, kahlonlong e khahlanong le ho tella Molimo ho bonoang ke tsipa sehole, Molimo a ba “qhalakanya lefatVeng lohle” (Gen. 11:9), eleng sona seo ba neng ba sa batle ha se etsahala.

Se thahasellisang ka ho fetisisa, lebitso la Babele, eleng se bolelang “monyako oa Molimo,” le amana le kutu-ketso balal, eleng se bolelang “ho ferekanya” (Gen. 11:9). Ke hobane ba ne ba batla ho kena “monyakong” oa Molimo, hobane ba ne ba nahana ke bona Molimo, ba qeteletse ba ferekane, ba fokola ho feta pele.

“Banna ba Babele ba ne ba ikanne hore ba tla etsa ’muso o sa busoeng ke Molimo. Ho ne ho e na le ba bang hara bona, leha ho le joalo, ba neng ba tšaba Jehova, ba mpa ba thetsoa ke bahetene bana. Ka baka la bana ba neng ba mo tšepahalla, Molimo a liehisa likahlolo tsa hae, a fa batho nako e lekaneng hore ba senolehe. Ha sena se ntse se etsahala, bara ba Molimo ba ile ba sebeletsa ho ba thiba morerong ona oa bona; empa kopano ea batho morerong ona oa bona oa fihlela leholimong o n’e oa le thata haholo. Hoja ba tsoela pele ba sa behoa leihlo, ba kabe ba kooafalitse lefatše le neng le sa le lecha. Setlamo sa bona se ne se thomehile holima borabele; ’Muso o thehetsoeng ho iphahamisa, empa oo Molimo a neng a keke a ba le lentsoe kapa tlhompho.”—Ellen G. White, Patriarchs and Prophets, leq. 123

`Ke hobang ha re lokela ho ba hlokolosi haholo mabapi le “ho iketsetsa lebitso?”`