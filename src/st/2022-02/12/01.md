---
title:  Josefa, Khosana ea Egepeta
date:  11/06/2022
---

### Bakeng sa Thuto ea Beke ena Bala
Gen. 41:37–46; 1 Marena 3:12; Genese 42; Baro. 5:7–11; Genese 43; Genese 44, Genese 45.

> <p>Temana ea Khopolo</p>
> “Faro a ba a re ho Josefa, ‘Bona, ke u beile holima naha eohle ea Egepeta’” (Genese 41:41).

Joale Josefa ke moetapele oa Egepeta, bana babo ba tla mo khumamela ba sa tsebe hore na ke mang (Genese 42). Bana babo Josefa ba tla ikokobetsa ha Josefa a ba qobella ho khutla le Benjamini (Genese 43), ’me—ha polokeho ea Benjamini e le kotsing, ba tšohile (Genese 44)—ba tla kopa mohau monneng enoa ea matla, eo ba ’monang a “tšoana le Faro.” Qetellong, ha Josefa a ba bontša hore na ke mang, ba tla utloisisa hore, ho sa natsoe seo ba se entseng, Molimo o tlisitse botle ka hare ho sona.

Se thahasellisang, tlhahlamano ena eohle ea liketsahalo tse neng li lokela ho ba malebana le katleho ea Josefa, li malebane le pako ea bana babo haholo. Maeto a bona a ho ea le ho khutla, ho tloha ho Josefa ho ea ho ntata bona, le mathata ao ba tobanang le oona, a entse hore ba hopole liketso tsa bona tse mpe ho Josefa le ntata bona, ’me ba lemoha molato oa bona ho Molimo. Bana ba bo Josefa ba phela maiphihlelo ao oohle ele kahlolo e halalelang, ’me qetello e hapang maikutlo, e etsang hore meokho ea thabo e keleketle ho bona kaofela, e boetse e fupere molaetsa oa tšoarelo ho bona, ho sa natsoe ketso tsa bona tse soto.

_*Ithute thuto ea beke ena ho lokisetsa Sabatha sa la Phuptjane 18._