---
title:  “‘Ke ’Na Josefa Ngoan’abo Lona’”
date:  16/06/2022
---

`Bala Genese 45. Ke lithuto life tsa lerato, tumelo, le tšepo tse ka fumoang paleng ee?`

Ke ka eona nako eo, ha Juda a buoa ka “ ‘bokhopo’ ” bo tla oela ’avi, “ ‘ntate oaka’ ” (Gen. 44:34), Josefa “a llang” (Gen. 45:1) e be “o itsebahatsa” ho bana babo. Puo ena, e sebelisoang hangata ho bontša ho itšenola ha Molimo (Exoda 6:3, Ezek. 20:9), e hlahisa hore ke Molimo ea itšenotseng le mona. Ke hore, Jehova o bontšitse hore, boholo ha hae bo’a rena, le hara mefokolo ea batho.

Bana babo Josefa ba sitoa ho lumela seo ba se utloang le ho se bona. Ka hona, Josefa o qobelleha ho pheta, “ ‘ke na Josefa ngoan’abo lona’ ” (Gen. 45:4), ke khetlong labobeli, ha ba utloa mantsoe a tobang “ ‘eo le mo rekisitseng Egepeta’ ” (Gen. 45:4), ba qalileng ho lumela.

Josefa joale a buoa: “ ‘Molimo o nthomile’ ” (Gen. 45:5). Ho buoa ha hae ka Molimo ho na le sepheo se habeli. Ha ho sebeletse ho fana ka tiisetso feela ea hore Josefa ha a ea ba tšoara ka lipelo; e boetse ke phatlalatso ea tumelo e ikhethang, polelo ea tšepo, hobane seo ba se entseng se ne se le bohlokoa bakeng sa “ ‘topollo e kholo’ ” le ho pholoha hoa “ ‘sechaba’ ” (Gen. 45:7).

Joale Josefa o kopa bana babo ho ea ho ntat’ae ho mo kopa hore a itokisetse ho tla Egepeta. O felehetsa boipiletso ka sebaka se khethehileng moo ba tlang ho “aha” teng, ke hore, Goshene, e tummeng ka makhulo a nonneng, “ ‘moo ho fetisang ka botle naheng ea Egepeta’ ” (Gen. 45:18, 20). O boetse o nka boikarabello ba sepalangoang sa hae: ho fanoa ka likariki, eleng sona se tla kholisa Jakobo hore bara ba hae ha ba mo thetse ka seo ba kopaneng le sona (Gen. 45:27). Jakobo o nka ponahatso ena e bonahalang e le bopaki bo phelang ba hore Josefa o oa phela, ’me sena se lekane hore a boele a phele hape (bapisa le Gen. 37:35, Gen. 44:29).

Joale ntho li mocheng. Bara ba Jakobo ba 12 b’a phela. Joale Jakobo o bitsoa “Iseraele” (Gen. 45:28), ’me boholo ba Molimo bo bonahalitsoe ka tsela e matla.

`E, Josefa o ne a le mosa ho bana babo. O ne a khona ho ba joalo. Leha ho le joalo, ke joang, re ithutang ho ba mosa ho bao bokhopo ba bona ho rona bo sa tliseng botle joalokaha ho etsahetse ho Josefa?`