---
title:  Nahanisisa ka Botebo
date:  17/06/2022
---

Ellen G. White, “Joseph in Egypt,” pp. 213– 223; “Joseph and His Brothers,” maq. 224-232 ho Bapateriareka le Baporofeta.

“Matsatsi a mararo a ho ba teronkong ebile matsatsi a bohloko ho bara ba Jakobo. Ba ile ba hopola bobe ba bona bo fetileng boo ba bo entseng, haholo-holo bokhopo ba bona ho Josefa. Ba ne ba tseba hore ebang ba fumanoa ba le molato oa ho ba lihloela, ’me ba sitoa ho fana ka bopaki bo lekaneng ho itšoasolla, ba tla tlameha ho shoa kaofela, kapa e be makhoba. Ba ile ba ipotsa hore na hara bona ho na le ea ka etsang se ka kholisang ntat’a bona ho lokolla Benjamini, kamora lefu le sehlooho, eo a nahanang hore o tla shoa ka sehloho, joaloka Josefa. Ba rekisitse Josefa ho ba lekhoba, joale ba ne ba tšaba hore Molimo o ba fa kotlo ea ho ba makhoba. Josefa o ne a nahana hore ntat’ae le malapa a bana babo a oetsoe ke tlala, ’me o kholisehile hore bana babo ba baketse ntho tse mpe tseo bo entseng tsona, le hore haho kamoo ba ka etsang Benjamini seo ba mo entseng sona.”—Ellen G. White, Spiritual Gifts, book 3, maq. 155, 156.

“Josefa o ne a khotsofetse. O ne a lekile bana babo, ’me a bone litholoana tsa pako ea ’nete ea libe tsa bona.”—Ellen G. White, Spiritual Gifts, book 3, leq. 165.

**Lipotso tsa ho Qoqoa**

`➊ Ka sehlopheng tsepamisa maikutlo potsong e qetellong ea thuto ea LABONE. Na u nahana Josefa a ka be a bile mosa hakaale baneng babo ebang ntho li ne li mo tsamaela hantle hakalo? Ehlile, re ka se tsebe hantle, empa tse ling tsa lintho, ebang li teng, paleng ee kaofela ea Josefa, bo re bontšang mofuta oa semelo seo Josefa a neng a e na le sona, eleng se ka thusang ho hlalosa mosa oa hae?`

`➋ Ke ka tsela life re ka bonang ho Josefa, mofuta oa seo Kreste a tla ba sona le seo Kreste a tla feta hara sona?`

`➌ Josefa o ile a leka bana babo. Ke ka tsela life tse tšoanang Molimo a re lekang?`

`➍ Le kamora lemo tseo kaofela, baena ba ile ba lemoha phoso ea bona ho seo ba se entseng Josefa. See se re rut’ang malebana le kamoo ho ba molato ho ka bang matla kateng? Leha re ka tšoareloa ra amohela mohau oa Molimo, ke joang re ka ithutang ho itšoarela, ho a natsoe hore na ha re lokeloe ke tšoarelo eo hakae?`