---
title:  Sabatha
date:  29/03/2022
---

`Bala Genese 2:2, 3 le Exoda 20:8–11. Hobaneng ha sabatha ea Letsatsi la bosupa e amahangoa le tlholeho? Ke joang kamano ee e nang le tšusumetso malebana le kamoo re bolokang Sabatha?`

Ke hobane “Molimo a qetile” mosebetsi oa hae a ileng a khakola Sabatha. Ka hona, Sabatha ea letsatsi la bosupa ke pontso ea tumelo ea rona ea hore, Molimo o ile a qeta mosebetsi oa hae mohlang oo, ’me a bona “o le motle haholo.” Ho boloka Sabatha ke ho ba le Molimo kananelong ea bohlokoa le botle ba tlholeho ea hae.

Re ka phomola mesebetsing ea rona hantle joalokaha Molimo a phomotse ho oa hae. Ho boloka Sabatha ke hore e, tlholehong ea Molimo “e ntle haholo,” e kenyeletsang ’mele ea rona. Ho fapana le kutloisiso tsa mehleng ea khale (le tse ling tsa mehleng ena) ha ho letho mangolong, Testamenteng e Ncha kapa ea Khale, le hlahisang ’mele o le mobe. Ntho’eno ke kutloisiso ea bohetene, ha e tsoe Bibeleng. Ho fapana le seo, baboloki ba Sabatha ba motlotlo ka tlholeho ea Molimo—e kenyeletsang nama ea bona—ke ka hona ba ka natefeloang ke tlholeho le ho e hlokomela.

Sabatha, e tšoaeang “pheletso” ea pele ea histori ea batho, e boetse ke letšoao la tšepo ho batho ba sotlehileng le lefatšeng le llang. Ke taba e thahasellisang hore e be poleloana “a phetha mosebetsi” e boetse e hlaha hape qetellong ea khaho ea sehalalelo (Exoda 40:33), hape qetellong ea khaho ea Tempele ea Salemone (1 Marena 7:40, 51)—libaka tsena ka bobeli ke moo evangeli ea topollo e neng e rutoa teng.

Kamora ho oa, Sabatha, qetellong ea beke, e supa mohlolong oa tumelo, e tlang ho etsahala feela ka mohlolo oa tlholeho e ncha (Esa. 65:17, Tsen. 21:1). Sabatha ke letšoao qetellong ea beke e ’ngoe le e ’ngoe ea motho le bontšang hore matšoenyeho le mathata a lefatše le oona a tla fela.

Lena ke lona lebaka le entseng hore e be Jesu o ile a khetha Sabatha e le letsatsi le nepahetseng haholo bakeng sa ho folisa bakuli (Luka 13:13–16). Ho fapana le meetlo eo baetapele ba neng ba khohletse ka hara eona, ka lipholiso tsa Sabatha, Jesu o ile a supisa batho bao, le rona, nakong eo mahloko ohle, mahlomola ohle, ho shoa hohle, ho tla fela, eleng sehlohlolo sa mosebetsi oa pholoso. Ka hona, Sabatha e ’ngoe le e ’ngoe e re supisa tšepong ea pholoso. .

`Ke joang ka ho phomola ka Sabatha re bang le maiphihlelo a ho phomolo le topollo eo re nang le eona ho Jesu ha joale le eo eleng hona e tlang ho phethahatsoa, qetellong, tlholehong ea maholimo e lefatše le lecha.`