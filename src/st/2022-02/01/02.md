---
title:  Molimo oa Tlholeho
date:  27/03/2022
---

`Bala Lipesalema 100:1–3. Karabo ea motho ho Molimo oa tlholeho ke efe, hobaneng?`

Ho Genese 1, molaetsa oa pele oa tlhaloso ea tlholeho ke “Molimo.” Re utloile taba ena phetolelong ena: “Tsimolohong Molimo” (Gen. 1:1). Moleng oa pele, (Gen. 1:1), lentsoe “Molimo” le behiloe bohareng ba temana ’me le seheletsoe ka sehalo se matla se bontšang moetlo oa ntho’e halalelang bakeng sa ho toboketsa bohlokoa ba Molimo. Ka hona, temana ea tlholeho e qala ka ho toboketsa Molimo, moqapi oa tlholeho.

Haele hantle, buka ea Genese e qala ka ho teka ntlha tse peli ka Molimo. Ea pele ke tlhaloso ea tlholeho (Gen. 1:1–2:4) e bontˆsa Molimo a fapane hole-hole le batho, Molimo o phahametseng kelello tsa batho, Elohim, eo lebitso la hae le buang ka bophahamo ba Molimo. Lebitso la Elohim le bontsxa bophahamo le matla, ’me tšebeliso ea lentsoe lena e bontšang bongata e toboketsa taba ea boholo le bophahamo.

Tlhaloso ea bobeli ea tlholeho (Gen. 2:4–25) e hlahisa Molimo a le holimo-limo ebile e le Molimo oa motho ka mong, YHWH, Molimo o lutseng o le teng oo ba bangata ba lumelang hore lebitso la hae le bontša ho ba haufi le likamano. Ka hona, tlhaloso ea tlholeho ka moka, ke moelelo o potsetseng oa boipiletso ba ho khumamela Molimo; taba ea pele, ho ela hloko botle, ho hloka pheletso le matla a Molimo, ha ka nako e tšoanang re ananela hore re itšetleheile ho Eena hobane O re bopile “ha rea ipopa” (Lipe. 100:3). Lena ke lona lebaka le etsang hore boholo ba Lipesalema bo amahanye khumamelo le tlholeho (Lipe. 95:1–6; Lipe. 139:13, 14 [bapisa le Tsen. 14:7]).

Kutloisiso ena e habeli ea Molimo ea phahameng ea matla, ea boetseng a le haufi, ea lerato, ea nang le likamano le rona, e khoaetse taba ea bohlokoa mabapi le kamoo re tlamehang ho atamela Molimo kateng khumamelong. Ho hlolloa le ho hlonepha li tsamaea ’moho le thabo le tiisetso ea hore Molimo O haufi, o oa tšoarela, O lerato (sheba Lipe. 2:11). Le tatellano ea ntlha tse peli tsena ka Molimo e ea utloahala: maiphihlelo a bohaufi ba Molimo le mofuthu oa boteng ba hae li latela maiphihlelo a sebaka se lipakeng tsa Molimo le motho. Ke fela ha re ananela hore Molimo O moholo, re ka khonang ho ananela mohau oa hae ’me re thabele, ka thothomelo, lerato le boteng ba hae maphelong a rona.

`Nahana ka matla a Molimo a se nang pheletso, Molimo ea tšoereng maholimo le lefatše, empa a ka ba haufi-ufi ho e mong le e mong oa rona. Ke hobaneng ha ’nete ee e hlollang e makatsa hakaale?`