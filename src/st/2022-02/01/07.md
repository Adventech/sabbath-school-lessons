---
title:  Nahanisisa ka Botebo
date:  01/04/2022
---

Bala Ellen G. White, “Science and the Bible,” maq. 128, 129, ho Education; “Thloleho,” ho Litaba tsa Topollo, maq. 21, 22.

“Kaha buka ea tlhaho le buka ea tšenolo li na le setempe sa moetsi a le mong, ha ho ka moo li ka se nyallaneng kateng. Ka mekhoa e fapa-fapaneng, le lipuo tse fapaneng, li paka li ’nete tse kholo tse tšoanang. Saense e lutse e sibolla meeka e mecha; empa liphuputsong tsa eona ha e tlise letho leo e bang le utluisisoa hantle, le hohlanang le tšenolo e halalelang. Buka ea tlhaho le Lentsoe le ngotsoeng li’a hlalosana. Li etsa hore re be haufi le Molimo ka ho re ruta se itseng ka melao eo a sebetsang ka eona.

“Leha ho le joalo, likutloisiso tse nkiloeng li ’neteng tse bonoeng tlholehong, li qeteletse li tlisa khohlano pakeng tsa saense le tšenolo; joale e le ho leka ho tlisa nyallano, botoloki ba Mangolo bo sothiloe ho iphapanyetsa le ho senya matla a Lentsoe la Molimo. Thuto ea histori ea majoe ke e ’ngoe e bonahetseng e hanana le botoloki ba rekote ea Moshe ea tlholeho. Thuto ena e supa ha ho nkile limillione- millione tsa lilemo ho etsa lefatše ka hleke-hleke; joale e le ho leka ho etsa hore Bibele e nyallane le ho sena seo ho thoeng ke tšenolo ea saense, ho nkuoa matsatsi a tlholeho a nkile limillione tsa lilemo, tse sa feleng.

“Kutloisiso ena ha e na motheo. Rekote ea Bibele e nyallana le lithuto tsa tlhaho.”—Ellen G. White, Education, maq. 128, 129.

**Lipotso tsa ho Qoqoa**

`➊ Ke hobaneng ha boleng ba tumelo ea rona bo ka ameha ebang re nka lipale tsena tsa tšimolo e le litšomo, tse mpang li reretsoe ho re fa lithuto tse tataisang semoea sa rona empa e se hore li fela li etsahetse? Ke lintho life ka Bibeleng tse bontšang hore sengoli sa Bibele se ne se tseba hore liketsaholo tsena li teng historing, hantle fela joaloka lipale tse ling tse ka bukeng ea Genese? Bopaki ba Jesu ke bo feng ka ’nete ea histori lipaleng tsee?`

`➋ Ke sefe seo pale ea Genese e re rutang sona malebana le bohlokoa ba ho ba liqhoku tse ’nete tsa lefatše la rona, ha ka nako e tšoanang re qoba kotsi ea ho iphumana re khumamela tlhaho ka boeona, ho e na le ho khumamela ’Mopi, eleng qholotso e teng? (Sheba Baro. 1:25.)?`

`➌ Ho sa natsoe kamoo sebe se tamukantseng tlholeho kateng ka likete-kete tsa lilemo, ke ka tsela life botle, ho makatsa le boholo ba tlholeho “e ntle haholo” li ntseng li iponahatsa le ho rona kajeno, li buoang le rona ka tsela tse matla tsa molemo le matla a Molimo?`