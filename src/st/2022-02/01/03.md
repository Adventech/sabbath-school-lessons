---
title:  Tlholeho
date:  28/03/2022
---

`Bala Genese 1:4, 10, 12, 18, 21, 25, 31, le Genese 2:1–3. Bohlokoa ba sephetoane sena “ho molemo” tlhalosong ea pele ea tlholeho ke bofe? Thuto e poteletseng e fuperoeng ke qetello ea tlholeho ke efe? (Gen. 2:1–3)?`

Khatong e ’ngoe le e ’ngoe ea tlhaloso ea tlholeho, Molimo o hlahloba mosebetsi oa hae e le tov, “o motle.” Boholo ba nako sephafi sena se utloisisoa se bolela hore mosebetsi oa Molimo oa tlholeho o ne o atlehile, le hore ha Molimo a hlokomela hore “ ‘o motle’ ” ho bolela hore “e sebetsa hantle.” Leseli le ne le khantša (Gen. 1:4). Limela n’e li beha litholoana (Gen. 1:12) joalo-joalo.

Empa lentsoe lena le ne le bontša se ka nqane ho ho sebetsa ha se entsoeng feela. Lentsoe lena la Seheberu tov le boetse le sebelisoa ka Bibeleng ho bontša ho babatseha le kananelo ea ntho’e ntle (Gen. 24:16). Le boetse le sebelisoa ha ha bapissoa bobe (Gen. 2:9), bo amahangoang le lefu (Gen. 2:17).

Poleloana “ho molemo” e bolela hore tlholeho e ne e sebetsa hantle, e ne e le ntle e phethahetse, ho se bobe hohang ho eona. Lefatše le ne le “e-so” joaloka ka lena la rona, le anngoeng ke sebe le lefu, taba e tlhalosong ea bobeli ea ketsahalo ea tlholeho (sheba Gen. 2:5).

Tlhaloso ena ea tlholeho e k’hoefela lifiori tsa evolushene ha mpe-mpe, tse reng lefatše le ikentse ka tatellano ea liketsahalo tsa tšohanyetso tsa lilemo-lemo, tse qalileng ka ntho’e nyenyane ho ea ho e kholo.

Ho fapana le sena, sengoli sa Bibele se rre tiisetsa hore Molimo o hlotse maholimo le lefatše hang-hang ka sepheo le morero (Gen. 1:1). Ha ho nth’oe iketsahaletseng ka chanse kapa feela-feela tjena mona. Lefatše ha lea iketsa empa ke tholoana ea thato le lentsoe la Molimo (Gen. 1:3). Kutu ketso ‘bara’, “hlola,” e tolokiloe ho Genese 1 e le tšimolohong Molimo o “hlotse” maholimo le lefatše, e hlaha feela moo Moetsi eleng Molimo, ’me e bontša bo hang-hang: Molimo a buoa, ’me haeba joalo.

Temana ena ea tlholeho e re bolela hore “sohle” se ne se entsoe nakong eo (Gen. 1:31), ’me ho ea ka ’Mopi, a bona sohle se le “setle haholo” (Gen. 1:31). Genese 1:1; ’me Genese 2:1 e phatlalatsa hore ketsahalo ka bo eona e n’e qetuoe. ’Me e n’e felile kaofela ka matsatsi a tšeletseng, ho kenyeletsa le Sabatha ka matsatsi a tšeletseng.

`Ke hobaneng ha taba ea libilione-bilione tsa lilemo ea ivolushene e shanotsa tlhaloso ea pale ea Genese ea tlholo ha mpe-mpe? Hobaneng kutloisiso tsee tse peli li sa kopane ho hang?`