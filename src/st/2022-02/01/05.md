---
title:  Thlolo ea Batho
date:  30/03/2022
---

Tlholo ea batho ke ketso ea ho qetela ea Molimo ea tlholeho, bonyane ho ea ka tlhaloso ea Genese. Batho ke sehlohlolo sa tlholeho eohle ea lefše, eleng sepheo sa ho etsa lefatše.

`Bala Genese 1:26–29 le Genese 2:7. Nyalano ea litlhalso tsee tse fapaneng mabapi le tlholo ea moto ke efe?`

Hore Molimo O bopile batho ka setšoantšo sa hae ke e ’ngoe ea lipolelo tse entsoeng ka sebete se makatsang ka Bibeleng. Ke batho fela ba entsoeng ka setšoantšo sa Molimo. Leha “Molimo a entse liphoofolo tsa lefatše ka mefuta ea tsona” (Gen. 1:25), “Eaba Molimo o etsa motho ka setšoantšo sa hae” (Gen. 1:27,). Fomula ena e lutse e sebelisoa ho bontša tlhaho ea batho ea semoea fela, e tolokoang ho bolela hore “setšoantšo sa Molimo” se utloisisoa se hlalosa tšebetso ea tsamaiso ea ho bontša Molimo, kapa tšebetso ea likamano tsa semoea le Molimo kapa le ba bang.

Leha likutloisiso tsena li nepahetse, li sitoa ho keneyeletsa ’nete ea bohlokoa ea tlholeho ena. Kutloisiso tsena ka bobeli li hlile li kenyelelitsoe mantsoeng a mabeli “setšoantšo” le “ho tšoana” ha ho hlalosoa ketsahalo ena ho Genese 1:26. Leha lentsoe la Seheberu tselem, “setšoantšo,” le bontša sebopeho sa ’mele o tšoarehang, lentsoe demut, “ka ho tšoana” le bontša limelo tse sa tšoareheng tsa motho ea halalelang.

Ka hona, kutloisiso ea Seheberu ea “setšoantšo sa Molimo” e lokela ho utloisisoa ka botlalo ho ea kamoo Bibele e hlalosang tlhaho ea batho kateng. Temana ea Bibele e tiisa hore batho (banna le basali) ba entsoe ka setšoantšo sa Molimo ka nama le ka moea. Joalokaha Ellen G. White a hlalosa: “Nakong eo Adama a tsoang ka hara letsoho la ’Mopi, o ne a e-na le nama, kelello, le semoea, tse tšoanang le tsa ’mopi oa hae.”—Education, leq. 15.

Haele hantle, kutloisiso ena e feletseng ea setšoantšo sa Molimo, se kenyeletsang ’mele o tšoarehang, e boetse e toboketsoa nqe ’ngoe moo ho hlalosoang tlholeho, moo e reng “motho ea e ba moea o phelang” (Gen. 2:7,), moelelong oa eona o tala, “moea o phelang” (nefesh), Molimo “o bopile” eaba “o oa bululela.” Holokomela hore pululelo e atisa ho amahangoa le karolo ea semoea, empa e boetse e nyallana haholo le bokhoni ba se phelang ba ho hema, karolo ea motho e ileng ea “etsoa. . .ka lerole la lefatše.” Ke “phefumoloho ea ho phela;” ke hore, phefumoloho (semoea) le bophelo (nama).

Ha mora Molimo o ile a etsa mosebetsi oa boraro, nakong ena a etsa mosali ka ’mele oa monna (Gen. 2:21, 22), tsela ea ho tiisa hore tlhaho ea hae e tšoana le ea monna.