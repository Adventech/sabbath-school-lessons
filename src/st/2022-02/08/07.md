---
title:  Nahanisisa ka Botebo
date:  20/05/2022
---

Kaha Abrahama e ne e le moporofeta ea sa tloaelehang eo Molimo a tla arolelana merero ea hae ka eena (Gen. 18:17), Molimo o kene ka hare ho botho ba Abrahama a arolelana le eena, ho fihlela boemong bo itseng, leano la hae la topollo ka sehlabelo sa mora oa hae.

“Isaaka e n’e le setšoantšo sa mora oa Molimo, ea ileng a etsoa sehlabelo bakng sa libe tsa lefatše. Molimo o ile a fa Abrahama evangeli ea pholoso ea batho. E le ho phethahatsa sena, le ho etsa ’nete ena e phele ho eena, le ho leka tumelo ea hae, o ile a etsa hore a selakhe mora oa hae eo a mo ratang. Bohloko le masoabi oohle ao Abrahama a ileng a feta hara oona nakong ea teko e thata eo, li ne li reretsoe ho etsa hore a utloisise leano la topollo ea batho ba oeleng hantle. O ne a reretsoe ho etsa hore a utloisise ka ho ba le maiphihlelo a kamoo ho iketsa sehlabelo hoa Molimo o se nang pheletso ea intšitseng sehlabelo a fana ka mora hae ea inotsi bakeng sa ho lopolla batho koluoeng ea ka ho sa feleng. Ho Abrahama, ha hona tlhokofatso ea kelello e ka fetang eo a e mameletseng nakong eo a mamelang taelo e halalelang ea hore a etse sehlabelo ka mora oa hae.”—Ellen G. White, Testimonies for the Church, vol. 3, leq. 369.

“Abrahama o ne se a tsofetse, a shebela lebitla haufi; empa o ne a sa saletsoe ke ho etsa ntho e le ’ngoe bakeng sa etsa bo ’nete ba hore phethahalo ea se tšepisitsoeng litloholo tsa hae e ea etsahala. Isaaka e ne e le eena ea khethiloeng ho nka sebaka sa hae sa ho boloka molao oa Molimo le ho ba ntata batho ba khethiloeng ke Molimo, empa o ne a e-so nyale. Baahi ba Kanana ba ne ba ineheletse borapeli ba litšoantšo, ’me Molimo o ne a thibetse batho ba hae ho nyalana le bona, ka ho tseba hore manyalo a joalo a tla tlisa bokoenihi. Mopateriareka o ile a tšoha litla-morao tsa tšusumetso e mpe e neng e pota-potile mora hae. ka kelellong ea Abrahama, khetho ea mosali bakeng sa mora hae e n’e le bohlokoa-hlokoa; o ne a e-na le khathatseho ea hore a bone hore o nyala motho ea sa tlo mo tlosa ho Molimo. Isaaka, ka baka la ho tšepa bohlale le lerato la ntat’ae, o ne a thabetse ho tlohela taba ena ho eena, a boetse a lumela hore Molimo o tla etella pele khetho e tla etsoa.”—Ellen G. White, Patriarchs and Prophets, leq. 171.

**Lipotso tsa ho Qoqoa**

`➊ Ka sehlopheng, buoang ka ho lumela ho etsa Isaaka sehlabelo hoa Abrahama. Leka ho nahana mofuta oa tumeloo o bontšoang ke ketsahalo ena. Se makatsang ke sefe, ha ka ho tšoana, se khathatsang ke sefe ka pale?`

`➋ Bololokolohi ba ho ikhethela bona? Ke hobaneng ha tumelo ea rona e sa utloahale ntle le bona? Ke mehlala efe eo re nang le eona ea bolokolohi ba ho ikhethela ka Bibeleng, ’me ke joang, ho sa natsoe khetho tse mpe tseo batho ba li etsang, qetellong ho etsahalng thato ea Molimo?`