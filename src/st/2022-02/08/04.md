---
title:  Lefu la Sara
date:  17/05/2022
---

Ho Genese 22:23, re bona tlaleho ea tsoalo ea Rebeka, e tlisang lenyalo la hamorao la Isaaka le Rebeka (Genese 24). Ka ho tšoana, tlaleho ea lefu le ho patoa hoa mosali oa Abrahama, Sara (Genese 23), e tsoala lenyalo la hae la hamorao la hae le Keture (Gen. 25:1–4).

`Bala Genese 23. Ke tšebetso efe eo pale ea lefu le kepelo ea Sara li e bapalang phethahatsong ea seo Molimo a se tšepisitseng Abrahama?`

Hore ho buuoe ka ka lefu la Sara hang kamora pale ea sehlabelo sa Isaaka, e supa hore e ka nna eaba o ile a angoa ke ketsahalo ena, e batlileng e nka bophelo ba mora hae. Ka tsela e itseng, Sara le eena o ile a ameha “tekong” ena le monna oa hae, hantle joalokaha ho ile hoa etsahala maetong a hae, le moo a ileng a lula a khibela tumelong (Gen. 12:11–13).

Sara e n’e se mofuta oa mosali ea ka tholang ha hona le ntho’e bohlokoa kapa e mo khathatsang (bapisa le Gen. 16:3–5; Gen. 18:15; Gen. 21:9, 10). Bosieo ba hae le ho khutsa hoa hae, le eona nako eo lefu la hae le etsahalang ka eona kamora ketsahalo eo e mahlonoko, e fupere tse ngata malebana le bohlokoa ba ketsahalo tsena ho feta boteng ba hae ketsahalong eo. Taba ea hore Sara o ne a se a tsofetse e ea boleloa (Gen. 23:1), ha ho buuoa ka hore Abrahama e n’e se e le motsofe (Gen. 24:1), e bontša bohlokoa ba hae paleng ena.

Haele hantle, Sara ke eena feela mosali eo lilemo tsa hae li boleloang ka Testamenteng ea Khale, eleng se bontšang bohlokoa ba hae paleng ena. Tsepamiso ea maikutlo moo lebitla la Sara le rekoang teng (e nkang boholo ba khaolo), ho e na le lefung la hae, e toboketsa kamano lefatše la Pallo.

Tlhaloso ea hore o shoeletse “Lefatšeng la Kanana” (Gen. 23:2) e toboketsa metso ea lefu la Sara lefatšeng la Molimo la Pallo. Sara ke eena oa pele oa shoa le ho epeloa Lefatšeng la Pallo lelokong la Abrahama. Khatseho eo Abrahama a nang le eona ka eena, “ ‘molichaba le mojaki’ ” (Gen. 23:4), le khang ea hae eo a sa e leseng le bara ba Hethe, e bontša hore Abrahama h’a na thahasello ea ho fumana lebitla feela; taba- taba ke hore a qetelle a ahile naheng ena ka ho sa feleng.

`Bala Genese 23:6. See se re bolellang malebana le mofuta oa tlhompho eo Abrahama a neng a e na le eona? Hobaneng see se le bohlokoa ho utloisisa hore na k’eng eo Jehova a ileng a mosebelisetsa ho se etsa?`