---
title:  Tšepiso
date:  14/05/2022
---

### Bakeng sa Thuto ea Beke ena Bala
Genese 22, Baheb. 11:17, Lev. 18:21, Johanne 1:1–3, Baro. 5:6–8, Genese 23–25, Baro. 4:1–12.

> <p>Temana ea Khopolo</p>
> “Abrahama o na a tsofetse, a atetsoe ke matsatsi, ’me Jehova o na a hlohonolofalitse Abrahama linthong tsohle” (Genese 24:1).

Qetellong, jolokaha Molimo a ne a tšepisitse, Sara o ile a tsoala mora, “botsofaling ba hae” (Gen. 21:2), ’me a mo reha Isaaka (sheba Gen. 21:1–5). Empa pale ea Abrahama e hole le ho fela, e fihlela sehlohlolo h’a isa mora’ hae thabeng ea Moria ho etsa sehlabelo ka eena. leha ho le joalo, Isaaka, o nkeloa sebaka ke pheleu (Gen. 22:13), se bontšang boikemisetso ba Molimo ba ho hlohonolofatsa lichaba ka “peo” ea hae (Gen. 22:17, 18). Peo eo, ehlile, e n’e le Jesu (Liketso 13:23). Ka hona, paleng ena e makatsang, (e bileng e khathatsang) boholo ba leano la topollo b’oa hlalosoa.

Hore na thuto tsa semoea tse teng mona ke life, lelapa la Abrahama, leha ho le joalo, le tlameha le ile la tsitsingoa ke tsona, ’me bokamosa ba Abrahama ha bo’a hlaka. Sara o hlokahala nakoana fela kamora sehlabelo sa Moria (Genese 23), ’me Isaaka o sala e le lesooa.

Abrahama joale o nka khato ea ho etsa bonnete ba hore o tla lateloa ke bokamoso “bo nepahetseng.” O hlophisa lenyalo la mora hae le Rebeka (Genese 24), ea tla tsoala bara ba babeli (Gen. 25:21–23), ’me Abrahama le eena o nyala Ketura, ea tla mo tsoalla bana ba bangata (Gen. 25:1–6). Bekeng ena, re tla latella Abrahama ho fihlela pheletsong ea bophelo ba hae (Gen. 25:7–11).

_*Ithute thuto ea beke ena ho lokisetsa Sabatha sa la 21 Motseanong._