---
title:  Molimo O tla Iponela
date:  16/05/2022
---

`Bala Genese 22:8, 14, 18. Molimo o ile a phehatsa tšepiso ea hae ea hore o tla iponela joang? Ke sefe seo a ileng a iponela?`

Ha Isaaka a botsa ka nku ea sehlabelo, Abrahama a fana ka karabo e hlollang: Molimo “‘o tla ipatlela nku ea sehlabelo’ ” (Gen. 22:8). Empa, leha ho le joalo, popeho ea leetsi la Seheberu e ka boela ea bolela hore “Molimo o tla fana ka eena ho ba nku ea sehlabelo.” Kutu-ketso, “ipatlela” (yir’eh lo) e sebelisoa ka mokhoa o ka bolelang “ho iphana” (kapa ha o sa hlapolloa, “ipona”).

Seo re se bontšoang mona, ka hona, ke metso ea leano la topollo, ka hore Jehova ka boeena a hlokofatsoe a be a patale kotlo ea libe tsa rona ka boeena!

`Bala Johanne 1:1–3 le Baroma 5:6–8. Litema tsee li re thusa ho utloisisa se etsahetseng sefapanong se ileng sa leptjoa shlabelong see sa thabeng ea Moria joang?`

Moo, thabeng ea Moria, nako e telele pele ho sefapano, pheleu ea sehlabelo “e tšoasehileng lihlahleng ka manaka” (Gen. 22:13) e n’e supa hantle ho Jesu. Ke eena ea “bonoang” mona, joalokaha Abrahama a hlalosa hamorao, “Thabeng eo Jehova a iponahalitseng ho eona” (Gen. 22:14, MT). Jesu ka sebele o supile boporofeta bo buuoang ke Abrahama mona, ha a pheta puo ea Abrahama: “ ‘Ntat’a lona Abrahama o ile a thabela ho bona tsatsi laka, ’me a le bona, a nyakalla ke hona’ ” (Johanne 8:56).

“E n’e le ho thophothetsa bo nnete ba evangeli ka kelelllong ea Abrahama, hape le ho leka tumelo ea hae, ka hore Molimo a mo laele ho bolaea mora hae. Bohloko boo a ileng a bo mamella nakong ea matsatsi a matso a teko eo e tšosang e ile ea lumelloa hore a utloisise ho tsoa maiphihlelong a hae, se seng ka boholo ba sehlabelo se entsoeng ke Molimo o se nang pheletso bakeng sa topollo ea motho.”—Ellen G. White, Patriarchs and Prophets, leq. 154.

`Ke joang se etsahetseng moo se re thusang ho utloisisa se etsahetseng sefapanong betere le seo Molimo a fetileng hara sona bakeng sa rona? Karabelo ea rona ho seo a re etselitseng sona e tlameha ho ba joang?`