---
title:  Thaba ea Moria
date:  15/05/2022
---

`Bala Genese 22:1–12 le Baheberu 11:17. Ke sefe se neng se boleloa ke teko ee? Ke lithuto life tsa semoea tsa semoea tse teng ketsahalong ee e makatsang?`

Genese 22 e fetohile molelloa lefatšeng la lingoliloeng ’me e susumelitse lifilosofara le liqapi, eseng baruti feela. Leha ho le joalo, se boleloang ka teko ea Molimo, se thata ho utlouisisoa. Taelo ena e halalelang e loantšana le taelo e latelang ea thibelo ea ho etsa lihlabelo ka batho (Lev. 18:21), ’me e bonahala e ne e sebetsa khahlanong le tšepiso ea Molimo ea selekane sa Molimo sa ka ho sa feleng ka Isaaka (Gen. 15:5).

Joale, sepheo sa Molimo sa ho molaela ho etsa see ke e n’e le sefe? Hobaneng a mo leka ka ntho’e boima hakaalo?

Se boleloang ke Bibele ka “teko” (ka Seheberu, nissah) se fupere ntlha tse peli tse fapaneng. E bontša taba ea kahlolo, ke hore, kahlolo e etsoang ho tseba se ka pelong ea ea lekoang (Deut. 8:2; bapisa le Gen. 22:12). Empa e boetse e tlisa tiisetso ea mohau oa Molimo ho ea lekoang (Exoda 20:18–20).

Ka hona, tumelo ea Abrahama ho Molimo e mo isa moo a leng kotsing ea ho lahleheloa ke “bokamoso” ba hae (meloko e hlahlamang). Empa, kaha a ne a tšepa Molimo, o tla etsa seo Molimo a se batlang, ho sa natsoe hore na se thata hakae ho ka utloisiseha. Ntle le mona, tumelo ke eng haese ho tšepa leha re sa bone, re sa utloisise ka botlalo?

Hape, tumelo ea Bibele, e mabapi le bokhoni ba rona ba ho fa Molimo le ba ho mo etsetsa sehlabelo—leha seo se e na le karolo eo se e bapalang, ha ho potang (Baro. 12:1)—empa mabapi le bokhoni ba rona ba ho mo tšepa le ho fumana mohau oa hae re utloisisa kamoo u sa re lokeleng kateng.

’Nete ena e boela e tiisoa ho se latelang. Mesebetsi eohle ea Abrahama e mengata le ketso tse matla, leeto la hae le bohloko le mora hae, le ho ikemisetsa ho mamela le ho fa Molimo kahohle kamoo a ka khonang kateng, leha ho ruta hakaalo, ho ne ho keke hoa mo lopolla. Hobaneng? Hobane Jehova ka boeena o ne a hlophile pheleu bakeng sa sehlabelo se reriloeng, eo le eona e neng e supa tšepong ea hae ea topollo, Jesu Kreste.

Ka hona, Abrahama o tlameha a ile a utloisisa mohau. Ha se mesebetsi ea rona e re lopollang, empa ke seo Molimo a re etsetsang sona (Baef. 3:8; bapisa le Baro. 11:33), leha ho le joalo, joaloka ka Abrahama, re biletsoa ho sebeletsa Molimo joaloaka liketso tsa Abrahama li bontša (Jakobo 2:2—23).

`Pale ea Abrahama le Isaaka thabeng ea Moria e reng ka tumelo ea hao, ho uena u le motho, le kamoo u bontšang tumelo kateng?`