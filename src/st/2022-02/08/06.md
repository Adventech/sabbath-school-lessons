---
title:  Mosali Bakeng sa Abrahama
date:  19/05/2022
---

`Bala Genese 24:67–25:1–8. Ke sefe se boleloang ke liketsahalo tsee tsa ho qetela bophelong ba Abrahama?`

Kamora hore Sara a hlokahale, Abrahama o ile a nyalahape. Joaloka Isaaka, o oa tšelisoa kamora lefu la sara (Gen. 24:67). Ruri mehopolo eo a nang le eona ka Sara e tlameha e ne ntse e hlakile kelellong ea Mopateriareka, joalokaha ho etsahe ho mora hae.

Leha ho le joalo, mosali enoa oa hae e mocha ha a tsejoe hantle. Taba ea hore mopheti oa pale o amahanya bara ba Keture le bara ba Agare, ntle le ho bolela lebitso la Keture, e bontša hore, ho ka etsahala hore e be Keture (joalokaha ba bang ba hlahisitse) ke Agare. Hape ho bohlokoa hore e be Abrahama o tšoara bara ba Keture joaloka ba Agare: o oa ba balehisa hore ba se hahlameloe ke semoea sefe kapa sefe, ebile o etsa phapang e hlakileng pakeng tsa bara ba hae le Sara le bara ba bang ba hae.

O boetse o fa Isaaka “sohle seo a nang le sona” (Gen. 25:5) e be o fa “basali sa lirethe limpho” (Gen. 25:6). Khethollo ea basali ka hore ke “lirethe” e ka boela ea bontša hore boemo ba Keture, joaloka ba Agare, ke ba serethe. Se ka etsahalang bakeng sa ho etsa qeto ea hore Keture ke Agare ho ka boela hoa hlalosa hore e be ho buuoa ka sehopotso sa Sara ketella-peleng ea lenyalo la Abrahama le Keture le Agare.

Se thahasellisang ke hore ho Genese 25:1–4, 12–18, ho fanoa ka lethathamo la bana ba Abrahama le Keture, ’moho le la bana ba Ishmaele. Mohlomong sepheo sa ho thathamisa leloko lena la lenyalo la Abrahama le Keture, ea mo fileng bara ba 6, papisong le bara ba hae ba babeli (Isaaka le Ismaele), ke ho fana ka bopaki Abrahama e tlaba ntat’a lichaba-chaba e sale sethathong.

Leloko la bobeli le malebana le litloholo tsa Ishmamele, eo le eena a bileng le meloko e 12 (bapisa le Gen. 17:20), hantle joalokaha ho tla etsahala ka Jakobo (Gen. 35:22–26). Leha e le hore, selekane sa Molimo se tla feela peong ea Isaaka feela (Gen. 17:21), eseng Ishmaele, eleng taba eo Mangolo a hlakileng ka eona.

Tlaleho ea lefu la Abrahama e hlahang pakeng tsa meloko e ’meli (Gen. 25:7–11) e boetse e paka tlhohonolofatso ea Molimo. E bontša phethahatso ea tšepiso ea hae ho Abrahama, e entsoeng lilemo-lemo pele ho moo, ea hore o tla epeloa “ ‘ha u se u holile ho hotle’ ” (Gen. 15:15) a bile a “tletse ka lilemo” (bapisa le Moeklesia 6:3).

Qetellong, Jehova o ile a tšepahalla litšepiso tsa hae tsa mohau ho mohlanka oa hae ea tšepehang, Abrahama, eo tumelo ea hae e bontšoang e le mohlala o moholo Mangolong, ebang e se oona o fetang eohle ea e teng Testamenteng ea Khale oa ho pholosoa ka tumelo (sheba Baro. 4:1–12).