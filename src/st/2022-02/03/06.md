---
title:  Bobe ba Motho
date:  14/04/2022
---

`Bala Genese 4:17–24. Meja ea Kaine e bile efe, ’me botlokotsebe ba kaine bo butse khoro ea ngatafalo ea bokhopo ba batho joang?`

Setlohoholo sa Kaine, Lemeke, se re isa botlokotsebeng ba Kaine ha se etsa botlokotsebe le sona. Papiso ena ea botlokotsebe ba Kaine le ba Lemeke e re fa tlhahiso leseling. Ha Kaine a itholela ka botlokotsebe ba hae, Lemeke eena o bonahala a ikotla sefuba ka bona, u etsa pina ka bona (Gen. 4:23, 24). Ha Kaine a kopa mohau oa Molimo, Lemeke h’a rekotoe a etsa joalo ho hang. Haeba Kaine a pheteletsoa ha supa, Lemeke o lumela hore eena a phetetsoe ha mashome a supileng a baloang ha supa (sheba Gen. 4:24), eleng se re bontšang hore u tseba molato oa hae hantle.

Hape, Kaine o nyetse mosali a le mong, (Gen. 4:17); Lemeke o qapa sethepu, hobane mangolo a hlalosa ka ho hlaka hore “a nyala basali ba babeli” (Gen. 4:19). Keketseho le matlafatso ena ea bokhopo e ile ea ama moloko o mocha oa Kaine habohloko-hloko.

Se latelang hang kamora ketsahalo ena ea bokhopo ka hara lelapa la Kaine, temana tsa Bibele li rekota ketsahalo e ncha e arabang tloaelo ena ea ha Kaini. “Adama a tseba mosali oa hae” (Gen. 4:25), litholoana tsa sena ke tsoalo ea Setha, ea fuoang lebitso ke Eva ho bontša hore Molimo o fane ka “peo e ’ngoe” bakeng sa Abele.

Haele hantle, histori ea lebitso la Setha e qala pele ho Abele. Lebitso la Setha le ntšitsoe kutu-ketsong ea Seheberu ’ashit, “Ke tla beha” (Gen. 3:15), e thakholang boporofeta ba Mesia. Peo ea Mesia e tla hlaha lelokong la Setha. Ka hona, temana ea Bibele e fana ka rekote ea leloko la Mesia e qalileng ka Setha (Gen. 5:3), e kenyeletsang Henoke (Gen. 5:24), Methusela, le qetellang ka Noe (Gen. 6:8).

Poleloana ena “bara ba Molimo” (Gen. 6:2) e buoa ka leloko la Setha kaha ke bona ba reretsoeng ho boloka setšoantšo sa Molimo (Gen. 5:1, 4). Ka hlakoreng le leng, “barali ba batho” (Gen. 6:1) e bonahala e na le moelelo o mobe, e bapisa leloko la ba ntseng ba bolokile setšoantšo sa Molimo le ba leng setšoantšoang sa motho. ’Me ke tlasa tšusumetso ea “barali ba batho” bara ba Molimo “ba inketseng basali” hara bona (Gen. 6:2), se bontšang hore batho ba ne ba nkile mothinya osele.

`Bala Genese 6:1–5. Ke bopaki bo matla ha ka kang ba ba kamoo sebe se bolisitseng kateng! Hobaneng re lokela ho etsa sohle se matleng a rona, ka matla a Molimo ho felisa sebe maphelong a rona?`