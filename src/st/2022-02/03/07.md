---
title:  Nahanisisa ka Botebo
date:  15/04/2022
---

Poleloana e phetiloeng “Henoke a tsamaea le Molimo” (Gen. 5:22, 24) e bolela setsoalle le likamano tse hau-ufi tsa letsatsi le letsatsi le Molimo. Likamano tsa Henoke le Molimo li ne li khethehile hona hoo Molimo a bileng a “mo nka” (Gen. 5:24). Poleloana ena ea ho qetela e ikhethile lelokong la Adama ’me ha e tšehetse kutloisiso ea ho phela hang kamora lefu paradeising ho bao ba tla “tsamaea le Molimo.” Hlokomela hore Noe le eena o ile a tsamaea le Molimo (Gen. 6:9), ’me a ichoella joaloka batho ba bang, ba kang Adama le Methusela. Ho bohlokoa ho ela hloko hore ha ho lebaka le fanoang la ho buella mohau oona o ikhethang. “Henoke e ile ea e ba moreri oa ho lokoa, a etsa hore batho ba tsebe seo a Molimo a neng a mo senoletse sona. Ba tšepang Molimo ba ile ba batlana le monna enoa ea halalelang, ho arolelana lithuto le lithapelo tsa hae le ba bang. Hape o ne a sebetsa phatlalatsa, a nkile molaetsa oa Molimo o eang ho bohle ba tla utloa mantsoe a khalemo. Mosebetsi oa hae o ne o sa toba leloko la Setha feela. Lefatšeng leo Kaine a lekileng ho baleha boteng bo halalelang , moporofeta oa Molimo o ile a sebeletsa hore bohle ba tsebe ntho tse ntle tseo a li boneng liponong. ‘Bonang’ o ile a hooa, ‘Morena o tlile le bahalaleli ba hae ba likete-kete, ho etsa kahlolo holima bohle, le ho khalema banyefoli bohle ka liketso tsa bonyefoli.’ Juda 14, 15.”—Ellen G. White, Patriarchs and Prophets, leq. 86.

**Lipotso tsa ho Qoqoa**

`➊ Hobaneng Kaine a eile a bolaea ngoanabo? Bala maikutloa a latelang a Elie Wiesel: “Hobaneng a entse joalo? Mohlomong o n’a batla ho sala a le mong: e le eena fela ngoana, ha batsoali ba hae ba se ba hlokahetse, e be eena fela monna. A be mong joaloka Molimo, mohlomong a be mong sebakeng sa Molimo. . . . Kaine o bolaile hore e be Molimo. monna e mong le e mong ea nkang sebaka sa Molimo o qetella a fenetha batho.”—Elie Wiesel, Messengers of God: Biblical Portraits and Legends (New York: Random House, 1976), p. 58. Ke joang re ka bang hlokolosi, leha re sa fenethe motho, hore re se bontše moea o tšoanang le oa Kaine?`

`➋ Bapisa lilemo tsa pallo tsa batho ba khale-khale (Genese 5) le tsa bapateriareka. Re hlalosa ho theoha hoo hoa lemo tsa pallo joang? Phokotseho ee shanotsa taba ea balumeli ba Darwin joang?`