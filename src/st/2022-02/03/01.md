---
title:  Kaine le Menyabuketso ea Hae
date:  09/04/2022
---

### Bakeng sa Thuto ea Beke ena Bala
Genese 4, Baheb. 11:4, Mikea 6:7, Esa. 1:11, 1 Bakori. 10:13, 1 Johanne 3:12, Genese 5, Gen. 6:1–5.

> <p>Temana ea Khopolo</p>
> “ ‘Ekare ha u etsa hantle, na sefahleho sa hao se ke ke sa ela? ’Me ha u sa etse hantle, sebe se laletse monyako, ’me litakatso tsa sona li lebile ho uena, u mpe u se buse’ ” (Genese 4:7,).

Ho Genese ke sefe se latelang hang hang kamora ho oa, le kamora ho lelekoa ha Adama le Eva Edene, ke tsoalo le lefu, tsohle ele phethahatso ea boporofeta ba Molimo khaolong tse latelang. Khaolo ea 3 le 4 li fupere mantsoe le ’moko-taba o tšoanang: tlhaloso tsa sebe (Gen. 3:6–8; bapisa le Gen. 4:8), lithohako tse tsoang ho’adamah, “lefatše” (Gen. 3:17; bapisa le Gen. 4:11), le ho lelekoa (Gen. 3:24; bapisa le Gen. 4:12, 16).

Mabaka a ho tšoana hona ke ho bontša phethahatso ea se tlileng pele, boporofeta le bolepi boo Molimo a neng a bo file Adama kamora ho Oa. Ketsahalo ea pele ea kamora ho lelekoa ha Adama e tletse tšepo; ke tlhaho ea mora oa pele, ketsaholo eo Eva a bonang e le phethahatso ea tšepiso eo a e utloileng boporofeteng ba Mesia (Gen. 3:15). Ke hore, o ile a nahana hore e ka ’na eaba ke eena Mesia.

Ketsahalo tse latelang: botlokotsebe ba Kaine, botlokotsebe ba Lameke, ho theoha ha lemo tsa pallo, le ngatafalo ea bokhopo, tsohle ke phethahalo ea thohako e fanoeng ho Genese 3.

Empa, holima ho le joalo, tšepo e ntse e le teng.

_Ithute thuto ea beke ena ho lokisetsa Sabatha sa la 16 ‘Mesa._