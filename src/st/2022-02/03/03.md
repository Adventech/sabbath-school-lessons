---
title:  Lihlabelo tse Peli
date:  11/04/2022
---

Phapang e lipakeng tsa Kaine le Abele joalokaha e bontšitsoe mabitsong a bona, e n’e sa bontše limelo tsa bona feela; e n’e boetse e bonahala mesebetsing ea bona. Ha Kaine e n’e le “molemi oa mobu” (Gen. 4:2,), mosebetsi o hlokang hore motho a sebetse ka mastsoho, Abele e le “molisa oa linku” (Gen. 4:2) mosebetsi o bontšang kutloelo-bohloko le kelo-hloko.

Kaine e n’e le mohlahisi oa litholoana. Abele oa linku. Mesebetsi ena e ’meli ha e hlalose tlhaho ea lihlabelo tsena tse peli (litholoana tse tsoang ho Kaine le linku ho tsoa ho Abele)—li boetse li buoa ka katamelo tsa kelello le kutloisiso tse peli tse fapaneng malebana le lihlabelo tse peli: Kaine o ne a sebeletsa ho “iphumanela” litholoana tseo a tla li sebelisa, ha Abele a ne a ne a le hlokolosi hore a “boloke” linku tseo a li fumaneng.

`Bala Genese 4:1–5 le Baheberu 11:4. Hobaneng Molimmo a ile a amohela kabelo ea Abele empa a hana ea Kaine? Re lokela ho utlouisisa se etsahetseng moo joang?`

“Ho ka sebe le tšoarelo ea sebe ntle le tšollo ea mali; ba ne [Kaine le Abele] ba lokela ho bontša tumelo ea bona maling ho Kreste eo eleng pheko eo ba e tšepisitsoeng ka ho etsa lihlabelo tsa makonyana a matsibolo. Ntle le sena, litholoana tsa pele tsa lefatše li ne li tlameha ho tekoa ka pela Morena e le kabelo ea teboho.”— Ellen G. White, Patriarchs and Prophets, leq. 71.

Leha Abele a ile a ikobela molao oa Molimo eaba o fana ka kabelo ea meroho holima sehlabelo sa hae sa secheso, Kaine h’a a ka a etsa joalo. H’a ka a tlisa phoofolo bakeng sa sehlabelo, a itlisetsa kabelo ea “litholoana tsa mobu” feela. E n’e le ketso e pepenene ea ho se mamele Molimo, ho fapana le ngoana’bo ea mo mametseng. Pale ena e lutse e nkuoa e le mohlala o motle oa ho lopolloa ka tumelo (Abele le sehlabelo sa hae sa mali) papisong le teko ea ho fumana topollo ka mesebetsi (Kaine le sehlabelo sa hae sa tholoana ea mobu).

Leha lihlabelo tsena li ne li ka ba le bohlokoa ba semoea, li ka be li sena boleng ba mohlolo ka botsona. Li lutse e le matšoao feela, litsˆoantsiso, tse supang ho Molimo ea fang moetsalibe bophelo le topollo.

`Bala Mikea 6:7 le Esaia 1:11. Re ka nka motheo o sebelisitsong litemaneng tsee joang, ra itšebelisetsa oona maphelong le khumamelong ea rona?`