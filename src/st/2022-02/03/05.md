---
title:  Kotlo ea Kaine
date:  13/04/2022
---

`Bala Genese 4:9–16. Hobaneng Molimo a botsa potso “ ‘Abele ngoaneno o kae?’ ” Kamano e teng pakeng tsa sebe sa Kaine le hore a fetohe “ ‘u tla ba mobalehi le moleleri. . . lefatšeng’ ” (Gen. 4:12)?`

Potso ea Molimo ho Kaine e pheta potso ea hae ho Adama Edeneng: “ ‘U hokae?’ ” Ho phetoa hona ho hlahisa nyalano pakeng tsa sebe sa Edeneng le sebe sena sa ha joale: sebe sa bobeli (sa Kaine) ebile tholoana tsa sa pele (sa Adama).

Leha Kaine a sa ka a amohela sebe sa hae; u oa se latola, eleng se sa kang sa etsoa ke Adama, leha a ile a leka ho tlosa molato ho eena. Empa, papisong le Kaine, Kaine eena o tella Molimo pepenene, ’me eena h’a senye nako ka ho botsisisa Kaine ka botlokotsebe bona ba hae. Ha Molimo a botsa potso ea boraro, “ ‘U entseng?’ ” H’a emele le karabo. O hopotsa Kaine hore o tseba sohle, hobane lentsoe la mali a ngoaneno le hoelehetsa ho ’na le etsoa mobung (Gen. 4:10), setšoantšo se bontšang hore Morena o tseba ka polao ena ’me o tlo etsa ho hong. Abele o mobung, nyallano e otlolohileng e re isang morao ho Oeng, le ho seo Morena a itseng se tla etsahala. (see Gen. 3:19).

`Bala Genese 4:14. Bohlokoa ba mantsoe a kaine a reng “ ‘ke tla pateloa sefahleho sa hao’ ”?`

Ke hobane mali a Abele a ile a tšolohela mobung joale mobu o ne o rohakehile hape (Gen. 4:12). Ka baka lena, Kaine o fuoa thohako ea ho ba moleleri, ea eang hole le Molimo. Ke kamora hore kaine a utloe kahlolo ea Molimo a qalang ho ananela bohlokoa ba boteng ba Molimo; hobane ntle le bona, o bona bophelo ba hae bo le tsietsing. Le kamora polao e sehlooho ea ngoanabo le ho tella Molimo, Molimo o ntse a ’montsa mohau, leha “Kaine a tloha pontšeng ea Jehova” (Gen. 4:16,), Jehova o ’nile a mo fa tšireletso e itseng. Hore na haele hantle “letšoao” leo e n’e le eng (Gen. 4:15), ha rea joetsoa, empa hore na e n’e le eng, le tlile feela ka baka la mohau oa Molimo ho eena.

`“ ‘Ke tla pateloa sefahleho sa hao’ ” (Gen. 4:14,)—ke eng e patetsoeng sefahleho sa Molimo? Ke maemo a mabe ha ka kang a ka hlahelang mang kapa mang oa rona! Tsela e le ’ngoe fela eo rona, baetsalibe, re ka qobang maemo ao ke efe?`