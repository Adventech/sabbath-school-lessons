---
title:  Kaine le Abele
date:  10/04/2022
---

`Bala Genese 4:1, 2. Ke sefe seo re ithutang sona litemaneng tsee malebana le tsoalo ea bashanyana baa?`

Ketsahalo ea pele e rekotoang ke sengoli sa Bibele hang kamora ho oa le ho lelekoa hoa Adama serapeng sa Edene ke tsoalo. Poleloana ea Seheberu ho Genese 4:1, lentsoe “jehova” (YHWH) e amana ka kotloloho le mantsoe ana “monna,” joalokaha botoloki bo sa hlapolloang bo bontša: “‘Ke fumane monna, ruri jehova ka boeena.’” e tolokoa tjena ke International Standard Version: “‘Ke emotse ngoana oa moshanyana— jehova.’ ”

Botoloki bona bo sa hlapolloang bo supa hore Eva o hopotse boporofeta ba Mesia ba Genese 3:15 ’me o lumela hore o emotse mopholosi oa hae, jehova. “Ho tla ha mopholosi ho ne ho bontšitsoe Edeneng. Nakong eo Adama le Eva ba neng ba qala ho utloa tšepiso, ba ile ba lebella hore e phethahale kapele. Ba ile ba thabela mora oa bona oa pele, ka tšepo ea hore ke eena Mopholosi.”—Ellen G. White, Eo Bohle Esale ba Monyoreloa, leq. 31.

Haele hantle, Kaine o hlahella boholong ba pale ena. Ha se letsibolo feela, ke mora eo batsoali ba batlileng ba mo “khumamela”; khaolong ena, ke eena feela eo, ho ea ka Genese, ea buoang. Ha Eva a buoa a thabetse tlhao ea Kaine, h’a re letho ka ea Abele, bonyane haho letho le rekotiloeng khaolong ena, papisong le tlhaho ea Kaine. Sengoli se pheta feela “a boela a emola” (Gen. 4:2,).

Lebitso Kaine ka bo lona le ntšitsoe kutu-ketsong ea Seheberu qanah, eleng se bolelang “ho fumana” ’me le bolela ho ba le se itseng, ho ba le ntho’e bohlokoa e matla. Ka ho le leng, lebitso la Seheberu Hebel, leo ka senyesemane ke ‘Abel’ eleng “’muoane” (Lipe. 62:9), kapa “phefumoloho” (Lipe. 144:4) ’me le bontša ho se sitoang ho hlalohanngoa, se lephaka, ho hloka ’moko; lona lentsoe leo, hebel (Abel), le sebelisoa hangata feela ho Moeklesia e le “lefeela.” Leha re sa batle ho bala ho feta se fanoeng litemaneng tsena tse khutsoane, mohlong ho bolela hore tšepo ea Adama le Eva e ile ea itšetleha ho Kaine feela, hobane ba ne ba lumela hore eena, eseng ngoan’abo, ke eena Mesia eo ba mo tšepisitsoeng.

`Ke life lintho tse felang e le li hebel, bophelong tseo re li tšoarang joalokaha e ka li bohlokoa ho feta kamoo li leng kateng? Hobaneng ho le bohlokoa ho tseba phapang ea se bohlokoa le se seng bohlokoa?`