---
title:  Mora oa Tšepiso
date:  11/05/2022
---

Ketsahalo ea ho qetela ea lebollo e n’e akaretsa bohle: eseng Ishmaele feela, empa bohle ba batona lelapeng la Abrahama ba ile ba bolotsoa (Gen. 17:23–27). Lentsoe kol, “bohle,” “e mong le e mong, le phetoa makhetlo a mane (Gen. 17:23, 27). Ke khahlanong le tlhaloso ena e kenyang bohle moo Molimo a itlhahisang ho Abrahama ho tiisa tšepiso ea mora “Isaaka.”

`Bala Genese 18:1–15 le Baroma 9:9. Ke lithuto life tsa ho ba mosa tseo re ithutang tsona ho Abrahama kamohelng ea baeti ba hae? U hlalosa karabo ea Molimo joang ea kamoo a arabelang tsotello ea Abrahama kateng?`

Ha hoa hlaka hore na Abrahama o ne a tseba baeti bana na (Baheb. 13:2), leha a ile a ba tšoara joalokaha e ka Molimo ka boeena o hara bona. O ne a lutse “monyako oa tente, motšehare, ha ho futhumetse” (Gen. 18:1), ’me kaha ke ka se oelo o ka fumanang moeti lehoatateng, o tlameha a ne a thabetse ho kopana le bona. Abrahama o ile a mathela banneng bana (Gen. 18:2), le hoja a ne a le lemo li 99. O ile a bitsa e mong oa batho bana Adonai “Jehova oaka” (Gen. 18:3), lebitso le sebelisoang ho Molimo (Gen. 20:4, Exoda 15:17). O ile a phothasela a lokisa lijo (Gen. 18:6, 7). A lula pela bona, a khathalla litlhoko tsa bona a ba sebeletsa ka boitelo (Gen. 18:8).

Boitšoaro ba Abrahama bathong bana ba leholimo bao a sa ba tsebeng ke mohlala o motle oa ho ba mosa (Baheb. 13:2). Haele hantle, kelello ea Abrahama ea tlhompho e fana ka thuto ea ho ba mosa. Ho hlonepha le ho khathalla batho bao o sa ba tsebeng ha se feela ketso ea mohau. Bibele e toboketsa hore ke tšoanelo ea ea lumelang, hantle joalokaha e ka e etsetsoa Molimo ka sebele (bapisa le Matt. 25:35–40). Se makatsang ke hore, hangata Molimo o amahangoa le le bahloki le mafutsana a sa tsejoeng ho feta ho amhangoa le ea ba amohelang ka mosa.

Ka hlakoreng le leng, ho kena ha se halalelang mabaleng a matho ho bontša lerato le mohau oa hae ho batho bohle (Bafilipi. 2:7, 8). Ho itlhaisa hoa Molimo mona ke bopaki ba ho tiea hoa tšepiso ea hae (Gen. 18:10). O bona Sara, ea ipatang “kamora hae” (Gen. 18:10) ’me o tseba menahano ea hae e tebileng (Gen. 18:12). O oa tseba hore o oa tšehile, ’me lentsoe “tšeha” ke ntsoe la hae la ho qetela. Ho se lumele hoa hae ebile sebaka seo a tla phehatsa lentsoe la hae teng.

`Tsepamisa maikutlo haholo tabeng ea hore “Hangata Molimo o amahangoa le mafutsana le bahloki ba sa tsejoeng ho feta ho amahangoa le motho ea mosa ea ba amohelang.” Ke hobaneng ha taba ee e le bohlokoa hore re lule e hopola?`