---
title:  Lota Sodoma
date:  12/05/2022
---

`Bala Genese 18:16–19:29. Ke joang bosebeletsi ba Abrahama ba boporofeta bo amang boikarabello ba hae ho Lota?`

Abrahama o qeta ho boela a tiisetsoa ke Molimo ka tšepiso ea mora. Empa, ho ena le hore a thabele taba tsena tse monate, o kena lipuisanong tse matla le Molimo malebana le ho timela ha Lota Sodoma. Abrahama ha se moporofeta eo Molimo a mo senolelang thato ea hae feela; o boetse ke moporofeta ea kenang lipakeng bakeng sa baetsalibe. Poleloana ea Seheberu “a ema pela Jehova” (Gen. 18:22) ke maelana a sebelisoang bakeng ho rapela.

Haele hantle, Abrahama o buisana le Molimo o mo kopa hore a boloke Sodoma, moo mocha’e a lulang teng. Ho tloha ho 50 ho ea tlase ho 10, Molimo a kabe a ile a boloka batho ba Sodama ebang a ile a fumana batho ba 10 feela ba lokileng Sodoma.

Ehlile, ha motho a bala ea se etsahetseng nakong eo Manyeloi a mabeli a fihlang ho Lota ho mo lemosa ka kotsi e tlang (Gen. 19:1–10), re ka bona kamoo batho ba neng ba bolile ba khohlahetse kateng. Ka nnete e n’e le sebaka se sebe, hantle joaloka lichaba tse ngta tse haufi le sona; le leng la mabaka a entseng hore, khabareng, ba ntsoe naheng eo (see Gen. 15:16).

“Joale bosiu ba ho qetela bo ne bo atamela Sodoma. Maru a phetetso a ne a entse meriti holima teropo ena e ikemiselitseng bokhopo. Empa batho a se ke ba lemoha. Ha manyeloi a atamela ho tla phetha thomo ea bona ea ho senya, batho ba ne ba lora menate le maruo. Letsatsi la ho qetela le ne le itšoanela le a managata a tlileng a iphetela. Shoalane e ile ea oela holima pono ea ho ithata le ho utloa ba sireletsehile. Tlhaho e ntle e n’e arubetsoe ke mahlaseli a letsatsi le eang matubatsana. Ho phola hoa shoalane ho ne ho entse hore litila-tile tsa baahi ba ipatlelang menate ba ee holimo le tlase ba ikemiselitse ho inyakalatse hora eo.”—Ellen G. White, Patriarchs and Prophets, maq. 157, 158.

Qetellong, Molimo o ile a lopolla Lota, mosali’ae, le barali ba hae ba babeli feela (Gen. 19:15), eleng se ka etsang halofo ea palo e tlase-tlase ea 10. Bakhoeyana ba hae, ba sa kang ba nkela temoso ea Lota hloohong, ba sala teropong (Gen. 19:14).

Naha eo e ntle, ka hona, e ile ea timetsoa. Kutu-ketso ea Seheberu hafakh, “timetsa,” e hlaha makhetlo a ’maloa khaolong ena (Gen. 19:21, 25, 29) ’me e bontša tšenyeho ea Sodoma (Deutr. 29:23, Amose 4:11). Taba mona ke hore nahana e “khutliselitsoe.” Joloakaha moroallo o ile oa “khutlisetsa” tlholeho ea sethathong (Gen. 6:7), tšenyeho ea Sodoma ke “khutlisetso” ea Serapa sa Edene (Gen. 13:10). Ho timetsoeng hoa Sodoma, re fuoa qapi ea se tla etsahala ho feleng ha nako (sheba Juda 7).