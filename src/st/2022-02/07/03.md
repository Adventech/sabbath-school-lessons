---
title:  Lipelaelo tsa Abrame
date:  09/05/2022
---

`Bala Genese 16:1–16. Bohlokoa ba qeto ea Abrame ea ho tsamaea le Agare ke bofe, leha a ne a fuoe tšepiso ke Molimo? Ke joang basali baa ba babeli ba emelang likelello tse teng tse peli tsa tumelo? (Baga. 4:21–31)?`

Nakong eo Abrame a belaelang, (Gen. 15:2), Molimo o ile a motiisetsa ka ho hlaka hore o tla ba le mora. Joale, lemo tse 10 kamora moo, Abrame o ntsa se na mora. Le kamora boporofeta ba Molimo bo matla, Abrame o bonahala a lahlehetsoe ke tumelo: ha a sa lumela hore o tlaba le mora le Sarai. Sarai, ea lahlehetsoeng ke tšepo, o nka khato, o khothaletsa Abrame ho etsa ntho’e neng e tloaelehile mehleng eo Bochabela: o nka serethe. Agare, mosebeletsi oa Sarai, o khetheloa mosebetsi ona. Leano lena lea sebetsa. Se tla u qabola ke hore leano lena la motho le bonahala le sebetsa hantle ho feta la ho lumela tšepiso ea Molimo.

Khaolo e hlalosang likamano tsa Sarai le Abrame e re hopotsa pale ea Adama le Eva serapeng sa Edene. Litemana tsena tse peli li arolelana lipheo tse ’maloa tse tšoanang (Sarai, joaloka Eva, ke eena ea tlolang matjato, Abrame, joaloka Adama, o itholetse) li boetse li na le likutu-ketso le lipoleloana tse tšoanang (“utloa lentsoe,” “nka” le “neha”). Tšoano ena ea pale tse peli e bontša hore Molimo h’a ananele ketso ena.

Moapostola Paulosi o buoa ka pale ho etsa ntlha mabapi le mesebetsi khahlanong le mohau (Baga. 4:23–26). Paleng tsena ka bobeli, litholoana li’a tšoana: ho sebetsa hang-hang ha ketso tsa motho tse ka thoko ho thato ea Molimo li tlisa litla-morao tse bosula ka moso. Hlokomela hore h’a eo nakong ena eohle ha tsena li etsahala. Sarai o buoa ka Molimo empa h’a bue le eena; le Molimo h’a ba buise ba le babeli. Ho ba sio hona hoa Molimo hoa makatsa, haholo-holo kamora boteng bo matla ba Molimo khaolong e kamorao.

E be Molimo o itlhahisa ho Agare, empa kamora hore a furalle ntlo ea Abrame. Ho itlhahisa hona ho sa lebelloang ho bontša boteng ba Molimo ho sa natsoe liteko tsa motho tsa ho sebetsa ntle le eena ho buoa ka “lengeloi la Jehova” (Gen. 16:7) ke puo e nang le ho sebelisoa haho buuoa ka jehova, YHWH (sheba Gen. 18:1, 13, 22). Khetlong lena ke Molimo ea nkang khato kaho tsebisa Agare hore o tla tsoala mora, Ishmaele, eo lebitso la hae le bolelang hore Molimo o oa utloa (Gen. 16:11). Se qabolang ke hore, pale e qetellang ka taba ea ho utloa (shama‘), e pheta se utloahalang qalong ea pale, ha Abrahama a “utloa” (shama‘) lentsoe la Sarai (Gen. 16:2).

`Ke hobaneng ho le bonolo hakaale ho rona ho etsa phoso e tšoanang le entsoeng ke Abrahama moo?`