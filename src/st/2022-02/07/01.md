---
title:  Selekane le Abrahama
date:  07/05/2022
---

### Bakeng sa Thuto ea Beke ena Bala
Genese 15–19:29; Baro. 4:3, 4, 9, 22; Baga. 4:21–31; Rom 4:11; Baro. 9:9; Amos 4:11.

> <p>Temana ea Khopolo</p>
> “Abrame a re, ‘Morena Jehova, u tla ’nea’ng, haele mona ke ikela ke sena bana, ’me mojalefa oa ntlo eaka e le Modamaseka eo, Eliesere?’ ” (Genese 15:2).

Ka Genese 15, re fihlela motsotso oa bohlokoa ha Molimo a hlomamisa selekane sa hae le Abrahama ka molao. Selekane sa Abrahama ke sa bobeli, kamora selekane le Nooe.

Joaloka selekane sa Nooe, selekane sa Abrahama se kenyeletsa lichaba tse ling, hobane qetellong selekane le Abrahama ke karolo ea selekane sa ka ho sa feleng, se fuoang batho bohle (Gen. 17:7, Baheb. 13:20).

Khaolo ena ea bophelo ba Abrahama e tletse tšabo le litšeho. Abrahama o tšohile (Gen. 15:1), ’moho le Sarai (Gen. 18:15) le Agare (Gen. 21:17). Abrahama o oa tšeha (Gen. 17:17); le Sarai (Gen. 18:12), le Ishmaele (Gen. 21:9). Likhaolo tsena li luma maikutlo le mofuthu oa batho. Abrahama o na le chesehelo ea topollo ea Sodoma ea bolileng, o khathalla Sarai, Agare, le Lota; hape o mosa bathong ba bararo bao a sa ba tsebeng (Gen. 18:6).

Ke maemong ana moo Abrahama, eo lebitso la hae le bontšang bonolo le ho hlonepheha, le tla chencheloa ho Abrahama, se bolelang, “ntata’ lichaba tsohle” (Gen. 17:5). Ka hona, mona re bona leseli le lengata la seo Molimo a lutseng a batla ho se etsa lefatšeng lohle ka selekane sa hae le Abrahama.

_*Ithute thuto ea beke ena ho lokisetsa Sabatha sa la 14 Motseanong._