---
title:  Nahanisisa ka Botebo
date:  13/05/2022
---

Bala Ellen G. White, “The Law and the Covenants,” maq. 370–373, in Patriarchs and Prophets.

Kopo ea Abrahama e etsoang ho Molimo ea boikokobetso e matla e etsoang ka boikokobetso molemong oa batho ba Sodoma (Gen. 18:22–33) e lokela ho re khothaletsa ho rapella ba babe, leha ba bonahala ba le maemong a sa tšepiseng a sebe. Ho feta mona, karabo ea Molimo ea ho mamela kopo ea Abrahama ka hloko, leho ho ikemisetsa ho tšoarela molemong oa batho ba “leshome” feela ba lokileng ke “phetoho e kholo” menahanong, joalokaha ho supa Gerhard Hasel:

“Ka mokhoa oa phetoho e kholo menahanong, mekhaoa ea khale ea ho nahana, e tlisitseng litho tse senang molato tsa sechaba se molato tlasa kotlo, e fetotsoe nthoe e ncha: boteng ba masalla a batho bo ka sebelisoa ho lopolla bohle. . . .

Yahweh, molemong oa ba lokileng ba ’maloa, ka ho loka hoa hae, o ne a tla tšoarela [tsedaqah] teropo e tletseng bokhopo. Taba ena e pharalatsoa haholo puong ea boporofeta ba mohlanka oa Yahweh ea sebeletsang topollo ‘ea ba bangata.’ ”— Gerhard F. Hasel, The Remnant: The History and Theology of the Remnant Idea From Genese to Isaiah, 3rd edition (Berrien Springs, MI: Andrews University Press, 1980), pp. 150, 151.

“Hole hara rona ho na le meea e eang se nang tšepo, e kotsing ea eang tlase joaloka se etsahallatseng Sodoma. Tsatsi le leng le le leng mohau oa ba bang o oa koaloa. Hora le hora ba banga ba tlola moeli oa mohau oa Molimo. Mantsoe a tlhokomeliso a kae ho qeka moetsalibe ho baleha timelo ee tšosang? Mantsoho a mo nanabelang a kae ho mo hloibila lefung? Bakae bao ka tšabo le boikokobetso le tumelo e sa thekeseleng ba kopang Molimo ho mo lopolla? Moea oa Abrahama e ne le moea oa Kreste. Mora Molimo ke eena mokena-lipakeng e moholo bophelong ba moetsalibe. Eena ea patetseng theko bakeng sa topollo ea hae o tseba boleng ba moea oa motho.”—Ellen G. White, Patriarchs and Prophets, leq. 140.

**Lipotso tsa ho Qoqoa**

`➊ Ke mookoli le lebollo feela tse bitsoang “matšoao a selekane.” Ntho tse tšoanang le tseo lilekane tsee li fapanang ka tsona ke life?`

`➋ Leha Abrahama a bitsitsoe ke Molimo, leha e lutse e le mohlala o motle ka Bibeleng oa se boleloang ka ho phela ka tumelo, ka nako tse ling Abrahama o ile a oela. Ke lithuto life tseo re lokelang ho ithuta tsona le tseo re sa lokeleng ho ithuta tsona mohlaleng oo oa hae?`

`➌ Batho ba bang ba etsa khang ka taba ea hore Molimo o tla otla ba lahlehileng, ba re ketso ena e tlaba khahlanong le lerato la Molimo. Ke joang, rona ba lumelang seo, e, Molimo o tla otla ba lahlehileng, re arabelang khang ea hore h’a etse joalo?`