---
title:  Juda le Tamare
date:  07/06/2022
---

'Pale ea Tamare ha e ea tsoa lekoteng mona. Ketsahalo ena e latela thekiso ea Josefa Egepeta (Gen. 38:1), ’me e nyalana le taba ea hore Juda o qeta ho siea bana babo, ho supang ho se lumellane ha hae le bona. Ho feta mona, litemana li hlahisa mantsoe a ’maloa le lipheo tse tšoanang le tse khaolong e kamorao, ’me e tšoere thuto-Molimo e tšoanang: ketso e mpe e tla fetoloa e ntle ea pholoso.'

`Bala Genese 38. Bapisa boitšoaro ba Juda le ba Tamare oa Mokanana. Ha ba le babeli, ke ofe ea lokileng ho feta e mong, hobaneng?`

Juda o iphumanela mosali oa Mokanana (Gen. 38:2) ea mo tsoallang bara ba bararo, Ere, Onane le Shela ele ho etsa bo ’nete ba hore leloko le hlahlamana hantle. Ha Ere le Onane ba bolaoa ke Molimo ka baka la ho fetella hoa bona, Juda o tšepisa Tamare mora oa hae oa ho qetela Shela.

Ha kamora nako e itseng, Juda o bonahala a lebetse tšepiso ea hae, h’a tsoela pele ho itšelisa kamora lefu la mohatsa’e, Tamare o khetha ho ba seotsoa ele ho mo qobella hore a phethahatse tšepiso ea hae. Kaha Juda ha a na chelete ea ho lefa seotsoa, seo a sa se tsebeng, o tšepisa ho mo romella poli hamorao.

Ho sa le joalo, Tamare, o batla hore a mo fe hang tiisetso ea hore o tla patala, lesale la tiiso, leqhoele, le lere. Tamare o tla ba ’meleng ke ketsahalo ena e ikhethang. E be hamorao, ha a qosoa ka hore ke sehlola, a hlahisetse Juda ntho tseo tsa hae. Juda a utloisisa eaba o kopa tšoarelo.

Qetello ea pale e lihlong ena ho hlaha Peretse, se bolelang “ho monyoha,” eo Joaloka Jakobo, a hlahileng kamorao oa pele, empa ea e ba oa pele, ’me historing ea topollo o tsejoa e le moholo-holo oa Davida (Ruthe 4:18–22), qetellong, oa Jesu Kreste (Matt. 1:3). Haele bakeng sa Tamare, ke oa pele basaling ba bane, ea lteloang ke Rahaba (Matt. 1:5), Ruthe (Matt. 1:5, 6), le mosali oa Uria (Matt. 1:6) eo ho ea ka leloko a tlang pele ho Maria, ’m’a Jesu (Matt. 1:16).

E ‘ngoe ea lithuto tseo re ka ithuttang tsona paleng ena: joalokaha Molimo a pholositse Tamare ka mohau oa hae, a fetola bobe botle, o tla lopolla batho ba hae joalo ka sefapano sa Kreste. Haele tabeng ea Josefa, o tla fetola mathata a Josefa pholoso ea lelapa la Jakobo le bara ba hae.