---
title:  Litoro tsa Faro
date:  09/06/2022
---

`Bala Genese 40:1–41:36. Litoro tsa Faro li nyallana joang le tsa liofisiri tsa hae? Bohlokoa ba tšoano ee ke bofe?`

Taba ea hore liketsahalo tsena li laoloa ke ea matla e tsoelapele ho bonahala. Kamora nako, Josefa o beoa molaoli oa batšoaruoa ba bang, bao ba babeli ba bona eleng ba kileng ba sebeletsa Faro, moqhatsetsi le molaoli oa baapehi (Gen. 41:9–11). Ka bobeli ba khathalitsoe ke litoro tseo ba sitoang ho li utloisisa, kaha “ha hona motho ea li manollang” (Gen. 40:8). Joale, Josefa o manolla litoro tsa bona.

Joaloka liofisiri, Faro le eena o ile a ba le toro tse tse peli, tseo ho neng ho se motho ea ka li manollang. (Gen. 41:1–8). Ka eona nako eo, mookameli oa balebeli a ba le tataiso e halalelang ’me a hopola Josefa, a fana ka khothaletso ho Faro (Gen. 41:9–13).

Ka ho tšoana joaloka litoro tse ling, Faro, joaloka liofisiri, a khathatseha, joaloka tsona, o pheta toro ea hae (Gen. 41:14–24), ’me Josefa o oa li toloka. Joaloka litoro tsa liofisiri, toro tsa Faro li na le matšoao a tšoanang: mekhahlelo e ’meli ea khomo tse supileng (tse nonneng le tse otileng) joaloka mekhahlelo e ’meli ea liqoapi tsa koro (tse otileng le tse nonneng) e emetse mekhahlelo e ’meli ea lilemo tse ntle le tse mpe. Khomo tse supileng li tšoana le liqoapi tse supileng tsa koro, ho phetoa molaetsa o tšoanang, bopaki ba hore molaetsa o tsoa ho Molimo, hantle joaloka litoro tsa Josefa (Gen. 41:32; bapisa le Gen. 37:9).

Leha e le Josefa ea manolletseng Faro litoro, Josefa o etsa bo nnete ba hore a joetse Faro hore ke Molimo, Elohim, ea bontšitseng morena seo eena, Molimo a tla se etsa (Gen. 41:25, 28). Hape, ho bonahala e ka Faro o fumane molaetsa hobane, ha a khetha motho ea tla ba ’musisi oa naha, khang ea hae ebile ena:

“‘Haele mona Molimo a u senoletse taba tsena, haho motho ea utloisisang, ea bohlale joaloka uena. Ke uena ea tlang ho ba ’musisi, ’me sechaba sohle se tla busoa ka molomo oa hao’” (Gen. 41:39, 40).

Ho thahasellisa ha kakang: re leboha Molimo, Josefa o tloha ho beng ’musi oa ntlo ea Potifaro ho ba ’musi chankaneng ho ea ba ’musi oa Egepeta eohle. Ke pale e matla ha ka kang ea kamoo, le hara se bonahalang e le maemo a mabe-mabe, tlhohonolofatso ea Molimo e ea bonahala.

`Ke joang re ka ka ithutang ho tšepa Molimo le ho itšoarella litšepisong tsa hae leha maemo a sa bontše e ka o teng, e, ruri, haeka Molimo o thotse?`