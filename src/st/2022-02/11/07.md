---
title:  Nahanisisa ka Botebo
date:  10/06/2022
---

Ellen G. White, “Joseph in Egypt,” maq. 213–223, in Patriarchs and Prophets.

“Lilemong tsa bocha, hantle ha qala ho tšelela bonneng, Josefa le Daniele ba ile ba siea malapa a bo bona ba isoa kholehong naheng tsa bohetene. Ka ho khetholoha, Josefa o ile a feta hara liteko tse nang le khahlamelo e kholo bokamosong ba hae. Lapeng la ntata’e e ne le ngoana ea bonolo ea ratoang; tlung ea Potifaro eaba lekhoba, eaba motsoalle oa sebele; monna oa likamano, ea rutehileng ka ho ithuta, ho shebisisa, ho kopana le batho; teronkong ea Faro motšoaruoa oa naha, ea hlahletsoeng teng ka ho etseletsoa, a se na tšepo ea hore ’nete e tla hlahella kapa hore o tla tsoa; a bitsetsoa boetapeleng ba naha ka nako ea tlokotsi—ke sefe se mothusitseng ho boloka seriti sa hae? . . .

“Bongoaneng ba hae, Josefa o ne a rutiloe lerato le ho tšaba Molimo. Hangata ka tenteng ea natata’e, tlasa linaleli tsa Syria, o ne a boleletsoe pale ea pono ea bosiu Bethele, ea leri e tlohang leholimong e fihlang lefatšeng, le ka manyeloi a nyolosang a theosa, le ka ea itlhahisitseng ho Jakobo ho tsoa teroneng e holimo. O ne a boleletsoe pale ea khohlano e pela Jaboke, ha a ipolela libe tse neng li mo natefala, Jakobo a ema e le mohloli, ’me a amohela lebitso la hoba khosi ea Molimo.

“Mohlankana oa molisana, ea lisitseng linku tsa ntata’e, bophelo ba Josefa bo bonolo bo ile ba mo thusa ho hola ’meleng le kelellong. Ka ho ba le setsoalle le Molimo ka tlhaho le boithuto ba li ’nete tse kholo tse fetiselitsoeng ho eena e le ’nete e halalelang e tsoang ho ntate ho ea ho mora, o ile a khona ho fumana matla a kelello le ho tsitsa metheong.

“Ntoeng ea bophelo bona, h’a nka leeto le bohloko la ho tloha moo a holetseng teng Kanana ho ea bokhobeng bo mo emetseng Egepeta, h’a sheba maralla a patileng litente tsa ntata’e khetlo la ho qetela, Josefa a hopola Molimo oa ntata’ea hopola lithuto tsa bongoaneng, moea oa hae oa tlala qeto ea ho bontša hore ke motho oa ’nete—o tla lula a etsa thato ea morena oa leholimo.”—Ellen G. White, Education, maq. 51, 52.

**Lipotso tsa ho Qoqoa**

`➊ Bapisa Josefa le Daniele le Jesu. Ntho tse tšoanang ke life? Ke joang Josefa le Daniele, ka tsela tsa bona, ba bontšang boleng ba Jesu le kamoo Jesu a ileng a ba kateng?`

`➋ Ka sehlopheng, buisanang ka potso e qetellong ea thuto ea LABONE. Ke joang re ithutang ho tšepa Molimo leha lintho li sa re etsahalle joalokaha li qetelletse li etsahaletse Josefa?`