---
title:  Josefa, Lekhoba Egepeta
date:  08/06/2022
---

Joale re kena ntšetso peleng ea pale tsa Josefa, tse “kenoeng hare” ke taba tsa Tamare. Joale Josefa o sebetsa e le lekhoba la “molaoli oa balebeli,” ea okametseng teronko ea batšoaruoa ba moreneng (Gen. 40:3, 4; Gen. 41:10–12).

`Bala Genese 39. U ipapisitse le leseli lena la mohlala oa Josefa ea sebetsang e le mookameli tlung ea Potifaro, tse ling tsa ntho tse kentseng letsoho katlehong e kana kana ke life?`

E batla e ba hang hang, Josefa a se a bonoa a le monna ea atlehileng (Gen. 39:2, 3). O ne a sebetsa ka bokhabane hona hoo monga hae a ileng a mo tšepela ho beha “tsohle tseo a nang le tsona letsohong la hae,” a ba a mo etsa “molaoli oa ntlo ea hae” (Gen 39:4).

`Leha ho le joalo, katleho ea Josefa ha e mo mathele hloohong. Ha mosali oa Potifaro a mo khalla ’me a batla ho robala le eena, Josefa o hana hanang, o khetha ho lahleheloa ke mosebetsi oa hae le tšireletseho ho e na le ho “etsa bobe bo boholo hakaalo, ka siteloa Molimo na?” (Gen. 39:9). Mosali, ke ho tlontlolloa ke ho hana ha Josefa, o qapa mashano ho bahlanka ba hae le ho monna’e o re Josefa o ne a leka ho ’meta. Ka hona, Josefa o hlahleloa chankaneng.`

Mona Josefa o ba le maiphihlelo ao bohle re bileng le oona: ho utloa a lahliloe kherehloa ke Molimo, leha, nakong ena e thata, “Jehova a ne a e na le Josefa” (Gen. 39:21).

Qetellong, Molimo o kena lipakeng, ’me o ba le tšusumetso likamanong tsa Josefa le molebeli oa teronko. Le hona mona, joaloka ka tlung ea Potifaro, Molimo o hlohonolofatsa Josefa. Ho hlakile hore ke motho ea nang le lineo, ’me ho sa natsoe maemo a mabe-be (che, hakere pele e ne e le lekhoba!), o sebeletsa ho etsa hore se sebetse hantle molemong oa hae. Ho sa natsoe hore na o ne a na le neo hakae, temana li’a hlakisa hore, ke Molimo feela ea mo tliselitseng katleho. “Monga ntlo ea teronko o ne a sa hlahlobe letho la lintho tse leng matsohong a hae, hoba Jehova o ne a na le eena, ’me seo a neng a se etsa, Jehova o ne a mo atlisetsa sona” (Gen. 39:23). Ho bohlokoa ha kakang hore bohle ba “atlehileng,” ba hopole hore na kaofela ha eona e tsoa kae!

`Bala Genese 39:7–12. Josefa o ile a phema khoheli ea mosali joang? Hobaneng a ile a re ho etsa seo mosali a se kopang ke ho etsa sebe mahlong a Molimo? Ke kutloisiso efe eo a nang le eona malebana le tlhaho ea sebe le hore na sebe ke’ng?`