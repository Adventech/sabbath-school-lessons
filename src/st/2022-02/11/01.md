---
title:  Josefa, Setsebi sa Litoro
date:  04/06/2022
---

### Bakeng sa Thuto ea Beke ena Bala
Genese 37; Matt. 20:26, 27; Liketso 7:9; Genese 38; Genese 39; Gen. 40:1–41:36.

> <p>Temana ea Khopolo</p>
> “Ba bolellana, ba re, ‘bonang ra-litoro, ke eane ea tlang!’” (Genese 37:19).

Pale ea Josefa (Genese 37–50) e nka karolo e qtellang buka ea Genese, ho tloha litorong tsa hae tsa pele tsa ha a le Kanana (Gen. 37:1–11) ho fihlela lefung la hae Egepeta (Gen. 50:26). Haele hantle, Josefa ke eena eo ho buuoang ka eena haholo ho feta bapaterireka bohle, leha Josefa empa e le e mong oa bara ba Jakobo, o hlahisoa ho Genese e le e mong oa bapateriareka ba baholo- holo, joaloka, Abrahama, Isaaka, le Jakobo.

Joalokaha re tla bona, bophelo ba Josefa bo hlahisa linnete tse peli tse bohlokoa- hlokoa tsa thuto-Molimo: ea pele, Molimo o phethahatsa litšepiso tsa hae; ea bobeli, Molimo a ka fetola bobe botle.

Thutong ea beke ena, re tla tsepamisa maikutlo lilemong tsa bocha ba Josefa. O ratoa ho feta bana bohle ba Jakobo, ea boetseng a reneketsoa ka ba‘al hakhalomot, “ralitoro” (Gen. 37:19), se bolelang “Nkhekhe ea litoro,” se bolelang hore ke setsibi sa litoro. Lebitso lena le re khaqa! Hantle ho eena, hobane h’a fumane litoro feela ho li utloisisa le ho manolla boporofeta ba tsona, empa li boetse li etsahala bophelong ba hae.

Likhaolong tsena, re tla boela re bone hape hore, tlhohonolofatso ea Molimo e ea toboketsoa, ho sa natsoe ho ba soto le bobe ba pelo ea motho.

_*Ithute thuto ea beke ena ho lokisetsa Sabatha sa la Phuptjane 11._