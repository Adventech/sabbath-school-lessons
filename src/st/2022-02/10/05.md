---
title:  Borapeli ba Litšoantšo bo Etsahalang
date:  01/06/2022
---

`Bala Genese 34:30–35:15. Ke lithuto life tseo re li nkang malebana le khumamelo ea ’nete mabapi le se etsahetseng moo?`

Hang hang kamora hore Jakobe a lle ka hore khotso eo a nang le eona le ba-Kanana e thunthelitsoe (Gen. 34:30), le kamora hore bara ba hae ba babeli ba khalengoe (Gen. 34:31), Molimo o qeka Jakobo hore a tlohe Sikeme a khutlele ho ea nchafatsa selekane sa hae. E, Molimo o ’molella hore hang h’a fihla moo, o tlameha ho aha aletare.

Ho sa le joalo, ntho’a pele e rekotiloeng kamora taelo ea Molimo ke ha Jakobo a bolella batho ba hae ho lahla litšoantšo tsohle tsa ba-Kanana, tse nkiloeng khapong ea mohla ho hlaseloang motse oa Sikeme le melingoana e ka tlung e utsuoeng ke Ragele (Gen. 31:19, 32). Sena sohle, se bohlokoa malebana le taba ea selekane le Molimo.

Litšoantso li ne li bolokiloe ’me mohlomong, li khumameloa ho sa natsoe ho inehela ha Jakobo ho Molimo. Ho ne ho sa lekana hore Jakobo a tlohe Sikeme ho ba hole le tšusumetso ea eona e mpe feela. Jakobo o ne a tlameha ho lahla litšoantšo tsohle kampong ea hae le ka lipelong tsa batho ba hae.

Ketsahalo ea pako e fupere se fetang ho tloha hoa nama sebakeng se seng ho ea ho se seng, kapa ho tloha kerekeng e ’ngoe ho ea ho e ’ngoe. Sa bohlokoa ka ho fetisisa, ke hore ka mohau oa Molimo, re sebeletse ho ntša litšoantšo pelong tsa rona, ho sa natsoe hore na re phela kae, hobane re ka etsa litšoantšo ka ntho’e ’ngoe le e ’ngoe.

Ha Jakobo a mamela Molimo ’me a tsoela pele ho latela taelo ea hae, Molimo o qetella a kene lipakeng ’me “letšoso la Molimo” (Gen. 35:5) le ama batho ba ba pota-potileng, ’me ba tšaba ho hlasela Jakobo. Ka hona, Jakobo a ka khumamela le “batho bohle bao a nang le bona” (Gen. 35:6), eleng se supang hore kopano ea lelapa e ne boetse e khutlile.

Se toboketsoang mona ke hore, khetlong lena, ho Molimo oa Bethele eseng sebakeng feela. Temoso ena ea motho ka mong e luma hape, ha Molimo a hopotsa Jakobo lebitso la hae “Iseraele” (Gen. 35:10), le tšepiso e habeli e boleloang ke tšepiso eo. Tlhohonolofatso ea Jakobo, taba ea pele, e bolela ho beha litholoana, ho ea peong ea Mesia le tsoalo ea lichaba-chaba (Gen. 35:11); ea bobeli, e supa lefatšeng la Pallo (Gen. 35:12).

`Tse ling tsa tsela tse ngata tseo lintšoantšo li ka tlang pelo tsa rona ke life, ’me re ka etsa’ng ka sona?`