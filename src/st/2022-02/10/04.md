---
title:  Tlolo ea Dina
date:  31/05/2022
---

Kaha joale Jakobo o boelane le ngoana’bo, o batla ho aha naheng ea Kanana ka khotso. Lentsoe shalem, “ka polokeho,” (Gen. 33:18), ho tsoa kutung ea lentsoe shalom, “khotso,” ke khetlo la pele le bontšang mofuta oa leeto la hae.

Kamora ho reka sekoto sa naha ho baahi ba naha ena (Gen. 33:19), o aha aletare moo, eleng se bontšang tumelo ea hae le kamoo a neng a itšetlehile ho Molimo kateng. Ho se seng le se seng sa lihlabelo tseo a li entseng, ho bile le ketso ea khumamelo.

Empa, khetlo la pele bophelong ba hae, Jakobo-Iseraele o iphumana a le hara mathata a ho aha naheng ena. Joaloka Isaaka, Gerate le Abimeleke (Gen. 26:1–33), Jakobo o leka ho fumana kamohelo ho Makanana.

`Bala Genese 34. Ke sefe se etsahetseng se ileng sa thunthetsa morero oa hae oa ho aha naheng eo ka khotso?`

Pale ea ketsahalo ena e litšila e bontša bobe ba baphetoa le ketso tsa bona. Sikeme ea tletseng litakatso tsa thobalano ea betang Dina, o boetse o bontšoa a rata Dina e le ka nnete ’me a batla ho lokisa phoso tsa hae. O bile o ikemiselitse ho etsa moetlo oa lebollo.

Ho sa le joalo, Simeone le Levi, ba itlhahisang e le basireletsi ba Molimo le melao ea hae, ba bileng ba hana ho nyallana le Makanana (Gen. 34:13) ’me ba ikemiselitse ho bolaea le ho inkela ntle le molao (Gen. 34:25–27). Liketso tsa bona li ne li sa lokele ho tšoeloa ka mathe feela (hobaneng u sa otle motho a le mong ea entseng phoso?) empa e n’e ka tlisa mathata a mang a mangata.

Haele Jakobo eena, o ipatlela khotso feela. Nakong eo a tlaleheloang ka peto ea morali oa hae, h’a a re letho (Gen. 34:5). Leha ho le joalo, kamora ho utloa ka se entsoeng ke bara ba hae, o oa ba toba o ba khalemela ka thata ka baka la litla-morao tsa seo: “ ‘Le ntsielitse ka ho nketsa sebolu ho baahi ba naha, ho ba-Kanana le ho ba-Ferese, kanthe batho baka ha ba bakae, ’me joale ba tla mpokanela, ba mpolaee, ’me ke tla timetsoa ’na le ntlo ea ka’” (Gen. 34:30).

`Khafetsa khafetsa re bona thetso, ’moho le ketso tsa mosa le mohau ketsaha- long tsena. See se re bolellang ka tlhaho ea motho?`