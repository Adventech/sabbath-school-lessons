---
title:  Bana ba Motho B’a Kopana
date:  30/05/2022
---

Ho tloha Peniele, “sefahleho sa Molimo,” (sheba Gen. 32:30), sebaka seo a bileng le maiphihlelo ana le Molimo ho sona, joale Jakobo o oa tloha ho kopanale abauti’ae. Kamora ho arohana lemo tse 20, Jakobo o ’mona a tla le banna ba 400 (Gen. 33:1). Jakobo o khathatsehile, ka hona o oa itokisa, o lokisa lelapa la hae bakeng sa se ka nnang sa mo hlahela.

`Bala Gen 33. Kamano e teng ke efe pakeng tsa maiphihlelo a Jakobo a ho bona sefahleho sa Molimo Peniele le maiphihlelo a hae a ho bona sefahleho sa abuti oa hae? Se boleloang ke nyalano ee ke sefe malebana le likamano tsa rona le Molimo le likamano tsa rona le “bana ba bo rona” ho sa natsoe hore na ke bo mang?`

Jakobo o oa ka sefahleho ka pela ngooana’bo makhetlo a supileng (Gen. 33:3) eo a ’mitsang “Morena oaka” makhetlo a ’maloa (Gen. 33:8, 13, 15) ’me o re ke “mohlanka oa hae” (Gen. 33:5; bapisa le Gen. 32:4, 18, 20,). Haele hantle, ho inama makhetlo a supileng hoa Jakobo ho re hopotsa litlhohonolofatso tsa ntatae tse supileng (Gen. 27:27–29); ho feta mona, h’a inama, o bonahala a fetola tlhohonolofatso ea ntat’ae, ea hore “ ‘lichaba [li tla inama] u khumamela’ ” (Gen. 27:29).

Ho joalokaha e ka sepheo sa Jakobo e n’e le ho patala molato oa hae ho ngoana’bo ’me a khutlise tlhohonolofatso ea hae eo a e utsoitseng (sheba Gen. 33:11). Ha Esau a bona moen’ae, khahlanong le litebello tsohle, a mathela ho Jakobo, eaba, ho e na le ho ’molaea, “a mo aka, ’me ba lla” (Gen. 33:4).

Hamorao, Jakobo o ile a re ho Esau “‘Ke talimile sefahleho sa hao joalokaha motho a talimile sefahleho sa Molimo’” (Gen. 33:10). Lebaka la polelo e sa tloaelehang ea Jakobo ke kutloisiso ea hae ea hore Esau o mo tšoaretse. Kutu-ketso ea Seheberu ratsah, “thabisa” (Gen. 33:10,) ke lentsoe le sebelisoang thuto Molimong ho bontša sehlabelo sefe kapa sefe se “thabisang,” se “amohelehang” ho Molimo, eleng se bontšang tšoarelo e halalelang (Lev. 22:27, Amose 5:22).

Maiphihlelo a Jakobo a tšoarelo ea Molimo Peniele, moo a boneng, sefahleho sa Molimo, joale a phetoa maiphihlelong a tšoarelo eo a e fuoang ke ngoana’bo, eo a e bapisang joalokaha e ka o bone sefahleho sa Molimo. Jakobo o phela Peniele ea bobeli, ea pele e n’e lokisetsa ea bobeli. Jakobo o tšoaretsoe ke Molimo le ke ngoan’abo. Ka ’nete joale o tlameha a ne a utloisisa, le ho feta pele, se boleloang ke mohau.

`Ke sefe seo u ithutileng sona ka mohau malebana le kamoo ba bang (ntle le Molimo) ba u tšoaretseng kateng?`