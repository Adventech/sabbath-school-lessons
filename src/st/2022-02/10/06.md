---
title:  Lefu la Rakhele
date:  02/06/2022
---

`Bala Genese 35:15–29. Tlokotsi tse ling tseo Jakobo a ileng a kopana le tsona lapeng la hae le sa tsitsang ke life?`

Hang kamora hore Jakobo a tlohe Bethele, liketsaholo tse tharo tse nyallanang li tšoaea leoto la hae la ho qetela ho ea Lefatšeng la Pallo: Mora oa hae oa khorula o ile a tsoaloa; Rakhele a shoa; Rubene, mora oa pele oa Jakobo le Lea, a robala le serethe sa Jakobo. Leha litemana li sa hlalose hore na hobaneng lekeja-kejane lena le ka etsa ntho’e mpe hakana-kana, e ka ’na eaba mohlomong ke hobane a ne a batla ho nyelisa tsoalo ea khorula ea mora oa Jakobo, le ho eisa ho hopoloa ha Ragele. Ha re tsebe.

Tsoalo ea mora oa ho qetela oa Jakobo e amahangoa le Betlelehema (Gen. 35:19), e leng ka hara meeli ea Lefatše la Pallo. ka hona, tsoalo ena ke phethahatso ea pele ea tšepiso ea Molimo bakeng sa bokamoso ba Iseraele. Mopepisi, o buoa le Ragele ka ho porofeta mantsoe a buoeng ke Molimo ha a tiisetsa Abrahama: “ ‘Se tšohe’ ” (Gen. 35:17, bapisa le Gen. 15:1).

Se bohlokoa ke hore, Jakobo o fetola lebitso leo Ragele ea nehelang moea a le fileng mora hae, Ben-Oni, eleng “mora oa mahlomola aka” ho bontša bohloko ba hae, o mo reha Benjamine, eleng “mora oa letsoho le letona,” mohlomong e le ho bontša boroa moo a eang teng, ho bontša tšepo ea hae Lefatšeng la Pallo le sohle seo Molimo a itseng o tla se etsetsa batho ba hae kamora hore ba tsitse naheng eo.

Empa nakong eona ena Rubene o robala Bilha, serethe sa ntata’e seo eleng mohlanka oa Ragele (Gen. 35:25, Gen. 30:3). Re mpa re sa tsebe hore na hobaneng a entse ntho’e soto ena, ntle ho iponela mohlala o mong oa ho senyeha ha batho.

Empa se makatsang, Jakobo ha re letho ka ketso ena e soto, leha a e tlalehetsoe (Gen. 35:22). Mohlomong tabeng ena bophelong ba hae, Jakobo o tšepa Molimo, hore o tla phethahatsa tšepiso ea hae ho sa natsoe sebe le bokhopo bo mopota- potileng ka nako tse ling.

Ke thuto ena ea tumelo e hlakileng e bontšoang lethathamong la bara 12 ba Jakobo, bao e tlaba baholo-holo ba Iseraele (Gen. 35:22–26). Re tla bona hore ha se batho ba halalelang hakalo. Empa, ho sa natsoe mathata ohle, ho hloleha hohle, le bona bobe bo pepenene, bo kang ba Rubene le Bilha, thato ea Molimo e tla phethahatsoa ka lona lapa lena, ho sa natsoe hore na le silafetse hakae.

`Le hara liphoso tsa batho, sepheo sa Molimo se tla phethahatsoa. Nahana se ka beng se etsahetse ebang batho ba bile le tšebelisano ’moho, ebang ba mo mametse. Ho ka bo bile bonolo hakae; ke hore, ka ho se sotlehe haholo hoa batho, seterese, le ho lieha, thato ea Molimo e ka etsahalang?`