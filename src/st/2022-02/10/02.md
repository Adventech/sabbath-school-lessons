---
title:  Ho Betana le Molimo
date:  29/05/2022
---

Ka mora ho tloha ha Labane, Jakobo a phakisa a ba le maiphihlelo a mang le Molimo. Ka ho tseba hore moholoane oa hae Esau o oatla, le “‘banna ba makholo a mane’” (Gen. 32:6). Jakobo o rapela Molimo ka ’nete, leha a amohetse hore “ ‘Ha kea lekanoa ke mehau ea hao kaofela, le ke litšepiso tsohle tsa hao tseo u li tšepisitseng mohlanka oa hao’” (Gen. 32:10). Jakobo, o ne a utloisisa hantle hore na mohau ke’ng. Joale eaba Jehova o arabela joang?

`Bala Genese 32:22–31 le Hosea 12:3, 4. Bohlokoa ba semoea sa pale ee e hlollang ke bofe?`

Jakobo o khathatsehile ka se etsahalang, eleng se utloahalang, kamora ho etsa sohle seo a ka se etsang e le ho lopolla lelapa la hae, o oa khaleha bosiung boo. Hang- hang o sa hlaseloa ke “monna” (Gen. 32:24). Lena ke lentsoe le ka bolelang ntho tse ’maloa, ho hlahisa boteng bo halalelang (sheba Esa. 53:3). Daniele o ile a le sebelisa ho buoa ka Mikaele moprista oa leholimo (Dan. 10:5); ke lona lentsoe le ileng la sebelisoa ke Joshua ho buoa ka “moetapele oa mabotho a Jehova,” eo Joshua a reng ke Jehova YHWH hantle (Josh. 5:13–15).

Ka ’nete, hara ho loana, ho tlameha ho ne ho hlakile ho Jakobo hore o ne a loana le Molimo ka bo-Eena, joalo-kaha mantsoe a hae a bontša “ ‘Nkeke ka u lesa ha u sa nthlohonolofatse!’ ” (Gen. 32:26). Empa ho tseparela Molimo ka matla ha hae, ho hana ho motlohela a tsamaee, ho boetse ho bontša sechele le lenyora la hae la tšoarelo le ho ba hantle libukeng tsa Molimo.

“Phoso e tlisitseng sebe sa Jakobo sa kamoo a fumaneng tokelo ea tlhaho ka bomenemene joale se ne se pepesoa pela hae. O ne a sa tšepa tšepiso ea Molimo, empa a ipatlela tsela tsa hae ho iphumanela seo Molimo a ka beng a se entse ka nako ea hae, ka tsela tsa hae.”—Ellen G. White, Patriarchs and Prophets, maq. 197, 198. ’Me bopaki ba hore o ne a tšoaretsoe e bile phetolo ea lebitso la hae, ho tloha ho se mo hopotsang sebe sa hae, ho le bang sehopotso sa tlholo ea hae. “ ‘Lebitso la hau,’” lenyeloi la rialo, “‘ha e sa tlaba Jakobo, [mothetsi], empa Iseraele; hobane u loanne le

Molimo le batho, u hlotse’” (Gen. 32:28, NKJV).

`Uena maiphihlelo a hao malebana le ho betana le Molimo ke afe? Seo se bolela eng, ’me ke hobaneng ho le bohlokoa hore ka nako tse ling re be le maiphihlelo aa?`