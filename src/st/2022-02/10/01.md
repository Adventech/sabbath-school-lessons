---
title:  Jakobo-Iseraele
date:  28/05/2022
---

### Bakeng sa Thuto ea Beke ena Bala
Gen. 32:22–31; Hos.

12:3, 4; Jeremia 30:5–7; Genese 33; Gen. 34:30–35:29.

> <p>Temana ea Khopolo</p>
> “A re ho eena, ‘lebitso la hao haho sa tla thoe ke Jakobo, empa e tlaba Iseraele (ea betaneng le Molimo) hobane u loanne le Molimo le batho ’me u hlotse’” (Genese 32:28).

Pale ea lelapa la Jakobo e tsoela pele, ka ntho tse mpe le tse ntle. Empa, hara tsona kaofela, letsoho la Molimo le botšepehi ba hae selekaneng tšepisong ea selekane lia bonahala.

Bekeng ena re latella Jakobo haholoanyane, joale kaha a tlohile ha Labane, a khutlela hae, o tlameha ho kopana le Esau, lehlatsipa la boqhekanyetsi ba Jakobo. Moholoane oa hae eo a mo foselitseng haholo feela, o tla mo etsa’ng?

Ho Jakobo ka lehlohonolo, Jehova Molimo oa bo ntat’ae o iponahatsa ho eena hape ka ketsahalo eo hamorao e ileng ea tsejoa e le “nako ea matšoenyeho a Jakobo” . Ka bona boisu boo, Jakobo, oa moipehi, a fetoha “Iseraele,” lebitso le lecha bakeng sa qalo e ncha, qalo eo e tla qetella e tlisitse tlhaho ea sechaba se rehelletsoeng ka eena.

Ka mantsoe a mang, ho sa natsoe sohle se etsahetseng, pale ea bapateriareka le lelapa la bona le phetoa Mangolong ele ho re bontša hore Molimo o oa tšepeha ho phethahatsa seo a se tšepisitseng le seo a tla se etsa ho sa natsoe seo, ka nako tse ling ho bonahalang e se letho ntle le batho ba hae ho etsa sohle se matleng a bona ho thibela phethahatso eo.

_*Ithute thuto ea beke ena ho lokisetsa Sabatha sa la 4 Phuptjane._