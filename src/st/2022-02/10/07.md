---
title:  Nahanisisa ka Botebo
date:  03/06/2022
---

Bala Ellen G. White, “The Night of Wrestling,” maq. 195–203, ho Patriarchs and Prophets.

“Maiphihlelo a jakobo bosiung boo ba ho betana le bohloko ho emetse teko eo batho ba Molimo ba tlamehang ho feta ho eona, nakoana feela pele Kreste a tla. . . . Sena e tlaba maiphihlelo a batho ba Molimo notoeng ea bona ea ho qetela le matla a lefifi. Molimo o tla leka tumelo ea bona, mamello ea bona, tšepo ea bona matleng a hae a ho ba lopolla. Satane o tla leka ho ba tšosa ka hore ba bone e ka maemo a bona ha a tšepise; hore libe tsa bona li kholo hona hoo li ke keng tsa tšoarelo. Ba tlaba le kutloisiso e tebileng ea mefokolo ea bona, ha ba sheba maphelo a bona tšepo ea bona e tla shoa. Empa ha ba hopola boholo ba mohau oa Molimo, le pako ea bona ea ka ’nete, ba tla kopa litšepiso tsa hae tse entsoeng ka Kreste bakeng sa baetsalibe, ba se nang tšepo, ba bakang. Tumelo ea bona e ka se hlolehe hobane thapelo tsa bona li sa arojoe hang hang. Ba tla tseparela matla a Molimo, joalokaha Jakobo a ile a tseparela a lenyeloi, ’me puo ea meea ea bona e tlaba, ‘Nka se u lese, ho fihlela u ntlhohonolofatsa.’ . . .

“Leha ho le joalo, histori ea Jakobo ke tiisetso ea hore Molimo a ka se lahle ba oetseng sebeng, ba khutletseng ho eena ka pako ea ’nete. E n’e le ka boinehelo le tumelo Jakobo a atlehileng ho fumana seo a setiloeng ho iphumanela sona ka matla a hae. Ka hona Molimo o ile a ruta mohlanka oa hae hore ke matla a halalelang le mohau feela tse ka mo fang tlhohonolofatso eo a e tsetselelang. Ho tlaba joalo le ho ba tla phela matsatsing a bofelo. Ha kotsi e ba hlahela, ba arubeloa ke ho nyahama, ba lokela ho itšetleha matleng a pheko feela. Re ka se etse letho ka borona.”—Ellen G. White, Patriarchs and Prophets, maq. 201–203.

**Lipotso tsa ho Qoqoa**

`➊ Ke hobang ha bofokoli ba Jakobo e le monyetla oa mohau oa Molimo? Maiphihlelo a Jakobo a amahana le polelo ea Paulosi joang, “Hobane mohla ke fokolang, ke mohla ke leng matla” (2 Bakori. 12:10)?`

`➋ U nahana ke hobaneng Bibele e lokolisa bo soto ba maphelo a boholo ba baphetoa ka botlalo? Ntlha e ka etsoang ke ketso eo ke efe? Ke molaetsa ofe oo re ka o fumanang moo?`

`➌ Tsepamisa maikutlo haholo tabeng ea borapeli ba litšoantšo. Litšoantšo tsa meetlo ea rona, tsa tsoelo-pele, ke life? Ke joang re ka etsang bo nnete ba hore ha re khumamele eng kapa eng haese Jehova?`