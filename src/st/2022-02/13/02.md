---
title:  Jakobo o ea Ho Josefa
date:  19/06/2022
---

`Bala Genese 46. Bohlokoa ba ho tloha hoa Jakobo Kanana ke bofe?`

Ha Jakobo a sia motse oa hae Kanana, o tletse tšepo. Tiisetso ea hore a ke ke a hlola a lapa, le taba tse monate tsa hore Josefa o oa phela, e tlameha e le ntho tse ileng tsa mo kenya morolo oa ho sia naha eo.

Ho tloha ha Jakobo ho re hopotsa maiphihlelo a Abrahama, leha Abrahama eena a ne a ea lefatšeng la Pallo. Jakobo o utloa tšepiso e tšoang le e ileng ea utluoa ke Abrahama ho Molimo, ea hore o tla mo “etsa sechaba se seholo” (Gen. 46:3; bapisa le Gen. 12:2). Pitso ea Molimo mona e boetse e re re nahane ka selekane sa Molimo le Abrahama; maemong ana ka bobeli, Molimo o sebelisa mantsoe a tšoanang a fanang ka tiisetso “‘se tšohe’” (Gen. 46:3; bapisa le Gen. 15:1), e fupereng tšepiso ea bokamoso bo hlohonolofetseng.

Tlhaloso e hlakileng ea ho thathamisa mabitso a bana Iseraele ba ileng Egepeta, ho kenyeletsa le barali ba hae (Gen. 46:7), e re hopotsa tšepiso ea Molimo ea hore Abrahama o tla ata le hona h’a ntse a e-so be le ngoana. Palo ea “mashome a supileng” e kenyeletsang Jakobo, Josefa, le bara ba hae ba babeli) e hlalosa taba ea ho phethahala. Ke “Iseraele eohle” e eang Egepeta. Ho boetse ho bohlokoa hore palo ea 70 e nyallana le palo ea lichaba (Genese 10), eleng se bontšang hore bokamoso ba lichaba tsohle bo liatleng tsa leeto la Jakobo.

’Nete ena e tla bonahala haholo lilemo-lemo kamora moo, kamora sefapano le tšenolo e feletseng ea leano la topollo, leo, haele hantle, e neng e le bakeng sa batho bohle, hohle, eseng feela baneng ba Abrahama.

La mantsoe a mang, ho sa natsoe hore na pale tsena tsa lapa lena li monate ha ka kang, peo ea Abrahama le lithuto tsohle tsa semoea tseo re ka iphumanenlang tsona mona—litaba tsena li lentsoeng la Molimo hobane ke karolo ea leano la Molimo la ho tlisa topollo bathong ba bangata ka moo a ka khonang, lefatšeng lena le oeleng.

`“Hobane moo haho khethoe Mojuda le Mogerike, ka hobane morena oa bohle o mong, ea ruetseng ho sitsa bohle ba bitsang ho eena. Hobane mang le mang ea rapelang lebitso la Morena, o tla bolokeha’ ” (Baro. 10:12, 13, NKJV). Pualosi o reng moo e bontšang hore evangeli ke ea ka lefatše lohle? Ho feta mona, mantsoe aa a reng ho rona malebana le seo re le kereke re lokelang ho se etsa ho thusa ho hasa evengeli?`