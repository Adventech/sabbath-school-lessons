---
title:  Iseraele Egepeta
date:  18/06/2022
---

### Bakeng sa Thuto ea Beke ena Bala
Genese 46; Baro. 10:12, 13; Genese 47; Genese 48; Liketso 3:25, 26; Genese 49; Ba-Fili. 2:10; Gen. 49:29–50:21.

> <p>Temana ea Khopolo</p>
> “Eaba Iseraele o aha lefatšeng la Egepeta, naheng ea Goshene, ’me ba rua teng, ba ata, ba ngatafala haholo-holo” (Genese 47:27).

Genese e buoa ka lilemo tsa h qetela tsa Jakobo le Josefa. Re bona Jakobo (Iseraele) a tloha Kanana (Genese 46) ho aha Egepeta (Genese 47), moo a tla shoella teng (Gen. 49:29–50:21). Leha ho le joalo, le hona mona Egepeta, taba ea lefatše la pallo e ntse e luma haholo likelellong tsa bona (Gen. 50:22–26).

Hang hoba Jakobo a fihle Egepeta, Jakobo o hlohonolofatsa Faro (Gen. 47:7–10), ka hona, a phethahatsa (karoloana) ea tšepiso ea Abrahama ea ho ba tlhohonolofatso lichabeng tsohle (Gen. 12:3). Hamorao, ha a le makhetheng a lefu, Jakobo o hlohonolofatsa bara ba Josefa (Genese 48). Jakobo o boetse o hlohonolofatsa bara ba hae (Gen. 49:1–28) ’me o etsa bolepi bo hlollang ka e mong le e mong oa bona mabapi le bokamoso ba meloko e 12 ea Iseraele (Gen. 49:1–27).

Taba, leha ho le joalo, ea hore Iserae o “ahile” kholehong, Egepeta, e le molata, e loantšana le tšepo ea lefatše la Pallo. Leha buka ea Genese ka boeona e qetella ka bana ba Iseraele Egepeta, a mang a mantsoe a Josefa a ho qetela a supa sebaka se seng: “ ‘Ke se ke ea shoa, ’me Molimo o tla le etela ruri, a le ntše naheng ena, a le ise naheng eo a hlapanyelitseng Abrahama, Isaaka le Jakobo hore o tla ba nea eona’ ” (Gen. 50:24).

_*Ithute thuto ea beke ena ho lokisetsa Sabatha sa la 25 Phuptjane._