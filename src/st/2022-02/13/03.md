---
title:  Jakobo o Aha Egepeta
date:  20/06/2022
---

Ho’a thahasellisa kamoo, leha Jakobo a ne a bolelletsoe ntho tsena kaofela malebana le hore Josefa o ntse a phela Egepeta, Jehova o ile a mo pheta ka “lipono tsa bosiu” (Gen. 46:2) tseo a neng a mo laela hore a tsamae. Jakobo o furalla lefatše la Pallo, hara mafatše ana kaofela, ho ea Egepeta—eo hamorao, e amahangoang le se seng sa libaka tseo batho ba Molimo ba sa batleng ho iphumana ba le ho tsona (Deut. 17:16).

`Bala Genese 47. Ke linnete life tsa semoea le metheo eo re ka e fumanang tlhalosong ee?`

“Josefa o ile a nka bana babo ba bahlano ho ba hlahisa ho Faro le ho fumana tumello ea hae ea ho aha moo a ba tšepisitseng teng. Teboho eo a neng a ka e fa tonakholo ea hae e ne e ka ba ho ba khethela ho ba matona ’musong oa hae; empa Josefa, ea tšepahallang Molimo oa hae, a etsa hore a pholose bana babo litekong tse neng li ka hlaha mabaleng a bohetene; eaba o ba eletsa hore ha morena a ba botsa, ba se mo patele mesebetsi ea bona. Bara ba Jakobo ba ile ba latela keletso ena, ba le seli hore ba bontše hore ba tlile ho tla jaka naheng eo, eseng ho ba baahi ba ka ho sa feleng, ka mokhoa ona ba sala ba na le bolokolohi ba ho itsamaela nako eohle ha ba batla. Morena a ba fa naha, joalokaha ho bontšitsoe, ‘naheng e ntle-tle,’ ea Goshene.”—Ellen G. White, Patriarchs and Prophets, leq. 233.

Ka bohlale, Faro le eena h’a khothaletse bajaki bana ho ba mekopa-kopa, e phel- ang ka ho khaketsoa ke beng ba naha. O ba botsa ka “mesebetsi ea bona” (Gen. 47:3) hore ba khone ho tloaela naha ena ea bona e ncha kapele. O boetse o ikemiselitse ho sebelisa litsebo tsa bona, o bile o hlahisa hore ba mo sebeletse e le “bahlahlobi ba mehlape ea hae” (Gen. 47:6).

Ka hona, leha Jakobo, oa letsoa-ntle, a le monyenyane, o eme ka pela moetapele oa naha, ’me joalokaha temana e cho, “Jakobo a hlohonolofatsa Faro” (Gen. 47:7). Eena molata ea fatše, ke eena ea hlohonolofatsang Faro, ’musi oa Egepeta e matla? Hobaneng?

Kutu-ketso ‘amad lifney, “a ’mea pela . . .” (Gen. 47:7), hangata e sebelisoa haho buooa ka Baprista (Lev. 14:11). Ha u sheba hore Egepeteng oa khale, Faro o ne a e na le maemo a Moprista e moholo, sena se bolela hore, semoeeng, Jakobo o moholo ho feta moprista e moholo-holo oa Egepeta, holimo ho feta le eena Faro.

`Hore na re ka ba maemong afe bophelong, seo se lokela ho bolela eng ho rona, ho ea kamoo re etsang ba bang kateng, hore re “moloko o khethiloeng, le baprista le marena, le mofuta o halalelang” (1 Pet. 2:9)? Tumelo ea rona e re fa boikarabello bofe?`