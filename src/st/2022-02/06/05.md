---
title:  Setlamo sa Babele
date:  04/05/2022
---

`Bala Genese 14:1–17. Bohlokoa ba hore e be ntoa ee e etsahla hang kamora mpho ea lefatše la Pallo ke bofe? Pale ee e re rutang ka Abrame?`

Ena ke ntoa ea pele e hlalositsoeng Mangolong (Gen. 14:2). Setlamo sa mabotho a mane ho tsoa Mesopotamia le Persia khahlanong lee setlamo se seng sa mabotho a mane a Makanana, ho kenyeletsa marena a Sodoma le Gomora (Gen. 14:8), ho bontša hore ntoa e n’e le kholo (Gen. 14:9). Lebaka la faqane ena e tlameha e le hore batho ba Kanana ba ne a koenehetse Khosi ea bona ea Babilona, Kedorlaomere (Gen. 14:4, 5). Leha pale ena e buoa ka ntoa e etsahetseng historing, sebakeng se ikhethang, nako eo ntoa ena “ea ka lefatše lohle,” e tsahalang ka eona, hang kamora hore Molimo a fe Abrame lefatše la Pallo, efe ketsahalo ena bohlokoa bo bong tabeng tsa semoea.

Ho ameha hoa batho ba bangata hakana ho tsoa naheng ea Kanana e supa hore taba e tsekoang mona e n’e le hore na morena lefatšeng leo ke mang. Se qabolang ke hore, makhotla a Abrame, ao eleng oona a nang le thahasello, kaha ke eena feela eo eleng monaga naha oa sebele, ke oona feela a emellang kathoko ntoeng ena, bonyane khetlo la pele.

Lebaka la ho se nke lehlakore hoa Abrahama ke hore, ho ea ka eena, Lefatše la Pallo ha le fumanoe ka likhoka kapa maano a bapolotiki. ’Muso oa Abrame e ne le mpho ea Molimo. Lona feela lebaka leo Abrame a tla kena lipakeng ka lona ke ho haptjoa h’oa mochan’ae Lota, ea ileng a etsoa motšoaruoa nakong ea ntoa (Gen. 14:12, 13).

“Abrahama, ea iphelelang ka khotso lifateng tsa maoka a Mamore, a ithuta ho tsoa ho e mong oa baphaphathehi ba ntoa ka ntoa ena le sono se hlahetseng mochan’ae. O ne a sa itumella ho ba le monahano ofe kapa ofe o mobe oa kamoo Lota a hlokileng teboho kateng. Lerato la hae lohle ho eena le ile la tsoha, ’me a etsa qeto ea hore a pholosoe. Pele a etsa’ng kapa eng, a batla boeletsi bo halalelang, eaba o lokisetsa ntoa.”—Ellen G. White, Patriarchs and Prophets, leq. 135.

Empa Abrame h’a hlasele setlamo sena kaofela. Ka seo ebileng ho tsometsa bosiu, kapele, o hlasela kampo eo Lota a entsoeng motšoaruoa ho eona feela. Lota o pholosoa le morena oa Sodoma. Ka hona, monna enoa oa Molimo ea tšepahalang o boetse a bontša hore ke mohlabani ea sebete. Ha ho potang hore e be tšusumetso ea hae naheng ena e ile ea tuma, ’me batho ba bona hore na ke motho oa mofuta ofe, ’me ba ithuta ka Molimo eo a mo sebeletsang.

`Ke tšusumetso ea mofuta ofe eo ketso tsa rona li nang le eona ho ba bang? Ke molaetsa o joang oo re o romelang ho ba bang ka liketso tsa rona mabapi le tumelo ea rona?`