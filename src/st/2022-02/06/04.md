---
title:  Abrame le Lota
date:  03/05/2022
---

`Bala Genese 13:1–18. Ke seo pale ee e rutang sona malebana le bohlokoa ba semelo?`

Abrame o khutlela moo a neng a le teng pele, joalokaha e ka leeto la hae la ho ea Egepeta e n’ mpa e le ho potoloha ho se nang thuso. Histori ea Molimo le Abrame e qala hape, moo e ileng ea emisa teng ho tloha ha a ne a qala leeto la ho ea Lefatšeng la Pallo. Abrame o qala ho emisa Bethele (Gen. 13:3), joaloka leetong la hae la pele ho ea lefatšeng lena (Gen. 12:3–6). Abrame o bakile ’me o “khutletse boeeneng”: Abrame, monna oa tumelo.

Ho boela ho kopanoa ha Molimo le Abrame ho bontša likamano tseo Molimo a nang le tsona le batho, ka moo a sebetsang bothata ba Lota, mochana’e, malebana le tšebeliso ea lekhulo. Leha ho le joalo, ke Abramee ea qalang ka ho hlashisa tumellano ea khotso ’me o lumella Lota ho khetha pele (Gen. 13:9, 10), ketso ea mosa le boikokobetso, se bontšang hore na Abrame e n’e le motho ea joang.

Taba ea hore Lota o khethile ho bonolo, ho betere bakeng sa hae, le noesetsehileng hantle (Gen. 13:10, 11), a sa natse bobe ba bao e tla ba baahisane ba hae (Gen. 13:13), ho re rutang ho hong ka hore ke motho ea meharo. Poleloana ena “bakeng sa hae” e re hopotsa batho ba pele ho Moroallo, ba ileng “ba inkela” (sheba Gen. 6:2).

Ho fana le eena, khato ea Abrame e ne le ea tumelo. Abrame h’a ka a khetha lefatše; o le fuoe ka mohau oa Molimo. Ho fapana le Lota, Abrame o shebile naha ho ea kamoo Molimo a e bonang kateng (Gen. 13:14). Ke ha Abrame a arohana le Lota Molimo a qalang ho buoa le eena hape (Gen. 13:14). Haele hantle, lena ke khetlo la pele Molimo a buoang le Abrame esale a ’mitsa Ure. “ ‘Ak’u emise mahlo a hao, ’me ho tloha moo u leng teng, u talime leboea, le boroa, le bochabela, le bophirima; hobane naha eohle eo u e bonang, ke tla e nea uena le litloholo tsa hao ka hosa feleng’ ” (Gen. 13:14, 15). Joale, Molimo, o mema Abrame hore a “ ‘tsamaee’ ” holima lefatše lena e le phano ea se ’muso. “ ‘Raoha, u itsamaele le lefatše lena ka bolelel ba lona le ka bophara ba lona, hobane ke tla u fa lona’ ” (Gen. 13:17).

Jehova, leha a hlakisa hantle hore, Eena, Molimo o lefa Abrame. Ke mpho, mpho ea mohau, eo Abrahama a lokelang ho e ananela ka tumelo, tumelo e isang ho mameleng. Ke mosebetsi oa Molimo feela o tla tlisa sohle seo a se tšepisitseng Abrame. (sheba Gen. 13:14–17).

`Ke joang re ka ithutang ho ba mosa le pelo-nolo ho ba bang, leha ba sa be joalo ho rona?`