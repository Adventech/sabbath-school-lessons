---
title:  Boshome ba Melkizedeke
date:  05/05/2022
---

`Bala Genese 14:18–24 le Baheberu 7:1–10. Melkizedeke e n’e le mang? Hobaneng Abrame a ile a fa moprista eo a itlhahelang thoso! Boshome?`

Ho re thoso! Ho makatsang hoa Melkizedeke ha ho hoa tsoa lekoteng. Kamora hore Abrame a lebohuoe ke marena a Kanana, joale o leboha moprista enoa, teboho e bontšoang ka ho mo neha boshome.

Melkizedeke o tsoa toropong ea Saleme, e bolela’ng “khotso,” eleng molaetsa o bohlokoa kamora ntoa.

Karolo ena tsedek, “toka” ea lebitso la Melkizedeke, e halaha e fapana le lebitso la morena oa Sodoma, Bera (“ho bokhopo”), le Gomora, Birsha, (“ho bobe”), e tlameha e le lifane tse bolelang seo li se emetseng (Gen. 14:2).

Melkizedeke o hlaha kamora ho phekoloa hoa likhoka tse entsoeng ke marena a mang a Kanana. Khaolo ena e boetse e buoa ka lentsoe “moprista” khetlo la pele ka Bibeleng (Gen. 14:18). Kamahano ea Melkizedeke le “Molimo o holimo-limo” (Gen. 14:18), eo Abrame a reng ke Molimo oa hae (Gen. 14:22), e hlakisa hore Abrame o ’mone e le moprista oa Moliomo eo a mo sebeletsang. Leha ho le joalo, Melkizede h’a lokela ho amahangoa le Kreste. E n’e le moemeli oa bathong ba nako eo (sheba Ellen G. White Comments, The SDA Bible Commentary, vol. 1, maq. 1092, 1093).

Melkizedeke, o oa sebeletsa, e le moprista. O ngoatha “bohobe le veine,” eleng seo hangata se amahangoang le lero le lecha la morara le tlhotliloeng (Deut. 7:13, 2 Chron. 31:5), se boelang se hlaha moo ho fanoang ka boshome (Deutr. 14:23). Ho feta mona, o fetisetsa tlhohonolofatso ho Abrame (Gen. 14:19).

Ho sa le joalo, Abrame, “a mo fa boshome ba tsohle” (Gen. 14:20) e le karabo ea hae ho Molimo, ’Mopi, “eena eo maholimo le lefatše eleng tsa hae” (Gen. 14:19,). Boemo bona ba hae bo hlahisa selelekela sa pale ea tlholeho (Gen. 1:1), moo poleloana “maholimo le lefatše” e bolelang kakaretso ea “tsohle.” Ka hona, boshome bo utloisisoa e le tlhaloso ea teboho ho ’Mopi, eo tsohle eleng tsa hae (Baheb. 7:2–6; bapisa le Gen. 28:22). Se hanyetsanang ke hore, mofani o utloisisa boshome ese mpho ho Molimo, empa e le mpho e tsoang ho Molimo, hobane ke Molimo ea re fang sohle.

`Ke hobaneng ha ho khutlisa boshome e le letšoao le matla la tumelo, hape e le ketso e ahang tumelo?`