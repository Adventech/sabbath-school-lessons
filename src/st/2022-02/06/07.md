---
title:  Nahanisisa ka Botebo
date:  06/05/2022
---

Bala Ellen G. White, “Abraham in Canaan,” maq. 134–136, ho Patriarchs and Prophets.

“Kereke ea Kreste e tlameha ho ba tlhohonolofatso, litho tsa eona li lokela ho hlohonolofala ha li hlohonolofatsa ba bang. Ketso ea Molimo ea ho khetha batho hara lefatše lohle, e n’e se fela ho inkela bona e le bana ba hae, empa hore a fetisetse melemo ea ho ba le leseli le halalelang. Ha Jehova a khetha Abrahama, e ne se fela hore e be motsoalle oa Molimo ea ikhethang, empa ho ba mohloli oa menyetla e ikhethang eo Jehova a batlang ho e fa lichaba tsohle. O ne a lokela ho ba leseli hara lefifi la boitšoaro la tikoloho eo a neng a phela ho eona.

“Nako eohle ha Molimo a hlohonolofatsa bana ba hae ka leseli le ’nete, hase hore feela ba be le mpho ea bophelo bo sa feleng, empa le hore ba ba pota- potileng le bona ba hlaphoheloe semoeeng....‘Le letsoai la lefatše.’ ’Me ha Morena a etsa bana ba Hae letsoai, ha se bakeng sa ho ba boloka feela, empa hore e be lisebelisuoa tse bolokang ba bang. . . .

“Na u lejoe le phelang le khanyang moahong oa Molimo?. ha re na tumelo ea sebele, ha fela e sa be le tšusumetso e bonahalang ho sohle seo re se etsang. Re lokela ho ba le khalalelo e sebetsang le mesebetsing ea rona. Re lokela ho ba le mohau oa Molimo o fetolang lipelong tsa rona. Re lokela ho shoa bo rona, ho phele Kreste haholo.”— Ellen G. White, Reflecting Christ, leq. 205.

**Lipotso tsa ho Qoqoa**

`➊ Re shebile tlhohonolofatso ea Abrahama, “ ‘Ke tla u hlohonolofatsa . . . u tlaba tlhohonolofatso’” (Gen. 12:2), ho bolelang ho hlohonolofala? Ke joang, re le batho ba sebeletsa oona Molimo oo oa Abrame, re ka bang tlhohonolofatso ho ba bang?`

`➋ Ke sefe se neng se fosahetse ka halofo ea leshano la Abrahama malebana le mosali oa hae oa khaitseli? Ke se fe se sebe ho feta, ho buoa maka kapa ho buoa halofo ea ’nete empa u ntse u buoa maka?`

`➌ Bala hape Genese 14:21–23, karabelo ea Abrame sehlabelong sa morena oa Sodoma. Hobaneng a ile a arabela joalo, ’me ke lithuto life tsa bohlokoa tse re ka inkelang tsona paleng ee? Na Abrame a ka be a sa lokafatsoe haeba a ile a khetha ho inkela likabelo tseo a li fuoeng ke morena?`