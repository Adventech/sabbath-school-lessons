---
title:  Teko ea Egepeta
date:  02/05/2022
---

`Bala Genese 12:10–20. Hobaneng Abrame a ile a sia lefatše la pallo a ea Egepeta?`

Faro o ile a itšoara joang papisong le Abrame?

Se qabolang ke hore, Abrame, ea sa tsoa fihla Lefatšeng la Pallo, o khetha ho le sia a ea Egepeta, “ka hobane tlala e ne e le kholo lefatšeng leo” (Gen. 12:10). Bopaki ba batho ba tlohang Kanana ba e ea Egepeta nakong tsa komello e toboketsoa lingoloeng tsa khale tsa Egepeta. Lithutong tsa Se Egepeta taba tse ngotsoeng nakong ea puso e mahareng (2060–1700), batho ba tsoang Kanana ba hlalosoa e le “Maeshea a hlophehileng” (aamu) hape hothoe ba “itlhophere. . . ba sena metsi . . . ha ba lule sebakeng se le seng, maoto a bona a tsamaela ho ea lijong.”—Miriam Lichtheim, Ancient Egyptian Literature, Volume I: The Old and Middle Kingdoms (Berkeley, CA: University of California Press, 1973), maq. 103, 104.

Teko ea Egepeta e n’e lutse e le qholotso Baiseraeleng ba mehleng ea khale (Numer. 14:3, Jeremia 2:18). Egepeta, ka hona, e ile ea fetoha letšoao la batho ba tšepang batho ho e na le ho tšepa Molimo (2 Marena 18:21; Esa. 36:6, 9). Egepeta, moo metsi a ka bonoang tsatsi le leng le le leng, ho ne ho sa hlokoe tumelo, hobane naha ka bo eona e n’e na le bophelo. Papisong le lefatše la komello, Egepeta e n’e utloahala e ka ke sebaka sa nala, ho sa natsoe seo Molimo a ’moleletseng sona.

Abrame eo joale a sieang Kanana o fapane le Abrame ea sihileng Ure. Pele ho mona Abrame o ne a nkuoa e le monna oa tumeleo ea sihileng Ure ho mamela pitso ea Molimo; joale ke enoa o sia Lefatše la Pallo ka boeena, ka boikhethelo ba hae. Pele ho mona, Abrame o ne a itšetlehile ho Molimo, joale o itšoere joaloka motho ea laoloang ke maikutlo, ea se nang boikemelo, e kare lemenemene la mopolotiki ea ichebang boeena feela. “Nakong ea ho lula hoa hae Egepeta, Abrame o fane ka bopaki ba hore ha se hore ke lenyeloi. Ka ho pata ’nete ea hore Sarai ke mosali oa hae, o ile a latola tlhokomelo e halalelang, tlhokeho ea tumelo le sebete tse neng li lutse li bonahala bophelong ba hae.”—Ellen G. White, Patriarchs and Prophets, leq. 130.

Seo re se bonang mona, ke kamoo le monna ea matla oa Molimo a ka etsang phoso kateng empa e be Molimo h’a mo lahle. Ha Testamente e Ncha e buoa ka Abrahama e le mohlala oa ho ho pholosoa ka mohau, e bolela sona seo—mohau. Hobane, ebang e n’e se ka mohau, Abrahama, joaloka ka rona bohle, a ka be a sena tšepo.

`Ke sefe seo pale ee e lokelang ho re ruta sona malebana le kamoo ho leng bonolo kateng, le ho ba Kreste ba tšepahalang, ho tsoa tseleng e nepahetseng? Hobaneng ha ho se mamele ho se mohla e leng khetho e ntle?`