---
title:  Metso ea Abrahama
date:  30/04/2022
---

### Bakeng sa Thuto ea Beke ena Bala
Genese 12; Esa. 48:20; Esa. 36:6, 9; Jeremia 2:18; Genese 13; Genese 14; Baheb. 7:1–10.

> <p>Temana ea Khopolo</p>
> “Ka tumelo, Abrahama, mohla a bitsoang, o kile a utloa, a fallela naheng eo a tlang ho neoa ka lefa, ’me a falla a sa tsebe moo a eang teng” (Baheberu 11:8).

Joale re fihlile bohareng ba buka ea Genese. Karolo ena e hare (Genese 12–22) e tla buoa ka leeto la Abrahama, ho tloha pitsong ea pele ea Molimo, lekh lekha, “Tloha!” (Gen. 12:1), se etsang hore Abrahama a furalle nalane ea hae ho ea pitsong ea bobeli ea Abrahama, lekh lekha, “Tloha!” (Gen. 22:2), e etsang hore Abrahama a sie bokamoso ba hae (joalokaha ho tla etsahala ho mora hae). Ka hona, Abrahama o lutse a le leetong, o lutse e le motsamai, eleng ka hona a boetseng a bitsoang “osele” (Gen. 17:8).

Leetong lena la hae, Abrahama o siuoa a hanyehiloe feela, a sena nalane, e mo lahlehetseng, hape ntle le bokamoso, boo a sa bo boneng. Pakeng tsa pisto tsena tse peli, tse bopang leeto la Abrahama la tumelo, Abrahama o utloa lentsoe la Molimo, le mo tiisetsang: “ ‘Se tšohe’ ” (Gen. 15:1,). Mantsoe ana a Molimo a mabeli a tšoaea likarolo tse tharo tsa leeto la Abrahama, tseo re tla ithuta tsona bekeng ea 6, 7, le 8.

Abrahama ke mohlala oa tumelo (Gen. 17:6) ’me o hopoloa Mangolong a Seheberu e le monna oa tumelo (Neh. 9:7, 8). Tesatamenteng e Ncha, Abrahama ke e mong oa batho bao ho buuoang ka bona haholo Testamenteng ea Khale, ’me bekeng ena re tla qala ho bona hore na hobaneng.

_*Ithute thuto ea beke ena ho lokisetsa Sabatha sa la 7 Motseanong._