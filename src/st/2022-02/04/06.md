---
title:  'Selekane: Karolo ea Bobeli'
date:  21/04/2022
---

`Bala Genese 8:21–9:1. Bohlokoa ba boikitlaetso ba Molimo polokong ea bophelo ke bofe? Ke joang tlhohonlofatso ea Molimo e phethahatsang boikitlaetso boo?`

Boikitlaetso ba Molimo ba ho lopolla bophelo e n’e le ketso ea mohau; e n’e se tholoana tsa botle ba batho. Molimo o ile a khetha ho boloka bphelo lefatšeng ho sa natsoe hore na batho ba ne ba khohlahetse hakae (Gen. 8:21). Genese 8:22 e baleha tjena, ha e sa hlapolloa, “lefatše ha le sa ntse le le teng” (DRA); ke hore, ha feela lefatše lena le ntse le le teng, likarolo tsa selemo li tla tla li fete, bophelo bo tla lula bo le teng. Ka bokhutšoane, Molimo h’a lahla tšepo tlholehong ea hae.

Haele hantle, temana e latelang, e buoang ka tlhohonolofatso ea Molimo, e re khutlisetsa morao tlholehong ea sethathong, le tlhohonolofatso tsa eona (Gen. 1:22, 28; Gen. 2:3). Jehova, ka mokho’a o mong, o ne a fa batho monyetla oa ho qala hape, ho qala bocha.

`Bala Genese 9:8–17. Bohlokoa ba mookoli ke bofe? Ke joang “letšoao la selekane” (Gen. 9:13, NKJV) le amanang le letšoao le leng la selekane, eleng Sabatha?`

Poleloana ena “thakhola . . . selekane” e phetoa habeli (Gen. 9:9, 11, 17), ho tšoaea sehloohlolo le phethahatso ea tšepiso ea Molimo ea sethathong (Gen. 6:18). Ho latela khaolo e tlang pele, e tšoanang le matsatsi a tšeletseng a tlhaloso ea tlholeho, karolo ena e tšoana le karolo e buoang ka letsatsi la bosupa tlhalosong ea tlholeho, Sabatha, mookoli ke letšoao la selekane (Gen. 9:13, 14, 16; bapisa le Exoda 31:12–17). Hape, joaloka Sabatha, mookoli o na le botlalo ba ka lefatše lohle; o teng lefatšeng lohle. Hantle joaloka Sabatha, eo eleng letšoao la tlholeho, e le bakeng sa bohle, e le hohle, tšepiso ea hore ha ho sa tla hlola ho e ba le moroallo oa ka lefatše lohle, le eona ke ea bohle, hohle.

`Nakong e tlang ha u bona mookoli, nahana ka litšepiso tsohle tsa Molimo ho rona. Hobaneng re ka tšepa litšepiso tseo, ’me mookoli o re bontša joang hore re ka li tšepa?`