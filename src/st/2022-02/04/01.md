---
title:  Moroallo
date:  16/04/2022
---

### Bakeng sa Thuto ea Beke ena Bala
Gen. 6:13–7:10, 2 Pet. 2:5–9, Genese 7, Baro. 6:1–6, Lipe. 106:4, Genese 8, Gen. 9:1–17.

> <p>Temana ea Khopolo</p>
> “ ‘Empa joalokaha ho bile mehleng ea Nooe, le ho tleng ha Mor’a motho ho tlla ba joalo’ ” (Mattheu 24:37,).

“Jehova a bona a bona bolotsana ba batho hoba bo boholo lefatšeng, le hoba ’mopo oa mehopolo ea lipelo tsohle tsa bona o mobe feela ka matsatsi ’ohle” (Gen. 6:5,). Kutu-ketso “bona” (Gen. 6:5) e tlisa ’mali khatong e ’ngoe le e ’ngoe ea tlhōlo ea hae ea sethathong. Empa joale seo Molimo a se bonang, ho e na le tov, “botle,” ke ra‘, “bobe” (Gen. 6:5). Ekare Molimo o oa ikoahlaea hore e be o hlōtse lefatše, leo joale le tletseng ra‘ (Gen. 6:5).

Holima ho le joalo, ho ikoahlaea ha Molimo ho phuthetse tabanyana ea topollo hape. Lentsoe la Seheberu bakeng sa “ikoahlaea” (nakham) le utloahala lebitsong la Nooe (Noah), se bolelang “tselisa” (Gen. 5:29). Ka hona, karabo ea Molimo bokhopong bona e habeli. E fupere tšoso ea kahlolo, e isang timelong ho ba bang; empa le teng, karabo ea hae e tšepisa matšeliso le mohau, e isang topollong ho ba bang.

Lentsoe lena “habeli” le ne se utluoe ho Kaine le Abele/Setha, ’me le ne le phetiloe ka papiso ea meloko e ’meli ea Setha, (“bara ba Molimo”) le Kaine (“bara ba batho”). Joale re le utloa ha Molimo a arola Nooe le batho bohle.

_Ithute thuto ea beke ena ho lokisetsa Sabatha sa la 23 ‘Mesa._