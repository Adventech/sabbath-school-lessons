---
title:  Nahanisisa ka Botebo
date:  22/04/2022
---

Papiso ea boemo ba menahano le boitšoaro ba batho le maemo a lefatše pele ho Moroallo le ba batho mehleng ena e re bula mahlo. Re ka tiea hore ho khohlahala hoa batho ha se ntho’e ncha. A k’u bone tšoana e pakeng tsa mehla ea bona le ea rona.

“Libe tse tlisitseng phethetso bathong ba mehleng ea pele ho moroallo li teng le kajeno. Batho ha ba sa tšaba Molimo, molao oa hae o hatakeloa ka maoto. Botebo ba bolefatše bo thophothetseng ka hare ho batho ba mehleng eo, bo tšoana le ba batho ba mehleng ena Molimo ha a ea ka a rohaka batho ba mehla ea pele ho moroallo ka ho ja le ho noa Sebe sa bona e n’e le ho etsa joalo ntle le ho leboha mofani oa tsona, le bobolu ba ho ba menyollo ea lijo e se nang boitšoaro. Ba ne ba lumelletsoe ho nyala. Lenyalo e n’e le leano la Molimo; e n’e le e ’ngoe ea ntho tsa pele tseo A li entseng. O ile a fana ka litaelo tse ikhethileng malebana le taelo ena, a e apesa ho loka, le botle; empa taelo tsen li ile tsa lebaloa, eaba lenyalo lea silafala le se le sebelisetsoa ho sebeletsa litakatso. Maemo a tšoanang a teng le kajeno. Ntho’e molaong e fetelelitsoe Bobolu le bomenemene li shejoa feela ke ba boholong le ba tlase. Litlaleo tsa litaba li nyeunya litlaleho tsa lipolao. . . . Moea oa ho itaolo o hara chaba tsohle, ’me phatlatso ea tsona e susumetsa bobe ba lefatše, tsena tsohle ha se letho haese bopaki ba litakatso tse patiloeng tsa ho hloka molao, hoo, kamora ho chophola ho beng le boithibo, ho tla tlatsa lefatše ka mali-mabe le tšenyeho. Setšoantšo sa batho ba pele ho moroallo se fanoeng ke Tšusumetso, se bontša lebelo la maemo ao lefatšeng le eang ho oona. Le hona joale, ngoaha-kholong ena, le naheng tse ipitsang tsa Bokreste, ho na le tlolo tsa molao tse molao tse etsoang tse tšoanang hantle le tseo lefatše la baetsalibe ba khale ba timelitsoeng ho lona.”—Ellen G. White, Patriarchs and Prophets, maq. 101, 102.

**Lipotso tsa ho Qoqoa**

`➊ Ntho tse tšoanang sechabeng sa pele ho moroallo le sa rona ke life? Tsona li re rut’ang ka mohau oa Molimo, hore ho sa natsoe tsena tsohle, o rata lefatše ’me o ntse a batla ho boloka eo a ka khonang ho ’moloka?`

`➋ Batho ba bang ba etsa khang ea hore Moroallo oa metsi e n’e le oa moo Nooe a phelang teng feela. Phoso ea kutloisiso ee ke efe? Ebang see e n’e le ’nete, hobaneng ha moroallo le mookoli o mong le o mong oo u o bonang hohle moo u teng, li ka etsang Molimo motho ea leshano?`