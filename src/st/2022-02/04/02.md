---
title:  Tokisetso ea Moroallo
date:  17/04/2022
---

`Bala Genese 6:13–7:10. Ke thuto efe eo re ithutang eona tlhalosong ee makatsang ea histori ea batho ea pele-pele?`

Joalo ka Daniele, Nooe ke moporofeta ea lepang pheletso ea lefatše. Lentsoe la Seheberu bakeng sa “areka” (tevah) (Gen. 6:14) ke lentsoe le sa qaphakang le alinn- goeng Se Egepeteng leo hothoeng ke “areka” eo lesea Moshe le ileng la patoa ho eona ho lopolla Iseraele Egepeta (Exoda 2:3).

Hape, ba bang ba bone tšoano ea areka le areka ea taberenakele (Exoda 25:10). Hantle joalokaha areka ea moroallo e tla lopolla batho, le areka ea selekane e tla etsa joalo, letšoao la boteng ba Molimo hara batho ba hae (Exoda 25:22), e supa mose- betsi oo Molimo ao etsang bakeng sa topollo ea batho ba hae.

Poleloana ena “Nooe o etsa kahohle kamoo Molimo o mo laetseng kateng” (Gen. 6:22,) e koala karolo ea litokiso. Kutu-ketso ‘asah, “etsa,” ho bontša ketso ea Nooe, e arabela kutu-ketso ‘asah, “etsa,” taelong ea Molimo, e qalileng khaolo (Gen. 6:14) ’me e phetoa makhetlo a mahlano (Gen. 6:14–16). Tšoano ena e pakeng tsa taelo ea Molimo le karabelo ea Nooe e bontša hore Nooe o ile a mamela Molimo kahohle- hohle seo a neng a itse a se etse, ho ‘asah. Ho boetse ho’a thahasellisa hore e be eona poleloana ena e sebelisoa nakong eo ho hahoang areka ea selekane (Exoda 39:32, 42; Exoda 40:16).

“Molimo o file Nooe limishamente tse nepahetseng le mokhoa o hlakileng oa ho aha areka. Bohlale ba motho bo ne bo keke ba qapa ntho’e matla e thata joaloka eno. Molimo e n’e le moqapi, Nooe e le foromane e kholo ea moaho.”—Ellen G. White, Patriarchs and Prophets, leq. 92.

Hape, tšoano e pakeng tsa “areka” tse peli e tiisa mosebetsi oa tsona oa ho lopolla. Ka hona, ho mamela ha Nooe ho hlalosoa e le karolo ea leano la Molimo la topollo. Nooe o ile a pholosoa hobane feela a ne a ena le tumelo ea ho etsa seo Molimo a reng a se etse (sheba Baheb. 11:7). Ebile mohlala oa pele oa tumelo e iponahatsang ka ho mamela, leng eona feela tumelo e hlokehang. (Jakobo 2:20).

Ka bokhutsoane, leha Nooe “a fumane mohau mahlong a Molimo” (Gen. 6:8), e n’e le karabong ea mohau ona, oo a neng a se ntse ao fuoe, Nooe a ileng a tšepahala, a mamela taelo ea Molimo. Na see ha se sona se tlamehang ho etsahla ka rona bohle?

`Bala 2 Petrose 2:5–9. Ke hobaneng ebile lelapa la Nooe feela le pholosoang? Ke thuto efe eo re ka ithutang eona paleng ea Nooe malebana le boikarabello ba rona ba ho lemosa lefatše ka kahlolo e tlang?`