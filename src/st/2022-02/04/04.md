---
title:  Qetello ea Moroallo
date:  19/04/2022
---

Genese 7:22–24 e hlalosa litla-morao tse kholo tse matla tsa metsi, a “timelitseng sohle se phelang” (Gen. 7:23,) a “bileng lefatšeng matsatsi a lekholo le mashome a metso e mehlano” (Gen. 7:24,). Ke hona maemong ana a tšenyo e akaretsang le tlhokeho ea tšepo Molimo a ileng “a hopola” (Gen. 8:1). Poleloana ena e behiloe hara litemana tse buoang ka Moroallo, eleng se bontšang hore taba ena ke eona khubu ea molaetsa oa pale ea Moroallo.

`Bala Genese 8:1. Ho bolelang hore Molimo o ile “a hopola” Nooe?`

Kutu-ketso zakhar, “hopola,” e bolela hore Molimo o ne a sa lebala; e fetisisa taba e etsahalang ka kelellong feela. Ho ea ka Bibele, “Molimo ea hopolang” e bolela hore o phethahatsa litšepiso tsa hae, ’me hangata e buoa ka topollo (sheba Gen. 19:29). Maemong a Moroallo, “Molimo a hopola” e bolela hore metsi a ile a “ema” (Gen. 8:2) hore Nooe a tsoe ka arekeng kapele (Gen. 8:16).

Leha ho sena taelo e hlakileng e fanoang hore a tsoe, Nooe o nka khato ea ho romela lekhoaba, kamora moo leeba, ho lekola maemo. Qetellong, ha leeba le sa khutle, o oa utloisisa hore “metsi a omme lefatšeng; ’me Nooe a bula lemati la areka a sheba” (Gen. 8:13,).

Boitšoaro ba Nooe bo tletse lithuto tse phelehang. Ka hlakoreng le leng, bo re ruta ho tšepa Molimo leha a e-so buoe ka kotloloho; ka ho le leng, tumelo ha e re u seke oa oa nahana le ho leka pele. Tumelo ha e thibele bohlokoa ba ho nahana, ho batla, leho bona hore na seo re ithutileng sona ke ’nete na.

Holima ho le joalo, Nooe o tsoa feela kamora hore Molimo a mo laele ho tsoa (Gen. 8:15–19). Ke hore, leha a tseba hore ho bolokehile ho tsoa, Nooe o ntse a itšetleha ho Molimo a emela taelo e tsoang ho Molimo pele a ka tsoa ka arekeng. O ile a ema ka arekeng ka mamello. “Joalokaha a ne a kene ka taelo ea Molimo, o ile a emela tumello e ikhethang ea hore a tsoe. Bonyane lenyeloi la theoha leholimong, la bula lemati le leholo, la laela Mopateriareka le lelapa la hae ho tsoa le tsohle tse phelang.”—Ellen G. White, Patriarchs and Prophets, leq. 105.

`Bala Genese 8:1, Genese 19:29, le Lipesalema 106:4. Taba ee e reng “Molimo o oa hopola” e bolel’ang? ’Nete ee e bolelang bakeng sa rona hona joale, ke hore, Molimo o u bontšitse joang hore o oa u “hopola”?`