---
title:  Jakobo Moipehi
date:  21/05/2022
---

### Bakeng sa Thuto ea Beke ena Bala
Gen. 25:21–34, Gen. 28:10–22, Gen. 11:1–9, Gen. 29:1–30, Gen. 30:25–32.

> <p>Temana ea Khopolo</p>
> “Isaaka a arabela Esau a re, ‘bona ke mo entse morena oa hao, ’me ke mo neile banab’abo kaofela hore e be bah- lanka ba hae, ke bile ke mo babaletse le ka koro le veine; ’me joale uena, nka u nea’ng, mora oa ka?’” (Genese 27:36, NKJV).

Mona re tsoela pele ka histori ea lelapa la Isaaka, ngoana oa mohlolo eo eleng moholo-holo oa pele oa peo e tšepisitsoeng. Leha ho le joalo, pale ha e qale hantle hakaalo. Bofokoli ba semelo sa mora hae, Jakobo bo tla pepesoa tlholisanong ea hore na e moholo ke mang bashanyaneng bana (Gen. 25:27–34) le holima hore na ke mang ea lokeloang ho fuoa tlhohonolofatso ea Isaaka (Genese 27).

Kaha Jakobo o thetsa ntatae o utsoa tlhohonolofatso ea abuti’ae, o tla tlameha ho baleha hore a pholose bophelo ba hae. H’a le palehong, Molimo o iponahatsa ho eena Bethele (Gen. 28:10–22). Ho tloha moo ho ea pele, Jakobo, mothetsi, o tla ba le maiphihlelo a ho thetsoa le eena. Ho e na le Ragele eo a neng a mo rata, (Genese 29), a fuoa Lea, morali e moholo, e be o tlameha ho sebetsa lilemo tse 14 hore a fumane basali ba hae.

Leha ho le joalo, Jakobo o tla boela a fumana tlhohonolofatso ea Molimo, hobane palehong o tla ba le bara ba 12, e be Molimo o eketsa leruo la hae.

Ka hona, eng kapa eng e fetang sena eo re ka e bonang paleng ena, re ka bona kamoo Molimo a tla phethahatsa litumellano tsa hae tsa selekane, ka tsela tsa hae, ho sa natsoe hore na batho ba hae ba lula ba hloleha hakae.

_*Ithute thuto ea beke ena ho lokisetsa Sabatha sa la 28 Motseanong._