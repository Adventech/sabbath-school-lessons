---
title:  Tlhohonolofatso ea Lelapa
date:  25/05/2022
---

Lilemo tse supileng tsa ho qetela a le palehong li bile boima ho Jakobo, empa, le tsona e boetsa tsa e ba tse ntle ka ho fetisisa. Jakobo e ile ea e ba ntat’a bana ba 11 hara ba 12 bao e ileng ea e ba baholo-holo ba sechaba sa Molimo.

Karolo ena e fupere khubu ea pale ea Jakobo (Gen. 25:19–35:26), ’me e qala le ho fella ka poleloana ea sehlooho “Molimo a mo thibolla popelo,” ha ho buuoa ka Lea (Gen. 29:31) e be ho Ragele hothoe (Gen. 30:22). Nako eohle moo polelo ena e lateloang ke ho emola, ke bopaki ba hore tlhaho ke mosebetsi oa Molimo oa mohlolo.

`Bala Genese 29:31–30:22. Ke joang kajeno, re ka utloisisang moelelo oa se boleloang ke se etsahalang moo?`

Molimo o ile a bula popelo ea Lea, eaba o emola mora, Rubene, eo lebitso la hae le kutu-ketso ra’ah, elleng se bolelang ho “bona.” Hobane Molimo o “bone” hore Jakobo h’a morate (Gen. 29:31), ngoanenoa e n’e le matšeliso bakeng sa bohloko le ho hlopheha hoa hae.

Ho feta mona, o fana ka lebitso la Simeone, le nang le kutu-ketso shama‘, “utloile,” ho mora ha’e oa bobeli, hobane Molimo o “utloile” (shama‘) botebo ba bohloko le ho tlontloleha hoa hae, ka hona, a mo utloela bohloko hantle joalokaha a ile a utloa mahlomola a Agare (Gen. 29:33).

Lebitso la “Simeone” mora oa Lea, le betse le luma joaloka la mora oa Agare “Ishmaele” se bolelang hore “Molimo o tla utloa” (sheba Gen. 16:11). Ha Lea a emola mora oa hae ho fela, o mo reha Juda, se bolelang “thoriso.” Lea joale ha a sa bontša bohloko kapa tlhohonolofatso ea hae. O itsepamisetsa maikutlo ho Molimo ’me o oa mo rorisa ka mohau oa hae.

Se makatsang, ke ha Lea a se a sitoa ho emola ha Molimo a “hopola” Ragele e ba o bula popelo ea hae (Gen. 30:22). Ragele, mosali ea ratoang, o ile a tlameha ho emela lemo tse supileng kamora hore a nyaloe, lemo tse 14 kamora hore a nyalane le Jakobo hore a be le mora oa pele (Gen. 29:18, 27; bapisa le Gen. 30:25). O ile a mo fa lebitso la “Josefa” ho paka hore Molimo o “ ‘o tlositse [’asaf] sekhobo saka’ ” ’me o tla “ ‘nsitsa [yasaf] kamora e mong’ ” (Gen. 30:23, 24, NKJV). Ho sa natsoe hore na tse ling tsa ketso tsena li ne li fosahetse hakae, Molimo o ne a ntse a sebelisa te ling tsa tsona, leha a ne a sa li lumella, hore a etse sechaba ka peo ea Abrahama.

`Ke tsela life pale ee e bontšang hore sepheo sa Molimo se tla phethahala lefatšeng le leholimong, ho sa natsoe mefokolo le liphoso tsa batho?`