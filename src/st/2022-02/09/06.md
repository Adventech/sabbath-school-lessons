---
title:  Jakobo o oa Tloha
date:  26/05/2022
---

Paleng ena, Jakobo ea thetsitseng ntat’ae le abuti’ae hore a nke tlhohonolofatso, hape ea utsoitseng tlhohonolofatso eo Isaaka a neng e reretse mora hae e moholo— leha ho le joalo o sala a sa etse letho ho Labane, o mo sebeletsa ka botšepehi. Jakobo o tseba hantle hore mohoe oa hae o mo thetsitse, empa, o e tlohela hore e fete. Ho thata ho utloisisa ho se etse letho hona hoa Jakobo ha u sheba semelo sa hae. Jakobo a kabe a ile a hana kapa bonyane a leka ho patala Labane. Empa a se etse joalo. A iketsetsa seo Labane a neng a re a se etse, a sa natse hore na o hlokeloa toka hakae.

Leha ho le joalo, tsoalong ea mora oa pele oa Ragele, Josefa, Jakobo o ile a qetella a fihletse lemo tsa hae tse 14 tsa “ho sebeletsa” Labane (Gen. 30:26), joale, o rera ho sia Labane a khutlele Lefatšeng la Pallo. Empa Jakobo o khathatsehile ka hore o tla sitoa “ho phelisa lapa la hae” (Gen. 30:30).

`Bala Genese 30:25–32. Ho etsahalang moo, ke mofuta ofe oa ho beha mabaka o sebelisoang ke Josefa? Karabo ea Labane ke efe?`

Ebile ho potoloha ho ho lelele ho Jakobo, eo qalong a tlohileng hae hore a fumane mosali. Haele hantle ha e eaka ea tloha e le sepheo sa hae ho sia lelapa labo nako e telele hakaalo, empa maemo a etsa hore a be sieo lilemo-lemo. Joale ke nako ea ho khutlela hae, le lelapa le leholo la hae.

Joale hobaneng Jakobo a sa ka a siea Labane pele ho moo? Ha se semelo sa jakobo ho mamela, empa sena se supa hore mohlomong o fetohile, o utloisisitse lithuto tsa tumelo. Ke hore, Jakobo o ile a emela pontšo ea hore a tsamaee e tsoang ho Molimo. Ke ka mora Molimo a buoe le eena Jakobo a nkang qeto ea ho tsamaea.

Molimo o iponahatsa ho Jakobo e le “ ‘Molimo oa Bethele’ ” ’me o laela Jakobo ho sia ntlo ea Labane ho khutlela “lapeng leno” (Gen. 31:13) ka mantsoe a tšoanang le ao Molimo aa sebelisitseng ho bitsa Abrahama “tloha lapeng leno” (Gen. 12:1).

Hape se mo thusitseng ho bona hore ke nako ea ho tsamaea, e n’e le moea oa bara ba Labane le Labane (sheba Gen. 31:1, 2). “Jakobo a kabe a arohane le batho bana ba mamenemene khale empa a lula ka baka la ho kopana le Esau. Joale o ile a utloa a le kotsing ea bara ba Labane, ba neng ba bona leruo la hae e le la bona, ba ne baka nna ba leka ho inkela lona ka likhoka.”—Ellen G. White, Patriarchs and Prophets, leq. 193.

Ka hona, a nka lelapa le maruo a hae a ikela, eleng se ileng sa qala mokhahlelo o mong oa ketsahalo tsa batho ba Molimo ba selekane.