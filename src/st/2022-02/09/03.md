---
title:  Leri ea Jakobo
date:  23/05/2022
---

Hang hoba Esau a elelloe hore Jakobo o fumane tlhohonolofatso ea ntat’ae, a utloisisa hore o thetsitsoe ’me ngoana’bo o ipehile sebakeng sa hae (Gen. 27:36), a batla ho ’molaea (Gen. 27:42). Rebeka a khathatseha ’me a sebeletsa ho thibela botlokotsebe bona bo ka bang kotsi bareng bana ba hae (Gen. 27:45). Ka hona, ka tšehetso ea Isaaka (Gen. 28:5), o kopa hore Jakobo a balehele hahabo (Gen. 27:43). Tseleng ea hae paleong ena, Jakobo o kopana le Molimo torong h’a le sebakeng seo a ileng a se bitsa Bethele, “ntlo ea Molimo,” ’me ke moo a ileng a etsa kano.

`Bala Genese 28:10–22. Bapisa le Genese 11:1–9. Bethele e fapana joang le Babele? Ke lithuto life tseo re ka ithutang tsona malebana le likamano tsa rona le Molimo ho tsoa maiphihlelong a Jakobo Bethele papisong le se etsahetseng Babele?`

Torong ea hae, Jakobo o bona leri e sa tloaelehang e hokahanang le Molimo. Lona leetsi lena la Seheberu, natsav, le sebelisetsoa ho buoa ka leri e “hlonngoeng” (Gen. 28:12) le Jehova ea “emeng” holima eona (Gen. 28:13), joalokaha e ka leri le Jehova ke ntho e le ’ngoe.

Leri ena e amahangoa le teko ea Babele ea ho leka ho fihlela leholimong. Joaloka tora ea Babele, leri e fihlella “monyakong oa leholimo.” Empa kaha Tora ea Babele e emetse liteko tsa motho tsa ho ea holimo a fihle ho Molimo, leri ea Bethele e tiisa hore ho fihlela ho Molimo ho ka etsoa feela ka hore Molimo a theohele ho rona, eseng ka liteko tsa motho.

Haele bakeng sa “lejoe” leo Jakobo a behileng hlooho ea hae ho lona ha tla lora, le fetoha letšoao la beth-El, “ntlo ea Molimo” (Gen. 28:17; bapisa le Gen. 28:22), e supang Tempeleng, sehalalelong, khubu ea mosebetsi oa Molimo oa ho lopolla batho.

Empa, Jakobo h’a khinele maiphihlelo a hae a mohlolo ona le ho arabela ka khumamelo ke le ho hlolloa ke se mo etsahaletseng le ho bontša se mo etsahaletseng feela. Ke hore, o ile a batla ho arabela ka ntho’e tšoarehang. Ka hona, Jakobo a etsa qeeto ea ho “fa Molimo karolo ea leshome,” eseng hore a fumane tlhohonolofatso ea Molimo, empa e le karabelo ea hae ea teboho ea mpho ea Molimo eo a mo fileng eona. Hona mona hape, re bona taba ea boshome, lilemo-lemo pele ho ho hlaha ha sechaba sa Iseraele.

`Bala hape Genese 28:11. “Boshome” bo ntšuoa ho “sohle seo u mphang sona” (Gen. 28:22, NKJV). Ke ntlha efe ea bohlokoa eo re ka e nkang ho se buuoa ka boshome ke Jakobo ka boshome le seo bo leng sona moo?`