---
title:  Nahanisisa ka Botebo
date:  27/05/2022
---

Molimo o khethile Jakobo, eseng hobane a lokeloa ke hona, empa ka baka la mohau oa hae. Empa, Jakobo o ile a sebetsa ka thatha ho leka hore a lokeloe ke mohau, seo eleng ntho’e loantšanang. Ebang a ne a lokeloa ke eona, e n’e e keke ea e ba mohau; e kaba mesebetsi (sheba Baro. 4:1–5), eleng se khahlanong le evangeli. Ebile kamora mona Jakobo a qalileng ho utloisisa bohlokoa ba mohau oa Molimo le se boleloang ka ho tšepa Molimo, ho phela ka tumelo, le ho itšeptleha ho Molimo kahohle-hohle. Maiphihlelo a Jakobo a fupere thuto ea bohlokoa ho motho ea nang le litaba-tabelo tse kholo: se leke ho iphahamisa ka ho theola ba bang.

“Jakobo o ile a nahana ho nka tokelo ea tsoalo ka mathetsi, empa o ile a phoqeha. O ne a nahana hore o lahlehetsoe ke sohle, likamano tsa hae le Molimo, lelapa labo, sohle-sohle, joale ke enoa ke moleleri ea maketseng. Empa Molimo o ile oa etsa’ng? O ile a mo sheba maemong ao a leng ho oona a ho hloka tšepo, a bona ho khathatseha ha hae, ’me a bona hore hona le ntho’e ka tlisang khanya ea Molimo ho eena moo. O phakisa a bona maemo a hae h’a bona leri ea mohlolo, e emetseng Jesu Kreste. Motho ke enoa ea lahlehetsoeng ke likamano tsohle le Molimo, Molimo oa leholimo oa motalima ’me o mo tiisetsa hore Kreste e tlaba borokho lengopeng le bakiloeng ke sebe. E ka nna eaba re shebile ’me ra re: ke batla leholimo, empa nka le fumana joang? Ha ke bone tsela. Sena ke seo Jakobo a ileng a se nahana, joale Molimo a ’montsa pono ea leri, leri eno e kopanaya leholimo le lefatše, ka Jesu Kreste. Motho a ka hloella ho eona, hobane e lutse holima lefatše, kaholimo e fihlella leholimong.”—Ellen G. White Comments, The SDA Bible Commentary, vol. 1, leq. 1095.

**Lipotso tsa ho Qoqoa**

`➊ Sheba limelo tsa batho bana (Isaaka, Rebeka, Jakobo, Esau, Labane, Ragele, Lea) kamoo ba hlahellang kateng historing e halalelang. Sheba mashano le thetso tsohle tse hlahellang. See se re ruta eng ka tlhaho ea motho le mohau oa Molimo?`

`➋ Ha u bala pale ea Jakobo, ke bopaki bofe boo re ka bo fumnang bo bontšang hore kamora nako e itseng, o ne a hola semelong?`

`➌ Tse ling tsa litsela tseo rona, re le Baleti Ba Bolokang Tsatsi Labosupa, re ka bang kotsing ea ho ba le moea oa Esau malebana le tokelo ea hae ea tlhaho? Ke hore, re ka etsa joang ho etsa bonnete ba hore ha re khaotse ho rata le ho ananela leseli lohle leo Molimo a re fileng lona?`