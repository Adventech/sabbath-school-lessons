---
title:  Ho Ithuta Haholoanyane
date:  06/03/2020
---

Ka tlase ke tafole e hlalosang hore na boprofeta ba libeke tse 70 ba Daniele 9:24–27 bo hokahana le ho thoma qalo ea boprofeta ba Daniele 8:14. Haeba u bala lilemo tse 2,300 ho tloha 457 B.C. (u hopole ho hlakola selemo se sieo sa haoletho), u fumana 1844; kapa, haeba u bala lilemo tse setseng tse 1810 ho tloha ho A.D. 34 (2,300 ha u tlosa lilemo tsa pele tse 490), u ntse u fihla ho 1844. Ka mokhoa o joalo, ho hloekisoa ha sehalalelisiso ho ho Daniele 8:14 ho ka bontšoa ho qala ka 1844. Hlokomela, hape, kamoo selemo sa 1844 se lumellanang le seo re se boneng ho Daniele 7 le 8 kateng. Ke hore, kahlolo ea Daniele 7, eo e leng ntho e le ‘ngoe le ho hloekisoa ha sehalalelisiso ho Daniele 8 (sheba lithuto tsa beke tse peli tse fetileng), e qala kamor’a lilemo tse 1,260 tsa litlhoriso (Dan. 7:25) feela pele ho ho Tla ha Bobeli ha Jesu le ho thehoa ha ‘muso oa Hae o sa feleng.

<img style="max-width:100%" src="https://sabbath-school-stage.adventech.io/api/v1/st/quarterlies/2020-01/lessons/10/days/prophecy.png" />

**Lipotso tsa Puisano**

`1.	Baithuti ba re, ‘me ka nepo, e feela boprofeta ba matsatsi a 2,300 le boprofeta ba libeke tse 70 ke boprofeta bo le bong. Ke hobaneng ha ba cho joalo? Ke bopaki bo fe boo u ka bo fumanang ho tiisa taba ee?`

`2.	Re ka ithuta eng thapelong ea bobuelli ea Daniele e ka re thusang bophelong ba rona ba ho rapella ba bang?`

`3.	Sehlabelo sa Kreste bakeng sa rona ke eona feela tšepo ea rona. Taba ee e ka re thusa joang ho lula re ikokobelitse, le hoa bohlokoa ka ho fetisa, ea re etsa batho ba nang le lerato le tšoarelo ka ho fetisa ho ba bang? Luka 7:40–47 e lokela ho re’ng ho rona bohle?`

`4.	Bona kamoo Lengolo le leng khubung ea thapelo ea Daniele le tšepo ea hae. Haholo hobane, sechaba se se se hlotsoe hampe feela, sa isoa kholehong, naha ea senngoa, le motse-moholo oa bona oa ripitloa. Feela o ntse a na le tšepo ea hore, le har’a tsena tsohle, sechaba se tla khutlela hae. Ke haeba tšepo e kaale a e nkile kae ha e se Bibeleng le litšepisong tsa Molimo tse ngoliloeng ho eona? Taba ee e lokela ho re bolella eng ka tšepo eo re ka bang le eon le rona ka lebaka la litšepiso tse Lentsoeng?`