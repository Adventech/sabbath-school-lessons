---
title:  Ho Ithuta ka Botebo
date:  17/12/2021
---

Joalokaha Testamente ea Khale e iqotsa (ke hore, ba bang ba baporofeta b’a qotsa kapa ba buoa ka eona, mohlala, litemana tse tsoang libukeng tse hlano tsa Moshe), Testamente e Ncha e tletse liqotsulo tse otlolohileng, tseo ho buuoang ka tsona, le lipapiso tse tsoang ho ea Khale. Lipesalema, Esaia le Deuteronoma li hara tse neng li qotsoa haholo ho tsoa ho se tsejoang e le Septuagint (LXX), eo ka nako e ’ngoe e bitsoang “Testamente ea Khale ea Segerike,” eleng phetolelo e tsejoang e le ea pele pele ea Bibele ea Seheberu ho ea Segerikeng. Libuka tse hlano tsa pele tsa Bibele, tse tsejoang ka hore ke Torah kapa Pentateuch, li ile tsa tolokoa ngoaha-kholong oa boraro b.c., ’moho le boholo ba Testamenete ea Khale ngoaha-kholong oa bobeli b.c.

Motho a ka ithuta haholo, malebana le ho toloka Bibele kamoo lingoli tse susumelitsoeng tsa Testamente e Ncha li sebelisitseng ea khale kateng. ’Me e ’ngoe a lithuto tsa pele tseo re ka ithutang tsona ke hore, ho fapana le bongata ba baithuti ba bangata ba boithuto ba Bibele kajeno, ha ho mohla lingoli tsa Testamente e Ncha li tlisang potso le e nyenyane ka matla le bonnete ba libuka tsa Testamente ea Khale. Ha ho letho lingoloeng tsa bona leo mohlala, le bontšang ba sa tšepe bonnete ba nalane ea lipale tsa Testamente ea Khale, ho tloha ka popo ea Adama le Eva, moroallo, ho isa pitsong ea Abrahama, le tse ling. “boithuto’ bo belaellang ntho tsena empa ele lipelaelo tsa batho feela, ’me ha bo’a lokela ho fumana sebaka likelellong le lipelong tsa Baleti ba Bolokang Letsatsi la Bosupa.

**Lipotso tsa ho Qoqoa**

`➊ Nahana ka leseli lohle leo re le filoeng re ele Masala, see se lokela ho re ruta’ng malebana le bokarabello bo boholo bo holima rona ba ho tšepahalla linnete tseo re li filoeng?`

`➋ Bala Deuteronoma 18:9–14 hape. Ke ponahatso efe ea sejoale-joale ea “manyala ho Jehova” e teng kajeno, ’me ke joang re ka etsang bonnete ba hore rea li qoba?`

`➌ Hobaneng, hara batho bohle, Bakreste, ba utloisisang hore lefu la Kreste bakeng sa batho bohle sefapanong, “ba se saooe le ka mohla” (sheba thuto ea Mantaha)? Ke joang re ka hlokomelang tloaelo ea ho etsa se e teng ka hoare ho rona (ebile na ha re e ithetse ha re latola hore bonyane ho re na le eona tlaoelo eo?). Ke joang sefapano, le ho boloka sefapano ka pela rona, ho ka re folisang tloaelong ee e mpe?`