---
title:  Ho ea Ka Tšobotsi
date:  13/12/2021
---

Ho Deuteronoma 10, Moshe (hape) o ne a pheta nalane ea Iseraele, ’me (hape) a sebelisa liketsahalo tseo ho khalemela batho ba hae hore ba tšepahale. Hara khalemelo eo, a buoa ntho’e ’ngoe.

`Bala Deuteronoma 10:17–19. Molaetsa oa bohlokoa ho batho ke ofe moo, ’me hobaneng molaetsa oo o le bohlokoa ho kereke ea Molimo kajeno?`

Poleloana, “o sa talimeng tšobotsi” e tolokiloe mokhabo-puong oa Seheberu; ho bolelang hore ha a “reke sefahleho.” Ho lumeloa hore e tlameha e tsoa makhotleng a molao, moo moahloli kapa morena a neng a bona sefahleho sa moqosuoa, e be, ho latela maemo a moqosuuoa (motho ea hlomphehang kapa motho feela), e be morena kapa moahloli o fana ka kahlolo. Se boleloang mona ho Deuteronoma ke hore, Jehova ha a etse batho joalo, leha a le moholo a le matla hakaalo. O sebeletsa bohle ka toka, ho sa natsoe maemo a bona, ’nete ena, haele hantle, e bonahalitsoe bophelong ba Kreste le kamoo a tšoreng le ba neng ba eiseha sechabeng kateng.

`Bala Liketso 10:34, Baroma 2:11, Bagalata 2:6, Baefese 6:9, Ba-Kolose 3:25, le 1 Petrose 1:17. Litemana tse li sebelisa Deuteronoma joang? 10:17?`

Leha maemo a fapane ho e ’ngoe le e ’ngoe ea liqotsulo tsena (ho Baefese Paulosi o bolella bahiri hore ba hlokomele kamoo ba tšoarang makhoba a bona kateng; ho Baroma Paulosi o buoa ka taba ea hore, ha ho tluoa tabeng ea pholoho le timelo ha hona phapang pakeng tsa Bajude le Balichaba), kaofela li ea ho Deuteronoma le tabeng ea hore Molimo “ha a reke lifahleho.” ’Me haeba “Molimo oa melimo Morena oa marena, Molimo o matla ohle” h’a etse joalo, ka nnete le rona ha rea lokela ho etsa joalo.

Haholo kamoo Paulosi a e sebelisang kateng ho Baroma, re ka bona tšenolo ea evangeli: kaofela re ka sefofaneng se le seng, ho sa natsoe hore na maemo a rona ke afe. Bohle re libupuoa tse oeleng tse hlokang mohau oa Molimo o pholosang. ’Me taba tse monate ke hore, ho sa natsoe maemo a rona, bohle re fuoa pholoho ho Jesu Kreste.

`Ke hangata hakae, leha u sa hlokomele, u “eang ka tšobotsi,” ’me ke joang sefapano se re bontšang kamoo kelello eo e leng mpe kateng?`