---
title:  Moprofeta ea Kang Eena
date:  15/12/2021
---

Ka makhetlo-khetlo, Jehova o ne a ile a hlokomelisa Iseraele hore e se latele litloaelo tsa lichaba tse e potileng. Kaha, ba ne ba tlameha ho pakela lichaba tseo (Deut. 4:6–8). Ho Deuteronoma 18:9–14, Moshe o boela a ba hlokomelisa ka tse ling tsa ntho tseo ba li etsang, “tseo e neng e le mayala mahlong a Jehova” (Deut. 18:12). Ka hona, maemong ao, o ba bolella hore ba tlameha “ho hloka sekoli pela Jehova Molimo oa bona” (Deut. 18:13).

`Bala Deuteronoma 18:15–19. Ke sefe seo Moshe a ba bolellang sona moo? E be u bapisa sena le Liketso 3:22 le Liketso 7:37. Petrose le Setefane ba sebelisa Deuteronoma 18:18 joang moo?`

E le ho qotsa selekane se entsoeng Sinai, Moshe o buoa ka moo bana ba Iseraele, ka tšenolo ea Molao oa Molimo (Exod. 20:18–21), ba batlileng hore Moshe a sebetse e le mokena-lipakeng tsa sechaba le Molimo. Ke ka hona Moshe a ileng a ba tšepisa, habeli (Deut. 18:15, 18), hore Jehova o tla boela a phahamisa moporofeta ea tšoanang le Moshe, taba e le hore, ho latela maemo, joaloka Moshe, hara tse ling le eena e tlaba Mokena-lipakeng tsa sechaba le Molimo.

Makholo-kholo a lilemo kamora moo, Setefane le Petrose ba qotsa temana ena ho buoa ka Jesu. Ho ea ka Petrose Jesu e n’e le phethahatso ea se neng se neng se buuoe ke “ke baporofeta bohle ba halalelang” (Liketso 3:21), le hore baetapele ba tlameha ho mo mamela, le sohle seo a se buoang. Ke hore, Petrose o sebelisa temana ena, eo Bajude ba neng ba e tseba hantle, ho buoa ka Jesu ka sebele, le taba ea hore ba tlameha ho bakela seo ba mo entseng sona (Liketso 3:19).

Kamora mona, ho Liketso 7:37, nakong eo Setefane, leha e le maemong a fapaneng le a Petrose, o ne a paka Jesu, le eena, o ile a hetla morao tšepisong eane e tummeng, le eena, a re e n’e buoa ka Jesu. O ne a re Moshe, ka tšebetso ea hae ea ho etella pele Bajude, o ne a emetse seo Jesu a tlang ho ba sona. Ke hore, joalokaha Petrose a entse, Stefane o ne a leka ho bontša batho hore Jesu o phethalitse boporofeta le ho mo mamela. Ho e na le ho qosa Stefane, ka hore o ne a buoa ka hore o “buile ntho tse rohakang Moshe le Molimo” (Liketso 6:11), Stefane o ile a phatlalatsa Jesu e le Mesia, phethahatso e hlakileng ea seo Molimo a neng a se tšepisitse ka Moshe.

`Ke joang litemana tse li re bontšang kamoo Jesu eleng khubu ea Bibele kateng, hape ke hobaneng ha kutloisiso ea rona ea eona e tlameha ho itšetleha ho Kreste?`