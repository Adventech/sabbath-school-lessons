---
title:  Ngatafalo ea Ha Sekete
date:  05/10/2021
---

Kamora leeto le le lelele lehoatateng, Moshe a buella Jehova (e n’e le moporofeta, leha feela a ne a fetisa moporofeta) a re: “Bonang, ke beile lefatše pela lona, kenang; ’me le rue lefatše leo Jehova a le anetseng bo ntat’a lona, Abrahama, Isaka, le Jakobo, hore o tla le nea bona le litloholoana tsa bona kamora bona” (Deut. 1:8,).

Leha ho le joalo, hlokomela se latelang seo.

`Bala Deuteronoma 1:9–11. Bohlokoa ba mantsoea aa ke bofe, haholo holo ha re tla tabeng ea hore, ha e le hantle, Molimo o ne a ba otlela borabele ba bona Kadeshe Barnea?`

Mona re bona mohlala o mong oa mohau oa Molimo. Le hara ho solla hara lehoatata, ba ne ba hlohonolofalitsoe: ere re mohlala o mong oa mehauhelo ea Molimo. Le bohareng ba lefella, ba nnile ba hlohonolofatsoa: “‘Ka lilemo tse mashome a mane. o ’nile oa ba ōtla feelleng; ha ba a ka ba hloka letho, liaparo tsa bona ha li’a ka tsa senyeha, le maoto a bona ha a ka a ruruha.’” (Neh. 9:21,).

Joale hape-hape, Moshe, kaho bontša lerato la hae ho Molimo, a kopa Molimo ho ba atlehisa ha sekete ho feta kamoo a neng a ba hlohonolofalitse keteng!

`Bala Deuteronoma 1:12–17. E le litholoana tse otlolohileng holim’a bona, se ileng sa etsahala ke sefe, ’me Moshe o ile a nka likhato life ho loantšana le maemo aa?`

Ka hona, leha Molimo a ne a le teng ka matla hara bona, ho ne ho e na le tlhokeho ea tlhophiseho, ea leano, ea mokhoa o nang le ponahaletso oa tšebetso. Iseraele e ne e le qahal, phutheho e hlophisehileng, (sheba Deut. 31:30), ketella pele ea Testamente e Ncha, ekklesia, Segerike se bolelang “kereke” (sheba Matt. 16:18). ’Me leha Paulosi a ne a sebetsa maemong a fapaneng, le ka mohla o ne a se hole le metso ea hae ea Bojude, ’me ho 1 Bakorinthe 12 re ’mona hantle a bontša tlhoko ea batho ba nang le makhabane a itseng bakeng sa ho etsa mesebetsi e itseng ho latela lineo tsa bona bakeng sa hore ’mele o sebetse hantle.

Leha ka nako e ’ngoe re utloa sena e le fense khahlanong le bolumeli “bo hlophisehileng” (ba ka khetha eng, bolumeli “bo sa hlophisehang?), Lentsoe la Molimo, haholo-holo Testamente e Ncha, e chaella monoana bolumeli bo hlophisehileng feela.