---
title:  Ho Ithuta ka Botebo
date:  08/10/2021
---

Sebali-bali se seng se leka ho araba lipotso tse thata tse malebana le seo Baiseraele ba se entseng tse ling tsa lichaba:

“Joaloka moetsi oa tsohle tse teng, le joaloka ea matla ohle, Molimo a ka etsa sohle seo a se hlokang ka mang kapa mang, ’me a nepe ka ho etsa joalo....

“Litsela tsa Molimo ke liphiri. Kaha ha ho mohla re tla mo utloisisa ka botlalo, re ka boela ra khoba matšoafo e beile lipotso tsena ka likelellong tsa rona. Esaia 55:8–9 e fana ka khothatsonyana.

“Ho latela setšoantšo sa Bibele sa Ba-Kanana, batho bana ba ne ba fela ba khohlahetse, timelo ea bona e ne bontša kotlo ea sebe sa bona. Timetso ea bona e n’e se ea pele ebile e se khetlo la ho qetela Molimo a etsa joalo. Phapano pakeng tsa timelo ea Bakanana le timelo ea batho bohle (ntle le lelapa la Noe) joalokaha e bontšoa ho Genese 6-9 e kenyelelitse boholo le maemo a tlokotsi . . .

“Ha ho mohla Molimo a kileng a ikemisetsa ho etsetsa Baiseraele leano la herem [ho timetsa sohle] hore e be leano le sebelisoang ho bohle bao eseng Maiseraele. Deuteronoma 7:1 e hlalosa hantle ebile e notla lichaba tseo eleng liphofu. Baiseraele ba ne ba sa tlameha ho sebelisa leano lena khahlanong le Ma-Aramina, Ma-Edomo kapa Baegepeta, kapa mang kapa mang (bapisa le Deut. 20:10–18....

“Bakanana ba ile ba hlaheloa ke koluoa e tla hlahela baetsalibe bohle qetellong: kahlolo ea Molimo....

“Ho ne ho hlokeha hore Molimo a timetse Bakanana nalaneng ea topollo....

“Leha Bakanana bohle e n’e le liphofu tsa kahlolo ea Molimo, bonyane ba bile le lilemo tse 40 tsa temoso (sheba boipolelo ba Rahaba ho Josh. 2:8–11).”—Daniele I. Block, The NIV Application Commentary: Deuteronoma (Grand Rapids, Mich.: Zondervan, 2012), maq. 98, 99.

**Lipotso tsa ho Qoqoa**

`➊ Nahana ka kutloisiso ea rona ea lemo tse sekete, moo re tla ba le lemo tse sekete tsa ho araba lipotso tsa rona tse thata. See se ka re thusa joang ho tšepa Molimo ho sa natsoe lipotso tse thata tseo re nang le tsona ha joale?`

`➋ Tse ling tsa litsela tseo Molimo ao fetisitseng ho tsona nakong e fetileng tse ka u thusang ho ithuta ho mo tšepa nakong e tlang ke life? Ke hobaneng ho le bohlokoa hore re se lebale tseo Molimo a li entseng maphelong a rona?`

`➌ Ka sehlopheng, khutlelang potsong e qetellong ea thuto ea Sontaha, malebana le boikemisetso ba Moshe ba ho lahleheloa ke bophelo ba hae molemong oa sechaba sa hae. Na ho nepahetse ho ba le moea o joalo? Ke sefe, haeba se ka ba teng, seo motho a ka mpang a lahleheloa ke bophelo ba hae ka baka la sona, haholo-holo ha re sheba se qositseng theko ea ho se pholosa?`