---
title:  Ho Ithuta ka Botebo
date:  19/11/2021
---

Joaloka hona joale, kaofela re fuoe khetho. Lentsoe la bohlokoa mona ke khetho. Ho fapana le kutloisiso e itseng ea Bokreste, e reng, le pele lefatše le theoa, Molimo o khethetse batho ba itseng, eseng feela ho shoa, empa ho cha liheleng ka ho sa feleng, mangolo a re ruta hore, khetho tsa rona tseo re li etsang ka bolokolohi tsa lefu kapa bophelo, tlhohonolofatso kapa thohako, botle kapa bobe, ke tsona tse laolang hore na re nka tsela efe bophelong (bophelo, botle, tlhohonolofatso—kapa lefu, bobe, thohako) qetellong re tla tobana le tsona. ’Me ho monate ha kakang ho tseba hore leha motho a etsa khetho e fosahetseng, litholoana ke lefu, lefu la ka ho sa feleng, eseng ho hlokofala ka ho sa feleng mollong o sa timeng.

“‘Moputso oa sebe ke lefu; empa mpho ea Molimo ke bophelo bo sa feleng ka Jesu Kreste Morena oa rona.” Baroma 6:23. Ha bophelo e le lefa la balokileng, lefu ke karolo e tla fumanoa ke baetsalibe. Moshe o ile a phalletsa Iseraele: ‘Lemoha, kajeno ke beile pela hao, bophelo le molemo, lefu le bophelo’ Deuteronoma 30:15. Lefu leo ho buuoang ka lona mona ha se le ileng la bolelloa Adama, leo ka lona bohle ba fetang hara lona ka baka la tlolo ea hae. Ke “lefu la bobeli” le behoang papisong le bophelo bo sa feleng.”—Ellen G. White, The Great Controversy, Leq. 544.

**Lipotso tsa ho Qoqoa**

`➊ Ka sehlopheng, buisanang haholo ka taba e hlahileng thutong ea Labobeli, ea hore na ke Molimo ea tlisang kotlo mona kapa hore na e tla e le se kang- litholoana tsa ho tlola molao. Kapa ke tsona li le peli? Kapa hona le maemo ao eleng e ’ngoe ea tsona? Re utloisisa sehlooho see joang?`

`➋ Ke sefe seo litemana tseo re li boneng qotsulong ea Ellen White e kaholimo li re ruta’ng ka matla a Molimo ao re nang le oona hore re hlole sebe?`

`➌ Bala Baroma 10:1–10, moo Paulosi a qotsang bukeng ea Deuteronoma 30:11–14 ha a hlalosa ho pholosoa ka tumelo ho Jesu ho e na le ho batla ho loka molaong. U nahana ke hobaneng a qotsa litemana tsee tsa Deuteronoma? Tsepamisa maikutlo ho Baroma 10:10: “Hobane motho o lumela ka pelo ho beoa ea lokileng, ’me o bolela ka molomo hore a bolokehe”. Ke ntlha efe e etsoang ke Paulosi moo?`

`➍ Tse ling tsa litsela tseo moetlo oa hao, sechaba sa heno, leloko la heno, li ka itˆsoarellang kutloisisong tseo, ebang u se seli, li ka u kenya borapeling ba bohata.`