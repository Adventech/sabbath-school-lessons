---
title:  Khetha Bophelo
date:  13/11/2021
---

### Bakeng Sa Thuto ea Beke ena Bala
Gen. 2:8, 9; Baro. 6:23; 1 Johanne 5:12; Deut. 30:1–20; Baro. 10:6–10; Deut. 4:19; Tsen. 14:6–12.

> <p>Temana ea Khopolo</p>
> “‘Kajeno, ke bitsa leholimo le lefatše hore e be lipaki ho lona, ke beile pela hao bophelo le lefu, lehlohonolo le thohako, ikhethele bophelo, u tle u phele, uena le litloholoana tsa hao.’” (Deuteronoma 30:19).

Kamehla ke pale e bohloko: mona, motho e mocha, mosali ea lilemo li 22, a fumanoa a e na le lefu le bolaeang. Hlala ea boko. Bohlale bo makatsang ba mehleng ena ba lingaka, bo sitoa ho etsa letho, ntle le ho lelefatsa bohloko ba hae ho fihlela motsotso o sa qobeheng. Empa mosalinyana enoa “Sandi” o ne a sa batle ho shoa.

Ka hona, a ba le leqheka. Kamora hore a shoe, hlooho ea hae e n’e tla bolokoa ka hara sehatsetsi se hoamisang, ka hara lebokose la mokeli-keli oa naetrojene, ka tšepo ea ho boloka lisele tsa boko ba hae. ’Me bo ne bo tla lula kamoo lemo tse 50, tse 100, tse sekete, ho fihlela neng neng bokamoseong mohlang thekenoloji e ntlafetseng ho lekana, e be boko ba hae, bo nang le methatsoana ea boko, bo kengoa ka komporong. E be joale, sandy a ka “tsoelapele ho phela” mohlomong ka ho sa feleng.

Pale e bohloko, eseng feela hoba motho e mocha a ne a tlo shoa, empa ka baka la moo a behang tšepo ea hae ea bophelo teng. Joaloka ka batho ba bangata, Sandy o ne a batla bophelo, o ne a batla ho phela. Empa a khetha tsela eo, qetellong, e ke keng ea sebetsa.

Bekeng ena, ha re ntse re tsoela pele ka Deuteronoma, re tla shebanang le khetho ea bophelo, empa ho bo khetha ka lipehelo tseo Molimo, Mofani le motsoari oa bophelo, a faneng ka tsona ka mohau.