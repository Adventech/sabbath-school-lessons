---
title:  Ha ho Boima Ho Uena
date:  17/11/2021
---

Deuteronoma 30 e bula ka Jehova ea bolellang se tla etsahala ebang batho ba sokoloha ba furalla tsela tsa bona tse mpe. Ke litšepiso life tseo ba ileng ba boela ba li fuoa hape!

`Bala Deuteronoma 30:1–10. Litšepiso tseo ba li fuoeng ke Molimo ke life, hape ho sa natsoe taba ea hore sena se buoa ka se tlang ho etsahala ho bona ebang ba sa mamele? See se re rutang ka mohau oa Molimo?`

Sena se tlameha ne se khothatsa. Empa, taba e n’e se hore ha hona taba hore na ba furalla seo Morena a ba laetseng ho se boloka. Morena h’a fe mang kapa mang mohau o chipi. Haeba hona le eng kapa eng, e tlameha hore e ile ea ba bontša lerato la Molimo, ’me ka hona, e le karabo, ba tla mo rata le bona, ba bontše lerato la bona ka ho mamela seo a ba laetseng ho se boloka.

`Bala Deuteronoma 30:11–14. Morena o reng ho bona moo? Tšepiso ea mantlha ke efe litemaneng tsee, ’me tse ling tsa litemana tsa Testamente e Ncha tseo u ka li nahanang tse bontšang tšepiso e tšoanang ke life?`

Ka puo ena e ntle, e utloahalang haholo, sheba boipiletso mona. Jehova ha a ba kope ho etsa ntho e thata hoo ba kekeng ba e etsa. Molao oa Molimo “ha o thata” ebile ha se “sephiri” seo ba ke keng ba se utloisisa. Kapa ho ba ntho’eo ba ke keng ba e fihlela. Ha e leholimong koana, moo e leng hole hoo motho e mong a tlamehang ho ba tlele le eona; ebile ha e ka mose ho maoatle, moo ba tlamehang ho e tlisetsoa. Empa Jehova o re: “Empa Lentsoe le haufi-ufi le uena, le molomong oa hao, le ka pelong ea hao, hore u etse ka lona.” (Deut. 30:14). Ke hore, o le tseba ho lekana hore o ka le buoa, hape le ka pelong ea hao, joale, u tseba seo u tlamehang ho se etsa. Ka hona, ha hona lebaka la ho se mamele. “Litaelo tsohle tsa hae lia etseha.”—Ellen G. White, Christ's Object Lessons, Leq. 333.

Haele hantle, Moapostola Paulosi o qotsa tse ling tsa litemana tsena maemong a pholoso ka Kreste; ke hore, Paulosi o buoa ka tsona e le mohlala oa ho lokafatsoa ka tumelo. (Sheba Baro. 10:6–10.)

’Me joale, kamora litemana tsena tse ho Deuteronoma, bana ba Iseraele b’a bolelloa hore, e, khetha bophelo kapa lefu, tlohonolofatso kapa thohako. ’Me haeba, ka mohau kapa ka tumelo, ba khetha bophelo, ba tla bo fumana.