---
title:  Ho Ithuta ka Botebo
date:  10/12/2021
---

“Karolo ena [Mikea 6:1–8] ke ’ngoe ea likarolo tse kholo-kholo Testamenteng ea KHale. Joaloka Amosee 5:24 le Hosea. 6:6, li emetse molaetsa oa baporofeta ba ngoaha-kholo oa borobeli. Sekha sena se bula ka mohlala o motle oa molao oa selekane oo ka oona moprofeta a biletsang batho ho utloa seo Yahweh a ba qosang ka sona. Lithaba le maralla ke baahloli kaha li bile teng nako e telele ’me li pakile kamoo Molimo a sebelitseng le Iaeraele kateng. Ho e na le ho qosa Iseraele ka kotloloho ka ho roba selekane, Molimo o botsa Iseraele hore na e na le qoso eo e mo qosang ka eona na. ‘Ke entseng? Ke le khathalitse ka eng?’ Hara liketsahalo tse ngata tsa ho hloka toka, e ka ’na eaba ba bang ba bafutsana ba ile ba khathala ‘ba khathala ke ho etsa hantle.’ Ka lebaka la ho batlana le menyetla ea ho ruoa ka pele, ba bang ba batho ba nang le masimo ba tlameha ba ile ba khathala ke ho boloka mealo ea selekane.”—Ralph L. Smith, Word Biblical Commentary, Mikea-Malachi, (Grand Rapids, MI: Word Books, 1984), vol. 32, Leq. 50.

“Nchafalong e ileng ea latela, Morena [Josiase] o ile a retelehetsa maikutlo a hae ho senyeng lifika tsa melingoana tse neng li setse. Baahi ba ne ba ile ba latela litloaelo le meetlo ea lichaba tse ba potileng tsa ho khumamela litšoantšo tsa lejoe le patsi, hona hoo ho bonahetseng hoo ekang ha ho motho ea ka li felisang ntho tse mpe tsena. Empa Josiase o ile a sebetsa ka matla a hae kaofela ho hloekisa naha.”—Ellen G. White, Prophets and Kings, Leq. 401.

**Lipotso tsa ho Qoqoa**

`➊ E, Re Baleti ba Bolokang Letsatsi la Bosupa, ka molaetsa oa rona oa ’nete ea kajeno, re ipona re le moo Iseraele e neng e le teng hantle (’me ka nepo): ka hoba le linnete tseo lefatše le ba potileng le neng le lokela ho li utloa. Ke monyetla o moholo ho rona. Leha ho le joalo, u nahana re etsa maikarabello a rona a tlang le monyetla oo hantle ha kae?`

`➋ Nahana u se u le Daniele, o bone sechaba sa heno se hlaseloa se hloloa, joale u tseba hore tempele, khubu ea tumelo eohle ea lona, e sentsoe ke bahetene ba rapelang meligoana. Le maemong ana, ke joang buka ea Deuteronoma e ka beng e bile sebetsa se matla ho eena ho tiisa tumelo ea hae (kapa Mojude ofe kapa ofe) nakong ee? Ke hore, ke joang buka e mo thusitseng ho utloisisa sohle se neng se etsahala le hore na hobaneng se etsahetse? Ka mokhoa o tsoanang, ke joang kutloisiso ea rona ea mangolo ka kakarestso e re thusang ho tobana le nako tse thata, tseo ebang re ne re sa tsebe mangolo li neng li ka re liha fatše? Karabo e lokela ho re rut’ang malebana le kamoo Bibele e tlamehang ho ba khubu ea tumelo ea rona kateng?`

`➌ Ka sehlopheng, shebisanang boporofeta ba Daniele ba libeke tse 70 ho Daniele 9:24–27. Selekane se bapala karolo efe boporofeteng boo, ’me hobaneng taba ea selekane e le bohlokoa ho eona le ho rona?`