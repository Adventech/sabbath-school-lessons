---
title:  Deuteronoma Lingoloeng Tse Hlahlamang
date:  04/12/2021
---

### Bakeng Sa Thuto ea Beke ena Bala
2 Marena 22, Neh. 9:6, Jer. 7:1–7, Lipe.148:4, Jer. 29:13, Mikea. 6:1–8, Dan. 9:1–19.

> <p>Temana ea Khopolo</p>
> “‘Teng, le tla batla Jehova Molimo oa hao, ’me o tla mo fumana, ha u ka ’matla ka pelo ea hao eohle le ka moea oa hao oohle’” (Deuteronoma 4:29).

E’ngoe ea ntho tse thahasellisang ka Bibele, haholo-holo Testamenete ea Khale, ke kamoo e atisang ho lula e iqotsa kateng; ke hore, lingoli tse tlang morao Testamenteng ea Khale, li qotsa lingoli tsa pele ho tsona, li sebelisa lingoloa tsa tsona ho toboketsa taba tsa tsona.

Mohlala, Pesaleme ea 81, e khutlela bukeng ea Exoda, ’me boholo e batla e qotsa selelekela sa Melao e Leshome lentsoe ka lentsoe ha Mopesalema a ngola: “Ke ’Na Jehova Molimo oa hao, ea u ntšitseng lefatšeng la Egepeta” (Lipe.81:10).

Hohle Testamenteng ea Khale, ho Genese—haholo-holo pale ea tlholeho-ho buuoa ka eona, joloka ho, “Ke talima lefatše, ’me bonang le sentsoe le feela, le ’maholimo, ’me a hloka leseli la ’ona” (Jer. 4:23; sheba le Gen. 1:2).

E ho joalo, hangata lingoli tse latelang tsa Testamentend ea Khale, joaloka baporofeta, ba ile ba qotsa bukeng ea Deuteronoma, e bapetseng karolo e kholo bophelong ba selekane sa Iseraele le Molimo. Bekeng ena re tla shebanang le kamoo buka ena e ileng ea sebelisoa ke lingoli tse latelang kateng. Ke likarolo life tsa Deuteronoma tseo ba ileng ba li sebelisa, ’me ke lintlha life tseo ba neng ba li etsa tse bohlokoa ho rona kajeno?