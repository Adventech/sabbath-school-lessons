---
title:  Leholimo la Maholimo
date:  06/12/2021
---

Deuteronoma e hlakisa hantle hore molao le selekane e n’e le khubu, eseng feela ea likamano tsa Molimo le Iseraele feela empa le bakeng sa sepheo sa sechaba e le sechaba se “khethiloeng.” (Deut. 7:6, Deut. 14:2, Deut. 18:5).

`Bala Deuteronoma 10:12–15, moo boholo ba taba e na ea molao le ho khethoa hoa Iseaele e toboketsoang teng. Ke eng, e boleloang ke Bibele ha e re “leholimo la maholimo”? Moshe o etsa ntlha efe ka poleloana ee?`

Se boleloang ke “leholimo la maholimo” ha sea hlaka hantle, bonyane maemong ana ao e hlahang ho oona, empa Moshe o supa ho matla, khanya, le botle ba Molimo. Ke hore, eseng leholimo feela, empa “leholimo la maholimo” ke la hae, e leng se kang maelana a supang botlalo ba boholo ba Molimo holima tlholeho eohle.

**Bala litemana tse latelang, tseo kaofela li itšetlehileng temaneng e hlang khetlo la pele ho Deuteronoma. Ho e ’ngoe le e ’ngoe, ke ntlha efe e etsuoang moo, ’me re bona khahlamelo ea Deuteronoma joang?**

`1 Marena 8:27`

`Neh. 9:6`

`Lipe.148:4`

Se batlang se hlaka ho feta ke ’moko-taba oa Molimo e le Mohlōli ’me eena a inotsi o lokeloa ke khumamelo. O entse sohle, le “leholimo la Maholimo, le tsohle tse ho tsona” (Neh. 9:6). Haelehantle, Nehemiah 9:3 e re “ha baloa bukeng ea molao,” e tlameha joaloka mehleng ea Josiase, e n’e e le buka ea Deuteronoma, e hlalosang hore hobaneng litemaneng tse ’maloa kamora moo, Balevi, hara thoriso le khumamelo ea Molimo, ba sebelisitseng poleloana ena “leholimo la maholimo,” e tsoang ho Deuteronoma.

`Molimo ke mohloli, eseng oa lefatše feela empa le oa “leholimo la maholimo.” Joale ha u nahana hore eena Molimo enoa o ile a ea sefapanong! Ke hobaneng ha khumamelo e le karabelo e nepahetseng bakeng sa seo Molimo a re etselitseng sona?`