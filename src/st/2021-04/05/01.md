---
title:  Molichaba Menyakong ea Hao
date:  23/10/2021
---

### Bakeng Sa Thuto ea Beke ena Bala
Mar 12:29–31, Deut. 10:1–19, Lipe.146:5–10, Matt. 7:12, Deut. 27:19, Jakobo 1:27–2:11.

> <p>Temana ea Khopolo</p>
> “‘Le lona, ratang molichaba, etsoe le bile balichaba naheng ea Egepeta’” (Deut 10:19).

Jalokaha re ile ra bala bekeng e fetileng, ha bangoli ba ’motsa ka “Molao oa pele o moholo” (Mar 12:28), Jesu o ile a arabela ka ho fana ka tiiso ea hore Molimo o mong, eaba o re: “U tla rata Jehova Molimo oa hao ka pelo ea hao eohle, le ka moea oa hao oohle, le ka matla a hao kaofela.” Ona ke oona molao oa pele” (Mar 12:30, NKJV).

Leha hole joalo, Jesu o tsoetse pele, eaba o buoa ka “molao oa bobeli o tšoanang le oona” (Mar 12:31, NKJV), eleng se bangoli ba neng ba sa se botsa. Leha hole joalo, kaha Jesu o ne a tseba bohlokoa ba sena, a re: “’me oa bobeli o joaloka oona ke ona: ‘Rata oa heno joaloka ha u ithata.’Ha hona molao o moholo ho ona’” (Mar 12:31, NKJV).

Ha hona molao o moholo ho oo? Jesu o entse lerato ho Molino le lerato la noganeno molao o le mong, ’me molao oo e n’e le o moholo ho feta eohle.

Hape-hape, Jesu o ne a sa tle ka ntho’e ncha, ntho’eo Bajude ba neng ba e so ka ba e utloa hohang. Empa, boipiletso bo ho mo rata ho feta eng kapa eng—taba ea ho rata ngoaneno le ea ho rata batho ba bang e le eona tsela ea ho bontša lerato la rona ho Molimo, e n’e nkuoe bukeng ea Deutrenoma.