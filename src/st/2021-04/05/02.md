---
title:  Bolotsang Lipelo tsa Lona
date:  24/10/2021
---

Deuteronoma 10, ntšetso-pele ea Deuteronoma 9, empa Molimo o mpa toboketsa selekane seo a se entseng le Isearele. E, boholo ba buka ena re ka re ke nchafatso ea selekane. Ke hore, le kamora sebe sa bona se be Horebe, moo itseng ha Moshe a qala a re pote-pote! Ba oela khumamelong ea litšoantšo, Molimo o ne a ntse a e-so qete ka bona.

`Bala Deuteronoma 10:1–11. Ho etsahal’ang moo e re thusang ho utloisisa hore Molimo o tsoaretse batho ba hae sebe sa bona ’me o ne a boela a toboketsa tsepiso ea selekane e fuoeng bona le bo ntat’a bona?`

Moshe o ile a choatla Melao e Leshome (Deut. 9:17)—letšoao la selekane (Deut. 32:19). “E le ho bontša kamoo a nyonyang sebe sa bona kateng, a ptjatlanya matlapa a molao fatše, ’me a choatleha mahlong a bohle, sena e le pontšo ea hore kaha ba tsoile selekane le Molimo tlase, Molimo le eena o khaotse selekane le bona, ka hona, Molimo le eena o ne a robile selekane sa hae le bona.”—Ellen G. White, Patriarchs and Prophets, leq. 320.

Ka hona, taba ea hore Molimo o ile a bolella Moshe ho boela a betla majoe a mang “a tšoanang le a pele” le ho ngola mantsoe a neng a ngotsoe matlapeng a pele ho bontša hore Molimo o ne a tšoaretse sechaba, ’me o ne a e-so qete ka bona, le nakong eo.

`Bala Deuteronoma 10:14–16. Molimo o reng ho bona? Se boleloang ke litšoantšo tse sebelisitsoeng ke Molimo moo ke sefe?`

Ho na le motsoako oa litšoantšo mona: letlalo la botona, pelo, molala. Empa, taba e ea hlaka. Lebollo e n’e le letšoao la selekane, empa e n’e le letšoao la ka ntle fela. Molimo o ne a batla lipelo tsa bona, ke hore, likelello tsa bona le lerato la bona. Setšoantšo sa molala o sataletseng se ne se bontša manganga a bona a ho hana ho mamela Jehova. Hape, haele hantle, makhetlo, Jehova o ne a ba bolella hore ba khaotse ho ba bo ’mankhane ba mo sebeletse ka pelo le moea oohle.

`Nahana ka nako tsohle tseo Molimo a u tšoaretseng libe tsa hao. See se lokela ho u ruta’ng ka mohau oa hae?`