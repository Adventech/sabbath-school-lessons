---
title:  Tumelo e Hloekileng Pela Molimo
date:  28/10/2021
---

`Bala Deuteronoma 24:10–15. Ke litšia life tsa bohlokoa tse bontšoang moo malebana le kamoo re lokelang ho tšoara ba tlasa puso ea rona?`

Hape, re bona ho khathatseha ha Morena malebana le seriti sa mantlha sa motho. E, ha motho a u kolota, joale e le nako ea ho phahla mokoloto— ak’u bontše motho eo tlhomphonyana, mo fe seritinyana, u ka etsa joalo? U saee ha hae u fihle u mo tlake. Ho e na le ho etsa joalo, ema ka ntle u emele hore a tsoele ka ntle a u fe eona. Deuteronoma 24:12, 13 e bonahala e re ebang motho oa mofutsana a behile kobo ea hae “paneng” bakeng sa sekoloto sa hae, bonyane u lokela ho mo tlohela hore a robale ka eona bosiu boo. Litemana tse ling li buoa ka kamoo motho a tšoarang mafutsana a mo sebeletsang, a ka hatelloang habonolo, kateng. Se ke oa ba hatella hobane mahlong a Molimo, ke sebe ho etsa joalo, se seholo. Hape, haeba Baiseraele ba be ba tlameha ho ba lipaki, sechaba se halalelang se tsamaeang ’neteng lefatšeng le qoetseng hara hara liphoso, borapeli ba litšoantšo, bobe, le sebe, ruri ba tlameha ho ba mosa ho ba fokolang ba eisehang sechabeng. Ho seng joalo, bopaki ba bona ha bo na thuso.

`Bala Jakobo 1:27–2:11. Jakobo o reng moo ho bontša seo Jehova a neng a se bolella batho ba hae ho Deuteronoma? Ke bohlokoa bofe bo teng litemaneng tsee tabeng ea hore Jakobo o amahanya khatello ea mafutsana le melao e leshome?`

Leha ho se letho Melaong e Leshome le bontšang ho seha mapa ka lehare ho etsetsoang bafutsana ke barui, ba bolokang molao ntle le phoso, empa ba hatella mafutsana kapa bahloki eleng ho tlontlolla tumelo ea motho feela? Ho rata oa heno joalokaha u ithata ke ponahatso e holimo-limo ea molao oa Molimo—’me sena ke ’nete ea kajeno hantle joalokaha ho ne ho le joalo nakong ea Jakobo, le joalokaha e ne e le joalo nakong eo Moshe a neng a buoa le Iseraele meeling Lefatše le Halalelang.

`Ke hobaneng re le Baleti ba Bolokang Letsatsi la Bosupa, ba nkang ho boloka molao e le ntho’a bohlokoa, re lokelang ho etsa bonnete ba hore re nka mantsoe a Jakobo le Deuteronoma ka tieo? Ha re sheba seo re se balang ho Jakobo, ke hobaneng ha tumelo ea rona ea ho boloka ho mpa ho matlafatsa qeto ea rona ea ho thusa mafutsana le bahloki ba hara rona?`