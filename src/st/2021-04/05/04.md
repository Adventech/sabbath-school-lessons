---
title:  Hobane le Bile Makhoba Egepeta
date:  26/10/2021
---

**“‘Le lona, ratang molichaba, etsoe le bile balichabaa naheng ea Egepeta’” (Deut. 10:19).**

Molaetsa oa Iseraele oa khale ke ofe moo? Seo molaetsa o tsoang temaneng ee bakeng sa rona ke ofe?

Lilemo-lemo pele ho moo, Morena o ile a bolella Abrame: “‘Tseba hobane litloholo tsa hao e tla ba bajaki naheng ee eseng ea bona, ’me e tlaba bahlanka, ’me ba tla tujoa ka lilemo tse makholo a mane’” (Gen. 15:13; sheba le Gen. 17:8, Liketso 13:17). Sena, ke sona se etsahetseng hantle, ’me litemaneng tse qalong ho Exoda re bona pale e hlollang ea topollo ea bona (Exod. 15:13) le pholoso (Exod. 14:13) Egepeta tse ngoletsoeng nala, letšoao, mofuta, oa pholoso le topollo tseo re li filoeng ho Jesu Kreste. Litemaneng tsena, Morena o batla hore ba hopole moo ba bileng teng le seo ba bileng sona—eleng balichaba naheng esele.

Ka mantsoe a mang, hopola nakong eo o neng o le sono hara sechaba, o se na thuso, o le lekhoba, empa, ka mohau oa ba neng ba le matla ho o feta, ba neng ba ka u hlekefetsa, ba neng ba na le ho etsa joalo. Leha Iseraele e ne e le sechaba se khethiloeng, seo Molimo a se bitsang “’muso oa baprista” (Exod. 19:6), ’me leha ho ne ho ena le phapang mona le mane pakeng tsa bona le balichaba ba hara bona— haholo-holo malebana le litšebeletso tsa bolumeli—ha ho tluoa “litokelong tsa batho,” molichaba, mohlolohali, le khutsana li ne li lokela ho tšoaroa hantle li abeloe toka joalokaha le Baiseraele ba ne ba lebeletse joalo ha e le makhoba.

`Bala Mattheu 7:12. Ke joang temana e kenyeletsang seo Molimo a neng a se bolella Iseraele malebana le kamoo ba neng ba lokela ho tšoara batho ba sono kateng?`

Khalemelo ena e fuoang Iseraele malebana le kamoo e neng e lokela ho tšoara balichaba kateng e ne e se ntho’e tloaelehileng lefatšeng la khale, moo ka nako e ’ngoe batho ba fokolang ba neng ba ka tšoaroa joaloka liphoofolo.

Ha ho bapisoa, Iseraele e ne tlameha ho fapana, e be leseli la lichaba. E, phapang eno e n’e tla fumanoa ho Molimo oo ba o khumamelang, kamoo ba o khumamelang kateng, le leano lohle la khumamelo leo Morena a neng a ba file sona. Empa, ho tšoara batho ba tlokotsing hantle e kabe e bile sebetsa sa bohlokoa bakeng sa ho pakela lefatše ka boholo ba Molimo oa bona, le tumelo ea bona, tseo e neng e le lona fela lebaka la boteng ba bona, ho paka ka lefatše la Molimo oa bona.