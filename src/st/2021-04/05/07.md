---
title:  Ho Ithuta ka Botebo
date:  29/10/2021
---

Ho thata ho nahana kamoo le nakong tse ntle ka ho fetisisa, tse kang tlasa puso ea Davida le Salemone, sechaba sa Iseraele se neng se hlohonolofalitsoe ke Molimo kateng, empa holima ho le joalo, ba neng ba hatella mafutsana le bahloki kateng.

“Ka baka leo, kahobane le hatakela e monyenyane, le nka kobo ea hae ka ho mo tuba, leha le hahile matlo ka majoe a betliloeng; le keke la lula ho ‘hona, leha le hlomile masimo a matle a merara, le keke la noa veine ea ’ona, hobane ke tseba hoba litlolo tsa lona li ngata, le hoba libe tsa lona li atile haholo, le hlorisa ea lokileng, le nka tefo, ’me bafumanehi ha le ba ahlolele khotla.” (Amosee 5:11, 12). “Jehova o biletsa boholo ba sechaba sa hae le marena a sona tsekong, o re: le jele tsimo ea merara, ’me khapo eo le e amohileng bafumanehi e matlong a lona’” (Esa. 3:14,).

**Lipotso tsa ho Qoqoa**:

`➊ Israele e ne e hloka ho hopola hore e bile “balichaba” Egepeta, eleng le leng la mabaka a hore na hobaneng ba ne ba lokela ho tšoara balichaba le bahlophehi ba hara bona, joalokaha le bona ba ne ba lakatsa ho tšoaroa joalo Egepeta. ’Nete ee e amana joang le evangeli, le taba ea hore, ka mali a Jesu, re lopolotsoe bokhobeng ba sebe? Hobaneng, hape ke ka litsela life tse tšoanang, seo Jesu a re etselitseng sona se tlamehang ho ba le tšusumetso ho kamoo re tšoarang ba bang kateng, haho-holo ba eisehang?`

`➋ Nahana ka eona. Re ka khumamela ka letsatsi le nepahetseng, ra utloisisa ’nete ka lefu, lihele, letšoao la sebata, joalo-joalo. Ho lokile. Empa see sohle se bolelang haeba re sa tšoara bafumanehi hampe, kapa re ba hatella kapa re sa ba abele toka ha re lokela ho ahlola taba ea bona? Haholo-holo ka baka la ’nete eo re nang le eona, hobaneng re lokelang ho ba hlokolosi hore re se ke ra nahana hore, mohlomong, ho tseba ’nete feela, eona ka bo eona, ke sohle seo Morena a se hlokang ho rona? Ke hobaneng ha seo e kaba leraba le kotsi- kotsi ho rona?`

`➌ Ke karolo efe eo tumelo ea rona e tlamehang ho ba le ena ho ka re thusa ho utloisisa seo hangata ho thoeng ke “litokelo tsa botho”?`