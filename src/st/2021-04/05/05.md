---
title:  Ahlola ka Toka
date:  27/10/2021
---

Joaloka balumeli, re bilelitsoe ho bonahatsa semelo sa Molimo. Paulosi o ile a ngola, “Bana baka ba banyenyane, lona bao ke boelang ke le utloela bohloko ba ho tsoala, Kreste a tle a be a bopeloe kahare ho lona” (Baga. 4:19). Kaholimo ho tsohle, ka tlhaho re entsoe ka “setšoantšo sa Molimo” (Gen. 1:27), setšoantšo seo hamorao se ileng sa senngoa ke sebe. ’Me joalokaha re bone, ha Moshe a ne a buoa ka matla le boholo ba Molimo, o boetse a re Moolimo ha a nke tjotjo le hore o khathalla mafutsana le ba tlokotsing. Molimo o etsa sena; ka hona, le rona re lokela ho etsa joalo.

**Bala litemana tse latelang ho Deuteronoma. ’Moko-taba oo li tšoanang ka tsona ke ofe?**

`Deut. 1:16`

`Deut. 16:19`

`Deut. 24:17`

`Deut. 27:19`

Sohle se malebana le kamoo bafokolang, mafutsana, ba sono, malebana le kamoo ba sa fuoeng “toka” e tšoanang bongateng ba makhotla a lefatše joaloka batho ba nang le chelete, matla, le Tsusumetso ba sebeletsoang kateng ke maele. Ha ho khathalehe hore na ke naheng efe, nako, meetlo, kapa hore na makhotla a molao ke a maemo a holimo hakae, kapa hore na melao e metle hakae; kapa eng kapa eng; ho’a tšoana: mafutsana, ba fokolang, le bahloki, hangata ha ba tšoaroe ka ho tšoana le ba ba bang.

Sena ke sona se makatsang ka seo Morena ka boeeba a neng a se bolela mona. Tlhokahalo ena ea toka, e teng hohle, e n’e sa tlamehe ho etsahala Israeleng, sechabeng sa Molimo, se tla mo emela lefatšeng lohle. Ka hoba ho sebelisa lentsoe la sejoale joale, Morena o ne a batla hore “ho be le toka e lekanang mahlong a molao” Israeleng oa khale.

Empa sena se tebile ho feta leano la tšebeletso ea molao. “‘Halalelang hobane kea halalela, ’Na Jehova Molimo oa lona kea halalela’” (Lev. 19:2). E, ba ne ba tseba hore na Molimo ke mang, ’me ba ne ba e na le mekhoa ea khumamelo e nepahetseng, ’me ba tlisitse mefuta e napahetseng ea likabelo. Taba e nepahetse. Empa qetellong, thuso ea seo e ne’ le efe haeba ba ne ba hatella mafutsana le ba fokolang hara bona? Nako le nako, ka baporofeta, Jehova o thibela khetello ea mafutsana le ba fokolang Iseraeleng. U ka “halalela” empa u hatella ba bang joang? Ha ho khonahale, ho sa natsoe hore na u etsa litšebeletso tsa bolumeli hakae?

`Bala Amose 2:6; Amosee 4:1; Amosee 5:11; Esaia 3:14, 15; Esaia 10:1, 2; le Jeremia 2:34. Ke sefe se buuoang ke baporofeta se bontšang hore Morena o ne a hlokomelisitse Iseraele ka sona? Mantsoe aa a reng ho rona kajeno?`