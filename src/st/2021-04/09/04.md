---
title:  Teshuvah
date:  23/11/2021
---

Hohle bukeng ea Deuteronoma, ho hlahella ’moko-taba: mamela Molimo ’me o hlohonolofale, se mo mamele, u tla sulafalloa ke litholoana tsa teng. Ho fapane haholo le Testamenteng e Ncha. “Le seke la thetsoa, Molimo ha o songoe; hobane seo motho a se jalang o tla se kotula le hona, ea jalla nama ea hae, o tla kotula namemng ho bola, empa ea jalla Moea, o tla kotula Moeeng bophelo bo sa feleng” (Bagal. 6:7, 8).

Ka bomali-mabe, bonyane kamora ho oa hohle, sebe se bonahala se le bonolo, e le ntho’a tlhaho joaloka ho hema. ’Me ho sa natsoe litemoso le litšepiso tsohle— “‘Hobane taelo eo ke o laelang eona kajeno, ha se e phahameng haholo hore e ka u sita, ’me ha e hole le uena’” (Deut. 30:11)—bongata ba batho bo ile ba etsa seo hantle hona hoo: ba ileng ba oela libeng tseo Molimo a neng a ba khalemeletse tsona.

Empa, holima hole joalo, Molimo O ne a ikemeselitse ho boela a ba amohela, ebang, ba ka sebelisa matla a bona a boikhehelo, ba khetha ho khutlela ho eena.

`Bala Deuteronoma 30:1–10 hape. Molimo o re o tla etsetsa batho ba hae eng, ho sa natsoe liphoso tsohle tseo ba li entseng? Leha ho le joalo, ke pehelo efe eo litšepiso tse li neng li lutse holima eona?`

Taba ena e bonolo, e hlakile: haeba u li haila, u tla oeloa ke litlamorao tse mpe- mpe, uena le lelapa la hau. Sena ke seo sebe se se etsang. Leha ho le joalo, u ka baka, oa sokoloha, Jehova o tla u amohela hape, a u hlohonolofatse.

Kutu e tšoanang ea lentsoe lona leo la Seheberu teshuvah le hlaha litemaneng tsena. Ho Deuteronoma 30:2, temana e re “‘Ha o sokolohela ho Jehova Molimo oa hao’”; ho Deuteronoma 30:8, leha hangata le tolokoa joana, ’me ka nepo, “u tla boela u utloe lentsoe la Jehova.” Ea ho qetela, ke ho Deuteronoma 30:10, eona e re “‘’me oa sokolohela ho Jehova, Molimo oa hao, ka pelo eohle ea hao le ka moea oohle oa hao,’” hape-hape, lentsoe “sokolohela” ke “khutlela.”

Ka mantsoe a mang, ho sa natsoe sohle se ba etsahlletseng, ho sa natsoe ho tlola le ho roba selekane, Jehova o ne a e-so qete ka batho bana, ’me ebang ba ne ba sa batle a qete ka bona, ba ne ba ka bontša takatso eo ka ho sokoloha.

`Leha mona ho sebetsanoa le sechaba ka mōka, ke joang litemana tsena, ntle le maemo a fapaneng ao re leng ho oona kajeno, li ntseng li bontša ’nete ea kamoo pako ea ’nete eleng khubu ka teng ho rona balumeli, bao hangata, ba robang selekane seo ba se entseng le Molimo?`