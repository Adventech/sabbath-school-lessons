---
title:  Ho Ithuta ka Botebo
date:  26/11/2021
---

“Khatong e ’ngoe le e ’ngoe eo re e etsang leetong la rona la Bokreste, maiphihlelo a rona a tla teba. Ke ho bohle bao Morena a ba tšoaretseng, ho bohle bao a ba nkang e le ba hae, ho bona o re, ‘Mohlang oo, le tla elelloa mekhoa eohle e mebe ea lona le liketso tsa lona tse senang botle, le ikhobohelloe ka baka la bokhopo ba lona le manyala a lona.’ Eze. 36:31. Hape o re, ‘Ke tla etsa selekane le uena, u tle u tsebe hoba ke ’Na Jehova, hore u tle u hopole, u hlajoe ke lihlong, ’me u se ke oa hlola u ahlamisa molomo oa hao ka baka la lihlong tsa hao, mohla ke u leballang tsohle tseo u li entseng, ho rialo Morena Jehova’ Eze. 16:62, 63. Joale melomo ea rona ha e na ho bulehela ho iphahamisa. Re tla tseba hore re seo re leng sona ka baka la Kreste. Re tla etsa boipolelo ba moapostola ba rona, ‘Hobane ke tseba hore haho molemo o ahileng ka ho ’na.’ Baro. 7:18. ‘Haele ’na, ho ithorisa ho be hole le ’na, haese ka sefapano sa Morena oa rona Jesu Kreste, eo ka eena lefatše le thakhisitsoeng ka ng’eng eaka, le ’na ke thakhisitsoeng ka ng’eng ea lefatše.’ Baga. 6:14.”—Ellen G. White, Christ’s Object Thutos, Leq. 160, 161.

“‘Molemo oa Molimo o u khannele pakong.’ Baro. 2:4. Ketane ea gauta, mohau le kutloelo bohloko ea lerato le halalelang, le fetisetsoa moetsalibeng e mong le e mong ea tsietsing ea ho timela, Morena o oa phatlalatsa, ‘Ke u rata ka lerato le sa feleng; ka baka leo, ke tla u bolokela mohau oa ka.” Jer. 31:3. —Ellen G. White, Christ’s Object Lessons, Leq. 202.

**Lipotso tsa ho Qoqoa**

`➊ Leha re tlameha ho sokoloha, ke joang re ka qobang leraba la ho etsa pako e le tefo, joalokaha e ka ketso ea ho baka ke eona e re etsang hore re loke pela Molimo? Ke efe tsela e le ’ngoe feela e ka etsang hore re loke pela Molimo?`

`➋ “Joale, Judase ea mo ekileng, ha a bona hoba Jesu o tsoiloe, a inyatsa; a busetsa lichelete tsa silifera tse mashome a mararo ho baprista ba baholo le ho baholo, a re: ke sitiloe ha ke ekile mali a se nang molato, ba re: e ka ba eng ho rona? Ho iponele uena teng. Ebile keha a lahlela lichelete tsa silifera tempeleng, a tloha a iphenetha.” (Matt. 27:3–5,). Ha ho potang, Judase o ne a soabetse seo a se entseng Jesu (ka holimo ho tsohle, o ile a ipolaea). Hobaneng, feela liketso tsa hae li sa nkoe e le pako ea ’nete?`

`➌ Ke joang ’nete ea sebe sa motho, le sa rona, e re kokobetsa pela ba bang (ka hore ha re ba ahlole) le pela Molimo? Ke hobaneng ha taba ea hore ho nkile sefapano, ke hore, lefu la Mora oa Molimo, ho re pholosa, ho re bontša kamoo sebe se leng sebe kateng?`