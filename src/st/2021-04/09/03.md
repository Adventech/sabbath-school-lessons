---
title:  Mpatle u Mphumane
date:  22/11/2021
---

Hohle ka Bibeleng, re fumana mehlala ea tsebo ea Molimo ea lintho pele li etsahala. Ke hore, o tseba lintho tsohle pele li etsahala. Ebang ke ho phahama le ho oa hoa mebuso ea lefatše (Daniele 7) ho ea liketsong tsa motho ka bo mong, lihoranyana pele li etsahala—“‘Ruri ke re ho uena, kajeno, u tla be u ntatotse makhetlo a mararo pele mokoko o lla’ ” (Matt. 26:34,)—Morena o tseba o tseba pheletso e sale qalong. Tsebo ea hae ea pele ntho li etsahala, le ea bolokolohi ba khetho, ha e kena kenane le bolokolohi ba khetho ka tsela efe kapa efe.

Ka hona, Morena o tsebile, le pele a kenya bana ba Iseraele lefatšeng hore na ba tla ets’ang ha base bale moo.

`Bala Deuteronoma 4:25–28. Jehova o ile a re ba tla etsang kamora hore ba be lefatšeng la Pallo?`

Litemaneng tse tlang pele, Morena o ba bolella ka ho hlaka hore ba se etse litšoantšo, ba se li khumamele (Deut. 4:15–20). Empa, litemana tse latelang li hlakisa hantle hore ho etsa le ho khumamela litšoantšo ke ntho’eo ba tla e etsa, ho sa natsoe litemoso tsohle.

Hlokomela hore ho Deuteronoma 4:25, Moshe o hlakile hore e ka se etsahale kapele. Kamora tsohle tseo ba neng ba li bone, khonahalo ea ho oela khumamelong ea melingoana hang hang e n’e fokola. Empa, kamora nako, kamora moloko kapa e ’meli, tloaelo ea “ho lebala” (Deut. 4:9) seo Morena a ba etselitseng sona, le seo a ba khalemeletseng sona, li tla ba etsa hore ba etse seo a ba khalemetseng sona hantle.

`Bala Deuteronoma 4:29–31. Jehova o re o tla ba etsetsang maemong aa ka kotloloho?`

Mohau oa Molimo o oa makatsa. Le kamora hore ba oele bobeng bo tšosang ba borapeli ba litšoantšo, le kamora hore ba fumane moputso o ba lokelang bakeng sa libe tsa bona, ebang ba khutlela ho Jehova, o tla ba ts’oarela, a ba khutlisetse. Ka bokhutšoane, ebang ba ikhethela ho baka o tla amohela pako ea bona.

Lentsoe leo hangata le tolokoang e le “furalla” ho Deuteronoma 4:30, le bolela “ho khutlela.” Ke hore, ba khutlela ho Jehova, moo ba neng ba tlameha hore e be ba teng nako ena eohle. Lentsoe la Seheberu, teshuvah, o tsoa kutung e tšoanang ea “ho khutlela,” le bolela “ho baka.”

Ka hona, seo eleng taba, hore na pako e bolela’ng, ke ho khutlela ho Molimo kamora hore libe tsa rona li re arohanye le eena.