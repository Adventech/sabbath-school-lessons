---
title:  Mi-Yitten
date:  21/11/2021
---

Seheberu sa Bibele, joaloka lipuo tse ling, se tletse maelana, moo mantsoe a itseng a sebelisoang ho bolela se fapaneng le seo a se bolelang. Maelana a mang a sebelisoang Testammenteng ea Khale ke “Mi-yitten.” “Mi” ke potso “ke mang?” le “yitten” ho bolelang “ea tla fana.”, “Mi-yitten” ke “Ke mang ea tla fana?”

Testamenteng ea Khale, leha hole joalo, poleloana e bontša moelelo oa taba- tabelo, kapa takatso, ea motho ea batlang ntho e le ka tieo.

Mohlala, kamora hore ba tsoe Egepeta, bana ba Iseraele, ha ba tobane le liqholotso lehoatataeng, ba ile ba lla, “‘Hojane ra ichoella ka letsoho la Jehova Egepeta!’” (Exod. 16:3). Poleloana “hojane” e tsoa ho “mi-yitten.”

Pesalemeng ea 14:7 Davida o re, “Hola poloko e ka tlela Iseraele e etsoa Sione!” Seheberu ha se re “hola” se re, “mi-yitten.”

Ho Jobo 6:8, ha a hooa, hen he exclaims, “Oho, hola kopo ea ka e be e ka etsahala”—“Oho” hape, le eona e tsoa ho “mi-yitten.”

`Bala Deuteronoma 5:22–29, o itšetlehile haho-holo temaneng ea 29. Ho bolelang hore e be lentsoe le tolokiloeng e le “oho” le tsoa ho “mi-yitten”?`

Molimo ke enoa, ’Mopi— eena ea entseng sebaka, nako, metara, Eena ea buileng maholimo le mafatše tsa e ba teng, Eena ea hemetseng Adama phefumoloho ea ho phela—O buoa mantsoe a amahangoang le bofokoli le mefokolo ea batho. Ke mohlala oa boikhethelo o mo kaakang! Mona rea bona hore ho na le ntho tseo Molimo a ke keng a li etsa hara toantšano e kholo. Tšebeliso ena ea “mi-yitten” e bontša hore le Molimo a ka se hatakele bolokolohi ba boikhethelo; A qala a etsa joalo, e emisa ho ba bolokolohi ba khetho.

’Me joalokaha rona re le batho re na le bolokolohi ba ho etsa sebe, re boetse re na le bolokolohi ba ho khetha Jehova, ho khetha ho latela tataiso ea hae, ho khetha, ka ho mamela moea oa hae, ho furalla libe tsa rona re mo latele. Qetellong, khetho ke ea rona, ’me ke ea rona feela, ’me ke khetho eo re tlamehang ho e etsa letsatsi ka leng, motsotso le motsotso.

`Tse ling tsa khetho tseo o tlang ho tobana le tsona lihoreng tse ’maloa kapa matsatsing a ’maloa a tlang ke life? Ke joang u ka ithutang ho nehela thato ea hao ho Molimo, elehore, ka matla a hae, u ka etsa khetho tse nepahetseng?`