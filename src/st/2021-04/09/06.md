---
title:  Baka ’Me u Sokolohe
date:  25/11/2021
---

Ehlile, Testamente e Ncha, e tletse taba ea pako. Haele hantle, Johanne Mokolobetsi o qalile bosebeletsi ba hae ka ho etsa boipiletso ba pako.

`Bala Mattheu 3:1–8. Ke joang taba ea ho “khutlela” e hlahang litemaneng tsee? Ka mantsoe a mang, ke sefe seo Johanne a ba bolellang ho se etsa se bontšang se fumanoang ka bukeng ea Deuteronoma? Hobaneng, hape, mantsoe a hae a ka bang le bohlokoa ho Bafarisi le Basaduse?`

Jesu le eena, o ile a qala bosebeletsi ba hae ka ho etsa boipiletso ba pako.

`Bala Mar 1:15. Jesu o reng, ’me hobaneng a amahanya pako le evangeli?`

Hore na ke Johanne ka kotloloho ea buoang le baetapele ba kereke kapa ke Jesu ea buoang le sechaba sohle, sepheo sea tšoana. Re baetsalibe, leha Kreste e tlile ho pholosa baetsalibe, re tlameha ho sokoloha libeng tsa rona. ’Me pako eo—ebang ke ea mokoenehi kapa ema Mokreste ea tšepahalang ea oelang sebeng, kapa e le Mokreste ea qetang ho sokoloha—e kenyeletsa ho furalla litsela tsa khale tsa sebe. Re tlame ho amohela hore re baetsalibe, ’me re bontše pako ea libe tseo (eseng feela litholoana tsa tsona), re tlameha ho etsa khetho e hlokolosi ea ho behella libe tseo ka thoko, ka ho itšetleha ho Jesu ka botlalo, re “‘utloe Lentsoe la Jehova Molimo oa rona’” (Deut. 15:5).

Ba bang ba bithuti ba Bibele Testamenteng e Ncha ba buoa ka taba ea pako joalokaha e bontšoa ho Deuteronoma. Mohlala, ha Petrose a qosa sechaba ka hore se thakhitse Jesu, boholo ba batho “ba hlajoa lipelo, ’me ba re ho Petrose le ho Baapostola ba bang: banna ba heso, re tla etsa joang?’” (Liketso 2:37). Ke hore, ka ho hlokomela sebe sa bona, ba ne ba se soabetse (ba hlabeha lipelong), ’me ba ne ba batla ho tseba joale na ba etseng hore ba lokele pela Morena eo ba mo sitetsoeng.

Na taba ee ha e tšoane hantle le rona bohle: baetsalibe ba sitetsoeng Molimo?

`Bala Liketso 2:38. Petrose o ile a arabela potso ea bona joang, ’me ke joang ketsahalo ee e bontšang motheo o malebana le pako?`