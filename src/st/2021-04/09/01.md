---
title:  Fetola Lipelo tsa Bona
date:  20/11/2021
---

### Bakeng Sa Thuto ea Beke ena Bala
Deut. 5:22–29; Deut. 4:25–31; Deut. 30:1–10; Matt. 3:1–8; Mar 1:15; Liketso 2:37, 38.

> <p>Temana ea Khopolo</p>
> “‘Teng, le tla batla Jehova Molimo oa hao, ’me o tla mo fumana, ha u ka ’matla ka pelo ea hau eohle le ka moea oa hao oohle’” (Deuteronoma 4:29).

Nete e bonolo e re ama bohle bophelong: re baetsalibe. ’ Hangata re utloa “litsebi” li khalema ka matla taba ea Bakreste ea hore motho o tsoalletsoe sebeng, empa seo motho a lokelang ho se etsa ke ho sheba litaba tsa letsatsi kapa ho nka lipalo-palo tsa nalane ea motho, bo ’nete ba taba ena bo phakisa ho ba pepeneneng.

Kapa, se bileng se le bonolo seo motho a ka se etsang, ke ho sheba ka seipo- neng; u ka se ee hole. Motho ea ka bang le sebete sa ho sheba ka hare ho pelo ea motho (eleng sebaka se tšosang ho se sheba) o tseba bonnete ba Baroma 3:9–23, e qetellang ka mantsoe ana: “bohle ba sitiloe ’me ha b’a tšoaneloa ke khanya ea Molimo” (Baro. 3:23).

Ehlile, litaba tse monate li fumanoa temaneng e hlahlamang, ka ho “Ba mpa ba beoa ba beoa ba lokileng ke mohau oa oona feela, ka topollo e leng ho Jesu Kreste” (Baro. 3:24). Se bohlokoa-hlokoa litabeng tsena tse monate ke pako: ho ananela sebe sa rona, ho se soabela, ho kopa Molimo ho re tšoarela sona, ea ho qetela, ho se furalla. Kaha re baetsalibe, pako e lokela ho ba khubu ea Bokreste ba rona. Hape, bekeng ena, re tla bona taba ena ea pako joalokaha e bonahala ho Deuteronoma.