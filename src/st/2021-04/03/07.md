---
title:  Ho Ithuta ka Botebo
date:  15/10/2021
---

“Moea oa bokhobo o ba kotsing ha ho lekoa ho phela ho ipapisitsoe le melao ea bolumeli, ka ho leka ho etsa se hlokoang ke molao ka matla a rona. Re na le tšepo ha feela re tla tlasa selekane sa Abrahama, eleng selekane sa mohau ka tumelo ho Jesu Kreste. Evangeli e reretsoeng Abrahama, eo ka eona a neng a e-na le tšepo, e n’e le eona evageli eo re e rutoang kajeno, eo ka eona re nang le tšepo. Abrahama o ile a sheba ho Jesu, eo eleng moqali le mophethi oa tumelo ea rona.”—Ellen G. White Comments, The SDA Bible Commentary, vol. 6, leq. 1077.

“Pele lefatše le thehoa, Ntate le Mora ba ile ba kopanela selekane sa ho pholosa motho ebang a ka hloloa ke satane. Ba ne ba ile ba hlapanya hore Kreste e tlaba eena ea tla beoa paneng bakeng sa batho. Kreste o ile a phethahatsa boitlamo bona, nakong eo a neng a le sefapanong o ile a meketsa, ‘ho phethehile,’ o ila a bolella Ntate. Tumellano e n’e phehalitsoe ka makhethe. Ke ka hona a hooang: Ntate, ho phethahetse. Ke entse thato ea hao, uena Molimo oa ka. Ke qetile mosebetsi oa pholoso. Haeba toka e hao e phethiloe, kea rata hore bao u ’neileng bona, ba be le ’na ’moo ke leng teng” Johanne 19:30; 17:24.”—Ellen G. White, The Desire of Ages, leq. 834.

**Lipotso tsa ho Qoqoa**

`➊ Tsepamisa maikutlo tabeng ea hore le pele lefatše le theoa, Ntate le Mora ba ne se ntse “ba kopane selekaneng” ho re pholosa ebang re ka oela. Hobaneng see se lokela ho ba khothatso e kholo ho rona. See se lokela ho re rut’ang malebana le kamoo Molimo a batlang hore re bolokehe kateng?`

`➋ Re le kereke ea Masala, ke ka tsela life re lokelang ho phethahatsa boikarabello boo Israele oa khale e neng e tlameha hore e be entse nakong ea eona? Ke joang re ka ithutang ho qoba liphoso tseo ba li entseng?`

`➌ Ke hobaneng ha evangeli le litšepiso tsa evangeli e le khubu ea Selekane se Secha? Ke litemana life tseo u ka li fumanang Testamenteng e Ncha tse bontšang hore ho ikobela molao le molao ha li’a felisoa tlasa Selekane se Secha, joalokaha Bakreste ba bang ba rialo? U nahana ke hobaneng ha Bakreste ba bangata ba evangeli e felisitse bohlokoa ba ho boloka Melao e Leshome?`