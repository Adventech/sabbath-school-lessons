---
title:  Tse Ling tsa Litŝoantŝo
date:  14/10/2021
---

Baithuti ba Bibele esale ba hlokomela ntho tse tšoanang pakeng tsa selekane sa Molimo le Iseraele le litumellano tse ling lipakeng tsa mebuso. Tšoano ena ha e ea lokela ho re makatsa. Molimo o ne a mpa a sebetsa le batho ba hae tikolohong eo ba eo ba e utloisisang.

Ka mokhoa o tšoanang, taba ea selekane, tumellano ea semolao pakeng tsa batho ba babeli, e nang le melao le lipehelo, e ka bonahala e thotse e itlhomphile. Leha karolo ena e tlameha ho ba teng (Molimo ke mofani oa molao), ha hoa pharalla ho lekana ho kenyeletsa bophara le botebo ba mofuta oa litumellano tseo Molimo a neng a li hloka pakeng tsa Molimo le batho ba hae. Ka hona, tse ling tsa likaraburetso lia sebelisoa ho thusa ho bontša taba e tšoanang e le selekane pakeng tsa Molimo le Iseraele, empa e le ho ekeletsa ho se hokae.

`Bala Deuteronoma 8:5; Deuteronoma 14:1; le Deuteronoma 32:6, 18–20. Ke mofuta ofe oa karaburetso o sebelisoang moo, ’me see se ka thusa ho bontša likamano tseo Molimo a neng a batla ho ba le tsona le batho ba hae?`

`Bala Deuteronoma 4:20 le Deuteronoma 32:9. Ke karaburetso efe e sebelisoang moo, ’me ke joang, hape, see se thusang ho senola mofuta oa likamano oo Molimo a neng a batla ho ba le oona le batho ba hae?`

Tabeng tsena kaofela, ho na le taba ea lelapa, eo, haele hantle, e lokelang ho ba e haufi-ufi, e hlakileng ho feta likamano tsohle tse teng. Le kamora ho latola Jesu ho soabisang ho neng hoo ba neng ba ho entse nakong ea sefapano, kamora hore a tsohe bafung, Jesu o ile a re ho Maria, “E-eang le bolelle bana be’so hore ba ee Galelea, ke moo ba tla mpona teng.” (Matt. 28:10,). Leha e se e le Kreste ea tsohileng bafung, o ne a re barutuoa “ke bana babo,” mohlala oa mohau le lerato tse neng li phoroseletsa ba neng ba sa lokeloe. Sena ke sona seo esale likamano tsa Molimo le motho esale li le sona: mohau le lerato tse fuoang motho eo li sa mo lokelang.

`Ke mofuta ofe oa likamano oo u nang le oona le Molimo? U ka li tebisa le ho ithuta ho mo rata e le kannete joang, ha ka tsela e tsoanang, u boloka karolo ea hao ea ho mamela molao oa hae selekaneng? Ke hobaneng ha taba tsee tse peli li sa loantšane, empa li tlatsana?`