---
title:  Iseraele le Selekane
date:  11/10/2021
---

**“‘Ha se ka baka la ho loka ha hao, le ha e le ka baka la bokhabane ba pelo ea hao, u eang ho kena lefatseng la bona ho le rua; empa ke ka baka la bokhopo ba lichaba tseo Jehova, Molimo oa hao, a tlang ho li falatsa pela hao, a tle a tiise lentsoe leo Jehoba a le boleletseng bo ntat’ao, Abrahama, Iaaka le Jakobo ka kano.” (Deut. 9:5; sheba le Deut. 9:27). Bonnete ba ba tšepiso tsa selekane bo bonahalitsoe joang temaneng ee?**

Hape, le hona mona, selekane sa mohau sea hlahella: Molimo o ile a ba sebe- letsa—ho sa natsoe liphoso tsa bona tse sa feleng. (Sena, se lokela ho ba seo evangeli e sebetsang kateng le kajeno.) ’Me e ne e le ka lebaka la tšepiso e neng e etselitsoe bo ntat’a bona mohau oa Molimo o ileng oa fuoa meloko e hlahlamang.

Ho ea kamoo Moshe a ileng a sebetsana le batho ba neng ba fuoe selekane kaofela ha bona, o ne a lutse a hetla morao litšepisong tse neng li etselitsoe bapateriareka.

`Bala Exoda 2:24, Exoda 6:8, le Levitike 26:42. Ke sefe se buuoang se thusang ho bontša kamoo litšepiso tsa selekane li sebetsang kateng?`

Ho falla ha Baiseraele Egepeta, letšoao le leholo la mohau oa Molimo o pholosang, o ne o boetse o itšetlehile selekaneng seo Molimo a neng a se etselitse bo ntat’a bona. Ke hore, le pele maja-lefa a selekane a ka tsoaloa, litšepiso li ile tsa etsoa bakeng sa bona. Ka hona, ho ne ho se letho leo ba le entseng (reka rialo), ba ile ba fumana topollo e tšepisitsoeng, eo Molimo a ileng a ba etsetsa eona ka mehlolo le liketsahalo tsa Exoda.

Ehlile, taba ha li’a fella moo. Ba ile ba tloha Egepeta —ba ea kae? E, Senai, moo selekane le bona se ileng sa thakholoa “se ’muso” (sheba Exoda 20). ’Me khubung ea selekane sena, e n’e le molao le evangeli, mealo e leshome, eo ba neng ba bitsetsoa ho e boloka, ponahatso ea likamano tsa bona le Morena, ea neng a se a ba pholositse (evangeli). Ka hona, khafe-khafetsa bukeng ea Deuteronoma, bane ba biletsoa ho boloka molao oo e le karolo ea bona ea selekane, e neng e tempuoe Sinai.

`Hobaneng ho le bobebe ho nkeha ke takatso ea leruo le ipokella matlotlo? Ke karolo efe eo molao oa Molimo o lokelang ho e bapala maphelong a rona kajeno, rona ba pholositsoeng ka mohau, ’me ke hobaneng ha molao oo o le bohlokoa maiphihlelong a rona le Molimo?`