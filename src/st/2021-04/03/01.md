---
title:  Selekane sa Kamehla le Mehla
date:  09/10/2021
---

### Bakeng Sa Thuto ea Beke ena Bala
Gen. 12:1–3, Baro. 4:1–5, Exod. 2:24, Deut. 5:1–21, Deut. 26:16–19, Deut. 8:5, Matt. 28:10.

> <p>Temana ea Khopolo</p>
> “‘Ke tla tiisa selekane sa ka, se mahareng a ka le uena, le litloholo tsa hao tse o hlahlamang ka meloko ea tsona, e be selekane se sa feleng, ke be Molimo oa hao le oa leloko la hao le o hlahlamang’” (Genese 17:7).

Eaba ke bona lenyeloi le leng le fofang mahareng a leholimo le lefatše, le tšoere evangeli ea kamehla le mehla ho e bolella ba ahileng lefatšeng—ho lichaba tsohle, le mefuta eohle le ho merabe eohle, le lipuo tsohle” (Tsen. 14:6).Hlokomela, “evangeli ea kamehla le mehla,” ke ea kamehla le mehla ka hore esale e le teng, eo esale re e tšepisoa ka Morena Jesu Kreste “pele lefatše le thehoa” (Tite 1:2).

Ka hona, ha ho makatse hore e be ka nako e ’ngoe Bibele e buoa ka “selekane sa kamehla le mehla” (Gen. 17:7, Esa. 24:5, Ezek. 16:60, Baheb. 13:20), kaha khubu ea evangeli ke selekane: ka mohau oa hae, Molimo o u fa mohau oa hae o pholosang o sa u lokeleng oo u ke keng oa iphumanela ona ka bo uena; joale, uena ha u arabela sena u khutlisa lerato la hae ka “ho mo rata ka pelo ea hao eohle, ka moea oa hao oohle le ka matla a hao ohle” (Mar 12:30), eleng lerato le bontšoang ka ho mamela molao oa hae: “Hobane ho rata Molimo, ke ha re boloka litaelo tsa oona (1 Johanne 5:3).

Bekeng ena re tla shebisisang taba ea selekane joalokaha e bontšoa bukeng ea Deuteronoma, moo selekane le likateng tsohle tsa sona li bonahatsoang.