---
title:  Hopola Mookoli
date:  28/11/2021
---

Lentsoe “hopola” le hlaha ka Bibeleng khetlo la pele ho Genese 9, moo—kamora moarolloa oa lefatše kaofela, Jehova a boleletseng Noe hore o tla beha mookoli marung e le letšoao la selekane sa hae le lefatše lohle, sa hore a keke a hlola timetsa lefatše ka moroallo.

`Bala Genese 9:8–17. Lentsoe “hopola” le sebelisoa joang moo, ’me ke sefe seo re ka ithutang sona tšebelisong ea lona malebana le kamoo reka hopolang seo Morena a re etselitseng sona?`

E, Molimo h’a hloke mookoli hore a hopole tšepiso ea hae le selekane sa hae. O mpa a buile ka puo eo batho ba e utloisisang. Ebang ho na le eng kapa eng, mookoli o bakeng sa rona, batho, ho re hopotsa tšepiso ea Molimo le selekane sa hae sa hore a k eke a boela a senya lefatše ka metsi. Ka mantsoe a mang, mookoli o ne o tla hopotsa batho ka tšepiso e ikhethang eo Morena a e entseng; nako eohle ha mookolim o hlaha, batho ba Molimo ba ne ba tla hopola, eseng kahlolo ea Molimo holima lefatše feela, empa le lerato la hae holima lefatše le tšepiso ea hae ea ho se le tlatse metsi hape.

Ka hona, mona re bona bohlokoa ba taba ea ho hopola: ho hopola litšepiso tsa Molimo, ho hopola litlhokomeliso tsa Molimo, ho hopola ketso ea Molimo lefatšeng. Mookoli o leholimong e ba bohlokoa ho feta kajeno kaha, o thehiloe holima ntšetso pele ea melao ea tlhaho, bongata ba Rabosaense bo hanana le taba ea hore ho bile le moroallo oa ka lefatše lohle. Ho thahasellisa ha kakang hore e be Ellen G. White o ngotse hore pele ho moroallo, batho ba bangata ba ne ba lumela joalo, ba lumela hore melao ea tlhaho e hanana le khonahalo ea moroallo oa lefatše lohle. O re bahlalefi ba ile ba etsa khang ea hore melao “ea tlhaho e tsetsitse hona hoo le Molimo a ke keng a kena-kenana le eona.”—Patriarchs and Prophets, Leq. 97. Joale, pele ho moroallo, batho ba ile ba etsa khang, ba ipapisitse le melao ea tlhaho, hore ntho’e joalo ha e-soka e etsahala.

Leha ho le joalo, Molimo o re bolelletse ka moroallo lentsoeng la hae a ba a fa lefatše letšoao, eseng la moroallo feela, empa la tšepiso ea hae ea hore a keke a hlola a tlisa o mong hape. Ka hona ebang re hopola se boleloang ke mookoli, re ka ba le tiisetso, e ngotsoeng hohle sebakeng ka mebala e metle ena, hore lentsoe la Molimo ke ’nete. ’Me haeba re ka tšepa lentsoe la hae tšepisong ena, hobaneng re keke ra tšepa lentsoe la hae nthong tsohle tseo a re bolellang tsona?

`Nakong e tlang ha u bona mookoli, nahana ka litšepiso tsa Molimo. Ke joang re ka ithutang ho tšepa litšepiso tseo kaofela?`