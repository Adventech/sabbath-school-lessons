---
title:  Hopola, Se Lebale
date:  27/11/2021
---

### Bakeng Sa Thuto ea Beke ena Bala
Gen. 9:8–17; Deut. 4:32–39; Tsen. 14:12; Deut. 4:9, 23; Deut. 6:7; Deut. 8:7–18; Baef. 2:8–13.

> <p>Temana ea Khopolo</p>
> “‘Hopola, u se lebale, kamoo u halefisitseng Jehova, Molimo oa hau kateng feelleng lena; ho qala ka letsatsi leo u tsoileng lefatšeng la Egepeta ka lona ho tlisa ho leo le fihlileng ka lona sebakeng sena, le ’nile la ikhantšetša Jehova’” (Deuteronoma 9:7).

Mantsoe a mabeli a hlaha hohle ka Bibeleng: hopola le lebala. Mantsoe ana a mabeli a buoa ka ntho eo eleng motho, ntho e etsahalang ka likelellong tsa rona. Ka bobeli ke maetsi, ’me a ea hanana: ho hopola ke ho se lebale, ho lebala ke ho se hopole.

Molimo o lutse a bolella batho ba hae ho hopola lintho tsohle tseo a ba etselitseng tsona; ho hopola mohau le botle ba hae ho bona. Ka hona, boholo ba Testamente ea Khale bo mabapi le baporofeta bao ba bolellang batho, sechaba sa Baheberu, hore se se lebale seo Morena a se etselitseng sona. Empa hape, taba e kholo-kholo, ba ne ba sa lokele ho lebala seo Molimo a ba bitselitseng sona le hore na ba ne ba tlameha ho ba batho ba joang, ele karabo ea pitso eo.

“Empa ke tla hopola liketso tsa Jehova, ke ellelloe meeka ea hao ea boholo-holo” (Lipe.77:11).

Na ho fapane le ho rona kajeno, re le sehlopha, hape re le batho ka bo mong? Ho bonolo hakae ho lebala seo Morena a re etselitseng sona!

Bekeng ena, joalokaha ho bontšitsoe ho Deuteronoma, re tla shebanang le tšiea ea bohlokoa, ea ho hopola eseng ho lebala kabelo ea Molimo maphelong a rona.