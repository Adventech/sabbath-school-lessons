---
title:  Hopola Hore u Bile Lekhoba
date:  02/12/2021
---

`Bala Deuteronoma 5:15; Deuteronoma 6:12; Deuteronoma 15:15; Deuteronoma 16:3, 12; le Deuteronoma 24:18, 22. Haele hantle, ke sefe seo Jehova a neng a batla hore ba se se lebale, hobaneng?`

Joalokaha re se re bone, hohle Testamenteng e Ncha, Morena o lutse a khutlisetsa likello tsa batho morao ho Exoda, pholoso ea bona ea mohlolo, e entsoeng ke Molimo h’a ba ntša Egepeta. Ho fihlela kajeno, likete-kete tsa lilemo kamora moo, Bajude ba ile ba boloka mokete oa Paseka, sehopotso sa seo Jehova a ba etselitseng sona. “Etlare ha le fihlile lefatseng leo Jehova a tlang ho le nea lona, kamoo a le baletseng kateng, le tle le boloke mokhoa ona. Etlare ha bana ba lona ba le botsa, ba re”: le lekanyang ka ketso ena na? Le tlare ho bona: ke sehlabelo sa Paseka ea Jehova, kamoo a kileng a feta matlo a bana ba Iseraele Egepetsa kateng, mohla a otlang Baegepeta ’me a sireletsa a rona” (Exod. 12:25–27).

Ho kereke kajeno, Paseka ke letšoao la topollo eo re e fumaneng ka Kreste: “Hobane Paseka ea rona, Kreste, e hlabetsoe rona” (1 Bakori. 5:7).

`Bala Baefese 2:8–13. Seo balumeli b’a ba balichaba ba biletsoang ho se lumela ke sefe? Se tšoana joang le seo Baheberu ba bolelloang ho se hopola ka bukeng ea Deuteronoma?`

Paulosi o ne a batla hore batho bana ba hopole seo Molimo a ba etselitseng sona ka Kreste, seo a ba pholositseng ho sona, le seo joale ba nang le sona ka baka la mohau oa Molimo ho bona. Joaloka bana ba Iseraele, e n’e se letho la bona le ba etsang betere pela Molimo. Empa, e n’e le mohau oa Molimo feela, oo ba o fuoeng, leha e n’e le “balichaba litšepisong tsa selekane,” sena ke sona se ba entseng seo ba leng sona ho Jesu Kreste.

Hore na ke Bajude lehoatateng, Bakreste ba Efese, kapa Baleti ba Bolokang Letsatsi la Bosupa kae kapa kae lefatšeng, ho bohlokoa ha kaakang ho rona ho lula re hopola, re se lebale, seo Morena a re etselitseng sona ka Kreste! Ha ho makatse, ka hona, hore e be re na le mantsoe ana: E ka ba hantle ha re nka hora letsatsi le leng le le leng re nahanisisa ka bophelo ba Kreste. Re lokela ho bo nka karolo ka karolo, ’me re tlohele menahano ho bona ketsahalo ka ’ngoe, haholo holo tse qetellang, ha re tsepamisa maikutlo sehlabelong se se holohali seo a re etselitseng sona, tšepo ea rona ho eena e ka se thekesele, lerato la rona le tla hola, ’me re tla tlala moea oa hae ho feta.”—Ellen G. White, The Desire of Ages, Leq. 83.