---
title:  Ho Ithuta ka Botebo
date:  03/12/2021
---

“Khalefo ea Molimo e kholo ha kaakang, mohau oa hae o moholo ha kaakang bathong ba hae ba entseng liphoso ka ho beha mookoli o motle marung e le selekane sa hae le motho! Molimo o phatlalatsa hore ha a bona mookoli, o tla hopola selekane sa hae. sena ha se re a ka lebala; empa o buoa le rona ka puo ea rona, hore re mo utloisise betere. Sepheo sa Molimo e ne le hore re le bana ba meloko ea morao-rao, re tle re botse se boleloang ka mookoli o marung, batsoali ba bona ba ne ba tla ba phetela pale ea moroallo, ba ba bolelle hore Mookameli ea Phahameng o kobile mookoli ’me a etsa mola marung e le tiisetso ea hore metsi ha a sa tla hlola a tlala lefatše. Ka hona, mookoli o tla lula o paka lerato le halalelang ho batho e be e matlafatse tšepo ea hae ho Molimo.”—Ellen G. White, Patriarchs and Prophets, Leq. 106, 107.

Ho tloha qalehong ea Bokreste, ha ho e-so ka ho e ba le kereke e iketlang ka maruo joalokaha kereke e etsa linaheng tse ling tsa lefatše kajeno. Potso ke hore, see se bilets’ang? Ruri menono e joalo e na le khahlamelo semoeeng sa rona—’me e ka se be e ntle. E ka ba ntle joang? Ke neng e kileng eare ha re nonopetse ke maruo eaba re tlaloa ke moea oa ho inehela kahohle-hohle le ho intša sehlabelo? Hangata, ho etsahale ho fapaneng: ha batho ba atleha haholo, ba itšepa bo bona ho feta, ’me ha sa tsotella Molimo haholo. Maruo le katleho, leha e le ntho tse ntle, li tla le maraba a mangata a semoea.

**Lipotso tsa ho Qoqoa**

`➊ Buisanang ka potso ea hore na ke ke joang borui (bo ka fapanang; ke hore motho ea nkuoang a se moruo naheng ea habo a ka nkoa e le moruihali naheng e ’ngoe) le kamoo bo nang le tšusumetso semoeeng sa rona. Ke ka litsela life “ba nang le chelete” ba ka itšireletsang ho tse ling tsa kotsi tsa semoea tse ka tlisoang ke leruo?`

`➋ Ka sehlopheng, buoang ka iketsahalo tsa ho qetela bophelong ba Kreste, le hore na li re bolell’ang ka lerato la Molimo ho rona, ’me ke hobaneng re sa lokele ho lebala lerato leo le ka mohla? Tse ling tsa lintho tseo u ka li nahanang tse bontšang botle ba Molimo, ’me ke hobaneng re lokela ho lula re beile ’nete ee ka likelellong tsa rona?`

`➌ Leha borasaense ba bang ba re ha ho e-so ka ho e ba le moroalloa oa metsi oa ka lefatše lohle, ho sa natsoe hore Bibele e re e bile teng (le mookoli), ba bang ba re ha ho e-so ka ho e ba le tlholeho ea matsatsi a tšeletseng, leha Bibele e re e bile teng (le Sabatha ea letsatsi la bosupa ho ba sehopotso sa eona). See se lokela ho re bolell’ang malebana le kamoo khahlamelo ea moetlo e ka bang matla kateng, le ho ba mpe kateng tumelong?`