---
title:  Ha U Jele u khotše
date:  01/12/2021
---

E mong oa baetapele ba kereke, ea sebelitseng General Conference of Seventh- day Adventists® lemo tse 34, o kile a pheta pale ea kamoo lilemong tse nagata tse fetileng, kamora hore eena le mofumahali oa hae ba theohe sefofaneng, ba elelloa hore ba lahlile thoto. “Ka eona nako eo,” a rialo, “kapela lebanta le tsamaisang mekotla le pela batho, ra khumama ka mangole ra rapela, re kopa Morena hore re fumane thoto ea rona e lahlehileng.” A tsoela pele a re lilemo-lemo kamora moo, seo sa etsahala hape: ba fihla bo-e-ma fofaneng, empa thoto eona che. A pheta se ileng sa etsahala kamora moo. “Se khathatsehe” a bolella mohats’ae, “inshorense e tla lefa.”

`U behile pale ena ka kelellong, Bala Deuteronoma 8:7–18. Ke temoso efe eo Jehova a e fang batho ba hae moo, ’me e lokela ho bolela’ng ho rona kajeno?`

Sheba se neng se tla ba tlela ebang ba tepahalla Jehova. Ha se hore ba ne ba tla ruoa lefate le nonneng le letle feela, “‘Lefate leo o tla ja bohobe ho lona, ho se tlala, ’me o keke oa hloka letho ho lona’” (Deut. 8:9), empa ba tla hlohonolofala haholo feela naheng eo: mehlape, gauta le silefera, le matlo a matle. Ke hore, ba tla fuoa menono eohle e hlokehang lefatšeng lena.

Empa ebe, ho etsahalang? Ba tla tobana le kotsi e lutseng e tlisoa ke maruo a lefatše, ea ho lebala hore e n’e le Jehova “Ea ba fang matla a ho ruoa lintho tseo” (Deut. 8:18).

Mohlomong eseng qalong, empa ha lilemo li ntse li roalellana ’me ba e na le maruo ohle ao b’a hlokang, ba tla lebala moo ba tsoang, ba lebale tseo Molimo o ba fetisitseng hara tsona “nahathote eane kaofela e kholo e tšabehang” (Deut. 1:19,), e, ruri, ba nahana hore ke bohlale le litalenta tsa bona tse neng li ba etsa hore ba atlehe hakaalo.

Sena ke sona seo Jehova a neng a ba lemosa khahlanong le sona hantle (ka bomali-mabe, haholo ha motho a bala Baporofeta ba kamorao ho moo, ke sona se etsahetseng hantle).

Ka hona, hara ho nonopela hona, Moshe o ba bolella hore ba hopole hore ke Jehova feela ea ba etselitseng sena, le hore ba se thetsehe ke litlhohonolofatso tsa maruo tseo a ba fileng tsona. Makholo-kholo a lilemo kamora moo, Jesu ka sebele o ile a ba lemosa, ka setšoantšo sa mojali, ka “ho thetsa ha maruo” (Mar 4:19).

`Ha ho khathele hore na re kaba le chelete e ngata le maruo hakae mona, re nama le mali tse lebeletseng ho kena ka mokoting o fatše. See se lokela ho re ruta’ng malebana le kotsi tse tlisoang ke maruo, ka hore maruo a ka etsa hore re lebale tlhoko ea rona ea Molimo o mong feela ea ka re ntšang mokoting oo o fatše?`