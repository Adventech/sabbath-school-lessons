---
title:  Hlokomela . . . U se Lebale
date:  30/11/2021
---

`Bala Deuteronoma 4:9, 23. Ke sefe seo Jehova a ba bolellang ho se etsa moo, ’me ke hobaneng ha temoso ee e le bohlokoa bakeng sa sechaba?`

Likutu-ketso tse peli li nka karolo e kholo e bulang litemana tsena: “hlokomela” le “lebala.” Seo Morena a se chong ho bona ke hore: hlokomela hore u se lebale. Se lebale seo Morena a u etselitseng sona le selekane seo a se entseng le uena.

Kutu-ketso “hlokomela,” smr (e boetseng e sebelisoa ka sebopeho se fapaneng ho Deuteronoma 4:9, e tolokiloeng, “qoba”), e hlaha hohle Testamenteng ea Khale ’me e bolela ho “boloka” “ho lebela,” “ho sireletsa.” Se thahasellisang ho feta, khetlo la pele ha e hlaha ka Bibeleng ke pele ho sebe, nakong eo Jehova a neng a bolella Adama ho “lebela” serapa seo a neng a mo file eona (Gen. 2:15).

Joale, leha Jehova a bolella batho, motho ka mong, (kutu-ketso e bonngoeng), hore ba itebele, esere mohlaope ba leba. Taba ha se ho “lebala” hoa ho lahlehelo ke kelello (leha kamora nako le melokong e mecha) empa e buoa ka ho se tsotelle litebello tsa bona selekaneng. Ke hore, ba ne ba lokela ho itseba hore na hantle ke bo mang, le hore na seo se ne se bolelang malebana le kamoo ba neng ba tlameha ho phela kateng pela Molimo, ka pela Baheberu ba bang, le ka pela licha tse ba potileng.

`Bala Deuteronoma 4:9 hape (sheba le Deut. 6:7 le Deut. 11:19), empa tsepamisa maikutlo karolong ea ho qetela, e malebana le ho li ruta bana ba bona le litloholo tsa bona. Taba e na tla ba thusa ho se lebale joang?`

Ha se ntho e etsahetseng ka tšohanyetso hore e be hang kamora Moshe a ba bolelle hore ba se lebale, ho se lumelle ntho tsena “ho tsoa ka pelong” o ba bolella ho ruta meloko e tlang ntho tsena, empa, mohlomong sa bohlokoa ka ho fetisisa, ka ho lula ba pheta pheta lipale tsa ntho tseo Jeehova a ba etselitseng tsona, ka mokhoa o joalo, batho ba keke ba li lebala. Ka hona, tsela e ntle ho feta ee ea ho boloka tsebo ea seo Jehova a se etselitseng sechaba sa hae se khethiloeng ke efe?

`Ke joang ho bolelleng ba bang maiphihlelo a hao ka Morena e sa thusang ba bang feela, empa le uena? Ke joang ho ho pheta tseo Molimo a u etselitseng tsona ho u thusitseng ho se lebale tataiso ea hae?`