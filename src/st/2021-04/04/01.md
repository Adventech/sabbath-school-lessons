---
title:  Ho Rata Jehova Molimo oa Hao
date:  16/10/2021
---

### Bakeng Sa Thuto ea Beke ena Bala
Deut. 6:4, 5; Deut. 10:12; Baef. 2:1–10; Tsen. 14:6, 7; Deut. 4:37; Deut. 11:1; Mar 12:28–30.

> <p>Temana ea Khopolo</p>
> “‘Rata Jehova, Molimo oa hao, ka pelo ea hao eohle, le ka moea oa hao oohle, le ka matla a hao ’ohle’” (Deuteronoma 6:5).

Tumelong ea Sejude, e ’ngoe lithapelo tsa bohlokoa-hlokoa e nkuoa ho Deuteronoma 6. E tsejoa e le “Shema,” e rehiloe joaloka ka baka la lentsoe le qalang la Seheberu le qalang thapelo, ho tsoa kutung shama‘, eleng se bolelang “ho mamela,” kapa “ho hlonepha” lentsoe le lutseng le hlahella khafe- khafetsa, eseng feela ho Deuteronoma empa le Testamenteng ea Khale.

Mola oa pele oa Shema o baleha tjena:

Shema Yisrael Adonai Elohenu Adonai echad.

Ho bolela’ng: “‘Utloa Iseraele, Molimo oa rona, ke Jehova, A ’notsi!’” (Deut. 6:4). Hangata ha Bajude ba rapela thapelo ena ba koala mahlo, sepheo ke ho thibela eng kapa eng ho se ba phatsamise ha ba nahana ka Molimo. Mola ona oa pele oa Shema o nkuoa e le tiiso ea tlhaho ea bo’ngoe ba Molimo Adonai Elohenu, “Jehova Molimo oa rona,” le botšepehi ba Iseraele fela eseng “molingoana” o mong. Ha e le hantle, e ka boela ea baloa e le “Jehova ke Molimo oa rona.”

Mola ona ke karolo ea puo ea pele eo Moshe a ileng a e fa bana ba Iseraele nakong eo ba le mathuleng a ho kena Lefatšeng la Pallo. Se latelang mola ona o bulang, ke phatlalatso e matla ea ’nete e salang e le bohlokoa-hlokoa kajeno, joalokaha ho bile joalo nakong eo.