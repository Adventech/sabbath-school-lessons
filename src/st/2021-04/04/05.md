---
title:  Haeba u oa Nthata, Boloka Melao Eaka
date:  20/10/2021
---

Sechaba sohle sa Iseraele—ne se bilelitsoe ho rata Molimo. Empa sena le sona ne se ka etsoa ke motho ka mong. Kaha motho ka mong o fuoe matla a boikhethelo, Moiseraele ka mong o ne a tlameha ho etsa khetho ea ho rata Molimo—’me ba ne ba tlameha ho bontša lerato leo ka ho mo mamela.

**Ke sefe se tšoanang seo litemana tse latelang li nang le sona? Ke hore, ’moko-taba o tsoanang oo li nang le oona ke ofe?**

`Deut. 5:10`

`Deut. 7:9`

`Deut. 10:12`

`Deut. 11:1`

`Deut. 19:9`

Na Lentsoe la Molimo le ka hlaka ho feta moo? Hantle joalokaha Molimo o sa buoa feela ha A re o oa re rata, empa a bontšitse lerato leo ka seo a se entseng le seo a ntseng a se etsa, batho ba Molimo, le bona ba tlameha ho bontša le rao leo ka liketso. ’Me litemaneng tsena re bona hore ho rata Molimo ha ho arohane le ho mo mamela. Ke ka hona, ereng ha Johanne a buoang ntho tse kareng, “Hobane ho rata Molimo ke ha re boloka litaelo tsa oona” (1 Johanne 5:3), kapa ha Jesu a re, “‘Haeba lea nthata, bolokang melao ea ka’” (Johanne14:15), litemana tsena li mpa li hlalosa thuto ena ea mantlha. Lerato la Molimo le tlameha ho lula le bontšoa ka ho mamela Molimo. Sena e sale se le joalo, ’me se tla lula se le joalo. ’Me ho mamela Molimo hona ho bolela ho boloka melao ea hae, Melao e Leshome, e kenyeletsang le molao oa bone oa Sabatha. Ho boloka molao oa bone ha se ho lumela ho bolokoa ke molao, hantle joalokaha ho boloka melao e robong ho se joalo.

Leha ho boloka molao ofe kapa ofe e kaba ho lumela ho bolokoa ke molao, mofuta ono oa ho mamela ha o etsoe ka lerato ho Molimo. Ha e ba re fela re rata Molimo e le ka nnete, haholo-holo ka baka la seo a re etselitseng sona ka Jesu Kreste, re batla ho mo mamela, hobane ke sona seo a reng re se etse.

Ha Moshe a ne a lutse a bolella Baiseraele hore ba rate Molimo a mo mamele, o entseng joalo, hakere ba ne ba lopollotsoe Egepeta? Ke hore, lerato le ho mamela ha bona e ne lekarabelo ea topollo ea bona. Ba ne ba lopollotsoe ke Morena. Joale ba ne ba lokela ho araba ka ho mo tšepahalla ka ho boloka melao ea hae. Na ha ho joalo le kajeno?

`Maiphihlelo a hao ke afe a ho leka ho mamela Molimo? Ke hore, sepheo sa hao ke sefe ha o leka ho mamela Molimo? Ke hobaneng e lokela ho etsoa ka lerato? Ke karolo efe, eo ho tšaba ho boleloang ke Bibele, ho e bapalang?`