---
title:  Molao oa Pele
date:  21/10/2021
---

Leha Bakreste ba bang ka mabaka a tsejoang ke bona, ba leka ho arola Testamente e Ncha ho ea Khale, sena ha se khonehe, ntle le ho sotha se boleloang ke Testamente e Ncha. Testamente e Ncha kamoo e senolang Jesu kateng le lithuto-molimo tsa eona tse hlalosang bophelo ba hae, lefu, tsoho, le boprista ba hae bo boholo, ho supa phethahalo ea boporofeta bo bongata Testamenteng ea Khale. Ka tsela tse ngata, Testamente ea Khale e fana ka foromo, motheo, le maemo bakeng sa Testamente e Ncha. Testamente tsena ka bobeli li bontša botle le lerato la Molimo.

Lena ke le leng la mabaka ao ka lona, khafe-khafetsa, Testamente e Ncha, le eena Jesu, a qotsitseng Testamente ea Khale.

`Bala Mar 12:28–30. Potso ea pele e botsitsoeng ka molao “oa pele o moholo” ke efe? Jesu o arabela joang, ’me karabo eo ea hae o e nkile kae?`

Ho a thasellisa hore e be mongoli, motho ea iteletseng ho phelela ho utloisisa molao le kamoo o tlamehang ho lateloa kateng, o na tlameha hore e be o kile a botsa potso ena. Empa, melao e mengata eo ba neng ba lumela hore ba tlameha ho e boloka (neano-taba ea sejude e re hone ho e-na le melao e ka bang 613), haho makatse hore e be ba batla hore o akaretsoe ka polelo e le ’ngoe feela.

Joale Jesu o etsa joang?

O ea ka kotloloho ho Deuteronoma 6, o qala ka “‘Utloa, Iseraele, Molimo oa rona ke Jehova, Jehova a ’notsi!’ ” (Deut. 6:4), e be o qotsa le temana e latelang, e mabapi le ho rata Jehova ka pelo ea hao eohle, moea, le matla. O ile a supa ntlha-kholong ea kamoo Jehova eleng Molimo oa bona kateng, Eena a le mong, a ipapisitse le ’nete ena e kholo, ba biletsoa ho mo rata ho feta ka ho fetisisa.

Ke sefe seo e ka bang “’nete ea kajeno” ho feta molao oo? Matsatsing a bo felo hantle, nakong eo liketsahalo tsa bofelo li tla etsahala ’me e mong le e mong a biletsoa ho nka lehlakore, melao ea Molimo e tla bapala karolo ea bohloko-hlokoa (Tsen. 14:12).

Qetellong, lehlakore leo re le khethang, le hara litlhoriso, le tla itšetleha holima hore na re fela re rata Molimo kapa che. Qetellong, lehlakore leo re le khethang, le hara litlhoriso, taba e tlaba hore na re fela re rata Molimo kapa che. Sena ke sona se fang motho lehlakore leo a le nkang, ’me re ka rata Molimo ka pelo, moea le matla a rona kaofela ha feela re mo tseba ka kotloloho re bile re ba le maiphihlelo a molemo, lerato, le mohau oa hae. Haeba ho hlokeha, ke sona seo re tlamehang ho se shoela.

`Haeba motho a ka u botsa: motho a ka rata Molimo eo a e-so ka a ’mona joang, u ka reng? Buisanang ka likarabo tsa lona ka sehlopheng.`