---
title:  Ho Ithuta ka Botebo
date:  22/10/2021
---

“Sefapano sa Kreste e tla lula e le saense le pina ea balopolloa ka ho sa feleng. Ba tla bona Jesu ea thakhisitsoeng khanyeng ea hae. Ha ho mohla ho tla lebaloa hore eo matla a hae a hlolileng le ho tšoara mafatše a sa baleheng a chalametsang moholokohlong oa sepaka-paka, ea ratoang ke Molimo, Khosi ea leholimo, eena eo Likerebumi le lirafine tse khanyang li ratang ho mo khumamela—a ikokobelitseng ho pholosa batho ba oeleng; hore a jare molato le mahlabisa-lihlong a sebe, le ho ipata ha sefahleho sa Ntat’ae, ho fihlela masisa- pelo a fatse le lahlehileng a roba pelo ea hae sefapanong sa Golgotha. Hore e be moetsi oa mafatše ohle, moahloli oa pheletso tsohle, a ka behella khanya ea hae ka thoko ebe o khetha ho itlontlolla ka baka la lerato la hae ho motho ho tla lula ho thabisa tlholeho eohle. Ha lichaba tsa balopolloa li talima Mopholosi oa tsona ’me li bona khanya ea Ntate sefahlehong sa hae; nakong eo ba shebang terone ea hae, e senang qaleho le pheletso, ’me ba tseba hore ’muso oa hae ke oa ka ho sa feleng, b’a phaloso ka pina: ‘Ho loketse, ho loketse Konyana e hlabiloeng, e re pholoselitseng ho Molimo ka mali a hae a bohlokoa!’ ”—Ellen G. White, The Great Controversy, maq. 651, 652.

**Lipotso tsa ho Qoqoa**:

`➊ Bala polelo ea Ellen G. White e kaholimo. Ke sefe seo e se buoang se ka re thusang ho utloisisa hore na hobaneng ha lerato la rona ho Molimo e tlameha ho ba lerato le leholohali ho feta ohle ao re ka bang le oona? Nahana ka se ka boleloang ka hore Molimo, eena ea tšoereng “ea tšoereng mafatse a sa baleheng moholokohlong oa sepakapaka” ke eena ea ileng sefapanong bakeng sa rona. Ke hobaneng ha ’nete ee e tlameha ho ba motheo oa likamano tsa rona le Molimo?`

`➋ Tsepamisa maikutlo tabeng ea ho rata le ho tšaba Molimo ka nako e le ’ngoe. Re etsa joalo joang, ’me hobaneng re tlameha ho li etsa li le peli?`

`➌ Ho monate ho rata Molimo ha ntho li tsamaea bothebelele maphelong a rona. Empa ha ntho li sa tsamae hantle te’ng, ha re sesa kahara mathata? Ke hobaneng, ha le nakong tse kang tseo, ho rata Molimo ho le bohlokoa ho feta ha ntho li tsamaea hantle?`

`➍ Sheba potso e qetellong ea thuto ea Labone hape. E meng ea methati eo u ka e sebelisang ho hlalosetsa motho eo eseng Molimo ka se boleloang ka ho rata Molimo? Ke joang rona, re le batho, re ka ratang Molimo eo re e-so ka re ’mona ka mahlo? Ke hobaneng e se taba hore na re kile ra ’mona kapa che, bonyane ka nama?`