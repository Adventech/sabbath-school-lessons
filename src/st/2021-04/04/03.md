---
title:  Ho Tšaba Molimo
date:  18/10/2021
---

Moshe o ile a bolella bana ba Iseraele hore ba rate Molimo ka sohle seo ba nang le sona. E n’e le taelo. Leha ho le joalo, litemaneng tse seng kae pele ho moo Moshe o ile a ba fa taelo e ’ngoe: “U tle u tšabe Jehova Molimo oa hao” (Deut. 6:2).

`Bala Deuteronoma 10:12. Temana tsee li reng ka lerato le tšabo, ’me re li utloisisa joang?`

Temaneng e ’ngoe ba joetsoa hore ba tšabe Molimo, ho e ’ngoe, hore ba mo rate, temaneng ena hothoe ba mo tšabe ba be ba mo rate ka nako e le ’ngoe. Kutloisisong e tloaelehileng ea lentsoe lena “tšabo” hona ho ka bonahala e ka ke ntho’e loantšanang, empa haho joalo. Empa, ho tšaba Molimo—ka mokhoa oa ho mo hlonepha joaloka motlotlehi, ho hlonepha matla, toka, le ho loka ha hae, haholo-holo ha re sheba kamoo re leng baetsalibe kateng, re fokolang, re itšetlehileng ho eena ka hohle—e tlameha hoba ntho’e itlelang feela ho rona. Re libopuoa tse oeleng, tse tlotseng molao oa Molimo hape tseo ka mohau oa hae, li tlamehang ho fuoa thohako le lefu la ka ho sa feleng.

`Bala Baefese 2:1–10. Ke joang litemana tsee li re thusang ho utloisisa kamoo re lokelang ho tšaba le ho rata Molimo ka nako e le ’ngoe kateng?`

Ntle le taba ea hore re ne re le “bana ba khalefo” (ke ka hona re lokelang ho mo tšaba), Kreste o re shoetse ’me a re fa bophelo bo bocha, bo kenyeletsang tokoloho sebeng le thohakong ea nako e fetileng (ke ka hona re lokelang ho mo rata).

’Me joalokaha sena e le ’nete ho rona kajeno, eona tšiea ena e ne e sebetsa le ho Iseraele: e bile makhoba Egepeta, ba le tlasa thohako ea bokhoba le khatello, ’me ebile lerato la Molimo ho bona le mohau oa hae ho bona tse ileng tsa tlisa topollo ea bona e kholo. “U hopole hobane u bile mofo fatšeng la Egepeta, le hobane, Jehova Molimo oa hao, o u ntšitse teng ka letsoho le matla” (Deut. 5:15). Ha ho makatse, hore e be ba rata Molimo ba bile b’a motšaba ka nako e le ’ngoe. ’Me ebang ba ne ba lokela ho etsa seo, joale rona, ba nang le ’nete e kholo ea Jesu ea re shoetseng sefapanong, re tlameha ho mo rata le ho mo tšaba hakakang?

`Bala Tšenolo 14:6, 7. Re lokela ho utloisisa hore na hobaneng taelo ea “ho tšaba Molimo” e tlamehang ho ba eona ea pele molaetseng oa Morena oa mehla ea bofelo? Ha u sheba taba ea hore rea tseba hore na ke sefe se tlang lefatšeng, ke hobaneng ha taelo ee e utloahala haholo?`