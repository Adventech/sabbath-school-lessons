---
title:  Ho Rata Molimo
date:  17/10/2021
---

Kamora hore a phetele bana ba Iseraele nalane ea bona, o ile a qalella ho phetela bana ba Iseraele nalane ea bona, o ile a qalella ho ba fa litaelo malebana le tseo ba neng ba tlameha ho li etsa hore ba nke naha le ho ata ho eona. E, motho a ka etsa khang ea hore boholo ba Deuteronoma e n’e mpa feela e le: Jehova ea bolellang batho seo ba tlamehang ho se etsa ele ho etsa boikarabello ba bona selekaneng, eleng seo a se entseng ka mohau ho phethahatsa litšepiso tsa hae ho bo ntata bona.

Deuteronoma 6 e qala tjena: “‘Ke eona melao, le litaelo, le likahlolo, tseo Jehova, Molimo oa lona a ntaetseng ho le ruta tsona, hore le tle le etse ka tsona lefatseng leo le eang ho le ruoa, u tle u tsabe Jehova, Molimo oa hau, ka ho boloka melao ea hae eohle, le litaelo tsa hae tsohle, tseo ke u laelang tsona hore u li boloke, e le uena, le mora oa hao, le mora oa mora oa hao, ka litsiu tsohle tsa ho phela ha hao, matsatsi a hao a tle a ngatafale’” (Deut. 6:1, 2).

`Bala Deuteronoma 6:4, 5. Ke taelo efe eo Jehova Molimo a e fang bana ba Iseraele temaneng ea 5? Seo se bolelang?`

Rata Jehova Molimo oa hao ka pelo ea hao eohle...? Ho thahasellisa hakakang hore mona, hara litemoso tsena kaofela, melao, le lipehelo, hothoe batho ba rate Molimo. Ebile, eseng ho mo rata fela, empa ho etsa joalo “ka pelo ea hau eohle, ka moea oa hau oohle, le ka matla a hao ohle” se supang tlhahong ea sehlohlolo sa lerato lena.

Ho rata Molimo ka pelo le moea le matla ’ohle a hao ho bolela hore lerato la rona ho eena le tlameha ho tla pele ho mang kapa mang le eng kapa eng eo re ka e ratang, hobane ke eena motheo oa sohle seo re leng sona le ho phela kapa eng le eng. Lerato la rona ho eena le tlameha ho kenya lerato la rona la sohle mocheng o nepahetseng. Seheberung, lentsoe, “hao” bakeng sa Molimo oa hao, pelo ea hao, matla a hao, le bonngoeng. E, Molimo o ne a buoa le batho bohle, empa ntho e feletseng e etsoa matla ke likarolo tsa eona. Jehova o batla hore e mong le e mong oa rona, leha e le karolo ea ’mele o moholo, hore re mo tšepahalle ka bo mong, ’me motheo oa botšepehi boo e lokela ho ba lerato la rona ho eena, bakeng sa seo a leng sona, le seo a re etselitseng sona.

`Ho bolel’ang ho uena ho rata Molimo ka pelo, moea le matla ohle a hao?`