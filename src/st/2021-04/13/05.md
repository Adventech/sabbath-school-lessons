---
title:  Tsoho ea Moshe
date:  22/12/2021
---

“Moshe, mohlanka oa Molimo a shoela hona teng, naheng ea Moabe, ka taelo ea Jehova, a patoa naheng ea Moabe, sekhutlong se lebaneng le Bethe-peore; empa haho motho ea tsebileng lebitla la hae ho fihlela letsatsi la kajeno.” (Deut. 34:5, 6). Ke joalo, ka litemana tsena tse ’maloa, Moshe eo e neng e le khubu bophelong ba Iseraele, monna eo lingoloa tsa hae li tsoetseng pele ho phela, eseng ho Iseraele, empa le ho kereke le Synagogeng kajeno, a shoa joalo.

Moshe o ile a shoa, a patoa, sechaba sa mo llela, ho bile joalo. Haele hantle, hona le motheo oa buka ea Tšenolo o hlahellang mona: “Ho lehlohonolo bafu ba shoelang moreneng ho tloha joale. Moea o re: E, hoba ba ea phomola mesebetsing ea bona, hobane mesebetsi ea bona ea ba latela,” (Tsen. 14:13).

Leha ho le joalo, lefu la Moshe ha e ea ka ea e ba khaolo ea ho qetela bophelong ba Moshe.

`Bala Juda 9. Ho etsahala eng moo, ’me teana ee e hlalosa ho hlaha ha Moshe hamorao Testamenteng e Ncha joang?`

Leha re fuoe leselinyana le fokolang, ke ketsahalo e makatsang ha kaakang e bontšoang moo! Mikaele, Kreste ka boeena, a tsekisana setopo sa Moshe le Diabolose. Joang? Ha ho potang, Moshe e n’e le moetsalibe; ehlile, sebe sa hae sa ho qetela se tsejoang, ho inkela khanya eo e neng e le ea Molimo, e n’e le sebe se tšoanang le Diabolose hantle- “‘Ke tla phahama holim’a maru, ke be ke tšoane le mookameli ea phahameng’” (Esa. 14:14,)—Sena ke sona se ileng sa etsa hore Lucifera a lelekoe leholimong. Tsekisano ena ea setopo sa hae e tlameha e bile tabeng ea hore Kreste o tlameha a ne a re Moshe o tlaba le kabelo tsohong ea bafu e tšepisitsoeng.”

Empa Kreste a ka etsetsa Moshe, moetsalibe ea tlotseng molao oa Molimo, joang? Karabo, ehlile, ke sefapano feela. Joalokaha mahlabelo ohle a liphoofolo a ne a supa lefung la Kreste, ho hlakile hona joale, ha Morena a sheba pele sefapanong, a batla ho tsosa setopo sa Moshe. “Ka baka la sebe Moshe o ne a iphumane a le tlasa taolo ea sebe, Moshe o ne a iphumane a le tlasa matla a Satane. Ka matla a hae, e n’e le phofu ea semolao ea lefu; empa o ile a tsosetsoa bophelo bo sa feleng, a tšoere seo a ipisang ka tsona hore ke Kreste. Moshe o ile a tsoa ka lebitleng a halalelitsoe, ’me a nyolohela motseng oa Molimo le Mopholosi oa hae.”—Ellen G. White, Patriarchs and Prophets, Leq. 479.

`Ke joang taba ee ea Moshe e re thusang ho utloisisa botebo ba leano la topollo, hore le pele ho sefapano, Moshe o tla tsosetsoa bophelo bo sa feleng?`