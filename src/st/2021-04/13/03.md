---
title:  'Sebe sa Moshe: Karolo ea bobeli'
date:  20/12/2021
---

`Bala Numere 20:12, 13 hape. Ke lebaka lefe le ikhethang leo Jehova a ileng a lefa Moshe la hore na hobaneng a keke a tšelela lefatšeng ka baka la seo a se entseng? Sheba le Deuteronoma 31:2 le Deuteronoma 34:4`

Ho ea ka temana ena, hone ho e-na le tse ngata ka sebe sa moshe ho feta teko ea hae ea ho nka sebaka sa Molimo feela, eleng se neng se le sebe ho lekana. O boetse a botša ho hloka tumelo, seo, ho motho ea kang Moshe, eleng ntho’e sa amoheleheng. Ka holimo ho tsohle, enoa ke monna, eo ho tloha sehlahleng se tukang (Exod. 3:2–16) ho ea pele, ea bileng le maiphihlelo a fetang ao mang kapa mang a kileng a ba le oona le Molimo, empa, ho latela temana, Moshe h’a ka a “lumela ho ’Na” ke hore, Moshe o ile a bontša ho hloka tumelo ho seo Jehova a se buileng, ka hona, o ile a hloleha ho “Nkhalaletsa,” ka pela bana ba Iseraele. Ka mantsoe a mang, ebang Moshe a ile a theola moea, ’me a etsa se nepahetseng pela ka ho bontša tumelo ea hae ho Molimo hara bokoenehi ba bona, a ka be a ile a halaletsa Molimo pela bona, hape e ba ebile mohlala oa seo ho mamela le tumelo ea ’nete li leng sona.

Hape, elahloko kamoo Moshe a sa mamelang seo Morena a neng a ’moleletse sona hantle, hore a se etse.

`Bala 20:8. Jehova o ne a itse Moshe a etse’ng eaba Moshe eena o etsa joang? (Numer. 20:9–11)?`

Temana ea bo robong e bontša ha Moshe a nka lere joalokaha “Jehova a ne a ’moleletse.” Ho fihlela ha joale, ntho ntse li tsamaea ka thello. Empa temaneng ea leshome, ho e na le ho buoa le lefika, le tla ntša metsi ele kamoo Molimo a bontšang matla a hae a makatsang kateng-Moshe a otla lefika, eseng hang empa habeli. E, ho otla lefika e ba le ntša metsi e n’e le mohlolo, empa eseng o tšoana le ha eba ho buuoe le lona e ba ho etsahala se tšoanang.

E, ha ho okoloa taba ena kaholimo ho ka bonoa e ka kahlolo ea Molimo en’e le khopo haholo: kamora sena sohle se Moshe a fetileng hara sona, o ne a sa tlo lumelloa ho tšelela Fatšeng la Pallo. Hohle moo pale ena e phetoang, batho esale ba ipotsa hore na hobaneng ka baka la phoso e le ngoe feela ea ho ba mosito-a falatsoa seo esale a se lebeletse ka nako e telele.

`U nahana ke Thuto efe eo bana ba Iseraele ba ka beng ba ithutile eona ho se ileng sa etsahalla Moshe?`