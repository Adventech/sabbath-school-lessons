---
title:  Tsoho ea Rona Bohle
date:  23/12/2021
---

Ka leseli le eketsehileng la Testamenete e Ncha, ho se lumelle Moshe ho kena Fatšeng la Pallo ha ho bonahale e ka ke kotlo ea letho. Ho e na le Kanana ea lefatše, le Jerusalema ea lefatše kamora moo (eo nalaneng eohle ea eona e tsejuoeng ka lintoa, ho hapa, le ho sotleha), “Jerusalema ea leholimo” (Baheb. 12:22) ha ha joale, ke lehae la hae. Ka ’nete le bileng le leng betere ho feta!

Moshe e bile mohlala oa pele o tsejoang oa tsoho ea bafu. Henoke o nketsoe leholimong a eso ka a bona lefu (Gen. 5:24), le Elia, (2 Marena 2:11), empa ho ea ka se ngotsoeng, Moshe e bile oa pele oa ho tsosetsoa bophelo bo sa feleng.

Ha re tsebe hore na Moshe o robetse nako e kae ka lebitleng, empa ha re buoa ka eena, seo ha se taba. O koetse mahlo a hae ka baka la lefu, ’me hore na e bile hora tse tharo kapa lemo tse 300, ho eena ho’a tšoana. Ho tšoana joalo le ho bohle ba robetseng; maiphihlelo a bona, bonyane haho buuoa ka ho shoa, ha ba na fapana le Moshe ho hang.’ Re koala mahlo a rona ha re e shoa, ’me se latelang seo re se tsebang ke ho khutla labobeli ha Jesu, kapa, ka bomalimabe, kahlolo ea ho qetela (sheba Tšen. 20:7–15).

`Bala Bakorinthe 15:13–22. Ke tšepiso efe e kholo e fumanoang moo, ’me ke hobaneng ha Mantsoe a Paulosi a utloahala ha feela re utloisisa hore bafu ba robala ho Kreste ho fihlela tsoho ea bafu?`

Ka ntle ho tšepo ea tsoho, ha re na tšepo ho hang. Tsoho ea Jesu ke tiisetso ea tsoho ea rona; ka mora ho “re hloekisa libe” (Baheb. 1:3) sefapanong e le konyana ea rona ea sehlabelo, Kreste o shoele a tsoha bafung, ’me ka baka la tsoho ea hae, re na le tiisetso ea rona, ka Moshe eo eleng mohlala oa pele oa motho ea oeleng ea tsositsoeng bafung. Ka baka la seo Kreste a tla se etsa, Moshe o ile a tsosoa; ’me ka baka la seo Kreste a se entseng, le rona, re tla tsosoa.

Ka hona, ho Moshe re ka fumana mohlala oa ho pholosoa ka tumelo, tumelo e bonahatsoang bophelong ba botšepehi le tšepo ho Molimo, leha eba aka khothometseha qetellong, ’me hohle bukeng ea Deuteronoma, re ka bona Moshe a leka ho biletsa batho ba Molimo botšepehing bona boo, karabelo e tšoanang mohaung oo ba o filoeng joalokaha re o fuoe-le rona, ba mathuleng a meeli ea Lefatše la Pallo.

`Na ha se Molimo, Molimo eena eo, ea re biletsang botšepehing, le rona? Ke sefe seo re ka se etsang ho etsa bonnete ba hore ha re etse liphoso tse tšoanang le tseo Moshe a hlokomelisitseng ka tsona ho Deuteronoma?`