---
title:  Tsoho ea Moshe
date:  18/12/2021
---

### Bakeng Sa Thuto ea Beke ena Bala
Numere. 20:1–13, Deut. 31:2, Deut. 34:4, Deut. 34:1–12, Juda 9, 1 Bakor. 15:13–22.

> <p>Temana ea Khopolo</p>
> “Athe haele Arekangeloi Mikaele, ha a na a tseka setopo sa Moshe le Diabolose, o tšabile ho mo ahlola ka nyefolo, a mpa a re: Morena a u khalemele!’” (Juda 9,).

Joalokaha re bone kotareng ena eohle, Moshe ke motho e eo eleng khubu ho Deuteronoma. Bophelo ba hae, semelo, melaetsa ea hae e tletse buka ena.

Leha ho le joalo, e, Deuteronoma e mabapi le Molimo le Lerato la hae ho ‘am yisra’el, “sechaba sa Iseraele,”

Ka hona, nakong ena eo re fihlang qetellong ea kotara, pheletsong ea boithuto ba rona ba Deuteronoma, re boetse re fihla qetellong ea bophelo ba Moshe, bonyane bophelo ba hae mona.

Joalokaha Ellen G. White a ile a hlalosa hore: “Moshe o ne a tseba hore o lokela ho shoa a le mong; ho ne ho se motho ea ka lumelloang ho mo sebeletsa pheletsong ea bophelo ba hae. Sephiri le ntho’e tšosang li ne li mo tjametse, tse ileng tsa tetebetsa pelo ea hae. Teko ea hae e kholo-kholo e bile ea ho arohana le batho bao a neng a ba hlokomela a ba rata—batho bao ka nako e telele lithahasello le bophelo ba hae li ileng tsa tlamahana ha ’moho. Empa o ne a ithutile ho tšepa Molimo, ’me a inehela leratong le mohaung oa Molimo le ho batho ba hae ka tumelo e sa thekeseleng.”— Baporofeta le Marena, maq. 470, 471.

Kaha bophelo le bosebeletsi ba Moshe li senotse boholo ba semelo sa Molimo, ka ho tšoana, lefu le tsoha ea hae le tsona li entse joalo.