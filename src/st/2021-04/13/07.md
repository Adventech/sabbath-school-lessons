---
title:  Ho Ithuta ka Botebo
date:  24/12/2021
---

“Nakong eo ba neng ba hoa ke khalefo, ‘re ka se le ntsetse metsi lefikeng lee?’ ba ile ba ipeha sebakeng sa Molimo, joalokaha e ka matla a tsoa ho bona, batho ba tletseng mefokolo le litakatso tsa botho. Ka ho khathala ke ho tletleba ho sa feleng le borabele ba batho, Moshe o ne a se a sa bone mothusi oa hae ea Halalelang, ’me ntle le matla a halalelang, o ile a tlohelloa hore bofokoli ba botho bo hlahelle. Motho ea ka beng a qetelletse a hloekile, a sa icheba boeena ho fihlela qetellong, a hloleha qetellong. Molimo o ne a eisitsoe ka pela phutheho ea Iseraele, ha e n’e le monyetla oa ho mo phahamisa.”—Ellen G. White, Patriarchs and Prophets, Leq. 418.

“Thabeng ea ho fetoha, Moshe o ne a le teng le Elia, ea ileng a nkeloa leholimong. Ba ne ba rometsoe ho ba batsamaisi ba leseli le khanya ho tsoa ho Ntate ho ea ho Mora oa hae. ka hona, thapelo ea Moshe, e ileng ea etsoa lilemo-lemo tse ngata pele ho moo, ea phethahatsoa qetellong. O ile a ema ‘thabeng e halalelang,’ hara majalefa a batho ba hae, ho ba lipaki tsa hae, eena eo ka eena litšepiso tsa Iseraele li neng li itšetlehile ka eena. Ena ke eona ketsahalo ea ho qetela e bontšoang batho nalaneng ea motho ea hlomphiloeng ke leholimo.”—leq. 479.

**Lipotso tsa ho Qoqoa**

`➊ Moelelong o mong, e, Moshe o ile a tsosoa a nkeloa leholimong hang kamora lefu la hae. Empa ka nako e tšoanang, Moshe oa sono (re nka joalo) o qetella a bona ntho tse mpe tse etsahalang fatše mona. Re lehlohonolo hakae hore e be bongata ba rona re tla tsosoa kamora hore likharuru tsa lefatše li fele, bonyane pele ho ho tla labobeli! Ke ka tsela life taba ee, eleng tlhohonolofatso e kholo ho feta ea Moshe?`

`➋ Ke joang pale ea lefu la Moshe le tsoho ea hae hamorao, li re bontšang kamoo Testamente e Ncha, leha hangata e itšetlehile Testamenteng ea khale, e re fang se fetang Testamente ea Khale, le hore ehlile e ka fana ka leseli le batsi ka Testamente ea Khale?`

`➌ Ke joang pale ea bophelo ba Moshe, ho keneyeletsa le ho otla lefika ka mosito, eleng mohlala oa se boleloang ka ho phela ka tumelo, le ka ho pholosoa ka tumelo, eseng mesebetsi ea molao?`

`➍ Ka sehlopheng, buisanang ka tšepiso ea tsoho qetellong ea nako. Ke hobaneng ha see e le khubu ea tšepo eohle ea rona? Hape, haeba re ka tšepa Molimo tabeng ena, ke hore, hore o tla re tsosa bafung, na re ka se mo tšepele eng kapa eng? Ka holimo ho tsohle, haeba a ka re etsetsa seo, ke sefe seo a ke keng a re etsetsa sona?`