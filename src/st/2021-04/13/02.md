---
title:  'Sebe sa Moshe: Karolo ea Pele'
date:  19/12/2021
---

Khafe khafetsa, le hara bokoenehi ba bona lehoatateng, Molimo o ile hlokomela Bana ba Iseraele. Ke hore, leha ba ne ba sa lokeloe hakaalo, (’me hangata ba lula ba sa fetohe) mohau oa Molimo o ile oa tšolohela ho bona. Ka ho tšoana, le rona, kajeno, re khola molemo mohau ona, leha o sa re lokele hakaalo. Ebile, e ne’ keke ea e ba mohau haeba o ne o re lokela, ha ho joalo?

Hape, ho sa natsoe matletse-tletse a lijo ao Morena a ileng a ba sitsa ka oona lehoatateng, e ’ngoe ea lipontšo tsa mohau oa hae e n’e le metsi, ao ntle le oona, ba neng ba ka timela hang, haholo hara lehoatata le omeletseng. Ha a buoa ka maiphilelo ao, Pauslosi o ngotse: “ba noele bohle seno se le seng sa moea; hobane ba ne ba e noa seno sa lefika la moea le ba latelang, ’me lefika leo e ne e le Kreste.” (1 Bakori. 10:4). Ellen G. White o boetse a tlatsa ka hore “Nako ha eo ba neng ba hloka metsi leetong la bona, a ile a phorosetsa ho tsoa lefikeng.”—Patriarchs and Prophets, Leq. 411.

`Bala Numere 20:1–13. Ke sefe se etsahetseng moo, me re utloisisa kotlo ea Molimo ho Moshe ka baka la seo a se entseng joang?`

Maemong a mang, ha ho thataha ho bona le ho utloisa ho ferekana ha Moshe. Kamora tsena kaofela tseo Morena a ba etselitseng tsona, meeka le mehlolo le pholoso e makatsang, joale ke bana, qetellong, meeling ea Lefatše la Pallo. Joale ho etsahalang? Shoko-shoko, ha basa na metsi, ke ha ba qala ho etsa ’momori ka Moshe le Arone. Na e n’e le hobane Jehova a keke a ba fa metsi, joalo kaha a entse hangata pele ho moo? Ha ho joalo; a ka be a ba file metsi, o ne a tl’o etsa joalo hape.

Leha hole joalo, sheba mantsoe a Moshe ha a otla lefika, habeli. “‘Mamelang, marabele ting! Re ka se le ntšetse metsi lefikeng lena na?’” (Numere. 20:11, NKJV). Motho o ikoetla khalefo feela mantsoeng ana a hae, hona hoo a qalang ka ho ba bitsa “marabele.”

Bothata e n’e se khalefo ea hae hakaalo, e neng e le mpe, empa e utloisiseha— empa ha a re “‘Re ke se le ntšetse metsi lefikeng lena na?’” joalokaha e ka eena kapa motho e mong le e mong a ka ntša metsi lefikeng. Khalefong ea hae, o bonahala a ile a lebala hore ke matla a Molimo feela, a sebetsang hara bona, a ka etsang mohlolo o joalo. Eena, hara batho bana kaofela, o ne a tlameha ho tseba seo.

`Ke ha ngata hakae re buoang kapa hona ho etsa lintho ka mosito, leha re lumela hore khalefo e ea utloahala? Ke joang re ka ithutang ho khoa, re rapele, re batle matla a Molimo hore thusa ho buoa le ho etsa se nepahetseng pele re etsa liphoso?`