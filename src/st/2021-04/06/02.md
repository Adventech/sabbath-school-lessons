---
title:  Se ke oa Eketsa Kapa oa Fokotsa
date:  31/10/2021
---

`Bala Deuteronoma 4:1, 2. Temoso e hlakileng eo Jehova a ileng a ba fa eona malebana le “melao le litaelo” ke efe, ’me ke hobaneng ba lemosoang ka see li sa tloha feela? (Sheba le Deut. 12:32.)`

Jehova o ba bolella hore ba mamele “melao le litaelo” le hore ba se eketse kapa ho li fokotsa. Hobaneng a rialo? Athe ke mang ea ka lekang ho fetola molao oa Molimo? Re tseba karabo, hantle.

“Esale Satane a qophelletse a bile a sa khathale litekong tsa hae tsa ho ntšetsa-pele mosebetsi oo ao qalileng leholimong, oa ho fetola molao oa Molimo. O atlehile ho kholisa lefatše ho lumela thutong eo a faneng ka eona leholimong, pele ho hooa ha hae, ea hore molao oa Molimo o lenyoka, o hloka ho lokisoa. Karolo e kholo ea Kereke ea Bokreste, ka moea oo ba o bontšang, haeba ese ka lipuo, ba bontša hore ba oetse phosong e tšoanang.”—Ellen G. White, Selected Messages, Book 2, Leq. 107. Ha u nahana ka nalane ea Iseraele oa khale, u hlokomela ba ile ba kena khathatsong eseng feela ka baka la ho iphapanyetsa e meng ea melao, empa ba ne ba e eketsa, ka ho tlisa lintho tse neng li le sieo molaong, tse qeteletseng ka ho tlola molao.

`Bala Mattheu 15:1–9. Re bona mohlala oa tšiea eo, leha e le maemong a fapaneng, Moshe a ileng a lemosa Bana ba Iseraele ka eona?`

Ha Baheberu ba qetella ba kene lefatšeng la Pallo, hangata ba ne ba lutse ba iphapanyetsa litemoso tse hlakileng malebana le, mohlala ho rapela litšoantšo. Ka hona, ba ile ba latela melingoana e mengata, ka nako tse ling e le karolo ea khumamelo ea bona ea Yahweh. Nakong ea Jesu, leha ho le joalo, ba ne ba e na le mefuta eohle ea meetlo ea batho, hona hoo Jesu ka boeena a bileng a re “ba entse litaelo ta Molimo lefeela.”

Hore na ooa eketsa kapa ooa fokotsa, molao o n’o fetotsoe, ’me sechaba sa khola litholoana tse bosula.

`Ke ka tsela life re hlokang ho ba hlokolosi malebana le ho se eketse kapa ho fokotsa seo Molimo a re bolelletseng soa?`