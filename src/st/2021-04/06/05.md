---
title:  Ke Sefe Sechaba se Seholo ho Feta See?
date:  03/11/2021
---

Se latelang litemaneng tse ’maloa tse hlahlamang kamora Deuteronoma 4:4 ke tse ling tsa litemana tse matla-matla, tse ntle ka hofetisisa Mangolong ohle (Seheberu se nonne!). Motho a ka etsa khang ea hore, haele hantle, molaetsa oa Deuteronoma o fumanoa hona mona, ’me sohle sea hlalosa. Ha u bala litemana tsena, nahana ka tsela tse fapaneng tseo tšiea ena e ka sebetsang ho rona kajeno.

`Bala Deuteronoma 4:5–9. Hobaneng Molimo ka Moshe a ile a re o tla etsa seo a se entseng ka Iseraele moo?`

Jehova o batla hore batho ba elelloe hore ba bitsitsoe, ba khethiloe, bakeng sa sepheo se ikhethang. Ke sechaba se “seholo,” joalokaha Molimo a bolelletse Abrahama nakong eo a neng a ’mitsa hara Bakalde khetlo la pele, hore, “ke tla u etsa sechaba se seholo” (Gen. 12:2; sheba le Gen. 18:18).

Empa sepheo sa ho ba etsa sechaba se seholo e n’e le hore e be “tlhohonolofatso” (Gen. 12:2) hore “mefuta eohle ea lefatše e hlohonolofalle ho eena” (Gen. 12:3). Leha tlhohonolofatso ea mapomela e tlaba hore Jesu, Mesia, o tla tla ka leloko la bona, ho fihlela ho e ba joalo, e tla ba leseli la lefatše. “‘Ke bile ke u beile leseli la lichaba, u tle u be poloko ea ka ho isa pheletsong ea lefatše’” (Esa. 49:6). Eseng hore pholoso e ile ea fumanoa ho bona, empa hore, ka bona, Moliomo oa ’nete, eena feela ea ka pholosang, o ne a tla bonahatsoa.

Iseraele o ne a khumamela le ho sebeletsa Molimo ea entseng maholimo le lefatše; bahetene ba ne ba khumamela mafika, majoe, patsi, le matemona (Deut. 32:17, Lipe.106:37).

Ke phapang e ka kaakang!

Litemaneng tsena, Moshe o ile a supa ntho tse peli tse entseng Iseraele e khetholohe. Ea pele, Jehova o ne a le haufi le eona, joalokaha a ne a le joalo ka tsela e ikhethang, joaloka sehalalelo, le “ka baka la melao le likahlolo tse molaong ’ohle.” qeto ea ho phela, le ho rata, le ho etsa bohle ba mo potileng ka tsela e tlotlisang

`Bala Deuteronoma 4:32–35. Ke hape eo Morena a neng a ba bolella eona, e ka beng e entse hore ba lemohe pitso e ikhethang eo ba e fuoeng?`

`Ha ho potang, Iseraele e ne e fuoa ho feta tekano. Joale, ba tla arabela joang?`