---
title:  Bohlale le Kutloisiso ea Hao
date:  04/11/2021
---

Deuteronoma 4:1–9, joaloka re bone, e n’e le polelo e matla eseng feela ea maemo a sechaba, empa a thomo ea sona hape. Se phuthetsoeng litemaneng tseo kaofela ke taba ea hore ba tlameha ho mamela, ho latela, ho etsa seo Jehova a ba laetseng hore ba se etse.

`Bala Deuteronoma hape 4:6. Ka kotloloho, ke sefe seo Morena a reng ke “bohlale” ba bona le “kutloisiso” ea bona, mahlong a lichaba tsee?`

Sethathong, ekare melao le likahlo ka botsona ke tsona tse fupereng bohlale le kutloisiso. Empa seo ha se buuoang ke litemana. Morena o ne a ba rutile melao le likahlolo, e, empa bohlale ba bona le kutloisiso li ne li tsoa ho li bolokeng, ho mameleng Jehova. Ho mamela ha bona—ke hona hoo e neng e le bohlale le kutloisiso.

Iseraele a ka be a bile le leano la melao le litsamaiso le letle ho feta ohle a teng lefatšeng, kutloisiso ea bona, e ne kolla ho bonahatseng melao ea Molimo maphelong a bona. Ba ne ba lokela ho phela linnete tseo Jehova a ba neileng tsona, ’me ba ne ba ka etsa seo feela ka ho mamela melao eo. Leseli lohle le ’nete eohle li ne li sa tlo tsoela bona kapa bahetene ba neng ba ba pota-potile ebang Iseraele e ne e sa phele linnetse tseo. Ka hona, khafe-khafetsa, ba biletsoa ho mamela, hobane ho mamela melao le likahlolo ha bona, eseng likahlolo le melao ka botsona, ke sona seo e neng e le sa bohlokoa, malebana le ho ba lipaki tsa lefatše.

“Ho mamemla molao oa Molimo hoa bona hone hotla ba etsa molleloa oa nala pela lichaba tsa lefatše. Eena ea ka ba fang bohlale le litsebo tsa mesebetsi eohle, o tla tsoelapele ho ba tichere ea bona, ’me o ne a tla ba ba phahamisa ebang ba mamela molao oa hae. Haeba ba mamela, ba ne ba tla tsoelapele ho sireletsoa khahlanong le mafu a neng a hlasela lichaba tse ling ’me ba ne ba tla hlohonolofatsoa ka matla a kelello. Khanya ea Molimo, boholo le matla a hae, li ne li tla senoloa naleng eohle ea bona. Ba ne ba lokela ho ba ’muso oa likhosi le baprista. Molimo o ile a ba fa lisebelisoa tsohle tse hlokehang hore e be sechaba se seholo lefatšeng.”—E.G. White, Christ’s Object Lessons, Leq. 288.

`Bala Mattheu 5:13–16. Litemaneng tsena, Jesu o reng ho rona ho bontša ntho’e tšoanang hantle le eo a neng a e boleletse Iseraele ea khale? Ke joang taba ee, e lokelang ho sebetsa ho rona re le Baleti?`