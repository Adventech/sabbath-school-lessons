---
title:  Khomarela Jehova Molimo oa Hao
date:  02/11/2021
---

Likete-kete li ile tsa shoa sebeng sa Baale-Peore. “Kaofela banna ba latetseng Baale-Peore” ba ile ba timetsoa. Leha ho le joalo, bongata ha bo’a ka ba oela bokoenehing.

E n’e le bo mang?

**“Athe lona, ba ileng ba khomarela Jehova, Molimo oa lona, le sa ntsane le phela le kajeno kaofela ha lona” (Deut. 4:4).**

`Ke joang temana ee e hlalosang phapang pakeng tsa ba ileng ba oela sebeng le ba sa kang ba oela? Molaetsa oa bohlokoa ho rona ke ofe moo malebana le sebe le liteko le matla a Molimo maphelong a rona?`

Hlokomela phapang pakeng tsa lentsoe “bohle” temaneng ena le temana e tlang pele ho eona. “Bohle” ba ileng ba latela Baale Peore ba ile ba timetsoa; empa “e mong le e mong” ea khomaretseng Jehova o phetse. Hone hose ea lipakeng mono, ha hona ea tlaba lipakeng le kajeno. Re ba Jesu kapa re khahlanong le eena (Matt. 12:30).

Lentsoe la Seheberu bakeng sa “ba khorametseng” dbq, hangata le supa boinehelo bo tebileng ba ho khomarela ntho e kantle ho motho. Kutu e tšoanang ea Lentsoe e sebelisoa ho Genese 2:24, moo monna a tla siea lelapa labo e be o “khomarela” mosali oa hae (sheba le Ruthe 1:14). Maemong ana, lentsoe lena, le bonahala le hlaha makhetlo a mang a mane ho Deuteronoma (Deut. 10:20, Deut. 11:22, Deut. 13:4, Deut. 30:20), ’me makhetlong ana kaofela moelelo o oa tšoana: batho, ba ne ba lokela ho khomarela Molimo oa bona. Ke hore, ba ne ba lokela ho inehela ho eena le ho okha matla ho eena.

Se bohlokoa ho hopola ke hore batho ka bo bona ke maetsi a kutu-ketso: ba tlameha ho khomarela. Ba tlameha ho etsa khetho ea ho “khoramela” Molimo, le matleng a hae, ho qoba ho oela sebeng.

`Bala Juda 24 le 1 Bakorinthe 10:13. Ke sefe se buoang moo Testamenteng e Ncha se boetseng se fumanoa ho Deuteronoma 13:4?`

Molimo o oa tšepeha; Molimo o khona ho re boloka hore re se oe. Empa re tlameha ho etsa khetho e hlakileng, joaloka ba ileng ba tšepahala Baale Peore, ea ho khomarela Molimo. Ha ho le joalo, joale re ka ba le bonnete ba hore, ho sa natsoe teko, re ka tšepahala.

`Ke joang lintho tse kang thapelo, boithuto ba Bibele, khumamelo, le setsoalle li ka re thusang ho khomarela Jehova?`