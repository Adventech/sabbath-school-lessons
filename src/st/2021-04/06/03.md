---
title:  Baale-Peore
date:  01/11/2021
---

Ho Deuteronoma 4:3, 4, bana ba Iseraele ba fuoa thutonyana ea nalane, ho sebetsa e le sehopotso sa nako e fetileng le ea linnete tsohle tsa semoea kapa tse pheloang hore ba ithutte ka tsona.

`Bala Numere 25:1–15. Ho etsahets’ng, ’me linnete tsa semoea le tse phelehang tseo batho ba neng ba ka be ba inketse tsona motsoebereng oo ke life?`

Leha re sa phutholohe hakaalo ka lipale tsa kamoo Iseraele e neng e fiela tse ling tsa lichaba tsa bohetehe kateng, taba li tlameha li hlalosa lebaka la taelo eo. Iseraele e ne e tlameha ho ba lipaki tsa Molimo oa ’nete ho lichaba tsa bohetene tse neng li e pota-potile. E n’e lokela ho ba mohlala oa seo khumamelo ea Molimo oa ’nete eleng sona. Empa, kaho khomarela “melingoana” ea bohetene, e hara bona, ba ne ba atisa ho oela borabeleng bo pepenene khahlanong le eena Molimo eo ba neng ba lokela ho mo bontša lefatšeng lohle.

Leha poleloana, “ho etsa bohlola” e atisa ho ba le moelelo oa semoea, ka hore Iseraele e ile ea latela melingoana le litloaelo tsa bohetene (sheba Hos. 4:12–14), mona teng puo, (le pale kaofela) e supa hore ho bile le sebe sa thobalano, bonyane khetlo la pele. Mona hape, Satane o ile a nka monyetla ka tlhaho e oeleng ea motho, a sebelisa mosali oa mohetene ho hohela banna, ba ileng ba itumella ho hoheloa.

Ha ho potang, ketso ea bohlola ba nama e qeteletse ka bohlola ba semoea. Batho ba amehang ba qetelletse ba tšoaseha litloaelong tsa ho khumamela melingoana ea bohetene eo Iseraele a ileng a “kenella khumamelong ea Baale-Peore;” ke hore, ba ile ba qetella ba khomaretse molingoana ona oa bohata hoo ba bileng ba o etsetsa mahlabelo. Ntle le sohle seo ba se rutiloeng le ho se bolelloa, ba ne ba ikemiselitse ho lahla sohle ka baka la ho chesoa ke litakatso.

See se ka be se etsahetse joang? Habonolo. Ka ho itiisa lipelo ka sebe sa pele, sebe sa nama, ba ne ba butsoelitse ho oela ho sa bobeli, sa semoea, eleng seo e tlamehang e bile sepheo sa Satane. Ba ne ba senyehehile hona hoo, ho ea ka temana, monna e emong a ileng a tlisa mosali oa Mo-Midiane-hona ka phuthehong, hantle kapela Moshe, le kapela batho ba neng ba lla ka ntle ho taberanakele.

`Likelello tsa rona le ’mele ea rona li sebetsa ’moho. Se amang e ’ngoe se ama e ’ngoe. Ke sefe seo re ka ithutang sona paleng ee malebana le kamoo ho itlhopa ho ka bang kotsi kateng semoeeng sa rona?`