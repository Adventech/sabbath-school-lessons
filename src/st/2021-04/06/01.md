---
title:  Na se Teng Chaba se Fetang See?
date:  30/10/2021
---

### Bakeng Sa Thuto ea Beke ena Bala
Deut. 4:1–9, Matt. 15:1–9, Numer. 25:1–15, 1 Bakori. 10:13, Deut. 4:32–35, Matt. 5:13–16.

> <p>Temana ea Khopolo</p>
> “‘Ke sefe sechaba se seholo se nang le melao le litaelo tse lokileng joaloka molao ona oohle oo ke o behang pela lona kajeno?’” (Deuteronoma 4:8).

Khaolo tsa pele tse qalang tsa Deuteronoma empa e le lithuto tsa nalane, ho hopotsa batho tseo ba fetileng hara tsona ho fihlela moo. Ha re fihla khaolong ea bone, thuto ea nalane e nka sebopeo sa ho kang thero. Ho pheta nalane ho n’o sa etsetsoe monate; empa, ho ne ho etsetsoa sepheo se itseng, ho ba bontša matla le mohau oa Molimo o sebetsang hara batho, le hore leha ba entse ntho lisele, Morena o ne a ntse a tlo phethahatsa selekane sa hae le bona.

Khaolo ea bone e qala ka lentsoe la Seheberu (sehokelo le leeketsi), we‘attah, se tolokoang ka hore “’Me ha joale” kapa “Joale.” Ba ne ba qeta ho hopotsana nalane ea bona, sehopotso sa seo Molimo a se entseng ho ba fihlisa mona—ka hona, kapa “joale,” ba tlameha ho etsa seo Molimo a reng ba se etse (sheba le Deut. 10:12) e le karabo ea seo.

Ke ka hona kutu-ketso ea pele e hlahang kamora “’Me joale” eleng ‘shama’, eona hantle, e sebelisitsoeng qalong ea thapelo ea Shema, ’me e bolela “utloa” kapa “mamela,” kutu-ketso e lulang e phetoa bukeng ea Deuteronoma.

Ka hona, khaolo e qala tjen: ’Me joale, Iseraele, ka baka la tseo ke u etselitseng tsona, u lokela ho mamela sena....