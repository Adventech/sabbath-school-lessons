---
title:  Molao le Mohau
date:  06/11/2021
---

### Bakeng Sa Thuto ea Beke ena Bala
Ezek. 28:15, 16; Deut. 4:44; Baro. 3:20; Deut. 10:1–15; Deut. 5:6–22; Deut. 9:1–6.

> <p>Temana ea Khopolo</p>
> “‘Ha ke etse mohau oa Molimo lefeela hobane ha e kaba ho loka ho tsoa molaong, e kaba Kreste o shoetse lefela’” (Bagalata 2:21).

Bakreste ba likereke tse ngata ba buoa ka mohau le molao ’me ba utloisisa kamano ea ntho tsena tse peli. Molao ke sekala sa Molimo sa khalalelo le ho loka, ’me ke sebe ho tlola molao oo. “Ea etsang sebe, o etsa tlolo ea molao, hobane sebe ke tlolo ea molao” (1 Johanne 3:4, NKJV). ’Me kaha bohle re tlotse molao oo—“Lengolo le hlahletse batho bohle sebeng” (Baga. 3:22)—ke mohau oa Molimo feela o ka re pholosang. “hobane le bolokehile ke mohau, ka tumelo; ha ho tsoe ho lona, ke mpho ea Molimo” (Baef. 2:8).

(Ehlile, ho na le “leseli le fokolang” mabapi le Sabatha ea letsatsi la bosupa e le karolo ea molao. Empa, ka mabaka a tsejoang ke bona, bongata ba Bakreste bo itjoetsitse hore bo tla hana Sabatha ea letsatsi la bosupa, ba tla ka mabaka ohle a bona a fofotsang a ho hana tsatsi lena. Empa sena ke sehlooho sa nako e tlang.)

Leha e hlalositsoe ka liketsahalo tse fapaneng, ’moko-taba oa molao o fumanoa Bibeleng eohle, le hona bukeng ea Deuteronoma, e re fang likamano pakeng tsa molao le mohau ka tsela e ikhethang.