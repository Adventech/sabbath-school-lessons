---
title:  Ho Ithuta ka Botebo
date:  12/11/2021
---

“Sera sa Kreste, se ileng sa etsa borabele khahlanong le molao oa Molimo leholimong, joaloka molaoli ea bohlale, ea koetlisitsoeng, o sebelitse ka matla a hae kaofela, a tlisa thetso ena le ena, ho leka ho hlokisa molao oa Molimo boleng. Molao oo eleng ona o bontšang sebe, sekala sa khalalelo.”—Ellen G. White, Review and Herald, Pulungoane 18, 1890.

Serukhu tsa linaleli tse litrilione tse peli li nyeunya sepaka-pakeng. Linaleli tse libillione tse lekholo li etsa serukhu se le seng. Hona ke 100,000,000,000. Litrillione tse peli tsa Serukhu sa linaleli se seng le se seng, li etsa linaleli tse 200, 000,000,000,000,000,000,000.

Mona, taba ke tšiea ea ho ba teng: eng kapa eng e hlōlang, eng kapa eng eo e nahanang e tlameha ho ba kholo ho feta seo e ka se nahanang le ho se etsa. Picasso o moholo ho feta boqapi bohle boo a bo etsang. Molimo o qapileng sohle le ho etsa maholimo le mafatše o moholo ho li feta.

U behile seo ka kelellong, nahana ka temana e latelang: “Lentsoe le ne le le tšimolohong, ’me lentsoe le ne le le ho Molimo, ’me lentsoe e ne e le Molimo. Le ne le le ho Molimo tšimolohong. Lintho tsohle li entsoe ke lona, ’me hara lintho tsohle tse leng teng, ha ho letho le entsoeng kantle ho lona” (Johanne 1:1–3). Ke hore, Molimo o entseng tsohle tse teng, linaleli tse 200,000,000,000,000,000,000,000 le sohle se teng —o ents’eng? “A ipeha tlase,” ea e ba ngoana oa motho, a phela bophelo bo se nang sebe, a jara kotlo ea libe tsa rona hore re be le tšepiso ea bophelo bo sa feleng. Ka pela rona ’neteng ena e kholo: mohau oo re o filoeng ka Jesu Kreste sefapanong. ’Me joale Molimo o re kopa ho mo etsets’ang? “Bofello ba taba tseo kaofela ke jona: tšaba Molimo, u boloke litaelo tsa oona, hobane ke eona tšoanelo eohle ea motho” (Moeklesia 12:13).

**Lipotso tsa ho Qoqoa**

`➊ Ka sehlopheng, qoqang ka potso e qetellong ea thuto ea Mantaha, malebana le kamoo batho ba lumelang ho bolokeng molao oa Molimo, Melao e Leshome (ho kenyeletsa le oa bone) ba ka qobang maqitolo a ho lumela ho pholosoa ke molao. Ke joang ho mamela, le hona ho mamela ho hlokolosi ho sa thekeseleng, ho fapana joang le ho lumela molaong, ’me re ka tseba phapang ea ntho tsee tse peli joang?`

`➋ Tse ling tsa lipale tseo u kileng oa li utloa (kapa oa li tseba) malebana le kamoo ba tlotseng Melao e Leshome ba ileng ba hlokofala kateng? See se lokela ho re rutang malebana le kamoo molao o bontsang bonnete ba molao oa Molimo ho rona?`

`➌ Ke hobaneng ha molao o tlameha ho re bontša ho hloka thuso ha ho leka ho iphumanela litsela tsa rona tsa ho ea leholimong?`