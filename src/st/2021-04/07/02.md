---
title:  Molao Leholimong
date:  07/11/2021
---

Molimo ke Molimo o lerato, ’me lerato ke tšiea e chalametsang hohle semelong sa hae se motheong oa ’muso oa hae. ’Me kaha Molimo o rata ha re mo rata le rona, o re entse re le libopuoa tse nang le bolokolohi ba khetho, bolokolohi bo hokeletsoeng leratong.

Khubu ea taba ena bolokolohi ba khetho ea boitšoaro ke molao oa boitšoaro. Makumane a bopang lintho, maqhubu a leoatle, matsa, leha kae kae li latela molao oa tlhaho, empa ha li latele kapa ho hloka molao oa boitšoaro. O hlokoa ke batho ba nang le boitšoaro feela, ke ka hona le leholimong, Molimo a nang le molao oa boitšoaro bakeng sa manyeloi.

`Bala Ezekiele 28:15, 16, e buoang ka ho oa ha Lucifera leholimong. “Bobe” bo ile ba fumanoa ho eena, ebile o entse “sebe.” Tšebeliso ea mantsoe aa moo, ha ho buuoa ka leholimong, e senola eng malebana le boteng ba molao oa boitšoaro leholimong?`

Ka bobeli “bobe” le “sebe” ke mantsoe a sebelisoang hara rona batho. Empa Mangolo a sebelisa mantsoe a tšoanang ho buoa ka se etsahetseng leholimong, karolong e ’ngoe ea tlholeho. Sena se lokela ho re bolella ho itseng malebana le se teng leholimong, le lefatšeng.

**“Ana joale re tla reng? A molao ke sebe? Ho se ke ha thualo! Feela hojane e be se ka molao, nka be ke sa tsebe sebe; hobane nkabe ke sa ka ka tseba seo takatso eleng sona, hola molao oa se ke oa re: u se ke oa lakatsa’” (Baro. 7:7). Ke joang taba eona ee, bonyane ho latela motheo o itseng, e ka bang teng leholimong, moo libupuoa tse nang le boitšoaro-mayeloi-li leng teng?**

Joalokaha E.G. White a hlalosa: “Thato ea Molimo e bonahatsoa melaong ea hae e halalelang, ’me metheo ea molao ona ke metheo ea leholimo. Manyeloi a leholimo ha a fihlele tsebo e holimo ho feta ea ho tseba thato ea Molimo, ho etsa thato ea hae ke bosebeletsi bo boholo-holo bo ka hlokang matla a bona.”—Thoughts From the Mount of Blessing, Leq. 109.

Leholimong, lefatšeng—ha se taba: haeba Molimo a e na le libupuoa tse nang le boitšoaro, o tlaba le molao oa boitšoaro ho li busa, ’me tlolo ea molao oo, leholimong kapa lefatšeng, ke sebe.

`Ke hobaneng ha taba ea moalao oa boitšoaro e keke ea aroloa tabeng ea libupuoa tse nang le boitšoaro? Ntle le molao oo, ke sefe se ka hlalosang seo eleng boitšoaro le seo eseng bona?`