---
title:  Lekhoba Egepeta
date:  10/11/2021
---

Bukeng ea Deuteronoma, ho lutse ho hlahella ’moko-taba o le mong: Oa Jehova ea lopollang sechaba sa hae sa Iseraele Egepeta. Khafetsa khafetsa, ba hopotsoa seo Morena a ba etselitseng tsona: “‘Jehova a re ntša Egepeta ka letsoho le matla, le ka letsoho le otlolohileng, ka letsoho le leholo, le ka liponšo le ka mehlolo’” (Deut. 26:8; sheba le Deut. 16:1–6).

Testamente ea Khale, haele hantle, pale ea phallo (exoda) e boletsoe e le mohlala oa matla a Molimo a topollo, ka mohau oa hae, ho tloha bokhobeng le khatello ea Baegepeta: “Ke u ntšitse lefatšeng la Egepeta, ke u lopollotse tlung ea bohlanka” (Mikea. 6:4).

Le Testamenteng e Ncha, taba ena e ea hlahella, ka exoda ea Egepeta matla a maholo a Molimo, eleng letšoao la pholoso ka tumelo ho Kreste: “Ka tumelo, ba kile ba tVela lefatše le le fubelu, joalokaha e ka ke lefatše le omileng, ’me Baegepeta ha ba leka ho etsa joalo, ba nkoa ke metsi.” (Baheb. 11:29; sheba le 1 Bakori. 10:1–4).

`Bala Deuteronoma 5:6–22, moo Moshe a phetang molao, Melao e Leshome, motheo oa selekane sa bona le Yahweh. Ela hloko molao oa bone le lebaka le fanoang pele ho oona. Ke sefe se buuoa moo se bonahatsang bonnete ba molao le mohau? .`

Moshe o pheta molao oa mantlha oa ho phomola ka Sabatha ea Letsatsi La bosupa, empa o fana ka thatiselleso. Ke hore, leha e ngotsoe lejoeng ho exoda, mona Moshe o hlalosa se neng se se se fanoe, boloka Sabatha, eseng feela hoba sehopotso sa tlholeho, empa le sehopotso sa topollo ea hao Egepeta. Mohau oa Molimo o ba bolokile Egepeta, ’me oa ba fa phomolo mesebetsing ea bona (Baheb. 4:1–5). Joale, ele karabo ea mohau oo Molimo a ba fileng oona, ba ne ba lokela ho fetisetsa mohau oo ho ba bang.

Maemong ana, Sabatha ea Letsstsi la Bosupa ha e be feela sesupo se matla sa tlholeho empa letšoao le matla la topollo le mohau. E mong le e mong ka tlung, eseng bana feela, le bahiruoa, liphoofolo, le bona balichaba ba malapeng a bona, ba ka phomola. Sabatha e fetisetsa mohau o fuoeng Bajuda lichabeng tse ling, tseo eseng karolo ea selekane. ’Me ’me e fumanoa pelong ea molao oa Molimo. Seo Molimo a ba etselitseng sona ka mohau, ba lokela ho se etsa ho ba bang. E bonolo joalo.

`Bala Mattheu 18:21–35. Ke ka tsela efe motheo o fanoeng setšoantšong see o bonahatsoang molaong oa Sabatha, haholo-holo joaloka ha o tobokelitsoe ho Deuteronoma?`