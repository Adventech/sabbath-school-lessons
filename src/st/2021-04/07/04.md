---
title:  Letov Lak
date:  09/11/2021
---

Babelaeli, ba tsomanang le mabaka a ho se lumele Bibele, hangata ba supa a mang a mantsoe a matla a hlahang Testamenteng ea Khale. Mona taba ke hore Molimo oa Testamente ea Khale o khopo, o tletse boiphetetso, o moea o mobe, haholo-holo ha a bapisoa le Jesu. Khang ena ha e ncha, empa le kajeno e fosahetse joaloka mohlang e neng e etsoa khetlo la pele khale koana.

Khafe-khafetsa, Testamente ea Khale e bontša Molimo a rata batho ba hae ba Iserale ea khale, ’me a batla feela ntho tse ntle bakeng sa bona. ’Me lerato lena le hlaha ka matla bukeng ea Deuteronoma.

`Bala Deuteronoma 10:1–15. Maemoa a hang hang a litemana tsee ke afe, ’me li re ruta’ng malebana le kamoo Molimo a ikutloileng kateng malebana le kamoo Molimo a neng a ikutloa kateng malebana le batho ba hae, le kamora sebe sa bona? Ruri, li re rut’ang, ka mohau?`

Mohau le lerato la Molimo li kolla litemaneng tsena. Hlokomela, haholo-holo temana ea 12 le 13. Li hlile ke polelo e le ’ngoe e telele, potso, ’me potso e bonolo: ’Me joale, Iseraele, Jehova Molimo oa hao, o batlang ho uena, haese hore u tsamaee tseleng ea hae tsohle, u mo rate, ’me u sebeletse Jehova Molimo oa hao, ... uboloke litaelo tsa Jehova le Molao oa hae, hore u be u iketle?

Hohle Seheberung se sebelisitsoeng litemaneng tsena mantsoe “oa” le “u” a bonngoeng. Leha Molimo a buoa le sechaba kaofela, molemo oa mantsoe a hae ke ofe ebang batho e mong le e mong, ba sa a boloke? Ntho e feletseng e e phethahala ha fela likarolo tsa eona li feletse kaofela. Morena o ne a buoa le motho ka mong, ka bo mong, ha a buoa le sechaba sa Iseraele ka moka.

Re ka se lebale, qetelo ea temana ea 13: u boloke litaelo tsa Jehova letov lak, ke hore, “molemong oa hau.” Ka mantsoe a mang, Molimo o laela batho ho amela hobane ho molemong oa bona ho etsa joalo. Molimo o ba entse, Molimo o oa ba phelisa, Molimo o tseba tse ba lokelang, ’me o batla ntho tse ntle bakeng sa bona. Ho mamela molao oa hae, Melao ea ha e Leshome, ho ka sebetsa molemong oa bona feela.

Hangata molao o bapisoa le mokoallo, lebota le sirelelitseng, ’me kaho lula o le ka hara lerako lebota leo, balateli ba hae ba sireletshile khahlanong le mabotho a bokhopo a ka ba hlolang. Ka bokutsoane, ka lerato bathong ba hae, Molimo o ba file melao ea hae, ’me ho mamela melao ea hae ho tlaba “molemo ho uena.”

`Ke ka tsela life tseo re ka iponelang ka bo rona, kamoo ho mamela melao ea Molimo, ho bileng “molemong oa rona”?`