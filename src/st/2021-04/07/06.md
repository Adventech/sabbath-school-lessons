---
title:  Eseng Bakeng sa Khalalelo ea Hao
date:  11/11/2021
---

Khubung ea bolumeli bohle ba Bokreste, bolumeli bohle ba Bibele, ke ’ moko-taba o moholo oa ho lokafatsoa ka tumelo feela. “Hobane Lengolo le reng? Le re: Abrahama a lumela ho Mollimo ’me a balloa tumelo eo hoba ke ho loka (Baro. 4:3).

Ellen G. White o tumme ka ho e beha tjena: “Ho lokafatsoa ka tumelo ke eng? Ke mosebetsi oa Molimo oa ho beha khanya ea motho leroleng, e be o etsetsa motho seo motho a kekeng a iketsetsa sona. Ha motho a bona ho hloka thuso hoa hae, o malala-a-laotsoe hore a ka apesoa ho loka ha Kreste.”—Ellen G. White, The Faith I Live By, Leq. 109.

Ha ho qea-qeo, ha u sheba seo Molimo a leng sona, le kamoo a halalelang kateng, papisong le kamoo re leng kateng, le kamoo re leng babe kateng papisong le eena— ho tla tlameha ho nka ketso e makatsang ea mohau ho re pholosa. ’Me ho fetse ha e ba joalo: ketso eno ea mohau e etsahetse sefapanong, ka Kreste, ea senag molato, a shoela libe tsa baetsalibe.

`U behileng maemo ana ka kelellong, Bala Deuteronoma 9:1–6. Moshe o reng moo e bontšang mohau oa Molimo ho ba lokeloeng ke oona ka tsela e hlollang? Ke joang se etsahetseng moo se bontšiea ea ho beoa ea lokileng ka tumelo?`

Ebang motho a ka khutsufatsa thuto ea Paulosi malebana le evangeli, mohlomong e ka fumanoa ho tsoa poleloaneng ea Deut. 9:5, “Ha se ka baka la ho loka ha hao, leha e le ka baka la bokhabane ba pelo ea hao” Molimo a tlang ho u pholosa. Empa, o tla etsa joalo ka baka la litšepiso tsa “evangeli ea kamehla le mehla” (Tsen. 14:6), tšepiso eo re e filoeng, “eseng ka baka la mesebetsi ea rona, empa e le ka baka la morero oa oona o tiileng, le ka mohau oo re sitsitsoeng ka oona ho Jesu Kreste, mehla ea bohloleho e-so ho qale.” (2 Tim. 1:9; sheba le Tite 1:2). Haeba re ne re fuoe tšepiso “mehla ea bohloleho e-so ho qale,” ka ’nete e ka sebe ka mesebetsi ea rona hobane re ne re e-so be teng “pele mehla ea bohloleho e qala,” ka hona, re ne re se na mesbetsi.

Ka bokhutšoane, ho sa natsoe mefokolo ea hao, ho se mamele hoa hao, Morena o tlo etsa mosebetsi o motle ona ka hare ho uena. Ka hona, Morena o u laela hore u mo mamele, le melao ea Hae. tšepiso e se e fanoe: mesebetsi ea hao, ho mamela ha hao, leha li ne li ka ba ntle hona hoo, (’me ha li joalo), li ka se u fe pholoho. Empa, ke litholoana.

Jehova o u bolokile ka mohau; joale, ka molao oa hae o ngotsoeng pelong ea hao le Moea oa Hae o u matlafatsang, tsamaea u ilo mamela molao oa hae.