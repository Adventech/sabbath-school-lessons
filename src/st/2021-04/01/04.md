---
title:  Pitso ea Aborahama
date:  28/09/2021
---

Abrame (eleng Aborahama) o hlaha khetlo la pele melokong e ho Genese 11, le hlahang hantle kamora hore ho buuoe ka ho qhalakanngoa lefatšeng ho tloha Babele.

`Bala Genese 12:1–3, ha Molimo a bitsa Aborahama. Kajeno, re sheba moraonyana kamora sefapano, kamora lefu la Jesu le khaso ea evangeli, re utloisisa seo Molimo a neng a tsepisa ho se etsa ka Aborahama joang?`

Lilemo-lemo kamora moo, moapostola Paulosi, ha a leka ho sebetsana le lithuto tse khelohileng tsa Bagalata, o ile a supa morao pitsong ea Aborahama, a bontša e le pontšo ea pele ea seo taba-tabelo ea Molimo esale e le sona: evageling lefatšeng lohle. “Le lemohe ka hoo, ba tumelong ke bona bao eleng bana ba Abrahama. ’Me lengolo, ka ho iponela pele hore Molimo o tla beha balichaba ba lokileng ka tumelo, le boleletse Abrahama evengeli eo pele, la re: lichaba tsohle li tla hlohonolofalla ho uena. Ka baka leo, ba tumelo ba hlohonolofala le Abrahama molumeli.” (Ba-Ga. 3:7–9,).

Pitso ea Abrahama e qalile ho boleloa ho Genese 12; boholo ba pale ea Genese ke malebana le litloholo tsa hae, moloko o khohlahetseng kamora o mong, lelapa le senyehileng kamora le leng, empa, tšepiso e ne e tla phethahatsoa ka bona, sehlohlolo sa eona se bile pitsong ea Moshe.

`Bala Liketso 7:20–36, kamoo moshoela-tumelo enoa, Stefane a bontšang Moshe le Phallo kateng. See se amana joang le pitso ea Molimo ea pele ho Abrahama?`

Lefatšeng le tletseng ho hloka tsebo, liphoso, le ho se tsebe ’nete (lintho ha li e-so fetohe hakaalo nakong e fetang lemo tse kete tse tharo, kapa ha ho joalo?), Molimo o ile a bitsa sechaba, sechaba sa hae, peo ea Abrahama, ho tsoa Egepeta. Ka bona, ha a ea ka a leka ho boloka tsebo ea ’nete fela; ke hore, ho mo tseba, Yahweh, le leano la topollo, empa le ho hasa tsebo eo lefatšseng lohle.

`Kajeno, Re le Baleti, re ipona jonang papisong le lefatše? Ke hore, ntho tse tšoanang pakeng tsa rona le Iseraele oa khale ke life? Ka holimo ho tsohle, ke boikarabello bo fe boo tšoano ee e bo jarisang e mong le e mong oa rona?`