---
title:  Ho Ithuta ka Botebo
date:  01/10/2021
---

Bakeng sa boithuto bo tebileng hantle ka toantšano e kholo, se ipapisitseng le taba ea Molimo oo eleng lerato, bo ngotsoeng ke Mosala, sheba Johanne Peckham’s Theodicy of Love: Cosmic Conflict and the Problem of Evil (Grand Rapids, MI: Baker Academic, 2018). Taba ea hore mosebetsi ona o phatlalalitsoe ke setsi seo eseng sa Masala e bontša boleng ba kamoo boithuto ba Bibele bo tsoileng matsoho bo ka bontšang bonnete ba toantšano e kholo joalokaha e bontšoa ke mangolo.

“Ka bokhutšoanyane, ke etsa khang ea hore lerato la Molimo (ha le utoisisoa hantle) ke khubu ea qhoebeshano ea lefatše lohle le hore boitlamo ba Molimo ba ho rata bo tlisa lebaka le lekaneng la boitšoaro la hore e be Molimo o lumella bobe, le liphapang tse utloahalang tsa ho utloisisa tlhohonolofatso e halalelang joalokaha e sebetsa tlasa seo ke se bitsang melao ea ho sebetsa ea selekane.”—JohanneC. Peckham, Theodicy of Love: Cosmic Conflict and the Problem of Evil (Grand Rapids, MI: Baker Academic, 2018), leq. 4.

“Taelo ea hore Iseraele e keke ea kena Kanana pele ho lemo tse 40 ebile ntho’e bohloko haholo ho Moshe le Arone, Kalebe le Joshua; empa leha ho le joalo ba ile ba amohela qeto ena ntle le lekhonono. Empa bohle ba ba neng ba honotha ka kamoo Molimo a neng a ba tšoere kateng, ba re ba tla khutlela Egepeta, ba ile ba lla habohloko ha ba bona ba falatsoa mahlohonolo ao b’a hanneng. Ntho tsena tseo ba neng ba honotha ka tsona e n’e se letho, joale Molimo o ne a ba file lebaka la ho lla. Hoja ba llela sebe sa bona ha ba se hlokomelisoa, ba ka be ba sa fuoa kotlo ena; empa ba ile ba llela kahlolo; masoabi a bona e n’e se a pako, ebile a ne a ke ke a fetola kahlolo ea bona.”—Ellen G. White, Patriarchs and Prophets, leq. 392.

**Lipotso tsa ho Qoqoa**:

`➊ Buisanang ka taba ea boikhethelo le lerato. Ke hobaneng ha lerato, hore e be lerato, le tlamehang ho fanoa ka boikhethelo? Ha u sheba masisa-pelo ohle a teng lefatšeng, motho e mong a ka etsa khang ea hore ho ne ho sa hlokehe. U ka araba taba ee joang?`

`➋ Ho mamela ke khubu ea Bibele, joale ho lumela molaong ke eng? Ke ntho li fe tse ka thibelang teko ea ho tšepahalla Molimo le lentsoe la hae le melao ho qetella e ba leraba la ho lumela molaong?`

`➌ Ka sehlopheng, buisanang ka potso e botsitsoeng qetellong ea thuto ea Labobeli mabapi le tšoano ea Iseraele oa khale le kereke ea Baleti Ba Bolokang Letsatsi la Bosupa. Ke ntho life tse tšoanang? ’Me ke hobaneng re lokela ho ikhathatsa ka tsona?`