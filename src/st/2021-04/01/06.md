---
title:  Bohlaba-Phieo le Kotlo
date:  30/09/2021
---

“‘Tsohle tseo Jehova a li buileng re tla li etsa’” (Exod. 19:8; sheba le Exod. 24:3, Exod. 24:7). Leha ho se potang, batho bana ba ne ba tiile ka seo ba se buoang nako eohle ha ba e cho joalo, nalane e halalelang e bontša hore, k bomali-mabe, hanagata liketso tsa bona li ne li fapane le seo ba se buoang. Leha e ne e le sechaba se khethehileng, leha ba kene selekaneng le Jehova ka boithaopo, ha b’a ka ba boloka boitlamo ba bona tumellanong ena, eleng se qeteletseng ka ntho e le ’ngoe.

`Karolo ea bohlokoa-hlokoa ea Baiseraele selekaneng see ke efe? (Exod. 19:4, 5).`

Boipilaetso ba ho mamela Molimo, ho boloka melao ea hae, e n’e se ho lumelang molaong, hantle joalokaha le kajeno ho se joalo (sheba Matt. 7:24–27; Johanne 14:15; Jakobo 2:20; Baro. 6:11, 12), empa leha hole joalo, bana ba Iseraele ba ile ba hloloa ke ho phethahatsa karolo ea bona konterakeng ena.

Ka nnete, li sa tloha feela, hona pela thaba ea Sinai mono, ba be se ba koenehela konteraka (sheba Exod. 32:1–6). Ka bomali-mabe, ho se tšepahale ho bonahetse e le hona hoo e bang tloaelo, ka hona, ho e-na le ho kena lefatšseng la pallo ka pele, ba solla lefelleng lemo tse 40.

`Bala Numere 14:28–35. Kotlo eo sechaba se ileng sa e fuoa ka lebaka le ho se tšepe seo Jehova a neng a re ba se etse?`

Hantle, joaloka kajeno, ho se mamele ho tla hangata, eseng feela ho tsoa borabeleng bo pepenene (leha seo se etsahala) empa ho tsoa ho hloleheng ho tšepa seo Jehova a re bolellang sona. Se entseng hore sebe sena se be kotsi ka ho fetisisa ho Iseraele ke taba ea hore, joaloka Molimo a chulo ka boeena, batho bohle ba ne ba “‘bone khanya ea ka le mehlolo eohle eaka, eo ke e entseng Egepeta le lefeelleng, ba seng ba ntekile ha leshome’” (Numer. 14:22,). Ho sa natsoe sohle seo ba se boneng le tseo ba fetileng hara tsona, ba ’nile ba hana ho mamela Jehova ba tsamaee ba ilo hapa lefatše, ba sa natse tiisetso ea Molimo ea hore ba tla atleha (Numere 13–Numere 14).

`Nahana ka se buuoeng ka holimo ka mona: hore hangataa ho se mamele ho tlisoa ke ho se tšepe lentsoe la Molimo. Hobaneng see e le ’nete? ’Me ke joang re ka ithutang ho tšepa Molimo ho feta?`