---
title:  Ketella-pele ho Deuteronoma
date:  25/09/2021
---

### Bakeng Sa Thuto ea Beke ena Bala
Esa. 14:12–14, Ezek. 28:12–17, Gen. 3:1–7, Gen. 12:1–3, Liketso 7:20–36, Exod. 19:4–8.

> <p>Temana ea Khopolo</p>
> “Ea sa rateng ha a ka a tseba Molimo; hobane Molimo o lerato” (1 Johanne4:8,).

Ehlile, buka ea Deuteronoma, ha e ea itlhahela sepaka-pakeng. Hantle joaloka ntho’e ’ngoe le e ’ngoe lefatšeng, Deuteronoma e etsahetse maemong a itseng; ka hona, joaloka ka sohle se teng bophelong, maemo ano a bapala karolo ea bohlokoa tekong ea ho utlouisisa se boleloang ke buka le sepeo sa eona.

Boholo ba nalane bo tlile pele ho eona—nalane e hlalositseng maemo, eseng a buka fela, empa le a lefatše le tikoloho e entseng maemo a eona. Hantle joalokaha ho ka ba thata ho ka utloisisa sepheo le mosebetsi oa lintsˆi tsa fensetere e ka pele koloing re sa bue ka koloi, ho ka ba thata ho utlouisisa Deuteronoma, haholo-holo ha re tla tabeng ea ’moko-taba oa rona (Deuteronoma le ’nete ea kajeno), re sa natse maemo ao e ngotsoeng tlasa ’ona.

Motho e mong o kile a bala Leo Tolstoy’s War and Peace ea Rashea—e ka bang maqephe a 1,500 ka matsatsi a mararo fela. Ha a botsoa hore na e buoa k’ang, a araba: “E buoa ka Rashea.”

Ho buoa ka nalane ea likete-kete tsa lilemo pele re kena ho Deuteronoma Thutong ea beke e le ’ngoe, e tla be’ le ho etsa ntho’e tšoanang. Empa ho tsepamisa maikutlo lintlha-kholong, re ka bona maemo oa re a hlokang hore re ka utloisisa buka ena, e “tletseng ’nete ea kajeno.”