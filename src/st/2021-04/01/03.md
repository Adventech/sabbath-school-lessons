---
title:  Ho oa le Moaroallo
date:  27/09/2021
---

Ngoana e mong le e mong oa sekolo o batla a utloile pale ea apole e oelang sefateng e be e otla Isaac Newton hloohong, e be, Newton o sibolla molao oa matla a hulelang lintho fatše (grafithi). Hore apole e fela e oetse ea mo otla hloohong, ha se hona hoo eleng taba; empa, taba ke hore, kutloisiso ena ea Newton e bohlokoa- hlokoa (hakere ha se eena ea sibolotseng gravithi mang le mang ea oelang o ne a se ntse a tseba ka eona) e n’e le ho utloisisa hore matla a liehelang apole fatše ke oona a tšoereng khoeli tseleng ea eona ha e potoloha lefatše, lefatše ha le potoloha letsatsi, joalo-joalo.

Sena se bohlokoa hobane, lemo tse sekete, batho ba ne ba lumela hore melao e laolang maholimo e fapane le e laolang lefatše. Newton o ile a bontša hore kutloisiso ena e fosahetse.

’Me le ha tlatsetso ea Newton e ne e le melaong ea tlhaho, taba ena e ka sebelisoa le melaong ea boitšoaro. Tokoloho e tšoanang, tokoloho e tlameletsoeng leratong, e ileng ea qetella ka ho oela ha Lucifera leholimong, e qeteletse ka ho oela ha motho lefatšeng.

`Bala Genese 2:16, 17 le Genese 3:1–7. Ke joang litemana tse tse buoang ka batho ba phethahetseng, tikolohong e phethahetseng, ba bopiloeng ke Molimo o phethahetseng, li boetseng li senola ’nete e matla malebana le tokolo e tlameletsoeng le lerato?`

Kamora ho oa, lintho li ile tse senyeha ho feta, ho fihlela moo Molimo a buoang ka batho tjena “’mopo oa mehopolo eohle ea lipelo tsa bona o mobe feela ka matsatsi ohle” (Gen. 6:5). ’Me haeba mehopolo ea bona e ne e le mebe, ka ’nete le liketso tsa bona li ne li le joalo, ho fihlela moo ho ileng hoa mpefala hona hoo Molimo a bileng a senya lefatše ka moroallo—mohlomong ho fa motho monyetla oa ho qala qalong, seo re ka reng ke tlholeho ea bobeli. Leha ho le joalo, joalokaha re bone paleng ea tora ea Babele (Gen. 11:1–9), batho ba bonahala ba tsoetse pele ka ho nyelisa Molimo. “Ha tora e se e le malebana le ho phetheloa, karolo ea eona e ile ea sebetsa e le moo liahi li lulang teng; likamore tse ling, tse neng li khabisitsoe ka makhethe, li ne li khethetsoe melingoana ea bona. Batho ba ile ba ketekela katleho ena ea bona, ba rorisa melingoana ea silevera le gauta, ba iphatlalatsa khahlanong le ’musi oa maholimo le lefatše.”—Ellen G. White, Patriarchs and Prophets, leq. 119. Ka hona, ntle le ho ferekanya puo ea bona, Molimo o ile a hasakanyana moloko ona o oeleng lefatšeng lohle.

`Boloka setsoantso sa menahano eo u bang le eona tsatsi lohle. See se u rutang malebana le maemoa a pelo ea hao?`