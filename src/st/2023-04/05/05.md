---
title:  'Maitatolo a Rona: Ho Tobana ho Hlokisang Botsitso'
date:  01/11/2023
---

“Jehova, hleka hase seo ke se buileng ke sa le naheng ea heso na? Ke ne ke re, a nke ke balehele Tarshishe, hobane ke ne ke tseba hoba u Molimo o lereko, o mohau, o liehang ho halefa, o mosa haholo, o sa rateng ho otla?” (Jonase 4:2). A thapelo e monate ha ka kang ho tsoa ho Jonase. Na ha ho joalo?

`Bala Jonase 4. Hantle monna eo mathata a hae a n’a le hokae?`

Jonase o ne a na le lehloeo le tebileng ho batho bao Molimo a neng a mo romile ho bona hoo a neng a utloa ho le molemo ha a ka ichoella ho feta ho kopana le masoabi a ha ho senoleha ho se atlehe ha molaetsa oa tšenyeho oo a neng a tla o ruta khahlanong le Ninive. Jonase o ne a batla Ninive e latele Sodoma le Gomora. O n’a tšepetse hore Molimo o tla ahlola batho bana ba nyatsehang. Ha ho se ho sa etsahala, tsela ea hae ea ho sheba litaba e ne e sisinyehile ka metso, ‘me Jonase o ne a utloa e ka a ka mpa a shoa ho na le hore bophelo ba hae bo hlanohe.

Lekhetlo la bobeli paleng ea Jonase, Molimo oa mo toba, e seng ka thero kapa ka polelo empa ka boiphihlelo. Chalimo tsa rona ha li thomehe ho latela tlhokahalo. Kapa hona ho fetoha hobane re utloa se seng se secha kapa se fapaneng. Tsela ea rona ea ho talima litaba e bopeha ho latela maiphihlelo a bophelo le kamoo a tolokoang le ho hlalosoa kateng.

Boiphihlelo bo bocha boo Molimo a ileng a fana ka bona e ne e le ho thusa Jonase ho hlokomela chalimo ea hae ea litaba e sothehileng. Molimo a etsa hore ho mele sehlahla se be se hole ka letsatsi ho lekana hore se ka fana ka moriti o lekaneng ho sireletsa Jonase mochesong oa letsatsi. Jonase a tlala ka teboho, empa e seng ho Molimo, ea entseng mohlolo, empa ka baka la sehlahla. Ho e-na le hore a bone sena e le mohlolo o sa mo lokelang, a o bona e le mohlolo o lokelang o bileng o mo loketseng kamor’a mesebetsi ea hae e molemo. Ha sehlahla se e-shoa, e ile ea e-ba bomalimabe bo ileng ba halefisa Jonase hape a be a ikutloe e ka boleng ba hae bo ea fokola, a ba a nahana ho ka iphenetha.

Boiphihlelo bona bo lateloa ke lentsoe le bonolo la Molimo a khalema, a thusa Jonase ho bona kamoo e neng e le leoatla kateng hore e be o bona sehlahla se le bohlokoa ho feta banna, basali, le bana ba Ninive ba likete li ngata, esita le liphoofolo tsa bona.

`Pale ha e felelle ka pako ea Jonase. Empa, pale ena e sa fellang e toba ho rona. Re tla etsa eng ka khathatseho ea Molimo ka ba khopo, ka bahatelli, ka ba so fihleloe lefatše kaofela?`