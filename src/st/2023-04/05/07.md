---
title:  Ithute Haholoanyane
date:  03/11/2023
---

Ellen G. White o na le tlhokomeliso e matla ho ba sokolanang le ho latela pitso ea Jesu ea ho pakela ba ba potileng.

“Maitatolo a ba hlolehang ho etsa mosebetsi ona ha a ba lokolle boikarabellong, ‘me ha ba khetha ho se etse mosebetsi, ba lesa meea eo Kreste a e shoetseng, ba lesa boikarabello boo ba bo neiloeng ke Molimo, ‘me ba ngoloa libukeng tsa leholimo e le bahlanka ba sa nang botšepehi. Na moruti o sebetsa joalo ka Morena, ho ba matla le hlohonolofatso ho ba bang, ha a ikoalla hole le ba hlokang thuso ea hae? Ba lesang ho buisana le batho, ba qetella ba ichebile bobona, ‘me ba hloka bona boiphihlelo bona ba ho buisana le baena ba bona, hore ba tle ba utloisise boemo ba bona ba moea, ba tle ba tsebe ho fepa mohlape oa Molimo, ba fa e mong le e mong sengoathoana se ba lokelang a nako ea teng. Ba lesang mosebetsi ona ba bontša hore ba hloka nchafatso ea boitšoaro, ‘me ba tla bona hore ha ba e-so ho nke boima ba mosebetsi.”—Ellen G. White, The Advent Review and Sabbath Herald, Phato 30, 1892.

Leha ana e le mantsoe a matla a thathiselletsang bohlokoa boo Molimo a bo beang holima thomo, ha rea siuoa re se na tšepo. “Taelong eo a e neiloeng, Jonase o ne a tšepetsoe boikarabello bo boima; feela eo ea neng a mo laetse hore a tsamaee o ne a na le matla a ho tšehetsa mohlanka oa Hae le ho mo nea katleho. Hoja moporofeta o ile a latela ho se lipotso, a ka be a qobisitsoe maiphihlelo a mangata a bohla, ‘me a ka be a hlohonolofalitsoe ka khaphatseho. Feela nakong ea ho nyahama ha Jonase Jehova ha a ka a mo lahla. Ka lethathamo la liteko le tšehetso e sa tloaelehang, tšepo ea moporofeta ho Molimo le matla a hae a se nang tekanyo ho pholosa e ile ea tsosolosoa.”—Ellen G. White. Prophets and Kings, leq. 266.

Joalo ka Jonase, re ka ‘na ra fumana ho le bonolo ho itatola hore re se ikakhele thomong. Tšusumetso ea maitatolo ana e ka ba e ‘ngoe ea tse ngata. Leha ho le joalo, pitso ea rona ea thomo e topile joalo ka ea Jonase hantle. Potso ke hore, u tla khetha ho araba joang?

**Lipotso tsa ho Qoqoa**

`Ke maitatolo afe a u ntseng o ba tekong ea ho a sebelisa hore u se ikakhele thomong? Ninive ea hau ke efe?`

`Nahana a bohlokoa ba ‘nete eo re nang le eona re le Baleti ba Letsatsila Bosupa. Nahana kamoo u hlohonolofetseng kateng hore e be u na le linnete tsena. Ke eng se u tšoarelletseng hore u se ke oa arolela le ba bang ka seo u re se ratang haholo ha kale?`

`U ka ithuta joang ho hlola ka mohau oa Molimo tšabo tseo u ka bangle tsona ka ho paka le thomo?`