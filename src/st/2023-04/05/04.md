---
title:  'Maitatolo a Rona: Tšitiso'
date:  31/10/2023
---

Boiphihlelo ba Jonase ka mpeng ea hlapi (sheba Jonase 2) e ne e le ponahatso e matla ea lerato le mohau oa Molimo, ‘me thapelo ea Jonase e senola hore ha a ka a fetoa ke molaetsa oa Molimo oa lerato. Empa taba ea hore feela o fetile tlas’a maemo a thata le Molimo ha ho bolele hore tsela eo a neng a tloaetse ho nahana ka eona le boitšoaro bo ne bo se bo tla fetoha habonolo, le hoja a ile a qetella a ile Ninive.

`Bala Jonase 3. Batho ba ile ba arabela seo Jonase a se rutileng joang? Ke lithuto life tse teng bakeng sa rona moo ka ho paka?`

Maikutlo a Jonase ka batho ba Ninive hore na e ne e le afe, o ile a ruta seo Molimo a neng a itse a se rute, ‘me litholoana ea ba tse hlollang. Ba-Ninive ba ile ba sokoloha! E, Jonase o ile a lokela ho feta ho tse ngata, hore a tle a qetelle a entse seo a neng a sa batle ho se etsa, empa ha a se etsa, Molimo o ile a tlotlisoa.

Ka mokhoa o joalo, thomo ea Molimo e tsoela pele e le mahetleng a ba ikemiselitseng ho itlhaba, leha e ka ba ka lekhonono. Tsa bohlokoa ho rona li lokela ho fana ka sebaka ho thato ea Molimo e ka sehloohong ea ho pholosa ba lahlehileng. Ka nako tse ling, le rona joalo ka Jonase re lumella ho ba le lenyatso le re thibelang ho fihlela batho kapa sehlopha sa batho.

Ho tobana le lenyatso la rona ho hloka boikokobetso. Thomo hape e hloka nako le matla a maikutlo. Ho tsetela maphelong a ba bang le ho ba tsotella e le kannete ho ea khathatsa. Mongoaheng oo re nang le khatello ea maikutlo ka ho leka ho phela maphelo a rona feela le mathata a oona, ho fana ka tšehetso ea maikutlo ho ka utloahala ho khathatsa haholo.

Qetellong, ho kenella thomong ho hloka re fetole kamoo re ikutloang kateng le ho sebelisa chelete ea rona. E ka ba ho amana le ho fana ka tlhokomelo ho batho ba bang, ho reka lingoloa le lisebelisoa tsa boevangeli, kapa ho lefella litšebeletso tse amanang le boromuoa. Tšobotsi efe kapa efe eo re ka e nkang, mosebetsi oa thomo o hloka sehlabelo.

Litaba tse monate ke hore ho sa natse mefokolo ea Jonase, Molimo o ile a sebetsa ka matla hore ba-Ninive ba fihlele pakong. Ka bomalimabe, Jonase ha a ka a nka karolo hlohonolofatsong ea thabo ea leholimo.

`Molimo o u laela ho etsa sehlabelo sefe—kapa u itokisetse ho se etsa—mol- emong oa ho arolelana lerato la Hae le motho e mong? U tšepa ka botlalo hakae hore o tla feela a phethise tšepiso ea Hae ea ho atlehisa bophelo ba hau ka sehlabelo?`