---
title:  Maitatolo ho Qoba Thomo
date:  28/10/2023
---

### Bakeng sa Boithuto ba Beke Ena Bala
Jonase 1–4; Nahume 1:1; 2 Marena 17:5, 6; Pes. 24:1; Jakobo 1:27; Esa. 6:1–8.

> <p>Teman’a Khopolo</p>
> “Ka ntoo utloa lentsoe la Morena, le re: Ke tla roma mang? Ho tla ea mang bakeng sa rōna? ‘Me ka re: Ke ‘na enoa, roma ‘na!’” (Eaia 6:8).

Ha se bohle ba bilelitsoeng thomo ba latetseng joalo ka Abrahama. Mohlala Jonase (bala Jonase 1–4). Molimo o bitsa Jonase hore a ee ho hooa khahlanong le Ninive, motse-moholo oa Assiria. Motse ona, o lutseng moo e leng Iraq ea kajeno, o ne o le limaele tse 560 ho tloha Jerusalema, leeto la khoeli kaofela. Jonase ha a hana feela ho ea—o ile a baleha a nka tsela e furaletseng eo. Ha a fihla Jopa, a lefella leeto la ho leba Tarshishe, moo e leng Spain boroa hona joale. Ho tsamaea ka sekepe leeto la limaele tse 2,000 ho ne ho ka nka bonyane khoeli, ho ipapisitse le maemo a leholimo. Ka ho se batle ho tobana le morena oa Asiria, Jonase o sebelisa nako ea khoeli eo a ka beng a e nkile ho ea Ninive ho e baleha. Hobaneng a ka etsa joalo, e le monna oa Molimo?

Batho ba Ninive ba ne ba tumme ka bokhopo, e ne e le batho ba neng ba tsejoa ka litšila le bokhopo ba bona hape ba ile ba hlasela Iseraele le Juda. Leha ho le joalo, Molimo oa laela Jonase ho ea Ninive ho ea e hlabela mokhosi khahlanong le bokhopo ba eona bo boholo (Jon. 1:2). Tšebeliso ea mantsoe mona e tšoana le mantsoe ao Molimo o a sebelisitseng ho Abrahama mabapi le Sodoma le Gomora, ho Genese 18:20, 21. Joalo ka ha re tla bona hamorao, Jonase e ne e se Abrahama.

Re ka ithuta eng boitšoarong ba Jonase ka boitatolo boo re ka bo etsang ho qoba ho phetha thomo?