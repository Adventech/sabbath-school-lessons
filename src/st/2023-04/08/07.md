---
title:  Ithute Haholoanyane
date:  24/11/2023
---

Bala Arthur White, “Matsatsi a se Makae Long Point,” Ellen G. White: The Australian Years: 1891–1900, pok. 4, maq, 100–104.

Lingoli tsa li-Evangeli li tlalehile mehlala ea tloaelo ea Jesu ea ho aha marokho le batho ba litloaelo lisele e le hore a tle a ba pholose (Matt. 8:28–34, Mareka 5:1– 20). Ka mokhoa o tšoanang, le rona re biletsoa ho etsa metsoalle le ho sebeletsa batho ba tsoang litloaelong lisele le rona. Lefu la Kreste le ne le le molemong oa bohle, ho sa natse morabe, bochaba, leruo, kapa moo a tsoang teng. Sena ke taba eo re sa lokelang ho e lebala. “Ke eena e leng pheko ea libe tsa rona; e seng ea tsa rona feela, empa le ea tsa lefatše lohle” (1 Johanne 2:2).

“Banna le basali ha ba phethe takatso ea Molimo, ha ba bontša lerato la bona ho ba malapa a bona feela, . . . ha ba behella kathoko ho lerato la bona bao ba ka ba khothatsang le ho ba hlohonolofatsa ka ho ba thusa litlhokong tsa bona. ”

“Ha Morena a re biletsa ho etsa molemo ho ba kantle ho malapa a rona, ha a bolele hore lerato la rona ho ba malapa a rona le tšoanetse ho qepha, kapa re lokela ho rata ba mofuta oa rona kapa oa naha ea rona hanyenyane ho feta hobane feela a batla kutloelo-bohloko ea rona e fihlele ba bang. Empa ha rea lokela ho fellisa lerato la rona le kutloelo-bohloko kahare ho mabota a rona feela, e be re koalla litlhohonolofatso tseo Molimo a re fileng tsona hore ba bang ba se une molemo oa tsona hammoho le rona ha re ntse re natefeloa ke tsona.”—Ellen G. White, The Advent Review and Sabbath Herald, Mphalane. 15, 1895.

Re neiloe boikarabello ba ho fetohela ba kathoko ho tikoloho tsa rona tsa boiketlo lehlohonolo, e ka ba ba tsoa litloaelong lisele kapa empa e le motho ea hlokang thuso feela, ke thomo e se nang lipotso e tsoang ho Jesu Kreste ka sebelehe sa Hae (Liketso 1:8, Mareka 11:17).

**Lipotso tsa ho Qoqoa**

`Sebaka sa hau sa boiketlo ke sefe, ‘me ke hobaneng ha u lokela ho tsoa ho sona ha ho hlokahala?`

`Litholoana tsa ketsahalo eo ho eona Jesu a neng a bitsoa “‘motho oa moji le oa monoi, molekane oa balekhetho le oa baetsalibe’” e ne e le life (Matt. 11:19)? Jesu o ne a entse eng hore a ka fumana qoso eo, ‘me e re ruta eng ka thomo?`

`Mokreste a ka kenella meketeng ea ba sa lumelang ho fihlela boemong bofe? Bakreste ba ka etsa joalo joang ntle le ho tsoa tlase metheo boitšoaro ea Bibele?`