---
title:  Lerato le Fetisang
date:  23/11/2023
---

Joalo ka ha bohle re tseba, ‘me re tseba hantle haholo, litlhoko ha li fele. Haeba u ikemiselitse ho thusa ba bang, u tla fumana menyetla e mengata. E ka ba metsoalle e haufi kapa baphaphathehi ba hole, batho ba ea hloka, ‘me re lokela ho etsa seo re ka se khonang, ho thusa. Bosebeletsing bohle ba Hae lefatšeng, Jesu o ne a thusa ba sitoang ho ithusa. Maemong a mang, o ne a qala pele a ea ho ba hlokang thuso; maemong a mang asele, joalo ka a banna ba neng ba lepelletsa monna ea omeletseng litho ho hlaha marulelong hore ba tle ba mo ise ho Jesu, ke metsoalle e ileng ea nka khato.

> <p></p>
> “Ha ho motho ea nang le lerato le fetang la ea tellang metsoalle ea hae bophelo ba hae” (Johanne 15:13).

`Re ka sebelisa motheo oo joang bosebeletsing ba rona ho ba bang?`

Lelapa la rona la seruti le ile la sebetsa lilemo tse tšeletseng Trinidad le Tobago. Lilemo tse tharo tse qalang ba ne ba phela motseng oo bongata ba batho e neng e le ma-Hindu le ma-Muslim. Ma-Hindu a mangata a ne a tletleba hore Bakreste ba hana memo ea bona ho ea moketeng oa bona oa teboho oa selemo le selemo. Ka tsatsi le leng Bakreste bana ba ea tšebeletsong ea Teboho ea motsoalle e mocha oa mo-Hindu. Ba ile ba etsa sena ba latela mohlala oa Jesu: o ne a etela metsoalle ea Hae ha e ne e mo mema meketeng ea bona e khethehileng. Hantle-ntle, se-Hindu se ruta hore baeti kapa metsoalle ba tlisa litlhohonolofatso ho lelapa la ea ba memmeng.

Ha re etseng maleke a ho etsa setsoalle bekeng ena ka ho fetohela e mong lehlohonolo. Pele, lekola maemo a sechaba, motse, kapa toropo ea hau. U tseba mofalli kapa mophaphathehi ea phelang teng? Batho ba phelang seterateng sa hau bona? U ba tseba kaofela? Ho sa natse maemo a hau, ho etsa setsoalle le motho eo u sa mo tsebeng ke ntho e thata. Ha re rapeleng re kope Molimo ho re thusa. O tseba batho bohle ‘me o tseba le motho eo o sa mo tsebeng eo e ka bang motsoalle oa hau. Hopola, sepheo ke ho ba motsoalle oa bona hore u tle u thuse ho ba tlisa ho Molimo ho fumana thuso.

`Qholotso: Ithute ka Matsoa-ntle kapa Bao e seng Bakreste ba phelang naheng ea hau. Joshuaprojects.org ke sebaka se setle sa ho lekola lihlopha tsa batho tse e-song ho fihleloe tikolohong ea hau.`

`Qholotseha: Hloaea motho e mong ea tikolohong eo u ka bang le tšusumetso ho eona. Qalella ho rapella motho eo khafetsa kamor’a ho araba lipotso tse latelang: A na motho eo ke motsoalle oa ka—ho latela mohlala oa Jesu oa setsoalle? A na ke tseba litlhoko tsa bophelo ba hae? Nka mo isa ho Jesu joang hore a fumane pholiso?`