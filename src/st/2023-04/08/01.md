---
title:  Thomo ho Bahloki
date:  18/11/2023
---

### Bakeng sa Boithuto ba Beke Ena Bala
Luka 5:17–26, Johanne 5:1–9, Deut. 10:19, Lev. 23:22, Matt. 25:34–40, Johanne

15:13.

> <p>Teman’a Khopolo</p>
> “Morena o tla ba araba, a re: Ka ‘ne kea le bolella, ke re: Tseo le li entseng ho e monyenyane ho baena ba ka, le li entse ‘na” (Mattheu 25:40).

Luka 5:17–26 e fana ka setšoantšo sa kamoo Molimo o thusang ba bohloking. Ka nako tse ling Molimo o sebelisa ba bang ho re thusa. Mosebetsi ona o ka ba boima haholo, empa o tlisa moputso o moholo. Ka ho thusa ba hloki, re tšoantša bosebeletsi ba Jesu Kreste. Ka nako tse ling ho bonolo ho bona motho ea hlokang thuso; ka nako tse ling ho thata ho tseba. Maemo e le afe kapa afe, re bilelitsoe ho ba bathusi ba Molimo bakeng sa batho bohle ba hlokang, ho sa natse maemo a bona.

Bibele e re khothaletsa ho atamela batho bao re sa ba tsebeng (baeti), ‘me ka ho utloana le bona hore ba re tšepe re ka fumana litsela tse molemo tsa ho ba thusa ho fumana Jesu.

Thutong ea beke ena, sehlooho sa rona, “Thomo ho Bahloki,” se bontša hore Molimo o na le morero ka ba bang le bohloki ka litsela tse ‘maloa. Litlhoko tsa bona e ka ba tsa nama, tsa maikutlo, tsa lichelete, kapa tsa likamano: ke hore, ba bang ba ka nkuoa e le ba lokeloang ke ho lahloa metseng ea bona kapa malapeng a bo bona. Litlhoko e le life kapa life, re lokela ho itokisetsa ho thusa kamoo re ka tsebang ho etsa. Ena ke eona khubu ea se boleloang ke ho ba Mokreste le se lokelang ho kenella thomong.