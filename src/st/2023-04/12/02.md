---
title:  Moholehoa Moetlong oa Balichaba
date:  17/12/2023
---

Ha se ntho e bonolo ho romeloa moetlong osele. Ho ka ‘na ha e-ba thata ho rona ho utloisisa seo Bajuda ba ileng ba tobana le sona, pele tlas’a ba-Babilona le hamorao tlas’a ba-Persia.

Ha ho le ea mong oa rona, mohlala, ea phelang naheng ea Boleti moo litšiea tsa tumelo ea rona, ho isa boemong bo itseng, e leng molao oa naha. Empa pele baholehuoa, sechaba sa Bajuda se ne se phela naheng ea sona, moo litšiea tsa tumelo ea bona li neng li kenelletse molaong oa naha.

Boemong bo bong, nahana kamoo ho neng ho nolofatsa ho tšepahalla Molimo kateng. Haholo hobane, ho ne ho ka ba bonolo hakae ho boloka Sabatha ea letsatsi la bosupa haeba, hantle, ho boloka Sabatha ea letsatsi la bosupa ho ne ho kene melaong ea naha?

Ka lehlakoreng le leng, nalane e halalelang e re bontša hore na melao ea naha e ne e le efe, leha e ka lumellana le tumelo, botšepehi bo lokela ho hlaha pelong, ho tsoa kahare, ho seng joalo, sebe, bokoenehi, le tšenyeho li tla latela ntle ho tika-tiko.

“‘Morena o itse: ‘Ereka ha sechaba sena se ikatametsa ho ‘na ka molomo, se ntlhonepha ka melomo, athe pelo ea sona e hole le ‘na le tšabo eo ba ntšabang ka eona ele molao feela oa batho, oo ba o rutiloeng’” (Esa. 29:13).

Ka ho fapane, ba ikemiselitseng ho tšepahala, le boemo bo sa lumelleheng ka ho fetisisa ha bo ka ke ba ba setisa ho ba le kutlo.

`Bala Daniele 1:1–12, Daniele 3:1–12, le Daniele 6:1–9. Hore na boemo ka bong bo ikhethile ha kae, litlaleho tsee li senola eng ka liqholotso tseo sechaba sa Molimo se ka tobanang le tsona ha ba phela moetlong osele?`

Ho sa natse hore re bo mang, re kene kahare ho tikoloho eo ho isa boemong bo itseng, e ka ba ka melao ka boeona kapa ka moetlo, kapa ka bobeli, li ka baka liqholotso tse matla tumelong ea rona le bopaking. Tlaleho tsena tse ho Daniele, leha li felella “ka thabo,” li senola hore le har’a maeo a thata batho ba ka lula ba tšepahalletse Molimo. Leha ho se e ‘ngoe ea litlaleho tsena e qetelletseng hantle, ha ho potang hore batho bana ba ile ba etsa se nepahetseng.

`Liqholotso tse ling ke tse tlelang tumelo ea hau ke life moetlong oa heno? U li atamela joang?`