---
title:  Bopaki bo Tšepehang ba Mordekai
date:  19/12/2023
---

Ba phela joalo lefatšeng la balichaba, neng kapa neng Moderkai le Esthere, haeba ba ne ba lokela ho lula ba tšepahalletse Molimo, ba ne ba tla kena khathatsong. Sena, ntle ho tika-tiko, se ile sa etsahalla Moderkai.

`Bala Esthere 3:1–15. Ho etsaheteng moo, ‘me ke hobaneng?`

Ho Esthere 3, re ithuta hore Morena Xerxes (Assueruse) a phahamisa Hamane ‘me a mo fa tulo se holimo se tletseng ka matla. Bohle ba bolelloa hore ba tla khumama pel’a Hamane. Empa re bala hore “Empa Moderkai o na a sa iname, a sa khumame” (Esthere 3:2). Bibele ha e fane ka lebaka leo ka lona Moderkai a n’a sa khumame pel’a monna enoa. Empa re tseba lebaka. Ke mo-Juda ea tšepehang. Moderkai ha a ikemisetsa ho khumamela setloholo sa Agage, mo-Amaleke, lira tsa sechaba sa habo ho tloha Exoda (Deut. 25:19). Ke joang mo-Juda ea tšepehang a ka khumamang pel’a mo-Amaleke? Kapa, hona ho khumamela mang le mang ntle ho Morena?

“Bahlanka ba morena ba emang pel’a monyako oa morena, ba re ho Moderkai: U tlolela’ng taelo ea morena?’” (Esthere 3:3). Leha re sa tsebe ka botebo kamoo a ileng a araba kateng, empa temana e latelang e bolela ha “Moderkai. a na a ba tsebisitse hobane ke mo-Juda” (Esthere 3:4). Kannete karabong eo, Moderkai o ne a na le monyetla oa ho araba hore joalo ka morapeli oa Molimo o entseng maholimo le lefatše, o sitoa ho khumamela motho ofe kapa ofe oa moetsalibe. Ha ho pelaelo hore Moderkai o ne a ntse a tseba ho paka ka tumelo ea hae ho ea boemong bo itseng, tumelo eo a ileng a itšoarella ka eona ka matla hoo a ileng a ipeha kotsing, ka bomalimabe le ba bang.

“Ho tsoa ho Daniele le balekane ba hae le Moderkai, ha khanya leseli le phatsimang har’a lefifi la boitšoaro la mapatlelo a borena Babilona.”—Ellen G. White, Advent Review and Sabbath Herald, Motšeanong 13, 1884.

Ha Hamane a batla ho timetsa sechaba sa Bajuda, tlhaloso ea hae ka bona e ne e le tjena: “ ‘Ho na le sechaba se seng se qhalaneng, se hasaneng har’a lichaba tse linaheng tsohle tsa ‘muso oa hao; melao ea sona e fapane le ea lichaba tse ling; ha ba ee ka melao ea morena” . Sechaba seo melao ea sona e fapaneng ‘me se sa eeng ka taelo ea morena? Ona hee ke motsoako o phethahetseng oa hore batho ba fanyehoe.

`Ke litsela life tseo, le joale, re ka lekoang joalo ka Moderkai? Re a arabela joang?`