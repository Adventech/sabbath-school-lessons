---
title:  Ka Baka la Nako e Kang Ena
date:  20/12/2023
---

`Bala Esthere 4:1–14. Hobaneng ho ne ho nahanoa e le nako e nepahetseng ee ea hore Esthere a ipolele hobane ke mo-Juda?`

Ha Moderkai a fetisetsa Esthere molaetsa hore a thusetse, o ne a nyalane le Assueruse lilemo tse ngata, empa ho ne ho na le molalo Persia oa hore ha ho motho ea ka tlang ho morena ha e se ka memo ea morena. Mang le mang ea neng a sa ikobele molao ona o ne a ipeha kotsing ea ho bolaoa. Esthere, ka ho tseba kotsi, ea ho ea ho morena teroneng ea hae, a sa mengoa.

Tumelo ea Moderkai ea batla ho tsosa ea Esthere. Pelo ea buka ea Esthere e fumaneha mantsoeng a Moderkai ho Esthere: “Eaba Moderkai o laela hore Esthere a arajoe ka hore: U se ke ua lekanya pelong ea hao hobane u tla phonyoha leha u le tlung ea morena, ho feta Bajuda bohle; hobane, leha u ka ikhutsetsa nakong ena, thuso le ho namoleloa li tla hlahela Bajuda, li e-tsoa hosele; ha e le uena le ntlo ea ntat’ao, le tla timela; ho tseba mang ha ekaba ha se ka baka la nako e kang ena u fihlihleng bofumahaling?’” (Esthere 4:13, 14).

Tumelo ea Esthere e ile ea behoa tekong ha Moderkai a ipiletsa ho lerato la hae ho sechaba sa habo. Ho ne ho se ea tsebang hore ke mo-Juda ka ntle ho Moderkai, ‘me hang ha a entse qeto ea ho kenella, ha a ka a tsila-tsila hore a ka beha bophelo ba hae kotsing.

Tumelo ea hae ho Molimo e ne e le matla, ‘me o ne a tseba hore kantle ho thuso ea Molimo o ne a se na ho atleha. Karabo ea hae ho Moderkai e sibolla tumelo ea hae: “ ‘E-ea phutha Bajuda bohle ba leng teng Susane; le itime lijo bakeng sa ka; le se ke laja, leha e le ho noa ka litšiu tse tharo, bosiu le motšehare; le ‘na le baroetsana ba ka, re tla itima lijo joalo, ke ntoo kena ho morena, leha molao o sa lumele; ‘me leha nka timela, ke mpe ke timele’ ” (Esthere 4:16). Mordekai a romela molaetsa sechabeng sohle sa Bajuda se Susane, ‘me eare ha ba ntse ba itimile lijo ba rapela, Esthere a itokisetsa motsotso o kotsi. “Ka tsatsi la boraro, Esthere a apara seaparo sa hae sa bofumahali, ‘me a ea itlhahisa lebaleng le ka hare ho ntlo ea morena, kapele ho ntlo ea morena; morena o na a lutse teroneng ea ‘muso oa hae, tlung ea borena, maloka le monyako oa ntlo. Eitse ha morena a bona mofumahali Esthere a eme lebaleng, a fumana mohau mahlong a hae, me morena a nanabelletsa Esthere lere la khauta le letsohong la hae; eaba Esthere o atamela, a ama ntlha ea lere” (Esthere 5:1, 2).

`Hoa Bajuda boemong bo kang bo hlalosoang mona ka holimo, thapelo e ne e tla tsamaea le boitimo joang kapa joang. Ke hore, leha ba ne ba etsa baeng sa bona, thapelo e ne e le khubung ea karabo ea bona. Ke thuto life tse hlakileng tseo re ka li fumanang moo?`