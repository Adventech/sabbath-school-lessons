---
title:  Ithute Haholoanyane
date:  27/10/2023
---

“Thapelo ea Abrahama e ile ea susumetsoa ke lerato la meea e timelang. Leha a ne a hloile libe tsa motse oo o bolileng, o ne a lakatsa e ke baetsalibe ba ho oona ba ka bolokeha. Thahasello ea hae e tebileng bakeng sa Sodoma e bontša ngongoreho eo re lokelang ho ba le eona bakeng sa ba soabeleng ketso tsa bona. Re lokela ho hloea sebe, empa re rate le ho qenehela moetsalibe. Ka mahohle ke meea e eang timelong e hokang tšepo, e mpehali, joalo ka e ileng ea oela Sodoma. Letsatsi le letsatsi ba bang ba ntse ba koalloa mohau. Hora le hora ba bang ba feta sekepele sa mohau. A kae mantsoe a tlhokomeliso le a keletso ho kopa moetsalibe ho balehela timelo e tšabehang? A kae matsoho a otlolohileng ho mo hulela morao ho more kholla lefung? Ba kae bao ka boikokobetso le tsitlallelo ba kopang Molimo bakeng sa bona?

“Moea oa Abrahama e ne e le moea oa Kreste. Mora oa Molimo ka sebele ke ‘Muelli e moholo bakeng sa moetsalibe. Eo ea lefetseng topollo ea oona, o tseba boleng ba moea oa motho. Ka lehloeo ho sebe le ka tsebang ho ba teng feela sebopehong se hloekileng se se nang letheba, Kreste o ile a bontša moetsalibe lerato leo molemo o sa feleng e leng oona feela o ka bang le lona. Poboling ea ho thakhisoa, a imetsoe ke boima bo boholo ba libe tsa lefatše lohle ka sebele, o ile a rapella banyefoli le babolai ba hae, ‘Ntate, u ba tšoarele, hobane ha ba tsebe seo ba se etsang.’ Luka 23:34.”—Ellen G. White, Patriarchs and Prophets, leq. 140.

“Abrahama o ne a hlompuoa ke lichaba tse neng li mo potile e le khosana e kholo e bohlale le morena ea bokhabane. O ne a sa qobise tšusumetso ea hae ho bahaisane. Bophelo ba hae le semelo, ka ho fapana ha bona le ba ba barapeli ba litšoantšo, bo ne bo na le tšusumetso e matla ho buella tumelo ea ‘nete. Botšepehi ba hae ho Molimo bo ne bo sa thekesele, ha pelo ea hae e jeoang le ho fana li ne li thokola tšepo le setsoalle ‘me boholo ba hae bo neng ho sa tenyetsehe bo ne bo nqosa hlompho.”—Patriarchs and Prophets, maq. 133, 134.

**Lipotso tsa ho Qoqoa**

`Ke mehlala efe e meng ho tsoa Lengolong e bontšang motho ea ilenga phetha thomo ea hae ho latela pitso? Johanne Mokolobetsi eena? A na u ka re o ile a atleha?`

`Bala Genese 19:30–36. See se re bolella eng ka ba bang ba batho ba ileng ba pholosoa Sodoma?`

`Re ka ithuta lithuto life tse ling mohlaleng oa Abrahama mabapi le thomo le kamoo e phethoang kateng?`

`Nahana ka hona: U ka re bobuelli ba Abrahama bakeng sa Sodoma le Gomora bo atlehile kapa che?`