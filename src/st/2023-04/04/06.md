---
title:  Ho Inehela Thatong ea Molimo
date:  26/10/2023
---

`Bala Genese 12:1–9. Litemana tsee li re ruta eng ka ho inehela thatong ea Molimo, leha tsela e ka e lerotho kapele?`

Bo bong ba makhabane a Abrahama e ne e le ho inehela thatong ea Molimo. Maiphihlelo oohle a Abrahama le Molimo a hloaeha ka boinehelo.

_Pitso ea hae_: Abrahama o ile a fumana pitso e qholotsang ho tsoa leholimong: “Jehova a re ho Abrame: tloha lefatšeng la heno, le ho mofuta oa hao, le tlung ea ntatao, u ee lefatšeng leo ke tlang ho u bontša lona’” (Gen. 12:1). Ha a utloa lentsoe le tsoang leholimong, boitšoaro ba hae ba pele e ne ka ‘na ea ba ho iphapanyetsa lentsoe lena, ka ho nahana hore mohlomong o ntse a phofa. Kapa a ka be a ile a qholotsa molaetsa ona, ka ho bua ntho e tšoanang le ea hore, Ha ke batle ho tsamaea; kea rata mona. “‘Lefatšeng leo ke tlang ho u bontša lona’” ho ka etsahala e be e ne e le tlhaloso e utloahalang e makatsa ea sebaka seo ho thoeng a ee ho sona! Empa o ile a amohela pitso. O ile a inehela thatong ea Molimo eaba o siea ntlo ea ntat’ae le lefatše la habo: “Eaba Abrame o a falla, kamoo Jehova a ‘moleletseng kateng” (Gen. 12:4).

_Khetho ea naha_: Ha qhoma khang mahareng bahlanka ba Lota le bahlanka ba Abrahama, empa Abrahama e ne e se motho oa ho loana le nama le mali a hae. o ile a inehela thatong ea Molimo, eo a ileng a mo hlohonolofatsa hape: “Eitse ha Lota a se a ikhaohantse le eena, Jehova a re ho Abrame: A k’u emise mahlo a hao, ‘me ho tloha moo u leng teng, u talime leboea, le boroa, le bochabela, le bophirimela; hobane naha eohle eo u e bonang, ke e neha uena le litloholo tsa hao ka ho sa feleng” (Gen. 13:14, 15).

_Tšenyeho ea Sodoma le Gomora_: Ha Molimo a senolela Abrahama pheletso ea metse ena e ‘meli, Abrahama, ea tletseng ka lerato, a leka ho pholosa metse. Kahobane ho ne ho se teng leha e ka ba batho ba leshome ba lokileng metseng ena, metse e ile ea timetsoa. Abrahama a inehela thatong ea Molimo ‘me a amohela kahlolo ea metse ena.

Molimo o tsebile ho sebelisa Abrahama ka lebaka la boinehelo ba hae ho Molimo maemong oohle. Ho lokela ho be joalo le ho rona kajeno.

`Qholotso: Metseng ea rona, re tobana le litšitiso ha re ruta lentsoe ka mokhoa o nepahetseng le o ka atlehang. Re lokela ho bua le Molimo hore a thusetse.`

`Toba Qholotso: Fumana tsela ea ho kopana le motho e mong ea angoang ka kotloloho ke boemo bo thata bo tšoanang le ba hau. Bolella motho eo hore u ntse u mo rapella, ‘me u kope Molimo ho u bontša seo u ka se etsang ho thusa.`