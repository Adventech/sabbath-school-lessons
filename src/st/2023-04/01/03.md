---
title:  Molimo o Labalabelang ho ba le Rona
date:  02/10/2023
---

`Bala Genese 17:7, Genese 26:3, le Genese 28:15. Ntlha-kholo ea tšepiso ea Molimo ho Abrahama le leloko la hae e ne e le efe litemaneng tsee?`

Tlalehong ea Testamente ea Khale, Molimo o tsoela pele ho sebetsa ka sebopeho sa Hae se boromuoa e le hore a tle a fihlele merero ea Hae. Mohlala, kamorao ho Moroallo batho ba Babele ba khetha ho ipokella sebakeng se le seng hore ba tle ba ahe motse le tora e tla fihla maholimong. Molimo a ba sitisa, a ferekanya lipuo tsa bona ka sepheo sa ho ba hasanya le lefatše ho pota (Gen. 11:1–9). Eaba moo a pharalatsang thomo ea Hae, a bitsa Abrame (eo hamorao a ileng a bitsoa Abrahama) hore e be mocha oa litlhohonolofatso tsa Hae ho lefatše lohle (Gen. 12:1–3). Litšepiso tsa Molimo ho Abrahama le leloko la hae li ne li le ngata-ngata, empa e le ‘ngoe e hlahella kaholimo: ho tsohle. Molimo o phatlalalitse makhetlo a mangata ho bona hore: “Ke be Molimo oa hao.” “Ke tla ba le uena.” “Ke na le uena” (sheba Gen. 17:7, 8; Gen. 26:3; Gen. 28:15).

Ha nalane e tsoela pele, Josefa o qetella a le Egepeta, empa e le sesebelisoa sa pholoho ea sechaba sa Hae. Khatong ka ‘ngoe ea boiphihlelo ba Josefa—le metsotsong e thata ka ho fetisisa ea bophelo ba hae—Bibele e tiisa hore “Jehova a ba le eena” (Gen. 39:2, 21, 23). Meloko kamorao, phethahatsong ea thomo ea Hae, eaba Molimo o romella Moshe ho Faro e le molopolli oa sechaba sa Hae ho tloha bokhobeng ba Eqepeta. Nakong ea “thomo” ea Moshe, Molimo oa re ho eena: “Ke tla ba le uena” (Exod. 3:12). Nako le nako, Jehova o ne a tiisa takatso ea Hae e tebileng ea ho ba le sechaba sa Hae.

Bala 29:43, 45. Sepheo sa mantlha sa sehalalelo sa Testamente ea Khale? Molimo oa khetha ho ba le sechaba sa oona ka tsela e fapaneng. O ile a tiisetsa Moshe takatso ea Hae ea ho lula har’a sechaba sa Israele ka khaho ea tabernakele le ho thehoa ha moetlo o oa boikemisetso bo tiileng o tla supa sesebelisoeng sa mapomela sa sa thomo ea Hae: Jesu Kreste. “Linyehelo tsa mahlabelo, le boprista ba moetlo oa se-Juda, li hlomamisitsoe ho tšoantša lefu le mosebetsi oa bo buelli oa Kreste. Litšebeletso tsena tsohle li ne li se na moelelo, leha e le bokhabane, ntle leha feela li ne li amana le Jesu.”—Ellen G. White, The Advent Review and Herald of the Sabbath, Tšitoe 17, 1872.

`Ke litsela life tseo ka tsona u bang le boiphihlelo ba boteng ba Molimo bophelong ba hau?`