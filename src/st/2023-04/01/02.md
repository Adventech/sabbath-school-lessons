---
title:  Molimo Ea Re Nanabelang
date:  01/10/2023
---

Molimo o re entse ka setšoantšo sa Hae le ka ho tšoana le Eena. O re neile lefatše le phethehileng, ‘me morero oa Hae e ne e le hore re phele ka khokahano e phethehileng le Eena, e le kamano e tsepameng sebopehong sa Hae sa bohlokoa: lerato. Empa hore lerato e be ke la ‘nete, Molimo o boetse a re nea mpho e ‘ngoe hape ea bohlokoa: bolokolohi ba khetho—bolokolohi ba ho khetha na re tsoe ka tsela efe. Efela, Molimo o fane ka litaelo tse hlakileng ho Adama le Eva ka kotsi le litholoana tse bohla tsa ho hloka kutlo (Gen. 2:16, 17). Satane, eena, a khothaletsa Eva hore a ka ja tholoana ea sefate sa tsebo ea botle le bobe, ntle ho litholoana tse babang. Ho fapana le moo, o bolela kamoo “le tla ba joalo ka melimo, le tsebe botle le bobe” (Gen. 3:5). Ka bomalimabe, Eva o ile a khetha ho ja a ba a nea Adama, ea ileng a etsa khetho e tšoanang. Tlholeho e phethehileng, eaba, e silafatsoa ke sebe.

Motsotso ona oo oa fetola sepheo sa Molimo ka lefatše le lecha le sa tsoa boptjoa. Thomo ea pholoho, e neng e se ntse e raliloe “ha o ne o so thee lefatse” (Baef. 1:4), joale e ne e se e lokela ho kenngoa tšebetsong.

`Bala Genese 3:9–15. Mantsoe a pele a Molimo ho Adama e bile afe kamor’a hore eena le Eva ba oele, ‘me ke hobaneng ha polelo eo e le bohlokoa litabeng tsa Molimo le kajeno?`

Efela, Molimo o ne o tseba hantle hore na ba hokae. Ka ho apareloa ke tšabo, ke bona ba neng ba hloka ho bona se etsahalang. Empa ba ne ba lokela ho tojoa ba tle ba tsebe ho utloisisa litlamorao tse tšabehang tsa sebe sa bona. Le Satane o ne a lokela ho hlōloa. Ka baka leo, Molimo oa qalella ho fana ka thomo ea Oona: leano la topollo (sheba Gen. 3:14, 15)—eona feela tšepo ea “ho busetsa lefatše khotsong ho oona” (2 Bakor. 5:19).

Leha ho le joalo, re lokela ho ba hlokolosi, ka taba ea hore pele ho ho tojoa le ho neoa tšepiso ea poelano, Molimo o ile a tla ho batla batho ba oeleng. Ho sa natse maemo a bonahalang a hloka tšepo, Molimo o sebetsana le lintlha tse peli potsong ea Hae ho Adama: boemo ba rona ba ho oa le sebopeho sa Boromuoa ba Hae. re lahlehile ‘me re maqakabetsing a bohloki ba pholoho. Ke Eena ea re fumanang ka boikemisetso ba ho re pholosa le ho ba le rona.

`Nalaneng eohle, Molimo o tsoela pele ho botsa: “U hokae na?” boiphihlelong ba hau u le motho, see se bolela eng ho uena, ‘me u mo arabetse joang?`