---
title:  Ho Ithuta Haholoanyane
date:  06/10/2023
---

“Leano la topollo ea rona ha ea ba ho aha serobe phiri e se e jele, leano le entsoeng kamor’a ho oa ha Adama. E bile tšenolo ea ‘sephiri se neng se koahetsoe mehleng ea boholoholo.’ Baroma 16:25. . . . E bile ho phutholloa ha metheo eo ka mengoaha ea bosahlaheng e bleng motheo a terone ea Molimo. Ho tloha sethathong, Molimo le Kreste ba ne ba tseba ka bokoenehi ba Satane, le ka ho oa ha motho ka matla a thetso a mokoenehi eo. Molimo ha a etsa hore sebe se be teng, empa o ile a bona esale pele hore se tla ba teng, ‘me a etsa leano la ho rarolla tlokotsi eo e tšabehang. Lerato la Hae ho lefatše e ne e le le leholo hakalo, hoo a ileng a etsa selekane sa ho fana ka Mora oa Hae a tsoetsoeng a ‘notši, ‘hore e mong le e mong ea lumelang ho eena, a se ke a timela, a mpe a be le bophelo bo sa feleng.’ Johanne 3:16.”—Ellen G. White, The Desire of Ages, leq. 22.

“Kreste ha a ka a bolella barutuoa ba Hae hore mosebetsi oa bona o tla ba bobebe. . . . Empa hore ha ba na lesoa ho loana ba le bang. O ile a ba tiisetsa hore o tla ba le bona; le hore haeba ba ka tsoela pele ka tumelo, ba tla tsamaea tlas’a thebe ea Ea matla ‘ohle. Ha feela ba utloa lentsoe la Hae, ‘me ba sebetsa ka khokahano le Eena, ba ne ba se na ho hloleha. E-eang ho lichaba tsohle, o ile a ba laela. E-eang khhutlong tse hole-hole tsa lefatše moo batho ba phelang ho tsona ‘me le be le tiisetso ea hore boteng ba ka bo tla ba teng le lona. Sebetsang ka tumelo le sebete; hobane ha ho ka ke ha tla nako eo ke tla le lahla. Ke tla ba le lona ka mehla, ke le thusa ho phetha boikarabello ba lona, ke le tataisa, ke le khothatsa, ke le halaletsa, ke le tšehetsa, ke le nea katleho ka ho bua mantsoe a tla hapela maikutlo a ba bang leholimong.”—Ellen G. White, The Acts of the Apostles, leq. 29.

**Lipotso tsa ho Qoqoa**

`Nahana ka se boleloang ke hore mantsoe a pele a Molimo ho motho ea oeleng ha e ea ba hore “U entse’ng?” kapa “Ke hobaneng ha u hlokile kutlo ho ‘Na?” Empa mantsoe a pele ebile, “U hokae na?” Ke khothatso efe eo mantsoe aa a lokelang ho re fa eona ka boikemisetso ba Molimo ka rona le baratuoa ba rona?`

`Nahana ka se boleloang ke hore Molimo ka sebele sa Hae, bothong ba Jesu, o tlile lefatšeng lena hore a tle a re pholose. Kreste ha a le sefapanong e ne e le ponahatso ea mapomela ea Molimo e le Molimo oa thomo. See se re bolella eng ka semelo sa Hae?`

`Thomo ke ea Molimo. Kahona, o tla fa batho litsebo le matla bakengsa mosebetsi. Re ipapisitse le taba ena, ha u talima liqholotso tsa boevangeli ba ka lefatše lohle, u ka sebetsana le boikutlo le katamelo ea ho ipona o fokola apa tšabo joang?`