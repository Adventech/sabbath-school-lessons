---
title:  'Thomo ea Molimo ho Rona: Karolo ea 1'
date:  30/09/2023
---

### Bakeng sa Boithuto ba Beke Ena Bala
Gen. 3:9–15; Gen. 28:15; Exod. 29:43, 45; Matt.1:18–23; Johanne 1:14–18; Johanne 3:16; Johanne 14:1–3.

> <p>Teman’a Khopolo</p>
> “Eaba Jehova Molimo o bitsa Adama, a re ho eena: O hokae na?” (Genese 3:9).

Motso le sepheo sa thomo li fumaneha ho Molimo feela. Thomo ena ha ea qala ka pitso ea Abrame (Gen. 12:1–4) kapa ka Exoda (Exod. 12:31–42). Ha ea qala le ka Jesu Kreste lefatšeng (Matt. 1:18–25) leha e le ka maeto a boromuoa a Pauluse (Liketso 13:4–14:26). Thomo ena e qalile ka Molimo ka Sebele sa Hae, ha a theha ‘mopo oohle ‘me hamorao a bopa motho (Gen. 1:26, 27).

Mangolong ana, re bona Molimo ea nanabetsang ka sepheo le morero ‘me a laba- labela ho ba le bana ba Hae. Ho tloha sethathong, o ile a thea kamano le Adama le Eva. Le kamor’a hore sebe se kene, o tsoela pele ka thomo ea Hae, empa joale e se e le ho thea bocha kamano ea Hae le motho. Qetellong, thomo ea Molimo e tla phetheha (Tšenolo 21–22), ke ka hona re lokelang ho ba le cheseho ea ho patlalatsa evangeli ea kamehla ho lefatše (Tšen. 14:6, 7).

Motheo oa maleke afe kapa afe a thomo, kahona, a lokela ho tsepama holim’a kamano le ‘Mopi le kutloisiso e nepahetseng ea sebopeho sa boromuoa ba Hae le semelo sa bona. Empa pele re utloisisa thomo ea Molimo, ho molemo ho utloisisa Molimo oa thomo.