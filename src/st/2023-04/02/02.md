---
title:  'Boraro bo Bonngoe ba Molimo: Thomeho ea Thomo'
date:  08/10/2023
---

Thomo ea Molimo Lengolong e na le Jesu a le kapele le bohareng e e Eena feela tsela ea pholoho. Kreste ka sebele o ile a bolela hore: “‘Ke ‘na tsela, le ‘nete, le bophelo. Ha ho ea ka tlang ho ntate haese ka ‘na’ ” (Johanne 14:6). Empa Jesu le Eena o re thusa ho utloissa boraro bo bonngoe ba Molimo thomong ea Hae.

Ntho e ‘ngoe le e ‘ngoe eo Kreste a n’a e etsa e ne e le bakeng sa Ntate ea Leholimong kapa e tsoa ho Eena (sheba Johanne 4:34; Johanne 5:30; Johanne 12:45). Leha ho le joalo, re lokela ho hopola hore thomo ea Jesu ha ea qala ha a tla lefatšeng. O e amohetse ho Ntate pele ho etsoa lefatše la rona (bapisa le Baef. 1:4, 1 Pet. 1:20).

Kahona, Molimo o rerile ho nanabetsa botho le pele a bea metheo ea lefatše la rona, ‘me a kena nalaneng ea botho ka boikemisetso e le hore a tle a fihlele morero ona.

Mora o entse lefatše (Johanne 1:3) ‘me eare “nako ha li phethehile” (Bagal. 4:4), Molimo oa bontša lerato la oona ka ho romela Mora mona (Johanne 3:16, 17). Eena Mora eo, a shoa sefapanong, ‘me a hlola lefu. Eaba, ka ho romeloa ho tsoa ho Ntate, Moea o tla koano (Johanne 14:26, Johanne 16:7), o kholisa lefatše (Johann 16:8–11), ‘me kajeno o tsoela pele ka thomo ea Ntate le ea Mora ka ho matlafatsa le ka ho romela batho ba Molimo ho tsoa ba eo phetha thomo (Johanne 14:26; Johanne 16:13, 14).

`Bala Johanne 20:21, 22. Ke joang re lokelang kutloisiso ea hore thomo e thomehile ho Ntate, Mora, le Moea o Halalelang e lokelang ho bopa thomo ea rona?`

Leha lentsoe “boraro” le sa fumanehe ka Bibeleng, bopaki ba boraro bo shebaneng le thomo bo bongata. Mohlala, kamorao ho tsoho, Kreste a itlhahisa ho barutuoa ba Hae ‘me a ba tšepisa: “‘Bonang, ‘na ke la le romella pallo ea Ntate; le mpe le sale motseng oa Jerusalema, le tle le be le apesoe ka matla a tsoang holimo’” (Luka 24:49). Mona re fumana boteng ba thomo ea bomolimo polelong e le ‘ngoe: pallo ea Ntate, tiisetso ea Mora ka phethahatso ea pallo, le pallo ka boeona, ho tla ha Moea o Halalelang (sheba le Luka 3:16; Liketso 1:4, 5, 8).

Re ithuta mona hore thomo ha se ea rona. Ke ea Molimo oa boraro bo bonngoe. Ha ho le joalo, ha e ka ke ea hloleha.

`Ntate, Mora, Moea o Halalelang ba kenelletse mosebetsing oa ho pholosa meea. Hobaneng u lokela ho fumana mohopolo oo e le o khothatsang?`