---
title:  'Lefatše: Sethala sa Thomo'
date:  12/10/2023
---

`Bala Tšenolo 7:9, 10. Temana tsee li re’ng ka ho bophara bo fihlelang bakeng tse hole ba thomo ea Molimo?`

Thuto ea beke ena e buile ka temana tse peli tsa bohlookoa sa thomo tse tiisang ho ba khubung ha ho etsa bbarutuoa Thomong e Kholo le molaetsa oa evangeli ea ka mehla le mehla. Se makatsang ke hore, litemana ka bobeli li na le sehokelo se tšoanang: “sebaka” sa thomo. Li baleha tjena: “E-eang ke hona, le rute lichaba tsohle” (Matt. 28:19), “ba ahileng lefatšeng—le lichaba tsohlethose, le mefuta eohle, le lipuo tsohle, le merabe eohle” (Tšen. 14:6).

Ka mantsoe a mang, evangeli ea Kreste e lokela ho fihlela batho ba maemo ‘ohle, ba lichaba tsohle, ba maleme ‘ohle, le mefuta eohle. Tšusumetso ea evangeli e lokela ho kopanya ba pholositsoeng ho ba sechaba se le seng. Re na le mohlala o le mong oo re lokelang ho o etsisa, ‘me oona ke Kreste. Haeba re amohela ‘nete e le joalo ka ha e le ho Kreste, nyatso le mehono ea lichaba e ka fela, eaba moea oa ‘nete o tlamahanya lipelo tsa rona hammoho ho ba pelo e le ‘ngoe.

Ha Jesu a ne a re, “‘Le tla ba lipaki tsa ka’” (Liketso 1:8), o ne a na le libaka tse tharo tsa lefatše ka kelellong:

Sebaka sa 1: “‘Le tla ba lipaki tsa ka Jerusalema.’” Nakong eo, barutuoa ba Hae ba ne ba le haufi haholo le Jerusalema. Joale, ka mantsoe a mang Jesu o ne a re, “Qala ho arolelana ka boiphihlelo ba hau le Molimo le batho ba haufi le uena.” Thomo e qala hae, ka lelapa, bahaisane, ka metsoalle. Sena ke sebaka sa mapomela sa thomo. Sebaka sa 2: Eaba o tsoela pele: “‘le naheng eohle ea Judea, le Samaria.’” Thomo ea rona e boetse e ama le bao ka litsela tse itseng re ka reng ba haufi leha ka ‘nq’a e ‘ngoe re ka re ba hojana le rona. Sehlopheng sena ho ka ba le batho ba buang puo e tšoanang le eo re e buang—batho ba nang le moetlo o tšoanang, empa ba sa phele le ho ba le chalimo e tšoanang le ea rona ka bophelo. Sena ke sebaka sa rona sa thomo se hojana.

Sebaka sa 3: Kaholim’a mona, Kreste o re: “‘le ho isa pheletsong ea lefatše.’ ” Thomo ea Molimo e re biletsa ho fihlela batho ka bo mong ho tsoa libakeng tsohle, lichabeng tsohle, lihlopheng tsohle tsa batho, lipuong tsohle, le merabe eohle. Sena ke sona sebaka sa mapomela sa thomo ea rona.

`Qholotso: Rapella sechaba seo u phelang le sona letsatsi le leng le le leng la beke ena. Molimo o u beile moo ka lebaka.`

`Toba Qholotso: Fuputsa ka mekhahlelo ea batho e phelang tikolohong ea hau (u phela le batho ba mofuta ofe)—morabe le tumelo ea bona, boholo, bonyane, bofumaneh, borui, lipuo tse buuoang, jj. Kopa Molimo a u supise kamoo u ka bang mocha oa lerato la Hae ho bona.`