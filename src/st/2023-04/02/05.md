---
title:  'Sechaba sa Molimo: Mecha ea Thomo'
date:  11/10/2023
---

Nalaneng eohle, haesale Molimoa na le ba tšoantšisang semelo sa Hae ka botšepehi ‘me, ka kutlo, ba latela merero ea Hae. Sechaba sa Molimo ke ba bitsitsoeng ‘me ba amohetseng memo ea ho ba le kabelo mohaung oa Hae. Kaofela ha bona haesale e le—ebile ba ntse ba tsoela pele ho ba—lisebelisoa tsa Molimo bakeng sa ho phetha thomo ea Hae.

`Bala Genese 12:1–3 le Deuteronoma 7:6, 11, 12. Sepheo sa mantlha sa Molimo ka sechaba sa Hae e ne e le sefe Testamenteng ea Khale?`

Selekane sa Molimo le Abrahama le leloko la hae se ne se na le morero. Ba ne ba bilelitsoe, ba bopetsoe, hape ba ronngoe ho ba baromuoa ba thomo ea Molimo—mecha ea tlhohonolofatso ho lichaba (bapisa le Deut. 28:10, Esa. 49:6). Leha ho le joalo, ba ne ba khethiloe kamanong ea selekane le Molimo, se theiloeng holim’a lipehelo tsa tumelo le kutlo (Gen. 22:16–18; Exod. 19:5, 6; Deut. 28:1, 2; 2 Likron. 7:14). Tšebetso ena, ea ho hohella lichaba tse potileng ho Iseraele, e ne e le “leano la thomo” la Molimo Testamenteng ea Khale.

Testamenteng e Ncha, thomo ea Molimo e ntse e tsoela pele. Morena le Mopholosi ea tsohileng o hlomamisa “leano la thomo” le nchafalitsoeng (sheba Matt. 28:18–20, Liketso 1:8) leo ho lona barutuoa ba Kreste—ba etsang kereke—ba tsoela kantle ka thomo ho ea lefatšeng ho e-na le, joalo ka Iseraele ea khale, hore lefatše le tle ho bona. Thomo ea qala ka kereke. Ho fapana le moo, kereke e teng hobane Molimo o ntse a na le thomo e lokelang ho phethoa ‘me o sebelisa kereke ho e phetha.

Feela, potso e ntse e setse: thomo ea kereke ke efe? E tšoana le ea ea entseng hore kereke e be teng: “‘Hobane Mor’a Motho o tlile ho batla le ho pholosa ho timetseng’ ” (Luka 19:10). Leha ho se le ea mong oa rona ka kerekeng ea ka pholosang mang kapa mang, re ka tseba ‘me re lokela ho supisa ba bang ho ea mong feela ea a pholosang, ‘me eo ke Jesu Kreste.

“Thomo ea kereke ea Kreste ke ho pholosa baetsalibe ba timelang. Ke ho tsebisa batho ka lerato la Molimo le ho hapela batho ho Kreste ka tšusumetso ea lona lerato leo.”—Ellen G. White, Testimonies for the Church, pok. 3, leq. 381. A, ke tlotla e ka kang le boikarabello bo boholo-hali!

`Thomo ho kereke ke seo moea o leng sona maphelong a rona. Kantle ho moe, rea shoa. Kantle ho thomo, kereke ea shoa.u ka etsa eng, u le motho, ho tšehetsa bophelo ba kereke ea hau?`