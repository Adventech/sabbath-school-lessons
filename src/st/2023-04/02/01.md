---
title:  'Molimo ho Rona: Karolo ea 2'
date:  07/10/2023
---

### Bakeng sa Boithuto ba Beke Ena Bala
Johanne 20:21, 22; Matt. 28:16–20; Tšen. 14:6, 7; Deut. 7:6, 11, 12; Tšen. 7:9, 10.

> <p>Teman’a Khopolo</p>
> “E-eang ke hona, le rute lichaba tsohle; le ba kolo- betse ka lebitso la Ntate, le la Mora, le la Moea o Halalelang” (Mattheu 28:19).

Taba, ea Molimo e le Molimo oa thomo, e teng hohle kahare ho Lengolo. Ke eona khoele e lohellang hammoho nalane ea botho, ‘me e bontša sepheo sa Molimo ka ‘mopo oa Hae. Ho feta moo, e bokelletsa tšenolo e halalelang e nang le sepheo se halalelang: pusetso ea setšoantšo sa Molimo baneng ba Hae ba oeleng (bapisa le Bakol. 3:9, 10; 1 Johanne 3:2).

Thomo ea Molimo e boetse e sebetsa e le motheo oo ka oona re ka bonang le ho utloisisa Lentsoe la Molimo ho rona. Ha re bala Bibele, re tseba ho hlokomela Molimo ea re nanabelang ka boikemisetso. Ho sa natse karohano e bakiloeng ke sebe (Esa 59:2), ka thomo ea Hae, Molimo o tsoela pele ho buseletsa kamano e senyehileng mahareng a Hae le batho ho fihlela motsotso o khanyang moo teng “lintho tsohle [a tla] li etsa tse ncha” (Tšen. 21:5).

Khabareng, Molimo o khethile ho iponahatsa ho rona ka tsela eo re ka utloisisang sebopeho sa Hae, ‘me kaholimo ho tsohle, kamoo re ka bang le kamano ea ‘nete le ea nako e telele le Eena. Ka mantsoe a mang, ha re fihlele feela ho mo tseba empa re arolelana, le ba bang, maiphihlelo a rona le Eena le a lerato la Hae le bolokang.

Mangolong, ha ho le joalo, Molimo o re fa metheo ea mantlha ea seo thomo ea Hae e leng ka sona.