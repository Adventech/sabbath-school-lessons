---
title:  Motheo oa Boporofeta
date:  06/11/2023
---

`Bala Luka 24:36–49. Ho etsahetse’ng moo, ‘me hobaneng ha boo e ne e le boiphihlelo bo bohlokahali ho baapostola?`

Ho ea thahasellisa hore qalong barutuoa ha ba ka ba lumela ka lebaka la tšabo. Eaba, kamor’a ho bona Jesu le ho tiisetsoa hore o feela a phela e le kannete, ba ne ba sa lumele ke thabo (Luka 24:41). A na u kile ua utloa ntho e ‘ngoe e le molemo hoo e ke keng eaba ke ‘nete? Ana e bile oona maiphihlelo a barutuoa le ba bang phaposing e kaholimo.

Haeba Jesu a ne a ba siile le boiphihlelo bona feela, leha ho le joalo, ke moo e ne e tla re ha a tsamaea, e be tumelo ea bona ha e nke nako e telele. Ha nako e ntse e feta matla a boiphilelo boo a ne a tla fela; ba ne ba tla lebala, kapa ba qale, mohlomong, ho qeaqea. Ka hona, Jesu ha a ka a emisa ka ho ba bontša maqeba feela le ho ja hlapi kapel’a bona. Ho e-na le hoo, o ile a ba isa lefatšeng eaba o ba bontša motheo oa boporofeta oa mosebetsi oa hae le bosebeletsi. Ke hore, ho sa natse hore boiphihlelo ba bona bo bile boholo hakae, boo ba bileng le bona le Eena, Jesu o n’a nts’a batla tumelo ea bona e theoe Lentsoeng la Molimo.

“‘Ke tsona litaba tseo nkileng ka le bolella tsona, ha ke sa na le lona, ka re: tsohle tseo ke ngoliloeng ka tsona molaong oa Moshe le baporofeteng le lipesalemeng, e ka khona li etsahale’” (Luka 24:44).

Mona, le teng, re fumana tšusumeso e matla ea ho paka, bakeng sa thomo: Lentsoe la Molimo. Jesu o ne a tseba hore e le ho tiisa boiphihlelo ba barutuoa, ba ne ba lokela ho utloisisa hobaneng a ne a lokela ho shoa le se neng se boleloa ke tsoho ea Hae. Ba ne ba hloka ho fetoloa kutloisiso ea litaba ho tloha chalimong ea ‘muso oa lefatše oa sepolotiki ho ea tharollong e kholo e sebe le tlholo ea Kreste holim’a lefu. Evangeli e ne e fetisa hole taba ea hore Iseraele e fihlele boipuso. E ne e senola tlholo ea Kreste holim’a Satane ‘me e fana ka tiisetso ea hore ka letsatsi le leng bokhopobo lefatšen bo tla felisoa, hore lefatše le tla boptjoa bocha, le hore Molimo o tla ba har’a batho ba Oona. Eaba ke moo a “bulang kutloisiso ea bona” (Luka 24:45) e le hore ba tle ba utloisise linnete, tseo ba ne ba lokela ho li arolelana le lefatše.

Maiphihlelo a rona le Jesu e ke se be a nako e telele ha a sa tšehetsoe ke Lentsoe la Hae, ho kenyelletsa le boporofeta bo supang ho nalane le liketsahalo tse lebisang, le tse kenyeletsang, ho tla ha pele le ha bobeli ha Kreste. Ha linnete tsena li utloisisoa ka matla, re ka lokela le hona ho ikemisetsa thomo.

`U tsitsitse hakae boporofeteng bo supang ho Kreste, ka bobeli ho tleng ha Hae ha pele le ha bobeli? Haholo-holo matsatsing a ho qetela, ke hobaneng ha re lokela ho tiea Lentsoeng la Molimo, ho kenyelletsa le boporofeta, ‘me ke hobaneng ha kutloisiso ea tsona e le bohlokoa haholo, haholo-holo bakeng sa thomo?`