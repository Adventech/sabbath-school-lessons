---
title:  Ithute Haholoanyane
date:  10/11/2023
---

Mosebetsi oa rona oa thomo o lokela ho tsoa leratong le tebileng le teboho ka seo Jesu a se entseng le seo a ntseng a tsoela pele ho se etsa maphelong a rona. Lebaka le leng lesele le khelohile. Ho lula re ikemetse kahar’a Lentsoe re bile re tsamaellana le Lentsoe ke senotlolo sa katleho ha re fihlela ba bang le ho etsa boevangeli.

“Maphelo a rona a lokela ho tlamahanngoa le bophelo ba Kreste; re lokela ho okha ho Eena ka linako tsohle re ja Eena, Bohobe ba bophelo bo tsoang leholimong re kha mohloling o hloekileng kamehla, o lutseng o fana ka matlotlo a oona kamehla. Ha re ka boloka Morena a le kapele ho rona ka linako tsohle, re lumella lipelo tsa rona ho tsoa ka teboho le ka poko ho Eena, re tla ba le tlhoeko e tsoellang bophelong ba rona ba borapeli. Lithapelo tsa rona li tla nka sebopeho sa puisano le Molimo joalo ka ha re ka bua le motsoalle. O tla re bolella liphiri tsa Hae ka sebele sa Hae. Ho tla tla ho rona boikutlo ba nyakallo e monate ea boteng ba Jesu khafetsa. Lipelo tsa rona li tla atisa ho chesa kahare ho rona ha a ntse a atamela ho buisana le rona joalo ka ha a ne a etsa le Enoke. Moo bona e leng boiphihlelo ba Mokreste e le kannete, ho tla bonahala bophelong ba hae, bonolo, boikokobetso, mosa, pelo e ikokobelitseng, tse bontšang bohle bao a ikamahanyang le bona hore o bile le Jesu ‘me a ithuta ho Eena.”—Ellen G. White, Christ’s Object Lessons, maq. 129, 130.

“Ha ho ka ke ha e ba le kholo kapa ho bea litholoana bophelong boo motho a shebaneng le eena feela. Haeba u amohetse Kreste e e Mopholosi oa hau, u lokela ho itebala, ‘me u leke ho thusa ba bang. Bua ka lerato la Kreste, bolella [ba bang a lerato la Hae le iketsang sehlabelo ho ba shoela]. . . Ha u amohela Moea oa Kreste—Moea oa lerato le se nang boichebo le bosebeletsi ho ba bang—u tla hola ‘me u hlahise litholoana. Tumelo ea hau e tla eketseha, kholiseho ea hau e tebe, lerato la hau le phethehe.”—Christ’s Object Lessons, maq. 67, 68.

**Lipotso tsa ho Qoqoa**

`U utloisisa mantsoe a Pauluse ho Bafilipi joang ka Kreste ea rutoang ka mona, khang, kapa takatso ea boikhabo? Re ka etsa joang hore re se be molato oa ho etsa joalo hantle?`

`Boiphihlelo ba hau u le motho e bile bofe ka boteng ba Molimo le lerato la Hae? Ke hore, u ipapisitse le maiphihlelo a hau, u a ruta ba bang ka tieo le botšepehi ka molemo le lerato la Molimo? Bopaki ba hau e ka ba bofe?`

`Boiphihlelo ba hau e bile bofe ka ho ema ho Morena, ‘me ho u rutile eng ka ho mo tšepa le ka tumelo ka kakaretso?`