---
title:  Tšusumetso le Boitokisetso ba Thomo
date:  04/11/2023
---

### Bakeng sa Boithuto ba Beke Ena Bala
Luka 24:1–12; Luka 24:36–49; Liketso 1:12–26; Baheb. 10:24, 25; Liketso 2:1–41; 1 Bakor. 11:1.

> <p>Teman’a Khopolo</p>
> “‘Ke tsona litaba tseo nkileng ka le bolella tsona, ha ke sa na le lona, ka re: tsohle tseo ke ngoliloeng ka tsona molaong oa Moshe le boporofeteng le lipesalemeng, e ka khona li etsahale’ ” (Luka 24:44).

Pauluse o ngolletse Bafilipi: “Ba bang ba fela ba etsa joalo ka mona le ka khang; empa ba bang ba bolela Kreste ka pelo e khabane. Ba bang ba bolela Kreste ka khang, e seng ka pelo e ntle, ba lekanya hoba ba tla eketsa bohloko ba litlamo tsa ka. Empa ba bang ba etsa ka lerato, ka ho tseba hoba ke beiloe hore ke emele Evangeli. Ho na’ang? Kreste o ntse a boleloa ka mekhoa eohle, leha e le ka boiketsiso, leha e le ka ‘nete, ‘me ke thabile ke hona, ‘me ke ea ‘ne ke thabe” (Bafil. 1:15–18).

Mantsoe a matla! Leha e le ka “boiketsiso, leha e le ka ‘nete,” Kreste o ntse a rutoa—‘me ke sona se neng se le bohlokoa ho Pauluse. Ka nepo, leha ho le joalo, tšusumetso tsa rona tsa ho ruta ka Kreste, bakeng sa thomo, ho fihlela ba bang ka litaba tse molemo, ho lokela ho ba ka lerato, le ka ‘nete—e seng ka thahasello tsa boikhabo, mohono kapa likhang.

Tšusumetso tse ling tsa ho ruta ka Kreste ke lifeng ha ho le joalo, ‘me mekhoa e feng eo re ka itokisetsang ho etsa joalo ke efe?

Bekeng ena re tlo talima tse ling tsa liketsahalo kerekeng ea pele tse fanang ka tataiso lintlheng tsa bohlokoa tsa thomo.