---
title:  Pauluse le Molimo o sa Tsejoeng
date:  05/12/2023
---

Hlokomela kamoo Pauluse a sa nyenyefatseng borapeli b bohata le melimo ea ba-Athene. O ile a bokella lintlha tsohle tse ntle tseo a n’a ka li fuman, leha li ne li fokola hakalo, eaba o sa tiisa ho tsona.

`Bala Liketso 17:22, 23. Pauluse o ne a etsa eng moo tekong ea hae ea ho fihlela batho baa ka Evangeli?`

“‘Banna ba Athene, ke lemohile hobane linthong tsohle le batho ba hlanyetsang melimo ka ho fetisisa’” (Liketso 17:22). Pauluse o thoholetsa bahetene! Borapeli ba bona ne bo khelohile ka tsela tsohle, feela Pauluse oa ba thoholetsa hobane boinehelo le borapeling bo khelohileng ho molemo ho fetisa ho se tsotelle tsa moea ka letho.

Pauluse a tsoela pele, “‘Hobane ke itse ke ea le motse, ke talimile litšoantšo tsa melimo ea lona ’” (Liketso 17:23). Ka ho hlalosa boithuto ba hae ba borapeli ba Athene, Pauluse a bua ka katamelo e hlomphang ho batho bao. O ne a se lehala ho potlakela ho itlhahisa e le setsebi se nang le likarabo tsohle tsa kamoo batho ba hlokang ho fetoha. Bonneteng, hantle, e ne e le setsebi ‘me, hantle, o ne a na le likarabo tseo batho ba neng ba li hloka! Empa ha a ka a batla ho itlhahisa joalo, ho seng joalo a ka be a hannoe hang feela. Ho na le hoo, e ne e le motho ea tsotellang batho ‘me a ba lakaletsa molemo.

Ha a bua ka mongolo “HO MOLIMO O SA TSEJOENG” (Liketso 17:23), Pauluse o ile a nka monyetla oa se ka nkuoang e le boemo bo tšoanang. Ba ne ba lumela ho molimo (e mengata, hantle-ntle), e leng taba ea ho qala e ntle haholo (batho ba bang nakong eo ba ne ba sa lumele) ‘me bo ka bulelang puisano e tebileng. Ha a ka a Nyefola taba ea aletare ea molimo o sa tsejoeng. Ho e-na e hoo, a thabela le ho rata hore batho bao ba tsotella lintho tsa moea hoo ba nkang boiteko le litšenyehelo ba ho rapele ntho eo le bona ba sa e tsebeng, hore e se be mohlomong ba ntse ba fetoa ke letho.

Ba ne ba lebile hosele? Ehlile, empa taba eo e ne e ka lokisoa. Ho neng ho le bohlokoa qalong e ne e le hore e ne e le batho ba inkitlaelitseng ha seo ba se utloisisang. Seo, Pauluse o ile a hlokomela, e le sesebelisoa seo Moea o Halalelang o ka sebetsang ka sona.

Pauluse o ne a fumane ntlha eo a ka buang ka eona ho thokola thahasello ea bona.

`Ke marokho a fe le lintlha tsa phapano tseo u ka nahang ka tsona tse ka bulang menyetla ea puisano e tebileng ho feta le ba bang bao u kopanang le bona?`