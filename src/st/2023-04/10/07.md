---
title:  Ithute Haholoanyane
date:  08/12/2023
---

E ‘ngoe ea tsa mathomo tseo re ka iphumanelang tsona palenng ena ea maiphihlelo a Pauluse Areopago ke boithuto ba ha a se a le sebakeng hore na a ka atamela sehlopha sena sa batho ba sa lumeleng joang, boo litholoana tsa teng e bileng ho thomeha a sehlopha sa balumeli Athene.

“Mantsoe a moaposotola, tlhaloso ea boitšoaro ba hae le tikoloho, ha e ngoloa ke pene ea pululelo, a ne a lokela ho fetisetsoa melokong eohle e tlang, a fana ka bopaki ba sebete sa hae se sa sisinyeheng, sebete sa hae bolutung le mahlomoleng, le tlholo eo a ileng a e fumanela Bokreste khubung ea boheteng.

“Mantsoe a Pauluse a phuthetse letlotlo la tsebo bakeng sa kereke. O ne a le boemong boo a neng a ka bua taba e hlohlontšang litsebe tsa bamameli ba hae habonolo feela ‘me a ikenya tšotso linaleng. Hoja puo ea hae e bile tlhaselo e topileng ho melimo ea bona le banna ba baholo ba motse, a ka be a bile kotsing ea ho tobana le pheletso ea Socrates. Empa ka boqhetseke bo tsoang leratong la Molimo, o ile a lebisa likelello tsa bona ka hloko ho tloha melimong ea bohetene, ka ho ba senolela Molimo oa ‘nete, oo ba neng ba sa o tsebe.”—Ellen G. White, The Acts of the Apostles, maq. 240, 241.

Ka ho kopana le batho ka kotloloho, ho ithuta moetlo oa bona le borapeli, le hlompho ea hae ka boinehelo ba bona linthong tsa moea, Pauluse a tseba ho fihlela se bonahalang Athen—ntho eo e leng letlotlo la kereke. O ile a qoba ho tena bamameli ba hae. Ena e ne e le katleho eo ka bo eona e susumelitsoeng ke Molimo. Ho ea ka Ellen G. White, ke letlotlo la tsebo leo re le kereke re lokelang ho le ela hloko paleng ena.

**Lipotso tsa ho Qoqoa**

`Pale ea Pauluse Athene e le mohlala, khato ea pele ke efe ho mang le mang ea qalang boevangeli toropong?`

`Ho hlokahala boitšoaro bo joang ho aha marokho ho fihlela batho ba toropo (hantle-ntle, le kae kapa kae) ba sa tsebeng Molimo?`

`Ha re lekoa ke melimo ea litšoantšo ea sejoale-joale, re lokela ho qoba ho etsa eng, haholo qalong, ha re qala mosebetsi o mocha har’a batho ba rapelang melimo eo ea litšoantšo?`

`Pauluse a ka be a emisitse ka ho tsebisa batho Molimo ona o ba ratang feela, ‘me ba ne ba tla thaba. Empa joale a tlola moeli o ileng oa etsa hore batho ba nahane hore o se a fapane kelello ha a bua ka taba ea tsoho. Na o ne a lokela e be o entse joalo? Hobaneng?`