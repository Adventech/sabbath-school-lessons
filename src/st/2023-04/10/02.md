---
title:  Mo-Heberu Athene
date:  03/12/2023
---

`Bala Liketso 17:1–16. Pauluse o qetelletse a fihlile Athene joang, ‘me o la a arabela seo a se fumanang moo joang?`

Motse oa Athene o ne o “ineetse melimo ea litšoantšo” (Liketso 17:16). Ka ho tseba nalane ea sechaba sa habo ea ho tsitlallela (le har’a litlhokomeliso tse ngata) borapeling ba melimo ea litšoantšo, Pauluse o ne a hlabehile ka pelong ea hae ha a bona melingoana eohle eo a e fumaneng le Athene. Ha ho potang Pauluse o ile a susumetsoa ke kutloelo bohloko ho sechaba sa Athene, ba neng ba tla shoela libeng tsa bona heba ba sa rutoe ka Molimo oa ‘nete.

Kajeno, metse ea rona ea litoropo e ntse e tletse ka melingoana, leha e sa totobala joalo ka ha Pauluse a ne li bona. ‘Me ka bomalimabe balumeli ba bangata ba tseba ho tsamaea kahare ho litoropo ba sa natse melingoana ena. Pauluse, leha ho le joalo, o ne a sebelisana le Moea oa Halalelang ho lekana hore a nke khatho. Ka ho se itšoantše le balumeli ba bang, ba neng ba ntse ba so tšoare, taba ea hore evangeli ke ea lefatše lohle, Pauluse o ne a tseba hore Molimo o batla batho ba Athene ba bolokehe hammoho le ba bang bohle. O ne a utloisisa hore ‘moko-taba oa thomo ea lefatše lohle ke ho ho isa evangeli ho batho ba e-so ho fihleloe ho hang, ho kenyelelitse le bahetene ba rapelang litšoantšo hammoho le bahlalefi ba tletseng mapatlelo a Athene.

Ka hona, Pauluse, a khathaletsa ho ea ‘marakeng moo batho bana ba fumanehang teng. Re ka re o ile a thea Setsi sa Pele sa Boithuto sa Lefatše, moo a neng a sebelisa sebaka sa ‘maraka ho ithuta le ho leka mekhoa ea ho fihlela lipelo le likelello tsa balichaba bana.

Pauluse o ne a tseba hore a ka se atamele ba-Athene ka tsela e tšoanang le eo a atamelang Bajuda ka eona kapa balichaba ba tšabang Molimo. Bana e ne e le batho bao ho qala litaba le bona ho neng ho se ho Molimo oa Iseraele kapa mesebetsi ea Hae har’a sechaba sa Iseraele. Leha litaba tsena le litumelo tsena e ne e le tsa mantlha ho Bajuda le ho balichaba ba neng ba tšaba Molimo, li ne li sa bolele letho ho batho bao Pauluse a kopaneng le bona ‘marakeng oa Athene. Ka hona, ho ne ho hlokahala katamelo e fapaneng ka botlalo.

Kajeno, re atisa ho batla ho fihlela batho ba tsoang kutloisiso e fapaneng hoo e se nang letho le tšoanang le la se bitsitsoeng nalane ea “Bokreste ba Bajuda,” ka baka leo, joalo ka Pauluse, re lokela ho fetola maoa ho ikamahanya le maemo. Katamelo e ka sebetsang hantle, mohlala, Buenos Aires e ka ‘na ea hloka molemo Bangkok.

`Batho ba rapela melingoana efe ea litšontšo sechabeng sa heno, ‘me u k abula mahlo a bona joang hore ha e na molemo?`