---
title:  'Thomo ho ba so Fihleloe: Karolo ea 1'
date:  02/12/2023
---

### Bakeng sa Boithuto ba Beke Ena Bala
Lik. 17; 1 Bakor. 2:2; Bar. 1:18–25.

> <p>Teman’a Khopolo</p>
> “‘Molimo o entseng lefatše le tsohle tse ho lona, e leng eena Morena oa leholimo le oa lefatše, o ke ke oa aha litempeleng tse entsoeng ka matsoho’” (Liketso 17:24).

Ha a hlalosa seo Pauluse a ileng a se etsa Athene, Luka o ngotse hore: “O na a fetolana sinagogeng le Bajuda le ba tšabang Molimo, a etsa joalo le ka khotla ka matsatsi ‘ohle le bao a neng a teana le bona teng” (Liketso 17:17).

Ka tlhaho, Pauluse o ne a tla phuthuloha ka ho fetisisa ha a ne a sebetsa har’a Bajuda, nama le mali a hae. Empa Pauluse o ile a hana ho khotsofatsoa ke ho sebetsa har’a sechaba sa habo. O ne a bilelitsoe ho fihlela le ba bang.

Kapa Pauluse a ka be a sebelitse feela le balichaba “ba tšabang Molimo,” bao tsela ea bona ea ho sheba litaba e neng e se e fetohile haholo. Ba ne ba na le motheo oa Bibele oo Pauluse a n’a ka ahella holim’a oona, le haeba ba ne ba ntse ba batla ho tseba ka Molimo eo ba mo “tšabang””—Jesu Mesia.

Empa, che. Ha a le Athene motse o tummeng ka bohlale ba ho nahana, Pauluse a batla ho fihlela le batho ba moo. Bongata ba batho bana bo ne bo na le kutloisiso e fapaneng le ea ba-Heberu le nalane ea bona e halalelang, e neng e le motheo oa tumelo eo Pauluse a neng a batla ho e ruta batho ba Athene.

Pauluse o ile a sebetsa joang ho fihlela batho baa, ‘me re ka ithuta eng maitekong tseo tsa hae?.