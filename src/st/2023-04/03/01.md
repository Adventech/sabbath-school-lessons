---
title:  Pitso ea Molimo ea Thomo
date:  14/10/2023
---

### Bakeng sa Boithuto ba Beke Ena Bala
Gen. 11:1–9, Gen. 12:1–3, Dan. 9:24–27, Matt. 1:21, Gen. 12:10–13:1, Liketso 8:1–4, Liketso 1:8.

> <p>Teman’a Khopolo</p>
> “Empa le tla fuoa matla mohlang Moea o Halalelang o tlang ho lona, ‘me le tla ba lipaki tsa ka Jerusalema, le naheng eohle ea Judea, le ea Samaria, le ho isa pheletsong ea lefatše” (Liketso 1:8).

Ka nako e ‘ngoe Molimo a ka re tlosa boiketlong ba rona e be o re etsa lipaki tsa Hae. ka nako tse ling phetoho ena e ka sebelisoa ho fihlela merero ea Hae, joalo ka hoo hasanyoa ha batho Toreng ea Babele. “Ho hasanngoa hona e ne e le tsela ea ho tlatsa lefatše ka batho, ‘me ka mokhoa o joalo, morero oa Molimo o ile oa phethahala ka mekhoa eona eo batho ba neng ba e sebelisa ho thibela ho phethahala ha oona.”—Ellen G. White, Patriarchs and Prophets, leq. 120. Ka eona nako eo, Abrahama, a tsoa naheng ea habo ho ea ho e ‘ngoe (Genese 12) e le tsela ea bopaki. Barutuoa ba Jesu ba ile ba tloha ho sebeletseng feela batho ba habo bona (Liketso 3) ho ea sebeletsa ba bang basele (Liketso 8:1–4). Ho Liketso 1:8, Jesu o ile a bea fatše motheo oa boevangeli: ba ne ba lokela ho qala lehaeng la bona, Jerusalema le Judea, e be ba fetela Samaria, qetellong, ba ba ee lipheletsong tsa lefatše.

Empa le ha re sa tlohe naheng ea habo rona, Molimo o ntse a batla re fihlele batho ba re potileng. Ha kereke e Jerusalema e se e itebala, litho tsa eona li ile tsa qhalangoa. Leha litlhoriso li ile tsa fihla ‘me batho ba hlokofala, liketsahalo tsena tse malimabe li ile tsa fetoha tsela ea ho hasa litaba tse molemo lefatšeng lohle.