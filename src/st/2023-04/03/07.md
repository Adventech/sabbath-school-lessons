---
title:  Ithute Haholoanyane
date:  20/10/2023
---

Bala Ellen G. White, “The Great Commission,” maq. 25–34, le “A Seeker for Truth,” maq. 131–142, ho The Acts of the Apostles.

“Pele a nyolohela leholimong, Kreste o ile a fa barutuoa ba Hae thomo ea bona. O ile a ba bolella hore ba lokela ho ba basebetsi ba thato eo ho eona a neileng lefatše matlotlo a bophelo bo sa feleng. Le bile lipaki tsa bophelo ba ka ba boitl- habo molemong oa lefatše, a rialo ho bona. Ke bone mesebetsi ea ka ho Iseraele. Leha sechaba sa ka se ne se sa tle ho ‘Na hore ba tle ba be le bophelo, leha baprista le babusi ba entse ka ‘Na kamoo ba ratang kateng, leha ba nkhanne, ba tla ba le monyetla o mong hape oa ho amohela Mora oa Molimo. Le bone hore bohle ba tlang ho ‘na ba bolela libe tsa bona, ke ba amohela ka bolokolohi. Ea tlang ho ‘Na ha nka ke ka mo lahlela ntle. Ho lona, barutuoa ba Ka, ke tšepela molaetsa ona oa mohau. O lokela ho fanoa ho Bajuda le Balichaba ka bobeli—ho Iseraele, pele, e be o fetela ho lichaba tsohle, le maleme ohle, le mefuta eohle. Bohle ba lumelang ba lokela ho bokelloa kerekeng e le ‘ngoe.”—Ellen G. White, The Acts of the Apostles, maq. 27, 28.

Thomo e Kholo e hlakile: “‘E-eang ke hona le rute lichaba tsohle’” (Matt. 28:19). Ha ho le joalo, taba ke ho ea ho ba bang, haholo-holo lichaba tse ling.

“Thomo ea evangeli ke mosebetsi o moholo oa boromuoa oa ‘muso oa Molimo. Barutuoa ba ne ba lokela ho sebeletsa meea ka boitelo, ba nea bohle memo ea mohau. Ba ne ba sa lokela ho emela hore batho ba tle ho bona; ba ne ba lokela ho ea bathong ka molaetsa oa bona.”—Ellen G. White, The Acts of the Apostles, leq. 28.

“Ho na le ba bang lefatšeng la rona ba haufi le ‘muso oa Molimo ho feta kamoo re nahanang. Lefatšeng le lefifi lena la sebe Morena o na le mahakoe a mangata a bohlokoa, ao ho oona a tla tataisetsa baromuoa ba Hae. Hohle ho na le ba ka emel- ang Kreste. Ba bangata ba tla nkela holimo bohlale ba Molimo ho feta menyetla ea lefatše, ‘me ba tla fetoha ba nkileng leseli ka botšepehi. . . Ka ho kholiseha hore tsela ea Petrose e bapile le ho phethahatsoa ha leano la Molimo, le hore lenyatso la bona le ho khetholla li ne li le khahlanong le moea oa evangeli ka kotloloho, ba ile ba tlotlisa Molimo ba re, ‘Efela Molimo o neile le balichaba pako, hore ba bone bophelo.’ Ka mokhoa o joalo, ntle ho khang, lenyatso le ile la felisoa, khethollo e entsoeng ke litloaelo tsa lilemo ea lesoa, ‘me tsela ea buloa bakeng sa hore ho hasoe evangeli ho Balichaba.”—Ellen G. White, The Acts of the Apostles, maq. 140–142.

**Lipotso tsa ho Qoqoa**

`U ka hlalosa lentsoe “thomo” joang ha u le sebelisa bophelong ba hau?`

`U ka bontša thomo katamelong ea hau le boitšoarong ba hau ka litsela life? Ke joang u ka lulang u nahanne ka thomo mesebetsing ea hau ea letsatsi le letsatsi?`

`Ho bohlokoa hakae hore re lekole lipelo tsa rona ‘me re batle matla a tsoang holimo hore re hloekisoe lenyatsong le khahlanong le ba fapaneng le rona?`