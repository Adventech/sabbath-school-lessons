---
title:  Tumelo efatšeng?
date:  14/12/2023
---

Ho Luka 18:8, Jesu o botsa potso ena qetellong ea e ‘ngoe ea litšoantšo tsa Hae: “Etlare a Mor’a motho a e-tla, na o tla fumana tumelo e le teng lefatšeng na?’ ” Re le barutuoa ba Kreste kajeno, re lokela ho bona seo Jesu a se batlang. Paleng ena, re bona hore Jesu o batlana le tumelo e phatsimang le har’a lefifi.

`Bala Mattheu 8:10, 13; Mattheu 9:2; Mattheu 20:29–34; Mareka 2:5; Mareka 10:46–52; le Luka 18:35–43. Litemaneng tse, Jesu o hlalosa e le mang ea nang le tumelo?`

Lenane lena le kentse batho ba nang le tumelo e ileng ea phatsima le har’a litoropo tse lefifi. Kapernauma, Jesu o hloaea batho ba bangata ba nang le tumelo. Ho Mattheu 8:10, 13, re bona mohetene oa molaoli oa ba lekholo ea sokolohileng ea nang le tumelo e kholo. Re teana le metsoalle ea rona e tletseng ka tumelo e leng ea rulolla ntlo ho kenya motsoalle oa bona ea neng a omelletse litho ho mo tlisa ho Jesu (Matt. 9:2, Mareka 2:5). Ho Mareka 10, re teana le monna eo e neng e le sefofu, Baretimea, eo tumelo ea hae e neng e phatsima ka matla Jericho.

Ka nako e tšoanang, re lebella hore har’a sechaba sa Molimo ho tla ba le batho ba nang le tumelo e kholo. Feela le motseng oa habo Jesu Nasaretha, tumelo e nyane—kapa ho hloka tumelo ka botlalo—e bile eona ntho e sitisang bosebeletsi ba Kreste. Har’a barutuoa ba Hae, Jesu o bua ka Iseraele makhetlo a mangata, o re, “Lona batho ba tumelo e nyenyane!” (Matt. 6:30, Matt. 8:26, Matt. 14:31, Matt. 16:8). ‘Me ho Mattheu 17:17 Jesu o khotsa, a re, “Moloko o sa lumeleng, o khopo”!

Thuto e ‘ngoe eo re ka e sebelisang kajeno ke hore tumelo e fumanoa libakeng tse sa lebelloang: litoropong har’a balichaba, bahetene, le batho ba borapeli bosele. Ka boikokobetso, re lokela ho ea litoropong joalo ka ha Jesu a ile a etsa, a batlana le bao, e reng ha ba bolelletsoe ‘nete, ba tlang ho arabela ka tumelo e pholosang ho Jesu. ‘Me ba teng kantle ka mane e le ‘nete.

`Qholotso: Bula pelo ea hau thapelong u rapelle tumelo e kholo eo ka eona u tla arolelana lerato la hau le ba haufi le ba hole.`

`Qholotseha: U tsebile Jesu joang le molaetsa o bohlokoa oa manyeloi a mararo? Ngola litlhohonolofatso tse tharo tsa moea tseo u li fihletseng ho tsoa ho Jesu bophelong ba hau. Itokisetse ho arolelana litaba tsena le sehlopha sa hau sa Sabatha Sekolo.`