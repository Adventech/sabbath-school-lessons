---
title:  “Mo Khutlise!”
date:  13/12/2023
---

Metseng e–song ho fihleloe ea litoropo, ho teng ba bangata ba nyoretseng tšepo. Nakong ea Kreste ke eng se neng se sitisa batho ba Molimo ho tlisa tšepo ea Mesia ho metse eo ea balichaba joalo ka Tire le Sidone? Ho tsitlallela bochabeng, boikhohomoso, le lenyatso li ne li foufalitse sechaba sa Molimo ho ba sitoang ho bona menyetla ea ho bona ba haufi-ufi le bona ba neng ba nyoretsoe tšepo e neng e boletsoe boporofeteng ea ho Tla ha Pele. Kajeno litoropong, ho na le lihlopha tsa batho ba bangata tseo Jesu a batlang batho ba Hae ba arolelane le bona “tšepo e lehlohonolo” ea ho Tla ha Bobeli (Tite 2:13). ‘Me joalo feela ka ha Jesu a ne a sa natse hore na bochaba kapa morabe oa bona ke ofe, le rona ha rea tšoanela ho natsa.

`Bala Liketso 10:9–16, 28, 34, 35. U ka akaretsa thuto e fanoang ke Moea o Halalelang moo joang?`

Ha a ntse a emetse lijo tsa motšeare, eaba Petrose o fuoa pono ea lijo tsa mefuta eohle li theoha leholimong li phuthetsoe ka lesela le tletseng liphoofolo le linonyana tsohle tse litšila. A laeloa hore a hlabe a je makhetlo a mararo ponong ena. Molimo o ile a sebelisa pono ena ho toba boikhohomoso ba borapeli le khethollo ea bolumeli ea Petrose ho Balichaba. Petrose o ile a qetella a utloisisa ‘nete: “Eaba Petrose o ahlamisa molomo, a re: ke lemoha ka ‘ne hore Molimo ha o ee ka tšobotsi ea batho. Empa har’a lichaba tsohle, ea o tšabang, le ea etsang ho lokileng, ke eena ea o khahlisang’” (Liketso 10:34, 35).

Ka kutloisiso ena, ha re nahaneng ka pale ea rona ea thuto ea Tire le Sidone. Talima Jesu hape le puisano ea Hae le ‘m’e. Barutuoa ba ile ba ithuta eng leetong lee e neng e amana le pono ea Petrose? Re ka sebelisa lithuto tse joang maphelong a rona kajeno le pitsong ea Kreste ea matsatsi a ho qetela ea thomo ho litoropo? Ke litšekamelo life tsa leeme tse re sitisang ho bona litlhoko tsa baahi ba litoropo? Molimo o re file menyetla efe litoropong—ho pharalatsa kutloisiso ea thomo ea rona, le ho toba khethollo ea rona ea borapeli ka tsotello, le khethollo ea bochaba, le boikhohomoso ba borapeli?

Jesu a ruta barutuoa ba Hae ka mamello, ba neng ba e-so ho utloisise hore leano le leholo la Moimo la pholoho e ne e le la lelapa lohle la botho, e seng sechaba se le seng feea kapa sehlopha sa morabe se lulang mahaeng. Moea o Halalelang o ka re thusa ho hlola lenyatso la rona le litšekamelo tsa leeme e le hore re tle re phethele thomo ea qona litoropong.

`Bala Bagalata 2:11–13. Taba ee e lokela ho re ruta eng ka bothata bo ka bang teng ho hlatsoeh lenyatsong leo esaleng re le rutoa ho tloha bongoaneng?`