---
title:  Ho Batla Matšoele
date:  11/12/2023
---

Har’a liqholotso, tse kantle le kahare, Jesu o fana ka pitso ka mohau ho rona ho sebeletsa litoropo.

`Bala Mattheu 9:35–38. See se re ruta eng ka thomo ho matšoele, hohle moo re a fumanang?`

Jesu o ne a rekolohela matšoele, a joalo ka a fumanehang litoropong. Luka 19:41 e hlalosa kamoo Jesu a ileng a llela Jerusalema. Re ka ‘na ra se utloisise botebo ba lerato la Jesu ho bana ba Hae, le ho “bongata bo boholo” bo phelang litoropong. Ke ka hona ho Mattheu 9:38 Jesu a re laelang ho rapela, hore maikemisetso a rona le lipelo tsa rona li be joalo ka ea Hae.

`Bala Mattheu 4:23–25. Ha Jesu a qala bosebeletsi ba Hae, batho ba ne ba tlile ho tsoa sebakeng sefe?`

Ho Mattheu 4:25, matšoele a neng a setse Jesu morao a ne a tsoa Galelea, ho tsoa naheng ea toropo tse leshome tsa Dekapolise ho ea bochabela; ho tsoa Jerusalema, le ho tsoa Judea ka boroa. Kantle ho Samaria, ho ne ho le sieo tikoloho efe? Ho ne ho saletse tikoloho e mabopong a leoatle ea Tire le Sidone, karolo ea Fenisia, ho sika ka leoatle la Mediterranean le leboea-bophirima ho Galilea. Joale rea bona na hobaneng Jesu a ile a ea sebakeng sena! Leeto lena la ho ea naheng ea Tire le Sidone e ne e le le leng la maeto a Jesu a thomo ho meetlo esele.

“Kamor’a ho khahlana le Bafarisi, Jesu a tloha Kapernauma, a pholletsa ka Galelea, a ikela naheng e maralla ea Fenisia. Ha a talima ‘nqa bophirima, o ne a ka bona, phula e phatlalletseng tlasana, metse ea khale ea Tire le Sidone, ka litempele tsa eona tsa bohetene, matlo a bona a borena a matlehali le libaka tsa khoebisano, le lebopo la leoatle le tletseng likepe.”—Ellen G. White, The Desire of Ages, leq. 399.

`Re ka thusa batho joang ho bona ka moo “matlo a bona a borena le libaka tsa khoebisano” tsa bona li se nang molemo kateng ka botsona, le lebaka leo ba hlokang Jesu ka lona?`