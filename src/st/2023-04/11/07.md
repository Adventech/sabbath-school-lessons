---
title:  Ithute Haholoanyane
date:  15/12/2023
---

“Har’a bao Bajuda ba neng ba ba bitsa bahetene ho ne ho na le banna ba neng ba na le kutloisiso ea boporofeta ba Lengolo litabeng tse amang Mesia ho feta baruti ba Iseraele. Ho na le ba neng ba lebeletse ho tla ha Hae e le molopolli sebeng. Bafilosofe ba lekile ho ithuta liphiri tsa bophelo ba ba-Heberu. Empa khethollo ea borapeli ea Bajuda ea sitisa ho pharalla ha leseli.”— Ellen G. White, The Desire of Ages, leq. 33.

“Morena Jesu, Mopholosi e moholo, o shoetse meea ena. A ka ba tsosa ho se tsotelleng ha bona, a ka tsosa khauho tsa bona, a ka nolofatsa lipelo tsa bona, a ka senolela meea ea bona botle le matla a ‘nete. Mosebetsi oa sehlooho ke Molimo, e seng motho ea felloang; feela o bitsa batho ho tla ba baromuoa ba Hae bao ka bona a ka fanang ka leseli ho ba lefifing. Molimo o na le mahakoe likerekeng tsohle, ‘me ha se boikarabello ba rona ho akaretsa se re ahlolella bohle ba ipolelang e le barapeli, empa ka boikokobetso re fane ka ‘nere joalo ka ha le joalo ho Jesu. Ha batho ba bone boikokobetso le boinehelo, ha ba bone semelo se tšoanang le sa Kreste, ‘me ba tla huleloa ‘neteng. Ba lokela ho phahamisa Jesu, Mopholosi oa lefatše; ba lokela ho fana ka lentsoe la bophelo.”—Ellen G. White, The Advent Review and Sabbath Herald, Pherekhong 17, 1893.

**Lipotso tsa ho Qoqoa**

`Litlhoko tsa kapele tsa tikoloho eo u phelang ho eona ke life tse ka fang uena le kereke ea hau monyetla oa ho fihlela meea e sa tsebeng ‘nete eo re e tsebang?`

`Talima mantsoe a Ellen G. White a kaholimo mabapi le bao e seng ba tumelo tse ling: “Molimo o na le mahakoe likerekeng tsohle, ‘me ha se boikarabello ba rona ho phakisa re ahlola bohle ba lefatšeng la borapeli.” Ka mantsoe a mang, re ka bontša batho phoso tsa litsela tsa bona joang feela ka nako e tšoanang re sa nyenyefatse botho ba bona?`

`“‘Etlare ha Mor’a motho a e-tla, na o tla fumana tumelo e le teng lefatšeng na?’” (Luka 18:8). Jesu o bolela eng ka potso ee ea hae? Phapano ke efe lipakeng tsa tumelo le ho lumela? Hobaneng ha batho ba lumelang se nepahetseng ba ka fumanoang ba se na tumelo ha Jesu a khutla?`