---
title:  Tire le Sidone
date:  12/12/2023
---

Baithuti ba Bibele ba lumela hore Evangeli ea Mattheu e ne ngolletsoe Bajuda ka ho khetholoha, ‘me Mareka e ne e ngotsoe ho na le Galelea ka kelellong. Ho bohlokoa ho hopola tlhalohanyo tsena ha ntse re ithuta li-Evangeli.

`Bala Mattheu 15:22–28 le Mareka 7:24–30. U bona phapano life tsa kamoo mosali a hlalositsoeng kateng?`

Hlokomela kamoo Mattheu a hlalosang ‘m’e enoa ha a sebelisa bochaba ba hae le morabe: mo-Kanana. Mareka o tataisoa ke Moea o Halalelang ho sebelisa mantsoe a mang ho tlatseletsa ao ho hlalosa ‘m’e enoa e le “mo-Gerike” kapa “Molichaba” e be o fana ka litaba tse eketsehileng: “oa mofuta oa ba-Siro-Fenisia” kapa “ mo-Siria oa Fenisia”—lekhetlo le le leng feela moo lentsoe lena le sebelisitsoeng ka Bibeleng.

Lemoha kamo pale ena ho Mattheu 15 e neng e tla ama bamameli ba eona ba mathomo le kutloisiso ea bona. Bamameli ba Mattheu ba ne ba tla talima ‘m’e enoa e le mohetene ea nyatsehang. Sena se tsoa nalaneng ea maiphihlelo a Bajuda le ba-Kanana e le sehlopha sa batho ba rapelang melimo ea litšoantšo bao maphelo a bona a litšila le litloaelo tsa bona esale e le khopiso ho sechaba sa bona. Le barutuoa ba Jesu ba ne ba sa nke hona ele monyetla oa hore mosali enoa a ka ba le tumelo ‘me e ka ba karolo ea ‘muso oa Molimo!

Ho Mareka 7, babali ba Mareka ba Balichaba ba ne ba tla talima taba ena ka tsela e fapaneng le ea ba Mattheu. Balichaba ba ne ba sa ba le maiphihlelo a tšoanang le a Bajuda kapa ba-Kanana. Ho na le moo, balichaba ba ne ba tla utloisisa mosali enoa, “mo-Gerike, oa mofuta oa ba-Siro-Fenisia.” Jesu o ne a folisitse e mong oa bona! Ho Balichaba, mosali enoa o ne a tla talingoa joalo ka ‘m’e ea ratoang ea neng a tšoenyehile ka bophelo ba morali oa hae ‘me a batla Morena a mo folise, ho sa natse morabe le bochaba ba ‘m’e oa hae.

“Kreste ha a ka a phakisa ho araba kopo ea mosali enoa. O ile a amohela kemeli ena ea moloko o nyatsuoang joalo ka ha Bajuda ba ka be ba entse. Ka sena o ne a rerile hore barutuoa ba hae ba amehe ke tsela e mpe e hlokang pelo eo ka eona ba ka beng ba tšoere taba ena ka eona, ho latela mohlala oa kamoo a tšoereng mosali enoa, le ka kutloelo bohloko eo a batlang ba tle ba sebetsane le mahlomola a joalo ka eona, joalo ka ha ho bonahetse hamorao ha a fana ka kopo ea hae.”—Ellen G. White, The Desire of Ages, leq. 400.

`Bala 1 Johanne 2:2. Temana ee e re bolella eng mabapi le kamoo re tšoanang kapele ho Molimo?`