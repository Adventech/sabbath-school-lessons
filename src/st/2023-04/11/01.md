---
title:  'Thomo ho ba so Fihleloe: Karolo ea 2'
date:  09/12/2023
---

### Bakeng sa Boithuto ba Beke Ena Bala
1 Marena 11:1– 6; Matt. 4:23–25; Matt. 15:22–28; Mareka 7:24–30; Liketso 10:34, 35; Matt. 8:10.

> <p>Teman’a Khopolo</p>
> “Joale Jesu a araba, a re ho eena: ho etsoe ho uena kamoo u ratang kateng. ‘Me morali oa hae a fola nakong eona eo” (Mattheu 15:28).

Ho tloha sethathong, Molimo o lerato oa batla bana ba oona ba lahlehileng (Gen. 3:9); ‘me, ho fihlela mehleng ea rona, ona Molimo oo o lerato o ntse o batla ho fihlela ba lahlehileng (sheba Tšen. 14:6–12), ho kenyellelitse le litoropo tse lahlehileng. Ka 2018 Machaba a Kopaneng a phatlalatsa liphuputso tsa bona tsa morao-rao, tse reng linoko tse 55 lekholong tsa batho ba phelang lefatšeng li phela mabalane, ‘me palo ena e tla eketseha (ha feela nako e ntse e tsoela pele) ho fihlela ho linoko tse 68 lekholong ka 2050. Ha re na khetho: re lokela ho pakela litoropo tseo.

Feela bongata ba batho ba Molimo bo itšoara joalo ka Jonase ha bo biletsoa ho ea pakela toropo: ka mabaka afe kapa afe, ba baleha mosebetsi. “Hobane taba tsohle tse ngoliloeng pele, li ngoliloe ho re ruta, hore, ka ho mamella le ka ho tšelisoa ke Mangolo, re tle re be le tšepo” (Baroma 15:4). Seo se kenyelletsa le se ngoliloeng ka Jonase.

Ha a le mona, Jesu ha a ka a sebeletsa ba litoropong tsa Iseraele feela empa le ba libakeng tse kantle; ke hore, ho ba kantle ho sechaba sa Bajuda le sechaba se khethiloeng.

Bekeng ena re tla ithuta pale ea Bibele ea thomo ho Tire e Sidone e be re fumana lithuto tseo re ka li sebelisang maphelo a rona kajeno.

_*Ithute thuto ea beke ena ho lokisetsa Sabatha sa la 16 Tštoe._