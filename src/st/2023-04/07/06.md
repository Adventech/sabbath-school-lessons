---
title:  Pale ea Mosamaria ea Molemo Kajeno
date:  16/11/2023
---

Ha a thoholetsa moruti oa molao ka ho fana ka karabo e nepahetseng, Jesu, a re, Etsa hoo, ‘me u tla phela” (Luka 10:28), ka mokhoa o joalo a ama khubu ea se pelong ea motho. Ho ne ho le bonolo hore moruti oa molao a fane ka likarabo tse nepahetseng, empa ho etsa litho tseo e ne e le taba lilemo tse 2,000 tse fetileng, ‘me e ntse e le taba le ho ba bangata ba rona kajeno. Moruti oa molao o ne a batla ho chehela Jesu leraba ka hore a bontše tsebo ea hae. a botsa potso e latelang eo; “Oa heso ke mang, na?” (Luka 10:29).

`Bala Luka 10:30–37. U ka akaretsa seo Jesu a se bolelang paleng ee joang?`

A na har’a rona ho na le batho ba entsoeng hampe ka ho hlokeloa toka ke ba bang? Ho na le seo re kileng ra e etsa ho ba thusa?

Ke ‘nete hore ka nako tse ling baruti, baholo, le litho ha ba thuse ba hlokang thuso. Ka nako tse ling batho ba tumelo esele ba ba mosa ho batho ba motseng ba hlokang thuso le ho feta rona. Re ka bua ka ho ba mosa, feela eaba ba bang ba fihlela litlhoko tsa batho tseo re sa li fihleleng. Haeba tumelo ea rona e bolela letho, re lokela ho fihlela ba bohloking ‘me re ba thuse.

Jesu a thetha pale ea Mosamaria ea molemo ka ho botsa hore na har’a ba bararo ke mang eo ehlileng e leng oa habo motho ea neng a hloka thuso.

“Potso ena, ‘Oa heso ke mang, na?’ e arabetsoe ka ho sa feleng. Jesu o bontšitse hore oa heso ha se feela oa kereke kapa tumelo e tšoanang le ea rona. Ha e bue ka mofuta, lebala, kapa likarohano tsa maemo. Oa habo rona ke e mong le e mong ea hlokang thuso ea rona. Oa habo rona ke moea o mong le o mong o hlokofetseng le o entsoeng hampe ke sera. Oa habo rona ke e mong le e mong eo e leng thepa ea Molimo.”—Ellen G. White, The Desire of Ages, leq. 503.

`Qholotso: Qala ho rapela kamehla u rapella motho e mong ea sa tšoaneng le uena, kapa motho e mong eo e ka bang ha u mo rate.`

`Qholotseha: Ngola bonnyane mabitso a mararo a batho bao u ba tloaetseng (Bao e seng Baleti); tšoaea litlhoko tsa bona (maikutlong, ‘meleng, likamanong) e be u lemoha kamoo u ka ba sebeletsang litlhokong tseo. U ka ba etsetsa’ng bekeng e tlang?`