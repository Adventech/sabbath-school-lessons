---
title:  Thomo ho oa Heso
date:  11/11/2023
---

### Bakeng sa Boithuto ba Beke Ena Bala
Luka 10:25– 37; 2 Tim. 3:16; Jak 2:17–22; Matt. 22:37–40; Bagal.5:14; Mikea 6:6–8.

> <p>Teman’a Khopolo</p>
> “A araba, a re: U tla rata Morena, Molimo oa hao, ka pelo ea hao eohle, le ka moea oa hao oohle, le ka matla a hao oohle, le ka khopolo ea hao eohle; le oa heno, u mo rate joalo ka ha u ithata.” ’ ” (Luka 10:27).

Kaofela re tseba temana ena: “‘“U tla rata Morena, Molimo oa hao ka pelo ea hao eohle, le ka moea oa hao oohle, le ka matla a hao oohle, le ka khopolo ea hao eohle,”’” (Luka 10:27). Feela lerato la rona ho Molimo e tla ba le sa tebang haeba re ka re re rata Molimo feela re sa mo utloe. Re nahana hore re rata Molimo, empa lerato lee le bonahatsoa joang bophelong ba rona ba letsatsi le letsatsi? Ho rata Molimo ho hloka boinehelo bohle ba pelo, moea, ‘mele, le kelello—kamehla. Mang le mang a ka re o rata Molimo; ho le phetha, leha ho le joalo, ho hloka boiteko bo nang le boikemisetso.

Leha ho le joalo, leha ho rata Molimo ho le molemo, ho le bohlokoa, Molimo o boetse o batla re rate ba bang, hobane lerato la rona ho ba bang le bontša lerato la rona ho Molimo, ‘me le etsa joalo ka tsela e matla e bileng e bonahalang. 1 Johanne 4:20, e re “E mong ha a re: Ke rata Molimo, ‘me a hloea ngoan’abo, o leshano; hobane ea sa rateng ngoan’abo eo a ‘monang, a ka tseba joang ho rata Molimo oo a sa o boneng?” Pauluse le eena o re ho Bagalata 5:14 “Molao oohle o phethahetse tabeng e le ‘ngoe, e reng: rata oa heno joalo ka ha u ithata.’”

Bekeng ena re tla be re ithuta kamoo thuto ena e ka sebelisoang maphelong a rona.