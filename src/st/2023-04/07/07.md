---
title:  Ithute Haholoanyane
date:  17/11/2023
---

Bala Ellen G. White “The Good Samaritan,” maq. 497–505, ho The Desire of Ages.

Ho teng ba bangata ba lapileng, ba hlokang, le ba etsuoang hampe lefatšeng la rona kajeno. U ka etsa karolo ea hau, leha e ka ba le “lenyenyane” ha kae. Ha re tlo tseba ho rarolla mathata ‘ohle a teng lefatšeng pele Jesu a khutla. Ha rea biletsoa ho etsa joalo. Empa ho fihlela nakong eo, mosebetsi oa rona e ka ba oa mantlha joalo ka ho thusa motho e mong eo u tsebang hore ha a na lijo tse lekaneng; kapa e ka ba ho thusa setho ka kerekeng ea tobaneng le ho hlokeloa toka, kapa lehloeo la morabe, e leng bothata bo boholo lefatšeng la rona, le kajeno.

“Borapeli bo hloekileng bo se nang sekoli mahlong a Molimo, Ntat’a rona, ke ha motho a, ‘Lekola likhutsana le basali ba bahlolohali mahlomoleng a bona, ‘me a ipoloka lefatšeng a se na lethebanyana.’ Liketso tse molemo ke tsona litholoana tseo Kreste a batlang re li behe: mantsoe a mosa, ketso tsa ho fana ho lemoha ka bonolo bafutsana, bahloki, le ba sotloang. Ha lipelo li na le kutloelo bohloko ho lipelo tse imetsoeng ke ho nyahama le tšiamo, ha letsoho le fana ho ba hlokang, ha ea hlobotseng a apeso moeti a amoheloa ho lula phaposing tsa rona a ba a etsetsoa sebaka pelong ea hau, manyeloi a atamela haholo, ‘me leholimo le hooa ka thabo. Ketso e ‘ngoe le e ‘ngoe ea toka, mohau, ho fana, e etsa ho be le pina leholimong. Ntate o bona ba etsang liketso tsena tsa mohau a le teroneng ea Hae, ‘me o ba bala har’a matlotlo a Hae a bohlokoa. ‘Bana e tla a ba ruiloeng ke ‘na tsatsing le tla etsoa ke ‘na [ha e etsa mahakoe a ka].’ Ketso e ‘ngoe le e ‘ngoe ea mohau ho bahloki, ba hlokofatsoang, e nkoa joalo ka ha e ka e etsoa ho Jesu. Ha u loela mafutsana, o utloela bohloko ba bohloko ba hatelletsoeng, u fetoha motsoalle oa likhutsana, u ikatametsa kamanng e haufi le Jesu.”—Ellen G. White, Testimonies for the Church, vol. 2, leq. 25.

**Lipotso tsa ho Qoqoa**

`Re ka etsa joang hore re be le bonnete ba hore rea utloisisa horetaeloea ho rata Molimo le ba bang ha se pholoho ka mesebetsi? Ha re lemoha hoba Jesu ke mang, le seo a re etselitseng sona sefapanong (sheba Bafil. 2:5–8), hobaneng ha taba ea hore re eng kapa eng eo re e etsang ho iphumanela kapa ho lokeloa ke pholoho e le phoso e kholo? Re ka ithuta ho hlalohanya ho sebeletsa pholoho, e leng phoso e isang timelong, le ho senola maphelong a rona pholoho eo re seng re ntse re e-na le eona ho Jesu?`

`Re ka ithuta joang ho lemoha a mang a manyatso ao e ka bang se ntsere na le oona ho ba fapaneng le rona?`

`Ntle ho litemana tseo re ithutileng tsona thutong ea beke ena u ka fumana tšehetso efe e ‘ngoe ea moea bakeng sa tlhokahalo ea ho ba mosa ho ba bang, ho sa natse hore ke bo mang?`