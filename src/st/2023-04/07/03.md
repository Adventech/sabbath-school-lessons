---
title:  Mokhoa oa Jesu le Karabo
date:  13/11/2023
---

Bibele e re bolella hore moruti oa molao o ile a tla ho Jesu, empa Jesu o ne a tseba na maikemisetso a hae ke afe. Ke ‘nete, Molimo o tseba ngongoreho le takatso tse lipelo tsa rona le ho feta kamoo rona re tsebang kateng. ‘Me re feela re sa tsebe lipelo le sepheo sa ba re botsang, kapa joang?

Ka nako tse ling batho ba bang ba tumelo tse ling ba re fata lipotso ka tumelo ea rona. Mohlala, metsoalle ea rona ea masolomane ba re botsa lipotso tse amanang le bomolimo ba Jesu, tse kang, “Ke kae Bibeleng moo Jesu a ileng a re ke Molimo?” kapa “Hobaneng ha le re ho na le Molimo a le mong feela le na le boraro ho Molimo?” leha lipotso tsena li utloahala e le tse qholotsang, tlhoko ea Jesu e ka ba e tiileng ka pelong ‘me e ka tlisa ngongoreho e tebileng kapa boikutlo ba bofeela ho ba botsang potso tsena. Ha re tsebe lipelo tsa bona; ha ho hlokahale re li tsebe. Seo re se hlokang feela ke ho sebeletsa ba bang ka hohle kamoo re ka tsebang, ho sa natse maikemisetso a bona a tebileng.

`Bala Mattheu 26:56; Liketso 17:11; 1 Bakorinthe 15:3, le 2 Timothea 3:16. Litemana tsee li re thusa joang ho utloisisa karabo eo Jesu a arabileng moruti oa molao ka eona ho Luka 10:26?`

Ka nako tse ling re batla likarabo empa ha re ikakhele ka setotsaoana ho li fumanela likarabo e le rona. Jesu, are: “‘Na ho ngoliloe’ng molaong? U bala’ng teng??’” (Luka 10:26). Jesu a supa ntlha e bohlokoa haholo ea ho ithuta. Ho na le ho mamela feela seo ba bang ba re bolellang sona, re lokela ho ipalla Mangolo (Lentsoe la Molimo) e le rona. Likarabo se ntse li le teng, ‘me Moea o Halalelang o sebetsa lipelong tsa rona ho re ama ho seo re se etsang.

Molimo o re file Lentsoe la Hae. Ho lona, re ka fumana ‘nete eohle eo re hlokang ho e tseba mabapi le kamoo re lokelang ho phela, kamoo re lokelang ho tšoara ba bang, le kamoo re ka “ruang bophelo bo sa feleng.” E, boikarabello ba litichere le baruti bo teng, empa qetellong, re lokela ho ea Bibeleng bakeng sa linnete tsa bohlokoa. “Lentsoe la hao ke lebone la maoto a ka, ke leseli tseleng ea ka” (Lipes. 119:105). Temana ena ha se thothokiso feela; ke ‘nete e halalelang, e re supang Lentsoeng la Molimo le bohlokoa ba lona ho molumeli.

`Jesu, Lentsoe la Molimo le entsoeng nama, kamehla o ne a supa batho Lentsoeng le Ngoliloeng. See se lokela hore bolella eng ka bohlokoa ba Bibele le lebaka leo re lokelang ho haa ho beha mabaka ha boinahano le ha lithuto tsa bomolimo tse fokolisng tšepo ea rona ho Bibele?`