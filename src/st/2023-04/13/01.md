---
title:  Pheletso ea Thomo ea Molimo
date:  23/12/2023
---

### Bakeng sa Boithuto ba Beke Ena Bala
Tšen. 1:1–7; 1 Pet. 2:9; Tšen. 14:6–12; Luka 11:23; 1 Tim. 2:4; Tšen. 21:1–4.

> <p>Teman’a Khopolo</p>
> “Joale, ha e le moo ntho tseo tsohle, li abetsoe ho felisoa, e ka khona le batho ba matla hakakang liketsong tse halalelang tsa borapeli; le ntse le lebeletse, ‘me le akofisa ho tla ha letsatsi la Molimo” (2 Petrose 3:11, 12).

Buka ea Tšenolo e tlatsa kelello ka liketsahalo tsa bofelo. Taba-kholo ea buka ena e sebetsana le ntoa tlholehong eohle e pakeng tsa Kreste le Satana. Satane o lahlehetsoe ke taolo ea hae ea molao holim’a lefatše joale o lelekisa ba lutseng ba tšepahalletse Molimo. Buka e fihlela sehlohlolo sa eona ka ho khutla ha Jesu a tla ho lopolla bana ba Hae, ba lokileng ba tla beng ba ntse ba phela le ba tšepahetseng ba shoeleng ho tloha e sale Adama le Eva ba oela. Buka e boela e re bontša le ho timetsoa ha Satane le ba khopo ka mollo, le ho thehoa ha ‘muso o sa feleng ke Jesu lefatšeng le bopuoeng bocha.

Baithuti ba Tšenolo ba lekola ka cheseho e kholo ‘me ba batla ho hloaea matšoao a boletsoeng pele le linako tse tšoaeang nalane ea kereke ho tloha mongoaha-kholong oa pele a.d. ho fihlela mehleng ea rona bofelong ba nako. Ba ea nepa ha ba etsa joalo.

Leha ho le joalo, thutong ena ea ho qetela ea kotara, re tla bona hoba Tšenolo ke buka ea boromuoa e shebileng ho Molimo oa boromuoa ea re bitsang hore re be kereke ea boromuoa. Pitso ea rona ea ho phatlalatsa “‘nete ea kajeno” lefatšeng e tla lula e le teng ho fihlela motho e mong le e mong a entse khetho ho ba oa Molimo kapa ho ba khahlanong le Molimo.