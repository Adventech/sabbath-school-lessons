---
title:  Katleho Thomong
date:  27/12/2023
---

Katleho thomong ke eng? Ho ka etsahala re batle ho nahana hore ke likolobetso tse ngata, likereke tse kholo, le kholo tse potlakileng. Re ka ‘na ra utloa e ka katleho e kenyelelitse ho kena merabeng le lichabeng tsohle tsa lefatše ka ‘nete le hore re ka e akofisa ka ho sebelisa sealemoea, marang-rang, le TV. Leha tsena tsohle li ka ba molemo, re lokela ho hopola seo Pauluse a ileng a se ngolla sechaba sa balumeli se Korinthe: “‘Na ke hlomile, Apolose eena o noselitse, empa Molimo ke oona o melisang” (1 Bakor. 3:6). Ka mantsoe a mang, chalimo ea rona e lokela ho ba tseleng ea tšebetso; chalimo ea Molimo e tla ba kholong.

Re se re bone hore sepheo sa thomo ea Molimo ke ho pholosa ba timelang lihlopheng tsohle tsa batho tse lefatšeng ka ho ba etsa barutuoa ba tšepehang ba Jesu ea kenelletseng thomong ea Hae.

**Bala litemana tse latelang. Li re bolella eng ka semelo sa ba fetohang barutuoa ba Jesu?**

`2 Bakor. 11:2`

`Esa. 30:21; Johanne 10:27; Johanne 16:12, 13`

`2 Bathes. 2:9–11; Baheb. 3:12, 13; 1 Johanne 1:8`

`1 Johanne 1:9, Tšen. 7:14, Tšen. 19:8`

Barutuoa ba Jesu ba pelo li hloekileng, ba lutse ba tšepahalletse Jesu joalo ka kamoo monyaluoa ea hloekileng a bang kateng ho ea mo behelelitseng. Ba latela Jesu ha a ba etella pele ka lentsoe le lenyane le khutsitseng la Moea o Halalelang. Hona ho kenyelelitse ho re etella pele mosebetsi oa boromuoa ho ba bang. Ha ho na thetso ho barutuoa bana. Ha ba khelosoe ke pelaelo tse khathatsang, lithuto tsa bohata, kapa mekhoa e hlephileng. ‘Me ha ba ikutloe ba lokile ho feta ba bang. Ba ananela hore ha ba phetheha, ba hloka lereko le mohau oa Molimo tse hlatsoang. Ka kutloisiso ena, ba boetse ba bulehile hore ba ka fumana khalemelo le tataiso ho tsoa ho balumeli ba bang. Katleho boromuoeng ke litholoana tsa ho etsa mofuta ona oa barutuoa.

`Ho bolela’ng ho ba “pel’a Kreste le le joalo ka moroetsana ea se nang sekoli” (2 Bakor. 11:2)? Ke joang rona, re le baetsalibe, re ka bang joalo kapele ho Molimo e be re supa ba bang hore ba be baroetsana ba se nang sekoli kapr’a Kreste le bona?`