---
title:  Melaetsa ea Manyeloi a Mararo le Thomo
date:  25/12/2023
---

Buka ea Tšenolo e re etsetsa setšoantšo se matla sa botaki ba litaba tsa ntoa e kholo, e bontšitsoeng ka tsela ea qhoebeshano e hlakileng ka ho fetisisa ho Tšenolo 12:12: “‘Thabang ke hona, maholimo, le lona ba ahileng teng, ho malimabe lona ba ahileng lefatšeng le leoatleng; hobane Diabolose o theohetse ho lona a halefile hampe, ka ho tseba hobane nako ea hae ha e sa le kae.’” Ho thata ho nahana hore na motho e mong aka utloisis eng kapa eng e Lengolong ka thoko ‘moko-taba oa ntoa e kholo, e tla fihlela sehlohlolo sa eona matsatsing a bofelo.

`Bala Tšenolo 14:6–12. Ho takuoe eng moo, ‘me litemana tsee li amana joang le molaetsa oa thomo ea rona?`

Ha mantlha thomong, thomong ea Molimo, ke molaetsa, Molaetsa oa Molimo: evangeli. Molaetsa, hantle-ntle, ke ona thomo. Lefatše le hloka ho hlokomelisoa ka se tlang ho etahala holim’a lona, ‘me motho e mong le e mong o tla qobelleha ho etsa khetho, ho khetha bophelo kapa lefu.

> <p></p>
> “‘Ea sa ntoaneleng oa ntoantša; le ea sa bokelleng le ‘na oa hasanya’” (Luka 11:23). Jesu o re’ng moo e shebanang ka kotloloho le thomo ea rona?

`Jesu o re’ng moo e shebanang ka kotloloho le thomo ea rona?`

Melaetsa ea manyeloi a mararo ea Tšenolo 14 e bopa khubu, pelo, ea seo re le Baleti ba Letsatsi la Bosupa re bilelitsoeng ho se phatlalatsa ho lefatše. Bohareng ha eona, motheong oa eona, ke taba tse peli: “evangeli ea ka mehla le mehla” (tšen. 14:6) le khumamelo ea ‘Mopi. Litaba tsena tse peli li hlahella mona motakong oa bahalaleli: “Ke moo ho tla bonahala mamello ea bahalaleli, e leng ba bolokang litaelo tsa Molimo le tumelo ea bona ho Jesu” (Tšen. 14:12). Ho sa natse ntho tse ling kaofela tseo re ka li etsang—botle bohle boo re bo etsang ho thusa batho—ha rea lokela ho lahleheloa ke thomo ea rona e khethehileng, e leng ho phatlalata ho lefatše le oeleng tšepo e fumanoang ho “evangeli ea ka mehla le mehla,” le ho hlokomelisa lefatš ka se tla le hlahela ka tsatsi le leng.

`“‘Ea sa ntoaneleng oa ntoantša’” (Luka 11:23). U utloisisitse seo Jesu a se buang moo joang? Hobaneng ha mantsoe aa a lokela hore etsa hore re itlhahlobe hore na hantle lipelo tsa rona li hokae?`