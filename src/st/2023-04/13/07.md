---
title:  Ithute Haholoanyane
date:  29/12/2023
---

“Leano le leholo la topollo tholoana ea lona ke ho khutlisetsa lefatše moo Molimo a khahlisoang ke lona. Sohle se lahlehileng ka baka la sebe sea buseletsoa. Ha ho lopolloe motho feela empa le lefatše, hore e be bolulo ba ka ho sa feleng ha ba utloile. Ka lilemo tse likete tse tšeletseng esale Satane a loanela ho rua lefatše. Joale morero oa mathomo oa Molimo ka tlholeho o phethahetse. ‘Bahaleli ba Mookameli ea phahameng ba tla nka ‘muso, ba o rue ka ho sa feleng, ka ho sa eeng kae.’”—Ellen G. White, Patriarchs and Prophets, leq. 342.

Empa pele hoo ho ka etsahala, ke boikarabello ba rona ho ikopanya le Molimo thomong ea Hae ea ho fihlela lefatše ka molaetsa oa tlhokomeliso e le hore batho ba tle ba amohele ho ba karolo ea tšepiso ea Molimo ea ho bopa tsohle bocha.

“Ke lakatsa ho bona basebetsi ba bangata tšebetsong bakeng sa ba sa tsebeng bopaki ba tumelo ea rona. Ba bangata ba fumane leseli le leholo ka ho utloa melaetsa ea manyeloi a mararo, joale ba lokela ho phatlalatsa likarolong tsohle tsa lefatše. Ke lakatsa ho etsa karolo ea ka le ho apara lihlomo. Balumeli ba lokela ho ikopanya mosebetsing o mahlonoko ea ho fana ka tlhokomeliso ea ho qetela ho lefatše.”—Ellen G. White, Lengolo 390, 1907 (le sa hatisoang).

Kotareng ena eohle re ithutile lintlha tse ngata le litaba tse amanang le thomo ea Molimo. Bekeng ena re phethetse boithuto ka ho lekola linotlolo tsa Tšenolo tsa ho utloisisa na kamano e boelaneng le Molimo e joang, ‘me e fihletse sehlohlolo ka pono ea thomo e phethehileng—popo bocha le puseletso ea lefatše. Leha e le ‘nete hore matsatsi a pheliso ea sebe le ho hlokofala e tla ba a mang a matsatsi a tšosang ka ho fetisisa nalaneng ea lefatšeng, Molimo o tlosa pono ea rona o e isa mose ho timelo ena’me o fana ka matšeliso le khothatso ka tšepiso ea lefatše le tla buseletso boemong ba pele.

**Lipotso tsa ho Qoqoa**

`“Evangeli ea ka mehla le mehla” ke eng? ‘Me ke hobaneng ha seo ese rutang e lokela ho ba sa mantlha thomong?`

`Hobaneng ha re thatiselletsa melaetsa ea manyeloi a mararo ha kale?O arabela khang ea hore re lokela ho tsepamisa likelello ho Jesu e seng ntho e ka nkuoang e bua taba tse “bohloko” joalo ka melaetsa ee, e kenyellelitseng litlhokomeliso tse matla haholo?`

`Kotara ee e u thusitse joang ho se utloisise fela bohlokoa ba thomo empa le kamoo kereke ea hau e ka ikakhelang ho eona ho feta pele, e leng seo re bilelitsoeng ho se etsa?`