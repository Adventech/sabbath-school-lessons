---
title:  'Tšitoe: Thomo ea Molimo ea Matsatsi a ho Qetela'
date:  24/12/2023
---

Mela e qalang Tšenolo e bontša ‘mali hore buka e shebane le thomo ea Molimo.

`Bala Tšenolo 1:1–7. Ke ka litsela life u bonang bopaki b hore Tšenolo e shebane le thomo ea Molimo matsatsing a ho qetela?`

Kamora ho hlahisa litemaneng tsa pele hore Jesu ke eena mohloli le ‘moko-taba oa Tšenolo, Tšenolo 1:4, 5 e bua ka litho tse tharo tsa bo-Molimo, tse sebetsang hammoho ho pholosa batho. Ntate ke Eena Rabosafeleng ea neng a le teng, ea ntseng a le teng, ea tla ‘n’a be teng. Moea o Halalelang, ea sebetsang ka matla har’a likere mongoaha-kholong oa pele, le Eena oa boleloa. Joale, Johanne o hopola boemo ba Jesu Kreste—“paki e tšepehang,” letsibolo la tsoho ea bafu”” (Tšen. 1:5), eo ka molao e leng mong’a lefatše. Teko ea Satane ea ho sebelisa lefatše lena ho thea ‘muso oa hae e sentsoe. Ho tlatselletsa tlhōlo ea Molimo holim’a Satane, mali a tšolohileng a ‘Mopi oa rona a hlatsoa melato ea rona le masoabi.

`Bala Tšenolo 1:6 le 1 Petrose 2:9. Maemo a balopolloa a litemaneng tsee a supang?`

Ntlha-kholo ea thomo ea Molimo ha se feela ho hulanyetsa batho ba timelang polokehong. Pholoho ea Molimo e fana ka boemo bo hlomphehang, hobane setšoantšo sa Molimo se buselitsoe ho rona. Balopolloa e ba marena hobane re amana ka mali le Morena oa ‘mopo ‘ohle oa maholimo le mafatše le linaleli a mali a tšolohileng a Jesu. Ha ho se ho le joalo, re le litho tsa lelapa la borena, re kena thomong ea lelapa la borena polokong ea batho ba bang. Sena se re eta baprista! Sena se re etsa baprista! Kreste o entse kereke ea Hae “‘muso” le litho tsa eona ka bonnge “baprista.” Ho ba setho sa ‘muso ke ho ba moprista.

Ho Tšenolo 1:7, re fumana ho potlaka ha thomo: Jesu oa tla, ‘me ba mefuta eohle ea lefatše ba tla soaba ka lebaka la hobane ba lahlehile. Molimo o hloretse ba thoko le Eena.

Buka ea Tšenolo e bula, ha ho le joalo, ka thomo ea Molimo ho batho.

`Ha rea boptjoa ke Molimo feela, empa re boetse re lopollotsoe ke Eena, ka theko e hlollang haholo. Hobaneng ha ‘nete ee e lokela ho re fa tšepo, ho sa natse maemo a rona a leng teng ha joale?`