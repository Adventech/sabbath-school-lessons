---
title:  Thomo ho ba Matla
date:  25/11/2023
---

### Bakeng sa Boithuto ba Beke Ena Bala
Daniele 4; 2 Marena 5:1–19; Johanne 3:1–12; Johanne 7:43–52; Matt. 19:16–22; Johanne 19:38–42.

> <p>Teman’a Khopolo</p>
> “Hobane motho leha a ka rua lefatše lohle, ha a timeletsoe ke moea oa hae, ekaba o ruile’ng ka lona na? Kapa motho moea oa hae a ka o reka ka’ng?” (Mattheu 16:26).

Leha e ngotsoe lilemo tse ngata tse fetileng, Bibele, Lentsoe la Molimo, ke tšenolo ea ‘nete ea Hae bakeng sa lefatše la rona. ‘Me har’a linnete tse ngata tseo e li senolang ke ea sebopeho sa motho, ke hore—ekaba ke Judea ea mongoaha-kholo oa bosupa kapa Brazil ea mongoaha-kholo oa mashome a mabeli a motso o mong—batho ba ea tšoana: baetsalibe ba hlokang mohau oa Molimo.

Hona ho kenyellelitse barui le ba matla. Barui le ba matla ba mehleng ea Bibele ba ne ba sa fapana le barui le ba matla ba mehleng ea joale, haholo tabeng ea ho lelekisa leruo le botumo le matla, hangata (leha e se ka mehla) bohloko ba ba tlokotsing. Feela Molimo o khathatsehile ka pholoho ea barui le ba matla joalo feela ka ea ba fokolang le bahloki. Lengolo le fana ka mehlala e hlakileng ea batho ba Bibeleng ba neng ba le matla, kapa ba ruile, kapa ka bobeli, le kamoo Molimo a ileng a ba sebelisa ho ho fetohela lichaba tse ling lehlohonolo: Abrahama, Isaaka, Jobo, Salomone, le Josefa, ho etsa mehlala e fokolang.

Bekeng ena re tla lekola thomo ea Molimo ho barui le ba matla. Nka leeto le rona ha re bona kamoo Molimo o fihletseng ba bang ba batho bana le kamoo a bitsang le ho lokisa Baleti ba Letsatsi la Bosupa ho ba lipaki ho bona, le bona, kajeno.