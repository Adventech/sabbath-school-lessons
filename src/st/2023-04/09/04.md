---
title:  'Ho Pakela ba Ruthileng: Nikodema'
date:  28/11/2023
---

Nikodema o ne a rutehile. Bibele e mohlalosa e ne e le khosana ea Bajuda (Johanne 3:1). Jesu o bua ka eena e le moruti oa Iseraele (Johanne 3:10). O ne a na le kutloisiso e ntle ea Bibele ‘me a lapetse Morena moeeng oa hae. Ka chalimo ea botho, ekaba ho mohlomong o ne a shebahala joalo ka molateli oa Molimo. O ne a boloka melao kaofela, ‘me e ne e le moetapele ea hlomphehang har’a Bajuda. O ne a le matla a bile a ruile. Ba bangata ba ne ba talima tsena e le sesupo sa hore Molimo o mo hlohonolo- falitse. Leha ho le joalo, ho bonahala chebahalo eo e ne e le joalo feela—chebahalo e mahlong.

`Bala Johanne 3:1–12. Pale ee e senola eng ka tlhoko ea moea ea Nekodema le kamoo Jesu a e arabetseng ka ho otloloha?`

Ha Nikodema a tla ho Jesu, o ile a leka ho ipata kamor’a maemo a bonahalang, kamoo a bonoang kateng. Empa Molimo o ne a tseba pelo ea hae. Ka mokhoa o tšoanang, Molimo o tseba lipelo le litlhoko tsa barui le ba matla, ho sa natse maemo a bona. Nikodema o tlile ho Jesu hobane thuto tsa Jesu li ne li mo kholisitse. Boikhohomoso ba hae bo ne bo mo sitisa ho bolela phalalatsa hore Jesu Kreste ke Morena, empa bosiu boo bo ile ba mo fetola ka ho sa feleng. Le kamor’a kholiseho ea hae ea hore Jesu o ne a rometsoe ke Molimo, o ile a ‘na a tsoela pele ho se ananele phatlalatsa hore e ne e le molateli oa Jesu Kreste.

`Bala Johanne 7:43–52 le Johanne 19:39. Litemana tsee li re bolella eng ka Nikodema le Jesu?`

Re ka bona mona litemaneng tsena hore Nikodema o ne a amehile haholo ke Jesu. O lekile ho mo sireletsa ha Jesu a ntse a phela le ho hlompha Jesu ha Jesu a se a shoele. Ha ho potang, Jesu o ne a fihletse Nikodema, eo, le tsebong ea hae e ngata le bohlale, o ne a ntse a na le tlhoko e kholo ea Mopholosi, joalo ka rona bohle.

`Hobaneng ha re lokela ho ba hlokolosi ka leraba la ho nahana hore hobane “re na le ‘nete” (eona re na le eona), joale tsebo ea ‘nete ee e le eona feela e lekane ho re pholosa? Ke meea e mekae e tla lahleha e nang le ‘nete e ngata ho feta tekanyo, le ea melaetsa ea manyeloi a mararo, hore e ka pholoha?`