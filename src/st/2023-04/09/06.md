---
title:  Thomo ho Ba Matla
date:  30/11/2023
---

Jesu o ne a tseba ho etsa metsoalle le batho ba matla. O ne a ratoa le ho hlomphuoa ke ba bangata, ‘me ka nako e tšoanang, a boetse a hlouoe ke ba bangata. Batho ba matla ka Bibeleng ba ileng ba tla ho Jesu ho batla thuso ho hlakile ba ne ba utloa hore oa ba tsotella. Hape, bongata ba ba matla le barui ba ne ba sa tle ho Jesu phatlalla hang hang; ba ne ba ema ho fihlela ba na le bonnete ba hore Jesu o feela e ne e le Mora oa Molimo. Ho bile joalo ka Nikodema le Josefa oa Arimathea.

`Bala Mattheu 27:57–60 (sheba le Mareka 15:43–47; Luka 23:50–53, le Johanne 19:38–42). Tlaleho ee e re bolella eng ka kamoo Morena a ileng a sebelisa monna oa morui eo ho hlakileng hore o ne a anngoe ke Jesu?`

Ho fihlela mona ha re e-so utloele letho ka Josefa oa Arimathea. Hang hang monna enoa oa morui o se a hlaha, ho sa tsejoe moo a tsoang teng, ‘me o sebelisoa ho phethahatsa boporofeta. Molimo o sebelisitse ‘me o tla tsoela pele ho sebelisa barui bakeng sa merero ea Hae. Ka hona, re lokela ho isa thomo le ho bona.

Moo ho ka qaloang teng e ka ba karolo e thata ka ho fetisisa ea ho etsa setsoalle le batho ba matla. Ka kakaretso, ho molemo ho se ba lelekise; ba lese ba tle ho uena. Jesu o ile a etsa sena; ba ile ba fetoha lipaki tsa molaetsa oa Hae, pholiso, le matla a tsoang ho Molimo. Ba ile ba kholiseha lekunutung hore e feela e le Mora oa Molimo.

Batho ba matla ba tla batla ho ikopanya le bosebeletsi ba ‘nete ka mabaka a ‘maloa. Ba batla ho ba karolo ea ntho e molemo e fetolang maphelo a batho. Ke tsela e ‘ngoe eo ka eona ba tsebang hore e tla fetola le maphelo a bona. E fana ka tsela e masene ea barui le ba matla ea ho fumana thuso eo ba e hlokang kantle le ho pepesa litlhoko tsa bona.

Mokhahlelo oa bobeli ke ho qala bosebeletsi ba ‘nete e le mocha oa hore barui le ba matla e be karolo ea bosebeletsi ba Molimo. Nka nako ea ho tsetela maphelong a barui le ba matla sechabeng.

`Qholotso: Eketsa motho e mong lenaneng la hau la thapelo ea ka mehla ea boemong bo phahameng, e se molumeli, ‘me e le motho eo u ka kopanang le eena nako le nako.`

`Qholotseha: Ngola lengolo kapa lengolo la marang-rang u ngolla motho ea boemong bo phahameng—leha e ka ba motho eo u e-so kopane le eena—e be u bolella motho eo hore u ntse u mo rapella.`