---
title:  Mohlabani ea Tlotlehang
date:  04/02/2024
---

`Bala Pesaleme ea 18:3–18; Pesaleme ea 76:3–9, 12; le Pesaleme ea 144:5–7. Jehova O bontšoa joang litemaneng tsee? Ke sefe seo litemana tsee li se bontšang malebana le kamoo Molimo A lutseng a le malala-a-laotsoe kateng ho pholosa batho ba Hae?`

Lifela tsena li rorisa matla a Jehova a hlollang holimo matla a bokhopo a tšosang batho ba Hae. Li bontša Molimo e le mohlabani le moahloli ea tlotlehang. Setšoantšo sa Molimo joaloka mohlabani se hlaha khafetsa Lipesalemeng ’me se bontša boholo le ho potlaka ha Molimo ha batho ba hae ba lla, ba le mathateng.

“Jehova a luma leholimong, Mookameli ea phahameng a a utloahatsa lentsoe la Hae, e le lifako le mashala a hlenneng. A betsa metsu ea hae, A ba qhalanya ka eona, A tsekemisa mahalima a sa baloeng, ’me A ba qhemetsa. Mangope a leoatle a hlaha, Metheo ea lefatše ea hloboleha ka khalemelo ea hao, Jehova,ka pululo ea moea o tsoang linkong tsa hao” (Lipes. 18:13–15).

Boikitlaetso bo boholo ba Molimo bo bohahalang ba ketso tsa hae bo lokela ho tebela pelaelo efe kapa efe malebana le tlhokomelo le mamello e kholo ea Molimo ho ba hlophehang, kapa malebana le bokhoni ba hae ba ho hlola bokhopo. Re lokela ho mo emela hore a etse joalo.

Qetellong, le ha batho ba Molimo, ba kang Davida, ba ne ba nka karolo topollong ea Molimo ka ntoa, e n’e sa tsoe matleng a batho. Ntoeng tsa Hae tse ngata khahlanong le lira tsa batho ba Molimo, morena Davida O ile a rorisa Molimo hore ke eena feela ea tlisitseng tlholo tsohle. Ho ka be ho bile bobebe ho Davida ho Davida o ikotla sefuba ka tlholo le katleho tseo kaofela, empa o ne a se na moea oo. O ne a tseba hore na mohloli oa matla a hae o tsoa kae.

Leha Davida a re Jehova o ruta matsoho a hae ntoa (Lipes. 18:34), ha ho moo a itšetlehang litsebong tsena ntoeng. Empa, Jehova O loanela Davida, O oa mo pholosa (Lipes. 18:47, 48).

Lipesalemeng, morena Davida, ea neng a tsejoa e le mohlabani ea hloahloa, o bonoa e le sebini se nang le talenta ’me o rorisa Jehova kaha ke eena feela Mopholosi le ’Moloki oa batho ba hae (Lipes. 144:10−15). Thoriso le thapelo ho Jehova ke eona mehloli ea matla a Davida, eleng tsona tse matla ho feta sebetsa sefe kapa sefe se matla sa ntoa. Ke Molimo feela ea lokelang ho tšeptjoa le ho khumameloa.

`Ho sa natsoe litsebo le katleho tseo u bileng le tsona bophelong, hobaneng u lokela ho lula u hopola mohloli oa tsona kaofela? Ke kotsi life tseo u tobanang le tsona ebang u lebala mohloli oo?`