---
title:  Kahlolo ea Jehova le Sehalaleliso
date:  08/02/2024
---

`Bala Pesaleme ea 96:6–10; Pesaleme 99:1–4; le Pesaleme ea 132:7–9, 13–18. Kahlolo Molimo e etsahala kae, ’me se boleloang ke likarabo tsa rona ke sefe? Ke joang sehalalelo se re thusang ho utloisisa kamoo Molimo A tla sebetsana le bokhopo?`

Kahlolo ea Jehova e hokahane haholo le sehalalelo. Sehalalelong ke moo kutloisiso ea Mopesaleme ea bothata ba sebe e ileng ea fetoha (Lipes. 73:17–20). Sehalalelo se ne se etselitsoe ho ba sebaka sa kahlolo e halalelang joalokaha re bona kahlolong tsa Urime (Numere 27:21) le mokhajoaneng oa kahlolo sefubeng sa Moprista e moholo (Exoda 28:15, 28–30). Ka hona, Lipesaleme tse ngata li bontša Molimo a le teroneng ea hae ka sehalalelong a le emetse ho ahlola lefatše bakeng sa bokhopo le sebe sa lona.

Leano la topollo le ile la senoloa ka sehalalelong. Boheteneng, sebe se ne se utloisisoa e le letheba le bonoang, le ka felisoang ka tšebeletso tsa masela-mose. Ho fapana le hona, Bibele e bontša sebe e le ho tlola molao oa Molimo oa boitšoaro. Ho loka ha Molimo ho bolela hore o rata toka le khalalelo. Ka ho tšoana, batho ba Molimo ba lokela ho batlana le toka le khalalelo, ’me ba khumamele Molimo khalalelong ea Hae. Ho etsa seo, ba tlameha ho boloka molao oa Molimo, oo eleng oona o bontšang ho halalela ha hae.

Ka hona, sehalalelo ke sebaka sa tšoarelo ea sebe le khutlisetso ea ho loka joalokaha ho bontšitsoe ka setulo sa mohau sa terone ea Molimo le “mahlabelo a ho loka” (Deut. 33:19, Lipes. 4:5).

Empa, “Molimo o Tšoarelang” o iphetetsa khahlanong le ketso tse mpe tsa batho ba sa sokolohang (Lipes. 99:8). Litla-morao tse bonahalang tsa sehalalelo ho ba sebaka sa kahlolo e halalelang li bonoa kamehla ha re lemoha ho halalela ha Molimo le ho batla ho phela khalalelo ho latela litebello tsa selekane sa Molimo.

Kahlo tsa Jehova ho tsoa Sione li tlisa boiketlo ba ba lokileng tlholo ho ba khopo (Lipes. 132:13–18). Sehalalelo se ile sa tlisa litebello tsa ho thabela Morena ea tlang e le moahloli, haholo-holo mohla tsa la pheko. Ka ho tšoana, Lipesaleme li tiisa bo ’nete ba ho fihla ho atametseng ba moahloli ea halalelang (Lipes. 96:13, Lipes. 98:9), ke hore, Jesu Kreste sehalalelong sa leholimo (Tsen. 11:15–19).

`Bala Baroma 8:34. Ke joang litemana tsee li re bontšang hore seo Kreste A se etsang sehalalelong sa leholimo ke taba tse monate bathong ba hae?`