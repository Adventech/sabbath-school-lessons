---
title:  Ke Tla Tsoha
date:  03/02/2024
---

### Bakeng sa Thuto ea Beke ena Bala
Lipes. 18:3–18, Lipes. 41:1–3, Deut. 15:7–11, Pesaleme 82, Pesaleme 96:6–10, Lipes. 99:1–4, Barom. 8:34.

> <p>Temana ea khopolo</p>
> “‘Ka baka la tsietsi ea bafumanehi, le masisa- pelo a basenyehi, ke tla tsoha hona joale, ho bolela Jehova, ’me ke tla fa thuso ho ba hlorisoang’” (Pesaleme 12:5).

Mehla ea rōna ha se eona feela eo bokhopo, ho hloka toka, le khatello li busang. Mopesaleme o phetse nakong tse joalo le eena. Ka hona, sohle seo ba leng sona, Bapesaleme ba boetse ke baloaneli ba Molimo ba loanang khahlanong le likhoka, ho hatelloa le ho hloka toka lefatšeng, lefatšeng la rona, le ho la Bapesaleme.

E, Molimo O na le mamello ebile o tšoara khalefo ea hae ka mamello e kholo, h’a batle ha mang kapa mang a ka timela, empa o batla bohle ba sokolohe, ba furalle tsela tsa bona tsa khale (2 Pet. 3:9–15). Leha nako ea Molimo e nepahetseng ka bosebeletsi ba hae e se kamehla e nyalanang le litebello tsa motho, letsatsi la kahlolo ea Molimo le ea tla (Lipes. 96:13, Lipes. 98:9). Re lokela feela ho mo tšepa, le ho tšepa litšepiso tsa hae ho fihlela tsatsi leo le fihla. Ke ’Mopi feela eo terone ea hae e thehiloeng holim’a ho loka le toka (Lipes. 89:14, Lipes. 97:2), ea ka tlisetsang lefše nala le botsitso ka kahlolo ea hae e holimo-limo. Likarolo tse peli tsa kahlolo e halalelang li kenyeletsa topollo ea ba hatelletsoeng le timetso ea bakhopo (Lipes. 7:6−17).

Sena ke sona se re se tšepisitsoeng, ’me ehlile, sena ke sona seo ka tsatsi le leng, se tlang ho tla—empa ka nako ea Molimo, eleng ntlha e toboketsoang ke Mopesaleme.