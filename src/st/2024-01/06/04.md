---
title:  Likahlolo tsa Hao li Tla Hloka Toka Ho Fihlela Neng?
date:  06/02/2024
---

Jehova O nehile baetapele ba Iseraele matla a ho fana ka toka Iseraeleng (Lipes. 72:1−7, 12−14). Marena a Iseraele a ne a lokela ho sebelisa matla a ’ona a ipa- pisitse le thato ea Molimo. Taba-tabelo e kholo ea baetapele e lokela ho bona hore khotso le toka, le ho hlokomela ba eisehang hara sechaba li lula li rena naheng. Ke feela ha ho le joalo, naha le baahi ba eona ba tlang ho atleha. Terone ea Molimo e tiisoa ke hore na o tšepahalla Molimo hakae, eseng ka matla a motho.

`Bala Pesaleme ea 82. Ke sefe se etsahalang ha baetapele ba sokamisa toka ’me ba hatella batho bao ba tšepetsoeng ho ba sireletsa?`

Pesalemeng ea 82, Molimo O fana ka likahlolo tsa hae holima Baahloli ba bolileng ba Iseraele. “melingoana” (Lipes. 82:1, 6) ho hlakile hore ha se ea bahetene kapa manyeloi, hobane haho mohla e kileng ea fuoa boikarabello ba ho tlisa toka bathong ba Molimo, ka hona, haho mohla e tla ahloleloa ho se etse joalo. Liqoso tse fanoeng Pesalememg ea 82:2−4 li pheta melao ea Tora, e re “melingoana” ke baetapele ba Iseraele (Deut. 1:16−18, Deut. 16:18−20, Johanne 10:33–35). Molimo botsa “bara ba motho” hore na ba ahlola ka toka, ba bolelloa le kaholo ea bona kaha ba fumanoe ba ahlola ka ho hloksa toka. Baetapele ba phathasela lefifing ba sa tsebe (Lipes. 82:5), hobane ba nyahlalitse molao oa Molimo, leseli (Lipes. 119:105).

Mangolo a phahamisa taba ea hore Jehova ke Molimo O inotsi a sa thekesele. Molimo O arolelana puso ea hae ea lefatše le baetapele ba batho bao a ba khethileng (Barom. 13:1). Ke hangata hakae, leha ho le joalo, baemeli bana ba batho, nalaneng le kajeno, ba silafalitseng boikarabello boo ba bo fuoeg?

Pesaleme ea 82 e senola bokoenehi ba bang ba baetapele ba lumelang hore ke “melingoana” e kaholimo ho batho ba bang. Leha Molimo A fane ka matla le monyetla ho baetapele ba Maisearele, hore ba bitsoe “bana ba mookameli ea phahameng” le ho mo emela, Molimo o furalla baetapele bao ba khohlahetseng. Molimo O ba hopotsa hore ke batho ba shoang ba busoang ke melao ea boitšoaro joaloka batho bohle. Ha motho ea kaholimo ho molao oa Molimo (Lipes. 82:6–8). Molimo O tla hlola lefatše lohle; batho ba Molimo le bona, ba tla itlhalosa kapela Molimo. Baetapele le batho ba lokela ho bontša mohlala oa moahloli ea halalelang, ’me ba behe tšepo ea bona ea moshoelella ho eena.

`Ke mofuta ofe oa matla oo u nang le oona holima ba bang? U sebelisa matla ao ka toka le ponahaletso hakae? E ba seli.`