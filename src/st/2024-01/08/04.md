---
title:  Teko ea Jehova
date:  20/02/2024
---

`Bala Pesaleme ea 81:7, 8; Pesaleme 95:7–11; le Pesaleme ea 105:17–22. Teko e halalelang e kenyeletsa eng ho latela litemana tsee?`

Meriba ke sebaka seo Iseraele e ileng ea leka Molimo ka ho qholotsa botšepehi le matla a Hae a ho sitsa litlhoko tsa bona (Exoda 17:1−7; Lipes. 95:8, 9). Pesaleme ea 81 e fetola taba eo ka mokhoa o hlollang ’me e toloka ketsahalo eo e le nako eo Molimo A neng a leka Iseraele (Lipes. 81:7). Hape, ka ho se mamele ha bona le ho hloka tšepo (Lipes. 81:11), batho ba ile ba hloleha ho feta teko ea Molimo.

Ho buoa ka Meriba ho bontša molaetsa o habeli. Oa pele, batho ba Molimo ha ba se phete liphoso tsa meloko e fetileng. Empa, ba tšepe Molimo, ba tsamaee tseleng ea Hae. (Lipes. 81:13). Ea bobeli, leha batho ba hlotsoe ke teko, Molimo O ile a ba pholosa ha ba le mathateng (Lipes. 81:7). Mohau o pholositseng nakong ea ho feta, o fana ka tiisetso ea mohau o joalo melokong e tlang.

Pesaleme ea 105 e bontša hore liteko e n’e le tsela ea Molimo ea ho leka tšepo ea Josefa lentsoeng la Molimo malebana le bokamoso ba hae (Gen. 37:5−10, Lipes. 105:19). Lentsoe la Seheberu Tsarap, “lekiloe,” temaneng ea 19 le fana ka moelelo oa “ho hloekisa,” kapa “ho hlakola” kapa “ho hloekisa.” Ka hona, sepheo sa teko ea Molimo ho Josefa e ne e le ho tlosa pelaelo e ka bang litšepisong tsa Molimo le ho matlafatsa tšepo ea Josefa tataisong ea Molimo.

Sepheo sa khalemo e halalelang ke ho matlafatsa bana ba Molimo le ho ba lokisetsa ho phethahatsa tšepiso, joalo kaha re bona mohlaleng oa Josefa (Lipes. 105:20−22).

Leha ho le joalo, ho hana taelo ea Molimo ho etsa ka motho ea manganga le ho thatafatsa pelo.

“Molimo O batla re mamele molao oa Hae hang-hang ntle le khoao ea letho; empa batho ba robetse kapa ho koafatsoa ke thetso tsa Satane, ea tlang ka tlhahiso tsa thetso le maano, a be a hlole litšiea tsa bona tsa boitšoaro, joalokaha a cholo ho Eva serapeng: ‘Ha e le ho shoa le keke la shoa.’ Ho se mamele ha ho thatafatse pelo le ho bolaea letsoalo la ea entseng phoso feela, empa ho bolela tumelo ea ba bang. Se neng se bonahala se fosahetse pele, hanyane ka hanyane se qetella se se joalo, kaha se lutse se le kapela bona, ho fihlela ba qetella ba ipotsa hore na e fela e le sebe na, e be ba oela phosong e tšoanang ba sa hlokomele.”—Ellen G. White, Testimonies for the Church, vol. 4, leq. 146.

`Uena maiphihlelo a hao ke afe mabapi le kamoo sebe se thatafatsang pelo? Ke hobaneng ha taba eo e lokela ho re isa sefapanong, moo re ka fumanang matla a ho mamela?`