---
title:  Lentsoe la Hao ke le Bolokile Ka Pelong Eaka
date:  18/02/2024
---

`Bala Pesaleme 119:1–16, 161–168. Re lokela ho boloka litaelo tsa Molimo joang, ’me litlhohonolofatso tse tlisoang ke ho etsa joalo ke life?`

Bibile e hlalosa bophelo ba letsatsi ka leng ba tumelo e le leeto (“ho tsamaea”) le Molimo tseleng ea Hae ea khalalelo. Bophelo ba tumelo bo matlafatsoa ka ho tsamaea “Molaong oa jehova” (Lipes. 119:1) le ka ho tsamaea “leseling la sefahleho sa hao” (Lipes. 89:15). Ena ha se metsamao e ’meli e fapaneng feela. Ho tsamaea leseling la sefahleho sa Molimo ho bolela ho boloka melao ea Jehova. Ka ho tšoana, ho tsamaea “molaong oa Jehova” ho bolela ho batla Jehova ka pelo ea hao eohle (Lipes. 119:1, 2, 10).

Ho “lula u sa silafala tseleng” ke tsela e ’ngoe eo Mopesaleme a hlalosang bophelo ba Khalalelo (Lipes. 119:1). “ho se silafale” ho hlalosa sehlabelo “se seang sekoli” se amohelehang ho Jehova (Exoda 12:5). Ka ho tšoana, bophelo ba motho ea halalelang, boo eleng sehlabelo se phelang (Barom. 12:1), bo lokela bo se silafatsoe ke lerato la sebe. Bophelo bo inehetseng ho Jehova bo boetse ke “tsela e hloekileng,” se bolelang hore motho o tšoere tsela e nepahetseng e khahlisang Molimo (Lipes. 101:2, 6; sheba le Lipes. 18:32).

Ho boloka litaelo tsa Molimo haho na moo ho kopanang le ho hloma e ka u tla bolokoa ke melao e halalelang. Empa, ho akha “kutloisiso e ntle” ea phapano ea botle le bobe, ho nepahetseng le ho fosahetseng (Lipes. 111:10; sheba le 1 Likro. 22:12), ’me ho kenyeletsa motho kaofela, eseng liketso tsa kantle feela. Ho “hloeka,” ho boloka litaelo tsa Molimo le ho batla Molimo ka pelo ea hao eohle, ke ntho tse sa arohaneng bophelong (Lipes. 119:1, 2).

Melao ea Molimo ke tšenolo ea thato ea Molimo bakeng sa lefatše. E ruta motho hore na a ka hlalefa joang le ho phela tokolohong ka khotso (Lipes. 119:7–11, 133). Mopesaleme o ithabela molaong hobane o mo tiisetsa ka botšepehi ba Molimo (Lipes. 119:77, 174).

“Ba ratang molao oa hao, ba na le khotso e kholo, ha ho khopiso ho bona” (Lipes. 119:165,). Setšoantšo sa ho khothometseha se bontša ho hloleha boitšoarong. Joaloka lebone maotong a Mopesaleme (Lipes. 119:105), lentsoe la Molimo le re sireletsa litekong (Lipes. 119:110).

`Kreste O ile a bontša matla a Lentsoe la Molimo joang bophelong ba Hae (Mattheu 4:1–11)? See se lokela ho re boellang malebana le matla a tlisoang ke pelo e ikemiselitseng ho boleoka molao oa Molimo?`