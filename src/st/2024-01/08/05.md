---
title:  Ho Thetsa ha Tsela e Mpe
date:  21/02/2024
---

`Bala Pesaleme ea 141. Mopesaleme o rapella eng?`

Pesaleme ea 141 ke thapelo ea ho sireletsoa litekong tse ka hare le kantle. Mopesaleme h’a kotsing ka baka la maqheka a e mobe feela (Lipes. 141:9, 10) empa o boetse o rapella hore Jehova a behe molebeli pela monyako oa molomo oa hae (Lipes. 141:3). Papiso ena e bontša ho lebela khoro tsa motse, tseo mehleng ea Bibele, li neng li sireletsa motse.

Teko e boetse ke hore na ngoan’a Molimo o tla inehela keletsong tsa ba lokileng kapa a hoheloe ke maano a ba bakhopo (Lipes. 141:4, 5). Mopesaleme o bontša pelo ea hae e le eona e tonetsoeng mahlo haholo hobane ntoa ea ’nete e etsahala moo. Ke thapelo feela e sa khaotseng ea tšepo e sa thekeseleng le boinehelo ho Molimo tse ka bolokang ngoan’a Molimo litekong (Lipes. 141:2).

`Bala Pesaleme ea 1:1 le Pesaleme ea 141:4. Masene le maqitolo a sa khaotseng a teko e bontšoa joang moo?`

Pesaleme ea 141:4 e bontša tlhaho ea teko e tsoelang pele. Ea pele, pelo e sekametse bokhopong. Ea bobeli, e etsa ketso tse mpe (moeelo oa Seheberu o toboketsa pheta-pheto ea ketso). Ea boraro, pelo e sekametse menateng ea ba khopo, ke hore, e bona ketso tsa bona tse mpe e le tse khallehang.

Ka ho tšoana, ho Pesaleme ea 1:1 teko e tla ho sireletsa ngoan’a Molimo ho se tsamaee tseleng ea Morena ka ho etsa hore a tsamaee le bakhopo, a eme tseleng ea baetsalibe, hape, a lule mekhatlong ea basomi. Baetsalibe, bakhopo, le basomi: ha rea lokela ho ba joaloka bona kapa re ba lumelle ho re isa hole le Jehova.

Pesaleme e hlalosa semelo se bohlale, se hohelang, se sa emiseng sa teko, se tiisang taba ea hore ke feela boinehelo bo feletseng ho Jehova bo ka bolokang tlholo ea motho. Mopesaleme o toboketsa bohlokoa ba mantsoe a buuoang ke motho, le ho a mamela, hara liteko. Pheletso ea bakhopo le ba lokileng e lokela ho ruta batho ho batla bohlale ho Molimo (Lipes. 1:4–6, Lipes. 141:8–10). Leha ho le joalo, Lipesalemeng tsena ka bobeli, tšireletso ea ho qetela ea bana ba Molimo e sala bokamosong. Sena se bolela hore balumeli ba biletsoa ho tšepa Molimo le ho ema ho Eena ka mamello.