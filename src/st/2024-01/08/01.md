---
title:  Bohlale ba ho Phela Khalalelo
date:  17/02/2024
---

### Bakeng sa Thuto ea Beke ena Bala
Lipes. 119:1–16, Pesaleme 90, Johanne 3:16, Lipes. 95:7–11, Pesaleme 141, Pesaleme 128.

> <p>Temana ea khopolo</p>
> “U re rute ho bala matsatsi a rona ka mokhoa oo re ka fihlelang pelo e hlalefileng ka oona” (Pesaleme 90:12).

Joalokaha re se re bone, mohau oa Molimo o tlisa tšoarelo ea libe, ’me o kenya pelo e ncha ho moetsalibe ea bakileng, eo joale a phelang ka tumelo.

Lentsoe la Molimo le boetse le fana ka litaelo tsa ho phela khalalelo (Lipes. 119:9–16). Ho boloka lentsoe la Molimo ha se feela ho boloka melao empa ke bophelo ba likamano tsa lerato le tebileng le Molimo, bophelo bo tletseng litlhohonolofatso (Lipes. 119:1, 2; Pesaleme 128).

Leha hole joalo, bophelo ba motho ea lokileng bo na le liteko. Ka nako tse ling ea lokileng a ka lekoa ke sebe se hlahang ka bohlale (Lipes. 141:2–4) a be a oele molekong oo. Molimo O lumella nako tsa liteko e le ho etsa hore botšepehi kapa (ho hloka botšepehi) ha batho ba hae ho bonahale hantle. Ebang bana ba Molimo ba mamela litaelo le khalemelo tsa Molimo, tumelo ea bona e tla hloekisoa ’me tšepo ea bona ho Molimo e matlafale. Bohlale ba ho phela khalalelo bo fumanoa lipheto- phetohong tse bang teng ha o tsamaea le Molimo hara mathata le liqholotso. Ke ka hona re rapelang hore Molimo a re rute ho bala matsatsi a rona hore re fumane pelo ea bohlale (Lipes. 90:12), le boinehelo bo sa khaotseng ba ho tsamaea ka botšepehi ho Molimo.