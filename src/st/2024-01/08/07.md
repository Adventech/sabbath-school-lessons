---
title:  Nahanisisa ka Botebo
date:  23/02/2024
---

Nakong tsena tsa kajeno, ho fumana bohlale ho bonahala ho se bohlokoa ho feta ho fumana thabo. Batho ba ka mpa ba thaba ho e na le ho ba bohlale. Leha ho le joalo, na re thaba e le ka ’nete ’me re phela bophelo bo atlehileng ntle le bohlale ba Molimo? Mopesaleme o re lekhale! Taba tse monate ke hore ha re koptjoe ho khetha pakeng tsa bohlale le thabo. Tlhalefo e nang le Molimo e tlisa thabo ea ’nete.

Mohlala o bonolo ho tsoa puong ea Seheberu o ka hlalosa ntlha ena. Ka Seheberu, lentsoe “hata” bongateng (’ashurey) le tšoana haholo le lentsoe “thabo” (’ashrey). Leha re lahla nyalano ena phetolelong tsa Sesotho, e hlalosa molaetsa o matla: “likhato” tse isang tseleng ea Molimo li isa bophelong ba “thabo” (Lipes. 1:1, Lipes. 17:5, Lipes. 37:31, Lipes. 44:18, Lipes. 89:15, Lipes. 119:1). Ka Bibeleng, thabo le bohlale ha se ntho tse sa tšoareheng, empa maiphihlelo a ’nete. Li fumanoa likamanong le Molimo, se kenyeletsang ho hlonepha, ho rorisa, ho fumana matla, le ho tšepa Molimo. Pesaleme ea 25:14 e re “sephiri sa Jehova se ho ba mo tšabang, o tla ba bontša selekane sa hae.”

“Re leboha Molimo ka setšoantšo se hlakileng seo a re fileng sona. Ha re kopanyeng tšepiso ea hae ea lerato ’moho, hore re lule re shebile ho tsona kamehla: Mora Molimo ea siileng terone ea Ntat’ae, A apesa Bomolimo ba Hae ka botho, hore A pholose batho matleng a Satane; tlholo ea Hae molemong oa rona, A bulela batho leholimo, a senolela batho pono ea kamore ea boteng ba hae moo Molimo A senolang khanya ea Hae; moloko o oeleng o ntšitsoeng sekoting sa tšenyeho moo sebe se neng se mo lahletse teng, bo boele bo hokahanyoe le Molimo oa ka ho sa feleng, ’me kamora ho mamela teko e halalelang ka tumelo ho Mopholosi oa rona, ba apesitsoe ka ho loka ha Kreste, ’me ba phahamisetsoe teroneng ea Hae—tsena ke litšoantšo tseo Molimo A batlang re li nahanisise.”—Ellen G. White, Katamelo ho Kreste, leq. 118.

**Lipotso tsa ho Qoqoa**

`Ke joang Lentsoe la Molimo e kabang mohloli oa thabo ea motho eseng feela litaelo? Ke joang ho imatlafatsa ka Lentsoe la Molimo ho amanang le ho lula ho Kreste, Lentsoe, joang? (Johanne 1:1; Johanne 15:5, 7)?`

`Ho etsahalang ha batho ba lula ba hana lithuto tsa Molimo ka maikemisetso (Pesaleme 81, Pesaleme 95)? U nahana ke hobaneng seo se etsahala?`

`Ke hobaneng ha tsela ea ba khopo ka nako tse ling e ka bonahalang e khalleha ho feta keletso ea ba lokileng? (Pesaleme 41)? Ke hore, re sebetsana le taba e hlakileng ea hore hangata ho bonahala ba khopo ba atleha hona hoo?`