---
title:  Jehova O oa Busa
date:  13/01/2024
---

### Bakeng sa Thuto ea Beke ena Bala
Pesaleme 8; Pesaleme 100; Pesaleme 97; Pesaleme 75; Lipes. 105:7−10; Baga. 3:26–29; Lipes. 25:10.

> <p>Temana ea Khopolo</p>
> “Jehova oa busa, o apere bokhabane; matla ke seaparo sa Jehova le senyepa sa hae, ka baka leo, lefatše e tiile le ke ke la sisinyeha” (Pesaleme 93:1).

Lipesaleme li tšoere motheo oa tumelo o sa thekeseleng pusong ea Molimo O Matla ’ohle. Jehova O bopile le ho tšoara sohle seo A se bopileng. Ke Morena oa Marena holima lefatše lohle, ’me O busa lefatše ka toka le khalalelo. Melao le litaelo tsa hae li lintle li fana ka bophelo ho ba li latelang. Jehova ke moahloli ea lokileng ea etsang bo ’nete ba hore lefatše le lula le laoleha, ’me o etsa seo ka ho putsa ba lokileng, a otle ba babe, empa ka nako ea hae, eseng ea rona.

Selekane sa Molimo le Iseraele se nka karolo e khethehileng ho bolokeng lefatše hobane se etella-pele topollo ea Jehova. Jehova O ila a itholla Iseraele e le lehakoe la hae, A etsa Iseraele, hara lichaba tsena tsohle, sechaba sa Hae. Jehova O tšepahalla selekane sa Hae ’me O tsoela pele ho tsotella mohlape oa hae ho sa natsoe ho se tšepahale ha bona, hoo, ka nako e ’ngoe ebang marabele a sa ipateng. Puso ea Jehova e halalelang e etsa lefatše le tsitse, le bolokehe. Mopesaleme o batla hore ’mali a utloisise ’nete ena ea motheo. Ka kutloiso ena, Mopesaleme o ineheletse ho atleha le ho sebeletsa Molimo ka ’mele pelo le moea.