---
title:  Ho Lula re Boloka Selekane sa Hae
date:  17/01/2024
---

`’Moko-taba oa kahlolo ea Molimo O tlisa potso ea bohlokoa: ke joang batho ba Molimo ba ka bang le khotso le Molimo le tiisetso ea pholoho nakong ea kahlolo Bala Lipes. 94:14, Pesaleme 105:7−10, Dan. 7:22.`

Batho ba Molimo ba sireletsehile hobane Jehova O behile motlotloane oa Hae Sione (Lipes. 76:1, 2) ’me O thakhola selekane sa hae se sa feleng le bona e le letlotlo la ka ho sa feleng (Lipes. 94:14, Lipes. 105:8–10). Molimo ha a tšepise ho furalla batho ba Hae ba selekane fela; O sebetsa ka thata ho ba boloka ho eena. O ba tšoarela libe (Lipes. 103:3); Ooa laela, hlohonolofatsa,le homatlafatsa batho ba hae (Lipes. 25:8−11, Lipes. 29:11, Lipes. 105:24). Likahlolo tsa Molimo li fanoa ho khutlisetsa batho ho lokeng le ho bontša hore Molimo O oa ba khathalla (Lipes. 94:8–15).

Pesaleme ea 105 kaofela e bontša botšepehi ba Molimo selekaneng sa Hae nalaneng ea Iseraele. Ho sohle se etsahetseng, tse mpe le tse ntle, Molimo O ne a le teng. O ile a isa Josefa Egepeta ka bo Molimo ba hae, A boloka sechaba sa Hae le tsa karolo eo nakong ea komello ea sekhele (Lipes. 105:16−24). Jehova o ile a etella pele Moshe ha a etella sechaba sa hae pele ho tsoa bokhobeng ba Egepeta, seo a se entseng ka meeka le mehlolo. (Lipes. 105:25−38).

Jehova O ile A fa batho ba hae lefatše la pallo (Lipes. 105:11, 44) le tšireletso ea hae e sa feleng (Lipes. 105:12−15). O ile A ba atisa (Lipes. 105:24), a ba lokolla batubing ba bona (Lipes. 105:37, 38), a sitsa litlhoko tsa bona tsa letsatsi le letsatsi (Lipes. 105:39−41). Ha ho potang hore Jehova O tšoere taolo ea sohle se amang batho ba hae—’nete eo Bapesaleme ba neng ba sa batle batho ba hae ba e lebale.

Ha Molimo A hopola selekane sa hae, ha se ho elelloa kapa ho hopola fela hobane ho lula ho etsa A nke khato (Gen. 8:1, 1 Sam. 1:19, Lipes. 98:3, Lipes. 105:42–44). Ka ho tšoana, ha batho ba biletsoa ho hopola meeka le mehlolo ea Molimo, ho bolela hore batho ba tlameha ho phela ka tsela tse hlomphang Molimo.

Selekaneng sena, pitso ea mantlha ea Iseraele ke ho tšepahalla selakane ka ho boloka melao ea Molimo (Lipes. 78:5−7, Lipes. 105:45). Batho ba Molimo ba ba boetse ba biletsoa ho ba lipaki tsa Molimo le tsa lichaba tse ling, hobane Jehova O rata ha lichaba tsohle li kenella chabeng sa hae sa Iseraele (Lipes. 105:1, 2). Lefatše ka hona le sireletsehile liatleng selekaneng sa Molimo ea matla ohle ea mohau. (Lipes. 89:28−34).

`Ke sefe seo re nang le sona ho Jesu, se bontšang hore litšepiso tsena tse etselitsoeng Iseraele oa khale li ka sebetsa ho rona? (Sheba Baga. 3:26–29).`