---
title:  Nahanisisa ka Botebo
date:  19/01/2024
---

Bala Pesaleme ea 86:5, 15; Ellen G. White, “God’s Love for Man,” maq. 9–15, ho Katamelo ho Kreste. Ke joang ’nete ea hore Molimo O Lerato ho ka re thusa joang ho utloisisa litlhaloso tse fapaneng tsa Molimo le liketso tsa Hae Lipesalemeng?

Thuto ea beke ena e tsepamisa maikutlo holima tse ling tsa lintho tsa bohlokoa tse hlalosang Molimo le ketso tsa hae, eleng se etsang lefatše le ho le boloka le tiile le sireletsehile. Mopesaleme o itšireletsa ka Molimo, eo eleng ’Mopi, Morena, Moahloli, Mopholosi oa selekane, le mofani oa Molao. Likarolo tse bapaloang ke Molimo lefatšeng li boetse li bontšoa ho amang a mabitso a Molimo, ho kenyeletsa molisa (Lipes. 23:1, Lipes. 80:1), Lefika la poloko (Lipes. 95:1), le Ntate (Lipes. 68:5, Lipes. 89:26). Re ka bolokeha lefatšeng, le hara setsokotsane sa ntoa e kholo, hobane O holimo O oa tšepeha ka sohle seo A se buuoang le ho se etsa. Leha ’moko- taba ena ea thuto-Molimo e sa hlalose taba ena ka ho phethahala, e re fa leseli mabapi le kamoo Molimo A iponahatsang ka mekhoa e fapaneng kateng Lipesalemeng.

Ha re ntse re ithuta Lipesaleme, ho bohlokoa ho hopola ho balaa Lipesaleme re ipapisitse le leseli la semelo sa Molimo sa lerato le mohau le moralo oa hae oa ho pholosa lefatše. “Ha re ithuta semelo se halalelang ka botebo leseling la sefapana, re bona mohau, bonolo, le tšoarelo e tsoakiloeng le teka-tekano le toka, ’me re bona mapaki a senyekhe-nyekhe a lerato le se nang pheletso, le kutloelo-bohloko e bonolo e fetang lerato la ’m’e ea tsetselelang ho khutla ha ngoan’a hae ea tsoileng tseleng.”—Ellen G. White, Katamelo Ho Kreste, leq. 15. Lipesalemeng, le batho ba tobana le kahlolo ea Molimo bakeng sa borabele ba bona, ba tsoela-pele ho bitsa ho Molimo hobane b’a tseba hore khalefo ea Molimo ke ea nakoana, empa mohau oa hae ke oa ka ho sa feleng (Lipes. 103:8).

**Lipotso tsa ho Qoqoa**

`Ke hobaneng ha ho utloisisa bo nnete le boteng ba toantšano e kholo hole bohlokoa ho re thuseng ho utloisisa hore ntle le boholo le borena bo feletseng ba Molimo, ho ntse ho e na le motsoebere o mongata le ho sotleha lefatšeng la rona? Ke hoabaneng ha sepheo sa toantšano e kholo ho e na le thuso ho rona?`

`Ke joang tumelo ho Molimo joaloka ’mopi ho lokelang ho betla kamoo re ikutloisisang kateng le likamano tsa rona le likamano tsa rona le tlholeho eohle? Ho etsahalang ha batho ba khelo ’neteng eo? (Lipes. 106:35−42)?`

`K’eng e neng e fosahetse ka litšoantšo tsa lichaba tsa mehleng ea Bibele (Lipes. 15:4−8)? Litšoantšo tsa mehleng ee tsona? Hobaneng li le kotsi leetong la rona le Jehova?`

`Batho ba Molimo ba lokela ho phela joang ka baka la ho tseba hore kahlolo ea Molimo e qala ka bona? Molimo O ahlola batho ba hae joang, ho fihlela kae?`