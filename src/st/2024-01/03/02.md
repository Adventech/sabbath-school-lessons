---
title:  Jehova O Re Bopile
date:  14/01/2024
---

`Bala Pesaleme ea 8 le Pesaleme 100. Molimo le batho ba bontšitsoe joang Pesalemeng tsee? Ke sefe seo Lipesaleme tsee li se senolang malebana le semelo ea Molimo?`

Tlholeho e bapala karolo e kholo Lipesalemeng, ho phahamiseng boholo ba Molimo. Maholimo, ao eleng “mosebetsi oa liatla tsa oona,” a phatlalatsa khanya le matla a Hae (Lipes. 19:1−4, Lipes. 97:6). Lebitso la Molimo le phahame lefatšeng lohle (Lipes. 8:1, 9). Jehova O hlōtse sohle; ha a na qalo (Lipes. 93:2) ha a na pheletso (Lipes. 102:25−27). Ke Molimo oa ka ho sa feleng ea phahametseng melingoana ea lichaba, e mpang e le “mesebetsi ea liatla tsa motho feela” (Lipes. 115:4), ke phetho. Litšoantšo “li nale matsoho empa ha li tšoare” (Lipes. 115:7); Jehova Eena, “matebo a lefatše a liatleng tsa Hae. le lona lefatše le tiileng le bopiloe ke liatla tsa hae” (Lipes. 95:4, 5).

Bongata ba Lipesaleme bo bontša matla a Molimo holima matla a tlhaho ao lichaba tse ling li lumelang hore a halalela (mohlala, Pesaleme ea 29, Pesaleme 93, Pesaleme 104). Lipesaleme tsena li toboketsa taba ea hore Jehova o rena holima tlholeho eohle ebile ke Eena matla a kaholimo-limo. Pesaleme 100:3 e talola o mong oa mefuta e meholo ea litšoantšo—ho itšepa, e toboketsa hore ke Molimo ea re entseng, “ha rea iketsa.”

Tlholeho le eona e paka lerato la Molimo. Sohle se teng se teng ka Molimo, ea tšoereng bophelo (Lipes. 95:7, Lipes. 147:4−9). Hlokomela hore Molimo ha O oa fa batho ho phela feela, O entse Iseraele oa khale “Re mohlape o lisoang ke eena” (Lipes. 100:3). Taba ea “batho ba hae” le “linku tsa hae” e bontša lenyora la Molimo bakeng sa likamano tse haufi-ufi le batho ba hae.

Ke ’Mopi feela ea nang le matla A ho hlohonolofatsa le ho atlehisa batho ba hae, ka hona, ke Eena fela ea lokeloang ke khumamelo ea bona. Lipesaleme tse ’maloa li bitsa sohle se phefumolohang, lefatše lohle, leoatle, le sohle se ho tsona ho hooa ka thabo pela Jehova.

Khanya ea Molimo e bonoa tlholehong, le hona tlholehong ea lefatše le oeleng, ’me Lipesaleme li re supisa ho Molimo ele eena feela ea lokeloang ke khumamelo.

`“Na motho ke’ng, Ha u tla mo hopola? Le mora motho ke’ng ha u tla mo hlokomela?” (Lipes. 8:4). U araba Molimo joang joaloka ’Mopi oa hao? Haeba Molimo O bitsa linaleli ka mabitso a tsona (Lipes. 147:4), u nahana Molimo o u tsotella hakae?`