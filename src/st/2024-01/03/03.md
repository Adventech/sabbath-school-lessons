---
title:  Jehova Oa Busa
date:  15/01/2024
---

Se hokahaneng, se sa arohaneng le Jehova e le Mohlōli ke Jehova ea Matla ohle, e le ’musi. Phatlalatso ena “Jehova Oa busa” e phatlalatsoa ka mahlonoko Pesalemeng ea 93:1, Pesaleme 96:10, Pesaleme 97:1, le Pesaleme 99:1, empa molumo oa eona o utloahala bukeng eohle ea Lipesaleme.

Jehova O apere tlhompho, borena, le matla (Lipes. 93:1, Lipes. 104:1). O pota- potiloe ke maru le lefifi (Lipes. 97:2), empa o boetse o ikapesa ka “leseli joaloka hola ke kobo” (Lipes. 104:2). Papiso tsena li phahamisa matla le khanya ea Morena ’me li khethiloe hantle ho bontša matla a Molimo A ikhethang a phahamtseng kelello ea motho.

`Bala Pesa 97. Ke sefe se bontšang ho busa ha Jehova? (Lipes. 97:2, 10) Moeli oa puso ea hae ke ofe? (Lipes. 97:1, 5, 9)`

Puso ea Jehova e bontšitsoe mosebetsing oa hae tlholeho (Lipes. 96:5), topollo (Lipes. 98:2), le kahlolo (Lipes. 96:10). Jehova o bontša borena ba hae holima lefatše lohle (Lipes. 47:6−9). ’Muso oa Molimo ke oa ka ho sa feleng, oo matla le boholo ba oona bo ke keng ba lekanngoa (Lipes. 45:6; Lipes. 93:1, 2; Lipes. 103:19). Puso ea Jehova e thehiloe holima mohau, toka, le khalalelo, ’me e tlisa taolo le botsitso lefatšeng leo A le hlōtseng (Lipes. 98:3, Lipes. 99:4). Puso ea Molimo e kopanya bakhumameli ba leholimo le ba lefatše thorisong ea Molimo (Lipes. 103:20−22, Pes 148). Lipesaleme tse ngata li bona ha batho bohle ba ananela puso ea Molimo e halalelang (Lipes. 96:10, Lipes. 97:1, Lipes. 99:1, Lipes. 145:11–13).

Empa, ha se batho bohle, kapa bona ba busi ba lefatše ba etsang joalo, ha joale. Puso ea Molimo e lutse e hanyetsoa ke e mobe, ea hanang le ho soma Jehova, le ho sotla batho ba hae. (Lipes. 14:1, Lipes. 74:3−22). Leha a qholotsoa ke katleho ea ba bang ba khopo, le ho se utloisise hore hobaneng Molimo A ba tlohela, Mopesaleme o tšepa matla a halalelang ’me o tsoela pele ho atleha tiisetsong ea likahlolo tsa Molimo tse halalelang (Lipes. 68:21, Lipes. 73:17−20). Ka tumelo, batho ba Molimo ba nyakalla tlhomamisong ea ’muso oa Molimo ka matla a bosebeletsi ba Kreste bo pholosang ’me ba emela sehlohlolo sa ’muso ho khutleng ha Jesu labobeli (Mat 12:26−28, 1 Bakor. 15:20–28).

`“Lona ba ratang Jehova, hloeang bobe!” (Lipes. 97:10). Hobaneng lerato la rona ho Jehova le lokela ho etsa re hloee bokhopo? Ntlha tsee tse peli li nyalana joang?`