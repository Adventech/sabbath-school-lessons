---
title:  Bopaki ba Hao Bo Tiile
date:  18/01/2024
---

`Bala Pesaleme ea 19:7; Pesaleme 93:5; Pesaleme 119:165; Pesaleme 1:2, 6; Pesaleme 18:30; le Pesaleme ea 25:10. Ke ntho efe e tšoanang e chalametsang ho tsona kaofela?`

Borena Ba Jehova lefatšeng joaloka Mohlōli e moholo, Morena, le Moahloli ho na le ntlha tsa thuto-Molimo tse bontšang ho tšepahala ha mapaki. Mapaki (Ka Seheberu ‘edut, “taelo,” “molao”) bo bontša kakaretso ea melao le litšebeletso tseo Jehova A busang bophelo ba motho ba selumeli hara sechaba sa hae. (Exoda 32:15). “Li tiile” (Lipes. 93:5), ho bontša ho tsitsa le ho sa fele hoa terone ea Molimo le lefatše leo Molimo O le hlōtseng le ho le boloka. (Lipes. 93:1, 2). Lentsoe la Seheberu le tolokiloeng e le “tiile” (lentsoe la Senyesemane amen le bopiloe ka lentsoe lena) le bontša ntlha ea ho tšepahala, botšepehi, le ho tiea (2 Sam. 7:16, 1 Likro. 17:23). Melao ea Molimo ha e fetohe ha e thunthetsoe.

Molimo O fana ka tiisetso ea hore litšepiso le melao ea Hae li’a hlompheha. Botšepehi ba Molimo bo fana ka tiisetso eohle ea semelo sa Molimo se sa fetoheng ho kopeng batho ho mo mamela le ho mo tšepa.

Ka mokhoa o tšoanang, tlhokeho ea toka lefatšeng ho hlalosoa ka thothokiso e le ho sisinyeha hoa metheo ea lefatše (Lipes. 18:7, Esa. 24:18–21). Melao ea Molimo e laela batho ho phela khalalelo hore ba pase kahlolo ea Molimo. Ka hona, ba lokileng ba keke ba sisi’ngoa, hobane ba tebisitse metso ea bona melaong ea Molimo, e fanang ka tieo le tšireletso, ’me lipelo tsa bona li tiile (Seheberu kun hape se bolela “ho tiea,” “ho sireletseha”) ho Jehova (Lipes. 112:1, 6, 7). Ha ho letho le etsang hore melao ea Molimo e robehe (Lipes. 119:165), eleng se bontšang tšireletso le tataiso ea Molimo bophelong (Lipes. 1:2, 3, 6).

Lentsoe la Molimo le bontšoa e le lebone maotong a Mopesaleme, ka hona le mo sireletsa khahlanong le lifi tsa sera tse patiloeng (Lipes. 119:105, 110). Khotso e kholo, e fumanoanang ke ba ratang molao oa Molimo (Lipes. 119:165), ho hlakile hore ha e tle ka baka la tlhokeho ea liteko (Lipes. 119:161). Empa e tlisoa ke ho itšetleha bote’ng ba Molimo le ho ba le likamano tse feletseng le Eena.

`Lintho tse phelang tseo ho boloka melao, litaelo le mapaki a Molimo ho u thusitse joang bophelong ba hao? Ka nqengoe, ho se li boloke ho ile hoa u sulafaletsa joang?`