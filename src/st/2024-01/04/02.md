---
title:  ’Mopo oa ka ha o oa ka oa Pateha ho Uena
date:  21/01/2024
---

`Bala Pesaleme ea 139:1–18. E bontša matla a Molimo ka bothothokisi joang (Lipes. 139:1−6), bote’ng (Lipes. 139:7−12), le molemo (Lipes. 139:13−18)? Boholo ba Molimo bo reng ka tšepiso ea Molimo?`

Na u kile oa batla ho thusa motho empa u sena bokhoni? Ka mokhoa o tšoanang, ho na le batho ba kileng ba rata ho u thusa empa ba sitoa ho utloisisa bohloki ba hao. Ho fapana le batho ba lokileng hona hoo, Molimo O re tseba le maemo a rona ka botlalo, o tseba le kamoo A ka re thusang kateng. Ka hona, litšepiso tsa hae tsa ho re thusa le ho re pholosa ha se tsa lefeela, empa li tiile.

Tsebo eo Molimo A nang le eona ka Mopesaleme e kholo hona hoo, ebile e ikhethile hona le popelo ea ’m’ae e kekeng ea mopatela Molimo (Lipes. 139:2), mohopolo o kahare (Lipes. 139:2, 4), le sebaka (Lipes. 139:3)—boteng ba Mopesaleme ka botlalo. Tsebo ea Molimo e babatsehang ke sephetho sa hore ke ’Mopi ea haufi le batho ’me e bonahala tlhokomelong ea hae ho bona.

’Nete ena e babatsehang ea hore Molimo O re tseba ka botlalo ha e ea lokela ho re tšosa empa e lokela ho re isa matsohong a Jesu le seo A re etselitseng sona sefapanong. Hobane ka tumelo ho Jesu, re fuoe ho loka ha hae, “ho loka ha Molimo” ka Boeena (Barom. 3:5, 21).

Bote’ng ba Molimo bo mo bontša A fihlella “liheleng” (sheol, “lebitla”) le “lefifi” (Lipes. 139:8, 11, 12), eleng libaka tseo hantle-ntle ho sa bontšoeng Molimo A lula ho tsona (Lipes. 56:13). Bot’eng ba Hae bo boetse bo bontšoa ka ho “kalla mapheo a mafube” (bochabela) ho ea “ikakhela bofellong ba leoatle” (bophirima) (Lipes. 139:9). Se hlaloang ke litšoantšo tsena ke ’nete ea hore ha hona sebaka seo Molimo A sa fihlelleng ho sona maholimong le lefatšeng. Leha Molimo e se karolo ea maholimo le lefatše, joalokaha ba bang ba lumela, O haufi le eona kaofela, ha A e boloke feela, O haufi le eona kaofela, h’a e etsa feela, O bile O oa e boloka. (see Baheb. 1:3).

Kaha ke eena ea re tsebang ka botlalo, Molimo A ka re thusa le ho re khutlisetsa bo roneng. Temoho e ncha ea boholo ba hae e qholotsa mehoo ea thoriso le tšepo e nchafetseng ho Mopesaleme. O amohela ho nyebekolloa ka khalalelo, e le oona mokhoa oa ho tlosa eng kapa eng e ka thunthetsang likamano tsa hae le Molimo.

`Motho e mong a ka utloa taba ea hore e be Molimo O tseba hakana-kana ka rona, le menahano ea sephiring, e le taba e tšosang. Joale ke hobaneng ha evangeli, e le eona feela tšepo ea rona?`