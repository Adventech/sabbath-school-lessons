---
title:  Jehova Oa Utloa Oa Boloka
date:  20/01/2024
---

### Bakeng sa Thuto ea Beke ena Bala
Lipes. 139:1–18; Pesaleme 121; Lipes. 17:8; Mattheu 23:37; 1 Bakor. 10:1–4; Baheb. 4:15, 16.

> <p>Temana ea khopolo</p>
> “Ba lokileng ha ba hooa, Jehova oa ba utloa, o ba imolla matsoalong a bona kaofela” (Pesaleme 34:17).

Khafe-khafetsa, Lipesaleme li bontša ’nete ea hore Molimo ea holimo, ea hlōtseng le ho boloka lefatše O boetse O itlhahisa e le Molimo oa motho ka mong ea thakholang le ho boloka likamano tsa Hae le batho ba hae.

Molimo O haufi le batho le tlholeho ea Hae, tse lefatšeng le leholimong (Lipes. 73:23, 25). Leha a “hlomme terone ea hae leholimong” (Lipes. 103:19) A “kaletse maru” (Lipes. 68:4), O boetse O “haufi ho bohle ba bitsang ho eena, ho bohle ba bitsang ho Eena ka ’nete” (Lipes. 145:18). Lipealeme li tšoere ’nete ea hore Jehova ke Molimo O phelang, ea sebeletsang ba bitsang ho Eena (Lipes. 55:16–22). Lipesaleme li na le moelelo hobane li susumetsoa, le ho buoa le Molimo O phelang, ea utloang le ho arabela lithapelo.

Re lokela ho hopola hore karabelo e nepahetseng ea bohaufi ba Molimo e kenyelelitse bophelo ba tumelo ho Eena, le ba ho mamela litaelo tsa Hae. Ha ho se ka tlase ho tumelo ena se ka amohelehang ho Molimo, joalokaha nalane ea Iseraele e lula e re bolella.