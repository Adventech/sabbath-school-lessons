---
title:  Nahanisisa ka Botebo
date:  26/01/2024
---

Bala Ellen G. White, “Bosiu ba ho betana,” maq. 195–203, ho Bapateriareka le Baporofeta. Ke sefe seo re ka ithutang sona malebana le maiphihlelo a Jakobo malebana le matla a thapelo ea qophello le ho tšepa Molimo kahohle-hohle?

Lipesaleme li matlafatsa tumelo ea rona ho Molimo eo eleng setšabelo sa rona se sa hloleheng ho ba behang maphelong a bona liatleng tsa hae tse matla. “Molimo O tla etsa ntho tse kholo ho ba mo tšepang. Le baka leo batho ba ipitsang ka eena ba senang matla ke hobane ba tšepa bohlale ba bona haholo, ’me ha ba fe Jehova monyetla oa ho bontša matla a Hae ho bona. O tla thusa bana ba Hae ba lumelang maemong ’ohle a tšohanyetso haeba ba ka beha tšepo eohle ea bona ho eena, ’me ba mo mamele ka botšepehi.”—Ellen G. White, Patriarchs and Prophets, leq. 493. Empa, tse ling tsa Lipesaleme li ka tlisa qholotso e kholo, nakong eo seo li se tšepisang, le maemo ao re leng hara oona, li sa kopane. Nakong tse kang tsena, re lokela ho ithuta ho tšepa botle ba Molimo, bo bontšitsoeng ka matla sefapanong. Hape, ka nako tse ling Lipesaleme li ka sebelisoa ho fana ka tšepo eo eseng eona.

Karabo ea Jesu ha Satane a sebelisa Pesaleme ea 91:11, 12 hampe ho bontša hore ho tšepa Molimo ho se ferekanngoe le ho leka Molimo (Mattheu 4:5−7) kapa ho ikopela Molimo ho etsa se khahlanong le thato ea Hae.

“Tlholo tse kholohali ho kereke ea Kreste kapa ho Mokreste ka bo mong ha se tse fumaong ka ho ba le talenta kapa mangolo-ngolo, borui kapa ho ratoa ke batho. Ke tlholo tse fumanoang phaposing ea Jehova, ha tumelo ea ’nete e tšoara letsoho le matla.”—Ellen G. White, Patriarchs and Prophets, leq. 203.

**Lipotso tsa ho Qoqoa**

`Ka sehlopheng, qoqang ka karabo e hlahang qetellong ea thuto ea Labobeli malebana le ho tšepa Molimo hara mathata, leha ntho li u tsamaela hampe-mpe. Motho a ka utloisisa ntho tse joang, le hore na ke joang li ka etsahallang batho, le hara litšepiso tsohle tse babatsehang tse fumanoang Lipesalemeng mabapi le tšireletso ea Molimo? Hape nahana ka sena: Na bona Bapesaleme ba ngotseng ka litšepiso tse ntle tsena, na ha b’a feta hara mathata, kapa hona ho tseba batho ba ileng ba etsa joalo le bona?`

`Ke joang re ikhahelang tšepo e sa thekeseleng ho Molimo maemong ’ohle (mohlala, Lipes. 91:14; Lipes. 143:8, 10; Lipes. 145:18–20)? Ke sefe se ka etsang re lahleheloe ke sebete see? Ke hobaneng ha ho tšepa Molimo nakong tse monate ho le bohlokoa bakeng sa ho ithuta ho mo tšepa, le nakong tse thata?`