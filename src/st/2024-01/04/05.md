---
title:  Mosireletsi le Mopholosi
date:  24/01/2024
---

`Bala 1 Bakorinthe 10:1–4. Paulosi o hlalosa pale ea Exoda joang? Ke thuto life tsa semoea tseo a batlang ho li ruta ka eona?`

`Bala Pesaleme ea 114. Topollo e halalelang ea batho ba Molimo Egepeta e hlalosoa ka lithoko joang moo?`

Mona re bona tlhaloso e boqhetseke ea kamoo Molimo O lopollotseng bana ba hae bokhobeng ba Egepeta e fanoang Pesalemeng ea 114. Testamenteng eohle ea Khale, le ho e Ncha, topollo Egepeta e n’e bonoa e le letšoa la matla a Molimo a ho pholosa bana ba Hae. Paulosi o etsa seo litemaneng tsena tse ho Bakorinthe, o bona pale ena kaofela e le papiso, letšoaa la pholoho e fumanong ho Jesu Kreste. Pesaleme 114 e boetse e bontša topollo e halalelang e tlisoang ke borena ba Molimo e le Mohlōli holima matla a tlhaho, eleng kamoo a pholositseng batho ba hae ho Exoda. Leoatle, noka ea Jorodane, lithaba le maralla lithokong li bontša matla a motho a ho thibella Iseraele tseleng ea eona ea eona e eang lefatšeng la pallo. (Deut. 1:44, Josh. 3:14−17). Leha ho le joalo, Molimo, O rena holima tsona kaofela.

Haele hantle, baneng ba bangata ba Molimo nakong tsohle, bakeng tse ngata, tsela e eang lefatšeng la pallo e tletse kotsi. mopesaleme o ba khothaletsa ho sheba ka nqane ho maralla ho ea ho ’Mopi oa leholimo le lefatše (Lipes. 121:1).

Sepheo sa Pesaleme ea 114 se bontšoa moo Jesu A khutsisang sefefo leoatleng le phatlalatso ea hae ea hore haho letho leo kereke e lokelang ho le tšaba hobane O hlotse lefatše (Mattheu 8:23−27, Johanne 16:33).

Liketso tse kholo tsa Jehova bakeng sa batho ba hae li lokela ho susumetsa lefatše lohle ho thothomela bote’ng ba hae (Lipes. 114:7). Ho thothomela ho lokela ho utloisisoa e le ho ananela le ho khumamela ho e na le ho tšoha (Lipes. 96:9, Lipes. 99:1). Ka Molimo ea teng pela bona, balumeli ha b’a lokela ho tšoha letho.

`Tse ling tsa likotsi tsa semoea tseo re tobanang le tsona re le balumeli ke life, ’me ke joang re ka ithutang ho itšetleha matleng a Jehova ho re sireletsa hore re se inehele kotsing tsee tse teng kajeno joalokaha li bile teng ho Mopesaleme?`