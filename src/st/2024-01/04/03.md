---
title:  Tiisetso ea Tlhokomelo ea Molimo
date:  22/01/2024
---

`Bala Pesaleme ea 40:1–3, Pesaleme ea 50:15, Pesaleme ea 55:22, le Pesaleme 121. Molimo O ameha joang bophelong ba rona ba letsatsi le letsatsi?`

Jehova O iponahatsa Mangolong e le Molimo O phelang ea etsang lintho molemong oa ba bitsang ho Eena. Ho Mopesaleme, “Jehova [o] pelaka kamehla” (Lipes. 16:8). Ka hona, O tšepa Molimo ’me O bitsa ho Eena (Lipes. 7:1, Lipes. 9:10). Jehova O tla mo utloa leha a ka lla a le “tlase-tlase” (Lipes. 130:1, 2), se bontšang hore haho maemo a bophelo a qakang Molimo o matla ohle. Ke ka hona sello sa Mopesaleme, ho sa khathalehe hore na se potlakile hakae, ha ho mohla se hlokang tšepo.

Pesaleme ea 121, leha ho le joalo, e ketekela matla a ’Mopi bophelong ba motho ea mo tšepahallang. Matla ana a kenyeletsa:

(1) “A keke a lesa leoto la hao ho khothometseha” (Lipes. 121:3). Setšoantšo sa “leoto” hangata se bontša leeto la motho (Lipes. 66:9, Lipes. 119:105, Liprovebia. 3:23). Lentsoe la Seheberu bakeng sa “khothometseha” le hlalosa tšireletso eo Molimo a e fang lefatše (Lipes. 93:1) le Sione (Lipes. 125:1).

(2) Setšoantšo sa Jehova e le molebeli oa Iseraele ea sa otseleng ea sa robaleng se bontša kamoo Molimo A lutseng a falimehile kateng ho sebeletsa bana ba hae (Lipes. 121:3, 4).

(3) Jehova ke “moriti oa hao” (Lipes. 121:5, 6) e tlisa ka kelellong pilara ea leru nakong ea Phallo (Exoda 13:21, 22). Ka ho tšoana, Jehova O fana ka sesireletso se bonoang le sa semoea bathong ba Hae.

(4) Molimo ke letsoho la bona le letona (Lipes. 121:5). Hangata letsoho le letona le bontša letsoho la motho le matla, letsoho le sebetsang (Lipes. 74:11, Lipes. 89:13). Mona le bontša bohaufi le molemo oa Molimo (Lipes. 16:8, Lipes. 109:31, Lipes. 110:5).

(5) Tšireletso ea Molimo bathong ba hae e phuthetsoe ka ho hlaka Pesalemeng ea 121:6–8. Molimo O tla sireletsa bana ba hae bobeng. Ha bana ho chesoa ke “letsatsi” kapa “khoeli.” Molimo O tla hlokomela “ho ea ha bona” le “ho khutla.” Papiso tsena tse bothothokisi li bontša tlhokomelo e hlakileng ea Molimo.

Seo eleng taba ke sefe? Mopesaleme o ne a tšepa lerato la Molimo le nang le tsotello. Le rona, re lokela ho etsa joalo.

`Tse ling tsa litsela tse phelang tseo u ka bang le maiphihlelo a bo ’nete ba tlhokomelo ea Molimo ke life? Ke joang u ka sebelisanang ha mmoho le Molimo betere ho mo thusa ho sebetsa ka hare ho uena le ho u sebeletsa?`