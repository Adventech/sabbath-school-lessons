---
title:  Jehova ke Setšabelo Mathateng
date:  23/01/2024
---

`Bala Pesaleme ea 17:7–9, Pesaleme ea 31:1–3, le Pesaleme 91:2–7. Ke sefe seo Mopesaleme a se etsang nakong ea mathata?`

Mopesaleme o kopana le mathata a mangata ’me hara ’ona, o sheba ho Molimo, eo eleng setšabelo mathateng ’ohle. Tšepo ke khetho e etsoang ka boomo ho ananela Bomolimo ba Molimo holima mathata ’ohle a motho. Ebang tšepo e sa sebetse mathateng, ha ho moo e ka sebetsang.

Bopaki ba Mopesaleme, “Ke re ho Jehova, u setšabelo sa ka le qhobosheane ea ka; Molimo oa ka oo ke o tšepang” (Lipes. 91:2), e runya maiphihlelong a fetileng le Molimo ’me joale e sebetsa ho matlafatsa tumelo ea hae bakeng sa bokamoso. Mopesaleme o bitsa Molimo mookameli ea phahameng le ea matla ’ohle (Lipes. 91:1, 2), a hopola boholo ba Molimo oa hae bo sa lekangoeng.

Mopesaleme o boetse o re bolella ka tšireletso eo motho a ka e fumanang ho Molimo: “sephiring” (“ka tlung” kapa “sebaka sa ho ipata”), “moriti” (Lipes. 91:1), “setšabelo,” “qhobosheane” (Lipes. 91:2), “mapheo,” “thebe,” “thebe” (Lipes. 91:4), le “setšabelo” (Lipes. 91:9). Litšoantšo tsena li bontša leholimo le bolokehileng moetlong oa Mopesaleme. Motho a ka nahana ka lebatama la letsatsi karolong eo ea lefatše ele ho ananela moriti kapa ho hopola nakong tsa lintoa nalaneng ea Isearele e le ho ananela tšireletso e tlisoang ke thebe kapa qhobosheane.

`Bala Pesaleme 17:8 le Mattheu 23:37. Ke setšoantšo sefe se sebelisitsoeng moo, ’me se re bolellang?`

E ’ngoe ea papiso tse babatsehang ke e buoang ka “moriting oa mapheo a hao” (Lipes. 17:8, Lipes. 57:1, Lipes. 63:7). Papiso ena e tlisa boiketlo le tiisetso ka ho bontša tšireletso eo ’m’a nonyana a e fang lelinyane. Jehova O bapisoa le ntsu e sireletsang malinyane ka mapheo a eona (Exoda 19:4, Deut. 32:11) le khoho e bokellang litsuonyana tlasa mapheo a eona (Mattheu 23:37).

`Leha ho lejoalo, re tobana le nako tseo tlokotsi li re oelang joang, nakong eo ho bonahalang re sa boneng tšireletso ea Molimo? Ke hobaneng ha koluoa tsee li sa bolele hore Molimo ha A pela rona?`