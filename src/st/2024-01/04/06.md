---
title:  Thuso e Tsoang Sehalalelong
date:  25/01/2024
---

`Bala Pesaleme ea 3:4; Pesaleme ea 14:7; Pesaleme ea 20:1–3; Pesaleme ea 27:5; Pesaleme ea 36:8; Pesaleme 61:4; le Pesaleme ea 68:5, 35. Thuso e tsoa kae litemaneng tsee?`

Sepheo sa setšabelo le thuso ea semoea le e tšoarehang ho bonahala li hlaha tabeng ea sehalalelo. Sehalalelo ke sebaka sa thuso, tšireletso, le topollo. Sehalalelo se fana ka tšireletso ho ea mathateng. Molimo O sireletsa bahlolohali le likhutsana ’me o fana ka matla bathong ba hae a le ka sehalalelong. Ha “Sione, botleng bo phethehileng, Molimo a bonahatsa khanya ea Hae” (Lipes. 50:2), likahlolo tsa Molimo tse lokileng li boleloa, le tlhohonolofatso tsa Molimo li tsoa. (Lipes. 84:4, Lipes. 128:5, Lipes. 134:3).

Setšabelo se ka sehalalelong se feta tšireletso e ka fanoang ke sebaka sefe kapa sefe lefatšeng hobane ka sehalalelong, Molimo O teng ka nama. Boteng ba Molimo, eseng feela tempele e le moaho o tšoarehang, bo fana ka tšireletso. Ka ho tšoana, ka ho ba lithaba tseo Jehova A lulang teng, thaba ea Sione e feta thaba tse ling leha ka bo eona e ne e le lerallana feela (Lipes. 68:15, 16; Esa. 2:2).

> <p></p>
> “Hobane moprista e moholo eo re nang le eena, ha se ea ka sitoang ho re utloela bohloko mefokolong ea rona, hobane o lekiloe nthong tsohle joaloka rona, empa ha a ka a etsa sebe. Ka baka leo, a re atameleng ka tšepo terone ea mohau, ’me re fumane lereko, re tle re thusoe nakong e nepahetseng” (Baheb. 4:15, 16).

`Ke ka tsela li feng temana tsee li tšoanang le se buuoang ke Mopesaleme ka sehalalelo?`

Ho halalela ha sehalalelo sa Molimo ho qholotsa Mopesaleme ho amohela hore batho ke baetsalibe ’me ha ba lokeloe ke mohau oa Molimo, ’me o bontša hore topollo e itšetlehile holima botšepehi ba Molimo le mohau oa hae feela (Lipes. 143:2, 9–12). Ha ho letho ka hare ho rona le etsang re lokeloe ke ho ema pela Molimo. Ke feela ha batho ba e na le likamano tse nepahetseng le Molimo ka ho baka le ho amohela mohau le tiisetso ea Molimo ea ho re lopolla. Tšebeletso ea sehalalelo e ne bontša pholoho e fumanoang ho Kreste.