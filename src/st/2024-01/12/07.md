---
title:  Nahanisisa ka Botebo
date:  22/03/2024
---

Bala Ellen G. White, “How to Pray,” maq. 39–42, ho A Call to Stand Apart.

Pako, pako ea ’nete e ne e le khubu ea khumamelo: “Pako e kenyeletsa ho soabela sebe, le ho se furalla. Re keke ra furalla sebe ha feela re sa bone bobe ba sona; ha feela re sa se furalle ka pelo tsohle, ho ka sebe le phetoho ea letho maphelong a rona. “Batho ba bangata ba sitoa ho utloisisa tlhaho ea ’nete ea pako. Ba bangata ba ikoahlaela hore ba entse sebe, ba be ba etse phetoho tsa ka ntle maphelong ka baka la ho tšaba hore phoso tsa bona li tla tlisa mathata maphelong a bona. Empa sena ha se pako ea Bobeleng. Ba tšaba mathata a tlisoang ke sebe eseng sebe. Ke sona se entsoeng ke Esau ha a lemoha hore tokelo ea hae ea tsoalo e mo phonyohetse ruri. Barake, ka lebaka la ho tšoha lenyeloi le neng le eme tseleng ea hae le nkile sabole, o ile a amohela phoso ea hae hore feela a se lahleheloe ke bophelo, o ne a sena pako ea ’nete ea sebe sa hae, ho se bopipolelo ba sebe, ho se lehloeo la bobe. Judase Iskariota kamora ho eka Morena oa hae o ile a re, ‘ke sitiloe ha ke ekile mali a seneng molato.’ Mattheu 27:4.”—Ellen G. White, Katamelo ho Kreste, maq. 22, 23.

“Leha Molimo A sa lule temepeleng tse entsoeng ka matsoho, O hlompha kopano ea batho ba Hae ka boteng ba Hae. O tšepisitse hore ha ba kopana ’moho ho ’matla, ba mohela libe tsa bona, ba rapellana, O tla kopana le bona ka Moea oa Hae. Empa ba kopanang ho mo khumamela ba tlameha ho furalla makhopo a bona. Ha feela ba sa mo khumamele ka Moea le ka ’Nete, le ka botla ba khalalelo, ho kopana ha bona ha hona thuso. Ho ba joalo, Molimo O re, ‘Sechaba sena se ntlhonepha ka melomo feela, empa pelo tsa bona li le hole le ’Na, ba nkhumamella lefeela, ha ba ruta thuto tseo eleng melao ea batho.’ Mattheu 15:8, 9. Ba khumamelang Molimo ba tlameha ho mo khumela ‘ka Moea le ka ’nete: hobane Ntate o batla ba mo khumamelang joalo.’ Johanne 4:23.”—Ellen G. White, Prophets and Kings, leq. 50.

**Lipotso tsa ho Qoqoa**

`Nyehelo e kholo-kholo ea mokhumameli ho Molimo ke efe? (Lipes. 40:6– 10; Barom. 12:1, 2)?`

`Khumamelo ea motho ka mong le ea phutheho li amana joang? Hobanere hlile re li hloka li le peli? Ke joang e ’ngoe e thusang e ’ngoe?`

`Batho ba bangata ba utloisisa khumamelo e amana le thapelo feela, ho bina lifeela, le ho ithuta Bibele le libuka tsa semoea. Leha ketso tsena li le bohlokoa bakeng sa khumamelo, na khumamelo e fella moo? Fana ka mehlala ea mefuta e meng ea khumamelo.`

`Ellen G. White o ngotse: “Ho mo sebeletsa ha ho ea lokela ho bonoa e le moroalo. Ho tlameha ho ba monate ho sebeletsa Jehova le ho nka karolo mosebetsing oa Hae.”—Katamelo ho Kreste, leq. 03. Ke joang ho khumamela Jehova e kabang ntho e monate?`