---
title:  Jehova, Ke Mang ea ka Lulang Taberenakeleng ea Hau?
date:  19/03/2024
---

`Bala Pesaleme ea 15. Ke bo mang batho ba lokeloang ke ho khumamela pela Molimo?`

Karabo e fanoang pesalemeng ena ke kakaretso ea litebello tse seng li fanoe molaong oa Molimo le baporofeta: bao liketso tsa bona (“ba sebetsang ho loka”) le semelo (“ka pelong”) (sheba Deut. 6:5, Mikea. 6:6–8) ba bontša seo Molimo O leng sona. Tempele e ne e le sebaka se halalelang, sohle se ka hara eona, ho kenyeletsa le baprista, se ne se khethetsoe Molimo. Ka hona, khalalelo ke tlhoko e tlamang ebang motho a ka kena bote’ng ba Molimo. Khalalelo ea Iseraele e ne e lokela ho utloisiseha, ho kopanya khalalelo le boitšoaro ’me li pheloa likarolong tsohle tsa bophelo. Molao o ne o filoe batho ba Molimo ho etsa hore ba khone ho fihlella bokhoni ba bona bo bo holo-holo, ke hore, ho phela joaloka ka ’muso oa baprista. Boprista ba botlotlehi bo kenyeletsa bophelo ba khalalelo pela Molimo le ho isa litlhohonolofatso tsa selekane lichabeng tse ling.

`Bala Pesaleme ea 24:3–6 le Pesaleme ea 101:1–3. Ho bolel’ang ho halalela?`

“Pelo e hloekileng” ke ntho’e kholo ka ho fetisisa pela Molimo ho mokhumameli. Lentsoe la Seheberu tamim, “ho hloka sekoli,” le bontša taba ea ho “phethahala” le “ho tlala.” Morara o “phethahetseng” o tletse, ha o oa senyeha, o matlafetse (Ezek. 15:5). Liphoofolo tse fanoang e le lihlabelo li lokela ho ba tamim, kapa tse senang ˆ sekoli (Lev. 22:21–24). Puo e “hlolekileng” e tletse ’nete fela (Jobo 36:4). Pelo e

“hloekileng” ke “pelo e senang sekoli” (Lipes. 24:4) kapa pelo e nang le seriti (Lipes. 15:2). E batla Molimo (Lipes. 24:6) ’me e bolokoa ke tšoarelo ea Molimo (Lipes. 51:2–10). Bophelo bo hloekileng bo kolla kamohelong ea mohau oa Molimo le ho loka ha Hae. Mohau o halalelang o susumetsa le ho etsa hore mohlanka oa Molimo ho phela tšabong ea Jehova, ho bolelang ho phela setsoalleng se senang lithibella le Molimo le ho inehela lentsoeng la Hae. Bopaki ba bophelo ba khalalelo bo tlisa thoriso ho Molimo eseng ho uena. Ela hloko hore boholo ba litlhoko tse Pesalemeng ea 15 li fanoe ka ho libeha hampe (Lipes. 15:3–5). Sena ha se malebana le ho fumana mohau oa Molimo empa ho qoba lintho tse ka re arohanyang le Molimo.

`Ke joang re ka etsang likhetho tse hlokolosi ho qoba lintho tse re suthumeletsang hole le Molimo? Tse ling tsa lintho tse ke life, ’me re ka qoba joang ho li etsa?`