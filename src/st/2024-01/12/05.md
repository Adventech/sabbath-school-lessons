---
title:  Phatlalatsa Khanya ea Hae Hara Lichaba
date:  20/03/2024
---

`Bala Pesaleme ea 96. Ke likarolo life tse fapaneng tsa khumamelo tse boleloang Pesalemeng ee?`

Khumamelo e kenyeletsa ho binela Jehova (Lipes. 96:1, 2), ho rorisa Lebotso sa Hae (Lipes. 96:2), ho bolela botle le boholo ba Hae (Lipes. 96:3, 4), le ho tlisa limpho tempeleng ea Hae (Lipes. 96:8). Ka holima lintlha tsena tse tloaelehileng tsa khumamelo, Pesaleme ea 96 e bontša karolo e sa tloaelehang haholo ea khumamelo, ke hore, taba ea boevangeli, ho phatlaletsa batho ba bang ’muso oa Molimo (Lipes. 96:2, 3, 10).

Empa ho bina, ho rorisa, ho tlisa limpho, le ho hasa evengeli ha se ketso tse arohaneng, empa ke mefuta ea khumamelo. Phatlalatso ea topollo ea Molimo lichabeng tsohle ho fana ka ’moko oa thoriso le ho khotsofalla khumamelo. Ela hloko kamoo lebaka la ho khumamela le thulanang le molaetsa o phatlalalelitsoeng batho ba bang: “Hobane Jehova O Moholo” (Lipes. 96:4), “Hobane melimo eohle ea lichaba ke litšoantšo feela, empa Molimo o entse maholimo” (Lipes. 96:5), “ ‘Jehova O oa busa” (Lipes. 96:10), le hore “ hobane o ea tla ho ahlola lefatše” (Lipes. 96:13). Ka hona, sepheo sa evanegeli ke ho kopanya batho ba bang le batho ba Molimo, ’me qetellong, tlholeho eohle khumamelong ea Jehova (Lipes. 96:11–13).

Khumamelo e runya temohong ea kahare ea hore na Jehova ke mang, ke hore, ’Mopi, Morena le Moahloli (Lipes. 96:5, 10, 13). Ka hona, khumamelo e kenyeletsa ho hopola liketso tsa Molimo tse fetileng (tlholeho), ho ketekela meeka ea Hae hona joale (poloko ea Molimo eo A e etsetsang lefatše le puso ea Hae hona joale), le ho lebella ketso tsa Hae tsa kamoso (kahlolo ea nako ea bofelo le bophelo bo bocha maholimong le lefatšeng le lecha).

Kahlolo Lipesalemeng e bolela khutlisetso ea taelo e halalelang ea khotso, toka, le boiketlo lefatšeng leo ha joale le imetsoeng ke ho hloka toka le ho sotleha. Ka hona, lefatše lohle le ketekela tebello ea kahlolo tsa Molimo (Lipes. 96:10–13, Lipes. 98:4–9). Taba ea hore Jehova ke moahloli ea lokileng e tlameha ho chesehellisa batho ho mo khumamela ka khalalelo ’me ba “thothomele” ’me e tlameha ho ba lemosa khahlanong le ho nka khumamelo hanyane (Lipes. 96:9). Khumamelo e kenyeletsa thabo e kholo le tšepo (Lipes. 96:1, 2, 11−13) le tšabo e halalelang le ho thothomela (Lipes. 96:4, 9).

Boipiletso ba ka lefatše lohle ba Pesaleme ea 96 ho khumamela Mohlōli le Moahloli li bontšitsoe phatlalatsong ea Jehova ea mapomela lefatšeng, melaetsa ea manyeloi a mararo oa Tšenolo 14:6–12. Pesaleme ena e bonahala e kenyeletsa molaetsa ona oa mehleng ea bofelo: tlholeho, topollo (“evangeli ea kamehla le mehla”), khumamelo, le kahlolo. Li mono kaofela.

`Bapisa Pesaleme ena le melaetsa ea manyeloi a mararo (Tsen. 14:6–12). Ke ka tsela life e rutang li ’nete tsa mantlha tse tšoanang joaloka molaetsa ona oa mehleng ea bofelo oo re lokelang ho o bolella lefatše?`