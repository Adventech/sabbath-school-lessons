---
title:  Ha Molimo A sa Thabisoe ke Mahlabelo
date:  21/03/2024
---

`Bala Pesaleme ea 40:6–8, Pesaleme 50:7–23, le Pesaleme ea 51:16–19. Ke taba efe ea bohlokoa eo litemana tsee li buoang ka eona? Hobaneng Molimo A sa thabele sehlabelo seo A se hlalositseng Lentsoeng la Hae (Exoda 20:24)?`

Joaloka baporofeta, Bapesaleme ba khahlanong le tšebeliso tse mpe tsa khumamelo. Taba ea bona e kholo litemaneng tsena ha se hore Jehova ha a batle lihlabelo le mekete ea Iseraele empa mabaka a lehloeo le joalo: eleng sekheo se seholo pakeng tsa khumamelo le semoea.

Molimo ha A khaleme batho ba Hae ka mahlabelo le licheso tsa bona empa bokhopo ba bona le ketso tsa ho hloka toka tseo ba li entseng maphelong a motho ka mong (Lipes. 50:8, 17–21). Lipesaleme ha li rute khahlonong le ho etsa mahlabelo le khumamelo, empa khlahlanong le mahlabelo a senang thuso le khumamelo e senang letho, e bonahlang ka ho hloka khalalelo ha bakhumameli bana.

Ha bo’ngoe pakeng tsa khumamelo ea ka ntle le sepheo sa khumamelo sa kahare se nepahetseng li arohana, hangata mekete e ba bohlokoa ho feta maiphihlelo a ’nete a ho atamela haufi le Molimo. Ke hore, mefuta ea khumamelo e ba bohlokoa ho feta Molimo eo mekete eo e lokelang ho supa ho Eena.

`Bala Johanne 4:23, 24. Ke ntlha efe e etsuoang ke Jesu moo e nyalanang hantle le seo Lipesaleme tsa kajeno li re hlokomelisang sona?`

Mahlabelo ha a ea lekana ha a le mang. Mahlabelo aa a na le molemo ofe haeba pelo ea ba fanang ka oona e sa tlala pako, tumelo, le ho soabela sebe? Ke feela ha li na le pako le linyehelo tsa teboha tse tsoang botebong ba pelo lihlabelo tsa lipoho li ka khahlisang Molimo “e le mahlabelo a ho loka” (Lipes. 51:19, sheba le Lipes. 50:14). Jesu, ha A qotsa Esaia, o e behile tjena: “sechaba sena se ntlhonepha ka molomo feela, empa pelo tsa bona li le hole le ’Na” (Mattheu 15:8). Mathata a neng a bonoa ke Bapesaleme a tšoana le ao Jesu a ileng a kopana le oona bathong ba bang, haholo-holo baetapele, nakong ea qalo ea boevangeli ba Hae.

`Ke joang re ka entsang bo ’nete ba hore, re le Baleti, ba nang le leseli le tsebo tse kanakana, re se oele sefing sa hore ho tseba ’nete le ho etsa litšebeletso tsa ’nete ho lekane?`