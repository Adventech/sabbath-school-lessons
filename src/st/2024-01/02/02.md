---
title:  Ho Holisa Tšebeliso ea Lipesaleme Thapelong
date:  07/01/2024
---

`Bala Pesaleme 105:5, Bakolose 3:16, le Jakobo 5:13. Karolo ea Lipesaleme ke efe khumamelong ea molumeli?`

Mokhoa o bonolo oa ho etsa Lipesaleme karolo ea bophelo ba letsatsi le letsatsi ke ho ba le nako e ikhethang ea ho bala Pesaleme tsatsi le leng le le leng, o qala ka Pesaleme ea pele, e be o latela tlhahlamano e fanoeng Lipesalemeng. Tsela e ’ngoe ke ho bala Lipesaleme tse buoang ka maemo ao u leng hara ’ona, ho sa khathalehe hore na ke afe: Ho na le Lipesaleme tsa Lillo, Pesaleme tsa koli-a-malla, tsa teboho, lifela, tsa ho bontša tšoabo, tsa bohlale (ho batla bohlale le tataiso ea Molimo), Pesaleme tsa histori, Pesaleme tse tletseng khalefo le ho koata, le Pesaleme tsa mehahlaula. Kotareng ena eohle re tla qoqang ka mefuta ena kaofela, re shebile maemo ao li hlahang ho oona.

Ka hona, re lokela ho bala Lipesaleme joang?

Qala o bale Pesaleme, o e nahanisise, e be oa oa rapela. Ho thuhisa Pesaleme ho etsa hore o nahanisise likarolo tse itseng tsa Pesaleme: kamoo Mopesaleme a buoang ka Molimo, le lebaka la thapelo. Bapisa kamoo maemo a hao a tšoanang le maiphihlelo a Mopesaleme, le kamoo Mopesaleme a ka u thusang ho utloisisa maemo a hao. U tla makatsoa ke kamoo u khonang ho utloa se etsahalang le ho utloisisa se etsahalang Pesalemeng hantle.

Ebang ho e na le ntho eo qholotsang Pesalemeng, nahanisisa, mohlala, ebang Mopesaleme a lokisa tšepo ea hao ea lefeela ea ha joale malebana le maemo ao u tobaneng le oona. Nahanisisa molaetsa oa Mopesaleme leseling la Kreste motho le mosebetsi oa topollo le tšepo ea moshoelella eo re e fuoang ke mosebetsi oa Kreste. Joalokaha re tseba, kapa joalokaha re lokela ho tseba, kamehla ho oa thusa ho bona sohle se ka Bibeleng leseling la Kreste le sefapano sa Hae.

Hape, sheba sepheo se secha sa thapelo se fanoang ke Pesaleme, e be u nahana bohlokoa ba sona ho uena, kereke, le lefatše. Kopa Molimo ho beha lentsoe la Hae pelong le kelellong ea hao. Ebang Pesaleme e buoa ka maemo a motho eo u mo tsebang, kena lipakeng ka thapelo bakeng sa motho eo. Taba ke hore, Lipesaleme li akaretsa likarolo tse ngata tsa bophelo, ’me re ka matlafatsoa ka ho bala le ho amohela seo li re bolellang sona ka Lipelong tsa rona.

`Ho bolelang hore “lentsoe la Kreste le ikhahele ho lona ka moeno” (Bakolo. 3:16)? Ke hobaneng ha ho bala Bibele e le khato ea pele, ea bohlokoa-hlokoa bakeng sa maiphihlelo ao?`