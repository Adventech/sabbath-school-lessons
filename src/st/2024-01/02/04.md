---
title:  Pesaleme ea ho Nyahama
date:  09/01/2024
---

Ho rapela Lipesaleme ho fetisisa ho etsa hore balumeli ba hlalose lithapelo tsa bona ka bolokolohi feela. Lipesaleme li tataisa maiphihlelo a balumeli ho latela litebello tsa Molimo eleng se etsang hore maiphihlelo ao a jarehe ka ho tlisa tšepo le tiisetso ea boteng ba Molimo.

`Bala Pesaleme ea 22. Ke sefe seo re ka ithutang sona Pesalemeng ee malebana le ho tšepa Molimo hara matšoenyeho a maholo?`

Mantsoe a llang a Pesaleme ea Pesaleme 22:1 a ka thusa motho ea mahlomoleng ho ntša bohloko ba hae le ho ikutloa u le inotši: “Molimo oa ka, Molimo oa ka u ntahletseng? U emelang thoko, u tle u seke oa mpoloka, ua nkutloa ha ke hooeletsa?” Mantsoe ana, haele hantle, a tumme hara Bakreste hobane ke ’ona a ileng a buuoa ke Jesu, ha a le sefapanong, eleng se bontšang kamoo Lipesaleme e neng e le khubu ea maiphihlelo a Kreste kateng. (sheba Mattheu 27:46).

Leha ho le joalo, hara ho tšoenyeha le liteko, mantsoe aa buuoa: “Ike tla bolela lebitso la hao ho banab’eso, keu rorise hara phutheho.” (Lipes. 22:22).

Ka mantsoe a mang, leha maikutlo ana a ka nna a se nyalane le tsietsi ea sengoli ha joale, Mopesaleme o ne a ntse a bontša tumelo ea hae ho Molimo ’me o phatlalatsa hore, ho sa khathalehe hore na ho etsahalang, o tla ’ne a rorise Molimo.

Taba ke hore, ka ho re fa mantsoe a thapelo, Lipesaleme li re ruta ho sheba ka nqane ho maemo a rona a ha joale, ka tumelo, re bone nako eo bophelo ba rona bo tla khutlela bo boneng ka mohau oa Molimo.

Ho rapela Lipesaleme ho isa balumeli maemong a macha a semoea. Lipesaleme li etsa hore balumeli ba ntše maikutlo a bona le kutloisiso tsa bona, empa ha li ba sie mona moo ba leng teng ha joale. Barapeli ba tataisetsoa ho rolela meroalo ea bona ea bohloko, ho khathala matla, khalefo, le ho nyahama ho Molimo le ho mo tšepa, maemong ohle a bona.

Ho tloha ho lleng ho ea thorisong ho bonoang bongateng ba Lipesaleme bo bontša phetoho ea semoea eo balumeli ba bang le eona ha ba fumana mohau o halalelang le khothatso thapelong.

`Ke joang re ka ithuttang ho bona ka nqane ho liteko tsa rona tsa ha joale, re itšepele botle ba Molimo, ho sohle seo re tobanang le sona kajeno?`