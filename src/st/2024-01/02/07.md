---
title:  Nahanisisa ka Botebo
date:  12/01/2024
---

Bala Pesaleme 42:8 le Ellen G. White, “Poetry and Song,” maq. 159–168, ho Education. Thapelo le pina li nyalana joang ho ea ka lingoloa tsee tse susumelitsoeng?

Ellen G. White o hlalosa Lipesaleme tsa Davida tsa tšoabo (mohlala, Pesaleme ea 51) e le pina ea moea oa hae le thapelo tse bontšang ho soabela sebe e le ka ’nete (sheba Katamelo ho Kreste, maq. 24, 25). O khothaletsa balumeli ho hopola litemana tsa Lipesaleme e le mokhoa oa ho nontša boteng ba Molimo maphelong a bona le ho bontša tloaelo ea Jesu ea ho phahamisa lentsoe la Hae ka Lipesaleme ha a tobana le liteko le ho hatelloa ke tšabo. O boetse o lemosa hore: “Lipineng tse halalelang ho lutse ho kolla mantsoe a sa patoang a tšoabo le tumelo, a lerato le tšepo, le thabo!. . . Ruri, bongata ba lipina ke thapelo.”—Education, maq. 162-168. Ha re rapela, re bina Lipesaleme, re nka leqhophe, sebete, le tšepo ea Bapesaleme. Li re khothaletsa ho tsoela pele ka leeto la rona la semoea, le ho re khothatsa hore ha re bang. Batho ba bang, ba tšoanang le rona, ba tsamaile hara lefifi lona lena empa ea e ba bahloli ka mohau oa Molimo. Ho feta mona, Lipesaleme li re senolela mahlaseli a kamoo Kreste A kenang lipakeng a sa khaotse kateng bakeng sa rona, kaha O lutse a re rapella. (Baheb. 7:25).

Ho sebelisa Lipesaleme khumamelong le thapelong ho etsa phutheho ea balumeli lemohe maiphihlelo a feletseng a motho le ho ruta bakhumameli ho ba le maiphihlelo a likarolo tse fapaneng tsa khumamelo eo. Lipesaleme ke thapelo le lipina tsa motho le Molimo O halalelang. Ka hona, ho lula re kenyeletsa Lipesaleme khumamelong ho tlisa phutheho ea balumeli khubung ea thato ea Molimo le mohaung o matla o folisang.

**Lipotso tsa ho Qoqoa**

`Ke hobang ha thapelo ea maikutlo, e sa reroang, e se eona feela tsela ea ho rapela? Ke bophelo ba rona ba semoea bo ka kholang molemo Lipesalemeng, lithapelong tsa Bibele?`

`Ke joang Lipesaleme li matlafatsang maiphihlelo a lithapelo tsa rona hara phutheho? Qoqang ka tse ling tsa ntho tse phelang tseo kereke ea heno e ka li etsang ho sebelisa Lipesaleme khumamelong ea eona.`

`Ke sefe seo Lipesaleme li se hlalosang mabapi le kamoo leeto la motho la tumelo le leng thata kateng le matla a Molimo a folisang?`