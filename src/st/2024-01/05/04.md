---
title:  Molimo O ho Kae?
date:  30/01/2024
---

`Bala Pesaleme ea 42:1–3, Pesaleme ea 63:1, Pesaleme 69:1–3, le Pesaleme ea 102:1−7. Ke sefe se tlisetsang Mopesaleme bohloko bo boholo?`

Ha se mathata a motho ka mong le a phutheho a khathatsang Mopesaleme, empa, mohlomong haholo ho feta, ka moo Molimo A bonahalang a ikhutselitse kateng mahlomoleng a bana ba Hae. Bosieo ba Molimo bo utloahala joaloka lenyora le leholo lehoatateng (Lipes. 42:1–3, Lipes. 63:1) le ho sotleha ha motho (Lipes. 102:2−4). Mopealeme o utloa a tlositsoe ho Molimo ’me o itšoanša le linonyana tse hlorileng. “Ke tšoana le mohololi oa lefeela, ke joaloka sephooko sa lithako. Ke timeletsoe ke boroko, ke tšoana le nonyana e emeng e inotši sehlohlolong sa ntlo.” (Lipes. 102:6, 7).

Ho boleloa hoa lehoatata ho bontša ho ba hole-hole le Molimo. Nonyana “e inotsi sehlohlolong sa ntlo” e ka ntle ho ntloana ea eona, moo e phomolang teng. Mopesaleme o lla ho Molimo “ke tetebetse mokoting oa liretse,” joalokaha e ka o nkuoe ke metsi a matla ’me o “tetebela seretseng” (Lipes. 69:1–3, Lipes. 130:1). Litšoantšo li bontša maemo a nyotobetsang hona hoo ho bonahalang ho sena lesoba la pholoho, ntle le hore matla a holimo-limo a kene lipakeng.

`Bala Pesaleme ea 10:12, Pesaleme ea 22:1, Pesaleme 27:9, le Pesaleme ea 39:12. Mopesaleme o arabela bosieo ba Molimo joang?`

Ke taba e hlollang hore e be Mopesaleme o etsa qeto ea ho se thole ha Molimo A thotse. Mopesaleme o lumela thapelong a sa thekesele, hobane thapelo e isoa ho Molimo O phelang o mohau. Molimo O ntse a le teng, leha a bonahala a le sieo. E ntse e le eena Molimo eane ea ba utloileng nakong ea ho feta, ’me joale ba na le sebete hore o tla ba utloa le ha joale.

Maemong ao Molimo a thotseng a etsa hore Mopesaleme a itlhahlobe ’me a batle Molimo, empa lithapelo tsa boikokobetso. B’a tseba hore Molimo A ke se thole ka ho sa feleng. Mopesaleme o bontša hore puisano le Molimo e tlameha ho tsoela pele, ho sa natsoe maemo a bophelo.

`Ke sefe seo re ka ithutang sona karabong ea Mopesaleme malebana le ho bosieo ba Molimo bo hlakileng? U arabela nako tseo Molimo A bonahalang A le sieo joang? Ke’ng e tšoarang tumelo ea hao?`