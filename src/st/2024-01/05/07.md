---
title:  Nahanisisa ka Botebo
date:  02/02/2024
---

Bala Pesaleme 56; Ellen G. White, “Rejoicing in the Lord,” maq. 115–126, ho Katamelo ho Kreste.

Joaloka Bapesaleme, batho ba Molimo nakong tsohle ba lula ba ipotsa hore na ba ka bina “pina ea Jehova lefatšeng lesele joang.” Tumelo ea rona ’musing ea holimo- limo e ea qholotseha, ka nako tse ling hampe feela, ’me re ipotsa hore na ebe Molimo O ntse a nkile taolo na, kapa O fela a le matla A le molemo joalokaha Mangolo a bolela na?

Tumelo ea Bibele hangata e bontša ho se be le bo ’nete le tumelo le ho tšepa, haholo-holo nakong tsa ha re tobane le bobe ’me Molimo A bonahala A le sieo, ho boima ho amohela. Empa, ho se be le bo ’nete le ka mohla ha ho’a lokela ho ba malebana le Molimo, lerato le semelo sa Hae se halalelang se tšepahalang. Mopesaleme a ka nna a se be le bo nnete ka bokamoso, empa ba lula ba ipiletsa leratong le botšepehing ba Molimo (Lipes. 36:5–10; Lipes. 89:2, 8).

Ka ho tšoana, re lokela ho latela mohlala o tšoanang. “Bokella matla ’ohle a hao ho sheba holimo, eseng tlase mathateng a hao; ka mokhoa o joalo o keke oa ilibana hara tsela. O tla phakisa o bone Jesu kamora maru, A otlolla letsoho la hae ho u thusa; ’me sohle seo o lokelang ho se etsa ke ho mo fa letsoho la hao ka tumelo u mo tlohele A u tataise. Ha u tšepahala, u tla ba le tšepo ka tumelo ho Jesu.”—Ellen G. White, Testimonies for the Church, vol. 5, maq. 578, 579.

Nako tseo Molimo A “patang sefahleho sa hae” ha li etse thapelo e hloke matla. Empa, nako tsena li etsa hore Mopesaleme a itekole, a hopole liketso tsa Molimo tse fetileng moo a mo bolokileng, ’me a batle Molimo ka boipolelo le thapelo tsa boikokobetso (Lipes. 77:10–12, Lipes. 89:46−52). “Tumelo e holisoa ke ho loana le matla a ho belaela. Maiphihlelo a fumanoang litekong tsena a bohlokoa ho feta mahakoe a turu-turu.”—Ellen G. White, Testimonies for the Church, vol. 3, leq. 555.

**Lipotso tsa ho Qoqoa**

`Ke ntoa life tseo Mopesaleme a ileng a tobana le tsona khahlanongle bobe? Ke ntoa lifeng tse tšoanang tseo u kileng oa tobana le tsona, u ile oa sebetsana le tsona joang? U ema tumelong joang nakong tsee?`

`Re lokela ho sheba likarabo kae ha tumelo ea rona ho Molimo e feta litekong kapa e lekoa ke batho matšoenyeho a bona a etsang hore ba bealaelle botle le matla a Molimo?`

`U araba lipotso tse tloaelehileng tse botsoang ka bokhopo lefatšeng le hlōtsoeng le ho bolokoa ke Molimo O matla ’ohle oa lerato? Sepheo sa ntoa e kholo se thusa ho joang ho araba, bonyane qholotso ee?`