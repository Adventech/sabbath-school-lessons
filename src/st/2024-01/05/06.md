---
title:  Haeba ho Lekoa ea Lokileng
date:  01/02/2024
---

`Bala Pesaleme ea 37:1, 8; Pesaleme 49:5–7; Pesaleme 94:3–7; le Pesaleme ea 125:3. Ke ntoa efe eo Mopesaleme a tobaneng le eona?`

Mopesaleme o seboko ke ho atleha ha bakhopo le qholotso e tlisoang ke sena ho ea lokileng. Ba babe ha ba atlehe feela, empa ka nako tse ling, ba eisa le ho nyelisa Molimo, le ho hlorisa ba bang. Taba e makatsang ke hore ha “ha lere la bolotsana” (Lipes. 125:3) le busa lefatše, “lere la ho loka” (Lipes. 45:6) le bonahala le hloleha. Ka hona, ke hobaneng, u sa inehele u natefeloe ke bobe joaloka ba bang?

`Bala Pesaleme ea 73:1–20, 27. Ke sefe se ntšang Mopesaleme hara mathata? Pheletso ea ba tšepang ntho tse senang thuso ke efe? (Sheba le 1 Petr. 1:17.)`

Ha Mopesaleme a setse a tsepamisitse maikutlo bobeng ba ha joale lefatšeng, o ne a sitoa ho bona setšoantšo se seholo ho ea kamoo Molimo A bonang kateng. Bothata boo katleho ea bokhopo e bo tlisitseng tumelong ea hae bo ne bo tšabeha; o ne a boetse a lumela hore, khang ea hae malebana le ho hloka thuso hoa tumelo ho ne ho itšetlehile ’neteng e estahalang.

Leha ho le joalo, Pesaleme ea 73 e bontša hore “ntho tsena li phoqa ba tlolisang temana ea pele ea Pesaleme maikutlo, eleng kakaretso ea Pesaleme eohle: ‘Molimo oa Iseraele o motle hakaka’ng ho ba pelo li hloekileng!’ ”—Johannes Bugenhagen, Reformation Commentary on Scripture (Downers Grove, IL: InterVarsity Press, 2018), leq. 11.

Mopesaleme o isoa sehalalelong, sebakeng sa puso ea Molimo ea holimo-limo, ’me moo teng a hopotsoa hore “kajeno” ke sekotoana sa karolo ea tsa moshe, ’me o lokela ho inahanela “qetellong,” nakong eo ba khopo ba tla tobana le kahlolo ea Molimo. Taba ea hore Mopesaleme o ne a utloisisa ’nete ena e ka sehalelong ’me a bakela booatla ba hae ba sethathong ho bontša hore sa ’nete se phelang se ka utloisisoa ka chalimiso ea semoea feela, eseng bohlale ba motho.

`Ke joang tšepiso ea kahlolo ea Molimo holima lefatše, le holima bokhopo bohle ba lona, e ka u khothatsang nakong ena eo bobe bo bongata bo fetang bo sa ahloloe?`