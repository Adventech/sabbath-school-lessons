---
title:  Nahanisisa ka Botebo
date:  01/03/2024
---

Bala Ellen G. White, “God With Us,” maq. 19–26, ho The Desire of Ages.

Ka hoba lithapelo le thapelo ea Kreste, Lipesaleme li fana ka Tšenolo e ikhethileng ea Kreste motho le bosebeletsi ba Hae bo pholosang e le eena eo eleng “Molimo O na le rona” (Mattheu 1:23). Jesu ke “Molimo O na le rona” lithapelong tsa rona ha re loana le ho lahluoa le ho sotleha. Ke “Molimo O na le rona” ha re llela toka le ho topolloa. Jesu ke “Molimo O na le rona” ka ho se re tlohelle ha re tlohelle ho lahleheng le ho nyahameng ha rona empa ho re bontša tsela ea tlholo ea tumelo. E bile Moprista le Morena oa rona oa ka ho sa feleng ho re pholosa kotlong ea sebe. Ho Kreste, morena ea phethahetseng ho latela borena ba Davida, litšepiso tsohle tse tiileng tsa topollo ea Molimo lia phethahala (2 Bakor. 1:20).

Ellen G. White o hlalosa kopano ea Kreste le motho ka bohlale: “Ka botho ba Hae, Kreste O ile a ama motho; ka bomolimo ba Hae, o fihlella teroneng ea Molimo. Joaloka Mora oa motho, O re file mohlala oa ho mamela; joaloka Mora oa Molimo, O re fa matla a ho mamela. Ke Kreste ea ileng a buoa le Moshe ho tsoa sehlahleng thabeng ea Horebe a re, ‘KE ’NA EA LENG TENG. U tla rialo ho bana ba Iseraele, EA LENG TENG O nthomile ho lona.’ Ex. 3:14. Sena e ne e le boitlamo ba topollo ea Iseraele. Ka hona, ha a e tla ‘ka ho tšoana le motho,’ O ile a iphatlalatsa e le EA TENG. Ngoana oa Betlelehema, Mopholosi ea bonolo ea fatše, ke Molimo ‘O bonahalitsoeng nameng.’ 1 Tim. 3:16. ’Me ho rona o re: ‘Ke Molisa ea molemo.’ ‘Ke bohobe ba bophelo.’ ‘Ke ’Na Tsela, le ’Nete, le Bophelo.’ ‘Ke neuoe borena bohle maholimong le lefatšeng.’ Johanne 10:11; 6:51; 14:6; Mattheu 28:18. KE ’NA tiisetso ea tšepiso tsohle. KE ’NA; se tšohe.”—The Desire of Ages, maq. 24, 25.

**Lipotso tsa ho Qoqoa**

`Molimo O bontšitse botšepehi ba Hae bo sa thekeseleng selekaneng sa Hae joang, a sa natse ho se tšepahale ha batho ba Hae? Ke tiisetso efe eo seo se fanang ka eona baneng ba Molimo ba mathateng kajeno?`

`Ke joang Boprista ba Kreste bo boholo bo ikhethileng ho ea ka tlhahlamano ea Melkisedeke e matlafatang bo ’nete ba pholoho ea batho ba Molimo?`

`Evangeli e bontša hore litšepiso tse ngata ka Mesia Lipesalemeng li ile tsa phethahatsoa ka Jesu Kreste. Ke joang see se bontšang bo ’nete ba Lentsoe la Molimo? Hobaneng re lokela ho hana le ho furalla eng kapa eng e bonahlang e fokotsa tšepo ea rona Lentsoeng la Molimo?`

`Ke khothatso efe e kholo eo re ka e fumanang mantsoeng a Kreste, “‘Ke neiloe borena bohle maholimong le lefatšeng. ke mats’eliso a feng ao rea fumanang mantsoeng a Kreste,“ (Mattheu 28:18)? Re sebelisa tšepiso ee joang maiphihlelong a rona?`