---
title:  Morena oa Ka Ho Sa Feleng oa Matla a Senang Tekanyo
date:  28/02/2024
---

`Bala Pesaleme ea 2; Pesaleme ea 110:1–3; Pesaleme 89:4, 13–17; le Pesaleme ea 110:1, 2, 5, 6. Ke sefe seo litemana tsee li re rutang sona malebana le Kreste e le Morena?`

Ho bontša Molimo e le Ntate oa Mesiah ho supa tlhomamiso ea morena nakong eo a neng a kena selekaneng sa Molimo (Lipes. 2:7, Lipes. 89:26–28). Pesaleme ea 2:7 e sheba pele Tsohong le phahamisong ea Kreste e le mafube a selekane se secha sa ka ho sa feleng le Boprista ba Kreste ba bo tlotlehi (Liketso 13:33–39, Baheb. 1:5, Baheb. 5:5). Mesia O lula letsohong le letona la Molimo joaloka ea tlhompho le matla a kekeng a lekanngoa (Lipes. 110:1; Liketso 7:55, 56). “Ho feta mona, phapanyetsano ea mantsoe pakeng tsa Jehova le ‘motlotsuoa’ (Mesia) e bile e bontša sepheo sa ho bontša Mesia enoa oa loko la Davida e le Jehova ka Boeena. .

. . Haeba ea lulang ka letsohong le letona ke Jehova, Jehova ke Mesia, kaha ke eena ea bonoang tsohong le letona [sheba Lipes. 110:1, 5.]”—Jacques Doukhan, On the Way to Emmaus (Clarksville, MD: Lederer Books, 2012), maq. 26, 27.

Qetellong, Kreste O tla ba le tlholo ea moshoelella holima lira tsa Hae. Ho etsa lira “bonamelo ba maoto” ke papiso e bontšang moetlo oa marena a Bochabela bo hare ea ho beha maoto a ’ona melaleng ea lira tseo ba li hlotseng ho bontša hore ba ka tlasa bona. Empa, lere la Kreste mona hase sesebelisoa se tšosang (Lipes. 2:9, Lipes. 110:2).

Lere (“seikokotlelo”) sethathong le ne le nkuoa ke baetapele ba leloko (Numere. 17:2−10). Lere la Kreste le tsoa Sione kaha A emetse batho ba Sione. Lere la Hae ke letšoao la kahlolo e halalelang, e felisang puso ea bobe, le ho bontša puso ea Kreste e senang thaka (Tsen. 2:27, Tsen. 12:5). Le marena a bokhopo a fuoa monyetla oa ho baka a inehele ho Mesia. (Lipes. 2:10–12).

Se sa lintšontšo se hlakileng sa tlholo ea Kreste ea ho qetela se fumanoa ketsahalong ea Pele-ho-Hotla labobeli ho Daniele 7, e bontšang hore, kamora ho fanoa ha kahlolo “ ‘ho ahloleloa bahalaleli ba Mookameli ea phahameng’ ” (Dan. 7:22), ’muso oa Hae o oa khakoloa, ’me “ ‘’Muso oa Hae ke oa ka ho sa feleng’ ” (Dan. 7:27). Ka baka la sefapano, re fumana tiisetso ea ’muso.

Tlhohonolofatso e tšepisoa bohle ba tšepang Morena, ’me batho b’a thabela puso e halalelang e hlomphehang ea Mesia (Lipes. 2:12, Lipes. 89:15–17).

`Ho monate hakakang ho tseba hore, e, qetellong, botle bo tla hlola bokhopo, toka e tla phethoa, ’me bohloko le ho sotleha li tla felisoa ka ho sa feleng. Ke joang ’nete ee e ka khothatsang hona joale, ha, mahlong a batho, ho bonahala e ka bokhopo bo ea hlola?`