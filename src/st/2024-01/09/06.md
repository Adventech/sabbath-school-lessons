---
title:  Moprista oa ka Ho sa Feleng Lelokong la Melkisedeke
date:  29/02/2024
---

`Bala Pesaleme ea 110:4–7. Ke joang Boprista ba Kreste bo ikhethileng, ’me ke tšepo efe eo re ka e fumanang bopristeng ba Kreste ba leholimong?`

Molimo o beha borena ba ka ho sa feleng holima Mesia (Lipes. 110:1–3) le boprista bo kaholimo-limo, ba leloko la Melkisedeke (Lipes. 110:4–7). Jehova o tiisa Lentsoe la Hae ka tšepiso e mahlonoko (Baheb. 6:18). Kano ea Molimo ea ho se hane ho re thibela ho fumana moprista ea phethahetseng ke letšoao la mohau oa Hae, libe tsa batho, le borabele li lutse li etsa hore Molimo a lule a nyahlatsa batho ba Hae, empa kano ea Molimo ha e fetohe ’me e fana ka tiisetso ea mohau oa Hae ka ho tlosa kahlolo ea Hae bathong ba bakang (Exoda 32:14, Lipes. 106:45).

Kano e halalelang e tlisa pale e ncha selekaneng sa Davida ka ho phatlalatsa hore Mesia oa Morena e boetse ke Moprista (Lipes. 110:4). Le ka mohla Marena a Iseraele a ne a keke a sebetsa e le Baprista ho Levitike (Numere. 8:19, 2 Likro. 26:16−21). Ha Mangolo a bua ka marena kapa ba fanang ka likabelo, ho buuoa ka nakong eo ba neng ba tlisa likabelo ho baprista, ba neng ba nehelana ka tsona. Pesaleme ea 110 e arola Mesia oa Morena tlhahlamanong ea marena le baprista ba Iseraele. Boprista ba Kreste ba ka ho sa feleng bo kolla holima ho Melkisedeke, eo e neng e le morena oa Salema (Jerusalema) le moprista oa “Molimo ea holimo-limo” (Gen. 14:18−20). Ha ho mohla Testamente ea Khale e buoang ka morena Davida kapa e mong oa marena a Iseraele a e na le boprista ho latela leloko la Melkisedeke, ntle le Pesalemeng ea 110. Ka ho hlaka, Lipesaleme li buoa ka morena ea khethehileng oa Moprista nalaneng ea Iseraele.

`Bala Baheberu 7:20–28. Tse ling tsa lintho tse boleloang ke Boprista bo boholo ba Kreste ke life?`

Ka hoba morena ea Halalelang le Moprista oa ka ho sa feleng, Kreste o na le boholo bo kekeng ba lekanngoa holima marena le Baprista ba batho; ka hona, re ka ba le tšepo. Kreste o tšoare selekane se ka holimo-limo se thehiloeng holima kano ea Molimo, eseng litšepiso tsa batho. O sebeletsa sehalelong sa leholimo. Boprista ba Hae ha bo angoe ke sebe kapa lefu joaloka boprista ba batho, ka hona, A ka kena lipakeng, A pholosa batho ba Hae ka ho sa feleng. Mosebetsi oa Kreste oa ho boelanya e le moprista oa sebele ea nang le kutloelo bohloko ho fa batho ba Hae tiisetso ea nako e telele ea ho lula bote’ng ba Molimo (Baheb. 6:19, 20). Boprista ba Kreste ba borena bo boholo bo tla felisa puso ea bokhopo, eseng feela lipelong tsa batho, empa le lefatšeng. O tla boloka tšepiso ea Pesaleme ea 2 ea hore sechaba se seng le se seng le ’musi ba tla ba tlasa kahlolo ea borena bo boholo ea Jesu Kreste (Lipes. 2:6–9; Lipes. 110:1, 2, 5, 6). Boprista ba Jesu ba borena bo boholo bo etsa kopo ea moshoelella ho mameleng le tšepo ea rona.