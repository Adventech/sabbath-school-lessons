---
title:  Nahanisisa ka Botebo
date:  15/03/2024
---

Nahanisa molaetsa oa Esaia 40 le Esaia 51:1–16.

Lipina tsa Sione li etsa boinehelo bo feletseng ba ho lula re nahana ka Sione le tšepo e phelang pusong ea Molimo e halalelang eo e e emetseng. Leha bongata ba litlhohonolofatso tsa tempele ea Molimo li fumanoa bophelong bona, tšepo ea phethahatso ea botlalo ba bophelo le thabo ea Sione e ntse e le hona e tlang. Bongata ba bana ba Molimo bo tsetselela Sione ka likhapha (Lipes. 137:1). Ho hopola Sione haho bolele monahano oa hoane le hoane feela, empa qeto e etsoang ka boinahano ea ho phela ho ea ka khopolo eo (Exoda 13:3, Exoda 20:8).

Ka hona, ho bina lipina ts Sione ho tlisa morolo oa ho ba le tšepo e teng khutlisetsong ea ’muso oa Molimo lefatšeng le lecha (Tsen. 21:1–5). “Moo teng, likelello tsa ka ho sa feleng li tla nahana ka thabo, meeka ea matla a bonōnō ba matla a Molimo, liphiri tsa lerato le lopollang. Ha hona sera se khopo, se lekang ho thetsa batho hore ba lebale ka Molimo. Karolo e ’ngoe le e ’ngoe e tla holisoa, bokhoni bo bong le bo bo bong bo hole. Ho ithuta ho keke ha khathatsa kelello kapa ho tena. Moo teng, mesebetsi e metle-metle e tla etsoa, litoro tse holimo-limo li fihleloe, lipheo tse holimo-limo li fihleloe, holima ho le joalo, ho tla lula ho hlaha ntho tse ncha tse lokelang ho fihleloa, meeka e mecha ho bohuoa, li ’nete tse ncha ho utloisisoa, lintho tse ncha ho qholotsa matla a kelello, ’mele pelo le moea.”—Ellen G. White, The Great Controversy, leq. 677.

Boitjoetso ba ho se lebale Sione ke kopo e hlakileng ea batsamai ba Jehova, ea hore le ka mohla ba keke ba amohela lefatše lena e le habo bona, empa ba emetse maholimo a macha le lefatše le lecha.

Ka hona, Lipesaleme tsa Sione li ka binoa ke balumeli ba meloko eohle e tsetselelang ho phela Jerusalema e Ncha (Tsen. 3:12). Lipina tsa Sione li re khothaletsa ho lebella lefatše le tlang ka tšepo, empa li boetse li re etsa hore re be maqosa a mohau oa Molimo lefatšeng la joale.

**Lipotso tsa ho Qoqoa**

`Ke joang re ka nkang metheo ea semoea le ea Thuto-Molimo e neng e itšetlehileng bathong ba Molimo ba Sione, eleng sebaka se phelang se Jerusalema, re e sebelise kerekeng le thomong ea eona lefatšeng?`

`TKe joang balumeli ba ka lulang tempeleng ea Molimo kajeno? (Johanne 1:14–18, Baheb. 12:22–24).`

`Ke joang Sione e tla ba motse oa lichaba tsohle joalokaha ho bonahala Pesalemeng ea 87? (Barom. 5:10, Baefese 2:11–16, Bakolo. 1:19–23).`

`U araba joang motho ea supisang katleho ea bakhopo lefatšeng lee, ha batho ba bangata “ba lokileng” ba sotleha? U reng? Ke hobaneng ho le bohlokoa ho amohela ha rena lkarabo tse feletseng ha joale, moo lefatšeng?`