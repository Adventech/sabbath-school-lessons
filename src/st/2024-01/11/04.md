---
title:  Sione—Lehae la Chaba Tsohle
date:  12/03/2024
---

`Bala Pesaleme ea 87:1, 2. Ke sefe se etsang Sione e be sebaka se nkeloang holimo hakaalo?`

Pesaleme ea 87 ke sefela se ketekelang Sione e le motse o khethiloeng le ho ratoa ke Molimo. Motheo oa Tempele ea Molimo o thabeng ea Sione (Lipes. 2:6, Lipes. 15:1). Pheletsong ea nako, Sione e tla phahamela thaba tsohle, ho bontša bophahamo ba Molimo bo halalelang holima lefatše lohle (Lipes. 99:2, Esa. 2:2, Mikea. 4:1). Pesaleme ea 87 e bua ka Sione e le “lithaba” ho bontša ho tlotleha ha eona (Lipes. 133:3). Molimo O rata menyako ea Sione “ho fetisa meaho ea Jakobo kaofela” (Lipes. 87:2), ho bontša ho phahama ha Sione holima baka tse ling tsohle tse Iseraeleng tseo e neng e le libaka tsa batho ba Molimo tsa kopano tse khethehileng mehleng ea khale, joaloka Shilo le Bethele. Ka hona, Mopesaleme o tiisa hore khumamelo ea ’nete ea Molimo, e sebakeng se khethiloeng ke Eena ka tsela ea Hae.

`Bala Pesaleme ea 87:3–7. Lintho tse khanyang tseo ho buuoang ka tsona ka Sione ke life?`

Khanya ea Sione e tlisa lichaba tsohle ho Molimo, ka hona, meeli ea ’muso oa Molimo e ea atolosoa ho kenyeletsa lefatše lohle. Hlokomela hore Molimo ha a tšoare chaba tse ling joalokaha e ka ha lina thuso, leha e ba Sione e nkuoa e le moo semoea sa batho bohle ba amohelang Jehova e le Mopholosi se thomehang teng.

Boingoliso ba batho bo ne bo etsoa ho latela moo ba hlahetseng teng (Neh. 7:5, Luka 2:1–3). Ka makhetlo a mararo, Mopesaleme o re lichaba li tsoaletsoe Sione, se bolelang hore Jehova O ba a boitsebiso bo bocha ’me o ba fa menyetla eohle ea bana ba tsoaletsoeng Sione ka molao (Lipes. 87:4–6).

Pesaleme ea 87 e supa pholoho ea Majude le Balichaba, le kamoo ba kopanang ha ’moho hoba kereke e le ’ngoe ka bosebeletsi ba Kreste bo lopollang (Barom. 3:22; Barom. 10:12; Baga. 3:28, 29; Bakolo. 3:11). Hore e be Mopesaleme o bontša nala ea Sione, ho re hopotsa pono ea Daniele ea ’muso oa Molimo o fetohang thaba e kholo e tlalang lefatše lohle (Dan. 2:34, 35, 44, 45) le setšoantšo sa Jesu sa ’muso oa Molimo o holang ho ba sefate se seholo se lulang linonyana tsa leholimo (Mattheu 13:32).

`Ke joang kananelo ea ho inkela batho bohle e fumanang phethahalo thomong e kholo ea kereke ea ho ruta evangeli lichabeng tsohle (Mattheu 28:18–20)? Ke joang see se nyalanang le pitso ea rona ea ho ruta melaetsa ea manyeloi a mararo?`