---
title:  Ho Ema Phomolong ea Sabatha ea Molimo
date:  27/03/2024
---

`Bala Pesaleme ea 92. Ke likarolo life tse peli tsa letsatsi la Sabatha tse bontšitsoeng pineng ee ea letsatsatsi la Sabatha?`

Thoriso ea Molimo bakeng sa mosebetsi o moholo oo A o entseng ka liatla tsa Hae (Lipes. 92:4, 5) le setšoantšo se kang sa Edene sa ba lokileng (Lipes. 92:12−14) se bontša tlholeho ka ho hlaka, eona ntho ea pele eo Sabatha e leng sehopotso sa eona. Pesaleme e boetse e holisa Jehova ka tlholo ea Hae holima lira tsa Hae e le Molimo oa toka (Lipes. 92:7−15) eleng se toboketsang ’moko-taba oa Sabatha ea bobeli— topollo bokhopong (Deut. 5:12−15). Ka hona, Pesaleme ea 92 e phahamisa Molimo ka tlholeho eo A e entseng khale le hore e be O tšoere lefatše ha joale, hape e supa tšepong ea bofelo-khotsong ea ka ho sa feleng ho ea halalelang.

Batho ba ka natefeloa ke phomolo ea sabatha kaha Molimo ke “Mookameli ea phahameng” (Lipes. 92:1); maemo a Hae a holimo libakeng tse holimo a mo etsa a be monyetleng o motle khahlanong le lira tsa bona.

Empa, leha e le mookameli ea phahameng, Jehova o ea tlaase ho pholosa ba bitsang ho Eena. Mosebetsi oa Jehova oa tlholeho, haholo-holo topollo ea tlholeho eo, ho lokela ho susumetsa batho ho khumamela le ho rata Molimo. Ka holimo ho tsohle, ho phela hara tlholeho e oeleng, ntle le tšepo ea pholoho, ha se ntho’e e thabisang le hanyenyane. Rea rata, rea sotleha, rea shoa—tsena tsohle ntle le tšepo ea letho. Ka hona, re rorisa Jehova, eseng joaloka mohlōli oa rona feela, empa joaloka Molopolli hape.

“Oli e ncha” e bontša boinehelo bo nchafetseng ba Mopesaleme ba ho sebeletsa Molimo joaloka mohlanka oa Hae ea inehetseng bocha (Lipes. 92:10). Tlolo ea oli e ne etsoa bakeng sa ho behelloa ka thoko ha bakhethoa ba kang baprista le marena (Exoda 40:15, 1 Sam. 10:1). Empa, Mopesaleme o khethile lentsoe le sa tloaelehang la Seheberu, balal, ho hlalosa tlolo ea hae e sa bontšeng tlolo ea bahlanka ba Molimo empa e bontša “ho kopanya” oli le likarolo tse ling tsa sehlabelo (Exoda 29:2; Lev. 2:4, 5). Tšebeliso e ikhethileng ea balal e bontša hore Mopesaleme o rata ho itlhahisa e le sehlabelo se phelang ho Jehova le ho nehelana ka bophelo ba hae bohle ho Molimo (Barom. 12:1).

Haho makatse ho fumana kutloisiso tsa ho khetheloa mosebetsi Pesalemeng e buoang ka Sabatha, hobane Sabatha ke letšoao la hore Jehova O halaletsa batho ba Hae (Exoda 31:13). Litšoantšo tsa lifate tsa lipalema le liketare tsa Lebanone li bontša batho ba Molimo ba hola tumelong, le kananelo ea ’nete ea sepheo le lerato la Molimo. Sabatha ke letšoao la selekane sa ka ho sa feleng sa Jehova le batho ba Hae (Ezek. 20:20). Ka hona, phomolo ea Sabatha e bohlokoa bathong ba Molimo kaha e ba matlafaletsa ho ema ho Jehova ho phethahatsa litšepiso tsa Hae tsohle tsa selekane (Baheb. 4:1–10).

`Bala Pesaleme ea 92 hape. Ke tšepo efe e kholo e fanoang moo, ’me ke joang, le hona joale, re ka fumanag khothatso ho seo e seo e se bolelang?`