---
title:  Khotso ea Ngoana ea Khusitsoeng Letsoeleng
date:  25/03/2024
---

`Bala Pesaleme ea 131. Ke sefe seo Pesaleme ee e re rutang sona malebana le likamano tsa rona le Molimo?`

Batho ba Molimo ba phela lefatšeng le sotlang ba tsepahalang, lefatše le tletseng liteko le mathata ho e mong le e mong. Kholiseho e nchafetseng ea hore o ngoana Molimo ’me o itšetlehile ho Eena ka botlalo e khothatsa Mopesaleme ’me etsa hore boikhohomoso ba hae bo se be le thuso. Thetso ea boikhohomoso ke hore bo etsa hore moikhohomosi a ichebe boeena feela. Moikhohomosi o sitoa ho bona linnete tse holimo-limo ka Molimo.

Ho fapana le moikhohomosi, ea lokileng o phahamisetsa mahlo a hae ho Molimo (Lipes. 123:1, 2). Ho amohela boholo ba Molimo bo etsa hore ba ikokobetse ’me ba tlohele ho icheba bo bona le ho lora ntho tse senang thuso. Mopesaleme o ananela hore ha a batlane le “tse phahameng” le “tse mo fetisang ka boholo” (Lipes. 131:1). Taba tsena li hlalosa mesebetsi ea Molimo lefatšeng le ka holimo ho kutloisiso ea motho. Saense ea mehleng ena e re rutile hore le ntho tse “bonolo” li ka ba thata hona hoa haesale ho ka utloisiseha, bonyane hona joale. Haele hantle, hona le kobiso e kholo: ha re ithuta ka lefatše la rona ha holo, re fumana liphiri tse kholo.

Leha ho le joalo, papiso e Pesalemeng ea 131:2, “joaloka ngoana ea khusitsoeng ho ’mae” ke tšoantšiso e matla ea motho ea fumanang khutso ea khutsitseng leratong la Molimo. E supa likamano tsa lerato tseo ngoana a nang le tsona le ’m’ae maemong a hae a fapaneng a kholo bophelong.

Ka ho re khusa litaba-tabelong le boikhohomosong bo senang thuso, Molimo O qala ka ho re fa lijo tse thata tse matlafatsang, eleng ho “etsa thato ea ea nthomileng le ho phetha mosebetsi oa hae” (Johanne 4:34, le Baheb. 5:12–14). Tšepo e tšoanang le ea ngoana e bontšitsoeng Pesalemeng ea 131 ke tumelo e holileng, e lekiloeng ka mathata a bophelo empa ea fumana Molimo A tšepahalla lentsoe la Hae.

Qetellong maikutlo a Mopesaleme a itšetlehile holima boiketlo ba batho ba Molimo. Qetellong, re biletsoa ho sebelisa maiphihlelo a rona le Molimo ho matla- fatsa kereke ea Hae. Ke hore, ho tsoa ho seo re ithutileng sona, u le motho ka mong, ka botšepehi le botle ba Molimo, re ka arolelana le ba bang bao, ka mabaka afe kapa afe, ba ntseng ba loana le tumelo ea bona. Bopaki ba rona ka Kreste bo ka ba ka kerekeng, moo ba bangata ba hlokang ho itsebela Eena.

`“‘Ka ’nete ke re ho lona: ha le sa fetohe, la ba joaloka bana, ha le ka ke la kena ’musong oa Molimo’” (Mattheu 18:3). Jesu O reng ho rona moo? Taba ee kenyelelitse eng?`