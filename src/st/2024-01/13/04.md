---
title:  Ho Tlisa Mangata
date:  26/03/2024
---

`Bala Pesaleme ea 126. Ke sefe se fang batho ba Molimo matla le tšepo? Hotho eng moo, eo re ka e sebelisang maphelong a rona kajeno, maemong aa?`

Topollo ea Jehova e makatsang nakong tse fetileng ke mohloli o sa cheng oa khothatso ho batho ba Molimo bakeng sa nako e tlang. Topollo e fetileng e bile kholo hona hoo e hlalosoang e le maiphihlelo a toro e fetohileng ’nete (Esa. 29:7, 8). Ela hloko hore moloko o rorisang Jehova Pesalemeng ea 126 ka topollo tse fetileng ho bana ba Hae kholehong (Lipes. 126:1) ke moloko o kholehong hona joale (Lipes. 126:4).

Empa, thabo tse fetileng le ho imoloha li imoloha ka pina ’me li nepahala maemong a hona joale. Moloko o mocha o etsa hore nalane ea Bibele e phele ka ho ipala ba le teng hara ba boneng maiphihelo ana ka mahlo. Ka hona, tumelo e phelang e thabela liketso tse kholo tseo Molimo A re etselitseng tsona, eseng feela ntho tseo Molimo A ba etselitseng tsona (moloko o fetileng oa balumeli).

Ha e le hantle, mehopolo ea tsa khale e tlisa tšepo e ncha bakeng sa ha joale. Setšoantšo sa “melatsoana naheng ea boroa” (Lipes. 126:4) ke papiso e matla ea Molimo ea sebetsang hang-hang ka matla bakeng sa batho ba Hae. Sebaka se ka Boroa ho Juda e ne e le lehoatata. Melatsoana e ne e phalla hang kamora ho na ha pula tsa matlopo-tlopo. Pula tsa pele le tsa morao li ne li na le seabo se seholo katlehong ea nako ea temo (Deut. 11:14, Deut. 28:12). Ka ho tšoana, setšoantšo sa ho jala le ho kotula ka thabo (Lipes. 126:5, 6) ke tšepiso e matla ea tataiso e halalelang ho tloha bothateng ba hona joale ho ea bokamosong ba thabo.

Qetello ea sehla sa kotulo e ne e le nako eo mehahlaula ea Baheberu ba mehleng ea khale ba neng ba tlisa litholoana tsa sehla tempeleng ea Molimo Jerusalema (Exoda 34:22, 26). Sepheo sa kotulo se ne se fana ka sepheo se matla sa thuto ea semoe bathong ba nako eo. Hantle joalokaha mosebetsi o matla oa ho lema, le ho hlokomela masimo le lirapa o putsoa ka kotulo e kholo, le liteko tsa hona joale tsa batho ba Molimo li tla putsoa ka thabo ea topollo qetellong ea nako. Setšoantšo sa kotulo e kholo se supa khutlisetsong ea ’muso oa Molimo lefatšeng ha Jesu A khutla la bobeli (Amose 9:13−15, Mattheu 9:37). Mona hape, leha ho le joalo, taba ea ho ema e ea hlaha. Joaloka kotulo, re tlameha ho emela ho bona litholoana tsa mosebetsi oa rona.

`Tsepamisa maikutlo ho tse ling tsa nako tseo o boneng Molimo A sebetsa ka ho hlaka bophelong ba Hao kapa ba batho ba bang. Ke joang u ka inkelang tšepo maiphihlelong ao bakeng sa sohle seo u fetang hara sona hona joale?`