---
title:  Ema ho Jehova
date:  23/03/2024
---

### Bakeng sa Thuto ea Beke ena Bala
Lipes. 27:14; Barom. 8:18–25; Pesaleme 131; Mattheu 18:3; Pesaleme 126; Pesaleme 92; Mareka 16:1–8; 2 Pet. 1:19.

> <p>Temana ea khopolo</p>
> “U itšepele Jehova; u be matla, pelo ea hao e tiee! U itšepele Jehova.” (Pesaleme 27:14).

Re fihlile bekeng ea ho qetela ea boithuto ba rona ba Lipesaleme kotareng ena. Leeto la semoea le re tsamaisitse hara maiphihlelo a hlollang ka Mohlōli, Morena, le Moahloli ea babatsehang; ka thabo ea topollo tse halalelang le tšoarelo. Ra tsamaea hara maemo a ho inehela ka lillo le ho meketsa; hara litšepiso tse khanyang tsa boteng ba Molimo ba kamehla le tebello ea khumamelo ea Molimo ea ka ho sa feleng. Empa leeto ntse le tsoela pele, ha re ntse re phela tšepong ea ho khutla ha Morena, mohlang lenyora la Morena le tlang ho tingoa. Haeba ho na le lentsoe la ho qetela leo re ka le nkang Lipesalemeng, e tlameha ho ba “Ema ho Jehova.”

Ho ema ho Jehova ha se ho ema feela u sa etse letho o khanna nako. Empa, ho ema ho Molimo ke ketso e tletseng tšepo le tumelo, tšepo le tumelo tse bonahatsoang ka ketso. Ho ema ho Jehova ho fetola mantsiboea a rona a ho khathatseha ka tebello ea mafube a khanyang (Lipes. 30:5, Lipes. 143:8). Ho matlafatsa lipelo tsa rona ka tšepo le khotso tse nchafetseng. Ho re khotheletsa ho sebetsa ka thata, ho tlisa mangata a kotulo e ntle e tsoang tšimong tsa Molimo tsa thomo (Lipes. 126:6, Mattheu 9:36–38). Ho ema ho Jehova ha ho mohla ho ka re soabisang, empa ho tla putsoa haholo feela, kaha Jehova o tšepahalla litšepiso tsohle tsa hae (Lipes. 37:7–11, 18, 34; Lipes. 71:1; Lipes. 119:137, 138).