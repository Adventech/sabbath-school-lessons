---
title:  Nahanisisa ka Botebo
date:  08/03/2024
---

Bala Liketso 7 le Baheberu 11. Testamente e re sepheo sa moshoelella sa tataiso ea Molimo ea batho ba Hae nalaneng ke sefe? Lipesaleme tsa histori ke lipaki tse matla tsa botšepehi ba Molimo bathong ba Hae. Ketsahalo e ’ngoe le e ’ngoe nalaneng ea batho ba Molimo e n’e le khato ea leholimo e isang phethahatsong ea ho qetela ea tšepiso e halalelang ea Mopholosi oa lefatše ka botho ba Jesu oa Nazaretha. Le liteko, tse neng li lula li makatsa batho ba Molimo li etsa ba nahane hore Molimo O ba lahlile, li ne li le tlasa taolo ea Molimo ea holimo, e le karolo ea tlhohonolofatso ea Hae kaha Molimo ke Molimo O holimo- limo oa nalane. Lipesaleme ka boqhetseke li beha ’nete ea hore le ho se tšepahale ha batho ho ka se thibele Molimo tšepahalla batho ba Hae le ho se phethe litšepiso tsa Hae. Leha hole joalo, motho kapa batho ba neng ba sa bake ba ne ba sa kenyeletsoe litlhohonolofatsong tsa selekane, le pheletso ea tsona e sa ratuoeng e sebetsa e le temoso ea nako eohle ea kamoo bophelo bo senang Molimo kapa bo khlahlanong le Molimo bo senyang batho kateng.

Lipesaleme li khothaletsa batho ba Molimo nakong tsohle ho tšepa Molimo le ho mo tšepahalla. “Ha rea tlameha ho tšaba letho ka bokamoso, ntle leha re ka lebala kamoo Jehova A re eteletseng pele kateng, le lithuto tsa Hae nalaneng ea rona.”— Ellen G. White, Life Sketches of Ellen G. White, leq. 196.

Hore batho ba Molimo ba tsoele pele ba sa tšabe, ba lokela ho tseba liketsahalo tsa nalane ea bona. Ellen G. White o eletsa balumeli ho bala Pesaleme ea 105 le ea 106 “bonyane hang ka beke.”—Testimonies to Ministers and Gospel Workers, leq. 98.

Nalane ea batho ba Molimo e bontša hore haho tšepiso e entsoeng ke Molimo lentsoeng la Hae e tla sala e sa phethahala. Sene se kenyeletsa litšepiso tse halalelang tsa tlhokomelo ea motho ka mong hona joale le litšepiso tsa kamoso tsa ho khutla ha bobeli hoa Kreste, eleng se tla thakhola ’muso oa Molimo oa toka le khotso lefatšeng le lecha.

**Lipotso tsa ho Qoqoa**

`Litlhohonolofatso tsa ho hopola tataiso ea Molimo ea batho ba Hae e tšepahalang nalaneng ke life? Litlamorao tsa ho lebala kapa ho iphapanyetsa lithuto tsa khale ke life? Re ka sebelisa motheo oo ho rona joang, re le kereke e bitselitsoeng ntho e tšoanang le eo Iseraele oa mehleng ea khale a neng a bitselitsoe ho e etsa?`

`Lipesaleme li re khothaletsa ho lemoha tlhokomelo e kholo ea Molimo maphelong a rona le ho ba le mamello le tšepo tseleng tsa Molimo tse halalelang, leha ho se bonolo ho utloisisa hore na hobaneng tse ling tsa lintho li etsahala joalo?`

`Ke joang re ka etsang boithuto ba histori ea batho ba Molimo hobe bohlokoa litšebeletsong tsa khumamelo ea motho ka mong le ea phutheho? Ke joang re ka ikemisetsang ho bolella bana ba rona ka nalane ea morao-rao ea batho ba Molimo?`