---
title:  Ho Hopola Histori le Pako
date:  05/03/2024
---

`Bala Pesaleme ea 106. Ke Liketsahlo le lithuto life tsa nalane tse bontšoeng Pesalemeng ee?`

Pesaleme ea 106 e boetse e tšikhunya liketsahalo tse kholo nalaneng ea Iseraele, ho kenyeletsa phallo, ho lelera lefelleng, le bophelo ba Kanana. E toboketsa libe tse mpe tsa bo ntat’a bona tse qeteletseng ka moloko o ileng oa isoa kholehong. Ka hona, ha ho potang hore Pesaleme ena e tlameha e ngotsoe nakong eo sechaba se neng se le Babilona, kapa kamora hore ba khutlele hae, ’Me Mopesaleme, ea neng a susumetsoa ke Moea O Halaleng, o phetela batho ba Molimo liketsahalo tsena tsa nalane, le lithuto tseo batho ba ka beng ba ithutile tsona ho tsona.

Pesaleme ena, le eona, joaloka tse ling, e supa botšepehi ba Molimo selekaneng sa Hae sa mohau, sa kamoo A pholositseng batho ba Hae nakong e fetileng (Lipes. 106:45). E bontša tšepo ea hore Molimo O tla boela a hauhela batho ba Hae ba bakileng a ba phuthe hara lichaba (Lipes. 106:47). Kopo ea ho pholosa hona joale, ha se takatsonyana feela, empa thapelo ea tumelo e itšetlehileng tiisetsong ea topollong tse fetileng tseo Molimo A li entseng (Lipes. 106:1−3) le semelo se sa hloleheng selekaneng sa Hae le batho ba Hae.

Ho hopola ho nalane ea ho hloleha ha Iseraele Pesalemeng ea 106 ke karolo ea bohlokoa ea boipolelo libe ha bona le ho amohela hore ha ba betere ho feta bo ntat’a bona moholo. Moloko ona oa ha joale o ananela hore o mobe ho feta bo ntat’a bona moholo kaha o tsebile litla-morao tsa bobe ba meloko e fetileng, le kamoo Molimo A sebelisitseng mohau oa hae o moholo le mamello ho ba pholosa, leha ba ile ba nkela tsela tsa bona tse khopo ka boomo nakong ea ho feta. Haeba sena e ne e le ’nete ho bona, nahana kamoo e leng ’nete kateng ho rona, kajeno, rona ba nang le tšenolo ea semelo sa Molimo le mohau oa Hae o pholosang joalokaha li bonahalitsoe ho Jesu le sepanong.

Taba tse monate Pesalemeng ea 106 ke hore lerato la Molimo le sa fetoheng le lutse le rena holima libe tsa batho (Lipes. 106:8−10, 30, 43−46). Karolo e kholo ea Moshe le Finiase ka ho kokobetsa khalefo ea Molimo ho bontša ho kena lipakeng bakeng sa balumeli. Ke feela maiphihlelo a motho ka mong a mohau oa Molimo a ka fetolang pale e fetileng hoba pale ea rona.

`Pesaleme ea 106:13 e Baleha tjena: “Empa ba phakisa ba lebala liketso tsa Hae; ha ba ka ba tšepa merero ea Hae. Ke hobaneng ha seo se le bonolo hakaalo le ho rona, ho ka se etsa maphelong a rona?`