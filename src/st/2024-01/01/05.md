---
title:  Lithapelo tse Susumelitsoeng
date:  03/01/2024
---

`Bala 2 Samuele 23:1, 2 le Baroma 8:26, 27. Ke sefe seo litemana tsee li re rutang sona ka thapelo?`

Lipesaleme ke lithapelo le thoriso tse susumelistoeng tsa Iseraele, ’me ke ka hona Lipesalemeng lentsoe eleng la Molimo le kopane le la batho ba hae. Lipesaleme li nka sebaka sa kopa-kopano e hlakileng le Molimo.

Bapesaleme ba buoa le Molimo ka ho otloloha, ba re “Molimo oa ka,” “Oho Jehova,” le “Morena oa ka” (Lipes. 5:2, Lipes. 84:3). Hangata ba Pesaleme ba kopa Molimo ho “ba sekehela tsebe” (Lipes. 5:1), “utloa thapelo ea ka” (Lipes. 39:12), “talima” (Lipes. 25:18), “u nkarabe” (Lipes. 102:2), le “u mpoloke” (Lipes. 6:4). Ruri tsena ke taba tse buuoang ke motho ea rapelang Molimo.

Botle le boipiletso bo hlollang ba Lipesaleme joaloka lithapelo le lithoriso bo itšetlehile tabeng ea hore Lipesaleme ke Lentsoe la Molimo ka sebopeho sa lithapelo tse hlomphehang le thoriso tsa balumeli. Ka hona, Lipesaleme li fa batho ba Molimo nako ea ho ratana le Molimo, joalokaha ho bontšitsoe ho Baroma 8:26, 27: “Hape, le oona Moea o re tlatsa mefokolong ea rōna, hobane ha re tsebe seo re lokelang ho se kopa ka tšoanelo; empa Moea o re rapella ka mefehelo e kekeng ea boleloa. ’Me ea lekolang botebo ba lipelo, o tseba khopolo ea Moea, hobane o ntse o rapella bahalaleli ka mokhoa o ratoang ke Molimo.”

Jesu le eena, O ile A qotsa Lipesaleme, joalokaha ho Luka 20:42, 43, ha a qotsa Pesaleme ea 110:1—“ ‘Kanthe Davida eena o boletse bukeng ea Lipesaleme a re; “Jehova O itse ho Morena oa ka,lula letsohong la ka le letona, ke tle kebe ke bee bao eleng lira ho uena bonamelo ba maoto a hao’”’”.

Leha tse ling tsa Lipesaleme li runtse, kapa li buaoa ka, liketsahalo tse ikhethileng tsa histori, le maiphihlelo a Bapesaleme, botebo ba semoea bo buoa le maemo a mangata a fapaneng a bophelo ’me bo phunyeletsa hara meetlo, litumelo, merabe, le meeli ea botona le botšehali. Ka mantsoe a mang, ha u bala Lipesaleme, u tla fumana li hlalosa tšepo, thoriso, tšabo, khalefo, masoabi, eleng ntho tseo batho, hohle lefatšeng, mengoaheng eohle, ho sa natsoe maemo ba tobanang le tsona. Li buoa le rona bohle, ka puo ea maiphihlelo a motho ka mong.

`Ke sefe seo tšebeliso ea Jesu ea Lipesaleme e lokelang ho re ruta sona malebana le bohlokoa ba karolo eo li e bapalang tumelong le maiphihlelong a rōna?`