---
title:  Nahanisisa ka Botebo
date:  05/01/2024
---

Bala Ellen G. White, “The Temple and Its Dedication,” maq. 35–50, ho Baporofeta le Marena; “The Benefits of Music,” maq. 291, 292, ho Messages to Young People.

Buka ea Lipesaleme e fupere Lipesaleme tse 150, tse arotsoeng ka libuka tse hlano: Buka ea I (Pesaleme 1−41), Buka ea II (Pesaleme 42−72), Buka ea III (Pesaleme 73−89), Buka ea IV (Pesaleme 90−106), le Buka ea (li-Pesaleme 107−150). Ho arola libuka ha hlano hona ke tloaelo ea khale ea moetlo oa Bajude o tšoanang le ho arola libuka tse hlano tsa pele ka Bibeleng.

Buka ea Lipesaleme e fana ka bopaki ba pokello tse ling tse neng li se li le teng tsa Lipesaleme: Pokello ea Kori (Pesaleme 42−49, 84, 85, 87, 88), ea Asafe (Pesaleme 73−83), lipina tsa ho nyolosetsa (Pesaleme 120−134), le Lipesaleme tsa Lihalelujah (Pesaleme 111−118, 146−150). Pesaleme 72:20 e paka pokello e nyenyane ea Lipesaleme tsa Davida.

Ha bongata ba Lipesaleme bo amahangoa le nako ea morena Davida le borena ba pele (ngoaha-kholo oa leshome b.c.), pokello ea Lipesaleme e ile ea tsoela pele ho hola mengoaha-kholong e latelang: pusong e arohaneng, kholeho, le kamora kholeho. Ho’a bonahala hore bangoli ba Baheberu tlasa boetapele ba Esthere ba ile ba kopanyana likaroloana tse teng tse nyenyane ho etsa buka e le ’ngoe nakong eo ba sebeletsang ho boela ba khakola litšebeletso tsa tempele e ncha.

Taba ea hore bangoli ba ile ba kopanya buka ea Lipesaleme ha e tlose hore li susumelitsoe. Bangoli, joaloka Bapesaleme, e ne le bahlanka ba Molimo ba inehetseng, ’me mosebetsi oa bona o ne o tataisoa ke Molimo (Esthere 7:6, 10). Tlhaho ea tsona ke Bomolimo bo kopaneng le batho e ka bapisoa le Molimo ea fetohileng Jesu-Motho. “Empa Bibele, ka li ’nete tsa eona tse fanoeng ke Molimo tse fanoeng ka puo ea motho, e bontša kopano ea se halalelang le motho. Kopano e joalo e bonoe tlhahong ea Kreste, eo e neng e le mora oa Molimo le mora oa motho. Ka hona, sena ke ’nete le ka Bibele, joalokaha ho etsahetse ka Kreste, hore ‘Lentsoe le ne le etsoe nama ’me la aha hara rona.’”—Ellen G. White, The Great Controversy, leq. 8.

**Lipotso tsa ho Qoqoa**

`Ho bolelang hore Lipesaleme ke thapelo le lifela tsa boholo bo halalelangle motho? Ke joang taba ee, leha e le thata hakaalo ho e utloisisa, e re thusang ho bona bohaufi boo Molimo A bo batlang le batho ba hae? E senolela batho, ka moo e ka etsang kateng, kamoo Molimo O leng haufi le batho kateng?`

`Ka sehlopheng, qoqang ka nako eo u fumaneng Pesaleme e buoa ka maemo a hao hantle. Ke khothatso le tšepo efe tseo u ileng oa li fumana moo?`