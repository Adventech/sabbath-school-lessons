---
title:  Kopana le Bapesalema
date:  01/01/2024
---

Morena Davida eo lebitso la hae le hlahang lihloohong tsa Lipesaleme tse nagata, o bapetse karolo e kholo tlhophisong ea thoriso ea khumamelo ea Iseraele. O bitsoa “Mopesaleme ea monate oa Iseraele.” (2 Sam. 23:1). Testamente e Ncha e tiisa hore Davida ke Moqapi oa tse ling tsa Lipesaleme (Mattheu 22:43–45; Liketso 2:25–29, 34, 35; Liketso 4:25; Barom. 4:6–8). Bongata ba Lipesaleme bo qapiloe ke libini tsa tempeleng bao e neng e le Balevi: mohlala, Pesaleme eaa 50 le tsa 73−83 ke Asafe; Pesaleme ea 42, le 44−47, ea 49, ea 84, le Pesaleme ea 85, le Pesaleme ea 88 ke bana ba Kore; Pesaleme ea 88 ke Hemane le Esrahi; Pesaleme ea 89 ke Ethane mo-Israi. Ntle ho bona, ke Salomone ea qapileng (Pesaleme ea 72, le ea 127) le Moshe (Pesaleme ea 90).

`Bala Pesaleme ea 25:1–5; Pesaleme 42:1; Pesaleme 75:1; Pesaleme 77:1; Pesaleme 84:1, 2; Pesaleme 88:1–3; le Pesaleme ea 89:1. Ke sefe seo Lipesaleme tse li re bontšang sona ka maiphihlelo ao lingoli tsa tsona li neng li tsamaea hara oona?`

Moea O Halalelang O susumelitse Bapesaleme ’me oa sebelisa talenta tsa bona bosebeletsing ba Molimo le ba phutheho tsa bona tsa bolumeli. Bapesaleme e n’e le batho ba tumelo ea nnete ba inehetseng, joaloka rona bohle, ba mpa ba e-na le ho nyahama le ho lekoa. Leha li ngotsoe lilemo-lemo tse ngata tse fetileng, Lipesaleme ruri li bontša a mang a maiphihlelo ao re bang le ’ona kajeno.

“Thapelo eaka e ke e fihlele ho uena, u sekehele mohooeletso oaka tsebe! Hobane moea oa ka o khotše litlokotsi, ’me ’mele oa ka o sekamela ngalong ea bafu (Lipes. 88:2,3). Sena ke sello sa motho oa ngoaha-kholo ea ea 21, hantle joalokaha e n’e le sona lemong tse ka bang 3000 tse fetileng.

Lipesaleme tse ling li buoa ka mathata; tse ling li buoa ka thabo. Bapesaleme ba ne ba llela ho Molimo hore a ba thuse ’me ba fumana mohau oa hae o sa ba lokeleng. Ba ne ba rorisa Molimo ka botšepehi le lerato la hae, ’me ba itlama hore ba tla inehela eena ka hohle-hohle. Ka hona, Lipesaleme ke mapaki a topollo e halalelang le matšoao a mohau oa Molimo le tšepo. Lipesaleme li bontša tšepiso e halalelang ho bohle ba inkelang, ka tumelo, mpho tsa Molimo tsa tšoarelo le bophelo bo bocha. Empa, ka mokhoa o tšoanang, ha ba leke ho pata, kapa ho nyenyefatsa mathata le mahlomola a teng lefatšeng le oeleng.

`Ke joang re ka iphumanelang tumelo le khothatso tabeng ea hore le bathong ba tšepahalang joaloka Bapesaleme, ba loanne le ntho tse tšoanang le tseo re loanang le tsona?`