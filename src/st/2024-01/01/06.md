---
title:  Lefatše la Bapesaleme
date:  04/01/2024
---

`Bala Pesalm 16:8; Pesalm 44:8; Pesalm 46:1; Pesalm 47:1, 7; Pesalm 57:2; Pesalm 62:8; Pesalm 82:8; le Pesalm 121:7. Molimo o nka sebaka sefe bophelong ba Mopesaleme?`

Molimo ke khubu ea Lefatše la bapesaleme; Lipesaleme li leka ho tlisa, ka thapelo le thoriso, maiphihlelo ohle a bophelo ho Molimo. Molimo ke ’Mopi e mohoolo, Morena le Moahloli oa lefatše lohle. O sitsa bana ba hae ka ntho tsohle. Ka hona, O tlameha ho tšeptjoa ka nako tsohle. Ekasita le lira tsa batho ba Molimo li na le ho botsa, “‘Molimo oa hao o kae?’” nakong eo ho bonahalang batho ba Molimo ba hloleha (Lipes. 42:10). Joalokaha Jehova e le Molimo O lutseng o le teng, osa hloleheng bakeng sa batho ba hae, batho ba Molimo ba lutse ba e na le Molimo kamehla. Qetellong, Lipesaleme li bona nako eo batho bohle le tlholeho li tlang ho khumamela Molimo (Lipes. 47:1, Lipes. 64:9).

Hore e be Molimo ke khubu ea bophelo, e tlisa khubu ea khumamelo. Khumamelo eo Bapesaleme ba e phetseng e n’e fapane le eo batho ba e utloisisang kajeno, hobane khumamelo moetlong oa Bibele en’e le ea tlhaho, e sena thaka, e le khubu ea bophelo ba sechaba sohle. Ka hona, sohle se ileng sa etsahala, tse mpe le tse ntle, maphelong a batho ba Molimo, li ne li bonahatsoa khumamelong. Molimo O utloa Mopesaleme, hohle moo a teng, ’me O mo arabela ha nako ea hae e nepahetse (Lipes. 3:4, Lipes. 18:6, Lipes. 20:6).

Mopesaleme o lemohile hore Molimo O lula leholimong, empa ka mokhoa o tšoanang, Molimo O lula Sione, sehalalelong le batho ba Hae. Hape, Molimo o hole, ebile o haufi, o hohle, o teng tempeleng ea hae (Lipes. 11:4), o patehile (Lipes. 10:1) o iponahalitse (Lipes. 41:12). Lipesalemeng, ntlha tsena tse peli tse sa kopaneng ka Molimo li’a kopana. Bapesaleme ba utloisisitse bohole le bohaufi bona hore ha li arohane boleng ba Molimo oa ’Nete (Lipes. 24:7–10). Bapesaleme ba utloisisitse maemo a khohlano ena ea semoea. Hore e be ba ela hloko botle le boteng ba Molimo, hara sohle seo ba neng ba feta hara sona, ke se matlafatsang tšepo ea bona ha ba ntse ba emetse hore Molimo a kene lipakeng, ka moo a khethang ho etsa kateng, ka nako eo A e ratang.

`Ke joang Lipesaleme li ka re thusang ho utloisisa hore re ka se notle Molimo karolong tse itseng tsa maphelo a rona feela? Ke li fe karolo tsa bophelo ba hao tseo e ka nna eaba o etsa hore Molimo A be hole le uena ka tsona?`