---
title:  Mohau oa Hao o Fihla Maholimong
date:  10/02/2024
---

### Bakeng sa Thuto ea Beke ena Bala
Pesaleme ea 136, Pesaleme 51, Pesaleme 130, Pesaleme 113, Pesaleme 123.

> <p>Temana ea khopolo</p>
> “Morena ke tla u rorisa hara batho, ke u roke hara lichaba; hobane mohau oa hao o moholo ho ea fihla maholimong, le ’nete ea hao ho isa marung” (Pesalemes 57:9, 10).

Bapesaleme ba lemoha hore ke bafumanehi ba semoea ’me ha ba na letho le letle leo ba ka le fang Molimo; ke hore, ha bana letho ka ho bona le ka etsang ba lokele ho ema pela terone ea Molimo e halalelang. (Lipes. 40:17). Ba utloisisa hore, joaloka rona bohle, ba hloka mohau, mohau oa Molimo.

Ka bokutšoane, ba hloka evangeli. Lipesaleme li toboketsa taba ea hore batho ba itšetlehile mohaung oa Molimo ka botlalo. Ka lehlohonolo, mohau oa Molimo ke oa ka ho sa feleng, joalokaha o bonoa tlholehong ea Molimo le nalaneng ea batho ba hae (Pesaleme ea 136). Ka pela Molimo oa ka ho sa feleng, bophelo ba motho bo feta joaloka joang, empa Molimo o utloela batho bohloko ’me o nchafatsa matla a bona (Lipes. 103:3, 5, 15), ’me ho eena ba na le tšepiso ea bo sa feleng.

Batho ba Molimo ba fumana khothatso tabeng ea hore o tšepahalla selekane sa hae. Boipiletso ba batho, ho sa natsoe hore ka nako tse ling li potlakile hakae, li lutse li tletse tšepo kaha li isoa ho Ntate oa bona ea nang le kutloelo-bohloko (Lipes. 103:13, Lipes. 68:5, Lipes. 89:26). Maiphihlelo a macha a mohau oa Molimo le lerato li matlafatsa qeto ea bona ea ho khumamela le ho sebeletsa Molimo, eseng ho hong.