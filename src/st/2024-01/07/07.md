---
title:  Nahanisisa ka Botebo
date:  16/02/2024
---

Bala Ellen G. White, “The Sinner’s Need of Christ,” maq. 17–22, ho Katamelo Ho Kreste.

Lipesalemeng, mantsoe a batho ba Molimo A kopana ho ba ntho e le ’ngoe ka ho pheta lephetoa “Mohau oa Hae o hlola ka ho sa feleng” ha ba ketekela lerato la Molimo le sa feleng (Lipes. 106:1; Lipes. 107:1; Lipes. 118:1–4, 29; Pesaleme 136,). “Ho se rorise Molimo ho ka bolela ho lebala melemo eohle ea hae, ho se ananele limpho tsa Molimo. Ke ba rorisang feela ba sa lebaleng. Ho nahana le ho buoa ka Molimo ha se ho mo rorisa. Thoriso e qala ha motho a ananela boholo ba Molimo le mesebetsi ea Hae, e be o arabela ka ho atora melemo, mohau le bohlale ba Hae.”—Hans LaRondelle, Deliverance in the Psalms, leq. 178.

Bohlokoa ba ho bolela mohau oa Molimo o hlolang ka ho sa feleng bo hlile bo fumana bohlokoa bo boholo ha re hopola hore khesed—ea Molimo, eleng lerato la selekane le botšepehi—li lula li tiile li sa fetohe hara libe tsa batho le borabele ba bona ho Molimo.

“Re mo sitetsoe, ’me ha re lokeloe ke molemo oa hae; empa Eena ka bo Eena o behile kopo tse babatsehang malemeng a rona, ‘U se ke oa nyelisa, u seke oa senya terone ea khanya ea hao; hopola, u se ke oa roba selekane sa hao le rona.’ Jer. 14:21. Ha re e tla ho Eena re ipolela bobe ba rona le ho se lokeloe, O ikanne hore O tla mamela lillo tsa rona. Tlhonepheho ea terone ea Hae e kotsing kaha O lokela ho phethahatsa tšepiso tsa Hae ho rona.”—Ellen G. White, Christ’s Object Lessons, leq. 148.

Ka ho ba le maiphihlelo a hore Jehova O bile mohau ho eena (Lipes. 103:2) ho khothatsa Mopesaleme hore a re, “jehova O lokisetsa, O ahlolela bohle ba hatakelaong” (Lipes. 103:6). Ka hona, sepheo sa mapomela sa bopaki ba Mopesaleme, le thoriso ea mohau oa Molimo bophelong ba hae, ke ho tiisetsa ba bang ka mohau oa molemo-oa Molimo oa lerato, hore, le bona, ba bulele Molimo lipelo tsa bona ’me ba fumane mohau oa hae o pholosang, e be ba boka Molimo (Lipes. 9:11, 12; Lipes. 22:22–27; Lipes. 66:16).

**Lipotso tsa ho Qoqoa**

`Litholoana tse bonahalang tsa taba ea hore mohau oa Molimo ke oa ka ho sa feleng bakeng sa topollo ea batho ke life? Ke hobaneng ha see se sa bolelel hore motho a ka itsoella pele ka sebe kaha mohau oa Molimo o hlola ka ho sa feleng?`

`Re kopanaya tšoarelo ea Molimo ea libe tsa rona le taba ea kahlolo ea Molimo holima sebe joang?`

`PLitlhaloso tsa mohau oa Molimo Tetamenteng e Ncha li nyalana joangle tse entsoeng Lipesalemeng? (Baefese 2:4, 5; 1 Tim. 1:16; Tite 3:5; Baheb. 4:16)?`