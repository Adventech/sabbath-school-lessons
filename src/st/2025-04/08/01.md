---
title:  "Likoankoetla tsa Tumelo: Joshua le Kalebe"
date:   15/11/2025
---

### Bakeng sa Thuto ea Beke ena Bala

Nume. 13:6, 30–32; Josh. 14:6–14; Luka 18:1–5; Josh. 19:49–51; 2 Bakor. 3:18; Rom: 12:1, 2.

> <p>Temana ea khopolo</p>
> “Hopolang batsamaisi ba lon ba le boleletseng lentsoe la Molimo. Talimang tsela eo ba phetseng ka eona, ‘me le ba etsise tumelong ea bona” (Baheberu 13:7).

Motsoali e mong le e mong o ea tseba hore bana ba bona baithuta ka mehlala, ha ho joalo? Ke batsoali ba bakae ba kileng ba khopisoa ke ho bona bana ba bona ba qopitsa limelo tsa bona tse mpe ho e-na le tse ntle? Ho sa natsoe lemo tsa rona, re fumana ho le bobebe ho etsa bobe ho feta ho etsa botle. Ke karolo ea ho ba libopuoa tse oeleng. “Hobane seo ke se etsang ha ke se tsebe; hobane ha ke etse seo ke se ratang, empa ke etsa se ke se hloileng” (Baro.7:15). Ke mang ea eso be le maiphihlelo a joalo?

Ho tloha tlhahong, batho ba boptjoa ka matla a mohlala. Re ithuta ho etsa ntho tsa mantla bophelong, tse kang ho tsamaea, ho buoa, le ho ntša maikutlo, ka ho etsisa ba haufi-ufi le rona. Re le batho ba baholo, re ntse re hloka batho bao eleng mehlala, leha e ba ba sa phetheha, re ka ba rata le ho bontša boleng boo ba semoea bo ba entseng linatla tsa tumelo.

Bekeng ena, re tla shebisisang ka botebo mehlala ea likoankoetla tse peli tsa tumelo bukeng ea Joshua: Joshua le Kalebe. Ke sefe se entseng hore ba ipabole molokong oa bona le ho bapala karolo ea bohlokoa bophelong ba sechaba sa Molimo nakong ea tse ling tse bohlokoa-hlokoa nalaneng ea Iseraele?

_*Ithute Thuto ea Beke ena Ho Lokisetsa Sabatha sa 22 Pulungoane._