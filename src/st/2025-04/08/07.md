---
title:  Nahanisisa Ka Botebo
date:   21/11/2025
---

“Tumelo ea Kalebe joale e ne e le joalo hantle ha bopaki ba hae bo hanana le tlaleho e mpe ea lihloela. O ne a lumetse tšepiso ea Molimo ea hore O tla fa sechaba sa Hae Kanana, ’me sena se ile sa etsa hore a latele Jehova ka pelo eohle. O ne a mameletse ho lelera ho ho lelele feelleng le batho ba hae, ka hona, a arolelana ho nyahama le meroalo ea ba entseng liphoso; empa h’a ka tletleba ka sena, empa a phahamisa mohau oa Molimo o mo bolokileng lefeelleng nakong eo bana babo ba neng ba tlosoa. Hara mathata ohle, maima, le kotsi tsa ho lelera lefelleng, le nakong tsa lintoa kamora ho kena Kanana, Jehova O ile a ’moloka; ’me joale a holile a ba le lemo li fetang mashome a robeli, o ne a ntse a le matla. H’a ka a ikopela naha e se ntse e hapiloe, empa naha eo hara tsena kaofela, lihloela li neng li re ha ho kamoo e ka hapuoang kateng. Ka thuso ea Molimo o ile a ntša linatla tse matla, tseo matla a tsona a neng thothometsa tumelo ea Iseraele. E n’e se takatso kapa ho iphahamisa tse entseng hore Kalebe a etse kopo ena. Lesole lena le sebete, le holileng le ne le batla ho fa batho mohlala o tla etsa hore ba hlonephe Molimo, le ho khothaletsa meloko e meng ho hapa naha eo bo ntat’a bona ba neng ba re e ke sehaptjoe.”— Ellen G. White, Patriarchs and Prophets, maq. 512, 513.

“E n’e le tumelo ea Kalebe ho Molimo e ileng ea mo fa sebete, e ileng ea ’moloka hore a se tšabe batho, ’me ea etsa hore a eme ka sebete a sa thekesele ho sireletsa ’nete. Ka ho itšetleha matleng a tšoanang, mookameli e moholo oa mabotho a leholimo, lesole le leng le le leng la ’nete le ka fumana matla le sebete ho hlola mekoallo e bonahalang e ka e ke se hloloe.”—Ellen G. White, The Advent Review and Sabbath Herald, May 30, 1912.

**Lipotso tsa Ho Qoqoa:**

`Qoqang ka matla a tšusumetso ea methaka le hore na u hloka sebetese sekae ho buoa ha ba bang ba sitoa. Sebete se bapala karolo efe tumelong ea rona? Ke joang re ka qobang ho ba tala ha re emela seo re lumelang hore se nepahetse?`

`Arolelana mehlala ea tumelo, ea kerekeng ea hao, kapa motseng tse bopileng bophelo le semelo sa hao. Limelo tsa batho bao ke life tseo u ka li latelang?`

`Nahanang le ho qoqa ka tšusumetso eo bophatlalatsi bo nang le eona maphelong a rona. Ke joang re ka qobang litla-morao tsa bona tse bosula ha re khola melemo ea bona e metle?`

`Nahana haholo ka boikokobetso ba Joshua e le moetapele le takatso ea hae ea ho phela pela sehalalelo. Mohlala oo oa hae o buoa joang le uena?`