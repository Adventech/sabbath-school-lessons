---
title:  Mphe Naha Ea Lithaba Tsena
date:   17/11/2025
---

`Bala Joshua 14:6–14, Numere 14:24, Numere 32:12, Deuteronoma 1:36, le Luka 6:45. U ka hlalosa kelello sa Joshua le Kalebe joang moo? Ho bolel’ang ho latela Jehova ka botlalo?`

Ha ho mohla Kalebe a ileng a lebala tšepiso eo Jehova a mo fileng eona ka Moshe: hore o tla kena naheng eo maoto a hae a hatileng ho eona (Nume. 14:24). Lilemo tse mashome a mane kamora moo, o buoa ka tlaleho ea hae ea naha e le litaba “joalokaha li ne li le pelong ea ka” (Josh. 14:7). Tlaleho ea Hae e ne e itšetlehile holima kholiseho ea hore, ka thuso le tataiso ea Molimo, Iseraele e tla khona ho hapa naha.

Ho fapana le tlaleho ea lihloela tse ling tse leshome, tse ileng tsa kenya tšabo hara Baisraele, Kalebe o ile a bontša boinehelo le tšepo ho Jehova ka pelo eohle. Poleloana ea Seheberu, e bolelang “Ke ne ke tletse kamora Jehova,” (Josh. 14:8), ha ho potang ke khutsufatso ea maelana a feletseng: “Pelo ea ka e ne e latela Jehova ka botlalo” kapa “Ke tlatsitse pelo ea ka ho tsamaea kamora Jehova.” Ho fapana le ba bang ba ileng ba latela melingoana ea balichaba, ba sa kang ba latela Jehova ka botlalo, pelo ea Kalebe e ne e nehetsoe Jehova ka botlalo.

Tlhaloso e tšoanang e phetoa habeli kamora moo, ho toboketsa botšepehi ba Kalebe (Josh. 14:9, 14). Tlhaloso ea semelo sa hae e nyallana le seo Jehova ka bo Eena a ileng a se bitsa “moea o fapaneng” (Nume. 14:24) sena se ile sa khetholla Kalebe lihloeleng tse ling tse leshome. Leha a le lemo li 85, o tsoetsepele ho ba mohlala oa seo Jehova a ka se fihlelang ka batho bao pelo tsa bona li inehetseng ho Eena le sepheo sa Hae.

Kalebe o ile a utloisisa hore meeli eo seboko se seng le se seng e tla e fumana e ne e nyallana le hore na ba kopa litšepiso tsa Molimo hakae, le hore na ke naha e kae eo ba ikemiselitseng ho e tsamaea ka tumelo. Litšepiso tsa Molimo ha li iphethahatse, ka hore, li fetoha ’nete ho sa natsoe thato ea rona. Empa, li hloka tumelo e nang le mosebetsi o bonahalang. Lentsoe la Seheberu ’ulay, “mohlomong” (Josh. 14:12), le ka bontša tšabo le qea-qeo, empa hangata le bontša tšepo le tebello ea hore se molemo se tla etsahala (Gen. 16:2; Nume. 22:6, 11; Nume. 23:3).

`Ke ho liha hlooho, “hanyenyane” tse ka etsang hore re se latele Jehova ka botlalo?`