---
title:  Ho Fetoloa ke Ho Nahanisisa
date:   20/11/2025
---

`Ho nahananisisa mohlala oa maphelo a bahale ba baholo ba tumelo ho bohlokoa bakeng sa kholo ea rona semoeeng. Ka nako e tšoanang, mohlala oa rona oa moshoelella ke Jesu Kreste—bophelo le lithuto tsa Hae. Ke joang ho tsepamisa- maikutlo ho Jesu ho re fetolang? Sheba Baheb. 12:1, 2; 2 Bakor. 3:18.`

Marco Iacoboni, Rasaense oa boko junifesithing ea California, Los Angeles, o ile a etsa lipatlisiso ka tšebetso ea seipone sa lineurone tsa seipone. Methatsoana ena e menyenyane ea lisele li bonesoa ke ha re etsa ntho e itseng—e kang ho tšeha kapa ho etsa ketso e tšoanang. Ketso tsa lineurone tsena e fokotsa phapano ea ho bona le ho etsa.

Ellen G. White o buoa ka bohlokoa ba ho talima semelo sa Jesu: “Ka ho sheba ho Jesu re fumana pono e khanyang e hlakileng ea Molimo, ’me ka ho talima rea fetoha. Mosa, lerato ho bana ba bo rona, li fetoha mochofane oa rona oa tlhaho. Re aha semelo se tšoanang le se halalelang. Ka ho hola re tšoana le Eena, re holisa bokhoni ba rona ba ho tseba Molimo. Hanyane ka hanyane re kena setsoalleng le lefatše la leholimo, ’me re lula re ba le matla a holang a ho fumana maruo a tsebo le bohlale ba ka ho sa feleng.”—Ellen G. White, Christ’s Object Lessons, leq. 355.

`Bala Baroma 12:1, 2. Ke ketsahalo life tse peli tse sebeletsang lipheo tse loantšanang maphelong a rona? Ke joang re ka bang le bonnete ba hore re lumella tse nepahetseng?`

Khaolong ea hae ea kakaretso ea Epistole ea Hae ho Baroma, Moapostola Paulosi o buoa ka matla a mabeli a loantšanang a lekang ho bopa maphelo a rona. Ka ho le leng, lefatše le re pota-potileng, ka tšusumetso tsa lona tse ngata, kamehla le sebeletsa ho re qobella ho tšoana le lona, eleng se amang ho ipapisa le lona ka ho rona e sebetsang ho tloha ka ntle ho tla kahare.

Ho thibela sena, Moea O Halalelang O khona ho re fetola ho tloha ka hare ho ea ka ntle hantle joaloka ka moo seboko se fetohang serurubele se setle. Empa hore seo se etsahale, re hloka ho inehela ho Molimo ’me re mo kope ho ntšetsa-pele mosebetsi o motle oo a o qalileng ka ho rona (Filimone l. 1:6). Qetelllong, re lokela ho etsa khetho e pholileng, motsotso le motsotso, ho tsamaea ka Moea.