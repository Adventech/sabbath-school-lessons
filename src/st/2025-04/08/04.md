---
title:  Matla a Mohlala
date:   18/11/2025
---

`Bala Joshua 15:16–19, Baahloli 1:13, le Baahloli 3:7–11. Ke sefe so pale ee e u bolellang sona malebana le matla a mohlala? Moea oa Joshua o bonahatsoa joang letlobong le lecha?`

Khaolong ena, Kalebe o fana ka morali oa hae, Aksa, ho nyaloa ke ea tla hlola Debire. Othniele a hapa motse oo ‘me a nyala Aksa. Pale ena e bohlokoa hobane, hape-hape, e bontša sebete, tumelo le hoba malala-a-laotsoe ho thulana le liqholotso. E boetse e bontša hore moloko o hlahlamang oa Baisraele o latetse mohlala oa linatla tsena tsa tumelo, Joshua le Kalebe. Nakong eo moloko oa tse chaba o ferang thomo ea oona, hona le moloko o mocha o malala-a-laotsoe ho tobana le liqholotso

le ho tsoela pele ho phethahatsa leano la Molimo ka Iseraele.

Ka tsela e kang e sa tšoaneng le kopo ea Kalebe ho Joshua, “Mphe naha ena ea lithaba,” Aksa, a khothalitsoe ke monna oa hae, o bontša tumelo le boithukhubetso bo tšoanang le ba ntat’ae. Ka sepheo le sebete sa hae, Aksa o ntšetsa-pele mohlala oo ntat’ae a o bontšitseng oa phethahatso ea tšepiso ea ho hapa lefatše La pallo.

Ruri, naha ke mpho ea Iseraele e tsoang ho Yahweh, empa Iseraele e lokela ho le aba ka ho batla litšepiso tsa Jehova ka tumelo le sebete. Boikitlaetso ba Aksa bo bontša ho mamela ha basali bao Lievangeling ba se nang ho tsitsinngoa ke matšoele kapa barutuoa, ba hana ho inehela ho fihlela ba fumana tlhohonolofatso ea Jesu bakeng sa bona le malapa a bona.

`Bala Luka 18:1–5. Ke Thuto life moo bakeng sa rona?`

`Ka ho fetisetsa serumula sa tumelo molokong o hlahlamang ho bohlokoa phethahatsong ea thomo eo Molimo o re tsepetseng tsona. Nahana ka liqholotso tsa ho fetisetsa tumelo molokong o hlahlamang, ka hlakoreng le leng le ka menyetla e teng bakeng sa batho ba bacha ba nke boikarabello bo boholo mosebetsing oa Molimo. Re ka etsang ho nolofaletsa le ho koetlisa bacha ho nka boetapele nthong tsa Molimo? Mohlala oa rona o bohlokoa hakae ketsahalong ee?`