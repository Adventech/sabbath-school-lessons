---
title:  Botsepehi
date:   16/11/2025
---

`Bala Genese 36:15; Numere 13:6, 30–32; le Joshua 14:6, 14. Kalebe e ne e le mang? Sebaka sa hae sechabeng sa Iseraele e ne e le sefe?`

Lebitso la Kalebe le tsoa Lentsoeng la Seheberu keleb, “ntja,” leo hangata le hlahang Testamenteng Khale ka moelelo o mobe. Leha hole joalo, keleb e sebelisoa mangolong le lifeleng tse ka thoko ho Bibele ho bontša sebete, leqophe le botšepehi ba mohlanka, ka hona, Kalebe o ne a tšepahalla lebitso la hae, a bontša botšepehi bo sa thekeseleng ho Morena oa hae.

`E reng ka Kalebe hore e be o ne a le sebete ho buoa se ka pelong ea hae leha bongata ba lihloela ba ne ba e na le maikutlo a fapaneng, sechaba sa Iseraele se tšosa ka ho mo ahlolela lefu? Sheba Nume. 14:6–10, 21–25; Nume. 26:65; Nume. 32:12.`

Sheba baetapele bana ba bohlokoa ba Iseraele, bo Joshua le Kalebe ba mehleng ena: Shammua, Shaphat, Igal, Palti, Gaddiel, Gaddi, Ammiel, Sethur, Nahbi, and Geuel. Na mabitso aa a tloalehile ho uena? Lekhale!

Hobaneng? Hobane ke mabitso a lihloela tse ling tse leshome tse neng li romiloe ke Moshe ho hlahloba lefatše la Kanana. Ba lebetsoe hobane mabitso a bona a ne a hloke ho hopoloa. Tlaleho eo ba e tlisitseng e bontšitse ha lefatše la Pallo le le thata ho ka le hapa, ba ile ba ipona e le litsienyane papisong le linatla tse neng li ahile likarolong tsa naha eo, ’me lipelo tsa bona tsa qhibiliha ke tšabo ha ba bona marako “a kekeng a tšeloa” a motse o sireletsehileng oa Kanana.

Kalebe, ea neng a le moholo lihloeleng tsena tse peli tse tlisitseng tlaleho e ntle, o nka boikarabello ba ho teka khonahalo e ’ngoe: kelello ea tumelo. O ne a ikemiselitse ho buoella seo a tsebang hore se nepahetse, ho sa natsoe khanyetso, le ha a tobane le lefu: “Empa phutheho eohle e ne e bua, e re, e ba tlepetsa ka majoe” (Nume. 14:10).

`U ets’ang ha bongata ba batho bo bonahala bo e na le maikutlo a fapaneng, e sa lumellane le kholiseho ea hao ea ’nete?`