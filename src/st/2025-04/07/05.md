---
title:  E Ngotsoe Lejoeng
date:   12/11/2025
---

`Bala Joshua 8:32–35. Se boleloang ke ketso e hlalositsoeng litemaneng tsee ke sefe, ’me se lokela horeng ho rona kajeno?`

Thaba ea Ebala e boleloa ho Deuteronoma fela (Deut. 11:29; Deut. 27:4, 13) le bukeng ea Joshua (Josh. 8:30, 33). Ka bobeli le Gerisimi, e ne e le sebaka seo litlhohonolofatso le lithohako tsa selekane li neng li bueloa teng. Ka ho toba, ho ea ka Deuteronoma 11:29 le Deuteronoma 27:4, 13, e ne lokela ho ba sebaka sa lithohako. Mona Baiseraele ba ne ba lokela ho ema lehlakoreng la areka botenng ba baprista (Josh. 8:33). Sehlopha se seng se ile sa ema ka pela thaba ea Ebala, se seng ka pela thaba ea Gerisimi. Mona ba ne ba bontša tsela tse peli fela tsa ho arabela selekane. Lihlabelo tse ileng tsa etsoa moo li ne li supa ho Jesu, ea ileng a jara lithohako tsohle tsa selekane, hore bohle ba lumelang ho Eena ba natefeloe ke tlhohonolofatso tsa sona (Baga. 3:13, 2 Bakor. 5:21).

`Hobaneng ho ne ho le bohlokoa ho ngola kopi ea selekane sefikeng, moo se bonoang ke bohle? (Sheba Deut. 4:31; Deut. 6:12; Deut. 8:11, 14; 2 Marena 17:38; Lipes.78:7.)`

Re le batho rea lebala. Re qhobella litebello tse ngata-ngata tsa bophelo ba letsatsi le letsatsi nakonyaneng tse khutšoane. Re lebala ntho tse sa atiseng ho hlaha hangata. Selallong se seng le se seng, re na le monyetla o ikhethang oa ho boela re inehela ho Jehova le ho nchafatsa boinehelo ba rona selekaneng. Ho ka ba hotle ho bona menyetla ena eseng feela menyetla ea ho inehela hape ha motho ka mong, empa le ho ba nchafatso ea phutheho ka moka botšepehing ba rona ho Molimo. Lefatšeng le lutseng le tlala bo‘na, re lokela ho boela re sibolla matla a ho ba karolo ea phutheho e shebang lintho ka ho tšoana, metheo le tumelo tse tšoanang, le thomo e tšoanang.

`U fumana ho le bonolo hakae, hara lehlapha-hlapha la bophelo, ho lebala Jehova e be u batla ho etsa lintho ka matla a hau? Ke hobang ho le bonolo ho etsa joalo, haholo-holo ha ntho li u tsamaella hantle bophelong?`