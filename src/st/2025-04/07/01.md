---
title:  "Botšepehi Bo Holimo-limo: Khumamelo Mapatlelong a Ntoa"
date:   08/11/2025
---

### Bakeng sa Thuto ea Beke ena Bala

Josh. 5:1–7; Exoda 12:6; 1 Bakor. 5:7; Josh. 8:30–35; Deut. 8:11, 14; Baheb. 9:11, 12.

> <p>Temana ea khopolo</p>
> “Le mpe le batle ’muso oa Molimo le ho loka ho oona pele, ’me lintho tseo tsohle le tla li ekeletsoa” (Mattheu 6:33).

Bekeng ena re tlo shebanang le metsotso e meng ea bohlokoa nakong ea boteng ba Iseraele Lefatšeng la Pallo, nakong eo Iseraele e boelang e inehela ho Jehova, ka nako tse ling hara tlokotsi e haufi. Joshua o ile a nka qeto e joalo e senang kelello ka ho bolotsa Baiseraele mobung oa sera (Josh. 5:1–9); ho ketekela Paseka hara kotsi e ba tobileng (Josh. 5:10–12); ho aha aletare le ho khumamela Molimo hara ntoa (Josh. 8:30–35); le ho hloma taberenakele ea Jehova nakong eo meloko e supileng ea Iseraele e-so fumane lefa la eona (Josh. 18:1, 2).

Maphelong a rona, re na le ho fa ntho tsa tšohanyetso sebaka ha bophelo bo re akhella tsona. Hangata ha re tsotelle ho sebelisa nako ea rona ha e le teng ho nchafatsa boinehelo ba rona ho Molimo le ho khutsa re mo lebohe ka seo a re etselitseng sona le seo a re etsetsang sona letsatsi le letsatsi. Khumamelo ea hoseng le mantsiboea, ’moho le aletare ea lelapa, li bonahala li le ka thoko-thoko maphelong a rona a tletseng, a laoloang ke ho batla boiketlo, le ho batlana le katleho. Empa, botebong ba pelo tsa rona re tseba ketsahalo tseo re li qetileng le Morena le baratuoa ba rona ke tsona tsa bohlokoa-hlokoa nakong ea rona e fokolang.

_*Ithute Thuto ea Beke ena Ho Lokisetsa Sabatha sa 15 Pulungoane._