---
title:  Selekane Pele
date:   09/11/2025
---

`Bala Joshua 5:1–7. Hobaneng Jehova a ile a laela Joshua ho bolotsa moloko oa bobeli oa Iseraele ka nako ee ea ntoa?`

Kamora ho hlahloba naha, tlaleho ea lihloela e khothatsang, le ho tšela Jordane ka mohlolo, re ne re ka lebella ho thulana ha litheko le sera. Empa, ho na le se bohlokoa ho feta ho loana ha sesole: selekane sa Iseraele le Molimo.

Pele moloko o mocha o nka naha, o ne o lokela ho tseba hantle likamano tsa bona le monga naha. Nchafatso ea letšoao la selekane e tla e le karabelo ea Molimo ketso ea Molimo ea mohau le tsela e mohlolo eo a tšelisitseng Iseraele Jordane ka eona.

Selekane sa rona le Molimo e lokela ho lula e le karabelo ea teboho ea seo A re etselitseng sona, le ka mohla e se be ketso ea ho leka ho fumana molemo o itseng ka ho boloka litaelo tsa Hae. (Taba eona ena, ha ho potang, e n’e le bohlokoa bakeng sa ntoa tsa Paulose khahlanong le ba neng ba hatella hore Balichaba ba sokolohang ba bolotsoe, eleng se bonoang ka ho hlaka lengolong la hae ho Bagalata.)

Israele e ne tobane le letšolo le sesole le matlahali nalaneng ea eona, re ka lebella hore kampo eohle e phathahane e lokisetsa ntoa. Ho ne ho le joalo, empa eseng kamoo re tloaetseng kateng. Ho e na le ho qhaneha lipere le ho leotsa lisabole, ba ile ba etsa moetlo o ileng oa etsa hore bongata ba masole a ntoa a sale a sena thuso bonyane matsatsi a mararo.

Ba entse sena e le ho ketekela likamano tsa bona le Molimo oa bona, ea ba ntšitseng Egepeta. Hobaneng? Hobane ba ile ba lemoha ntoa ke ea Molimo. Ke Eena ea ba fang tlholo le katleho. Jesu O entse motheo o tšoanang le ona ka mantsoe a fapanang hanyane: “Le mpe le batle ’muso oa Molimo pele le ho loka ho oona, ’me ntho tseo tsohle le tla li ekeletsoa” (Matt. 6:33). Boholo ba nako, bophelo ba letsatsi le letsatsi bo bonahala bo tlisa khatello ea ntho tse potlakileng tsa bohloko hona hoo re lebalang ho ba le nako ea se bohlokoa-hlokoa maphelong a rona: nchafatso ea letsatsi le letsatsi ea boinehelo ba rona ho Kreste.

`Nahana ka nako eo u sa bang le nako le Molimo ka baka la ntho tse ngata “tsa bohlokoa.” Hobaneng ho le bonolo ho etsa joalo, ’me ke joang re ka loanang khahlanong le sona?`