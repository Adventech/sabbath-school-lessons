---
title:  Ho Nyorela Boteng ba Hae
date:   13/11/2025
---

`Bala Joshua 18:1, 2. Ke sefe se neng se etsahala se entseng hore Joshua a emise mosebetsi oa kabo ea naha?`

Kamora tlhaloso ea meeli ea naha e fuoeng meloko e ’meli e meholo ka bophirima ho Jordane le ho halofo ea leloko la Manase, khaolo ena e bontša ho khobokana ha phutheho Shilo, moo naha e aroleloang meloko e menyenyane e supileng e setseng. Ho thakholoa ha sehalalelo, “Taberenakele ea ka,” ho emetse phethahatso ea tšepiso ea Molimo ea ho phela hara batho ba Hae (Exoda 25:8; Lev. 26:11, 12) ’me e bontša ’moko-taba oa buka: boteng ba Molimo hara Iseraele bo entse hore ba khone ho ruoa naha e tla lula e le mohloli oa tlhohonolofatso tsa Iseraele, hape, ka bona, le lefatše lohle (Gen. 12:3). Ho khumamela Molimo ho nka khubu ea bohlokoa- hlokoa, le hona hara tlholo le ho abeng naha! Boteng ba sehalalelo, hamorao Tempele, ho ka be ho ile ha lula ho thusa batho ho lemoha boteng ba Molimo hara bona le boikarabello ba bona ba ho latela selekane.

`Bala Baheberu 6:19, 20; Baheberu 9:11, 12; le Baheberu 10:19–23. Ke sefe seo re le Bakreste ba se nang sehalalelo sa lefatše se bontšang boteng ba Molimo hara rona re ke seetsang, seo re ithutang sona ho Joshua?`

Ho hlaha ha sehalalelo haho ea lokela ho tla e le nyaroso, hobane ‘moko-taba oa sehalalelo e sale o le teng paleng ea Joshua ka areka ea selekane. Ena e ne e le khubu ea karolo ea feneshara e ka sehalalelisisong, ’me e ne e tšoaea likarolo tse peli tsa bohlokoa tsa buka: ho tšela le tlholo. Joale, ka ho etsa hore tlhomo ea taberenakele e be karolo ea mantlha ea kabo ea naha, Joshua o bontša hore bophelo ba ba Iseraele bo itšetlehile holima sehalalelo, ntlo-kholo ea Yahweh lefatšeng.

Ho bohlokoa ho feta ho rona, re le Bakreste ba phelang letsatsing la ’nete la pheko ho tsepamisa mahlo a rona sehalalelong sa leholimo ha re ntse re tsoela pele ka ntoa ea rona ea mehleng ena (kapa ea sejoale-joale) le linatla tse lekang tumelo, tšepo le lefa la rona la semoea. Ha re tiea re itšetleha mosebetsing oo Kreste A o fihletseng sefapanong le sehalelelong sa leholimo, re ka sheba pele ka tumelo nakong eo Molimo a tla boela a aha hara batho ba Hae, empa khetlo lena e tla ba ka ho sa feleng. (Bapisa le Tsen. 21:3.)