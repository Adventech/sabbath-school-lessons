---
title:  Aletare tsa Nchafatso
date:   11/11/2025
---

`Sepheo sa Joshua sa ho hahela Jehova aletare e ne e le sefe? Bala Josh. 8:30, 31; bapisa le Deut. 11:26–30; Deut. 27:2–10.`

Mehleng ea Bapateriareka, lialetare li ne li tšoaea tsela ea leeto la bona ’me li ne li fetoha ntho tse tšoarehang tsa hore lefatŋe ke la bona, le neng le tšepisitsoe ke Jehova. Joale, ka ho aha aletare, Baiseraele e be e ba lipaki tsa phethahatso ea tšepiso e filoeng bo ntat’a bona. Maemong ana, khaho ea aletare ke phethahatso e otlolohileng ea taelo e fanoeng ke Moshe .

Joshua 8:30–35 e bapala karolo ea bohlokoa ho betleng molaetsa ohle oa Thuto- Molimo bukeng ena. Ka ho nyallanya le tse ling tsa pale tse khopo, tse mabifi (ntoa) hoo se seng se fapaneng hona hoo—ketsahalo ea ho toboketsa selakane hape (khumamelo)—Joshua e re khutlisetsa ho o mong oa ’moko-taba e tekiloeng ka bukeng li sa tloha feela: Joshua o na le boikarabello ba ho etella-pele Iseraele ho ea bophelong ba ho mamela selekane (Josh. 1:7). Sena se boetse ke setšoantšo sa Joshua qetellong ea buka (Joshua 24).

Ho sa natsoe bohlokoa ba ntoa le tlholo, ho na le ntho e ’ngoe e bohlokoa ho feta: ho tšepahalla se hlokoang ke molao oa Molimo. Tlholo empa e le khato e le ’ngoe fela e isang phethahatsong ea leano la Molimo bakeng sa Iseraele le khutlisetso ea batho bohle. Joshua o ngola kopi ea molao matlapeng a masoeu a maholo a hlatsuoeng, a sa tšoaneng le a aletare (bapisa le Deut. 27:2–8). Ka hona, majoe, a qetelletseng a ngotse melao e leshome, a ile a etsa sefika pela aletare, e neng e lutse e hopotsa Baiseraele maikarabello a bona selekaneng.

Joshua e shebela pele ho Jehoshua (Jesu) oa Testamente e Ncha, eo thomo ea Hae, hara tse ling, e neng e le ho etella pele batho ho khutlela ho mameleng Molimo. E le ho fihlela pakane ena, o ne a lokela ho loana le matla a bobe. Pakane ea hae ea moshoelella e ne e le ho phethahatsa, bakeng sa rona, tse hlokoang ke selekane: “Hobane lipallo tsa Molimo ke “ee” kaofela ha tsona, ka baka leo, “amene” le eona e teng ka eena, Molimo o tle o tlotlisoe ka rona” (2 Bakor. 1:20).

`Tse ling tsa ntho tsa semoea tseo re ka li etsang hona joale tse ka sebetsang joaloka ho aha aletare mehleng ea khale?`