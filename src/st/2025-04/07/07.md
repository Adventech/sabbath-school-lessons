---
title:  Nahanisisa Ka Botebo
date:   14/11/2025
---

Bala Ellen G. White, “The Blessings and the Curses,” maq. 499–503, ho Patriarchs and Prophets.

“Ho latela tataiso tse neng li fuoe Moshe, sefika sa majoe a maholo se ile sa etsoa thabeng ea Ebale. Holim’a majoe ana, ao pele a neng a lokisitsoe ka ho koaheloa ka plastara, ho ile ha ngoloa molao—eseng fela melao e buuoeng Sinai ea ngoloa matlapeng, empa melao e boleletsoeng Moshe, eo ka Eena e ileng ea ngoloa bukeng. Pela sefika sena ho ile ha ahuoa aletare ea majoe a sa betloang, moo ho ileng ha etsetsoa Jehova mahlabelo. Taba ea hore aletare e ile ea etsoa thabeng ea Ebale, eleng thabeng eo ho ileng ha behoa thohako ho eona, e n’e le bohlokoa, ho bontša hore ka baka la hore ba tlotse molao oa Molimo, Iseraele o fumane moputso o moloketseng oa khalefo ea Hae, le hore e tla boela e eteloa, empa ka pheko ea Kreste, e emetsoeng ke aletare ea mahlabelo.”—Ellen G. White, Patriarchs and Prophets, leq. 500.

“Empa tšebeletso ea selallo e na sa lokela ho ba nako ea masoabi. Seo e ne e se sepheo sa eona. Ha Barutuoa ba Morena ba khobokana tafoleng ea Hae, h b’a lokela ho hopola le ho ikoahlaela mefokolo ea bona. Ha b’a lokela ho nahana ka bolumeli ba bona bo fetileng, ho sa khathalehe hore na maiphihlelo a joalo a bile monate kapa a bile mabe. Ha b’a lokela ho hopola liphapang tsa bona le bana ba bo bona. Tšebeletso ea tukisetso e sebelitse tsena tsohle. Ho itekola, ho ipolela libe, ho boelana le baena, li entsoe kaofela. Joale ba tla ho kopana le Kreste. Ha b’a lokela ho ema moriting oa sefapano, empa khanyeng ea sona e pholosang. Ba lokela ho bula moea bakeng sa mahlaseli a khanyang a Letsatsi la Ho Loka.”—Ellen G. White, The Desire of Ages, leq. 659.

**Lipotso tsa Ho Qoqoa:**

`Ho uena ho bolelang ho batla ’muso oa Molimo pele? Ke joang tšiea eoe thusang ho betla bophelo ba hao ba letsatsi le letsatsi?`

`Sheba karabo ea hao ea potso ea ho qetela thutong ea Laboraro malebana le kamoo ho leng bonolo kateng ho lebala Morena hara ho phathahana bophelong ba letsatsi le letsatsi. Ka sehlopheng, buisang ka hore na hobaneng ho le bonolo ho etsa joalo. Tharollo e kaba li fe?`

`Re le Masala, re lumela hore Jesu O ntse a re buelella ka sehalelisisong sa leholimo. Ke joang kholiseho ee e ka bang mohloli oa matla le tšepo? Ke joang tsebo ea hore ke Jesu holimo mane “ea re buelellang” (Baheb. 7:25) e re thusang ho lemoha kamoo mosebetsi oa Hae sehalelisisong sa leholimo eleng taba tse monate kateng ho rona, haholo-holo hona tsatsing la ’nete la pheko?`