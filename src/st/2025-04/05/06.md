---
title:  Khosana ea Khotso
date:   30/10/2025
---

`Ke joang litemana tse latelang li hlalosang bokamoso boo Molimo a neng a bo reretse sechaba sa Hae? Esa. 9:6, Esa. 11:1–5, Esa. 60:17, Hos. 2:18, Mikea. 4:3.`

Leha sepheo sa mantlha sa thuto ea beke ena se kenyelelitse lintoa tse laetsoeng le ho thusoa ke matla a halalelang tsa Testamente ea Khale, re lokela ho buoa ka boteng ba ’moko-taba o mong o bohlokoa oa lingoloa tsa boporofeta ba Testamente ea Khale: pono ea bokamoso ea mehleng ea khotso nakong ea Mesia. Mesia o bontšoa e le “Khosana ea khotso” (Esa. 9:6). O tla tlisa ’muso oo khotso o busang, moo tau le konyana li tla fula ’moho (Esa. 11:1–8), eleng moo ho senang ho ba le tšenyeho kapa bohloko (Esa. 11:9), moo khotso e tla busa (Esa. 60:17) e phalle joaloka noka (Esa. 66:12).

`Bala 2 Marena 6:16–23. Ke leseli le fe leo pale ee e fanang ka lona sepheo sa Molimo se tebileng bakeng sa batho ba Hae le lefatše ka moka?`

Sheba pale ea ho fepa mabotho a Siria ke Elisha. Ho e na le ho ba rinya (2 Marena 6:22), o ile a ba bontša leano le holimo-limo, khotso, eo e sale e le takatso ea Molimo bakeng sa batho ba Hae. Ho ea thahasellisa ho elelloa hore Elisha o tseba hantle boholo ba lebotho le sa bonoeng le lika-likelitseng sera (2 Marena 6:17). Leha Molimo A kenya letsoho hakaalo ntoeng ea ka lefatše lohle e boetseng e amme lefatše la rona, sepheo sa moshoelella sa topollo ha se ntoa e sa feleng kapa ho hlola sera e be se etsoa makhoba a ka ho sa feleng, empa, khotso ea ka ho sa feleng. Kaha ntoa e tlisa ntoa (Matt. 26:52), khotso e tlisa khotso. Pale e felella ka ho bontša hore “Makhotla a Siria ha a ka a hlola a kena naheng ea Iseraele” (2 Marena 6:23).

`Nahana ka tsela tsohle tseo re ka li fihlelang, ka ho sebeletsa ho ba joaloka Jesu, re ka bang baemeli ba khotso. Bophelo ba hao hona joale bona? Ke ka tsela life, ntoeng efe kapa efe eo ebang o hara eona hona joale, u ka bang moemeli oa khotso ho e na le oa ntoa?`