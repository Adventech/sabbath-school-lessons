---
title:  Molimo o oa u Loanela
date:   25/10/2025
---

### Bakeng sa Thuto ea Beke ena Bala

Gen. 15:16; Lev. 18:24–30; 2 Tim. 4:1, 8; Exoda 23:28–30; Deut. 20:10, 15–18; Esa. 9:6.

> <p>Temana ea khopolo</p>
> “Marena ao ohle, le mafatše a ona Joshua a a hapa kaofela ka nako e le ’ngoe, hobane Jehova, Molimo oa Iseraele, a ne a loanela Baiseraele” (Joshua 10:42).

Buka ea Joshua e fupere tse ling tsa ketsahalo tse sa utloisiseheng. Lipotso tse tiileng lia botsoa ka taba ena ea ntoa e halalelang e malebana le sehlopha sa batho ba fuoang mosebetsi oa ho hleka sehlopha se seng sa batho.

Taba ea ntoa e halalelang Testamenteng ea Khale ea qholotsa. Molimo o hlaha Testamenteng ea Khale e le Molimo o holimo-limo oa maholimo le mafatše; ka hona, sohle se etsahalang, se tlameha hore, se nyallane le thato ea hae ka kotloloho kapa e se ka kotlolo. Joale, potso ea “Ke joang A ka lumellang ntho tse joalo?” ha e qobehe. Bekeng e fetileng, re bone hore Molimo ka Bo Eena ke karolo ea ntoa e kholo ho feta ntoa e fe kapa e fe e kileng ea loanoa nalaneng ea motho, ntoa e chalametsang le karolo e ’ngoe le e ’ngoe ea maphelo a rona. Hape, re bone hore, ketsahalo tsa nalane ea Bibele le histori e ngotsoeng ke batho, li ka utloisisoa leseling la ntoa fela.

Bekeng ena, re tsoela pele ho shebisisa morabaraba oa ntoa tse thibetsoeng ke matla a leholimo, likhaello le maemo a ntoa e halalelang, pono ea ho qetela ea khotso e fanoeng ke baporofeta ba Testamente ea Khale, le hore na ntoa tseo li bolelang semoeeng.

_*Ithute Thuto ea Beke ena Ho Lokisetsa Sabatha sa 1 Pulungoane._