---
title:  Sebe sa Bakanana
date:   26/10/2025
---

`Bala Genese 15:16, Levitike 18:24–30, Deuteronoma 18:9–14, le Esdrase 9:11. Ke sefe seo litemana tsee li re bolellang sona malebana le leano la Molimo le leholo ka ho fa Iseraele naha ea Kanana?`

Re lokela ho sheba ka ntle ho buka ea Joshua hore re utloisise se neng se boleloa ka sebe sa lichaba tse neng li ruile lefatše la Kanana. Litloaelo tse nyontšang tsa chaba tsena tsa ho etsa lihlabelo ka bana, boupelli, ho phofa, bolaoli, boloi, le ho botsa bafu e re fa leseli (Deut. 18:9–12).

Tšibollo ea temana tsa khale tsa Ugaritic (ho tsoa ho Ras Shamra) e fana ka leseli le batsi bolumeling ba Bakanana le sechaba, ’me li hlalosa hore ho rohaka meetlo ena ha se hore ho ne ho utloisiseha fela, empa—ho latela boleng ba bophelo ba Testamente ea Khale—li ne li amohelehile.

Tumelo ea Bakanana e n’e thonngoe holima tumelo ea hore liketsahalo tsa tlhaho, tse neng li fana ka matla ho ithoala, li ne li laoloa ke thobalano ea melingoana e metona le e metsehali. Ka hona, ba ne ba bona thobalano ea melingoana ba ipapisitse le ketso tsa bona tsa thobalano joale ba kena meetlong ea ketso tsa thobalano ho qholotsa melingoana ho etsa joalo le eona. Taba ena e ile ea tlisa bohlola “bo hlomphehang” moo banna le basali ba neng ba kena manyaleng ana a thobalano, le sona sena e le karolo ea tšebeletso tsa bolumeli ba bona!

Sechaba se ke sephahamele holimo ho feta boitšoaro ba melingoana eo se e khumamelang. Ka ho utloisisa melingoana ea sona joalo, ha ho makatse hore e be liketso tsa bolumeli ba Bakanana li ne li kenyeletsa ho etsa lihlabelo ka bana, tseo Bibele e ileng ea li khalemella ka ho hlaka.

Bopaki ba ntho tsa khale tse sibolotsoeng ho tiisa hore baahi ba Kanana ba ne ba etsa lihlabelo ka bana ba bona ba matsibolo ho melingoana, ona matemona, ao ba neng baa khumamela. Masapo a manyenyane a fumanoe ka hara nkho tse kholo tse nang le mengolo ea ho ikana ho pakahatsa tumelo ea bona e mpe, le se neng se boleloa ke eona baneng ba masea.

Ho felisa Bakanana, ka hona, e ne se mohopolo oa tšoahanyetso, ene e se hore e itse ha Molimo a phaphama a batla ho fa Baiseraele lefatše la Kanana. Baahi ba Kanana ba ile ba fuoa nako ea mohau, nako ea keketso ea mohau eo ka eona ba neng ba e na le monyetla oa ho fumana Molimo le semelo sa hae, ka Bapateriareka ba neng ba phela hara bona. Ba bile le monyetla, empa, ba o senya, ba itsoella pele ka ketso tsa bona tse nyontšang ho fihlela Molimo A re ho lekane.