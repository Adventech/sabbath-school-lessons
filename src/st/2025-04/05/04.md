---
title:  Ho Hapa Kapa Ho Felisa?
date:   28/10/2025
---

`Bapisa Exoda 23:28–30; Exoda 33:2; Exoda 34:11; Numere 33:52; le`

Deuteronoma 7:20 le Exoda 34:13; Deuteronoma 7:5; Deuteronoma 9:3; Deuteronoma 12:2, 3; le Deuteronoma 31:3, 4. Ke sefe seo litemana tse li se senolang malebana le boholo ba tšenyo?

Sepheo sa Molimo sa sethathong bakeng sa Bakanana e ne e se ho ba felisa, empa, ho hapa naha. Tlhahlobisiso ea likhaolo tse hlalosang kamoo Iseraele e ileng ea ameha kateng lintoeng tsa tlholo e sebelisa mantsoe a ho hapa, ho ntša, le ho kokobetsa ho etsuoang ho baahi ba Lefatše la Pallo. Sehlopha sa bobeli sa mantsoe a hlalosang ’me se e na le Iseraele e le moetsi oa ketso, e bontša lintho tse sa pheleng, tse kang melingoana ea bohetene le ntho tse tšoaetsoeng ho felisoa. Ho oa hlaka hore libaka tsa khumamelo ea bohetene le lialetare li ne li etsa litsi tse kholo tsa bolumeli ba Bakanana.

Ntoa e halalelang e malebana le moetlo oa Kanana o bolileng le sechaba. E le ho qoba ho silafatsoa, Iseraele e lokela ho ripitla ntho tsohle tse tlisang bobolu. Leha hole joalo, baahi bohle ba Kanana, le bohle bao, ka bo mong, ba ileng ba hlokomela boholo ba Molimo pele ho tlholo, kapa le nakong eo ba hloloang, ba ne ba khona ho phonyoha ka ho fetola sechaba (Josh. 2:9–14; bapisa le Baahloli 1:24–26). Karolo e le ’ngoe ea sechaba sa Bakanana e tsuoang ea ho timetsoa e n’e le ba ipatileng ka liqhobosheaneng tsa motse, e ba ka manganga ba tsoela pele ka borabele khahlanong le leano la Molimo ka Iseraele, ’me ba thatafatsa lipelo (Josh. 11:19, 20).

Leha hole joalo, taba ena e tlisa potso: haeba sepheo sa pele sa ho hapa Kanana e ne e le ho falatsa baahi ba naha eo, eseng ho ba felisa, hobaneng Baiseraele ba ile ba lokela ho bolaea batho ba bangata hakaalo?

Tlhahlobisiso ea litemana tsa Bibele malebana le khapo ea Kanana e bontšitse hore leano la pele la khapo e ne le ho qhalakanya sechaba sa Bakanana. Leha hole joalo, bongata ba Bakanana, joaloka Faro oa Egepeta, ba ithatafatsa lipelo, ’me, ka hona, ea e ba ntho e le ’ngoe le moetlo oo hona hoo pheliso ea moetlo oa bona, ho neng ho bolela hore ba timellelitsoe le ona.

`Ke likarolo life semelong le litloaelong tsa hao tse lokelang ho tsomuloa li felisoe?`