---
title:  Nahanisisa Ka Botebo
date:   31/10/2025
---

Bala Ellen G. White, “The Fall of Jericho,” maq. 491–493, ho Patriarchs and Prophets.

Joaloka ntho e ’ngoe le e ’ngoe ka Bibeleng, ho tseba maemo le litla-morao ho bohlokoa. Joalokaha re se bone, ntoa ea lefatše lohle le sepheo sa Molimo e le moahloli li bohlokoa ho utloisiseng ntoa tsena khahlanong le Bakanana.

“Molimo o lieha ho halefa. O file lichaba tse khopo nako ea mohau hore li tle ho Eena. Ho ea ka leseli le fanoeng, le ne le tlisa thohako ea bona haeba ba hana ho amohela leseli ba ikhethela tsela tsa bona ho e na le tsa Molimo. Molimo o ile a fana ka lebaka la hore hobaneng a sa leleke Bakanana hang hang. Bokhopo ba Ma Amone bo ne so felle. Ka bobe bona, ka hanyane ka hanyane ba ne ba itlisa moo mamello ea Molimo e tla felloa ’me ba timetsoe. Ho fihlela boemo boo bo fihleloa ’me bobe ba bona bo tletse, phetetso ea Molimo e ne e tla liehisoa. Lichaba tsohle li bile le nako ea mohau. Bohle ba sa bolokang molao oa Molimo ba tla tloha maemong a tlase a bokhopo ho ea ho a holimo. Bana ba tla ja lefa la borabele ba batsoali ba bona, ’me ba etse se khopo ho feta bo ntat’a bona ho fihlela ba oeloa ke khalefo ea Molimo. Kahlolo e ne e se bobe hobane fela e liehisitsoe.”—Ellen G. White Comments, The SDA Bible Commentary, vol. 2, leq. 1005.

**Lipotso tsa Ho Qoqoa:**

`Qoqang ka tse boleloang ke hore e be Molimo ke moahloli oa ronale moahloli e moholo oa maholimo le lefatše. U nahana ke hobaneng taba ea hore Molimo ke Moahloli e le motheo oa evangeli le topollo ea rona?`

`Ke joang taba ea Bakanana e re bulelang kharetene ea ho bona mamello le toka ea Molimo? Ke joang re ka bontšang semelo sa Molimo ka tsela eo re etsang ba bang kateng?`

`Nahana ka motheo oa tlhaho ea bolokolohi ba khetho. U nahana hobaneng Molimo A hlompha bolokolohi ba rona ba khetho? Ke joang lerato le bolokolohi ba khetho li amanang?`

`Testamente ea Khale e fupere pale tse ngata tsa ntoa, empa qetellong,e porofeta pono ea khotso. Ke karolo efe eo Bakreste ba lokelang ho e bapala ho tliseng khotso tikolohong ea bona?`