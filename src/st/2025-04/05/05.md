---
title:  Khetho ea Bolokolohi
date:   29/10/2025
---

`Bala Deuteronoma 20:10, 15–18; Deuteronoma 13:12–18; le Joshua 10:40. Ke joang molao oa ntoa le ketsahalo e khahlanong le teropo ea melingoana ea litšoantšo, tse bontšitsoeng ho Deuteronoma, li thusang ho utloisisa moeli oa timetso ea sohle-sohle ntoeng eo Baisraele ba neng ba le ho eona.`

Temana ea Seheberu e sebelisa lentsoe le ikhethang ho hlalosa timetso ea batho ntoeng: cherem. Lentsoe lena le supa “se thibetsoeng,” kapa se “khethetsoeng ho timetsoa.” Boholo ba nako, le bontša ho tlosa batho, liphoofolo, ntho tse sa pheleng ka botlalo, ntle le mokhoa oa hore ba khutlele sebakeng se busoang ke Molimo, seo ntoeng se neng se kenyeletsa, hangata, timetso ea tsona. Taba ena ea cherem e le ho rinya batho ka botlalo ntoeng e lokela ho utloisisoa leseling la ntoa ea Yahweh le makhotla a lefifi a bokhopo, moo semelo sa Hae le setumo li leng kotsing.

Hape, kamora ho runya ha sebe lefatšeng, ha hona ho ema terateng: motho o hlakoreng la Molimo kapa la Satane. Hlakore le leng le isa bophelong, bophelong bo sa feleng, le leng lefung, lefung la ka ho sa feleng.

Taba ena ea ho timetsa sohle-sohle e hlalosa kahlolo ea Molimo e halalelang khahlanong le sebe le bobe. Molimo o ile a laela ho kenngoa tšebetsong hoa kahlolo ea Hae ho sechaba sa Hae seo a se khethileng, Iseraele ea Khale. Boithukhubetso ba ho senya bo ne bo le tlasa tiiso e tiileng ea Bomolimo ba Hae, e neng e fella nakog e itseng nalaneng, tlholo, le meeling e hlalositsoeng hantle, eleng Kanana ea Khale. Joalokaha re bone thutong ea maobane, ba ileng ba oela tlasa tsuo ea timetso ba ne ba lutse ba etsa borabele khahlanong le sepheo sa Molimo ba bile ba se eisa, ho se mohla ba bakang. Ka hona, qeto ea Molimo ea Molimo ea ho ba timetsa e n’e se ea ho nkoa ke maikutlo kapa ho nyatsa sechaba. Ho feta mona, Iseraele e ne tla lebella tšoaro e tšoanang ebang e etsa qeto ea ho qopitsa mekhoa e tšoanang ea bophelo ba Bakanana (bapisa le Deuteronoma 13). Leha ho bonahala joalokaha e ka lihlopha tse lutseng mahlokoreng a mabeli a ntoa e halalelang a hlalosoa e sa le pele (Baisraele ba ne ba lokela ho ja lefa la naha ha Bakanana a lokela ho timetsoa), ho na le khonahalo ea ho tloha lehlakoreng le leng

ho ea ho le leng, joalokaha re tla bona tabeng ea Rahaba, Akane, Le Bagibione. Ha se hore batho ba ne ba fuoa tšireletso ka tlhaho, kapa ba beoa tlasa thibelo.

Ba ileng ba imona menoana ka likamano tsa Yahweh ba ka lahleheloa ke maemo a bona ka baka la borabele, ’me ba tlasa thohako ba ka inehela matleng a Yahweh ’me ba phela.

`Litlamorao tsa semoea tsa borabele khahlanong le Molimo ha Bakanana e kaba li fe maemong a rona kajeno? Ke hore, re le batho ka bo mong, litlamorao tsa khetho tsa rona tsa bolokolohi ke li fe?`