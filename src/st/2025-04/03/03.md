---
title:  Molimo o Phelang oa Meeka
date:   13/10/2025
---

`Bala Joshua 3:6–17. Ke eng eo ho tšela Jordane ka mohlolo ho re bolellang eona ka tlhaho ea Molimo eo re mo sebeletsang?`

Ho tšela noka ea Jordane ho hlalosoa ho Joshua 3:5 ka lentsoe la Seheberu niphla’ot, “meeka, mehlolo,” eo hangata e buoang ka liketso tse matla, tse phahametseng tlhaho tsa Molimo, tse bontšang ho khetholoha ha hae (Lipes.72:18, Lipes.86:10). Hamorao, Baiseraele ba ile ba nahana ka ketsahalo tsena, eaba, ba rorisa Jehova (Lipes.9:1) ’me ba mo phatlalatsa hara lichaba (Lipes.96:3). Likotlo tsa Egepeta (Exoda 3:20, Mikea. 7:15), ho tšela leoatle le fubelu, le tataiso ea Molimo lehoatateng (Lipes.78:12–16) li ile tsa qotsoa e le meeka eo.

Lingoli tsa Bibele li ne li tseba, kaha li pakile taba ea hore Molimo o hlǀtseng maholimo le lefatše ha O khinoe ke tlholeho ea hae. Ha ho letho le kekeng la etsahala (Baheb. “o motle-tle”) bakeng sa ho etsa sohle (Jer. 32:17). Lebitso la He le tlhaho ea Hae lia hlolla (Baahloli 13:18), ebile o phahametse kutloisiso tsa rona.

Papisong le melingoana ea chaba tse ling, e ke keng ea pholosa (Lipes.96:5, Esa. 44:8), Molimo oa Bibele ke Molimo “O phelang,” O oa sebetsa, O oa phela, balateli ba Hae ba ka mo tšepela hore O tla kena lipakeng maemong ao ba tla tobana le ona. Moprofeta Zakaria o sebelisitse lentsoe le tšoanang (ho tsoa kutung e tšoanang le niphla’ot) nakong eo a shebang bokamosong ba Iseraele kamora ho ba kholehong Babilona. O ile a bona Jerusalema e tla boela e hahoe kaofela, metsofe e lule literateng tsa oona, banana le bashanyana ba bapalla moo. Ho baahi ba eona basa kholoeng ba ntseng ba bona matšoao a tšenyeho ea teropo, Zakaria a hooa: “Ho itsoe ke Jehova oa makhotla, le ha taba eo e kaba thata mahlong a masala a sechaba sena, matsatsing ao, na le mahlong a ka e kaba thata, ho botsa Jehova oa makhotla? Ho itsoe ke Jehova oa makhotla: bonang ke ea pholosa ba sechaba sa ka lefatšeng la bochabela le la bophirimela. Ke tla ba tlisa, ba tle ba ahe ka hara Jerusalema, ’me e tla ba sechaba sa ka, ’Na ke be Molimo oa bona ka ’nete le ka tieo” (Zekaria. 8:6–8).

`Bala Luka 18:18–27. Ke joang karabo ea Jesu ho barutuoa ba Hae e u khothatsang hore u tšepe Molimo ka se bonahalang se keke sa etsahala?`