---
title:  Bolebali
date:   15/10/2025
---

`Bala Joshua 4:20–24 u ipapisitse le litemana tse latelang: Baahloli 3:7; Baahloli 8:34; Lipes.78:11; Deut. 8:2, 18; Lipes.45:17. Hobaneng ho ne ho le bohlokoa ho hopola ketso tse matla tsa Jehova?`

Ela-hloko phetoho ea motho ho Joshua 4:23. Metsi a Jordane a hlalosoa a omeletse pela “hao,” ke hore, pela Baiseraele bohle ba qetang ho tšela Jordane. Ho fapana le mona, Leoatle le lefubelu hothoe le omme ka pela “rona” ba neng ba le teng molokong oa pele le ba bileng le maiphihlelo a Phallo. Ketsahalo tsena tse peli tse bonoeng ke meloko e ’meli e fapaneng li ne li tšoana ka bohlokoa ba tsona, eleng se ileng sa etsa hore moloko oa bobeli, ka bopaki ba batsoali ba bona, ho boela ba sibolla moelelo o tšoanang oa ho tšela Jordane bakeng sa bona.

Ka kakaretso, re nka ho lebala e le ntho e tloaelehileng bathong bohle. Leha hole joalo, ho lebala ha ho tluoa semoeeng ho ka tlisa litla-morao tse bosula.

Le kajeno, haeba re batla ho boloka ho ikhetha ha rona re le batho ba nang le pitso le thomo e khethehileng, re tla tlameha ho etsa menyetla ea ho nchafatsa mehopolo ea rona ea semoea, re le batho ka bo mong hape re le kereke ele hore re se lebale moo re tsoang teng, ho re na re bo mang, le hore na re mona hobaneng.

`Bala 1 Bakorinthe 11:24, 25 le Johanne 14:26. Hobaneng re lokela ho lula re hopola seo Kreste A re etselitseng tsona? Ntle ho tsona, keng ea bohlokoa?`

Ellen G. White o utloisisitse hantle hore ntle le ho itataisa leseling la liketso le tšenolo tsa khale tseo Molimo A re etselitseng tsona, ruri re ka lahleheloa ke tjantjello ea ho ntšetsa pele thomo ea rona kamoso: “Ha ho letho leo re lokelang ho le tšaba bokamosong, ntle leha feela re ka lebala kamoo Jehova A re tataisitseng kateng, le lithuto tsa Hae nalaneng ea rona.”—Ellen G. White, Life Sketches, leq. 196.

`Leha ho le bohlokoa ho hopola bokhale le kamoo Jehova A sebelitseng kateng bophelong ba hao, hobaneng, letsatsi le letsatsi o lokela ho ba le maiphihlelo le Eena, le bonnete ba lerato le boyeng ba Hae hona joale?`