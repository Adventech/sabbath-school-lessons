---
title:  Ka Mose Ho Jordane
date:   16/10/2025
---

> <p></p>
> “O ile oa pshesa boliba ba leoatle, ra tšela noka ka maoto; ra ba ra ithabela ho Oona.” (Lipes.66:6).

Ho tšela Leoatle le Lefubelu le Jordane ke ntho tse tšoaeang qalo e ncha historing ea Bibele, bobeli ketsahalo tsena li fupere papiso ea bohlokoa (Lipes.66:6, Lipes.114:1–7, le 2 Marena 2:6–15). Hona ka Bibeleng, hona le litemana tsemana tse kopanyang ketsahalo tse peli tsena tsa ho tšela le ho lemoha moelelo oa seo, eleng se supang ka holimo ho maemo a sethathong. Pesalemeng ea 66:6, Mopesaleme o ketekela ketsahalo ea hore e be bophelo ba hae bo pholositsoe (Lipes.66:16–19) ka ho buoa ka mohlala oa nalane oa ho tšela Leoatle le Lefubelu le Jordane.

Pesaleme ea 114 le eona e kopanya ketsahalo tse peli, eseng hobane sengoli ha sea bona phapano ea nako ea tsona, empa ka baka la bohlokoa ba thuto-Molimo eo ketsahalo tsena tse peli li nang le eona. Ka hona ketsahalo tsena li bonoa li kenya letsoho phetohong ea maemo a Iseraele, ho tsoa bokhobeng ho ea tokolohong kamora moo e be ho tsoeng ho ba baleleri ba se nang lehae ho ba nang le naha le lehae. Lipesalemeng tsena, mehlala ea tšelo tsena tse peli e bontša phetoho maemong a sengoli ho tloha bokhobeng, bofumeng, ho hloka thuso, le ho tlontlolleha ho ea boiketlong, topollo ng le seriting.

Hape ke pela Jordane moo Elia a ileng a fetoha teng, tlasa maemo a mohlolo o tšoanang le o rekotiloeng ho Joshua. Ho Elia, ho tšela ho tlisitse phetoho ea bohlokoa bophelong ba hae: o ile a nkeloa leholimong. Ho Elisha, phetoho ena e boetse e bohlokoa: mothusi oa moporofeta (1 Marena 19:21) o fetoha moporofeta oa lichaba (2 Marena 2:22).

`Bala Mattheu 3:16, 17 le Mareka 1:9. Ke joang lingoli tsa Testamente e Ncha li bontšang letšoaola moelelo oa semoea oa noka ea Jordane?`

Bosebeletsi ba Jesu ba lefatšeng, joaloka moemeli oa Iseraele, e latela khoele ea histori ea Iseraele ea khale. Jesu O feta maiphihlelong a “Leoatle le Lefubelu” le “Jordane.” O ntšuoa ka hara Egepeta kamora taelo ea lefu (Matt. 2:14–16), o qeta matsatsi a 40 lehoatateng (Matt. 4:2) joaloka Iseraele e nkileng lemo tse 40, e be, e le ho tloha bophelong ba hae ba lekunutu ho kena bosebeletsing ba sechaba, O kolobeletsoa Jordane (Matt. 3:16, 17; Mareka 1:9).

Hamorao, Baheberu 3–4 e lemoha bohlokoa ba letšoaola ho tšela Jordane ’me e fana ka ho kena Kanana e le ho bontša “boholo ba hau” oo Bakreste ba kenang ho oona ka tumelo.