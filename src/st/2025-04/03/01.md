---
title:  Likhopotso tsa Mohau
date:   11/10/2025
---

### Bakeng sa Thuto ea Beke ena Bala

Joshua 3, Nume. 14:44, Luka 18:18–27, Joshua 4, Johanne 14:26, Baheb. 4:8–11.

> <p>Temana ea khopolo</p>
> “Hobane Jehova, Molimo oa lona, O n’a pshese metsi a Jordane pel’a lona, la ba la tšela joalo kaha Jehova A na A etse leoatleng le Lefubelu, leo A le pshesitseng pel’a rona, ra ba ra tšela. E le hore chaba tsohle tsa lefatše li tle li tsebe letsoho la Jehova hobane le matla, le hore le tšabe Jehova, Molimo oa lona, kamehla” (Joshua 4:23, 24).

Lepolesa la etsa pontšo. Johanne a tlameha ho emisa koloi. Lepolesa la mo kopa laesense, eaba, ka eona nako eo, Johanne o hlokomela hore o lebetse sepache sa hae, se tšetseng laesense ea ho qhoba ofising. Johanne

a hlalosa se etsahetseng. Ofisiri ea ’motsa na o sebetsa kae. Johanne a hlalosa hore ke Porofesa. Ha lepolesa le mo neha tekete, la re a se ke a nahana ke kotlo. “Ke sekolofisi,” la rialo. “Ha batho ba batla ho ithuta ntho ba lefa sekolofisi. Sena ke sekolofisi sa hore u ithute ho se lebale laesense ha u khanna. E ba le tsatsi le monate porofesa!”

Re le batho, re lemaletse ho lebala ntho tse sa luleng li le mahlong a rona. Re lebala ho founela fono tseo re sa li arabelang, ho araba li-imeile, ho noesetsa, ho romela molaetsa oa mahlohonolo a tsatsi la tsoalo, le tse ling. Lethatho lena le le lelele. Ho lebala tlhoko tsa rona tsa semoea, leha hole joalo, ho kaba le litla-morao tse bosula ho feta ho fuoa faene fela, haholo hobane, haele hantle, re sebetsana le seo eleng, pheletso ea rona ea ka ho sa feleng.

Ha re ithuteng ha ho tšeloa Jordane ke Baheberu ’me re bone na ke sefe seo re ka ithutang sona maiphihelong a bona.

_*Ithute Thuto ea Beke ena Ho Lokisetsa Sabatha sa 18 Mphalane._