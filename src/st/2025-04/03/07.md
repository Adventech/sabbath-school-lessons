---
title:  Nahanisisa Ka Botebo
date:   17/10/2025
---

Bala Ellen G. White, “Crossing the Jordan,” maq. 483, 484, ho Patriarchs and Prophets.

“Ithute ka hlokolosi maiphihlelo a Iseraele ha e ne e ea Kanana. Ithute khaolo ea boraro le ea bone tsa Joshua, o rekote boitukisetso ba bona ba ho tšela Jordane ho kena Lefatšeng la Pallo. Re lokela ho koetlisa kelello le pelo, ka ho nchafatsa mehopolo ka lithuto tseo Morena A li rutileng chaba sa Hae sa khale. E be ho rona, joalokaha A batlile hore hobe joalo ho bona, lithuto tsa Lentsoe la Hae li tla lula li thahasellisa le ho rateha.”—Ellen G. White Comments, The SDA Bible Commentary, vol. 2, leq. 994.

“semetse ka Israele ea joale e tlokotsing e kholo ea ho ka lebala Molimo le ho iphumana e khesemetse borapeling ba melimo ea bohata ho feta baholo ba bona. Ho ne ho khumameloa melingoana a mengata, esitana le baboloki ba baholo ba Sabatha. Molimo o hlokomelisitse sechaba sa hae sa pele ho itlhokomela khahlanong le melimo, hobane haeba ba ka hoholehela thoko le Molimo o phelang, thohako ea Hae e tla sallana le bona, empa ha ba mo rata ka lipelo tsohle tsa bona, mka meea eohle ea bona, le ka matla ohle, O tla ba hlohonolofatsa ka ho fetisisa, ‘hape o tla phekola maloetse a teng ka hara bona” —Ellen G. White, Testimonies for the Church, vol. 1, lq. 609.

**Lipotso tsa Ho Qoqoa:**

`Qoqang ka ho tšela Jordane ka mohlolo. O ka hlalosa mehlolo joang? Hobaneng ho bonahala e ka Molimo ha a etse mehlolo e tsoanang kajeno?`

`Ke ntho life tse tšoarehang tseo u khothaletsang sehlopha ho li etsa tse ka thibelang bolebali ba semoea, ho motho ka mong le ho kereke? Leha ho le bohlokoa hore re be le likamano tse feto-fetohang, tse tsoelang pele le Molimo, le hore re se ahe tumelo ea rona eohle ea rona maiphihlelong a matla a fetileng, ke joang re ka sebelisang maiphihlelo a rona a fetileng e le lihopotso tsa kamoo Molimo A sebelitseng kateng maphelong a rona?`

`U nahana ke joang Sabatha, e ka re thusang ho hopola ho kena lipakeng ha Molimo maphelong a rona, hape, ka nqa’ engoe, e re latsoisang tšepiso ea phomolo ’musong oa Hae? Ke joang Sabatha e sa supeng, eseng feela seo re lokelang ho se hopola empa ho seo re ka shebang pele ho sona kamoso?`