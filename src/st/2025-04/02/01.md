---
title:  Ho hlolloa ke Mohau
date:   04/10/2025
---

### Bakeng sa Thuto ea Beke ena Bala

Josh. 2:1–21, Num. 14:1–12, Baheb. 11:31, Ex 12:13, Joshua 9, Neh. 7:25.

> <p>Temana ea khopolo</p>
> “Ka tumelo, Rahaba mosali oa moetsalibe, ha a ka a timela le ba sa lumelang, hobane o na a amohele lihloela ka khotso.” (Baheberu 11:31).

Hobaneng ke entse tjee hape?” Khonahalo e kholo ea hore le uena u kile oa rialo. Ha e le hantle, histori ha e iphete, empa ho joalo le ho batho ka kakaretso, ka ho otloloha, le ho rona. Ke hangata hakae re phetang phoso e tšoanang!

Iseraele e na le monyetla oa bobel oa ho kena Lefatšeng la Pallo, ’me Joshua o nka thomo ena ka tieo. Taba ea pele ke ho ba le kutloisiso e hlakileng ea seo ba tobaneng le sona. O roma lihloela tse peli ho ea ’matlela taba tsa bohlokoa ka naha eo: mekhoa ea eona ea tšireletso, hore na sesole se malala-a-laotsoe hakae, metsi, le maikutlo a baahi ka mabotho a mathuleng a ho ba hlasela.

Motho a ka nahana hore tšepiso ea Molimo ea ho fa Baiseraele naha eo e n’e hloka ba phuthe matsoho. Empa tiisetso ea tšehetso e halalelang ha e hlakole boikarabello ba motho. Iseraele e eme meeling ea Kanana khetlo la bobeli, litebello li holimo, empa khetlo la ho qetela ha Iseraele e ne e eme meeling ena e tobane le qholotso e tšoanang, e ile ea felella ka ho hloleha ho hoholo hona hoo!

Bekeng ena, re tla shebana le pale tse peli tse thahasellisang ka ho fetisisa tsa buka ea Joshua re be re fumane bohlokoa ba tsona tumelong ea rona kajeno. Mohau oa Molimo ha o felloe ke ho re makatsa!

_*Ithute Thuto ea Beke ena Ho Lokisetsa Sabatha saMphalane 11._