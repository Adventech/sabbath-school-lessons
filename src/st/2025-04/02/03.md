---
title:  Boleng Libakeng tse sa Lebelloang
date:   06/10/2025
---

`Bala Joshua 2:2–11, Baheberu 11:31, le Jakobo 2:25. Litemana tsee li re bolell’ang ka Rahaba?`

Khubu ea pale ea Rahaba ke leshano le buuoang ho sireletsa lihloela. Ha re sheba leshano la hae, re lokela ho elelloa hore o ne a kheleletse ka hara sechaba se neng se le sebe hona hoo, eleng sona se qeteletseng se etsa hore Molimo A ahlole chaba seo (Gen. 15:16, Deutr. 9:5, Lev. 18:25–28). Leha e le hore ’nete ke hore Testamente e Ncha e babatsa tumelo ea hae, nyebekollo e hlokolosi ea likarolo tsa Testamente e Ncha ka ketso ena ea Rahaba e bontša hore ha ho le e le ’ngoe e thoholetsang sohle ka eena, ha ho le e le ’ngoe e thoholetsang leshano la hae.

Baheberu 11:31 e tiisa tumelo ea hae ka ho etsa lotho le lihloela ho e na le ho khomarela chaba se bolileng. Jakobo 2:25 e babatsa boithaopo ba hae ba ho amohela lihloela a bile a li khutlisa ka tsela e bolokehileng. Hara ho itlopa, moetlo o bolileng le bophelo ba Rahaba ba sebe, Molimo, ka mohau oa Hae, A bona tlhase ea tumelo eo A ka e sebelisang ho mo pholosa. Molimo o ile a sebelisa se neng se le setle ka hare ho Rahaba—eleng tumelo e bonahalang ho Eena le hore a khethe ho ba karolo ea batho ba hae—empa ha ho moo A ileng A thoholetsa sohle seo a se entseng. Molimo o ila A hlonepha Rahaba ka baka la sebete sa hae se sa tloaelehang, tumelo ea hae, ho ba leqosa la pholoso, le ho khetha Molimo oa Iseraele.

Kamora ho bona se neng se etsahala, o ile a phatlalatsa “Jehova Molimo oa lona, ke Molimo holimo leholimong, le tlase lefatšeng” (Josh. 2:11). Ho bohlokoa ho utloa mosali oa Mokanana a amohela hore Yahweh ke Eena fela Molimo, haholo marulelong ao, tumelong ea hae ea bohetene, thapelo li ne li etsetsoa seo ba lumelang hore ke melingoana ea leholimo.

Puo ena ea Rahaba pejana e fumanoa fela maemong a hore ke Molimo feela ea nang le tokelo ea ho amohela khumamelo (Exoda 20:4, Deut. 4:39, Deut. 5:8). Mantsoe a hae ke bopaki ba qeto e nahanisitsoeng pele, e etsoang ka kelello e pholileng ea ho amohela hore Molimo oa Iseraele ke oona feela Molimo oa ’nete. Boipolelo ba hae bo bontša kutloisiso ea hae ea likamano tse haufi-ufi pakeng tsa Bomolimo ba Molimo le kahlolo eo Jeriko e tlo tobana le eona.

Khetho ea hae e ananela hore, leseling la kahlolo ea Yahweh, ho ne ho e na le khonahalo tse peli feela: ho tsoela pele ka borabele khahlanong le Eena e be o oa timela, kapa ho khetha ho inehela ka tumelo. Ka ho khetha Molimo oa Baisraele, Rahaba e bile mohlala oa se ka beng e bile pheletso ea baahi bohle ba Jeriko, ebang ba ile ba retelehela Molimong oa Iseraele bakeng sa mohau.

`Ke sefe seo pale ee e re rutang sona malebana le kamoo Molimo A ka bang le botšepehi ba rona bo boholo-holo?`