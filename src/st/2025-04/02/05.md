---
title:  Litšiea tse Loantšanang
date:   08/10/2025
---

`Bala Joshua 9:1–20. Ke life ntho tse tšoanang le tse sa tšoaneng paleng ea Rahaba le ea Bagibione? Hobaneng li e-na le moelelo?`

Khaolo ena ea Joshua e qala ka ho re tsebisa hore marena a mahlano a Bakanana ba neng ba atisa ho busa literopo tse nyenyane a etsa leano la ho ikopanya khahlanong le Iseraele. Ho fapana le bona, Bagibione ona a etsa qeto ea ho tlabola selekane le Iseraele.

E le ho qhekanyetsa Baisraele hore a etse selekane le bona, Bagibione ba tla ka leano la ho iketsa baemeli ba naha e hole. Ho ea ka Deuteronoma 20:10–18, Molimo o ne ahlalositse phapang pakeng tsa Bakanana le batho ba phelang ka ntle ho lefatše la Pallo.

Lentsoe le tolokiloeng e le “bohlale” kapa “masene” le ka sebelisoa ka moelelo o motle, ho bontša bohlale le boqhetseke (Liprov. 1:4; Liprov. 8:5, 12), kapa moelelo o mobe, ho bontša bomenemene (Exoda 21:14, 1 Sam. 23:22, Lipes.83:3). Tabeng ena ea Bagibione , kamora ketso ea bona ea boqhetseke ho na le sepheo se seng kotsi sa ho itšireletsa.

Puo ea Bagibione e tšoana hona hoo le ea Rahaba. Bobeli li ananela matla a Molimo oa Iseraele, hape bobeli li ananela hore katleho ea Iseraele ha se e tlisitsoeng ke motho. Ho fapana le Bakanana a mang, ha ba etse borabele khahlanong le leano la Yahweh la ho fa Baisraele naha, ’me ba amohela hore Jehova O leleka lichaba tsena bakeng sa Iseraele. Taba tsa topollo ea bona ho tsoa Egepeta, le tlholo tsa bona holima Sidone le Oge, li entse hore Rahaba le Bagibione ba batle ho etsa selekane le Baisraele. Leha hole joalo, ho e na le ho ananela boikemisetso ba bona ba ho inehela ho Molimo oa Iseraele, joaloka Rahaba, Magebeone a tla ka malepa.

Molao oa Moshe o entse hore ho be le mokhoa oa ho ithuta thato ea Molimo maemong a kang ana (Nume. 27:16–21). Joshua a ka be a ile a botsa Molimo ’me a qoba thetso ea Bagibione.

Boikarabello ba mantlha ba moetapele oa Molimo, le e mong le e mong oa Mokreste, ke ho batlana le thato ea Molimo (1 Likro. 28:9, 2 Likro. 15:2, 2 Likro. 18:4, 2 Likro. 20:4). Ka ho iphapanyetsa eona, Baisraele ba tlameha ho tlola lipehelo tsa motheo tsa ho hapa naha kapa ho roba kano e entsoeng ka lebitso la Jehova, tseo ho neng ho se kamoo ba ka li qobang.

`Ke hanagata hakae o iphumaneng o loana le se bonahalang e le litšia tse peli tsa Bibele tse bonahalang li loantšana?`