---
title:  Nahanisisa Ka Botebo
date:   10/10/2025
---

Bala Ellen G. White, “Ho tšela Jorodane,” maq. 482, 483, ho Patriarchs and Prophets.

Kamora pale ena ea Rahaba le lihloela, boholo ba Testamente ea Khale ha bo re letho ka eena ho fihlela re mmona a hlahella lelokong la Jesu. Hothoe e bile mosali oa Salomone, oa leloko la Juda, moholo-holo oa Boase, le matsale oa mosali e mong ea babatsehang eo eleng karolo ea lesika lena, Ruthe (Matt. 1:5; bapisa le Ruthe 4:13, 21). Ka tumelo ea hae ho Molimo, sehlola sa Jeriko, se neng se le tsuong ea ka hosafeleng, o fetoha sehokela sa bohlokoa lesikeng la borena ba Davida, le ho ba moholo-holo oa Mesia. Sena ke seo Molimo a khonang ho se etsa ka tumelo, leha tumelo e ka lekana le tlhaku ea moseterata (Matt. 17:20, Luka 17:6).

“’Me tšokoloho ea hae [Rahaba] e ne e se ketsahalo e ikhethileng ea mohau oa Molimo ho bakhumameli ba litšoantšo ba amohetseng matla a Hae a halalelang. Hara naha, batho ba bangata—Bagibione ba ile a furalla bohetene ba bona ba inehela Iseraeleng, ba arolelana tlhohonolofatso ea selekane.

“Ha ho khethollo e itseng malebana le bosechaba, morabe kapa maemo ao Molimo aa tsotellang. Ke moetsi oa batho bohle. Ka tlholeho batho bohle ke lelapa le le leng, ’me bohle ke ntho e le ’ngoe ka topollo. Kreste o tlile ho thuoa lerako lefe kapa lefe la karohano, ho bula karolo tsohle tsa mabala a tempele, hore moea o mong le o mong o khone ho tla ho Molimo ka bolokolohi. Lerato la Hae le pharaletse, le tebile, le tletse, hona hoo le kenellang hohle. Le falatsa Satane bao a neng a se a ba taile ka mathetsi a hae, e be le ba beha moo ba ka fihlellang terone ea Molimo, terone e lika-likelitsoeng ke mookoli oa tšepiso. Ho kreste ha hona Mojuda leha e le Mogerike, ea holehuoeng kapa ea lokolohileng.”—Ellen G. White, Prophets and Marena, maq. 369, 370.

**Lipotso tsa Ho Qoqoa:**

`Qoqang ka taba ena ea “menyetla ea bobeli” (le ho feta) le kamoo re ka e fetisetsang ho ba bang. Ka ho tšoana, ke joang re ka bang hlokolosi hore re se sebelise taba ee hampe? Mohlala, nahana ka mosali ea lenyalong leo a hlekefetsoang, moo a eletsoang ho khutlela (“mohau”), maemong a mang o re tlhekefetso e tsoele pele? Re ka fumana teka-tekano joang ntlheng ee?`

`Qoqang ka Rahaba e le mohlala oa tumelo. Ke joang re ka ananelang ho buleha ha batho ho tla ho Molimo, leha maphelo a bona a le hole-hole le a batloang ke Bibele? Ke joang re ka khonang ho ananela tumelo ea bona ha ka lehlakoreng le leng re sa iphapanyetse tse ling tsa liketso tsa bona?`

`Joshua o ile a atleha ho kopanya toka le mohau e le ho rarolla maemo a thetso ea Bagibione, le ka ho ba bohlasoa ha hae ka ho se botse Molimo. Nahana ka maemo a hlokang toka le mohau bophelong ba hao. Tse ling tsa tsela tse tšoarehang tse ka kopanyang ntho tse peli tsee ke life?`