---
title:  Mohau o Makatsang
date:   09/10/2025
---

`Bala Joshua 9:21–27. Tharollo ea Joshua e ile ea kopanyana toka le mohau joang?`

Leha e ba Baisraele ba ne ba batla ho hlasela Bagibione, ba ne ba keke ba lumelloa ho etsa joalo ka baka la kano e neng e entsoe ka baetapele ba phutheho. Baetapele ba Iseraele ba ile ba sebelisa motheo oa hore, kano, ha feela e se na botlokotsebe kapa ho etsa hampe (Baahloli 11:29–40), e ea tlama, leha e ba e kaba kotsi mothong.

Testamenteng ea Khale, ho ba bohlale pele o etsa kano, le ho boloka kano ea hao, li bonoa e le tšiea tsa batho ba hlomphehang (Lipes.15:4; Lipes.24:4; Moekl. 5:2, 6). Kaha kano e ne e entsoe ka lebitso la Jehova, Molimo oa Iseraele, ho ne ho se kamoo baetapele ba ka e fetolang.

Ka kano e mahlonoko e nkiloeng ke baetapele ba Iseraele, pheletso ea Iseraele e ne e rokelletsoe le ea Bagibione . Haele hantle, ka mosebetsi oa bona ho ratha patsi le ho kha metsi bakeng sa ntlo ea Molimo (Josh. 9:23), Bagibione ba ile ba fetoha karolo ea sechaba se khumamelang Molimo. Karabo ea Joshua, ho fapana le kahlolo ea baetapele ba Iseraele, e neng e laela “bosebeletsi ba phutheho eohle” (Josh. 9:21), e ile ea fetola thohako khonahalo ea tlhohonolofatso ho Bagibione (bapisa le 2 Sam. 6:11).

Nalane e latelang ea Bagibione e paka menyetla e meholo ea selumeli eo motse o ileng oa natefeloa ke tsona, ’moho le botšepehi ba bona bathong ba Molimo. Kano ena e entsoeng ke Iseraele e ile ea sala e le joalo melokong e hlahlamang, hona hoo e itseng ha Iseraele e khutla kholehong Babilona, Bagibione e bile ba bang ba ileng ba thusa ho tsosa Jerusalema (Neh. 7:25). Liketso tsa bona li tla ba le litlamorao tse ntle ka ho sa feleng, empa feela ka baka la mohau oa Molimo.

E be ho ka be ho ile ha etsahalang ebang Bagibione ba ile a buoa ’nete ’me ba kopa mohau joaloka Rahaba? Ha re tsebe, empa le teng re ke se lahle khonahalo ea hore leha e ba Molimo a ile a botsoa, qetello e ka be ebile hore Bagibione ba se timetsoe. Sepheo sa Molimo ha se ho otla baetsalibe, empa ke ho bona ba sokoloha e be o ba fa mohau oa Hae (bapisa le Ezek. 18:23 le Ezek. 33:11). Bomenemene ba Bagibione bo lokela ho nkoa e le boipiletso ba mohau oa Molimo, semelong sa hae se bonolo se lokileng. Ke ka baka la ho hana ho sokoloha ha Bakanana le ho hana sepheo sa Molimo sa Molimo ho ileng ha qholotsa qeto ea ho ba timetsa (Gen. 15:16). Molimo o ile a hlompha hore Bagibione ba bona boholo ba Hae, le taba-tabelo ea bona ea khotso ho e na le borabele, le ho ikemisetsa ho khaohana le melingoana ea bona ba rapele Molimo oa ’nete.