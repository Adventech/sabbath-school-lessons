---
title:  Monyetla oa Bobeli
date:   05/10/2025
---

`Bala Joshua 2:1, ’moho le Numere 13:1, 2, 25–28, 33; le Numere 14:1–12. Hobaneng ha Joshua a ka qala thomo ea ho ho hapa lefatše la Pallo ka ho romela lihloela pele?`

Sebaka seo lihloela li romeloang ba le ho sona, Acacia Grove (NKJV), se bitsoa “Shittime” ka Seheberu, ’me se re hopotsa ketsahalo tse peli tse mpe nalaneng ea Iseraele.

Ea pele ke pale e ’ngoe ea bohloela (sheba Numere 13) e fupereng ketsahalo tsa bohlokoa tse tšoanang: ho romela lihloela; ho kena naheng ea sera hoea bohloela ka sephiri; ho khutla ha lihloela; tlaleho ea lihloela ka tse ba li fumaneng; le qeto ea ho nka khato ba ipapisitse le tlaleho eo.

Ketsahalo e ’ngoe ea Shittime ke e ’ngoe ea borapeli bo pepenene, ho tsoa selekane tlase ba latela litšoantšo hoa Baisraele, ha, ka tšusumetso ea Barake ba etsa litšila le basali ba Moabe, ba khumamela melingoana ea bona (Nume. 25:1–3, Nume. 31:16). Maemong ana, lebitso la Shittimi le tlisa tsitsipano e sa tloaelehang sephethong sa pale ena kaofela. Na e tlaba ho hloleha hohang hape meeling ea Lefatše la Pallo? Kapa e tla isa phethahatsong eo eleng khale e emetsoe ea tšepiso ea khale-khale?

`Bala Johanne 18:16–18, 25–27, le Johanne 21:15–19. U hlokomela ntho life tse tšoanang tseo u li hlokomelang pakeng tsa monyetla oa bobeli o fuoeng Iseraele e le sechaba le Petrose e le motho?`

Molimo ke Molimo oa monyetla oa bobeli (le ho feta!). Bibele e bitsa monyetla oa bobeli (le ho feta!) “mohau.” Mohau ke ho fuoa se sa re tsoanelang. Lithuto tsa Bibele li tletse ka taba ea mohau (bapisa le Baro.5:2, Baef. 2:8, Baro.11:6). Molimo ka mohau oa hae o fa e mong le e mong monyetla oa ho qala bocha (Tite 2:11–14). Petrose ka boeena o ile a fumana mohau ona ’me a susumetsa kereke ho hola mohaung (2 Petr. 3:18). ’Me litaba li ba betere le ho feta: re fumana se fetang monyetla oa bobeli, ha ho joalo? (Re ka be rele kae hoja ho se joalo?)

`Nahana ka maiphihlelo a Baiseraele, ha ba fuoa monyetla oa bobeli oa ho kena Kanana, le ka mohau o nanabelelitsoeng Petrose kamora ho latola Morena oa hae. Ke sefe seo liketsahalo tsee li re rutang sona malebana le kamoo re lokelang ho nanabetsa mohau ho ba o hlokang?`