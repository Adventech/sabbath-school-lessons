---
title:  Paki ea Matla A Molimo
date:   06/11/2025
---

Joalokaha re se re ithutile (sheba thuto ea bohlano), Molimo o ne a file lichaba tsa bahetene monyetla oa hore li mo tsebe le ho khutla tseleng tsa bona tse mpe. Empa, leha hole joalo, ba hana ’me ba qetella ba tobana le kaholo ea Molimo.

`Bala Joshua 7:6–9, e buoang ka moo Joshua qalong a ileng a arabela bobe bona bo ba tobileng. Tsepamisa maikutlo haholo-holo ho Joshua 7:9. Ke tšia efe ea bohlokoa e fumanoang mantsoeng a hae?`

Qalong, Joshua o buoa joaloka bana ba Iseraele nakong eo ba neng ba tobane le mathata kamora ho tsoa Egepeta, joaloka ho re: “‘Hojane ra ichoella ka letsoho la Jehova lefatšeng la Egepeta re ntse re ituletse pela lipitsa tsa nama, re e ja bohobe, re khora! Hobane le re ntsitse teng, la re tlisa lefelleng lena, hore le bolae sechaba sena kaofela ka tlala’” (Exoda 16:3).

Joale Joshua ke enoa mona: “Oho,, Morena Jehova, U no u tšeliset’sang chaba sena Jordane, ho tla re neela matsohong a ba-Amore hore ba re timetse? Hoja ra lumela ho itulela mose oane ho Jordane!” (Josh. 7:7).

Leha hole joalo, ho se hokae, o bontša khathatseho ea hae ka tšenyo ea lebitso le seriti sa Molimo tse tla tlisoa ke tlholo ena. “Hobane Ba-Kanana le bohle ba ahileng lefatšeng ba tla utloa, ba tla re teela hare, hore ba hlakole lebitso la rona lefatšeng?” (Josh. 7:9).

Sena se bontša motheo le ’moko-taba tseo e neng e le khubu ea sepheo sa Molimo ka Iseraele. Leha a ne a batla hore lichaba tsa bahetene tse ba pota-potileng li bone ntho tse kholo tseo Molimo a tla li etsetsa batho ba Hae ba mo mamelang, le bona, joalokaha Rahaba a ile a etsa, ba ithuta ka Molimo oa Iseraele matleng a tlholo tsa chaba sa Hae. Ka hlakoreng le leng, ha ntho li ka tsamaea hampe, joaloka hona mona, lichaba tsena li tla bona Molimo oa Iseraele a le selehe a se na thuso (see Numer. 14:16, Deut. 9:28), eleng se neng se ka tiisa ho hana ha Ba-Kanana.

Ka mantsoe a mang, le maemong a moo Baheberu ba neng ba nka naha, ntlha tse kholo le metheo li ne li sebetsa, tse neng li kenyeletsa ho tlisa hlompho le khanya ho Molimo, ea neng A boetse e le Eena fela tšepo ea bahetene, le bakeng sa Iseraele.

`Bala Deuteronoma 4:5–9. Ke joang re ka bonang ho tšoana moo pakeng tsa Iseraele le bopaki ba eona lefatšeng le ho bopaki ba rona re le Baleti Ba Bolokang Letsatsi La Bosupa kajeno?`