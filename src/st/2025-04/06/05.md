---
title:  Monyako oa Tšepo
date:   05/11/2025
---

`Bala Joshua 8:1–29. Pale ee e re bolell’ang malebana le kamoo Molimo A ka fetolang tlholeho tsa rona tse kholo menyetla?`

Leano la Yahweh le fetola ho hloloa ha Iseraele qalong monyetla oa leano la ntoa, ka hona, a fetola phula ea Akore (Ka Seheberu “pherekanyo”) monyako oa tšepo (bapisa le Hos. 2:15). Ka mora ho ba le boitšepo bo boholo kamora ho hlola Baiseraele khetlo la pele, baahi ba Ai ba pheta leano la bona la ho futuhela Baiseraele ba etsang ba imeloa ke ntoa ’me ba’ baleha. Hang hoba baahi ba Ai ba tsoe mona moo ba leng matla, Baisraele ba 30,000, ba larileng haufi le motse (Josh. 8:4), ba tla hapa motse o senang motho ba o chese. Joshua 8:7 e ea hlakisa hore ha se leano le tlisang tlholo, empa ke Jehova ka Boeena ea tla fana ka tlholo ’me a nehelane ka motse oa Ai ho Baiseraele. Le hona khaolong eo ho tsetseng taba tsa sesole ho feta efe kapa efe bukeng ena, temana e bontša ’nete ea koma, hore tlholo ke mpho ea Yahweh.

Motsotso oa bohlokoa-hlokoa ntoeng o hlaha ha banna ba Ai ba siea motse e ba ba qalella ho lelekisa Baiseraele. Mona ke khetlo la bobeli Molimo a buoa kamora hore a fe Joshua leano la ntoa ho Joshua 8:2, a eta pontšo ea hore o taolong ea ntoa. Ho tloha mona ho ea pele, ho ea hlaka hore sesole sa Iseraele se hlotse.

Sebetsa se letsohong la Joshua e ne e le sabole ea sekele, kapa koebe, ho e na le sabole kapa lerumo. Mehleng ea Joshua, e ka ’na eaba e n’e se sa sebelisoe e le sebetsa sa ’nete, empa e bile letšoao la boholo. Hape, ntle le ho fana ka letšoao la ho futuha, e bontša boholo ba Molimo tlholong ea Ai. Ka ho otlolla sabole ea sekele ho fihlela tlholo e fihletsoe, Joshua o bontšoa a nkile matla a feletseng a boetapele e neng e le ea Moshe ha ho tšeloa Leoatle le Lefubeli (Exoda 14:16) le ntoeng e khahlanong le Baamaleke (Exoda 17:11–13), moo e bileng Joshua ka kotloloho ea etellang-pele tlhaselo.

Nakong ena ha hona ho kena lipakeng ho bonahalang, ha mohlolo, ho etsuoang ke Molimo, empa, tlholo holima Ai ha se hore ha e ea tlisoa ke matla a Halalelang joaloka ea Baegepeta molokong oa pele, kapa tlholong e sa tsoa etsahala holima Jeriko. Senotlolo sa katleho se holima tumelo ea Joshua Lentsoeng la Jehova le ho le mamela a sa sisinyehe. Motheo o bontšoang paleng ena e ntse e sebetsa le ho batho ba Molimo kajeno, hohle moo ba phelang, ho sa natsoe liqholotso tsa bona.