---
title:  Nahanisisa Ka Botebo
date:   07/11/2025
---

Bala Ellen G. White, “The Fall of Jericho,” maq. 493–498, ho Patriarchs and Prophets.

“Sebe se bolaeang se ileng sa qetella ka timelo ea Akane metso ea sona e ne e le ho lakatsa, hara libe tsena kaofela, ke sebe se qaphakileng, se bileng se nkeloang fatše ho feta. . . .

“Akane o ile a amohela molato oa hae, empa e ne s’e le morao hore boipolelo boo bo ka mo tsoela molemo. O ne a ile a bona makhotla a Iseraele a khutla Ai a hlotsoe, a nyahame; empa h’a ka a ema a bolela sebe sa hae. O ne a bone Joshua le baetapele ba Iseraele ba inamete fatše ke ho sareloa ba immetsoe hoo ba hlokang mantsoe. Ebang a ile a ipolela ka nako eo, a ka be a fane ka bopaki ba pako ea ’nete; empa eaba o oa itholela. O ne a ile a mamela phatlalatso e reng ho na le tlolo e kholo ea molao e entsoeng, a ba a utloa mofuta oa eona hantle. Empa pounama tsa hae tsa thola. Eaba ho tla patlisiso e mahlonoko. Moea oa hae o ile oa tšoha hakae h’a utloa leloko la hae le suptjoa, eaba lapa la hae, eaba ntlo ea hae! Empa eaba o itholetse ha ipolele, ho fihlela monoana oa Molimo o oela holima hae. Eaba, ha sebe sa hae se se se keke sa patoa, a amohela ’nete. Ke hangata hakakang maipolelo a mangata a etsuoang joalo. Ho na le phapang e kholo pakeng tsa ho amohela linnete kamora hore li netefatsoe le ho bolela libe tse tsejoang ke rona le Molimo fela. Akane a ka be a sa ipolela ebang a ile a tšepa hore ka ho etsa joalo, a ka qoba litholoana tsa tlolo ena ea hae ea molao. Empa boipolelo ba hae bo bo ne mpa bo sebeletsa ho bontša hore kotlo ea hae e lokile, ho ne ho se na pako ea ’nete ea sebe, ho ho soaba, ho phetoho ea letho, ho se ho nyonya sebe.”—Ellen G. White, Patriarchs and Prophets, maq. 496–498.

**Lipotso tsa Ho Qoqoa:**

`Qoqang ka tse boleloang ke molao oa leshome (Exoda 20:17) lefatšengle busoang ke lipapatso le boji. Ke joang re ka khonang ho hlalohanya tlhoko le seo re se batlang, ’me ke hobaneng ha phapang eo e le bohlokoa?`

`Bala thapelo ea Daniele ho Daniele 9:4–19. Hobaneng ho le bohlokoa hore Daniele, ha a bolela sebe sa Iseraele, o ’nile a pheta hore “re” entse ntho tsena kaofela tse mpe, leha re se na tlaleho ea moo a etsang bobe?`

`Nahana ka potso e qetellong ea thuto ea Labone. Ke hobaneng ha ho mamela “litaelo le likahlolo” tsohle ha Iseraele ho le bohlokoa bopaking ba bona? Ke joang tšiea ee e sebetsang kerekeng ea rona kajeno? Ke hore, bopaki ba rona bo ka be bo le matla hakakang ebang re latela sohle seo re se fuoeng ke Molimo?`