---
title:  Sebe sa Akane
date:   03/11/2025
---

`Bala Joshua 7:16–19. Ka botlalo, ke sefe seo ketsahalo ee e re bolelang sona ka Molimo le Akane?`

Ho e na le ho pepesa hore na senokoane ke mang, Molimo o tla ka leano le senolang le bontšang toka le mohau oa Hae. Kamora ho hlalosa lebaka la ho hloloa ha Iseraele le ho re batho ba itlhoekise (Josh. 7:13), O lumella hobe le nako pakeng tsa mothati oo le ho kenngoa tšebetsong ha ona, eleng se fang Akane nako ea ho inahana, ho baka, le ho bolela sebe sa hae. Ka ho tšoana, lelapa la hae (haeba le ne tseba se etsahetseng) le na le monyetla oa ho khetha hore na le nka karolo ho kubuteng taba kapa ho itšola, joaloka bara ba Kora, ba ileng ba qoba ho timetsoa ka ho hana ho nka lehlakore la ntat’a bona (bapisa le Numer. 16:23–33, Numer. 26:11). Tharollo ea taba ena e nka mothinya o sele ho latela kamoo e keneng le ho oela Iseraele: molato oa sehlopha o oa tlosoa o isoa lelokong ka leng la Iseraele; ho tloha lelokong ho ea lelapeng, ho tloha lelapeng ho ea ka tlung, ho tloha ka tlung ho ea mothong. Ntle le ho senola ea molato, mosebetsi ona oa patlisiso o boetse o tšola ba senang molato. Taba ena e ne e le bokhabane ba nyeoe e raluoeng ka makhethe, moo Molimo ka Boeena ebang paki ea ketso tsa Akane tse sa bonoeng.

’Mali o utloa tsitsipano ena hantle ha Molimo A re balakatha! Holim’a Akane. Ke mang ea sa makalleng manganga a monna eo ea neng a nahana a keke a tsejoa? Ha ho letho le patiloeng mahlong a Molimo a phunyeletsang (Lipes.139:1–16, 2 Likro. 16:9), ea tsebang se patiloeng ka pelong ea motho (1 Sam. 16:7, Jer. 17:10, Liprov. 5:21).

Ho bohlokoa ho lemoha kamoo Joshua a buoang le Akane kateng: “Mor’a ka.” Polelo ena ha e bontše lilemo le boetapele ba Joshua, empa e boetse e bontĞa mokhoa oo mohlabani enoa e moholo a neng a atamela toka kateng. Pelo ea hae e ne e tletse kutloelo-bohloko bakeng sa Akane, leha a ne a bitselitsoe ho fana ka kotlo ho setloli sa molao. Ka moea oa hae, Joshua o ne a boetse a bonahatsa pele bonolo, mosa le lerato la eo “ho seng mohla a omanang, ho se mohla a buoang hampe, ho se mohla a fanang ka bohloko ho sa hlokahale moeeng o kulang. O [Jesu] ile A khalema boikaketsi, ho se lumele, le bobe, empa likeleli li ne li le lentsoeng la Hae ha a khalemela.”—Ellen G. White, The Desire of Ages, leq. 353.

`Ke joang ho lemoha hore Molimo o tseba sohle seo u se etsang, le tse patiloeng, e hahlamelang tsela eo u phelang ka eona? E lokela ho hahlamela tsela eo u phelang ka eona joang?`