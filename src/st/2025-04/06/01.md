---
title:  Sera se Kahare
date:   01/11/2025
---

### Bakeng sa Thuto ea Beke ena Bala

1 Petr. 1:4, Joshua 7, Lipes.139:1–16, Esdrase 10:11, Luka 12:15, Josh. 8:1–29.

> <p>Temana ea khopolo</p>
> “Ke ’Na Jehova ke lekolang pelo, ke lekang matheka, ke tle ke busetse ho e mong le e mong ka mokhoa oa hae le ka tholoana ea liketso tsa Hae” (Jeremia 17:10).

Joshua 7 ke ketsahalo ea pele moo, ka maiphihlelo a mabe-mabe, batho ba Iseraele ba ileng ba ithuta litholoana tse kholo-kholo tsa selekane le moelelo oa sona o tebileng. Ha ho mamela litaelo tsa selekane ho ne ho tlisa tlholo,

ho se mamele selekane ho ne ho tlisa ho hloloa. Katleho ea sesole sa Iseraele e ne e sa itšetleha palong ea sona, malepa a ntoa, kapa maano a bohlale a ho hlasela, empa holima boteng ba Mohlabani ea Halalelang hara bona.

Nakong eo ho ajoang Lefatše la Pallo, Iseraele e ile ea tlameha ho ithuta hore sera se kotsi-kotsi ha se ka ntle ho kampo ea bona, empa se hara bona. Qholotso e kholo-kholo e neng e eme ka pela bona e ne e se marako a malelele a matenya a metse ea Bakanana kapa lihlomo tsa bona tse tsoetseng pele, empa khethong ea ho ba manganga ea ba bang ba bona ea ho ikhethela ho iphapanyetsa litaelo tsa Jehova.

Ha re emetse lefa la rona la leholimo (1 Petr. 1:4, Bakol. 3:24), re tobane le qholotso tse tĞoanang. Ha re le meeling ea Lefatše la Pallo, botšepehi ba rona boa lekoa, ’me re ka hlola feela ka ho inehela ho Jesu Kreste.

_*Ithute Thuto ea Beke ena Ho Lokisetsa Sabatha sa 8 Pulungoane._