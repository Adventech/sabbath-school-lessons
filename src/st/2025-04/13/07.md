---
title:  Nahanisisa Ka Botebo
date:   26/12/2025
---

Bala Ellen G. White, “The Last Words of Joshua,” maq. 522–524, in Patriarchs and Prophets.

“Hara matšoele-tšoele a tsoileng Egepeta ho ne ho na le ba bangata ba neng ba rapela melingoana; ke mona moo o tla bona matla a tloaelo kaha ketso ena e ile ea ntšetsetsoa-pele ka lekunutu, ho fihlella maemong a itseng, le ka mora ho tsitsa Kanana. Joshua o ne a lemohile bobe bona hara Baisraele, eaba o nkhella kotsi tsa eona ka ho hlaka. O ile a laba-labela nchafalo e feletseng hara sechaba sa Baheberu. O ne a tseba hore ntle le hore batho ba nke khato e hlakileng ea ho sebeletsa Jehova ka lipelo tsa bona tsohle, ba tla tsoela pele ho arohana le Eena hanyane ka hanyane. Leha karolo e ’ngoe ea Baheberu e n’e le bakhumameli ba semoea, bongata ba bona bo ne bo latela leano la khumamelo fela, ho se lelakabe la letho le tukang tšebeletsong tsa bona. Ba bang e n’e le barapeli ba litšoantšo ka pelong, empa ba ka soaba ha ho ka tsejoa.”—Ellen G. White, Signs of the Times, May 19, 1881.

“Selekane sena se mahlonoko se ile sa ngoloa ka bukeng ea molao, hore se lule se bolokiloe ka hloko. Eaba Joshua o etsa lejoe le leholo tlasa sefate sa leoka se neng se le pela sehalalelo sa Jehova. ‘Eaba Joshua o re ho sechaba sohle, bonang lejoe lena e tlaba paki ea rona, hobane le utloile mantsoe ohle ao Jehova a re boleletseng ’ona: ka hona e tlaba paki ea lona, hore mohlomong le se latole Molimo oa lona.’ Mona Joshua o bontša ka ho hlaka hore likhalemo le litemoso tsena ha se mantsoe a hae, empa ke mantsoe a Molimo. Lejoe lena le leholo le tla lula le pakela meloko e latelang ka ketsahalo ena eo le e etselitsoeng, ’me e tla ba paki khahlanong le sechaba, ebang se ka pheta sa kena khumamelong ea litšoantšo.” —Ellen G. White, Signs of the Times, May 26, 1881.

**Lipotso tsa Ho Qoqoa:**

`Qoqang ka se boleloang ke polelo ena: “O [Jehova] ke Molimo o halalelang. Ke Molimo o boulelang. (Josh. 24:19). Ke joang Molimo eleng Molimo ea boulelang?`

`Ke joang lerato la rona ho Molimo le amanang le bolokolohi ba khetho boo a re fang bona? Ke hore, na re ka rata e le kannete ebang re sa ka ra ba le tokoloho? Na lerato la nnete le ka qobelloa? Ebang ho se joalo, hobaneng?`

`Tse ling tsa tsela tse bonahalang tseo baetapele ba kereke kajeno ba ka fetisetsang lebone molokong o latelang ke life?`

`Nahana ka bophelo ba Joshua le qetello ea hore bophelong ba hae bohle, Baisraele ba ile a sebeletsa Jehova. Ke qeto life tseo u ratang hore batho ba li etse malebana le bophelo ba hau?`