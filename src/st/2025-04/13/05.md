---
title:  Kotsi tsa Melingoana
date:   24/12/2025
---

`Bala Joshua 24:22–24. Hobaneng Joshua a lokela ho pheta boipiletso ba hae ho Baisraele hore ba lahle melingoana ea litšoantšo?`

Kotsi ea melingoana ha se thuto feela. Pejana, lithoteng tsa Moabe, maemong a tšoanang, Moshe a batla ho etsoe qeto e tšoanang (Deut. 30:19, 20). Joale melingoana e teng mona ha se ea Egepeta kapa e ka mose ho noka, empa e fumanoa “hara bona.” Ka hona, Joshua o kopa batho ba hae ho nehelana ka pelo tsa bona ho Jehova. Lentsoe la Seheberu le sebelisitsoeng mona, natah, le bolela “ho saroloha,” “ho kobeha.” Le hlalose Molimo ea inamang ho mamela lithapelo (2 Marena 19:16, Lipes.31:2, 3, Dan. 9:18), hape ke oona moea oo hamorao baporofeta ba neng ba hloka Iseraele e be le oona. (Esa. 55:3, Jer. 7:24). Le sebelisoa ho bontša bokoenehi ba Salemone ha pelo ea hae e khelohela melingoaneng ea balichaba (1 Marena 11:2, 4, 9). Pelo ea motho e tletseng sebe, ka tlhaho ha e na boikutlo ba ho kobeha e mamele lentsoe la Molimo. Ho re qosa a matinkela ho e toma hore e etse thato ea Molimo.

Karabo ea Iseraele e ka baleha tjena: “Re tla mamela Lentsoe la Hae.” Tlhaloso ena e hatella karolo ea likamano tse tlisang kutlo. Iseraele ha e koptjoe ho latela melao e se nang bophelo feela tjena. Selekane se malebana le likamano tse phelang le Jehova, eleng se ke keng sa hlalosoa ka botlalo ka litaelo fela. Tumelo ea Iseraele ha ho mohla e neng e reretsoe ho ba ea molao; empa, e n’e lokela ho ba puisano ea molebe ka tumelo le lerato la Mopholosi ea halalelang ea Mosa.

Le ka mora tiisetso ea sechaba e mekhahlelo e meraro ea ho sebeletsa Jehova, eleng se bontšang hore, joalokaha Joshua a laetse hore ho ntšoe melingoana eohle ea balichaba hara bona, ha ho moo ho nang le tlaleho ea hore e ile ea etsahala. Bukeng ena eohle, ho bonahala e le tloaelo ho tlaleha ka phethahatso ea litaelo tsa Joshua (kapa tsa Moshe) e le mehlala ea ho mamela. Bosieo ba sona qetellong ea buka mona bo sia kopo ea Joshua e bulehile. Khubu ea boipiletso ba buka ea ho sebeletsa Jehova ha se bakeng sa moloko oa mehleng ea Joshua fela, empa le ho moloko o mong le o mong o mocha oa sechaba sa Molimo o tla bala kapa ho utloa molaetsa ona.

`Ke ha ngata hakae u tšepisitseng morena hore u tla ntho e be ha u e etse? Hobaneng u sa e etsa? Karabo ea hau e u bolellang ka mohau?`