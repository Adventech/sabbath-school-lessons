---
title:  Ho Qetella Hantle
date:   25/12/2025
---

`Bala mantsoe a qetellang a buka ea Joshua a ngotsoeng mohlophisi ea susumelitsoeng (Josh. 24:29–33). Ke joang mantsoe aa a sa hetleng morao nakong ea bophelo ba Joshua feela, empa a boela a shebela pele bokamosong?`

Puong ea ho qetela e tlalehang ka lefu la Joshua le Eleasare, moprista e moholo o etsa pheletso e mahlonoko ea buka ea Joshua. Ka ho pheta ka lepato la Joshua, Eleasare le la masapo a Josefa, sengoli se bontša phapano ea bophelo ba ka ntle ho naha eo le qaleho ea bophelo ka hara naha. Ha ho sa na lebaka la ho lelera. Masalla a lefatše a baetapele ha a sa hloka ho nna a nkuoa. Bapaterirareka ba ile ba pata beng ka bona lehaheng (Gen. 23:13, 19; Gen. 25:9, 10), setšeng se rekiloeng Sikeme (Gen. 33:19). Joale sechaba se pata baetapele ba sona naheng eo e leng lefa la bona, eleng se etsang hore ba tsitse ka ho sa feleng. Litšepiso tse fuoeng bapateriareka li phethahalitsoe. Botšepehi ba Yahweh ke karolo ea khareng ea nalane e rokellang meloko eohle ea khale ho fihlela ho oa ha joale ho isa ho e tlang Iseraeleng.

Joalokaha liratsoana tse ferang buka li kopanya pale ena eohle le pale e kholo e fetileng, li boetse li bula tsela bakeng sa bokamoso. Moareka Bishopo oa mehleng oa Canterbury Lord George Cary, puong ea hae ea sehlooho e entsoeng kerekeng ea Holy Trinity Shrewsbury, o ile a re kereke ea Chache e ne e saletsoe “ke moloko o le mong feela pele e fela.”

Ha e le hantle, kereke e lutse e saletsoe ke moloko o le mong pele e fela, ho ne ho le joalo le ka batho ba Molimo ba Testamenteng ea Khale. Khaolo e kholo-kholo nalaneng ea Iseraele e fihla pheletsong. Bokamoso ba eona bo itšetlehile holima hore na hore na e be e tla fana ka likarabo tse joang lipotso-potsong tse ngata malebana le bokamoso. Na Iseraele e tla tšepahalla Jehova? Na e tla khona ho ntšetsa-pele mosebetsi o saletseng morao oa ho hapa naha eohle e setseng? Na ba tla khona ho khomarela Yahweh ba se hahlameloe ke khumamelo ea melingoana? Moloko oa mehleng ea Joshua o tšepahalatse Jehova, empa na e be moloko o hlahlamang o tla boloka maemo ao a semoea le tsela e latetsoeng ke moetapele oa bona e moholo? Moloko o mong le o mong o hlahlamang oa sechaba sa Molimo, o balang buka ea Joshua, o tlameha ho tobana le potso tsona tsena. Katleho ea bona e itšetlehile holima mofuta oa likarabo tseo ba fanang ka tsona maphelong a bona a letsatsi le letatsi le ka moo ba bontšang linnete tseo ba li jeleng lefa kateng.

`Joshua, joalo ka Paulosi, “o loanne ntoa e molemo” (2 Tim. 4:7). Mohloli oa katleho ea Joshua e ne e le ofe? Ke liqeto life tseo u lokelang ho li etsa kajeno tse ka u thusang hore u qetelle ka tiisetso e tšoanang ea hore u pholositsoe?`