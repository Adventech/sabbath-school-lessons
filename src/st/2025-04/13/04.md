---
title:  Bolokolohi ba Ho Sebeletsa
date:   23/12/2025
---

Joaloka Moetapele oa ’nete ea tšepahalang, Joshua o hlonepha bolokolohi ba khetho boo batho ba hae ba nang le bona, ’me o laba-labela ekare Iseraele e ka sebeletsa Jehova ka boikhethelo eseng ka qobello. Taba ena ke eona e neng e toboketsoa ha ho sebelisoa kutu-ketso “”khethiloe” (Sheba Josh. 24:22) Likhaolong tse ling bakhar, “ho khetha,” e hlalosa ketso ea Yahweh ea ho khetha Iseraele l (Deut. 7:6, 7; Deut. 10:15; Deut. 14:2). Israele e bolokolohing ba ho re “che” ho Yahweh kamora ho khethoa ke matla a halalelang, empa seo e ka ba ntho e senang kelello. Iseraele e ka re “e” ho Molimo e be e tsoela pele ho phela, kapa ba ka mo furalla ebe ba khaotsa ho ba sechaba.

`Iseraele e ile ea arabela boipiletso ba Joshua joang? (Josh. 24:16–18). U nahana hobaneng Joshua a ile a arabela karabo ea bona joalo? (Josh. 24:19–21).`

Karabong ea bona e khothatsang, Baiseraele ba lemoha hore Molimo oa Bapateriareka le oa bo Ntat’a bona e boetse ke “Molimo oa rona” (Josh. 24:17, 18), eo ba ikemiselitseng ho mo sebeletsa ka matla a bona ’ohle. Kamorao ho tiisetso ea botšepehi bona bo senang khoao, re ne re ka lebella mantsoe a tiisang taba ena ho tsoa ho Joshua. Empa, ha ho joalo. Puisano ea Joshua le sechaba e nka mothinya osele moo joale ho bonahalang e ka Joshua o bapala karolo ea ho ba ’muelli oa Diabolose. O tloha tabeng ea ho buoa ka mohau oa Molimo le tlhohonolofatso tsa Hae nakong e fetileng ho ea moo a tšosang Baisraele ka ho ba fa setšoantšo sa Molimo oo ho seng bonolo ho o sebeletsa.

Joshua o tseba ho hloka botsitso ha moloko oa pele, o ileng oa tšepisa ho sebeletsa Molimo ka tsela e tšoanang (Exoda 19:8, Exoda 24:3, Deut. 5:27), empa eaba o lebala litšepiso tsa oona mantsoe a sa le melong ea bona (Exoda 32). Ka hona, Joshua, ka tšebeliso ea potso seikarabi, o batla ho elellisoa Baisraele ntlhanyana tse ’maloa. Ea pele, qeto ea ho sebeletsa Molimo e kholo haholo. E tla lokela ho betla sechaba sohle ho latela tšenolo ea Molimo. Litlhohonolofatso tsa ho sebeletsa pakane eo li hlakile, empa litla-morao tsa ho se mamele li lokela ho utloisisoa ka botlalo. Tšoarelo ea sebe ha se tokelo eo motho a ke keng a e amohuoa empa ke mohlolo oa mohau oa Molimo.

Ea bobeli, qeto ea Baisraele ea ho sebeletsa Molimo e tlameha ho ba ea bona, eseng ntho e sututsoang ke moetapele, eena Joshua.

Ea boraro, Israele e tlameha ho lemoha hore batho ba ka se sebeletse Molimo ka matla a bona. Ho sebeletsa Molimo ha ho fihleloe ka ho sebelisa mechini hore motho a ikamahanye le tse hlokoang ke selekane, empa ka likamano tsa motho ka mong le Morena ea pholosang (bapisa le Exoda 20:1, 2; Deut. 5:6, 7).