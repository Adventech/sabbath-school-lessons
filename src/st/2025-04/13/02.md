---
title:  U Ne U le Teng!
date:   21/12/2025
---

“Ebile Joshua o phuthela meloko eohle ea Iseraele Sikeme, a bitsa le baholo ba-Baiseraele, ka lihlooho tsa bona, le baahloli ba bona, le matona a bona, ba itlhahisa pela Molimo” (Josh. 24:1).

Sikeme ke sebaka seo Abrahama a ileng a aha areka ha a qeta ho fihla naheng eo, hape ke moo Molimo A ileng a mo fa tšepiso ea naha khetlo la pele (Gen. 12:7). Joale, ha litĞepiso tse fuoeng Abrahama li phethetsoe, Iseraele e nchafatsa selekane le Molimo hona sebakeng seo moo tšepiso e ileng ea etsetsoa teng khetlo la pele. Boipiletso ba Joshua bo hopola mantsoe a Jakobo a ho “lahla melimo esele ho lona” (Josh. 24:23; bapisa le Gen. 35:2–4). Sebaka sa ketsahalo ena ka bosona se bontša botšepehi bo sa thekeseleng ho Jehova, ho lahla “melimo” e meng eohle.

`Bala Joshua 24:2–13. Sepheo se seholo sa molaetsa oa Molimo ho Iseraele ke sefe?`

Molimo ke Eena moetsi e moholo oa bokhale bo hlahlojuoeng: “Ke nkile,” “Ke fane,” “Ke romile,” “Ke otlile,” “Ke entse,” “Ke u ntsitse,” “Ke u pholositse,” j.j. Israele ha se eena mophetoa oa sehlooho paleng ena, empa ke moetsuoa. Ke Molimo ea entseng Iseraele. Ebang Molimo A sa ka a kena lipakeng bophelong ba Abrahama, ba ka be ba sebeletsa litšoantšo. Boteng ba Iseraele e le sechaba ha se ka makhabane a ofe kapa ofe oa ba baholo-holo ba eona, empa ke ka mosebetsi oa Molimo oa mohau qha! Taba ea hore Baiseraele ba robile monakeli naheng ha se monyetla oa ho ithorisa empa ke lona lebaka la hore na hobaneng ba lokela ho sebeletsa Molimo.

Puo ea Jehova e fupere methati e hlahang makhetlo a mahlano pakeng tsa “u” le “ba” (bo ntat’a bona). Bo ntat’a bona le moloko ona o Sikeme ba nkuoa e le ntho e le ‘ngoe. Joshua o leka ho bontša seo Moshe a se tiisitseng ho Deuteronoma 5:3, hore Jehova h’a ea etsa selekane le bo ntat’a bona feela, empa le bohle ba teng nakong eo Joshua a etsang puo ena. Bongata ba batho ba bileng mono bo ne bo sena maiphihlelo a phallo. Ha se “bohle” ba neng ba le teng Horebe. Empa Joshua ke enoa o re kaofela ha bona ba bile teng. Ka bokhutšoane, lithuto tsa khale li tlameha ho fuoa moloko o mong le o mong o mocha. Molimo o sebelelitseng baholo-holo nakong e fetileng, O malala-a-laotsoe ho sebeletsa moloko ona oa hona joale.

`Ke life tsela tseo, re le kereke, re ka bang le kutloisiso e betere ea boikarabello bo kopanetsoeng; ke hore, nka taba ea hore seo re se etsang se ama e mong le e mong ka kerekeng?`