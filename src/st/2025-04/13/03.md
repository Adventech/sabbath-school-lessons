---
title:  Ka Sebele le ka ’Nete
date:   22/12/2025
---

`Joshua o ile a ipiletsa ho Ba-Iserele hore ba etseng? (Josh. 24:14, 15). Ho bolelang ho sebeletsa Jehova ka sebele le ka nnete?`

Boipiletso ba Joshua bo ntša taba ea hore Iseraele e lokela ho etsa qeto hore na, ka ho tšepahalla ’Mopi oa bona, e boloka ho ikhetha ha eona, e phele naheng, kapa ho se be letho haese ho tšoana le chaba tse rapelang litšoantšo, tse sa ikhethang, tse se nang sepheo, kapa thomo. Khetho ke ea bona.

Boipiletso ba Joshua bo habeli: Iseraele e tlameha ho tšaba Jehova e mo sebe- letse “ka sebele le ka nnete.” Ho tšaba Jehova ha ho bolele bophelo ba ho lula o thothomela le ho hloka boitšepo maikutlong. Empa ho bolela tlhompho le tlotla tse tlisoang ke ho lemoha boholo bo hlokang tekanyo, khalalelo, le ho hloka pheletso ha Molimo, le ho lemoha bonyenyane ba rona, bobe le ho haelloa ha rona. Ho tšaba Molimo ke ho lula o lemoha boholo ba tse hlokoang ke Eena, temoho ea hore ha se Ntat’a rona ea maholimong feela empa e boetse ke Morena oa rona ea halalelang. Temoho e joalo e tla tlisa bophelo bo mamelang Molimo (Lev. 19:14, Lev. 25:17, Deut. 17:19, 2 Marena 17:34). Ha “tšabo” e hlalosa sepheo se ka hare se lokelang ho bontša Moiseraele, ntho e bonahalang e tlisoang ke seo ke bosebeletsi.

Bosebeletsi bo hlokoang ke Iseraele bo bontšoa ka mantsoe a mabeli a Seheberu: “ka sebele” le “ka nnete.” Lentsoe la pele (tamim) hangata le sebelisoa e le sehlakisi ho bontša bohloeki ba phoofolo ea sehlabelo. Lentsoe la bobeli le hlalosang bosebe- letsi ba Iseraele ke 'nete,” kapa “botšepehi” (Seheberu. ’emet). Hangata lentsoe lena le na le ho bontša e sa khaotseng kapa e tsitsitseng. Hangata le buoa ka Molimo, eo semelo sa Hae motheo oa sona eleng botšepehi, eleng se bonahatsoang ho Iseraele. Motho ea tšepahalang ke motho eo re ka itšetlehang ho eena. Ha e le hantle, Joshua o kopa Iseraele ho bontša bona botšepehi bo tšoanang le boo Molimo o bo bontšitseng bathong ba Hae nalaneng eohle ea bona. Ha se ho mamela melao ea Hae ha ka ntle fela, empa se kollang ka pelong. Maphelo a bona a tlameha ho bontša botšepehi ho Molimo ka seo o ba etselitseng sona. Ha e le hantle, ke kamoo le rona kajeno, re tlamehang ho ba ka teng ho Jesu.

`Ho uena ho bolelang ho sebeletsa Jehova “ka sebele” le “ka ’nete”? Tse ling tsa ntho tse u sitisang hore u inehele ho Molimo ka hohle hohle bophelong ba hau ke li fe?`