---
title:  Resepe ea Katleho
date:   27/09/2025
---

### Bakeng sa Thuto ea Beke ena Bala

Deut. 18:15–22; Joshua 1; Baheb. 6:17, 18; Baef. 6:10–18; Lipes.1:1–3; Baro.3:31.

B

> <p>Temana ea khopolo</p>
> “Feela u iphe matla, u etse ka senna haholo, u hlokomele ho etsa ka molao oohle oo Moshe mohlanka oa ka, a u laetseng oona. U seke oa o kheloha ho ea ka ho le letona, leha e le ho le letšehali, u tle u atleha ka hohle moo u eang teng” (Joshua 1:7).

enjamin Zander, mookameli oa ’mino Boston Philharmonic Orchestra, o ile a ruta sehlopha sa ho toloka ’mino. O ile a ela-hloko kamoo barutoana ba neng ba khathatseha kateng nakong eo ba lebeletseng sephetho sa hore na ba binne

joang. Hore a khobe baithuti matšoafo le ho etsa ba phuthulohe hore ba ntše talenta ka botlalo, letsatsing la pele la lithuto o ile a etsa tsebiso ea hore moithuti e mong le e mong o tla fumana “A.” “A” ena, e ne e se tebello eo ba phelelang ho e fihlela, “empa khonahalo eo ba ka e phelang.” Ntho e le ’ngoe feela eo baithuti ba neng ba lokela ho e etsa e ne e le ho ngola lengolo mnka hara nako ea beke tse peli lihlopha li qalile, empa lengolo le ngoloe eka le ngotsoe qetellong ea lithuto. Lengolo le ne le hlalosa hore na hobaneng ba lokeloa ke limaraka tse holimo-limo.

Buka ea Joshua e malebana le khonahalo tse ncha. Moshe eo e bileng karolo e kholo ea Iseraele lemo tse 40, o ne a oela nthong tse fetileng. Phallo ea ho tsoa Egepeta, le ho lelera lefelleng, hoo ka bomali-mabe ho ileng ha etsoa ke borabelle le manganga, ho ne ho felile. Moloko o mocha, o ikemiselitseng ho tšepa Molimo, o ne o le malala-a-laotsoe ho kena lefatšeng la Pallo, eseng hore e ne e le ntho eo ba tšepang ho e phelela, empa e le khonahalo ea hore ba ka e phela.

Ha re ithuteng kamoo Molimo A butseng khaolo e Ncha bophelong ba Iseraele, le kamoo A ka etsang se tšoanang maphelong a rona.

_*Ithute Thuto ea Beke ena Ho Lokisetsa Sabatha sa 4 Mphalane._