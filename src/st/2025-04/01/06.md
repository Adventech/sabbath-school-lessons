---
title:  Ho Iketla le Ho Atleha
date:   02/10/2025
---

`Bala Joshua 1:7–9 ’moho le Genese 24:40, Esaia 53:10, le Pesaleme 1:1–3. U ipa- pisitse le temana tsena, ho iketla le ho atleha ho bolelang?`

Lentsoe la Seheberu tsalakh, “ho atleha” (Josh. 1:8), le bontša khotsofallo ea se neng se polenetsoe, kapa maemo a khotsofatsang.

Lentsoe sakal, “ho ba bohlale” (Josh. 1:8), le ka tolokoa e le “ho atleha” kapa “ho ba le lefumo.” Empa le ka boela la bolela “ho ba bohlale,” kapa “ho etsa ka bohlale.” Le hlaha hangata ho Jobo, Liproverbia, le Lipesalemeng, moo taba ea ho atleha e amahanngoang hantle le ho etsa ka bohlale ka ho tšaba Molimo le ho mamela Lentsoe la Hae.

Ho latela leseli lena, ha se hore katleho e hlalosoa e le ho ba le matlotlo a lefatše, leha e a kenyelletsa. Katleho e lokela ho bonoa e le maemo a nyallanang le metheo le tšiea tsa semoea tseo eleng motheo oa lefatše le hlǀtsoeng ke Molimo tse bileng li bontšoang molaong oa Hae.

Ka ’nete, tšepa litšepiso tsa Molimo, haholo holo tšepiso ea pholoso ka tumelo fela le ho mamela molao oa Hae, ha li loantšane. Li emetse mahlakore a mabeli a loti.

`Bala Baroma 3:31. Temana ee e reng ka nyallano ea molao le tumelo?`

Ho beha tumelo sehlabelong se phekolang sa lefu la Kreste bakeng sa rona khahlanong le ho mamela molao oa Molimo ke ho fana ka lehlakore la leshano le kotsi-kotsi. molao le mohau li lutse li tsamaea ’moho. Ke feela kutloisiso ea tumela khoela ea karolo ea molao e ka etang hore re nke “molao” le “mohau” e le ntho tse peli tse fapaneng.

Lingoli tsa Testamente ea Khale li ne li hlompha molao haholo, ’me li o nka e le mohloli oa thabo (Lipes.1:2; Lipes.119:70, 77, 174). Ha o nkuoa le ho sebelisoa hantle, molao o tla tlisa kutloisiso e tebileng ea boetsalibe ba motho ka mong (Baro.7:7) le hore o hloka ho loka ha Kreste. (Baga. 3:24).

`Ho sa natsoe hore na ka mohau oa Molimo o loanela ho boloka molao hakae, ke joang maiphihlelo a hao a u bontšitseng hore u hloka ho koaheloa ke ho loka ha Kreste?`