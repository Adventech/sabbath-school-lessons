---
title:  Majalefa a Litšepiso
date:   30/09/2025
---

Ho Joshua 1:2, 3, Jehova O bolella Joshua hore O ba fa naha. Ka ho le leng, O itse O se a ba file lona. Seo se bolela’ng?

Naha e ne e le mpho e tsoang ho Jehova, eo e neng e le Eena monga eona. Ho Joshua 1:2, 3, mefuta e ’meli ea leetsi “ho fa” aa sebelisoa, ho bontša likarolo tse kholo tsa bohlokoa tsa ho ruoa naha. Karolo ea pele e bontša methati ea ho aba naha. Ha joale e ne e le fela naha e ka mose ho Jorodane e neng e nkiloe ke Iseraele. Boholo ba lefatše la pallo e n’e le hona bo tla kenoa.

Ho Joshua 1:3 kutu-ketso e sebelisoa e le joalo hantle, ho fana ka maikutlo a hore ba se ba fuoe naha. Ha Molimo e le Moetsi oa ketso tse kang tsena, polelo hothoe e “Bophetheho ba boporofeta.” Sena ke ka baka la hoba seo A se tšepisang Lentsoeng la Hae ke ’nete e tiileng e ka tšeptjoang hore e etsahala hona joale.

Liemeli temaneng ea 3, “u” le “le,” li bongateng, ka hona, tšepiso ha e fuoe Joshua feela empa sechaba sohle sa Iseraele. Ho buoa ka tšepiso e fuoang Moshe e bontša ntsetso-pele ea mosebetsi oa Molimo.

Hape, lentsoe, kol, “lohle,” “kaofela,” le phetoa makhetlo a ’maloa khaolong ea pele. Ho jaleha hoa lereho lena ho bontša botlalo le ho hlompheha ha mosebetsi o kapela Joshua. Ho tlameha ho ba le nyallano e phethahetseng pakeng tsa Molimo, Joshua, le sechaba sa Iseraele bakeng sa ho netefatsa katleho khapong ea Lefatše La Pallo e ka pela bona.

`Bala Joshua 1:4–6 le Baheberu 6:17, 18. Ka nako eo, Lefatše la Pallo le ne le le joalo, e le tšepiso. Empa, Molimo o re ke lefa. Ho bolel’ang ho ba Majalefa a litšepiso tsa Molimo?`

Ha ho letho leo eleng masela-mose ka litšepiso tsa Molimo. Ka bo tsona ha li na matla a ho iphethahatsa. Tiisetso ea hore li tla etsahala e itšetlehile ho boteng ba Molimo, ea reng: “Ke tla ba le uena.” Ruri, boteng ba Molimo bo ne bo le bohlokoa bakeng sa ho phela ha Iseraele. Ntle ho bona, e n’e kaba sechaba feela hara tse ling tse ngata, se sena pitso e ikhethileng, ho khetholoha, kapa thomo (Exoda 33:12–16). Boteng ba Jehova e ne e le sohle seo Joshua a se hlokang hore a atlehe.

Le kajeno ha ho letho le fetohileng, ke ka hona re nang le tšepiso ea Jesu e fumano- ang ho Mattheu 28:20.