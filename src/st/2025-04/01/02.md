---
title:  Moshe e Mocha
date:   28/09/2025
---

`Bala Deuteronoma 18:15–22 le Joshua 1:1–9. Hobaneng ho le bohlokoa hore e be buka ea Joshua e qala ka ho pheta tsepiso e malebana le se tla etsahala kamora lefu la Moshe?`

Leha Moshe a ne a s’a hlokahetse ’me moetapele e mocha, Joshua, a n’a khethiloe ke Molimo, ho na le ntho tse tšoanang ka bona. Bobeli Molimo o ne ail’a ba bolella hore ba tla etella sechaba sa Hae pele ho kena lefatšeng le tšepisitsoeng bo ntat’a bona. Joalokaha Jehova A ile A re ho Joshua: “Sebaka se seng le se seng seo le tla bea bohato ba maoto a lona ho sona ke tla le nea sona, joalo kaha ke ne ke boleletse Moshe” (Josh. 1:3). Joshua o ne a lokela ho qetella mosebetsi oo sethathong o neng o fuoe Moshe. Ruri, e ne e le Moshe e mocha.

`Bala Exoda 33:11; Numere 14:6, 30, 38; Numere 27:18; Numere 32:12;`

Deuteronoma 1:38; Deuteronoma 31:23; and Deuteronoma 34:9. Litemana tsee li re bolell’ang ka joshua?

Maemong ana, tšepiso ea hore Molimo “O tla u hlahisetsa” moporofera ea tšoanang le Moshe (Deutr. 18:15) empa e le khonahalo eseng ’nete e phethahetseng. Mantsoe a bulang a buka ea Joshua a hopotsa ’mali ka tšepiso ena, ha ka nako e tšoanang, a tlisa tjantjello ea ho bona a phethahala.

Leha a se a hlokahetse, Moshe ke karolo e kholo ea khaolo ea pele. Lebitso la hae le boleloa makhetlo a leshome, Joshua ha ’ne fela. Moshe o bitsoa “Mohlanka oa Jehova” ha Joshua eena hothoe ke “mothusi oa Moshe” (Josh. 1:1). Ho tla nka Joshua bophelo ba bohle ba bosebeletsi ba botšepehi hore a fumane maemo a “mohlanka oa Jehova” (Josh. 24:29).

Leha e le hore khaolo ea pele ea Joshua e buoa ka phetoho ea boetapele pakeng tsa baetapele ba matla ba Iseraele, mophetoa oa bohlokoa-hlokoa ke Jehova ka Boeena, ke Eena eo mantsoe a Hae a bulang buka, ha tataiso ea Hae e tletse buka ena. Ha ho khoao malebana le hore na moetapele oa sebele oa Iseraele ke mang.

`Mengoaheng eohle, Molimo o bitsitse banna le basali ho etella pele batho ba Hae. Hobaneng ho le bohlokoa ho hopola hore na haele hantle, moetapele ea sa bonoeng oa ’nete oa kereke ke mang?`