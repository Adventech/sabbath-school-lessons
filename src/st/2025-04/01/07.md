---
title:  Nahanisisa Ka Botebo
date:   03/10/2025
---

Bala Ellen G. White, “Ho TĞela Jorodane,” maq. 481, 482, ho Bapateriareka le Baporofeta; “Ho Kena Fatšeng la Pallo,” leq. 175, ho Taba Tsa Topollo.

“Litšepisong tsa Hae le litemosong, Jesu o bolela ’na. Molimo o ratile lefatše hakaalo, o bile a fana ka Mora oa hae ea tsoetsoeng a inotsi, ka hore, ha ke lumela ho Eena, ke se timele, empa ke be le bophelo bo sa feleng. Maiphihlelo a bontšitsoeng Lentsoeng la Molimo a lokela ho ba a ka. Thapelo le litšepiso, thuto le temoso, ke tsa ka. Joalokaha tumelo e amohela metheo ea ’nete, li fetoha matla a bophelo

ba motho. Lentsoe la Molimo, ha le amoheloa ke moea, le bopa menahano, e be le kena ka hara khaho ea semelo.”—Ellen G. White, Eo Bohle Esale Ba Monyorela, maq. 390, 391.

“Ha ho taba e hlokang hore e nkoe ka matla, e phetoe khafetsa, kapa e toboketsoe ka matla likelellong tsa bohle ho feta ho se khonahale ha motho ea oeleng ea ikotlang sefuba ka mesebetsi ea hae e metle. Topollo e tla ka tumelo ho Jesu Kreste qha!”— Ellen G. White, Tumelo le mesebetsi, leq. 19.

**Lipotso tsa Ho Qoqoa:**

`Ho sa natsoe hore na maemo le maiphihlelo a bophelo ba Joshua le a rona a fapane hakae le a rona, ke lithuto life tsa semoea tse re ka inkelang tsona bophelong ba hae, tseo re ka li sebelisang maphelong a rona? Feela, hobaneng, re lokela ho lula re behile maemo ka hloohong ha re leka ho etsa lipapiso?`

`Qoqang ka likamano tse pakeng tsa litšepiso tsa Molimo le ho mamela ha rona. Li thusana joang? Kotsi tsa ho phahamisa e ’ngoe ho feta e ’ngoe ke life? Ke hore, kotsi ea ho sutumeletsa molao holimo hona hoo o koahelang mohau ke efe?`

`U itšetlehile thutong ea beke ena, u ka hlalosa katleho joang ho ea ka Bibele? Moruo o nka sebaka sefe tlhalosong ea Sekreste ea katleho?`

`Nahana kamoo Joshua a ileng a ikutloa kateng, ka ho latela Moshe. Ke tšepiso efe eo Jehova A ileng A mo fa eona e ileng ea mo matlafatsa (sheba Josh. 1:5) boikarabellong boo ba hae bo boholo?`