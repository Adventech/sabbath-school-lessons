---
title:  Khomarela Molimo
date:   18/12/2025
---

Tsela e le ’ngoe eo ka eona Iseraele e ka khonang ho qoba teko ea borapeli ba litšoantšo le khalefo ea Jehova ha se ka ho hopola tsohle tseo ho itsoeng “ba se ke” ba li etsa selekaneng, empa ka ho itjoetsa hore ba tla lula ba tšepahalla Jehova, kutu- ketso e tšoanang, “ho khomarela, itšoarella” ho Jehova (sheba Deut. 4:4), e boetse e sebelisoa ho hlalosa selekane sa lenyalo se neng se reretsoe monna le mosali (Gen. 2:24) kapa ho tšepahalla Ruthe ha Naomi (Ruthe 1:14). Ho bohlokoa ho lemoha hore, ho ea ka tlhahlobo ea Joshua, ke botšepehi bo joalo bo entseng Iseraele e be sechaba “ho fihlela kajeno.” Ka bomali-mabe, taba ena ha e na ho ba joalo hamorao nalaneng ea Iseraele, joalokaha buka ea Baahloli e bontša ka bohloko bo boholo (Baahloli 2:2, 7, 11; Baahloli 3:7, 12; Baahloli 4:1, j.j.)

`Boipiletso ba Joshua ho Iseraele hore e rate Jehova Molimo oa eona (Josh. 23:11; bapisa le Deut. 6:5). Lerato le ke seqobelloe; ho seng joalo, ha se lerato. Empa ke moelelong ofe lerato le ka laeloang?`

Hore Iseraele e lule e natefetsoe ke tlhohonolofatso tsa selekane, e tlameha ho lula e tšephalla Molimo. Seheberu se toboketsa taba ena hamonate bona boo!: “Iponeleng hantle ke hona, ’me le rate Jehova Molimo oa lona.” Lentsoe ’ahaba, “lerato,” le ka bontša maemo a pharaletseng a lerato la motho, a kang, la setsoalle, la thobalano, la botsoali, la mojolo, le ho tšepahalla Molimo. Ebang re utloisisa ho rata Molimo e le ketso eo motho a etsang ka kelello e pholileng le ho inehela ho Eena, le ka laeloa ntle le ho tlola seo le leng sona ka tlhaho (bapisa le Johanne 13:34). Esale Molimo A rerile hore ho mamela litaelo tsa Hae ho lokela ho runya likamanong tsa motho ka mong le Eena (Exoda 19:4 [“Ka . . . le tlisa ho ’Na,”], Deut. 6:5, bapisa le Matt. 22:37) ho ipapisitsoe le seo A ba etselitseng sona ka mohau le lerato la Hae le leholo. Taelo ea ho rata Jehova e boetse e bontša boikutlo bo tšoanang, le ha bo sa lekane, ba tlhaho ea lerato le halalelang. Molimo o laba-labela ho kena likamanong tse tebileng tsa lerato le le motho e mong le e mong ea amohelang lerato la Hae. Ka hona, lerato la Hae la ka lefatše lohle le kenyeletsa motheo oo motho a o sebelisang bakeng sa ho bont bontša lerato la rona la boithaopo.

`Jesu O file barutuoa ba hae molao o mocha. Ke joang molao oo o neng o le mocha, ha ka nako e tšoanang e ne e le oa khale? Bala Johanne 13:34, Johanne 15:17, le 1 Johanne 3:11; bapisa le Lev. 19:18.`