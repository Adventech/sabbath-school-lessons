---
title:  Nahanisisa Ka Botebo
date:   19/12/2025
---

Bala Ellen G. White, “The Last Words of Joshua,” maq. 521, 522, ho Patriarchs and Prophets.

“Satane o thetsa ba bangata ka thuto ea hae e utloahalang ea hore lerato la Molimo bathong ba hae le leholo hona hoo a tlang ho ba tšoarela libe tsa bona; o emela taba ea hore leha tšoso tsa Lentsoe la Molimo li tlameha ho sebeletsa sepheo se itseng ’musong oa Hae oa boitšoaro, ha ho mohla motho a ka etsang ntho tseno. Empa mekhoeng eohle eo Molimo a sebetsang le libupuoa tsa hae ka eona, Molimo esale a tlitsaletse tšiea ea ho loka ka ho senola sebe se le joalo—ka ho bontša hore litholoana tsa sona tsa ’nete ke bohloko le lefu. Tšoarelo e senang moeli ea sebe ha se ntho e teng, ha e-so ka e ba teng. Tšoarelo e joalo e ka bontša ho nyahlatsa metheo ea ho loka, tseo eleng motheo oa ho loka, oo eleng motheo oa ’muso oa Molimo. Seo se ka tlatsa mafatše a sa oelang ka tšabo e kholo. Molimo o bontšitse litholoana tsa sebe ka botšepehi, ’me ebang litla-morao tsena e ne e se ’nete, ke joang re ka bang le ’nete ea hore litšepiso tsa Hae li tla phethahala? Ntho eno e bitsoang lerato e lahlelang toka matjoing, e kaba ha se lerato empa bofokoli.

“Molimo ke mofani oa bophelo. Ho tloha qalong, melao ea Hae eohle e etselitsoe bophelo. Empa sebe se ile sa kena moralong o neng o entsoe ke Molimo, eaba ho latela mathata feela. Ha fela sebe se ntse se le teng, ha ho kamoo ho sotleha le lefu li ke ke tsabeng teng. Ke hobane feela Mopholosi a jere thohako ea sebe bakeng sa rona motho a ka bang le tšepo ea ho pholoha, ka boeena, a lebale.”—Ellen G. White, Patriarchs and Prophets, leq. 522.

**Lipotso tsa Ho Qoqoa:**

`Nyakurela bopaki ba botšepehi ba Molimo bophelong ba hao. Ke sefe seo u ka se supang? Ka nako e tšoanang, u arabela joang ha ntho li sa tsamae kamoo u neng u rerile kapa u rapetse kateng, kapa ha litšepiso tseo u li kopang li kopana le ho thola tu?`

`Buisanang ka se rutoang ke Bibele malebana le khalefo ea Molimo. Ke joang u ka tekang khalefo ea Molimo e le karolo ea taba tsa monate?`

`Ke metheo efe eo u ka e fumanang thutong ee malebana le ho kopa-kopana le ba sa lumelang? Ke joang re ka leka-lekanyang ho ba le meeli e hlakileng re ipapisitse le metheo le litloaelo tsa ha re kopa-kopana le batho bao re ba sebeletsang le ho ba hlokomela?`

`Tse ling tsa lithibela tse u sitisang ho khomarela Jehova ka pelo ea hao eohle ke li fe?`