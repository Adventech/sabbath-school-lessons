---
title:  Meeli e Hlakileng
date:   16/12/2025
---

Ka tšebeliso ea mantsoe a tšoanang le a ileng a sebelisoa ho eena qalong ea buka (Josh. 1:7, 8), Joshua o bontša hore mosebetsi o kapela Iseraele ha se oa sesole hakaalo. Ke oa semoea. O ikamahantse le thato ea Molimo e senotsoeng ho Thora.

`U nahana ke hobaneng Joshua a ileng a nka khato e boima hakaale malebana le chaba tse pota-potileng Iseraele? (Josh. 23:6–8, 12, 13).`

Kotsi e tobaneng le Iseraele ha se kotsi ea lehloeo la chaba tse setseng, empa kotsi ea setsoalle sa bona. Mohlomong lihlomo tsa bona ha li na kotsi ea letho ho Iseraele; leha hole joalo, mekhoa ea bona ea ho nahana le litšiea tsa bona (kapa litšia tse khahlanong) ke tsona tse ka bonahalang li le kotsi ho feta sesole sefe kapa sefe. Joshua o isa maikutlo a baetapele ’neteng ea bohlokoa ea hore ntoa eo ba leng ka hara eona, ke ea pele, ’me e tla qetella ka ea semoea. Ka hona, Iseraele e lokela ho boloka bosechaba ba eona bo ikhethileng.

Thibelo ea ho sebelisa lebitso la molingoana, ho hlapanyana ka lona, ho o sebeletsa kapa ho o khumamela joalokaha ho etsetsoa litšoantšo. Bochabeleng ba khale, lebitso la molingoana le ne le emetse matla le boteng ba oona. Ho tlisa kapa ho bolela mabitso a melingoana ea balichaba tumelisong tsa letsatsi kapa mosebetsing ho ne ho bolela ho ananela matla a eona, eleng se seng se thusa Iseraele ho batlana le matla a eona ha ba le tsietsing. (bapisa le Baahloli 2:1–3, 11–13).

Kotsi ea ho nyallana le Bakanana ba setseng e bile hore e be Iseraele e lahleheloa ke bohloeki ba semoea. Sepheo sa khalemelo ea Joshua ha se ho thoholetsa bohloeki ba morabe kapa moloko, empa, ho qoba khumamelo ea litšoantšo, eleng se neng se ka tlisa ho oela ha sechaba sa Iseraele. Taba e hlahetseng Salemone ke mohlala o motle oa litla-morao tsa semoea tse bakoang ke ho nyallana le bahetene (1 Marena 3:1, 1 Marena 11:1–8); Testamenteng e Ncha, Bakreste ba hlokomelisoa ka kotloloho khahlanong le ho nyallana le bahetene (2 Bakor. 6:14), leha hole joalo, tabeng ea ba seng ba nyalane, Paulosi ha a khothaletse tlhalano empa o re molekane ea joalo e be mehlala ea bophelo ba Bokreste bao, ka tšepo ea hore a ka hapela molekane ea sa lumelang ho Kreste. (1 Bakor. 7:12–16).

`Ha ho potang hore temoso ea Joshua khahlanong le likamano tse kotsi e tlisa potso ea likamano tsa Mokreste le “lefatše.” Ke joang re ka fumanang likamano tse nang le teka-tekano le sechaba se re pota-potileng?`