---
title:  Tsohle li Etsahetse
date:   14/12/2025
---

`Ho Joshua 21:43–45, buka ee e fana ka setšoantšo sefe sa Molimo? Ke joang mantsoe aa a sa sebetseng Lefatšeng la Pallo leo ho buuoang ka lona historing empa le bonneteng ba topollo ea rona (2 Tim. 2:11–13)?`

Litemana tsena ke karolo ea sehlohlolo sa buka le kakaretso ea Thuto-Molimo ea eona. Li bontša o mong oa ’moko-taba o moholo oa buka kaofela: ho tšepahalla selekane ha Yahweh, ea bolokang litšepiso tsa Hae le ho phethahatsa likano tsa Hae. Karoloana ena e khutšoane e boetse e akaretsa likateng tsa buka kaofela, ho fihlela mona. Joshua 21:43 e buoa ka kabo le ho tsitsa naheng (Joshua khaolo tsa 13–21), ha Joshua 21:44 e buoa ka tlholo tse fumanoeng lireng le ho nka taolo ea naha (Joshua khaolo tsa 1–12). Boitekolo bona bohle bo bonoa ka mahlo a botšepehi ba Molimo. Baisraele ba lokela ho lula ba hopola hore haho mohla ba ka batlang tlholo holima lira tsa bona kapa naheng ho ba lefa la bona—ntle feela le ka botšepehi ba Molimo Lentsoeng la Hae.

O fane “ka naha eohle” (Josh. 21:43), a nehelana “ka lira tsohle tsa bona letsohong la Hae” (Josh. 21:44), ho latela “sohle seo A se hlapanyelitseng” (Josh. 21:44) “tsohle tsa etsahala” (Josh. 21:45). Pheta-pheto ea tšebeliso ea Lentsoe kol, “eohle,” makhetlo a tšeletseng temaneng tse tharo (Josh. 21:43-45), e boela e toboketsa hape hore naha ke mpho ea Yahweh, ’me Iseraele e ke se ikotle sefuba ka ho e fumana. Ke Jehova ea ileng a ikana hore O tla “fana” ka naha le ho “nehelana” ka lira tsa bona matsohong a bona.

Katleho eohle ea Iseraele e ne e lokela ho tsoa botšepehing ba Molimo. Taba e joalo le topollong ea rona: hobane le bolokehile ka mohau, ka tumelo; ha ho tsoe ho lona, ke mpho ea Molimo: ha se ka mesebetsi ho tle ho se ke ha e ba motho ea ithorisang” (Baef. 2:8, 9).

Ruri, ka ho toboketsa botšepehi ba Molimo, Paulosi o ile a boela a ngola: “Le tšepehile lentsoe le reng: e kare ha re e shoa le eena re tla phela le eena; ’me ha re mamella bohloko le eena, re tla busa le eena; ha re mo latola, le eena o tla re latola; ha re lesa ho tšepeha, eena o ea nne a tšepehe, o sitoa ho itatlo.” (2 Tim. 2:11–13).

`Ke joang botšepehi ba Molimo ba ho boloka litšepiso tsa hae bo re fang sebete sa hore ha ho le e le ’ngoe ea litšepiso tsa Hae e ka feilang ka moso? (Sheba 1 Bakor. 10:13, 2 Bakor. 1:18–20.)`