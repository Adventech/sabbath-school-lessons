---
title:  Molimo o oa Tšepeha!
date:   13/12/2025
---

### Bakeng sa Thuto ea Beke ena Bala

Josh. 21:43–45; 2 Tim. 2:11–13; Joshua 23; Tsen. 14:10, 19; Deut. 6:5.

> <p>Temana ea khopolo</p>
> “Ha hoa ka ha hlokeha taba le ha e le ’ngoe ’ngoe ea tsohle tse molemo tseo Jehova a neng a li boleletse ntlo ea Iseraele; tsohle tsa etsahala” (Joshua 21:45).

Ha John F. Kennedy a bua le Ma-Amerika nakong ea tlhomamiso ea hae ka la 20 Pherekhong 1961, puo ea hae e ne e na le mantsoe a 1,366 fela, empa e ile ea sia letšoao le sa hlakoheng likelellong tsa Ma-Amerika. Ha a

khothaletsa naha ho shebana le maikarabello ea eona ho e na le menyetla ea bona, o ile a re: “Ka maikutlo a hloekileng moputso oa rona o tiileng, ka nalane eo eleng moahloli oa ketso tsa rona oa ho qetela, ha re tsoeleng pele ho etella-pele lefatše leo re le ratang, re kope tlhohonolofatso le thuso ea hae, empa re tseba hore lefatšeng lena, mosebetsi oa Molimo e tlameha ho ba oa rona e le ka ’nete.”

Nakong eo Joshua, moetapele ea tsofalang oa Iseraele, a lemoha o fihlela qetellong ea bophelo ba hae, o ile a etsa qeto ea ho buoa le baetapele ba sechaba ’moho le sechaba ka moka (Joshua 23 le 24). Joshua 23 e tsepamisa maikutlo haholo bokamosong le kamoo Molimo a lokelang ho khumameloa kateng: a inotsi. Joshua 24 e nyakurela liketso tsa Molimo tsa botšepehi ka sepheo sa ho qholotsa qeto e malebana le hore na ke mang ea inotsi ea lokelang ho khumameloa: Yahweh.

Bekeng ena, re tla ithutang puo ea pele ea Joshua, moo a hetlang morao litlholong tsa Iseraele, empa ka nako e tšoanang a bontša tsela eo Iserafele e lokelang ho e tsamaea ho ea katlehong ea eona.

_*Ithute Thuto ea Beke ena Ho Lokisetsa Sabatha sa Tsitoe 20._