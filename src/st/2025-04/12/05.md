---
title:  Khalefo ea Jehova
date:   17/12/2025
---

`Re lokela ho toloka tlhaloso ea khalefo ea Molimo le toka ea ho khutlisetsa joang ho Joshua (Josh. 23:15, 16) le kae kae Mangolong? (Sheba le Nume. 11:33; 2 Likro. 36:16; Tsen. 14:10, 19; Tsen. 15:1.)`

Israele e ne e se e bile le maiphihlelo a khalefo ea Molimo nakong eo e lelerang feelleng (Nume. 11:33, Nume. 12:9), ekasita le LefatĞeng la Pallo (Josh. 7:1), ’me e ne e tseba litlamorao tsa ho qholotsa khalefo ea Yahweh hantle ka ho tlola selekane ka boomo. Litemana tsena li bontša sehlohlolo sa boima ba khalemelo ea Joshua e matla. Ho’a tšosa ho utloa hore Jehova O tla timetsa Iseraele, kaha lentsoe le tšoanang le sebelisitsoe pejana ho bontša ho felisoa ha Bakanana . Hantle joalokaha litšepiso tsa Jehova malebana le tlhohonolofatso ea Iseraele li phethahetse, thohako ea selekane (Levitike 26, Deuteronoma 28) le eona e tla phethahala ebang Iseraele e furalla selekane. Re shebile taba ea ho amoha le ho timetsa Bakanana , litemana tsena li boela li bontša hore qetellong, Yahweh ke eena moahloli oa lefatše lohle. O phatlalatsa ntoa khahlanong le sebe, ho sa natsoe hore na se fumanoa hokae. Iseraele e ne e sa halaletsoa, ’me ha eea ka ea fumana melemo e ikhethang, ka ho nka karolo ntoeng e halalelang, hantle joalokaha lichaba tsa bahetene li entse nakong eo hamorao li ileng tsa fetoha lisebelisoa tsa khalefo ea Yahweh khahlanong le sechaba se khethiloeng.

Ho setse ho le matleng a Iseraele a khetho ho etsa hore tlotla tse fetileng li boele li iphete kamoso.

Ha re habanya taba ena khetlo la pele, thutong e rutoang ke Bibele ka khalefo ea Molimo e bonahala e sa nyallane le tiisetso ea hore Molimo o lerato (Johanne 3:16, 1 Johanne 4:8). Empa, ke leseling la khalefo ea Molimo hantle moo thuto ea Bibele ea lerato la Molimo e utloahalang haholo ho feta. Taba ea pele, Bibele e bontša a le lerato, a na le mamello, a lieha ho halefa, a lutse a le malala-a-laotsoe ho tšoarela (Exoda 34:6, Mikea. 7:18). Leha hole joalo, maemong a lefatše le anngoeng ke sebe, khalefo ea Jehova ke moea oa ho halalela le ho loka ha Hae ha a tobana le sebe le bobe. Le ka mohla, khalefo ea Hae ha se ea ho nkoa ke maikutlo, ho iphetetsa, kapa ho fetelletsa khalefo. Testamente e Ncha e ruta hore Kreste O bile le sebe bakeng sa rona (2 Bakor. 5:21), hape, ka lefu la Hae, re boelantsoe le Molimo (Baro.5:10). E mong le e mong ea lumelang ho Eena a keke a tobana le khalefo ea Molimo (Johanne 3:36, Baef. 2:3, 1 Thess. 1:10). Taba ea khalefo ea Molimo e hlahisa Molimo e le moahloli ea lokileng oa maholimo le lefatše, Eena ea laolang mocha oa toka (Lipes.7:11, Lipes.50:6, 2 Tim. 4:8).