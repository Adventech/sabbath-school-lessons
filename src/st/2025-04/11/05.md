---
title:  Karabo e Bonolo
date:   10/12/2025
---

`Bala Joshua 22:21–29 leseling la Liproverbia 15:1. Ke sefe seo re ka ithutang sona karabong ea meloko ea ka Bochabela?`

Karabo ea ba qosoang, e topile e hlakile joaloka ka qoso, e kenyeletsa ’moko-taba le popeho ea pelo ea khaolo ena. Ho fihlela ha joale, meloko e ne e so arabele qoso tsena empa e ne e thotse e mametse qoso tseo e li etsetsoang. Ha u sheba boima ba qoso tsena, mamello ea bona ke mohlala o bontšang se boleloang ke maele ana: “Karabo e bonolo e thethefatsa bohale, empa polelo e hlabang ea bo leotsa” (Liprov. 15:1).

Polelo e bulang ea ba itšireletsi ke letoto la mabitso a halalelang a fuoeng Molimo oa Iseraele: Molimo, Molimo, Jehova, Molimo, Molimo Jehova (Josh. 22:22). E phetoa habeli habeli ho eketsoa matla a eona, joaloka kano e mahlonoko e tlosang qoso tsa bohata tse batlileng li tlisa ntoa ea bana ba thari Iseraeleng. Ba kholisehile ka botlalo hore Molimo o tseba le ho utloisisa se etsahalang hantle, ’me ba tšepa boemeli bona bo tla fihlela qetong e tšoanang. Meloko e ’me le o le mong o halofo e boetse e elelloa boikarabello ba eona pela Molimo ka ho mokopa ho tla phetetsa (bapisa le Deut. 18:19, 1 Sam. 20:16) haeba ba hlile ba le molato.

Ho latela Tšenolo e makatsang eo ka hlakoreng le leng e tiisang hore qoso ha e na motheo (ha se hore aletare e ka sebetsa e le sebaka sa mahlabelo fela) hape, e bontša sepheo sa bona sa ’nete. Tšabo ea ho arohana Iseraeleng, ho e na le bokoenehi, ebile lebaka la ’nete la ketso ea bona. Ka hona, khaho ea letare ha se bopaki ba bokoenehi, joalokaha ba ne ba nahana. Ha e le hantle, se fapaneng le sena ke eona ’nete: ba entse joalo ka ho tšaba Jehova, hantle joalokaha meloko e ka bophiremela e entse. Motheo oa bonngoe ba nnete ba Iseraele ha se meeli ea naha kapa boholo ba lefa, empa botšepehi ba bona ba semoea ho se hlokoang ke Jehova.

Khathatseho ea ’nete ea meloko e ka bophirima ho noka e boetse e bontšoa ke thabo ea bona ha ba utloa hore meloko e ka bochabela ha ena molato. Ho ena le ho utloa e ka ba hlotsoe ke mabaka a bana ba bo bona, ba bontša thabo ha ba bona hore pelaelo ea bona e fosahetse. Ntoa ea lehae e ile ea qojoa eaba bonngoe ba sechaba ba sireletseha.

`U sebetsana le qoso tsa mafosisa joang? Re arolele e meng ea metheo e tataisang moea oo oa hao. Bakeng sa chesehelliso, sheba Pesaleme 37:3–6, 34, 37.`