---
title:  Ho Tujoa Ke Tse Fetileng
date:   09/12/2025
---

`Bala Joshua 22:13–15 hape, empa joale leseling la Numere 25. Hobaneng ha Baisraele ba khetha Finease ho ba moetapele oa moifo o romiloeng melokong e ’meli le o le mong o sekheqe oa Manasse?`

Pele ba ka etsa qeto e feletseng ka mabare-bare a se ka nkuoang e le phatlalatso ea boipuso, meloko e robong le o le mong o halofo, eo ka makhatlo a mabeli hothoeng ke “bara ba Iseraele,” ba romela boemeli ho hlakisa sepheo la se boleloang ke aletare. Boemeli bona bo ne bo akha Finease, mora Eleasare moprista e moholo, ea tlang ho kena lieteng tsa hae kamora lefu la hae (Josh. 24:33). Finease o ne a se ntse a fumane setumo sa ho ba moprista ea felisitseng masaoana a Iseraele Baale- Peore (Numere 25).

“Eaba Finease, mora Eleasare, mora moprista Aarone, ha a bona hoo, a raoha hara phutheho, a tšoara lerumo letsohong la hae; a latella monna oa Moiseraele tenteng ea hae, a ba hlaba ba babeli mpeng. Monna oa Iseraele le mosali. Eaba seoa sea fela hara bana ba Iseraele” (Nume. 25:7, 8).

Ruri Finease o ne a e na le tšusumetso e kholo. Barumuoa ba bang e ne e le baemeli ba meloko e robong le o le mong o halofo e ka bophirima ho Jordane, e mong le e mong e le hlooho ea leloko leo (re ka re, “hlooho ea ntlo ea ntat’ae”), melokong ea Iseraele.

Boemeli bo bula qoso ea nyeliso le borabele, ka tsela eo e seng ’muso ea boporofeta “ho itsoe.” Phapano mona ke ho re ha se Jehova ea buoang empa “phutheho eohle ea Jehova” (Josh. 22:16). Ba thakhola qoso tsa bona tsa hore Iseraele e sitiloe, e entse bohlaba-phieo, le bokoenehi. Lentsoe “sitiloe” ke lentsoe la Seheberu le tšoanang le le sebelisitsoeng ho hlalosa sebe sa Akane (Josh. 7:1) ’me le hlaha makhetlo a ’maloa libukeng tse hlano tsa pele tsa Moshe (mohlala, Lev. 5:15; Lev. 6:2; Nume. 5:6, 12). Mehlala ea Akane le Baale-Peore e fetoha metheo: o mong ke oa bohlaba- phieo, o mong borabele. Ba boetse ba bontša tšabo ea meloko e robong le o lemong o halofo hore ketso ea ho aha aletare ntle le tumello e tla tlisa bokoenehi, khumamelo ea litšoantšo, le ho hloka boitšoaro, tse tlang ho thulana le khalefo ea Jehova holima sechaba sohle sa Iseraele.

`Kaofela re na le maiphihlelo a mabe a khale a tla bopa kamoo re sebetsanang le ketsahalo tse tšoanang ka moso. Ke joang mohau oa Molimo o ka thusang ho etsa bonnete ba hore koluoa tsa khale li se laole kamoo re etsang bana ba bo rona kateng hona joale?`