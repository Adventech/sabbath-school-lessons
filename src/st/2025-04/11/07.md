---
title:  Nahanisisa Ka Botebo
date:   12/12/2025
---

Bala Ellen G. White, “The Division of Canaan,” maq. 517–520, in Patriarchs and Prophets.

“Leha ka hlakoreng le leng ho le bohlokoa ho qoba ho bokotsa sebe, ho boetse ho bohlokoa ho qoba likahlolo tse boima le lipelaelo tse senang motheo. . . .

“Bohlale bo bontšitsoeng ke Ba-Rubene le bo mphat’oa bona bo hloka ho qopitsoa. Ha ba ne ba sebeletsa ho holisa sepheo sa bolumeli ba nnete ka tieo, ba ile ba ahloloa hampe, ’me ba koteloa; empa ha b’a ka ba koatela seo. Ba ile ba mamela liqoso tseo ba li etsetsoang ke bana ba bo bona ka hlompho le ka mamello pele ba ka ikarabella, ’me ba fetse ba hlalosa sepheo sa bona ka botlalo ho bontša hore ha ba na molato. Ka hona, bothata bo neng bo e na le khonahalo ea ho tlisa litla-morao tse bosula bo ile ba rarolloa ka khotso.

“Le tlasa liqoso tsa mafofisa, ba nepileng ba ka lula ba pholile ba tsitsitse maikutlong. Molimo o tseba sohle se tolokiloeng hampe le se sa ho utloisisoeng ke batho, ’me re ka tlohella taba tsa rona matsohong a Hae. Ruri o tla buella ba behang tšepo ea hae ho eena joalokaha ha a ile a tsomana le molato oa Akane. Bohle ba khothatsoang ke moea oa Kreste ba tla ba le lerato leo le nang le mamello le bonolo. “Ke thato ea Molimo hore bonngoe le lerato la Molimo li be teng hara batho ba Hae. Thapelo ea Kreste pele a thakhisoa e bile hore barutuoa ba Hae ba be bang joalokaha Eena le ntate ba le bang, hore lefatše le lumele hore O romiloe ke Molimo. Thapelo ena e thetsang pelo e mahlonoko e phunyeletsa le mengoaha eohle, “Ha ke rapelle bona feela, empa ke rapella le ba tlang ho lumela ho ’Na ka polelo ea bona ka polelo ea bona” Johanne 17:20. Leha re sa lokele ho loba motheo leha o le mong oa ’nete, e lokela ho lula e le sepheo sa rona ho fihlela bonngoe.”—Ellen G. White, Patriarchs and Prophets, maq. 519, 520.

**Lipotso tsa Ho Qoqoa:**

`Ke joang khalemelo ea Paulosi ea “ho lekanya ba bang baa u fetisa” (Bafi. 2:3) e ka re thusang ho qoba bobe bo sa netefatsoang ba bana ba bo rona?`

`Ke hobaneng ha re lula re fetiseletsa maemo ka baka la ho hloleha le phoso tsa khale? Ke joang re ka qobang maemo aa?`

`Qoqang ka bohlokoa ba ho mamela maikutlo a ba bang. Ke joang re ka etsang tloaelo ea ho mamela ka kerekeng ea rona? (Bapisa le Jakobo 1:19.)`

`Re phela sechabeng seo litebello tsa bophelo boo batho ba sebetsang,ba na ke maikarabello a malapa, mesebetsi ea kereke, le mesebetsi e meng e ka bang boima. Ke joang motheo oa ho etsetsa sohle ho Jehova se ka etsang re se be le boikarabello haholo feela empa se ka boelang se re fa pholo ea kelello?`