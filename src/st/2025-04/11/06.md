---
title:  Tharollo ea Likhang
date:   11/12/2025
---

`Bala Joshua 22:30–34. Ke joang taba ee eohle e reng leseli la tharollo ea khohlano ke tsela tseo kereke e ka bolokang bonngoe? (Bapisa le Pesaleme 133; Johanne 17:20–23; 1 Petr. 3:8, 9.)`

Pale ea Joshua 22 e na le metheo e ’maloa ea puisano e ka sebetsang likamanong tsohle tsa batho tsa letsatsi le letsatsi ka lapeng, kerekeng, le motseng.

1. Ha ntho li tsamaea hampe, ka li bonahala li le mpe, ntho ea mantlha e ka etsuoang ke ho buisana ho e na le ho hatella maikutlo a rona ho fihlela a phatloha. Ho bohlokoa ho batho ba Molimo hore ba se iphapanye ha mathata a hlaha. Ehlile, haeba meloko e ka mose ho Jordane e ile ea tsebisa bana ba bo bona ka sepheo sa bona sa ho aha aletare, taba ena eohle e kabe e ile ea qojoa.
2. Leha e ba u kholisehile ke qeto ea hao, se ke oa qhomela liqeto. Meloko e ka bophirima ho Jordane e ile ea tatela ho lumela mabare-bare a fihlileng tsebeng tsa bona le ho iketsetsa liqeto tse fosahetseng ea hore meloko e ka bochabela e koenehile.
3. Buoa ka bothata ba ’nete kapa boo u bo nahanang pele u etsa liqeto.
4. Ikemisetse ho iketsa sehlabelo bakeng sa ho fumana bonngoe. Meloko e ka bophirimela ho Jordane e ne e ikemiselitse ho nyahlatsa karolo eo ba e fuoeng bakeng sa ho kenyeletsa meloko e meng, haeba ho ba ka lehlakoreng le leng e le sesosa sa seo ba neng ba nahana ke bokoenehi.
5. Haeba u qosoa, ka nepo kapa ka phoso, fana ka karabo e bonolo e lelekang khalefo. Ho araba qoso ka ho ipuelella ha ho mohla ho tla tlisa khotso. Leka ho utloisisa pele u batla ho utloisisoa.
6. Thaba u boke Molimo ha khotso e khutla. Ho monate ho bona hore meloko e mengata ea Iseraele e ile ea thaba ha e hlokomela ka sepheo sa ’nete sa meloko e ’meli le o le mong o halofo. Ha e ea ka ea ikhohomosa hore e se hlokomele hore e ne e fositse ka ho etsa kahlolo e joalo.

Ebang meloko e ka bochabela ho Jordane e koenehile, sechaba sa Iseraele se ka be se ile sa etsa se hlokoang ke lipallo tsa selekane. Ha ho mohla bonngoe bo ka sebelisoang ho tlosa ’nete kapa ho nyahlatsa metheo ea Bibele. Leha hole joalo, khalemelo ea kereke e lokela ho lula e le ntho ea ho qetela (eseng ea pele) kamora hore liteko tsohle tsa poelano le lithuso tsa seruti tse ipapisitseng le Lentsoe la Molimo li hlolehe. Likereke tsa rona li ka fapana hakakang ebang metheo ena e bonolo e ne e ka sebelisoa!