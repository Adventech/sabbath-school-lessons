---
title:  Liqoso...
date:   08/12/2025
---

`Bala pale ea maloko a neng a khutla ho Joshua 22:9–20. Ke liqoso life tseo maloko a ka bophirima a neng a li etsetsa e ka bochabela ho Jordane? Metheo ea tsona e ne e utloahala hakae?`

Ho fapana le tema ea pele, moo maloko a ka bochabela a bitsoang ka tsela ea tloaelo (ba-Rubene, ba-Gade, j.j), mona ho sebelisoa tlhaloso e fapaneng: “bara ba Rubene,” “bara ba Gade,” le “le ba mothapo o mong oa leloko la Manasse,” eleng se fapaneng le “bara ba Iseraele” (Josh. 22:11), ka hona, ba emetse mefuta e fapaneng. Paleng ena, polelo ena, “phutheho eohle ea Iseraele” e buoa fela ka meloko e robong le o le mong o hafo oa Manasse e ka Bophirima ho Jordane, eleng ho bontša qhoebeshano e ileng ea hlaha pakeng tsa hlopha tsena tse peli. Ehlile, potso e salang ea pale e latelang ke hore na meloko e ka mose ho noka e ka nkuoa e le Baisraele na? Re ka lebella qetello e ntle paleng ena; empa, ho hlaha tsitsipano ha meloko e ka bochabela e tlalehoa e ahile aletare Jordane. Mona temana ha e fane ka lebaka la ho etsa joalo, e bile ha e hlalose mosebetsi oa aletare kapa na e tla etsang. Ho se hlake hona hase boleloang ka aletare ena ho eketseha le ho feta ha eba re hetla morao ha hone ho tšeloa Jordane khetlo la pele, khaolong ea 3 le 4, moo Iseraele eohle e ileng ea kena mabopong a Jordane ho tšelela ka mose oane naheng ea Kanana. Mona karolo ea Iseraele e tla tikolohong ea Jordane, empa joale ho tšela noka ba khutla.

Ketsahalong tsena ka bobeli, mokolokotoane oa majoe oa ahoa. Oa pele o sebelitse e le sehopotso, ha sa bobeli se nkuoa e le aletare e ntle-tle. Potso eo re sitoang ho iphapanyetsa eona ke hore: “majoe aa a bolelang?” (bapisa le Josh 4:6, 22). E be aletare ee e haheloa mahlabelo, kapa empa e le sehopotso feela? E be meloko ee e meng e qalella ho koeneha?

Ho se botse Joshua, Eleasare kapa lihlooho tsa meloko ho tlisa ho hloka kutloisiso e ka tlisang phapang e mpe.

`Paulosi le Jesu ba buoa k’ang ha ba re khalemella ho ahlola ba bang? Bala Luka 6:37, Johanne 7:24, 1 Bakor. 4:5. Ke hobaneng ho le bobe ho qhomela liqetong tse fosahetseng malebana le sepheo sa ba bang?`