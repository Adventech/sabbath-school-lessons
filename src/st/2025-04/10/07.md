---
title:  Nahanisisa Ka Botebo
date:   05/12/2025
---

“Thomo ea Kreste ha e ea ka ea utloisisoa ke batho ba mehleng ea Hae. meetlo, maele, le ntho tse qapiloeng ke batho li ile tsa ba patela thuto tseo Molimo a neng batla ho ba fa tsona. Maele le meetlo ena ebile tšitiso kutloisisong le ho etseng ho latela tumelo ea ’nete. ’Me e ile ea re ha ’nete e fihla, ka motho Jesu, ha b’a ka bona hore ke eena phethahatso ea liriti tsohle. Ba ile ba hana seo eleng sona, ’me ba itšoarella liriting tsa bona le meetlong e senang thuso. Mora Molimo o ne atlile, empa eaba ntse ba batla bopaki. Molaetsa oa hore ‘bakang; hobane ’muso oa Molimo o atametse,’ ba o arabela ka ho batla mohlolo. Evangeli ea Kreste e ne e le lefika ho bona hobane ba ne ba batla matšoao eseng Mopholosi. Ba ne ba lebeletse hore Mesia ho netefatsa taba tsa Hae ka ho entsa ntho tse kholo tsa ho hlola, ho thakhola ’muso oa Hae lithakong tsa ea lefatše lena. Tebello ena Kreste O ile a e arabela ka setšoantšo sa mojali. Eseng ka matla a libetsa, eseng ka likhoka, ’muso oa Molimo o neng o tla busa, empa ka ho lema motheo o mocha pelong tsa batho.”—Ellen G. White, Christ’s Object Lessons, maq. 34, 35.

“Kereke e hloka bo Joshua le Kalebe ba tšepahalang, ba ikemiselitseng ho amohela bophelo bo sa feleng holima lipehelo tsa Molimo tse bonolo tsa ho mo tšepahalla. Likereke tsa rona lia sokola ke ho hloka basebetsi. Lefatše ke tšimo ea rona. Barumuoa b’a hlokeha literopong le metseng e tlanngoeng ke borapeli ba litšoantšo le ho feta lichaba tsa bahetene tsa Bochabela, tse e-so ka li bona leseli la ’nete hohang. Moea oa ’nete oa borumuoa o hlobohile likereke tse kileng tsa bo nkela holimo; lipelo tsa bona ha li tuka lerato la meea le takatso ea ho ba tlisa ka sakeng la Kreste. Re hloka basebeletsi ba ’nete. Na ho na le ea ka arabelang khoelehetso e tsoang kanteng tsohle: ‘Tloong le tlo re thusa’?”—Ellen G. White, Testimonies for the Church, vol. 4, leq. 156.

**Lipotso tsa Ho Qoqoa:**

`Ke joang Ponelo-pele ea Bibele e u thusang ho utloisisa bosebeletsi ba Kreste bakeng sa hau?`

`Ke joang ntoa ea semoea e tšoanang le ho hapa Kanana, ’me li fapana joang?`

`Nahana ka phethahatso ea moshoelella ea ponelo-pele ea Joshua. Ke joang setšoantšo sa lefatše le senang bohloko, matšoenyeho, le lefu se re fang tšepo ea ’nete ntoeng ea rona ea letsatsi le letsatsi?`

`Joshua o bontšitse semelo sa Molimo hona hoo a bileng a supa-pele bosebeletsing ba Kreste. Tse ling tsa tsela tse bonahalang tseo u ka lumellang Jesu ho bontša semelo sa Hae ho uena ka botlalo ke life?`