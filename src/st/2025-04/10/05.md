---
title:  Joshua oa ’Nete, Eena Hantle
date:   03/12/2025
---

Pale ea Joshua e lokeloa ho shejoa ka leihlo la Ponelo-pele. Lintoa tse entsoeng ke Joshua ke ketsahalo tsa histori, tse etsang karolo ea bohlokoa ea nalane ea Iseraele. Sepheo sa ntoa tsena ke ho tsitsisa Baiseraele Lefatšeng la Pallo, moo ba ka natefe- loang ke lefa leo ba le abetsoeng ka khotso, ’me ho qale sechaba se secha se thehi- loeng holima melao ea Molimo.

Hamorao, Bangoli ba Testamente ea Khale, ba kang bo Esaia, ba bontša ha mose- betsi oa Mesia o kenyeletsa ho ba arolela mafa “a senyehileng” [batho ba Hae]” (Esa. 49:8), ka tšebeliso e tšoanang e hlahang hangata bukeng ea Joshua. Joaloka moo mosebetsi oa Joshua e bileng ho arolela Baiseraele naha, ke joalo Mesia, ea bontšoang e le Joshua e mocha, a fanang ka lefa la semoea ho Iseraele e Ncha.

`Bala Baheberu 3:7—4:11. Ke Joang Testamente e Ncha e tiisang hore Joshua, Moshe e mocha, ka boeena ke mofuta oa Jesu Kreste?`

Bangoli ba Testamente e Ncha ba hlahisitse likarolo tse ’maloa tsa bosebeletsi ba Jesu Kreste malebana le mosebetsi oa Joshua. Joalokaha Joshua a ile a kena Kanana kamora lemo tse 40 lefelleng, le “Joshua oa ’nete,” Jesu, o ila a kena bosebeletsing ba Hae lefatšeng kamora matsatsi a 40 lefelleng (Matt. 4:1–11, Luka 4:1–13) le bosebeletsing ba Hae ba leholimo kamora matsatsi a 40 kamora ho ba lefelleng la lefatše lena (Liketso 1:3, 9–11; Baheb. 1:2).

Kamora hore Jesu a kolobetsoe nokeng ea Jordane (Ho “tšela Jordane ha Hae” [Matt. 3:13–17, Mareka 1:9–11]), lingoli tsa evangeli li qotsa Pesalemeng ea 2:7 le Esaia 42:1, ho tsoa Pesalemeng ea Mesia le pineng ea mohlanka oa Yahweh ea sotlehang (Matt. 3:17, Mareka 1:11, Luka 3:22). Ka hona, ka kolobetso ea Hae, Jesu O hlahisoa e le mohlabani ea halalelang eo ka bophelo ba tumelo le botšepehi, tse isang lefung—a loanang ntoa tsa Yehweh khahlanong le makhotla a bobe. Bophelo le lefu la Hae sefapanong li tlisitse ho ntšuoa ha Satane, se ileng sa tlisa tlholo holima lira tsa rona tsa semoea, tsa fana ka phomolo ea semoea bathong ba Hae, ’me a abela balopolloa lefa (Baef. 4:8, Baheb. 1:4, Baheb. 9:15).

`Ho bolelang ho khona ho “phomola” ho seo Kreste A re etselitseng sona? Ke hore, ke joang re ka bang le tiisetso ea hore Jesu O hlotse Satane bakeng sa rona?`