---
title:  Ponelo-Pele ea Bibele
date:   30/11/2025
---

`Ithute Mangolo a latelang a buoang ka mefuta le ho leka ho hlalosa hore na Ponelo-pele ea Testamente ea Khale ke eng: Baro. 5:14, 1 Bakor. 10:1–13, Baheb. 8:5, le Baheb. 9:23.`

Likhaolo tsena tsa Bibele li sebelisa lentsoe “mofuta” (Segerike typos) kapa “kemeli” (Segerike antitypos) ho bontša kamoo sengoli sa Testamente se hlalositseng kamano e pakeng tsa temana kapa ketsahalo ea Temana ea Khale, le moelelo oa eona nakong eo, kapa kamoso.

Ponelo-pele ea Testamente ea Khale ke botoloki bo otlolohileng ba batho, liketsahalo, kapa litsi tse supang ho Jesu kapa linnete tse ling evangeling. Seo eleng sona se amana le seo se se emetseng e le popeho kapa letsopa fela le bontšang ntho ea moshoelella, leha e ba seo, seo eleng kemeli, se phethahatsa sepheo sa mofuta ka botlalo. Ka hona, mofuta oa ka Bibeleng o ne o bopiloe ho latela moralo o halalelang oa se neng se bonoa, kapa se sa bonoe, ka kelellong ea Molimo, ’me mosebetsi oa sona ke ho bopa likopi tsa kamoso (likemeli).

Ho bohlokoa ho utloisisa hore hore Bangoli ba Testamente e Ncha ha b’a ka ba petlenya moelelo ona oa ponelo-pele tjee fela, ho tse ling tsa litemana tsa Testamente ea Khale ho teka ntlha. Mofuta Testamenteng ea Khale o lula o tiisoa lingoloeng tsa boporofeta pele e phethahala hantle Testamenteng e Ncha.

**Sheba kamoo Davida a hlahang kateng Testamenteng ea Khale, le kamoo e porofetoang kateng ho e Ncha. Ke lithuto life tseo re ka ithutang tsona malebana le kamoo ponelo-pele e sebetsang kateng mohlaleng oo?**

`a. Davida (Lipes.22:1, 14–18):`

`b. Davida ea mocha (Jer. 23:5; Esa. 9:5, 6; Esa. 11:1–5):`

`c. Davida ea tšoantšang (Johanne 19:24):`

Ka ho sheba litemana tsena, re lemoha hore Testamente ea Khale ka boeona e fana ka senotlolo sa ho hlalohanya mefuta ka Mangolong. Ke hore, Bangoli ba Testamnte e Ncha, bao Mangolo a bona e neng e le Testamente ea Khale, ba ile ba susumetsoa ke Moea O Halalelang ho sebelisa mefuta ea ntho tsa Testamente ea Khale ho bontša “’Nete ea Kajeno” (2 Petr. 1:12), haholo-holo malebana le bosebeletsi ba Jesu.