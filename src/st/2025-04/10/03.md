---
title:  Makoea le Setšoantšo sa Oona
date:   01/12/2025
---

Batoloki ba Bibele ba ka se etse qeto tjee feela malebana le seo e leng mofuta ho ea ka Bibele, kapa kamoo mofuta o joalo o phethahatsoang kateng Testamenteng e Ncha le ho feta. Bibele ka bo eona e fana ka taolo tse itseng le metheo ea Ponelo- pele ea Bibele.

Ka ho tšoana, Testamente e Ncha e phuthulla phethahatso ea mofuta ka mekhoa e meraro e hlakileng: (1) ka bophelo ba Kreste (phethahatso ea lithuto tsa Kreste), (2) ka maiphihlelo a kereke (phethahatso ea seo kereke eleng sona), le (3) qetellong ea nako (phethahatso ea pheletso maholimo le lefatše).

Re ka fumana mefuta ena le tseo e li emetseng hohle ka Bibeleng, ’me li bohlokoa haholo ho bontšeng babali kamoo ba utloisisang Bibele le hore na ke linnete life tseo Lentsoe la Molimo le li rutang ka Jesu, topollo , le tšepo ea moshoelella eo re nang le eona.

**Sheba mefuta e latelang Testamenteng ea Khale: Iseraele, Exoda, le sehalalelo. Ke joang e ’ngoe le e ’ngoe e phethahatsoang ka methati e meraro e bontšang se emetsoeng: Bophelo ba Kreste, tsebetso ea kereke, le pheletso ea nako?**

1. Iseraele
	- a. Mothati oa Kreste (Matt. 2:15)
	- b. Mothati oa Kereke (Baga. 6:16)
	- c. Mothati oa nako (Tsen. 7:4-8, 14)
2. Exoda
	- a. Mothati oa Kreste (Matt. 2:19–21)
	- b. Mothati oa Kereke (2 Bakor. 6:17)
	- c. Mothati oa nako (Tsen. 18:4)
3. Sehalalelo
	- a. Mothati oa Kreste (Johanne 1:14, Johanne 2:21, Matt. 26:61)
	- b. Mothati oa Kereke (1 Bakor. 3:16, 17; 2 Bakor. 6:16)
	- c. Mothati oa nako (Tsen. 3:12, Tsen. 11:19, Tsen. 21:3, Tsen. 21:22)

“Kaha Mangolo a na le Moqapi ea halalelang, likarolo tse ngata tsa Mangolo li’a nyallana. Lithuto tsohle tsa Bibele li tla nyallana; botoloki ba likhaolo ka ’ngoe bo tla nyallana le kakaretso ea se rutoang ke Mangolo ka sehlooho li tla nyallana.”—Handbook of Seventh-day Adventist Theology, leq. 65.

`U etsang ha, ka nako tse ling, u fumana ho le thata ho utloisisa moelelo oa khaolo tse itseng?`