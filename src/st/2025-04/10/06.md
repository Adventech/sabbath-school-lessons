---
title:  Joshua le Rona
date:   04/12/2025
---

`Joshua, joaloka mofuta, o supa ka nqane ho bosebeletsi ba Jesu Kreste ho ea phethahatsong e nakong ea bophelo ba kereke, ’mele oa Kreste. Ke ka tsela life lintoa tse loannoeng ke Iseraele li neng li lepe ntoa tsa semoea tsa kereke? Li fapana joang? Sheba 1 Tim. 1:18; 2 Tim. 4:7; Baef. 6:10–12; 2 Bakor. 10:3–5; le Liketso 20:32.`

Bangoli ba Testamente e Ncha ba elelloa phethahatso Joshua ea ponelo-pele ea nako ea kereke. Litho tsa ’mele oa Kreste, kereke, li nka karolo ntoeng ea semoea khahlanong le makhotla a bobe; leha hole joalo, ba natefeloa ke boholo ba mohau oa Molimo (Baheb. 4:9–11) le tlhohonolofatso tsa lefa la bona la semoea.

`Ke sefe seo litemana tsee li re bolellang sona malebana le phethahatso ea moshoele- lla ea ponelo-pele ea Joshua? 1 Petr. 1:4, Bakol. 3:24, Tsen. 20:9, Tsen. 21:3.`

Pheletso le phethahatso e felletseng ea ponelo-pele e tla fihleloa ho tleng labobeli ha Jesu Kreste (karolo ea kereke/pheletso ea nako).

Bophelo ba Joshua bo bontšitse semelo sa Molimo haholo hona hoo karolo tse ling tsa bophelo ba hae li fetohileng boporofeta bo supang mosebetsi le botho ba Mesia. Ho rona, kajeno, Mesia o se a tlile. Bosebeletsi ba Hae ha bo hloke ho boneloa- pele, empa re ntse re e na le monyetla oa ho bontša semelo sa Hae—khanya eo Kreste a tsetseletseng ho e arolelana le barutuoa ba Hae (Johanne 17:22) ’me seo e ka ba sa rona ka ho nahana ka semelo sa Kreste (2 Bakor. 3:18). Ha re nahana ka Jesu haholo, re tla bontša botle ba semelo sa Hae haholo. Sena ke motheo o moholo oa seo ho tsamaea ha rona ha letsatsi le letsatsi ho lokelang ho se fihlela. Ke ka hona nako Lentsoeng, tsatsi le leng le le leng, e le bohlokoa. Hape, ke ka hona, le rona, re lokelang ho qeta nako re tsepamisitse maikutlo bophelong le semelong le lithutong tsa Jesu. Ka ho talima, ehlile, rea fetoha.

`Joshua, mofuta, o ile a kopa Baiseraele: “le tla tsoafa ho isa kae ho ea ruoa lefatše leo Molimo oa bo ntat’a lona a le neileng lona?” (Josh. 18:3). Jesu, eo eseng seriti sa Joshua, A ka be A botsitse potso eo joang kajeno?`