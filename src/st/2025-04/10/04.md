---
title:  Joshua, Mofuta
date:   02/12/2025
---

`Leseling la Ponelo-pele ea Bibele, bohlokoa ba nyallano tse ’maloa pakeng tsa bophelo ba Joshua le Moshe? Sheba Exoda 3:1, 2; Josh. 1:1–3; Nume. 13:1, 2; Josh. 2:1; Exoda 3:5; Josh. 5:15.`

Joalokaha re se re bone bekeng ea pele, Joshua o hlahisoa e le Moshe e mocha, eo, bophelong ba moloko oa bobeli, a phetang likhato tsa bohlokoa-hlokoa phallong ea ho tsoa Egepeta. Joaloka Moshe, o fuoa thomo ka ho kopana le Jehova. Ka tlasa boetapele ba bona ka bobeli, setumo sa Iseraele hara lichaba se tlisa tšabo. Moshe o etella pele Iseraele ho e tšelisa Leoatle le Lefubelu, ha Joshua a etella pele Iseraele ho tšeleng Jordane ka mohlolo. Baetapele bana ka bobeli ba hopotsoa bohlokoa ba lebollo le Paseka. Manna a qalella ho oa nakong ea Moshe, e be a fella ka Joshua. Ka bobeli ba laeloa ho rola meqathatso. Matsoho a phahamisitsoeng a bontša tlholo ea Iseraele ho bona ka bobeli. Moshe o fana ka tataiso ea ho arola naha, le ho hloma metse ea setšabelo. Joshua o phethahatsa tataiso tsena. Ka bobeli ba fana ka mantsoe a tumeliso ea ho qetela sechabeng, ba bile ba nchafatsa selekane bakeng sa sechaba qetellong ea bosebeletsi ba bona.

`Ithute Deuteronoma 18:15–19, Deuteronoma 34:10–12, Johanne 1:21, Liketso 3:22–26, le Liketso 7:37. Ke mang ea phethahatsang boporofeta ba Moshe malebana le moporofeta ea joaloka eena? Joshua o khohlela joang setšoantšong see?`

Bophelo ba Joshua e n’e le karoloana ea boporofeta bo etsoeng ke Moshe (Deut. 18:15, 18). Leha hole joalo, boporofeta bo etsoeng ke Moshe bo ne bo sa phethahala kaofela. Ha bo feletse, boporofeta bo ne bo ka fihlelloa fela (kapa ba phethahatsoa) ke Mesia. O ne A tseba ntate ka botlalo (Johanne 1:14, 18); E ne e le oa nnete ’me a senola Molimo ka ’nete (Luka 10:22, Johanne 14:6, Matt. 22:16). Ruri Molimo o ne a beile mantsoe a hae molomong oa hae (Johanne 14:24). Ka hona, maphelo a Moshe le Joshua a fetoha mefuta ea Mesia ea tlang, Jesu.

`Jesu ke khubu ea leeto la hao le Morena hakae? Ke hobaneng ha Jesu, le seo a u etselitseng sona, e bang motheo oa maiphihlelo a hao ’ohle a Bokreste?`