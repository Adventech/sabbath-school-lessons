---
title:  Ntoa Leholimong
date:   20/10/2025
---

`Joshua o ile a utloisisa hore ntoa ke karolo ea toantšano e kholo. Ke sefe seo re se tsebang ka ntoa eo Molimo ka Boeena ebileng karolo ea eona? Bala Tsen. 12:7–9, Esa. 14:12–14, Ezek. 28:11–19, le Dan. 10:12–14.`

Molimo o tlatsitse lefatše ka libupuoa tse nang le boikarabello tseo A li fileng boikhethelo, ntho eo li tlamehang ho ba le eona hore li khone ho rata. Li ka khetha ho etsa li ipapisitse, kapa khahlanong le thato ea Molimo. Le leng la manyeloi a matla-matla, Lucifera, la etsa borabele khahlanong le Molimo, ’me la nka manyeloi a mangata.

Esaia le Ezekiele li buoa ka khohlano, leha baithuti ba bang ba Bibele ba leka ho notla moelelo oa Esaia 14 le Ezekiele 28 ho morena Babilona le ’musi oa Tire. Empa, ho na ntho tse hlakileng ka Bibeleng tse supang nneteng e fetang eo. Morena oa Babilona o hlahisoa a bile leholimong teroneng ea Molimo (Esa. 14:12, 13), ha morena oa Tire hothoe o ne a lula Edene e le kerubime e sireletsang thabeng ea Molimo e halalelang (Ezek. 28:12–15). Taba tsena kaofela ha se ’nete ka morena oa Babilona le tire.

Hape ho ka sethoe marena a lefatše a ne a hloka sekoli a “phethehile ka botle.” Ka hona, limelo tsena li supa se ka nqane ho mebuso ea nama ea Babilona le Tire.

Esaia o fana ka “setšoantšo” (Seheberu. mashal), eleng se bontšang moelelo o ka holimo ho se bontšoang ke sena se buuoang. Maemong ana, morena oa Babilona e ba senqaloka sa borabele, ho ikhaba, le boikhohomoso. Ka ho tšoana, Ezekiele o bontša ho ikhetha ha khosi ea Tire (Ezek. 28:2) le morena oa Tire (Ezek. 28:11, 12), moo khosi, e sebetsang maemong a lefatše, e ba setšoantšo sa morena ea sebetsang leholimong.

Ho ea ka Daniele 10:12–14, libupuoa tsena tsa leholimo tsa marabele li sitisa sepheo sa Molimo lefatšeng. Ke leseling la nyallano ena pakeng tsa lefatše le leholimo re lokelang ho utloisisa lintoa tse halalelang tsa Iseraele tse lumelletsoeng ke Molimo. Re lokela ho li bona e le pontšo tsa ntoa e kholo pakeng tsa Molimo le Satane, le pakeng tsa botle le bobe—qetellong sohle ka sepheo sa ho khutlisa toka ea Molimo le lerato lefatšeng le oeleng.

`Tse ling tsa tsela tseo re bonang, lefatšeng le re potapotileng, le maphelong a rona, bonnete ba ntoa ee ea ka lefatše lohle e pakeng tsa botle le bobe ke life?`