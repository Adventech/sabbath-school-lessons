---
title:  Khetho ea Bobeli e Kholo-kholo
date:   23/10/2025
---

`Bala Exoda 17:7–13 le Joshua 6:15–20. Ke lintho life tse tšoanang pakeng tsa tlhaloso tse peli tsee tsa ntoa? Li fapana joang?`

Khetlo la pela Baiseraele ba loana kamora Phallo e ngoliloe ho Exoda 17, moo Baiseraele ba neng ba itšireletsa khahlanong la Baamaleke. Iseraele e ne e bone matla a Molimo ka ho hlokofatsa Baegepeta a ba lokolle ho ea tokolohong. Re bone hore leano la mantlha la Molimo ka Iseraele le ne le sa kenyeletse ho loantša chaba tse ling (Exoda 23:28, Exoda 33:2). Empa hang kamora hore ba lopolloe Egepeta, Baisraele ba qalella ho korotla tseleng (Exoda 17:3), ba bile ba belaella boteng ba Molimo hara bona. Ke motsotsong ona moo Amaleke e ileng ea tla ho loantša Iseraele. E n’e se ka tšohanyetso. Molimo o ile a lumella Baamaleke ho hlasela Baiseraele e le hore ba ithute ho mo tšepa hape.

Ntle le ho nyehlisa metheo ea hae, Molimo o theohela boemong boo batho ba Hae ba leng ho bona, A sa khaotse ho ba bitsa hore ba khutlele leanong la Hae le letle: ho tšepa ho jella-phate ha Hae ka botlalo. Ha e le hantle, molao oa ntoa (Deuteronoma 20) o ile oa fanoa kamora lemo tse 40 tsa ho lelera felleng, tseo le tsona li neng li bakiloe ke ho se lumele ha Iseraele. Maemo a macha a ne a hloka maano a macha, ’me e bile kamora moo Molimo A ileng A hloka hore Iseraele e fiele Bakanana (Deut. 20:16–18).

Ntle le ’nete ea hore ntoa e bile tlhoko ho Iseraele, e boetse e bile teko ea botšepehi ba bona ho Yahweh. Molimo h’a ka A ba fella pelo empa A ba lumella ho bona matla a Hae ka ho ba le maiphihlelo a ho inehela ho Eena ka botlalo.

Ho nka karolo ha Baiseraele tlholong ho bonahala qetong e entsoeng ke Joshua qetellong ea buka. Mona hothoe Bakanana ba ne ba loana le Baisraele (Josh. 24:11). Leha ho oela ha marako a Jeriko e ne e le mohlolo o halalelang, sechaba sa Iseraele se ile sa tlameha ho nka karolo ntoeng, ba tobane le thibelo e matla ea baahi ba motse.

Ho kenya letsoho ntoeng ea lihlomo ha Iseraele e bile tsela ea ho aha tšepo e ke keng ea lekanngoa thusong ea Yahweh. Leha hole joalo Iseraele e ne e lutse e hopotsoa (Josh. 7:12, 13; Josh. 10:8) hore sephetho sa ntoa e ’ngoe le e ’ngoe qetellong se matsohong a Molimo, ’me tsela e le ’ngoe feela eo ba neng ba ka ba le tšusumetso sephethong sena e ne e le ka moea oa bona oa ho lumela kapa ho se lumele, tšepiso ea Molimo. Khetho e ne e le ea bona.