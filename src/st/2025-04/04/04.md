---
title:  Jehova ke Mohale
date:   21/10/2025
---

`Bala Exoda 2:23–25; Exoda 12:12, 13; le Exoda 15:3–11. Ho bolelang hore Jehova ke Mohale?`

Nakong ea tulo ea bona e telele Egepeta, Baiseraele ba ne ba lebetse Molimo oa ’nete oa bo ntat’a bona. Joalokaha ketsahalo tse ngata leetong la bona lefelleng li bontša, tsebo ea bona ea Molimo oa Aborahama, Isaka le Jakobo e ne felile, joale ba kopantse tumelo ea bona le ea bohetene (bapisa le Exoda 32:1–4). Tlasa khatello ea Baegepeta, ba llela ho Jehova (Exoda 2:23–25), ’me ka nako e nepahetseng, Jehova a kena lipakang bakeng sa bona.

Leha hole joalo, ntoa e hlalosoang likhaolong tse 12 tsa pele tsa Exoda e ne le matla ho feta ho loanela tlholo ha Moshe le Faro. Ho latela kutloisiso ea ntoa ea mehleng e khale pela Bochabela, lintoa pakeng tsa batho li ne li utloisisoa e le ntoa tse pakeng tsa molingoana kapa melingoana e ’meli. Exoda 12:12 e bontša hore Jehova o lihetse kahlolo, eseng feela holima Faro, empa le ho melingoana ea Egepeta, matemona ao a matla (Lev. 17:7, Deut. 32:17) a emeng kamora ramatla oa khatello le taolo ea sechaba e se nang toka Egepeta.

Khabareng, Molimo o ntoeng le sebe, ’me A ka se lesele ntoa ena ka ho sa feleng (Lipes.24:8, Tsen. 19:11, Tsen. 20:1–4, 14). Manyeloi ohle a oeleng, ’moho le batho ba ikhethetseng ho nka lehlakore la sebe, ba tla timetsoa. Leseling la sena, lintoa tsena tse khahlanong le baahi ba naha li lokela ho utloisisoa e le mothati oa sethathong oa toantšano, e neng e tla fihlella sehlohlolo sefapanong, pheletso ea eona e be kahlolong ea ho qetela, nakong eo toka le semelo sa Molimo sa lerato li tla pepesoa.

Taba ea ho timetsoa ka botlalo ha Bakanana e lokela ho utloisisoa ho ipapisitsoe le kamoo Bibele e hlalosang kateng, moo Molimo a leng ka hara ntoa ea ka lefatše lohle le mahlahana a bokhopo lefatšeng. Taba e tlokotsing mona ke setumo le semelo sa Molimo (Baro.3:4, Tsen. 15:3).

Esale sebe se kena bophelong ba motho, ha ho mang kapa mang ea ka emang terateng. Ka hona, re behile leseli lena ka kelellong, pheliso ea Bakanana e lokela e bonoe e le ketella-pele kahlolo ea ho qetela.

`’Nete ea toantšano e kholo e lumella lehlakore le le leng ho a mabeli. U tseba joang hore na u lehlakoreng lefe?`