---
title:  Ntoa e Kamora Ntoa tsohle
date:   18/10/2025
---

### Bakeng sa Thuto ea Beke ena Bala

Josh. 5:13–15; Esa. 37:16; Tsen. 12:7–9; Deut. 32:17; Exoda 14:13, 14; Josh. 6:15–20.

> <p>Temana ea khopolo</p>
> “Ha hoa a-ka ha e ba le letsatsi le joalo, leha e le pele, le ha e le hamora, leo Jehova A utloileng lentsoe la motho ka lona; hobane Jehova O ne A loanela Iseraele” (Joshua 10:14).

Ha re bala maqepheng a Joshua, re kopana le ntoa tse mahlonoko tsa sesole tse etsuoang ho latela taelo ea Molimo, ka lebitso a Molimo, ka thuso ea Molimo. Taba ea hore Molimo o bile kamora khapo ea Kanana

e chalametsa hohle bukeng ea Joshua, ’me e toboketsoa le ke mantsoe a mopheti oa pale (Josh. 10:10, 11) ka mantsoe a Molimo (Josh. 6:2, Josh. 8:1), lipuong tsa Joshua (Josh. 4:23, 24; Josh. 8:7), ke Rahaba (Josh. 2:10), ke lihloela (Josh. 2:24), le ke batho (Josh. 24:18). Molimo o ipolela e le Eena monga likhoka tsena.

’Nete ena e qholotsa lipotso tseo re sitoang ho iphapanyetsa tsona. Re khona ho utloisisa hore batho ba Molimo ba entse ntho tseo joang mehleng ea Testamente ea Khale? Ke joang re ka khonang ho nyalanya setšoantšo sa Molimo “oa ntoa” le semelo sa Hae sa lerato (mohlala, Exoda 34:6, Lipes.86:15, Lipes.103:8, Lipes.108:4) empa re sa hlapolle boleng, matla le nalane ea Testamente ea Khale?

Bekeng ena le e tlang, re tla shebanang le potso e thata ea ntoa tse laoloang ke matla a halalelang bukeng ea Joshua le kae kae.

_*Ithute Thuto ea Beke ena Ho Lokisetsa Sabatha sa 25 Mphalane._