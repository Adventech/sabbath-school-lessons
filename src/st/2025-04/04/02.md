---
title:  Moetapele oa Mabotho A Jehova
date:   19/10/2025
---

`Bala Joshua 5:13–15. Temana ee e reng malebana le tse etsahetseng pele ho hapuoa Kanana?`

Israele e ne e qeta ho tšela Jordane joale e hatile mobung oa sera. Qhobosheane tsa Jeriko li le ka pela bona, liheke tsa eona li tantisitsoe (Josh. 6:1). Nakong ena, batho ha ba tsebe leano lefe kapa lefe la ntoa. Se nyahamisang ka o fetisisa ke Iseraele e ne le liqha, marumo, le litsenene fela ho hapa motse ona o sirelelitsoeng khahlanong le mabotho a matla-matla.

Potso ea Joshua ho monna ea sa tsejoeng e fumana karabo e sa hlakang: “Che.” Karabo ena ea moeti e bontša hore h’a ikemisetsa ho kena moo Joshua a batlang. Ka mantsoe a mang, potso ea ’nete ha se hore na u lehlakoreng la Joshua na; empa, hore na Joshua o lehlakoreng la hae na?

`Bapisa Joshua 5:14, 15 le 2 Marena 6:8–17, Nehemia 9:6, le Esaia 37:16. Ke sefe seo u ithutang sona ka seo moetapele oa mabotho a Jehova a leng sona?`

Leha tlhaloso ena “moetapele oa makhotla a Jehova” e ikhethile Bibeleng ea Seheberu, kopanyo ea mantsoe “moetapele” le “makhotla” li lutse li bolela moetapele oa sesole. Lentsoe “makhotla” Mangolong, le ka buoa ka mabotho a sesole, manyeloi, kapa matla a phahameng.

Kreste ea e-so fetohe motho o hlaha ho Joshua, eseng e le oa habo feela, e se le moetapele oa ’nete oa makhotla a Iseraele, empa e le moetapele oa mabotho a e-so bonoe, empa a phelang, a manyeloi a nkang karolo ntoeng eo eleng eona e kholo- kholo, e fetang ena ea Joshua le Bakanana . Karabo ea Joshua e bontša hore o ile a utloisisa hore na moetapele enoa ke mang. O lekana le Molimo, ’me Joshua o oa ka mangole pela Hae e le letšoaola tlhompho e kholo le khumamelo (Josh. 5:14, Gen. 17:3, 2 Sam. 9:6, 2 Likro. 20:18). Joshua o malala-a-laotsoe ho ka fumana leoa la ho hlasela ho kena ntoeng eo Molimo oa makhotla ka Boeena eleng karolo ea eona.

`Ke khothatso efe eo, ehlile eo re lokelang, ho e nka, ka ho tseba hore “moetapele oa lebotho la Jehova” o mosebetsing oa ho sireletsa batho ba Hae?`