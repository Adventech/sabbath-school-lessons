---
title:  Jehova O Tla le Loanela
date:   22/10/2025
---

`Ho ea ka Exoda 14:13, 14, 25, leano la Molimo, le babatsehang, malebana le karolo ea Iseraele ntoeng e ne e le le fe?`

Nakong eo ea tlokotsi, ha Baisraele ba ne ba eme le monna oa mateneng, “Eaba Moshe o re ho sechaba: se tšoheng, ikemeleng, le bone pholoso eo Jehova a tla le etsetsa eona kajeno, hobane Baegepeta bao le ba bonang kajeno, ha le sa tla hlola le ba bona hape, le ka ho sa feleng. Jehova O tla le loanela, ha e le lona, ikhutsetseng.” (Exoda 14:13, 14). Ho latela tlhaloso ea Bibele, le Baegepeta ba ne ba utloisisa ’nete eo: “A re baleheleng Baiseraele, hobane Jehova O oa ba loanela, O loantša Baegepeta.” (Exoda 14:25).

Ho kena lipakang ka mohlolo ha Molimo bakeng sa Baiseraele ba hlokang thuso, bao masole a bona a sa koetlisoang, e ba tloaelo. Exoda e fupere e mofuta, ho kena lipakeng ha Molimo bakeng sa Iseraele. Mona teng ntoa ha e loanoe ke Yahweh feela, empa hothoe Iseraele e ke ea loana (Exoda 14:14). Molimo ke mohlabani; ntoa eohle e mahetleng a Hae. O tla ka leano la ntoa, o hlalosa tsela, e be u kena khabong. Ebang Yahweh A sa loanele Iseraele, ha ho kamoo e ka atlehang.

Ellen G. White o hlalosa sena e le tlhaloso ea hore Molimo “O ne a sa rera hore ba kene lefatšeng la Pallo ka ntoa, empa ka ho ikokobetsa le ho mamela taelo tsa hae ho tsoeleletseng.”—Ellen G. White, The Signs of the Times, Loetse 2, 1880. Joaloka pholosang ea bona Egepeta, Molimo o tla ba loanela lintoa tsa bona. Sohle seo ba neng ba lokela ho se etsa e ne e le ho ema tsoe! ’me ba shebella h’a kena lipakeng.

Nalane e bontša nako eohle ha Iseraele e ne e na le tšepo e lekaneng ho Molimo, e ne e sa hloke ho loana (sheba 2 Marena 19, 2 Likronike 32, Esaia 37). Leanong la Molimo le babatsehang, ho ne ho se mohla Iseraele e hlokang ho itoanela. E ne e le tholoana ea ho se lumele ha bona, e bonahetseng kamora Exoda, moo Molimo A ileng a ba lumella ho nka karolo ntoeng ea bona le Bakanana. Ka tsela e tšoanang, ba ne ba sa hloke ho phahamisa le sabole fela ntoeng ea bona le Baegepeta nakong ea Exoda; ho ka be ho sa ka ha hlokeha hore ba loantše Bakanana ho hapa naha eo (Deut. 7:17–19).

`“Haeba bana ba Iseraele ba sa ka ba korotlela Jehova, A ka be A sa lumella lira tsa bona ho ba loantsa.”—Ellen G. White, The Story of Redemption, leq. 134. Ke joang ho korotla ho ka bang le tšusumetso maphelong a rona kajeno?`