### Menyetla ea Bobeli: Buka ea Joshua

Buka ea Joshua e tšoaea neheletsano ea boetapele ho tloha ho Moshe ho ea ho Joshua. E qala ka pale ea ha Baisraele ba kena Lefatšeng la Pallo e be e qetella moo ba tsitsitseng lefatšeng leo.

Ka ’nete, Joshua o kene lieteng tse kholo. Ke ho re, o ne a tlameha ho qala moo Moshe (nahana feela!) a qeteletseng teng. Empa qholotso eno e ne e le qaleho feela. Joshua o ne a lokela ho etsa se e-so etsoe ke Moshe: a nke sechaba, lemo tse 40 kamora lefeella, ho se tšelisa Jorodane se kenye Kanana, ho latela tšepiso eo Molimo a neng ae etselitse bo ntat’a bona lilemo-lemo pele ho moo.

“Moshe mohlanka oa ka, o timetse; tsoha joale u tšele Jorodane ena, uena le sechaba sena kaofela, ’me le kene lefatšeng leo ke le neileng bana Ba-Iseraele” (Josh. 1:2).

Senotlolo sa pale ena kaofela se fumanoa mona mantsoeng a Jehova ho Joshua: ba tla kena “lefatšeng leo ’Na [YHVH] ke ba fang lona.”

E, Joshua h’a tlo etsa sena a le mong, empa feela ka matla le tataiso ea Jehova, ea neng A kabe a kentse sechaba lefatšeng lena moloko pele ho ona ebang ba ile ba boloka karolo ea bona selekaneng. Ka bomali-mabe, ha ba’ ka ba etsa joalo, ka hona, ba tobana le tholoana tsa ketso tsa bona.

Taba ke hore, lilemo tse 40 tse fetileng, Iseraele e ile ea sitoa ho tšepahalla selekane. Ka baka la borabele ba bona ho Molimo, batho bohle ba baholo ba ileng ba bona meeka le mehlolo ea Phallo, ntle le Joshua le Kalebe, ba ile ba shoella lefelleng. Libuka tse ’ne ho tse hlano tsa Moshe li buoa ka se ba etsahaletseng nakong eo ba neng ba lelera felleng. Joale, ka tlasa boetapele ba Joshua, moloko o hlahlamang o ne o le malala-a-laotsoe ho tobana le qholotso tsa ho nka naha eo.

“Moshe a bitsa Joshua, pontšeng ho Baiseraele kaofela, a re ho eena: iphe matla, ’me u tiee pelo; hobane ke uena ea tla kena le sechaba sena lefatšeng leo Jehova A anetseng bo-ntat’a bona hore O tla ba fa lona, ’me ke uena ea tla ba ruisa lona. Jehova, ka sebele sa Hae, O tla u etella pele; O tla ba le uena, ’me A keke A u tlohela, A keke A u lahla; se tšabe, ’me u se ke oa tepella.” (Deutr. 31:7, 8).

Litšepiso tsa Molimo tse fuoeng Bapateriareka li mathuleng a ho phethahala. Hore na moea oa tebello le thabo, ke qalo e ncha chabeng sena, seo esale e le Baleleri ba senang lehae. Molimo o tšepahetse ka ho ba lokolla bokhobeng, ruri A ka tšepeloa ho phethahatsa litšepiso tsa hae malebana le naha ena.

’Moho re tla elelloa hore, leha buka ea Joshua e ngotsoe lilemong tse likete tse tharo tse fetileng, lefatše leo re phelang ho lona kajeno ha lea fapana hakaalo le la Joshua ka qholotso tsa lona tsa semoea.

“Sepheo sa mantlha sa buka ea Joshua ke ho hlalosa ha Iseraele e kena lefatšeng la Pallo, khapo ea naha, le ho e arolela meloko. Sepheo sena ke motheo oa molaetsa oa buka ena, ke hore, botšepehi ba Molimo ba ho phethahatsa tšepiso eo A e etselitseng Abrahama. Buka ena e toboketsa botšepehi ba Molimo litšepisong tsa Hae tsa selekane (Josh. 21:43- 45).”—Andrews Bible Commentary (Andrews University Press, 2020), leq. 365.

’Moho re tla elelloa hore, leha buka ea Joshua e ngotsoe lilemong tse likete tse tharo tse fetileng, lefatše leo re phelang ho lona kajeno ha lea fapana hakaalo le la Joshua ka qholotso tsa lona tsa semoea. Re ka ’na ra tobana le qholotso tse fapaneng, empa e ntse e le liqholotso, haholo tsa semoea, tse behang tšireletso ea rona tlokotsing, le phethahatso ea thomo eo Molimo A e tsepetseng batho ba Hae. Ka ’nete mohlala oa Joshua o tla re kenya morolo oa ho kopa litšepiso tsa Molimo tse malebana le nakong tsena le ho atleha ka matla a Hae joalo kaha Joshua a ile a etsa.

_Barna Magyarosi currently o sebetsa e le mongoli oa phethahatso oa Inter-European Division le molula-setulo oa komiti ea Biblical Research Divisheneng eo. O qalile bosebeletsi ba hae ba kereke e le moruti le moetapele oa lefapha conforenseng ea South Transylvani, Romania, eaba o tsoela pele e le morupeli oa Thuto-Molimo le poresidenete ea Adventus University, Romania._