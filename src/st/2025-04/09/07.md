---
title:  Nahanisisa Ka Botebo
date:   28/11/2025
---

Bala Ellen G. White, “The Controversy Ended,” maq. 672-678 ho The Great Controversy.

“Re tla bolokeha ka ho sa feleng ha re feta likeiti re kena ka hara motse. E be re ka thabela hore e be re bolokeile, re bolokeile ka ho sa feleng. Empa ha joale, re lokela ho utloa taelo ea Moapostola, ea ho ‘tšaba ke hona, ha e le moo pallo ea ho kena phomolong ea oona e sa le teng, e se be e mong oa rona a ka bonahala hoba e ka o haeletsoe ke eona’ [Baheberu 4:1]. Ka ho ba le tsebo ea Kanana, ho bina lipina tsa Kanana, ho nyakallela taba ea ho kena Kanana, ha e ea ka ea tlisa bana Baiseraele hara lirapa tsa merara le mehloare tsa lefatše la Pallo. Ba ne ba le etsa la bona e le ka ’nete ha feela ka ho aha ho lona, ka ho ikamahanya le maemo, ka ho ba le tumelo e phelang ho Molimo, ba ka iphumanelang litšepiso tsena molemong oa bona.”—Ellen G. White, The Youth’s Instructor, February 17, 1898.

“Ka Bibeleng, lefa la balopolloa le bitsoa ‘naha’ Baheberu 11:14–16. Moo teng, Molisa oa leholimo o etella pele mohlape oa hae lilibeng tsa metsi a bophelo. Sefate sa bophelo se beha litholoana tsa sona khoeli le khoeli, ’me makhasi a sefate ke bakeng sa ho phekola lichaba. Ho na le liliba phophoselang moleebe, tse hlakileng joaloka kristale, ’me mahlakoreng a tsona, makhasi a fokaelang a phutsaletsa meriti ea oona holima litsela tse lokiselitsoeng bakhethoa ba Morena. Moo teng mesaballa ea lithota a tsoelipana ho kopana le maralla a matle, ’me litlhoro tsa lithaba tsa Molimo li okamela lithota tse ntle. Lithoteng tseo tse khutsitseng, pela liliba tseo tse phelang, batho ba Molimo, bao e bileng basele le baphaphathehi, ba tla fumana lehae.”—Ellen G. White, The Great Controversy, leq. 675.

**Lipotso tsa Ho Qoqoa:**

`Nahana ka tšepiso ea Lefatše la Pallo e le letšoao la bophelo bo khaphatsehang boo Kreste A bo tšepisitseng balateli ba Hae ho Johanne 10:10. Ke joang melemo ea ho phela bophelong bo khaphatsehang li bontšang tlhohonolofatso ea topollo?`

`Likamano tsa ho ba moahi naheng e itseng le ho phela ka tsela e itseng? Ke joang e ’ngoe e amang e ’ngoe? Tse ling tsa se boleloang ke ho ba moahi oa ’muso oa Molimo ke life?`

`Re le batho, re lutse re nyahamisoa ke litšepiso tsa ba bang, ka nako e ’ngoe tseo re iketselitseng tsona. Hobaneng u ka tšepa litšepiso tsa Molimo.`

`Ke joang re ka etsang tšepiso ea lefatše le lecha karolo ea bokamoso ba rona ka tsela ea ’nete e tšoarehang, le hona joale?`