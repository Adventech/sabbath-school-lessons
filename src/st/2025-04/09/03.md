---
title:  Naha e le Mpho
date:   24/11/2025
---

`Bala Exoda 3:8; Levitike 20:22; Levitike 25:23; Numere 13:27; Deuteronoma 4:1, 25, 26; Deuteronoma 6:3; le Pesaleme 24:1. Likamano tse ikhethang pakeng tsa Molimo, Iseraele, le Lefatše la Pallo e ne e le life?`

Mathomong, naha e hlalosa sechaba ka mokhoa o bonahalang. Ka ho tseba naha, naha e boetse e bontša mesebetsi le bosechaba. Makhoba a n’a sena lehae, a sena moo eleng habo oona; motho e mong o ne a natefetsoe ke litholoana tsa mofufutso oa bona. Ho ba le naha ho ne ho bolela tokoloho. Bosechaba ba batho ba khethiloeng bo ne bo hokahane le ho phela ha bona naheng.

Ho ne ho e na le likamano tse khethehileng pakeng tsa Molimo, Iseraele, le naha. Iseraele e ile ea fuoa naha ke Molimo e le mpho, eseng e le tokelo eo ba kekeng ba e amohuoa. Sechaba se khethiloeng se ne se ka ruoa naha ha fela ba ntse ba le likamanong tsa selekane le Yahweh ’me ba hlonepha litaelo tsa selekane. Ka mantsoe a mang, ba ne ba keke ba e ba le naha le litlhohonolofatso tsa eona ntle le tlhohonolofatso ea Molimo.

Ka nako e tšoanang, ke ’nete hore naha e ne fana ka mahlo ao ka oona Iseraele e ka utloisisang Molimo betere. Ho phela naheng ho ka lula ho ba hopotsa Molimo o tšepehang, O bolokang litšepiso, O sa thetseng. Naha kapa eona Iseraele li ne li keke tsa e ba teng ntle le Molimo, eo e neng e le mohloli le motheo oa boteng ba bona. Ha Baiseraele ba ne ba le Egepeta, noka ea Nile le marang-rang a noesetsang ka eona, le mosebetsi o boima, li ne li fana ka lijalo tseo ba neng ba li hloka ho phela. Kanana e ne e fapane. Ba ne ba itšetlehile puleng bakeng sa katleho ea kotulo ea bona, ’me e ne e le Molimo fela ea ka laolang maemo a leholimo. Ka hona, naha e ile ea hopotsa Iseraele ho itšetleha ha eona ho sa thekeseleng ho Molimo.

Leha e ba Iseraele e fumane naha e le mpho e tsoang ho Yahweh, empa qetellong, Moimo O setse e le monga eona. Joaloka monga Lefatše lohle oa ’nete (Lipes.24:1), Yahweh O na le tokelo ea ho fa Iseraele lefatše kapa ho le nka. Haeba Molimo ke monga naha, Baiseraele, le ho feta bona, batho bohle ke baleleri le baphaphathehi, kapa, ka puo ea mehleng ena, re baeti ba nako e telele Lefatšeng/naheng ea Hae.

`Leseling la 1 Petrose 2:11 le Baheberu 11:9–13, ho bolelang ho uena u le motho ho phela u le mophaphathehi le osele ea shebileng pele motseng oo moetsi le morali oa oona eleng Molimo ka Boeena?`