---
title:  Edene le Kanana
date:   23/11/2025
---

`Bala Genese 2:15 le Genese 3:17–24. Litla-morao tsa ho oa e bile life, re ipapisitse le moo banyalani ba pele ba neng ba phela teng?`

Tlholehong, Molimo o ile a beha Adama le Eva tikolohong e hloekileng e neng e na le tsohle e le ntle. Banyalani ba pele ba batho ba ile ba kopana le ’mopi oa bona sebakeng se setle sa ho phela se neng se ka sitsa litlhoko tsohle tsa bona. Ho tlatseletsa Lentsoe la Molimo le builoeng, serapa sa Edene se sebelitse e le setsi sa ho ithuta moo Adama le Eva ba ileng ba fumana leseli la bohlokoa mabapi le semelo sa Molimo le bophelo boo A batlang ba bo phele. Ka hona, e itse ha ba roba likamano tsa tšepo le ’Mopi oa bona, likamano tsa bona le serapa sa Edene li ile tsa fetoha, ’me, e le letšoao la likamano tse robehileng, ba ile ba tlameha ho tsoa serapeng. Ba ile ba lahleheloa ke sebaka seo Molimo a neng aba file sona. Ka hona, serapa sa Edene se ile sa Edene e bile letšoaola bophelo bo khaphatsehang, ’me re tla fumana sepheo sa seo ’moko-tabeng oa Lefatše la Pallo.

`Bapateriareka ba ile ba bona Lefatše la Pallo joang? (See Gen. 13:14, 15; Gen. 26:3, 24; Gen. 28:13.) U nahana ho bolelang ho rona, re le Masala, ho phela re le majalefa a litšepiso (Baheb. 6:11–15)?`

Ha Abrahama a kena lefatšeng leo Molimo a neng a mo bontšitse lona, ka tumelo lefatše leo le ile la fetoha lefatše la Pallo ho eena le litloholo tsa hae. Le ile la sala e le Lefatše la Pallo lemo tse 400 kaofela. Bapateriareka ha b’a ka ba ruoa lefatše; e ne e se la bona ka hore ha ile ba khona ho le fa bana ba bona e le lefa la bona. Empa, e ne e le la Molimo, joalokaha serapa sa Edene e ne e le sa Hae. Joalokaha Adama le Eva ba sa ka ba etsa eng kapa eng e ileng ea etsa ba lokeloe ke serapa sa Edene, Iseraele e ne e sa ntša letho hore e lokeloe ke naha eo. Lefatše la Pallo e ne e le mpho e tsoang ho Molimo ho latela boikitlaetso ba Hae. Iseraele e ne e se na ntho’eo e sena tokelo ea tlhaho ea ho ruoa naha eo, kapa hore e re e ruile naha eo (Deut. 9:4–6); e ne e le ka mohau oa Molimo fela ba ka le ruoang.

Bapateriareka e ne e le majalefa a litšepiso ho fihlela li phethahatsoa. Rona, re le balateli ba Kreste, re ruile litšepiso tse betere ho feta (Baheb. 8:6) tse tlang ho phethahala ebang re ka ba “balateli ba ba ruileng lipallo ka tumelo le ka sebete” (Baheb. 6:12).