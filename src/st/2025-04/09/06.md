---
title:  Naha e ea Khutlisetsoa
date:   27/11/2025
---

`Bala Jeremia 24:6; Jeremia 31:16; Ezekiele 11:17; Ezekiele 28:25; le Ezekiele 37:14, 25. Tsepiso ea Molimo e ne e le efe malebana le ho khutlela Lefatšeng la Pallo ha Iseraele, ’me e ile ea phethahatsoa joang?`

Nakong ea ho ba kholehong Babilona, Baiseraele ha ba ka ba e ba le maiphihlelo a bohloko a ho se be le metso empa le tšepiso ea hore likamano tsa bona le Molimo, le ha li entsoe li bonahale ka tšepiso ea naha, li ne li sa itšetleha holima, kapa hona ho fella holima ho ruoeng naha fela. Ha Baisraele ba ipolela libe, ba sokoloha, ’me ba sheba ho Jehova ka pelo tsa bona tsohle, Molimo o ile a boela a phethahatsa tšepiso ea hae hape, a ba khutlisetsa naheng ea bona e le letšoao la khutlisetso ea bona. Ke hore, e ne ntse e le Molimo oa bona, le ha ba ne ba se naheng eo.

Leha hole joalo, kaha tšepiso ea hore Iseraele e tla ruoa lefatše ka ho sa feleng e ne e itšetlehile holima maemo (Deut. 28:63, 64; Josh. 23:13, 15; 1 Marena 9:7; 2 Marena 17:23; Jer. 12:10–12), le tšepiso ea ho khutlisetsoa hape le ho atlehisa Iseraele naheng kamora ho ba khoholehong. Ka mokhoa o tšoanang, Baporofeta ba Testamente ea Khale ba ile ba supa khutlisetsong e tla tlisoa ke morena oa lesika la Davida ea tlang (Esa. 9:6, 7; Zakaria. 9:9, 16). Tšepiso ena e ile ea phethahatsoa ka bophelo, lefu, le tsoho ea Jesu Kreste, eo ho Eena litšepiso tsohle tsa Iseraele oa khale li tlang ho phethahala.

Testamenteng e Ncha, Lefatše la Pallo ha le boleloe ka ho otloloha, empa re bolelloa hore litšepiso tsa Molimo li phethahalitsoe ho Jesu, le ka Jesu Kreste (2 Bakor. 1:20, Baro.15:8). Ka hona, leseling la Kreste, lefatše le boela le tolokoa hape, ’me le fetoha letšoao la tlhohonolofatso ea semoea eo Molimo a rerileng ho e fa batho ba Hae ba tšepahalang mona, hona joale (Baef. 2:6) le kamora mona.

Sehlohlolo sa phethahatso ea tšepiso e halalelang ea phomolo, khaphatseho, le boiketlo naheng eo se tla ba lefatšeng le lecha, le lokollotsoeng sebeng le litla- moraong tsa sona. Ka hona, re le Bakreste, tšepo ea rona e thehiloe holima tšepiso ea Kreste ea hore O tla khutla, ’me, kamora lemo tse 1,000 leholimong, a thehe ’muso oa Hae oa ka ho sa feleng lefatšeng le lecha. Sena e tla ba phethahatso ea moshoelella ea litšepiso tsohle tse mabapi le naha.

`Bala Johanne 14:1–3, Tite 2:13, le Tsenolo 21:1–3. Ke tšepo e fe ea moshoelella e fumanong temaneng tsee, ’me hobaneng ha lefu la Jesu le re tiisetsa phethahatso ea tšepo ee?`