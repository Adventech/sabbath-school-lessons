---
title:  Jubilee
date:   26/11/2025
---

Naha e ne e le khubu ea ho phela ha sechaba sa Iseraele joaloka sechaba sa Molimo hona hoo e neng e keke ea nkoa kaofela. E ne e lokela ho aroleloa meloko, liboko, le malapa (Nume. 34:13–18) e le ho thibela hore e be leruo la ba ’maloa ba matleng.

`Bala Levitike 25:1–5, 8–13. Sepheo sa selemo sa Sabatha e ne e le sefe. Le sa selemo sa Jubilee?`

Ho fapana le Egepeta, moo baahi ba neng ba lutse ba lahleheloa ke mobu oa bona e ba ba fetoha makhoba a Faro, sepheo sa Molimo ka Iseraele e ne e le hore ha ho mohla ba tla tingoa tokelo tsa bona ka ho sa feleng. Ha ho motho, ka thoko ho leloko leo le lelapa ea neng a fuoe naha qalong, ea neng a ithuela lefatše. Ha e le hantle, ho ea ka leano la Molimo, lefatše le ne le keke la rekisoa; le ne le mpa le hirisoa ho latela boleng ba lona, bo neng bo methoa ka palo ea lilemo tse setseng pele ho Jubile e latelang. Ka hona, baamani ba motho ea neng a tlameha ho “rekisa” mobu oa baholo-holo ba hae o ne a e-na le boikarabello ba ho le lopolla pele ho Jubilee (Lev. 25:25).

Kabo ea naha e ba fesetere ea pelo ea Molimo. Joaloka Ntat’a rona ea maholimong, O batla hore bana ba hae ba fane ho ba se nang letho ka ho lumella hore mobu oa bona o ba fepe lemo se seng le se seng sa bosupa. Selemo sena sa Sabatha se ne se sebelisa motheo oa molao oa Sabatha empa ka mokhoa o pharaletseng. Ntle ho poulelo le ho khothaletsa ho sebetsa ka thata, khumamelo ea lefatše e boetse ke tlhompho le ho loka ho ba tobaneng le qholotso tsa lichelete.

Molao oa ho ruoa naha o ne o fa Moiseraele e mong le e mong monyetla oa ho lokolloa bokhobeng boo a bo jeleng lefa kapa boo a ipitselitseng bona hore a be le qalo e ncha bophelong.

Ha e le hantle, sena ke sona sepheo sa mantlha sa evangeli: ho hlakola phapang e teng pakeng tsa barui le mafutsana, ha hirileng le ea hiriloeng, ea nang le bokhoni le ea se nang bokhoni, ho re etsa bohle re lekane ka ho elelloa bohloki ba rona ba mohau oa Molimo bo feletseng.

Ka bomali-mabe, Iseraele e ile ea iphapanyetsa ho boloka boemo bo holimo bo neng bo behiloe ke Molimo, ’me eaba, kamora lilemo-lemo, litemoso tsa ho boela a nka naha tsa phethahala (2 Likro. 36:20, 21).

`Ke joang metheo ea Baiseraele kabong ea naha le Sabatha li ka re hopotsang hore, mahlong a Molimo, bohle rea lekana? Ke joang Sabatha e ka re thusang hore rere “che” ho sekhahla sa molikoalikoane le khatello tse sa feleng tse hlokisang lichabana tsa kajeno sealolo?`