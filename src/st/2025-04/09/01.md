---
title:  Majalefa a Litšepiso, Mapantiti a Tšepo
date:   22/11/2025
---

### Bakeng sa Thuto ea Beke ena Bala

Gen. 3:17–24; Deut. 6:3; Josh. 13:1–7; Baheb. 12:28; Lev. 25:1–5, 8–13; Ezek. 37:14, 25.

> <p>Temana ea khopolo</p>
> “Khutlelang qhobosheaneng, lona batšoaruoa ba nang le tšepo; kajeno lena, kea bolela, ke re, ke tla u buseletsa habeli” (Sakaria 9:12).

Joshua 13–21 e fupere lethathamo le le lelele la matšoao a meeli ea naha a hlalosang likarolo tsa naha e fuoeng meloko ea Iseraele. Ho ’mali oa mehleng ena, mathathamo ana a ka ’na a bonahala a se na thuso, empa a thonngoe holima kutloisiso ea Thuto-Molimo ka Lefatše la Pallo e bohlokoa ho rona kajeno. Ka mathathamo ana a tšoarehang, Molimo o batlile ho ruta Baiseraele hore naha e ne e se toro. Ba ne ba e tšepisitsoe ka tsela e tšoarehang e ka mesharoang. Empa ba ne ba lokela ho etsa tšepiso ’nete ka ho etsa ka eona. Ke hore, e, Molimo o ne atla ba fa naha e le lefa; e ne e tla ba mpho, e entsoeng ka phethahatso ea seo a se tšepisitseng bo ntat’a bona. “Bonang, ke beile lefatše pela lona; kenang ’me le rue lefatše leo Jehova a anetseng bo ntat’a lona, Abrahama, le Isaaka, le Jakobo, hore o tla le nea bona le litloholo tsa bona kamora bona” (Deut. 1:8). Empa, ehlile, le bona ba ne ba e na le karolo eo ba lokelang ho e bapala. Bekeng ena re tla shebang tse ling tsa lithuto tsa Thuto-Molimo tse amanang le

Lefatše la Pallo le hore li ka bolela eng semoeeng ho ba batlang litšepiso kaofela tse fumanoang ho Jesu.

_*Ithute Thuto ea Beke ena Ho Lokisetsa Sabatha sa 29 Pulungoane._