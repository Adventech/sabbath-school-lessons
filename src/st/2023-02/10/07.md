---
title:  Ho Ithuta haholoanyane
date:  02/06/2023
---

“‘Babylona e moholo’ bukeng ea Tšenolo e bontša ka tsela e khethehileng, boikopanyo bo khelohileng ba bolumeli ho koaloeng ha nako. ‘Babylona e moholo’ ke lebitso leo tšusumetso e bitsang kopano ea boraro ba bolumeli ba bopapa, boporosetanta bo khelohileng, le meea.... Polelo ‘Babylona’ e supa mekhato eo ka bo eona le baetapele eona, e seng ha kalo litho. Bana ba morao ho buuoa ka bona e le ‘metsi a mangata.’ (Tšen. 17:1, 15).”— The SDA Bible Commentary, vol. 7, pp. 851, 852.

“Ka liphoso tse kholo tse peli, ho se shoe ha moea, le khalaletso ea Sontaha, Satane o tla tlisa batho bohle tlasa lithetso tsa hae. Leha ea pele e theha motheo oa semoea, ea morao e etsa khokahano ea kutloebohoko le Roma.”—Ellen G. White, The Great Controversy, p. 588.

Testamente ea Khale, meea ea ba shoeleng e ne e bapala karolo e kholo bolumeling ba Babylona. Batho ba Babylona ba ne ba na le tumelo e kholo thutong ea ho se shoe ha moea. Ba ne ba lumela hore lefung moea o fallela lefatšeng la meea. Taba ea ho se shoe ha moea ha e tsoe ka hare ho mangolo. The Jewish Encyclopedia e hlalosa qaleho ea mohopolo o fosahetseng oa ho se shoe ha moea. “Tumelo ea hore moea o tsoela pele ho phela ka mora ho arohana le ’mele. ha ho e fumanoang e hlakile mangolong a halalelang. Tumelo ea ho se shoe ha moea e tlile ho ba-Juda ka ho kopana le mohopolo oa ba-Gerike ’me haholo-holo ka mohopolo oa filosofi oa Plato, eo e neng e le eena ea ka sehlohong, ea ileng a e fihlela ka ho liphiri tsa li-Orphic le Eleusinian tseo e neng e le khubu ea tlhaloso ea batho ba Babylona le Ba-Egepeta.”— Kaufmann Kohler, The Jewish Encyclopedia, “Immortality of the Soul,” (1906).

**Lipotso tsa Puisano**

`Hobaneng kutloisiso ea ’nete ka lefu e le hlokolosi ka bohlokoa? E sireletsa ho eng? Hobaneng e khothatsa hape?`

`Lithetso tse ling tsa Liabolose li totobetse hoo, tse ling ha ho bonolo ho li lemoha. Ke joang re ka qobang ho thetsoa ke tsona?`

`Ka sehlopheng, buang ka potso, e ileng ea angoa thutong ea Sontaha, ka ba etsang bobe ka tumelo ea hore ba latela thato ea Molimo, joalo ka e senotsoe ka hara Bibele. Ke joang re ka hlalosang see? Ke karolo efe eo molao oa Molimo o e bapalang tlhalosong eo?`