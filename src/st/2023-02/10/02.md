---
title:  Tsela e kang e Ntle Mahlong a Motho
date:  28/05/2023
---

Boemong ba matsatsi a ho qetela, Jesu a ntša tlhokomeliso e matla, “‘Hobane ho tla hlaha bo-Kreste ba bohata, le baporofeta ba bohata, ’me ba tla etsa lipontšo le mehlolo, ba tle ba thetse le bona bakhethoa, hola ke ntho e ka etsoang’” (Mark 13:22). “Bakhethoa” ke bo mang? Ha morao o re, “‘O tla roma mangeloi a hae a letsang literompeta tse molumo o moholo, hore a bokelle bakhethoa ba hae meeng e mene, ho qala pheletsong e ’ngoe ea maholimo ho isa ho e ’ngoe’” (Matt. 24:31). Ho ea tšosa, na ha ho joalo, ha thetso matsatsing a ho qetela e tla ba kholo hoo le ba tšepahalang ba tlang ho ba kotsing ea ho thetsoa?

`Bala Tšenolo 12:9. Ke bo-mang ba thetsoang ke Satane? Re utloisisa mantsoe aa joang?`

Ho hlakile Molimo o tlo ba le batho ba tšepahalang matsatsing a ho qetela, joalo ka ha a bile le bona melokong eohle. Leha hole joalo, puo mona e bontša ho pharalla ha thetso ea Satane ka moo e leng kateng.

`Bala Liproverbia 14:12. Ke tlhokomeliso efe e matla e bontšoang moo?`

Batho hangata ba bolelloa ho latela matsoalo a bona e le hore ba tle ba iphumanele se nepahetseng kapa se lokileng bakeng sa bona, botle kapa bobe, le ho phela hantle. Empa mangolo a re bohle re baetsalibe, bohle ba bolile (Jer. 17:9, Ba-Roma 3:9–18), ’me ho tšepa kahlolo ea rōna ke tsela e tiisitsoeng hore hamorao kapa haufi, re tla fosa le ho etsa hampe. Bobe bo boholo bo susumelitsoe kamehla ena eohle ke batho bao ka ho phethahala ba kholisehileng ke ho loka ha litsela tsa bona. Ke hore, latetse “tsela e ’ngoe e bonahala e ntse e ka e lokile” ho bona.

Ho e-na le hoo, re lokela ho ikina lentsoeng la Molimo, le ho tsoa lentsoeng la hae, ha re inehela ho Moea o Halalelang, ho ithuta ’nete ho leshano, ho nepahala ho ho fosahala, botle ho bobe. Ho e siuoe khopolong ea rōna, kapa maikutlong a rōna, re ka fetoha ha bobebe mahlatsipa lithetso tsa Satane.

`Nahana ka mehlala ea batho, ba entseng ba ipapisitsoe le ka moo ba lumelang hore ho nepahetse, kapa le seo ba bang neng ba lumela e le thato ea Molimo, empa ba entse lintho tse mpe. Ke eng eo re ka ithutang eona liketsahalong tse nyarosang tseo?`