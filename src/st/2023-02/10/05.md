---
title:  Memo ea ho Tšepahala
date:  31/05/2023
---

Molaetsa oa lengeloi la bobeli ho Tšenolo 14 ke “‘O oele, o oele, Babylona.’” ho Tšenolo 17, mosali ea hlalosoang e le Babylona ea semoea, a apere purapera le sekarelata, o palame sebata se ’mala oa sekarelata, o fetisa senoelo sa hae sa veine, le ho tahisa lefatše ka liphoso. Kereke le puso li ea kopana. Leshano lea hlōla. Motemona o sebetsa mehlolo ea thetso. Lefatše le potlakela khohlanong ea ho qetela.

Ka nako e tšoanang, batho ba Molimo ba nyefoloa, leho nyatsoa, hatelloa, le ho hlorisoa, empa ho Kreste le ka matla a Moea o Halalelang, ba tiile tumelong ea bona. Matla ohle a lihele le matla bokhopo a ke ke a roba botšepehi ba bona ho Kreste. Ba sireletsehile ho eena. “Ke setšabelo sa rōna le matla a rōna, ke thuso e fetisisang litsietsing” (Pes. 46:1).

Molimo o bitsa batho ba nako ea ho qetela ho khutlela botšepehing ba lentsoe la hae. Jesu o rapetse, “‘O ba halaletse ka ’nete ea hao, lentsoe la hao ke ’nete’” (Johanne 17:17). ’Nete ea lentsoe la Molimo, e seng maikutlo a batho kapa moetlo, ke naleli ea leboea ho re tataisetsa horeng e mahlonoko ea nalane ea lefatše.

Polelo e hlollang ke ena ka Dr. Edward T. Hiscox, sengoli sa Standard Manuel for Baptist Churches. Ka 1893, o ne a bua le sehlopha sa baruti ba makholo-kholo ba kereke ea Baptist le ho ba makatsa bohle ha a hlalosa hore na Sontaha e tlile joang kerekeng ea Bokreste.

“Ke mahlabisa lihlong hore e be [Sontaha] e tla ka matšoao a bohetene, le kenngoa Bokresteng ka lebitso la molimo oa letsatsi, eaba e nkoa le ho ananeloa ke bohlaba- phieo ba bopapa, ea nto fetisetsoa ka mokhoa oa lefa ho boprostanta!”—Edward Hiscox, kapele baruti ba New York’ conference, Nov. 13, 1893.

`Bala Ezekiele 20:1–20. Khub ea molaetsa oa Ezekiele ke efe moo, ’me ke joang Sabatha e kenang hantle le memo botšepehing?`

Ezekiele 20 ke boipiletso bo tiileng bakeng sa Iseraele ho lahla mekhoa ea bohetene le ho khumamela ’mopi le e seng melimo ea bohata, boemong bona “melingoana ea Egepeta.” Molaetseng oa mangeloi a mararo, Molimo o etsa boipiletso bo tšoanang ho “khumamela ’mopi,” hobane “Babylona e oele.” ’Me hape joalo ka ha re tseba, Sabatha, le botšepehi ho eona, li tlang ho bapala karolo e kholo liketsahalong tsa ho qetela.

`Ke thuto efe eo re ka inkelang eona ho se ngotsoeng ho Ezekiele 20:1–20? (Sheba hape 1 Ba-Kor. 10:11.)`