---
title:  'Babylona: Khubu ea Khumamelo ea Letsasi'
date:  30/05/2023
---

Khumamelo ea letsatsi e ne e hlaheletse haholo Egepeta, Asyria, Persia, le eona Babylona. Bukeng ea hae Khumamelo ea Tlholeho (The Worship of Nature), James G. Frazer o etse sena hloko, “Ho Babylona oa khale letsatsi le ne le khumameloa ho tloha khale haholo.”—Volume 1, p. 529. Ho ka bonahala ho makatsa, empa khumamelo ea letsatsi ea Babylona e hahlametse khumamelo ea batho ba Molimo Testamenteng ea Khale.

`Bala Ezekiele 8:16 le 2 Marena 23:5, 11. Baporofeta ba ngots’eng ka tšusumetso ea khumamelo ea letsatsi ho Iseraele le Juda? (Sheba hape Ba-Rom. 1:25.)`

Moporofeta Ezekiele, ea phetseng ka nako e le ’ngoe le Daniele, o tšoantšitse ba bang ba batho ba Molimo ba furaletse tempele ea Molimo ba khumametse letsatsi bochabela. Ho e-na le ho khumamela ’mopi oa letsatsi, ba khumamela letsatsi.

Ho Tšenolo 17, Johanne o hlalosa nako eo metheo ea Babylona, ho kenyeletsa khumamelo ea letsatsi, e tlang ho kena kerekeng ea Bokreste nakong ea moloko ona o ineakanyang. Pako e sa phethahalang ea Constantine, karolong ea pele ea lekholo la bone la lilemo, e ile a etsa nyakallo e kholo ’musong oa Roma. Constantine o ne a na le tšekamelo e matla ea khumamelo ea letsatsi. Edward Gibbon, setsibi se tsebahalang sa nalane, sea ngola, “Letsatsi le ne le ketekoa ka hohle e le tataiso e sa hloloeng le mosireletsi oa Constantine.”—The History of the Decline and Fall of the Roman Empire, chapter 20. In a.d. 321, Constantine hape o ile a fetisa “molao oa Sontaha” oa pele. Molao ona o ne o re: “Ka letsatsi le tlotlehang la letsatsi, ha balaoli bohle ba litoropo le batho ba phelang litoropong ba phomole, ’me likhoebo tsohle li koaloe.”—Edict of Constantine, a.d. 321. Ona e ne e se molao o susumetsang poloko ea Sontaha bakeng sa bohle ba tlasa taolo ea Constantine, empa e ile ea matlafatsa poloko ea Sontaha likelellong tsa sechaba sa Roma.

E bile lilemo tse hlahlamang moo babusi le bapapa ba ileng ba tsoela pele ka melao ea naha le makhotla a likereke ho ileng ha tiisa Sontaha e le letsatsi le le leng la khumamelo, leo e ntseng e le lona le kajeno, bakeng sa Bakreste ba bangata. Ke mohlala o matla oa ’nete e kholo hore ka lebaka fela la bongata ba batho ho lumela ntho e ’ngoe, kapa ho e etsa, ha ho e etse hore e nepahale.

`Sheba kathōko hore na khumamelo ea Sontaha e tumile ha kakang likerekeng tsa Bokreste. Taba ee e lokela hore ruta eng ka moo lithetso tsa Satane li bonahalang kahohle? Hape, joalo ka boemo ba bafu, tšireletso ea rōna fela ke efe?`