---
title:  Mohau Bakeng sa Kutlo
date:  01/06/2023
---

Mosali oa sekarelata le purapera, a palame sebata se ’mala oa sekarelata, o fetisa senoelo sa hae sa veine, ’me lefatše le tahiloe ke lithuto tsa bohata tsa Babylona. Ha a bua ka “veine ea Babylona,” Ellen G. White o etsa polelo ena e hlakileng: “Veine eo ke’ng? lithuto tsa hae tsa bohata. O file lefatše Sabatha sa bohata ho e-na le Sabatha sa molao oa bone, ’me o phetile leshano leo Satane a le boleletsoeng Eva pele Edene, —ho se shoe ha moea.”—Ellen G. White, Review and Herald, Dec. 6, 1892. Lithuto tsena tse fosahetseng li thetsitse limilione. Ka hona, Molimo o nea batho ba hae, ba ntseng ba le hara qhafutso ea liphoso, boipiletso ba letsatsi la ho qetela.

`Bala Tšenolo 18:4, 5. Boipiletso ba Molimo ke bofe ho matšoele a ntseng a le mekhatlong e oeleng ea bolumeli?`

Joalo kaha se re bone (empa ho lokela ho phetoa), boholo ba batho ba Molimo bo mekhatlong ea bolumeli e sentseng lithuto tsa Bibele. Ha ba utloisisa linnete tsa mangolo. Boipiletso ba lerato ba Molimo ba hlakile: “‘Tlohang ho eena, lōna sechaba sa ka, le se tšohe le kenella libe tsa hae, ’me la oeloa ke likotsi tsa hae’” (Tšen. 18:4).

`Bala 1 Johanne 3:4 ’me u e bapise le Ba-Roma 14:23. Bibele e hlalosa sebe joang? Ke joang litemana tsee li lumellanang?`

Sebe ke tlolo kapa ho roba molao oa Molimo. Tsela eo fela mang kapa mang a ka bolokang molao ke ka tumelo matleng a Kreste ea phelang. Rea fokola, rea kula, rea tetema, batho ba baetsalibe. Ka tumelo re ka amohela Kreste, mohau oa hae o re phekola tse fetileng tsa rōna le ho re matlafatsa bojoale ba rōna. O re fa “mohau le boapostola” ba kutlo (Ba-Rom. 1:5). Boipiletso ba leholimo sechabeng sa hae likerekeng tse sa hlompheng le ho boloka molao oa Molimo ke ho nka khato ea tumelo. Boipiletso ba hae ho Baleti liphuthehong tse bolokang Sabatha ke ho lahla liteko tsohle tsa botho tsa kutlo le ho phela bophelo ba ho loka ka tumelo mohaung oa Kreste, o re lopollang thohakong le pusong ea sebe. ’Me joalo ka ha botšepehi ba Iseraele molaong (Deut. 4:6) e ka be e bile paki e matla ho lefatše, le botšepehi ba rōna, e ka ba paki e matla le ho thusa ho tataisa batho ho tsoa Babylona.