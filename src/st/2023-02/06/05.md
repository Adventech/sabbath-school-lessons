---
title:  Mesia o tla “Khaoloa”
date:  03/05/2023
---

Gabariele o qalile lilemo tsa boporofeta tse 490, ka ketsahalo e bohlokoa haholo ho Daniele le ho ba-Juda—taelo ea ho tsosa le ho haha Jerusalema. Leha litaelo tse ’maloa li ntšitsoe ho tsosa Jerusalema, ho Esdrase 7, re fumana hore taelo e fetisitso- eng ka 457 b.c. e ile ea lumella eseng fela Bajude ho khutlela naheng ea bona empa hape le ho ikhaha hape e le sechaba sa bolumeli (sheba Esdrase 7:13, 27).

Ho bohlokoa ho ela hloko hore taelo ea Artaxerxes e ile ea ntšoa ka hoetla ea 457 b.c. ho tloha taelong ena, ka 457 b.c., ho isa ho Mesia, ho ea ka Daniele, e tla ba libeke tse 69, kapa lilemo tse 483. Ha e ba re qala ka 457 b.c. e be re ea pele ka nalane, re fihla ho a.d. 27.

Lentsoe Mesia le bolela “motlotsuoa.” Ka a.d. 27, Jesu Kreste, Mesia, o ile a kolo- betsoa. (Sheba Matt. 3:13–17.) Daniele o ile a profeta hantle makholo-kholo a lilemo pele selemo sa ho kolobetsoa ha Kreste, nako eo ka eona, Jesu a tla qala bosebeletsi ba hae ba lilemo tse tharo le halofo.

`Bala Ba-Roma 5:6–9 ’moho le Daniele 9:26. Ke linnete life tse kholo tse senoloang moo?`

“‘Ka mora’ libeke tse mashome a tšeletseng a metso e ’meli motlotsuoa o tlsa tlosoa, ho se motho ea mo emelang’” (Dan. 9:26). Mesia o tla “tlosoa,” kapa ho thakhisoa. Temana ea ekeletsoa “‘ho se motho ea mo emeleng.’” Ka mantsoe a mang, lefu la Kreste sefapanong e ne e le bakeng sa rōna, e seng bakeng sa hae, ke ka hoo Paulose a ka ngoalang: “Empa moo Molimo o totisitseng lerato la oona ho rōna teng, ke ka hore, re sa le baetsalibe, Kreste o bile a shoa sebakeng sa rōna” (Ba-Rom. 5:8).

Ho Daniele 9:27, re bala hore bohareng ba beke, lilemo tse supileng tsa ho qetela, Kreste “o tla felisa sehlabelo le nyehelo.” Bohareng ba beke ena sa bo mashome a supileng, ka a.d. 31, Kreste o ile a tiisa selekane sa ka hosafeleng ka mali a hae sefapanong, ’me tšebeletso ea mahlabelo ea lahleheloa ke bolen bohle ba eona.

Boporofeta bona bo senola Kreste, Mesia, hore o tla thakhisoa le ho etsa hore tšebeletso ea mahlabelo e fihle qetellong leho emisa bohlokoa ba eona ka selemo a.d. 31. Boporofeta bona bo ile ba phethahala ka botlalo. Hantle ka paseka, ha Moprista e moholo a ne a etsa sehlabelo sa Konyana ea paseka, Kreste o ile a etsoa sehlabelo bakeng sa rōna.

`Ka se ngoliloeng kaholimo kelellong, bala Mareka 15:38 le Matheu 3:15, 16. Litemana tsee li re thusa joang ho utloisisa boporofeta ba Daniele 9:24–27?`