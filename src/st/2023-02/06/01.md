---
title:  Nako ea Kahlolo ea Hae
date:  29/04/2023
---

### Bakeng sa Thuto ea Beke ena, Bala Daniele 8, Daniele 9, Ezra 7, Matt. 3:13–17, Ba-Roma 5:6–9, Mark 15:38, Lev. 16:16.

> <p>Temana ea Khopolo</p>
> “Le tiisetse teng, kahobane re tseba linako, hoba e se e le nako ea ho tsoha borokong; hobane ha e le kajeno, poloko e haufi le rōna ho fetisa mohla re lumetseng. Bosiu bo se bo ea sa, letsatsi le se le atametse” (Ba-Roma 13:11, 12).

Lilemo tse ’maloa tse fetileng, magazine oa National Geographic o ile oa bolela ka mollo morung oa Yellowstone National Park ho la United States. Ka mora hore o fele, litsamaea-moru tsa hloa thaba ho sheba boleng ba tšenyo. E mong a fumana nonyana e chele lore kutung ea sefate. A hloletsoe ke pono eo e tšosang, a phethola nonyana eo a thupa.

Ha a e khothotsa, malinyane a mararo a re phuru! tlasa mapheo a ’m’a ea shoeleng. ’M’e ea lerato, ka ho bona kotsi e tlang, o ile a nkela bana ba hae tlase kutung ea sefate le ho ba beha tlasa mapheo a hae. A ka be a ruretse moo ho sireletsehileng empa a hana ho siea bana ba hae. A, Setšoantšo se hlollang sa molumeli, ea bolokehileng ho Kreste!

Mello ea kahlolo ea Molimo e ba chesitse ka ho eena Golgotha, ’me bohle ba ho Kreste ba bolokehile tlasa lipheo tsa hae. Sefapanong, Kreste o ile ahloloa e le moetsalibe ea rohakiloeng e le hore re tle re ahloloe re le ba lokileng ba ’muso oa leholimo. O ile a ahloloa e le setloli sa molao e le hore re tle re lokolloe mellong e timetsang ka ho sa feleng, bobeli ka papiso, e, le ka sebele hape.