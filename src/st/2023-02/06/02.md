---
title:  Thloekiso ea Sehalalelo
date:  30/04/2023
---

Joalo kaha rese re bone, ho lokela ho be le kahlolo pele Kreste a tla. Lengeloi le hooa ka lentsoe le phahamileng hore “nako ea ho ahlola ha oona e tlile” (Tšen. 14:7). Buka ea Daniele e re fa nako eo kahlolo ena e qalileng ka eona.

`Bala Daniele 8:14. Ke lenane lefe la nako leo Daniele a re fang lona malebana le tlhoekiso ea sehalalelo?`

Mo-Juda ka mong o ne a utloisisa hantle moelelo oa tlhoekiso ea sehalalelo sa lefatše. E ne etsahala ka letsatsi la lipheko, e leng letsatsi la kahlolo. Leha Daniele a ne a utloisisa taba ea sehalalelo le kahlolo o ne ferekantsoe ke matsatsi ana a 2300.

`Bala Daniele 8:27 le Daniele 9:21, 22. Karabelo ea Daniele e bile efe ponong ea matsatsi a 2,300, ’me karabo ea Molimo e bile efe ho eena?`

Qetellong ea Daniele 8, Daniele o ile a ilibanya le ho hooa, “ke ntse ke maketse ke pono eo, eo ho seng motho ea neng a ka e utloa” (Dan. 8:27). Ke hore, pono ea matsatsi a 2,300 (boholo ba pono bo ne bo se bo hlalositsoe; sheba Daniele 8:19–22). Khaolo e latelang, Daniele 9, e tlaleha lengeloi Gabariele le tla ho hlalosetsa Daniele matsatsi a boporofeta a 2,300. “‘Daniele, ke hlahile joale ho u nea kutloisiso ea taba tseo’” (Dan. 9:22).

Gabariele o makatsa Daniele ha a mo senolela ka bophara karabo ea thapelo ea hae ho feta ka moo a neng a nahanne kateng. Lengeloi Gabariele la nka Daniele ho eeng ha nako le ho mo senolela ’nete ka ho tla Mesia, le fana ka matsatsi a beiloeng a ho qala ha bosebeletsi ba hae le lefu la hae le bohloko, le liketsahalo tse amanang hantle le tlhoekiso ea sehalelelo, ho Daniele 8. Ka mantsoe a mang, lefu la Kreste le kahlolo li hokahane hoo li sa aroloeng.

`Hobaneng ho le bohlokoa hore e be lefu la Jeus, joalo ka le senotsoe ho Daniele 9:24–27, le hokahane le kahlolo, ho Daniele 8:14? Ke ’nete efe e kholo e ratoang ke khokahano ee?`