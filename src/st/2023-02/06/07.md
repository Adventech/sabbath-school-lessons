---
title:  Ho Ithuta haholoanyane
date:  05/05/2023
---

Mona ke tsela e bonolo le e potlakileng ea ho sheba libeke tsa 70 tsa boporofeta ba Daniele 9:24–27.

Pele, libeke tse 70 (Dan. 9:24).

Ho latelang, libeke tse supileng le libeke tse 62, kapa libeke tse 69 (Dan. 9:25) tsa tse 70.

Ho na le beke ea ho qetela, ea bo mashome a supileng (Dan. 9:27).

’Me ea ho qetela, beke ea ho qetela e arotsoe—“mahareng a beke” (Dan. 9:27)—habeli karolo e le lilemo tse tharo le halofo.

Ke phetho. Libeke tse mashome a supileng, tse boptjoang ka libeke tse 69 le beke ele ’ngoe. ’Me beke eo e le ’ngoe e arotsoe koto tse peli. Kenya letsatsi lena qalong 457. b.c, ’me ka ho kopanya lipalo fela re fihla ho 1844.

Hape, ha re bua ka matsatsi a 2,300, Daniele 8 ha ea bolela ho re na a qala neng matsatsi a 2,300. “E tla ba likete tse peli tse nang le makholo a mararo a baloang mantsiboea le hosasa, sehalalelo se nto hloekisoa” (Dan. 8:14). E tla ba likete tse peli tse nang le makholo a mararo ho tloha neng? Hobaneng e se ho tloha ha Daniele a ba le pono ka bo eona, “ka selemo sa boraro sa ho busa ha Belshatsare” (Dan. 8:1)?

Eo ha e sebetse. Pono e ho Daniele 8 e ne e sa kenyeletse Babylona. E qalile ka liketsahalo tse tlileng ka mora eona, ke hore, Media-Persia, Greece, Roma, ho isa “pheletsong ea lefatše.” Hobaneng ho behoa letsatsi la ketsahalo, tlhoekiso ea sehalalelo, e ponong, ketsahalong eo Babylona, eleng sieo? Letsatsi le qalang hloro ea pono le lokela ho hlaha ka hara pono ka bo eona, e qalileng ka Media Persia ho isa “pheletsong ea nako.” Ke lilemo tse ngata tseo.

E qalile ho kae? Ha re bolelloe ho Daniele 8. Re bolelloa ho Daniele 9.

**Lipotso tsa Puisano**

`Ka sehlopheng, buisanang ka likamano tse atamelaneng tsa Evangelile kahlolo joalo ka li bonoa likarolong tsena tse peli, joalo ka ha e le boporofeta bo le bong. Hobaneng khokahano lipakeng tsa tse peli tseee e le taba tse molemo ho rōna? Ke joang khokahano ee e re thusang ho tlosa tšabo eo boholo bo bileng le eona malebana le kahlolo?`

`Lula haholo ’neteng e senoloang ho Daniele 9:26, hore Mesia o tla tlosoa, empa “e seng bakeng sa hae”. See se bua ka eng? O tlosoa sebakeng sa mang, ’me hobaneng?`

`Bala hape Levitike 16:16 le Levitike 23:26–29. Buang ka lebaka la thloekiso ea sehalalelo (Lev. 16:16) le ka moo batho ba lokelang ho etsa kaeteng ha seo se etsahala (Lev. 23:26–29). Ke kamano efe e lipakeng tsa se etsahalang moo, le seo e se bolelang bakeng sa rōna kajeno?`