---
title:  Selemo sa 1844
date:  04/05/2023
---

Lilemo tsa pele tse 490 tsa tse 2,300 tsa boporofeta, li ne li reretsoe ka ho kheth- oloha sechaba sa ba-Juda le ho tla ha Mesia. Karolo ea ho qetela ea lilemo tse 2300 li shebana le sechaba sa Molimo, bobeli ba-Juda le balichaba, ’moho le tlhoekiso ea sehalalelo, ’me qetellong le ho khutla la bobeli ha Kreste.

Lilemo tse 490 tsa pele li supa ho tleng la pele ha Mesia ’me li feletse ka a.d. 34. Ha u tlosa lilemo tse 490 ho 2,300, li re siela tse 1810. Karolo ena ea bobeli ea lilemo e supa sechabeng sa Molimo. Ha re qala ka a.d. 34 ’me atisa ka lilemo tse 1810, re fihla ho a.d. 1844.

Ka leseli la thloekiso kapa nchafatso ea ’nete ea sehalalelo le kahlolo ea ho qetela ea leholimo, Molimo o etsa boipiletso ba hae ba ho qetela ho batho bohle ho Tšenolo 14:6, 7 ho arabela leratong la hae, le ho amohela mohau oa hae, le ho phela ka ho loka, le ka kutlo.

`Bala Levitike 16:16. Lebaka la tlhoekiso ea sehalalelo ke lefe, ’me e see se re ruta eng ka evangeli?`

Ka lebaka la libe tsa sechaba, makhopo a batho, sehalalelo se ne se lokela ho hloekisoa, e leng se nene se etsoa ka mali a liphoofolo. Ho joalo le ka rōna. Re hloka mopholosi, eo bophelo ba hae bo emelang liphoofolo tse neng li hlajoa ka letsatsi la lipheko, e le tsela fela ea ho feta kahlolong.

`Bala Levitike 23:26–29. Molimo o ile a laela sechaba sa hae ho etsa eng letsatsing la lipheko, ’me seo se lokela ho bolela’ng ho rōna kajeno?`

Ba-Iseraele ba ne ba lokela ho “hlomola meea ea bona.” Polelo ena e supa hore ba ne ba lokela ho ikokobetsa le ho hlahloba lipelo tsa bona, ho ipolela libe, ho baka, le ho kopa Molimo ho ba hloekisa joalo ka ha Moprista a ne a hloekisa sehalalelo sa lefatšeng.

`Likhaolo tsa boporofeta tsa Daniele 7–9 le Tšenolo 14 li shebana haholo le boipeiletso ba ho lokisetsa nako e potlakileng ea kahlolo. Ho tloha ka 1844, e sa le re phela nakong ea kahlolo, le molaetsa oa Tšenolo oa lengeloi la pele oa phatlalatsa, “Nako ea ho ahlola ha oona e tlile” (Tšen. 14:7). Ke joang kajeno re hlomolang meea ea rōna”?`