---
title:  Konyana, Konyana e Hlabiloeng
date:  22/06/2023
---

Litšoantšo li ngata ho Tšenolo, litšoantše bohlokoa tsa Bibele; ke hore, drakone leholimong (Tšen. 12:3, 4, 7), mangeloi a fofang sebakeng sa leholimo (Tšen. 14:6), Mosali ea kaletseng sebata se ’mala oa sekarelata (Tšen. 17:3), joalo-joalo. Li ka lentsoeng la Molimo; Moea o Halalelang o ile oa susumetsa Johanne ho li ngola fatše, ho li beha moo, ’me li na le karolo e bohlokoa ho senoleng ’nete ho ba balang mantsoe a buka ena le ho li etsa hoba joalo ka e cho, “Ho lehlohonolo ea balang, le ba utloang litaba tsa boporofeta bona, ba bolokang tse ngoliloeng teng; hobane nako ea tsona e se e le haufi” (Tšen. 1:3).

Leha hole joalo, ho na le setšoantšo se seng se hlahang, hangata le hangata, hohle ka bukeng ea Tšenolo. Setšoantšo ke sefe, ’me se emela eng?

`Bala Tšenolo 5:6, 8, 12; Tšenolo 7:17; Tšenolo 14:1; Tšenolo 15:3; Tšenolo 19:7; Tšenolo 21:22, 23; le Tšenolo 22:1, 3. Papiso ea Konyana e bolela’ng ’me hobaneng e ka hlaha ka makhetlo a mangata hakalo bukeng ea Tšenolo?`

E, joalo ka mantsoe a bulang a buka a bolela, ena ke tšenolo “ea Jesu Kreste.”’Me e seng fela Konyana, empa Konyana “e hlabiloeng” (Tšen. 5:6, 12; Tšen. 13:8). Ke hore, Jesu Kreste ea thakhisitsoeng. Mona ke eona pelo le moea e seng fela oa Bibele eohle, empa ea buka ea Tšenolo le ea melaetsa ea mgeloi a mararo. Re ke ke ra tšepahalla pitso ea rōna, re ke ke ra etsa mosebetsi oo Molimo a emisitseng kereke ena ho o etsa, ntle leha a na le konyana, Konyana e hlabiloeng, Jesu ea thakhisitsoeng, sehlabelo sa libe tsa rōna, e le khubu ea molaetsa oa rōna.

“Re lokela ka maikemisetso re behe Konyana e hlabileng khubung ea lithuto tsa rōna le thomo le khubung ea thero tsohle tseo re li rerang, pampiri eohle eo re e ngoloang, le thapelo ka ’ngoe eo re e etsang, le pina ka ’ngoe eo re e binang, le thuto tsohle tsa Bibele tse re fanang ka tsona, le ho tsohle tseo re li etsang. Ha lerato le senotsoeng ke Konyana sefapanong le fetole tsela eo re amanang ka eona le ho re tsamaise hape ho hlokomela lefatše.”—Ángel Manuel Rodriguez, “The Closing of the Cosmic Conflict: Role of the Three Angels’ Messages,” p. 70.

Ke hore, le hara litšoantšo tse kotsi, tsa drakone e loanang, likotsi, lithloriso, le tsa letšoao la sebata, ho ntse ho sala Konyana e le kapele le bohare, Konyana e hlabiloeng. ’Me eena fela, le seo a se entseng bakeng sa rōna, le seo a se etsang ha joale, le seo a tla se etsa pele tsohle li fihla pheletsong—ke eena, qetellong, seo mangeloi a melaetsa ea mangeloi a mararo e leng ka eona.

`Hobaneng ho beha Konyana e hlabiloeng khubung ea molaetsa oa rōna e le bohlokoa e seng fela ho etella ba bang pele ho ea ho eena empa hape le bakeng sa semoea sa hao?`