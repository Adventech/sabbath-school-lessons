---
title:  Nchafatso e Tsoela Pele
date:  20/06/2023
---

Molimo o hlahisitse batho ba nako ea ho qetela ho ema mahetleng a bachafatsi ba baholo ba nako e fetileng ka Bibele e le eona fela thomo ea bona, Kreste fela e le eena mohloli oa pholoho, Moea o Halalelang e le oona fela mohloli oa matla, ’me ho khutla ha Morena e le sehlohlolo sa tšepo eohle ea bona. Linnete tseo e sa leng li seretse lefifing la mashano le moetlo, ho kenyeletsa le ’nete ea Sabatha sa Bibele, li tla phatlalatsoa lefatšeng pejana ho ho khutla ha Morena.

Melaetsa ea mangeloi a mararo e tsoetse sehlopha sa letsatsi la ho qetela ho phethela nchafatso le ho sebetsa le Kreste ho phetheleng mosebetsi oa hae lefatšeng. Boporofeta bo boholo ba Bibele ba buka ea ho qetela bo senola sehlopha se halalelang se hlahang ka mora ho phoqeha ho phatlalatsa molaetsa oa ho qetela oa Molimo lefatšeng. Tšenolo 14 e hlalosa kereke ea ka lefatše lohle e potolohang le lefatše ka molaetsa oa litaba tse molemo tsa evangeli ea ka ho sa feleng.

Mangeloi a mararo a ho Tšenolo 14 a tholoa ke lengeloi la bone ho Tšenolo 18. Lengeloi lena le fana ka matla phatlalatsong ea mangeloi a mararo e le hore “lefatše le bonesoe ke khanya ea lona” (Tšen. 18:1). Khaolo ea 18 e shebana le liketsahalo tse kholo tse isang hlorong ea nalane ea batho le tlholo ea ho qetela ea evangeli.

`Bala Tšenolo 18:1. Ke lintho life tse tharo tseo Johanne a re bolellang tsona ka lengeloi lee? (Sheba hape Ba-Hab. 2:14.)`

Lengeloi le theohang ho tsoa boteng ba Molimo kamoreng ea terone ea tabernakele le ne le romiloe ho phatlalatsa molaetsa oa ho qetela oa Molimo le ho hlokomelisa baahi ba lefatše ka se tlelang lefatše lena.

Temana e re lengeloi le tla ka “matla a maholo.” Lentsoe la se-Gerike la Testamente e Ncha bakeng sa “matla” ke exousia. Jesu o sebelisa lentsoe lena evangeling ea Matheu malebala le ho roma barutuoa ba hae. Ho Matheu 10:1, Jesu o nea barutuoa ba hae “matla” holim’a matla a bobe. O ba roma ka matla a leholimo hore ba hlole ntoeng e lipakeng tsa botle le bobe. Ho Matheu 28:18, 19, hang hape oa ba roma, empa khetlong lena ka “matla ohle” a leholimong le lefatšeng ho ea le “‘etsa barutuoa ba lichaba tsohle’”.

`Qetellong, ke joang litaba tsee matsatsing a ho qetela (joalo ka ha li etsahala letsatsi ka leng) li theohelang matleng? Ke matla a mang ao re a latelang: a Molimo, kapa a rōna, matla a sebata, kapa motho e emong? Ke matla a mang ao u a latelang ha joale?`