---
title:  Ho Tlaboloa ke Khanya Ea Molimo
date:  17/06/2023
---

### Bakeng sa Thuto ea Beke ena, Bala 1 Ba-Thes. 5:1–6; Johanne 8:32; Tšen. 18:1; Tšen. 4:11; Exod. 33:18, 19; Tšen. 5:6, 12; Tšen. 13:8.

> <p>Temana ea Khopolo</p>
> “Ka mor’a tseo, ka bona lengeloi le theoha leholimong, le e-na le matla a maholo; ’me lefatše la bonesoa ke khanya ea lona” (Tšenolo 18:1).

Haufi kapa hamorao, liketsahalo tsa ho qetela li tla phethahala, hore na neng, joang—ha rea bolelloa. Empa re boleletsoe ho lekana. Hore ho tla ba le molao o susumetsang poloko ea Sontaha, khahlanong le molao oa bone. Tšenolo e re senoletse lintlha tsa bohlokoa tse leng tlokotsing, le ba nkang karolo, ’me ka bophara e re boleletse se tlang ho etsahala, khahlanong le khumamelo ea ea “‘entseng leholimo, le lefatše, le leoatle, le liliba tsa metsi’” (Tšen. 14:7), batho—bohle “bao mabitso a bona a sa kang a ngoloa bukeng ea bophelo ea Konyana e hlabileng, e sa le lefatše le theoa” (Tšen. 13:8)—ba tla rapela sebata le Setšoantšo sa sona. Ka mantsoe a mang, bohle ba khethileng ho latela Morena Jesu Kreste le ho utloa litaelo tsa hae—mabitso a bona a sala a bukeng sa bophelo. Ho bohlokoa ha kakang ho ba libukeng tsa ngoliso tsa Molimo ho e-na le libuka tsa ngoliso tsa batho.

Molimo o hlahisitse kereke ea Masala ho ruta molaetsa ona lefatšeng. Ka hona, ka bo-rōna re hloka ho sokolohela ’neteng joalo kaha ele ho Jesu, le ho fetoloa le ho nchafatsoa ke “evangeli ea kamehla le mehla” ea Tšenolo 14:6, eo khubu ea eona e leng lefu la Kreste bakeng sa rōna, tiisetso ea pholoho ea rōna ho eena.