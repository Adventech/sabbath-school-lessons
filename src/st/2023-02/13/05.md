---
title:  Khanya ea Molimo e Tlala Lefatše
date:  21/06/2023
---

`Bala Tšenolo 4:11, Tšenolo 5:12, Tšenolo 19:1, le Tšenolo 21:26. Ke mantsoe afe a amanang le khanya ea Molimo e tlalang lefatše joalo ka ha e hlalositsoe ho Tšenolo 18:1?`

Toantšano e kholo lipakeng tsa botle le bobe tlholehong hape e ka tlhompho ea Molimo kapa seriti. Satane, lengeloi la lerabele, le phatlalalitse hore Molimo ha a na toka, hore o batla ho khumameloa empa a fana hanyane ho leboha. E mobe a bolela hore molao oa Molimo o thibela bolokolohi ba rōna le lekanyetsa nyakallo ea rōna. Bophelo, lefu, le tsoho ea Jesu, li pshatlile tšomo eo. Ea re entseng a oela mokoting ona oa noha o lefatše lena ho re lopolla. Sefapnong, o arabile liqoso tsa Satane le ho bontša hore Molimo o lerato ’me o na le toka.

Khoheling ea lerato la hae, le khathatseho ka tlhompho ea hae, batho ba hae ba nako ea qetela ba senola khanya ea hae—lerato la hae, semelo sa hae sa boinehelo, lefatšeng la boikhabo, le se nang Molimo, ’me lefatše le bonesoa ke semelo sa Molimo.

`Bala Exoda 33:18, 19. Ke joang Molimo a senolang khanya ea hae ho Moshe? Khanya ea Molimo ke eng?`

Khanya ea Molimo ke semelo sa hae. Lefatše le tla tlala ka khanya ea Molimo ha re tletse ka lerato la Molimo ’me limelo tsa rōna li fetotse ke lerato le lopollang. Ho senola lerato la hae maphelong a rona ho senola khanya ea hae, semelo sa hae, lefatšeng. Molaetsa oa ho qetela ho phatlalatsoa lefatšeng le aparetsoeng ke lefifi la borapeli ba meea, o hasoang ke mangeloi a mararo a tsamaeang mahareng a leholimo ke hore “‘Tšabang Molimo, isang khanya ho oona’” (Tšen. 14:7).

Ha ho khanya bakeng sa rōna mesebetsing ea rōna e metle, kapa ho lokeng ha rōna, kapa molemo o ho rōna. “Molaetsa oa ho loka ha Kreste ke ho utloahala ho tloha karolong e ’ngoe ea lefatše ho isa ho e ’ngoe... Ena ke khanya ea Molimo e koalang mosebetsi oa lengeloi la boraro.”—Ellen G. White, Testimonies for the Church, vol. 6, p. 19. Ellen G. White hape oa ngola: “Ho beoa ea lokileng ka tumelo ke’ng? Ke mosebetsi oa Molimo ho beha khanya ea motho e leroleng, le ho etsatsa motho seo ho seng matleng a hae iketsetsa sona ka bo eena.”—Testimonies to Ministers and Gospel Workers, p. 456.

Ha ho khanya bakeng sa rōna empa, e, khanya ho Molimo.