---
title:  Ho Ithuta haholoanyane
date:  23/06/2023
---

“Bahlanka ba Molimo, ka lifahleho tsa bona tse bonesitsoeng le ho khanya ka khalalelo, ba tla potlakisa ho tloha sebakeng se seng ho ea ho se seng ho phatlalatsa molaetsa o tsoang leholimong. Ka mantsoe a likete, hohle ka hare lefatšeng, tlhomeliso e tla fanoa. Mehlolo e tla etsoa, ba kulang ba tla folisoa, ’me mehlolo e tsa latela balumeli. Satane hape o sebetsa ka meeka e thetsang, le ho theola mollo leholimong pontšeng ea batho. Tšenolo 13:13. Ka hona baahi ba lefatše ba tla etsoa hore ba bontše ntlha-kemo ea bona.

“Molaetsa o tla nkoa e seng ha kalo ka likhang ha e se fela ka kholiseho e tebileng ea Moea oa Molimo. Likhang li se li tekiloe. Peo e se e jetsoe, e tla hlaha le ho bea litholoana. Likhatiso tse fanoeng ke basebetsi ba barumuoa li entse tšusumetso, empa ba bangata bao likelello tsa bona li khahliloeng li thibeloang hore ka ho phethahala li utloisisa ’nete kapa ho inehela kutlong. Joale mahlaseli a letsatsi a fihlela hohle, ’nete ea bonoa ka ho hlaka, ’me bana ba Molimo ba khaola litlamo tse ba tšoereng. Likhokahano tsa malapa, likamano tsa kereke, ha li na matla ho ka ba tšoasa. ’Nete e bohlokoa haholo ho feta tsohle tse ling. Ho sa natsoe mekhatlo e kopaneng khahlanong le ’nete, palo e kholo e nka khato ho ema ka lehlakoreng la Morena.”—Ellen G. White, The Great Controversy, p. 612.

**Lipotso tsa Puisano**

`Ellen G. White o bolela hore “molaetsa oa ho beoa ea lokileng ka tumelo ke molaetsa oa lengeloi la boraro ha e le hantle.”—Evangelism, p. 190. Seo` se bolel’ang? Ke kamano efe eo ho beoa ea lokileng ka tumelo e nang le eona le melaetsa ea mangeloi a mararo?

`Bala Tšenolo 14:12 hape. Phapano ke efe lipakeng tsa ho boloka litaelo tsa Molimo le ho ba tlasa molao? Ke neng moo kutlo e bang ho ba tlasa molao? Ke ka litsela life moo motho a sa bolokeng litaelo tsa Molimo a ntse a ka ba tlasa molao?`

`Ke karabo efe eo u ka fanang ka eona ho bao re nyatsang ha re bua ka sebata se susumetsang le tlhokomeliso tse tšosang tse fumanoang bukeng ea Tšenolo? Ntle le karabo e hlakileng, e leng tseo re buang ka tsona hobane, li le teng, li ngoliloe bukeng, ke likarabo life tse ling tseo u ka fanang ka tsona?`

`Buisanang ka sehlopheng ka liketsahalo tsa joale tsa lefatše. Ke lintho life tseo u li boneng li etsahala tse ka isang liketsahalong tsa ho qetela? Ke joang re ka etsang tekanyo e ntle lipakeng tsa ho ela hloko linako tseo re phelang ho tsona empa re sa haptjoe ke lipuo tse se nang litholoana ka taba tseo re sa li senoleloang?`