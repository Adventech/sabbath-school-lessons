---
title:  Mekhoa e ’Meli e Hananang
date:  21/05/2023
---

`Bala Tšenolo 12:17 le Tšenolo 17:14. Kereke ea Molimo e hlalosoa joang, ’me boitšoaro ba Satane ke bofe malebana le eona?`

Ka makholo-kholo a lilemo, Molimo kamehla o bile le sechaba se neng se mo tšepahalla. Tšenolo 12:17 e hlalosa botšepehi ba bona e le ba “bolokang litaetlo tsa Molimo,” le bao kae kae ba bontšoang e le ba “‘bitsitsoeng, bakhethoa, le balumeli’” (Tšen. 17:14).

`Bala Tšenolo 14:8 le Tšenolo 17:1, 2. Lengeloi le etsa tsebiso efe ea mahlonoko, ’me Babylona e etsa’ng ho tiisa tsibiso e joalo?`

Johanne o ngotse buka ea Tšenolo qetellong ea lekholo la pele la lilemo. Ka nako ena, motse oa khale Babylona e ne e lithako. Ha Johanne a ngola melaetsa bukeng ea Tšenolo, motse oa sebele oa Babylona o ne o sentsoe lilemo tse makholo a ’maloa pejana.

Ho Tšenolo motse oa khale Babylona e nkoa e le papiso, kapa Setšoantšo, sa Babylona oa nako ea ho qetela. Boporofeteng ba Tšenolo, Babylona e emela bolumeli bo fosahetseng bo tlang ho ba le limelo tse tšoanang le tsa Babylona oa Testamente ea Khale. Metheo e neng e tsamaise Babylona oa khale e tla ba eona e tsamaisang Babylona ea morao ea semoea.

Ho Tšenolo 17:1–6, mos ali ea apereng purapera e ’mala oa sekarelata ‘me metsero e sekarelata e aparetse mengoana e mmaloa. Mosali enoa o palame sebata se ’mala oa sekarelata. Bibele o ’mitsa seotsoa. O siile morutuoa oa hae oa pele, Jesu Kreste. Mona moapostola Johanne o re fa setšoantšo sa bolumeli bo khelohileng bo nang le tšusumetso e matla lefatšeng. Sheba tsela eo mantsoe a behoang kateng: matla ke oona ao ho thoeng “‘seo marena a lefatše a bileng le sona, le ba ahileng lefatšeng ba tahiloeng ke veine ea bootsoa ba sona’” (Tšen. 17:2). Tahiloe? Kamehla ke ntho e sa nepahalang ka Bibeleng. Le bootsoa? Papiso ea lithero tse fosahetseng, lithuto tse fosahetseng, le mekhoa.

`Bobeli baetapele le batho ba susumelitsoe hampe ke matla ana. Tšireletso ea rōna fela ke efe? (Bala Ba-Efe. 6:10–18.)`