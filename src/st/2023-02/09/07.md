---
title:  Ho Ithuta haholoanyane
date:  26/05/2023
---

“Molaetsa oa Tšenolo 14, o phatlalatsang ho oela ha Babylona o lokela ho sebetsa mekhatlong eohle ea bolumeli e kileng ea hloeka pejana eo ha morao e seng e bolile. Kaha molaetsa ona o latela thlokomeliso ea kahlolo, o lokela o fanoe matsatsing a ho qetela; ka hona o ke ke oa bolela kereke ea Roma fela, hobane kereke eo e bileng boemong ba ho oela ka lilemo tse makholo-kholo.”—Ellen G. White, The Great Controversy, p. 383.

Daniele 3—pale ea Ba-Heberu ba bararo ba neng ba laetsoe ho “‘khumamela setšoantšo seo morena Nebukadnesare a se emisitseng’” (Dan. 3:5) ho Babylona oa khale—e ema e le papiso, Setšoantšo, sa se tla etsahala ha Babylona oa semoea matsatsing a ho qetela, a tla susumetsa khumamelo ea “setšoantšo,” hape (sheba Tšen. 13:15; Tšen. 14:9, 11; Tšen. 16:2; Tšen. 19:20; Tšen. 20:4). Ho thahasellisa ha kakang hore e be taelo ea hore Ba-Heberu ba bararo ba tla be ba tlotse, molao oa bobeli (Exod. 20:4, 5), e ne e le o mong oa melao e ’meli eo matla ana, ho boleloa sebakeng se seng a batlang ho “fetola linako le molao” (Dan. 7:25), a kenakenaneng le oona.

Molao o mong e ne e le ofe oo ho kenakenanoeng le oona? Ruri, molao oa bone, oo joalo ka ha re se bone ’me re tla boela re bone hape, o lutseng khubung ea taba eohle ea khumamelo ’me e tla ba khubu ea tlokotsi ea ho qetela ha re tobana le potso ea hore na re tla khumamela ea entseng “maholimo le lefatše, le leoatle, le tsohle tse ho tsona, ’me a phomola ka letsatsi la bosupa” (Exod. 20:11; sheba hape Tšen. 14:7), kapa sebata le Setšoantšo sa sona.

**Lipotso tsa Puisano**

`Ke kamano efe eo tora ea Babele e nang le eona le Babylona oa joaleoa semoea? Ke ho tšoana hofe ho teng lipakeng tsa tse peli tsee?`

`Ke joang boelanyang mehopolo e ’meli e hanananag? Jesu o fane ka matla ho kereke ea hae, empa ho kotsi ho beha maiphihlelo a rōna a bolumeli matsohong a moetapele ofe kapa ofe oa bolumeli. Matla a kereke a fella kae?`

`Ke joang re ka ithutang hore khumamelo ea litšoantšo, se seng sa libe tsa Babylona, ha se fela ho khumamela litšoantšo? Ke ka litsela life tseo le bona boporosetanta ba oelang khumamelong ea litšoantšo?`

`Ke ho tšoana hofe ho hong hoo u ka ho fumanang lipakeng tsa Daniele 3 le khumamelo e qobelloang moo, le seo re seng se hlokomelisitsoe ka sona matsatsing a ho qetela?`