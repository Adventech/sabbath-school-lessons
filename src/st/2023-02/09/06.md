---
title:  'Babylona: Khubu ea Khumamelo ea Litšoantšo'
date:  25/05/2023
---

Ke sena senotlolo se seng sa ho hlalohanya hantle “siphiri Babylona e moholo.” Khumamelo ea litšoantšo e ne e le khubu ea khumamelo ea Babylona.

`Bala Jeremia 50:33–38 le Jeremia 51:17, 47. U fumana eng litemaneng tsee ka khumamelo ea litšoantšo ea Babylona oa khale le kamoo Molimo a arabelang taba eo kateng?`

Jeremia 50 le 51 li porofeta timetso ea Babylona ke ba-Mede le ba-Persia. Le leng la mabaka a tšenyeho ea Babylona ke bootsoa ba bona. Batho ba Babylona ba ne ba lumela litšoantšo tsena li lekanya fela melimo ea bona. Bolumeling ba Babylona, tlhokomelo le khumamelo ea Setšoantšo sa melimo e ne e nkoa e le ketso e halalelang; melimo e ne e phela ka ho tšoana litšoantšong le litempeleng le matleng a tlhaho ao e a aparang. Ho utsoa kapa ho senya litšoantšo ho ne ho nkoa e le ho lahleheloa ke tšehetso ea melimo; nakong ea Neo-Babylona, khosana ea ba-Mede Marduk-apla-iddina II o ile a balehela ka mekhoabong e ka boroa ho Mesopotamia ka litšoantšo tsa melimo ea Babylona ho ba namolela mabothong a Senakeribe oa Asyria. (Jane R. McIntosh, Ancient Mesopotamia: New Perspectives, ABC-CLIO, Inc., [Santa Barbara, CA, 2005] pp. 35–43).

Baporofeta ba Bibele ba ne ba hanana le khumamemlo ea litšoantšena tsena tse se nang bophelo papisong le Molimo eo e leng ’mopi, eo eena a phelang le ho fana ka bophelo (Jer. 51:15, 16, 19).

`Bala Exoda 20:4–6 le Pesaleme 115:4–8. Li re ruta eng ka khumamelo ea litšoantšo?`

Leha litaba tsa Babylona ea semoea li fetisa fela ho khumama kapel’a Setšoantšo sa patsi kapa lejoe, Babylona oa semoea e tšoana le Babylona oa khale ka litšoantšo tse kentsoeng tšebeletsong ea borapeli. Tšebeliso ea litšoantšo e le lisebelisoa tsa thapelo, kapa ka moo e bolelisoang kateng “borapepi," ke tlolo ea molao oa bobeli hobane e fokolisa bokhoni ba Moea o Halalelang ho ka susumetsa likelello tsa r na linthong tsa bosafeleng le ho nyenyefatsa botlotlehi ba Molimo ho tlisa litšoantšong tse sa pheleng. Litšoantšo tsena li ile tsa kenngoa Bokresteng lekholong la bone la lilemo ho etsa hore Bokreste bo amohelehele secabeng sa bahetene. Ka bomalimabe, litšoantšo tsena hangata li fuoa tlhompho le khalalelo eo e leng ea Molimo fela, e leng se etsang taba eo eohle hore e oele semoeeng.