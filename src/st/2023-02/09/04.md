---
title:  Siphiri, Babylona e Moholo
date:  23/05/2023
---

`Bala Tšenolo 17:4–6. Litemana tsee li re ruta eng ka semelo sa mokhoa oo o khopo?`

Joalo ka ha re se re bone, Tšenolo 17 e hlalosa bolumeli bo khelohileng bo tlisang ka hare ho Bokreste lithuto tse ngata tsa Babylona oa Testamente ea Khale.

“E le ho batla kutloisiso ea semelo sa Babylona, re hloka ho ea moo e ho buuoang ka eona lekhetlo la pele, ho Genese. E qalile lehoatateng la Shiniare, sebaka se karolong e ka boroa ho Mesopotamia, moo kajeno e leng boroa ba Iraq, e bitsoang Babylonia. Ke hona moo tora ea Babele e neng e hahoe teng, letšoao la ho ikhona, le ho ipoloka, le boikemelo ba motho ho Molimo([Gen.] 11:1–4).”—Ángel Manuel Rodríguez, pampiri e bitsoa “The Closing of the Cosmic Conflict: Role of the Three Angels’ Messages,” p. 43.

Tora ea Babele, setša sa Babylona oa khale, e ile ea hahuoa ka khanyetso e matla ho lentsoe la Molimo. Lihahi tsa Babele li ne li haha seemahale sena bakeng sa ho holisa lebitso la bona, ’me Molimo a ferekanya lipuo tsa bona. Tlaleho ea Genese e beha ka tsela ena, “Ka baka leo, motse oo oa reoa Babele, kahobane ke moo Jehova a ferekantseng teng puo ea lefatše lohle” (Gen. 11:9).

Tsamaiso e khopo hoo e lekanngoang e “tahiloe ke mali a bahalaleli le ke mali a lipaki tsa Jesu” (Tšen. 17:6)—Setšoantšo se tšabehang hoo ho bontša bokhopo ba Babylona bo leng kateng (sheba hape Esa. 49:26).

Hantle, Babylona ea semoea e emela bolumeli ba itšetlehileng lithutong tsa batho, bo thehiloeng mehopolong ea batho, le ho tšehetsoa ke meetlo. Ke mokhoa oa bolumeli o iketselitsoeng ke batho, mohlomong baetapele ba bolumeli ba tsoetseng pele tsebong, empa ema khahlanong le matla a evangeli le kereke eo Jesu a theileng, kereke e thehiloeng holima lerato, eseng tlhekefetso.

Buka ea Tšenolo e hlalosa mekhoa ena e ’meli ea bolumeli. Oa pele o senola tšepo e phethahetseng ho Jesu le tšepo lentsoeng la hae. Oa bobeli o senola tšepo matleng a botho le ho tšepa baruti ba bo lumeli. E ’ngoe ke ee itšetlehileng ka tumelo le ho itšetleha ka kotloloho mohaung oa Kreste, sehlabelo, le pheko bakeng sa pholoho. E ’ngoe ke katamelo ea botho tumelong ka ho itšetleha meetlong ea kereke ho e-na le ho itšetleha ka kotloloho Kreste bakeng sa pholoho.

`Ke joang re ka itšireletsang tšusumetsong e hlalefileng ea Babylona, joalo ka tloaelo, e bile hole bonolo, ho itšetleha ho borōna e seng ka ho phethahala ho Molimo?`