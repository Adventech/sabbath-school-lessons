---
title:  Veine ea Bohale
date:  22/05/2023
---

`Bala Tšenolo 17:1, 2, 15 le Tšenolo 18:1–4. Tšusumetso ea Babylona e matla ha kae?`

Kereke e oeleng e fihlela lefatše lohle ho susumetsa batho lefatše ka bophara ka thetso ea hae. Satane o halefile hore e be evangeli e tla phatlalatsoa ho “lichaba tsohle, le mefuta eohle, le lipuo tsohle, le merabe eohle” ’me “‘Evangeli ena ea ’muso e tla boleloa lefatšeng lohle,’” joale o sebeisa mekhoa eohle ea thetso ho hapa likelello tsa “‘ba ahileng lefatšeng’” (Tšen. 14:6, Matt. 24:14, Tšen. 17:2).

Tšenolo 17:2 e tsoela pele ka tlhaloso ea eona ea sephiri sa Babylona e moholo ka ho phatlalatsa hore “o febile” le marena a lefatše lohle. Bofebe ke’ng? Ke kopano e sa amohelehang ka molao. Kerekeng e oeleng ha e ikopanya le puso. Ha kereke ea ’nete, kereke e bonngoeng le Jesu Kreste. Kereke e oeleng e shebile ho baetapele ba lipolotiki ba lefatše le matla. E batla ’muso o kenye melao ea oona tšebetsong. Ho e na le ho okha matla ho Jesu e le hlooho ea eona ea ’nete, e sheba mebusong bakeng sa tšehetso.

Tšenolo 17:2 e tsoela pele ka Setšoantšo se hlollang: “‘le ba ahileng lefatšeng ba tahiloe ke veine ea bootsoa ba sona’”. Papiso ea lero le hloekileng la morara lea sebelisoa ho Testamenteng e Ncha ho emela mali a sa silafalang a Kreste a tšolotsoeng bakeng sa pholoho ea rōna sefapanong (Matt. 26:27–29). Ho Luka 22:20 Jesu o re, “‘Senoelo sena ke selekane se secha maling a ka’”. Ha veine e hloekileng ea Evangeli e tsoakoa, ’me lithuto tsa lentsoe la Molimo li fetoloa ka lithuto tsa baetapele ba bolumeli, e ba “veine ea Babylona.” (Sheba Matt. 15:9.)

Ela hloko hape, hore Molimo o bitsa sechaba sa hae ho tsoa Babylona. Ka mantsoe a mang, ho sa natsoe hore na mokhoa oo o khopo ha kae, khahlamelo ea eona e pharaletse hoo e akaretsang bonyane ka nako e itseng, le “bakhethoa ba hae,” (Tšen. 18:4) joalo kaha a ba bitsa. Empa nako ea tla ha Molimo a tla ba bitsa ho tsoa mokhoeng oo o bolileng le o khopo, o seng o ea oela ka baka la makhopo le bobe ba oona, “o fetohile moaho oa batemona le letšaba la meea e litšila letsaba la linonyana tsohle tse sa hloekang, tse iloang” (Tšen. 18:2).

`Ke karolo efe eo ba phatlalatsang melaetsa ea mangeloi a mararo ba nang le eona ka ho sebelisoa ke Molimo ho biletsa “sechaba sa hae,” ho tsoa Babylona?`