---
title:  Motse o Bitsoang Pherekano
date:  20/05/2023
---

### Bakeng sa Thuto ea Beke ena, Bala Tšen. 17:1, 2, 15; Tšen. 18:1–4; Tšen. 17:4–6; Matt. 16:18; Jer. 50:33–38; Pes. 115:4–8.

> <p>Temana ea Khopolo</p>
> “‘Ba tla loantša Konyana, empa Konyana e tla ba hlōla, kahobane ke Morena oa marena, le ’Musi oa babusi, ’me ba nang le eena ke ba bitsitsoeng, le bakhethoa, le balumeli’” (Tšenolo 17:14).

Sehloho sa toantšano e kholo se akaretsoa ho Tšenolo ka papiso ea basali ba babeli: e mong o apere letsatsi, ho Tšenolo 12, ’me e mong o apere sekare- lata, ho Tšenolo 17.

Papiso e hlollang ea mosali ea apereng letsatsi, khanyeng e hlolla ea Kreste, o fumanoa ho Tšenolo 12. O tšepahalla moratuoa oa hae oa ’nete, Jesu. Ha a silafat- soa ke bobolu ba lithuto tse fosahetseng. Ke hohle Bibeleng, mosali ea hloekileng o emela monyaluoa oa Jesu, kapa kereke ea ’nete. Ho Jeremia 6:2, moporofeta o re, “Ke ea senya morali oa Sione e motle, ea phelang ka tse monate”. Moporofeta o sebelisa polelo “morali oa Sione” kapa mosali ea tšepahalang ho hlalosa sechaba sa Molimo. (Sheba hape Ba-Efe. 5:25–32 le Hos. 2:20.)

Ho ena le moo, Bibele tšoantša bohlaba-phieo joalo ka bootsoa kapa ho feba (Jakobo 4:4). Ha bolela bohlaba-phieo ba Iseraele le boqitolo, Ezekiele oa bokolla, “‘ua mpa ua lekisa mosali oa mofebi ea nkelang basele tulong tsa monna oa hae’” (Ezek. 16:32).

Thutong ea beke ena, re tla sheba basali bana ba babeli ba Tšenolo le ho batlisisa ka botebo khohlano e lipakeng tsa ’nete le leshano.