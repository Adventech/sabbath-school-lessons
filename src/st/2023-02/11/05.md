---
title:  Ba Latelang Konyana
date:  07/06/2023
---

`Bala Tšenolo 13:1, 2. Sebata se hlaha kae, ’me ke mange a se fang matla?`

Matla a pele a sebata ho 13 a amohela matla a sona, setulo, le borena bohle ho drakone. Tšen 12:9 le Tšen 20:2 li bua ka drakone e le Satane. Satane ke sera se mano ’me o sebetsa ka marena a lefatše. Tšen 12:3–5 e “drakone” ena—liabolose—e leka ho timetsa “ngoana e motona” hang hoba a hlahe. “Ngoa enoa e motona” ha morao o ile a “nkeloa ho Molimo le teroneng ea hae”. Sena se supa ka kotloloho ho Kreste. Ho lekeng ho timetsa ngoana Kreste, Satane o selisitse Heroda le ’muso oa Roma. Qetellong ea bophelo ba Jesu, ’musisi oa Roma, Pilato, o ile ahlolela Kreste lefu, moahloli oa Roma o ile a mo khokhothela sefapanong, lesole la Roma le ile la mo hlaba ka lerumo, ’me masole a Roma a lebela lebitla la hae. Ho latela Tšen 13:2, drakone, Satane, a sebetsa ka Roma ea bohetene, e tla fana ka puso matleng ana a hlahang a sebata.

“Leha qalong e emela Satane, drakone, boemong bo bong, e emela Puso ea Roma. Matla a latelang puso ea Roma, e amohetseng ho tsoa ho drakone ‘matla, le setulo, le borena bohle,’ ka ho hlaka ke bopapa ba Roma.”—The SDA Bible Commentary, vol. 7, p. 817. Ranalane A. C. Flick o hlalosa hore “ho tsoa ho soahlamaneng ha Roma ea sepolotiki, ho hlahile puso e matla ‘e kholo’ ka mokhoa oa kereke ea Roma.”—A. C. Flick, The Rise of the Medieval Church (1900) p. 150 as quoted in The SDA Bible Commentary, vol. 7, page 817.

`Bala Tšenolo 13:3 le Tšenolo 14:4. Ke khohlano efe eo u e bonang litemaneng tsee?`

Khahlanong le “lefatše lohle,” le latelang sebata, Molimo o tla ba le batho ba tlang ho “latela konyana.” Joalo ka kamehla, e tlaba lehlakore le leng kapa le leng, bakeng sa Jesu kapa khahlanong le Jesu. Ka nako eo, joalo ka joale, ho ke ke ha ba le sebaka se bohareng, moo motho a se nang tšekamelo. Ho tiiee ho Jesu, ka etsa khetho e le ka maikemisetso kapa che, ho nka lehlakore le leng.

`“‘Le tla hlouoa ke bohle ka baka la lebitso la ka; empa ea tla tiisetsa ho isa qetellong ke eena ea tla bolokeha’” (Matt. 10:22). O malala-a-laotsoe ho le ho kae ho tiisetsa ho isa qetellong?`