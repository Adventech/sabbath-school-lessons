---
title:  Ho Ithuta haholoanyane
date:  09/06/2023
---

“Ho tloha qalong ea toantšano e kholo leholimong e bile sepheo sa Satane ho hatikela molao oa Molimo. E ne e le ho fihlela sena a ileng a koenehela ’mopi, ’me leha a ile a lelekoa leholimong, o ntšelitse pele ntoa e tšoanang lefatšeng. Ho thetsa batho, ’me ka ho etsa joalo a etse hore ba tlole molao oa Molimo, e leng taba eo e saleng a sebetsana le eona ka phehello. Sena e ka ba se fihleloa ka ho tlosa molao ka kakaretso, kapa ka ho hana o le mong oa eona, litla-morao qetellong litla tšoana. E le ho leka ho tlisa nyeliso holim’a litaelo tsa leholimo, Satane o sentse lithuto tsa Bibele, ’me liphoso ka hona li kenyelelitsoe tumelong ea likete ba bangata ba lumelang mangolong. Toantšano e kholo ea ho qetela lipakeng tsa ’nete le leshano empa e le khohlano ea nako e telele malebana le molao oa Molimo. Ke holim’a ntoa ena moo re kenang—ntoa e lipakeng tsa melao ea batho le litaelo tsa Jehova, lipakeng tsa bolumeli ba Bibele le bolumeli ba litšomo le meetlo.”—Ellen G. White, The Great Controversy, p. 582.

Kahohle ho Tšenolo, khumamelo le tlholeho ha li arohane. Ntlha-kholo ea khohlano e lipakeng tsa botle le bobe, le litaba tse potileng letšoao la sebata, li potoloha holima taba ea hore na Molimo o loketsoe ke ho khumameloa na.

Joalo kaha re se re bone, taba ea Kreste e le ’mopi ke khubu ea khumamelo ea Sabatha. Jesu ka phehello o tiisa letsatsi leo a ipitsang “Morena” lona (Matt. 12:8, Mareka 2:28, Luka 6:5). Sabatha ke hopotso ea bosa feleng boitsibiso ba rōna. E re hopotsa hore na re bomang re le batho. E beha boleng ho motho e mong le e mong. E tiisa taba ea hore re bopiloe, le hore ’mopi oa rōna o lokeloa ke kutlo le khumamelo ea rōna. Ke lona lebaka leo Liabolose a hloileng Sabatha ha kana. Ke khokahano ea joale e re kopanyang le ’mopi oa rōna le hore na ke hobaneng e tla bapala karolo ea bohlokoa tlokotsing ea ho qetela.

**Lipotso tsa Puisano**

`Ke metheo efe a mathomo eo sebata se tsoang leoatleng se batlang borena? Ke ka litsela life bona boitšoaro boo bo ka kenang lipelong tsa rōna re sa tsebe?`

`U arabela joang ba etsang khang ea hore taba ea Satane oa sebeleke mohopolo-taba ea mehleng ea khale eo barutehi, kapa bonyane batho ba hlalefileng, ba kekeng ba nkela hloohong? Ke mabaka afe ao u ka a sebelisang ho arabela?`