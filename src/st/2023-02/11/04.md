---
title:  Ho Kotulo Seo re se Jetseng
date:  06/06/2023
---

Boporofeta bo malebana le letšoao la sebata hantle taba ke khanyetso ea bolumeli, boipelaetso ba moruo, tlhoriso, ’me qetellong kahlolo ea lefu. Ho makatsang ke hore hape ke molaetsa oa khothatso. Le linakong tse mpe ka ho fetisa, Molimo o tla tiisa batho ba hae e leng ba “bolokang litaelo tsa Molimo le tumelo ea Jesu” (Tšen. 14:12). ’Me hara litaelo tseo, e, ke molao oa bone—letsatsi la bosupa la Sabatha.

Boporofeta ba letšoao la sebata ho Tšenolo 13 bo re bolella ka bobe, bo phethahetseng ba ntoa ea Satane khahlanong le Molimo. Mokhoa oa hae oa pele letšolong lena ke thetso. Tšenolo 13 e bolela ka nako eo kamoso liabolose a tlang ho sebetsa ka matla kopantseng bolumeli le polotiki a bitsoang sebata ’me a sebetsa ka ho qobella.

Lithloriso bolumeling, ruri, ha se ntho e ncha. E sa le e le teng ho tloha ha Kaine a bolaea Abele ka ho khumamela ka tsela eo Molimo a laetseng (sheba Gen. 4:1–8). Jesu o itse lithloriso li tla etsahala le ho balumeli lekholong la pele la lilemo le ho isa melokong e tlang: “‘Nako ea tla,’” a hlokomelisa, “‘eo mang kapa mang ea le bolaeang, a tla hlōma eka o sebeletsa Molimo’” (Johanne 16:2; sheba hape Matt. 10:22, 1 Pet. 4:12).

Boporofeta ba letšoao la sebata bo bua ka khokahano ea ho qetela letotong lena le sa lokang. Joalo ka litholoriso nakong e fetileng, le reretsoe ho qobella bohle ho lumellana le mokhoa o itseng oa tumelo le mokhoa o amohetsoeng oa khumamelo.

`Bala Tšenolo 13:15–17. Batho ba Molimo ba nako ea ho qetela ba tla tobana le eng tlokotsing ea ho qetela?`

Boporofeta bo re litlhoriso li tla qala ka thibelo ea khoebisano: “Ha ho ea tlang ho reka kapa ho rekisa” ntle leha a na le “letšoao.” Ha sena se etsahala, boholo botla inehela. Mang kapa mang ea hanang qetellong o tla ahloleloa lefu.

Liabolose o lokisetsa ba ipitsang Bakreste ka ho ikaketsa mona le mane maphelong bona ho amohela letšoao la sebata ha teko ea ho qetela e re tlela kamoso. Lerato la Molimo bakeng sa e mong le e mong oa rōna le tla re matlafatsa le ho boloka linakong tse thata tseo tse tlang.

`Bala Ba-Galata 6:7–9. Leha sena se sa ngola boemong ba liketsahalo tsa mehla ea bofelo, hobaneng motheo moo o lumelleha litabeng tse amanang le letšoao la sebaka ’me ke joang re ka emang ka botšepehi?`