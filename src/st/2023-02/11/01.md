---
title:  'Letšoao la Molimo le Letšoao la Sebata: Karolo ea 1'
date:  03/06/2023
---

### Bakeng sa Thuto ea Beke ena, Bala Tšen. 14:12, Eph.
2:8–10, Matt. 27:45–50, Tšen. 13:15–17, Tšen. 14:4, Luka 5:18–26.

> <p>Temana ea Khopolo</p>
> “Ka bona lengeloi le leng le nyoloha bochabatsatsi, le tšoere letšoao la Molimo o phelang; la phahamisa lentso, la hooeletsa mangeloi a mane a neng a neiloe taelo ea ho senya lefatše le leoatle, la re: Le se ke la senya lefatše, leha e le leoatle, leha e le lifate, re e-so ho tšoaee bahlanka ba Molimo oa rōna liphatleng tsa bona’” (Tšenolo 7:2, 3).

Ha re ithuta liketsahalo tsa nako ea ho qetelo malebana le letšoao la sebata, ntlha ea bohlokoa e hlahang ke phapano ea ka moo Molimo a sebetsang kateng le ka moo sera se sebetsang kateng.

Joao ka re ntse re ithuta, taba-kholo toantšanong e kholo e lipakeng tsa Kreste le Satane e tsepame botšepehing, matleng le khumamelong. Boporofeta bo hlalosang matla a sebata ho Tšenolo 13, lenakana ho Daniele 7, le “mora tahleho” ho 2 Ba-Thesalonika 2 tsohle li bua ka matla a ikhapelang matla a Molimo, a qobellang kutlo, le ho hlaisa seka bolumeli le mokhoa oa khumamelo. ’Me ba etsa joalo ba sebelisa matla, khahlapetso, ts’oso ’me ka linako tse ling ka tjotjo le limpho—sohle e le ho susumetsa khumamelo.

Khahlanong le seo, lerato ke oona matla a susumetsang bakeng sa ’muso oa Molimo. Ho e-na le ho khumamela sebata, batho ba Molimo ba fumana thabo ea bona e kholo le nyakallo e hlollang ho mo khumameleng. Ba tiile ho eena hobane ba tseba hore le eena o tiile ho bona. Ho na le ntho e le ’ngoe fela e ka bolokang mang kapa mang oa rōna ho amoheleng letšoao la sebata qetellong ea nako—lerato bakeng sa Jesu le tebileng hoo ho seng letho le ka khaolang ho tiea ha lona ho eena.

Thutong ena, re tla sheba lihlooho tsena haholoanyane.