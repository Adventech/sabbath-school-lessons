---
title:  Tiisetso Mamellong
date:  04/06/2023
---

Joalo kaha re se re bone ho Tšenolo 14:7, Molimo o bitsa batho bohle ho khumameleng ’mopi. Ona ke molaetsa oa lengeloi la pele. Ho Tšenolo 14:8, Molimo o hlokomelisa batho ka “Babylona,” mokhoa oa bolumeli oa bohata oo metheo ea oona e khutlelang morao ho Babylona oa khale. Ona ke molaetsa oa lengeloi la bobeli.

Ho Tšenolo 14:9, 10, lengeloi la boraro le hlokomelisa khahlanong le khumamelo ea sebata. Lengeloi la phatlalatsa ka lentsoe le phahamileng, “‘Ekare ha motho a rapela sebata le Setšoantšo sa sona, a nka le letšoao la sona phatleng ea hae, kapa letsohong la hae, le eena o tla noa veine ea bohale ba Molimo e tšetsoeng e sa tsoakoa, senoelong sa khalefo ea oona’”.

`Bala Tšenolo 14:12. Ke limelo life tseo re li fumanang sekheng see ka batho ba Molimo ba letsatsi la ho qetela? Hobaneng bobeli li le bohlokoa?`

Lentsoe la se-Gerike le bolelang “mamello” ke hupomone, leo ka toka le ka tolokoang hantle e le “tiisetso mamellong.” Molimo o tla ba le batho ba nako ea ho qetela ba tšepahalang ho eena hara khanyetso le lihloriso tse matla. Ka mohau oa hae, ba ema ka tiisetso mamellong, ba phela maphelo ao Molimo e leng khubu ea oona, a tletseng mohau le kutlo.

Khumamelang ’mopi (Tšen. 14:7) e ema ka kotlolo khahlanong le ho khumamela sebata (Tšen. 14:9) le ho fumanoa ponahalo ea eona bathong ba bolokang litaelo tsa Molimo le tumelo ea Jesu (Tšen. 14:12). Khohlano ea ho qetela holim’a kutlo ho Kreste kapa kutlo matleng a sebata e potoloha khumamelong, ’me pelong ea toantšano e kholo e lipakeng tsa botle le bobe e tlo ba Sabatha.

`Bala Ba-Roma 8:1–4, Ba-Efese 2:8–10, le Ba-Kolose 1:29. Liratsoana tsee li re ruta eng ka tholoana ea ho phela ka tumelo?`

Ha re phela ka tumelo, re amohela mohau oa hae, ’me maphelo a rōna a ea fetoha. Balateli ba itetseng ba mopholosi ba ke ke ba lefela tumelo “ho” Jesu, ba tla ba le tumelo “ea” Jesu. Boleng ba tumelo ea Jesu ea nako ea ho qetela e tla ba ea bona, ’me ba tla lula ba tšepahala, le ho isa lefung, joalo ka ha Jesu a entse.

`O tšepahala ho le ho kae linthong tse nyenyane? Seo se u bolella eng ka hore na ho tla etsahal’ang ka uena ha liteko tsa sebele li u tlela? (Sheba Luka 16:10.)`