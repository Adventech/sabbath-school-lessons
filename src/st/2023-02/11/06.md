---
title:  'Jesu: ’Muelli oa Rōna'
date:  08/06/2023
---

`Bala Tšenolo 13:4, 5. Ke matšoao afe a matla a sebata ao re a fumanang litemaneng tsee?`

Sebata sa Tšenolo ke matla a bokoenihi a bolumeli a hlahang ho tsoa Roma ea bohetene ’me a hola ho ba mokhoa oa khumamelo oa ka lefatše lohle. Ho latela Tšenolo 13:5, ke matla a nyefolo. Testamenteng e Ncha, nyefolo e lekanngoa le ho ikhapela maemo le boleng bo ka lekanang le ba Molimo.

`Bala Luka 5:18–26 le Johanne 10:33. Ke likarolo life tse peli tsa nyefolo tseo lite- mana tsee li li senolang?`

Jesu o ile a qosoa ka ho nyefola, ke baetapele. Tabeng ea Jesu liqoso li ne li se na toka hobane o ne a na le matla ohle le boleng ba Molimo—ho kenyeletsa le tokelo ea ho re tšoarela libe. ’Me ke ka hobane Jesu ke Molimo. Kapa joalo ka ha a hlolosoa ka matla: “‘Ke lutse le lōna nako e kalo, ’me ha ooa ka ua ntsaba, Filipi? Ea mponang o bone Ntate, ’me u ka rialo joang, ha u re: Re bontše ntate”?’ ” (Johanne 14:9).

Ha 1 Timothea 2:5 e ruta hore ho na ’muelli a le mong lipakeng tsa Molimo le motho, Jesu Kreste motho. Khahlanong le seo, kereke ea Roma e ruta hore moprista ke ’muelli lipakeng tsa Molimo le batho ba baetsalibe. Empa ka ha moprista ka bo eena ke motho oa moetsalibe, e ke ke ea ba ’muelli oa rōna ka hoba le eena o hloka ’muelli. Nyefolo hape e hlalosoa e le ho ipolela o le motho hore o Molimo kapa u ema sebakeng sa Molimo. Mona ke mehloli e ’meli fela e matla ho tsoa kerekeng ea Roma:

“Mopapa o hlompheha le ho phahama hoo e seng motho fela. o joalo ka ha e ka ke Molimo lefatšeng.”—Lucius Ferraris, “Papa,” article 2 in his Prompta Bibliotheca (1763), vol. 6, pp. 25–29.

Mopapa Leo XIII o ile a bua ka boikakaso: “Re [bapapa] tšoere holim’a lefatše sebaka sa Molimo o matla ohle.”—The Great Encyclical Letters of Pope Leo XIII (New York: Benziger, 1903), p. 193.

Lipolelo tsena li ba le matla ha re utloisisa le hore lentsoe “anti-,” joalo ka ho anti- Kreste, ha se kamehla le bolelang “khahlanong” empa hape le ka bolela “ea emeng sebakeng sa.” Ke ka hoo anti-Kreste hape e bolelang “sebakeng sa Kreste.” Bua ka nyefolo!