---
title:  Kahlolo ea Leholimo
date:  04/04/2023
---

`Bala Tšenolo 14:14 le Liketso 1:9—11. Ke ho tšoana hofe hoo u ho fumanang?`

Johanne o re “Joale ka talima, ’me ka bona leru le lesoeu, ’me e mong ea kang mor’a moho a lutse holim’a leru” (Tšen. 14:14). Ha Jesu a nyolohela leholimong, Luka oa tlaleha ho Liketso 1:9 hore ha barutuoa ba sa lelaletse holimo leholimong, “a nyolosoa ba ntse ba mo talimile, ’me leru la mo tlosa mahlong a bona”. Jesu o ile a nyoloha ka leru la mangeloi ’me o tla khutla ka leru la mangeloi. Mangeloi a bolella barutuoa ba neng ba hloletsoe ho Liketso 1:11, “‘Jesu eo ea nketsoeng leholimong a le har’a lōna, o tla be a tle ka mokhoa oo le ’moneng a e-ea leholimong ka oona’”. Ho na le ’nete e bopeletsoeng serapeng sena e ke keng ea lemohuoa ha bobebe. “Jesu eo,” “Mor’a motho,” eena ea tsamaileng mebila e lerōle ea Nazaretha, ea ileng a sebeletsa mebileng e phetheselang ea Jerusalema, ea folisitseng ba kulang metseng ea Iseraele, ’me a ruta le lithajaneng tse joang bo botala tsa Galilea Ooa tla hape.

Mor’a motho o bitsoa hape leseling la kahlolo ho Daniele 7.

`Bala Daniele 7:9, 10, 13, 14. Hobaneng Daniele a ile bitsa Jesu “Mor’a motho” ntho e hlokolosi joalo ka kahlolo? Ke’ng, holima boithuto boo re seng re bo shebile, e lokelang ho tšelisa ka ho tseba hore “Mor’a motho” hape ke khubu ea kahlolo?`

Ho Daniele 7:9, 10, Daniele o bona lekhotla la leholimo le lutse mangeloi a likete tsa likete, makhotla a leholimo a atamela ho pota terone. Kahlolo ea lula, ’me libuka tsa pheteloa—tlaleho ea mengoaha ea maphelo a rōna—ea phetloa kapele ho tlholeho eohle. Ho Daniele 7:13, 14, Mor’a motho o atamela Moholo oa matsatsi, Ntate, ’me o amohela ’muso oa hae oa ka ho sa feleng. Kahlolo e senola ka pele ho tlholeho eohle hore Ntate, Mora, le Moea o Halalelang ba entse sohle se ka etsoang ho boloka batho. Kahlolo e pheteletsa e seng fela bahalaleli, empa le semelo sa Molimo ka sebele khahlanong le thetso e behiloeng ke Satane (sheba Jobo 1—2, Ps. 51:1—4).

`Nahana ka taba ea hore bophelo bohle ba hao bo tla behoa pooaneng kapele ho Molimo. Ke’ng joale, eo eleng tšepo ea hao ea moshoelella ha se se etsahala? (Sheba Ba-Roma 8:1.)`