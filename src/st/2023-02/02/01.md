---
title:  Motsotso oa Bosafeleng
date:  01/04/2023
---

### Bakeng sa Thuto ea Beke ena, Bala Matt. 24:14, Tšen.
14:14—20, Matt. 16:27, Lik. 1:9—11, Mareka 4:26—29, Tšen. 16:1.

> <p>Temana ea Khopolo</p>
> “Joale ka talima, ’me ka bona leru le lesoeu, ’me e mong ea kang mor’a motho a lutse holim’a leru, a roetse moqhaka oa khauta hloohong, ’me a nkile sekele e bohale letsohong la hae. Lengeloi le leng la tsoa tempeleng, la hooeletsa ka lentsoe le phahamileng ho ea lutseng lerung, la re: Kenya sekele ea hao, u kotule; hobane nako ea ho kotula e fihlile, hobane koro ea lefatše e butsoitse’ ” (Tšenolo 14:14, 15).

Molimo kamehla o buile le sechaba sa hae, a se fa ’nete eohle e loketseng eo ba neng ba lokela ho utloa ka nako eo. Ho tloha tlhokomelisong ka moroallo (Gen. 6:7) ho isa ho tleng la pele ha Jesu (Dan. 9:24—27) ho isa nakong ea pele ho kahlolo le ea ho khutla la bobeli (Dan. 7:9, 10; Dan. 8:14) ho isa liketsahalong tsa ho qetela pele ho khutla ha Kreste (Tšenolo 12—14), Molimo o buile le rōna. Matsatsing ana a ho qetela a nalane ea batho, O na le molaetsa o khethehileng bakeng sa lefatše le ho sechaba sa hae, o reretsoeng ho fihlela bohloki ba hora eo. O bontša molaetsa ona joalo ka ha e ka o fetisoa ke mangeloi a mararo a fofang sebakeng sa maholimo ka potlako, le ka melaetsa ea nako ea ho qetela ho isa lefatšeng lohle.

Melaetsa ea mangeloi a mararo ke molaetsa oa ho qetela oa mohau oa Jesu, memo e re tlosang ho tšepeng ho loka ha rōna le ho itšetleha ho lokeng Jesu ho re lokafatsang, le ho re halaletsa, ’me qetellong, le ho re tlotlisa.

Empa joalo ka kamehla, re lokela ho khetha Kreste, ho inehela ho eena le ho mo utloa, ’me liqeto tseo re li etsang joale, ruri, li tla susumetsa liqeto tseo re tla li etsa tlokotsing ea mapomelo e re tobileng kapele.

Ha joale, ke nako ea ho ithukisa.