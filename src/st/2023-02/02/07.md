---
title:  Ho Ithuta haholoanyane
date:  07/04/2023
---

“Ke molao o teng oa tlholeho le oa moea hore ka ho tšoarella rea fetoha. Kelello hanyane ka hanyane e tloaelana le seo e lumelloang ho lula ho sona. E tsitsa ho seo e tloaetseng ho se rata le ho hlompha. Motho a ke ke a phahama ho feta sekala sa hae sa bohloeki, kapa sa molemo, kapa sa ’nete. Haeba bo-’na e le pakane ea hae e ka holimo, a ke ke a fihlela letho le ka holimo ho moo. Empa, khafetsa o tla theohela tlase-tlase. Ke mohau oa Molimo fela o nang le matla a ho phahamisa motho. Ha a ka tloheloa, tsela ea hae e lebile tlase fela.”—Ellen G. White, The Great Controversy, p. 555.

Hanyane ka hanyane, ka mokhoa o sa lemohuoeng qalong, limelo tsa rōna le botho ba rōna li fetoha ho ipapisitsoe le peo eo re e jalang likelellong tsa rōna. Jala peo e ntle, ’me u tla hlahisa litholoana tse ntle. Jala peo e mpe ea lefatše lena, ’me u tla hlahisa tholoana ea fatše lena semelong sa hao. Ha e ba jala ho hloka thahasello ho Molimo, le linthong tsa semoea le ho tlang pele, re kotula tholoana ea ho hloka thahasello—kananelo ea boemo bo itseng semoeeng, le pherekano maphelong a rōna a semoea. Ke ka hoo ba nahanang hore, e, kea tseba hore ka letsatsi le leng qetellong lithloriso li tla tla, le “letšoao la sebaka” joalo-joalo, empa ha li tla, ba tla li thola hammoho, ba khetha tsela e kotsi haholo. Molimo o re bitsa hona joale, ka motsotso ona, ho nehelana ka maphelo a rōna ho eena. Tieho eo motho a e etsang ho arabela Moea o Halalelang, e thatafatsa moea oa hae litekong tsa Molimo le ho oela lerabeng la ho lumela thetso ea e mobe.

**Lipotso tsa Puisano**

`Ke kamano efe lipakeng e teng lipakeng tsa ho bolokeha ka mohau le hola mohaung, boemong ba Tšenolo 14:14—20 mabapi le taba ea kotulo?`

`Buisanang ka linthla tse hlokehang bakeng sa kholo ea limela ’me le bapise seo le ea rōna ea semoea. Ke’ng se tšoanang? Ke hore, re ka ithuta eng hore na limela li hola joang eo re ka e kenyang tšebetsong maphelong a rōna?`

`Na ho na le phapano lipakeng tsa bokhoni bo fanoeng ke Molimo le thato e tsoang ho rōna? Hobaneng ho utloisisa phapano ee ho le bohlokoa bakeng Mokreste ea holang?`

`Hobaneng boitsibiso “Mor’a motho” e leng khothatsa kahlolong ha re ntse re lebeletse ho khutla la bobeli ha Kreste? Hobaneng ho fana ka matšeliso ho hlokomela hore motho, o teng holimo mola ho re emela kahlolong?`