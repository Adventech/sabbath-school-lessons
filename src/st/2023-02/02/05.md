---
title:  Moqhaka oa Mohloli
date:  05/04/2023
---

Johanne o hlalosa Jesu e le “Mor’a motho… a roetse moqhaka oa khauta hloohong, ’me a nkile sekele e bohale letsohong la hae” (Tšen. 14:14). Lentsoe le sebelisitsoeng bakeng sa “moqhaka” ke stephanos. Ke sekola sa mohloli. Ha semathi se hapile tlholisano ea bohlokoa, se ne se fuoa stephanos, sekola sa tlotlo, sa khanya, le sa tlholo.

Jesu o kile a roala sekola sa meutloa, se neng se emetse tlotlollo le litšomo. O kile a nyelisoa le ho lahloa ke batho. O ile nyatsoa, a hobosoa, a tšoeloa ka mathe, a otloa le ho shapuoa. Empa joale o roala tlokola ea khanya le ho tla hape empa joale e se e le Morena oa marena, le ’Musi oa babusi.

`Bala Tšenolo 14:15 le Mareka 4:26—29. Ke ho tšoana hore hoo u ho bonang lipakeng tsa litemana tsee? Bobeli li bua ka eng?`

Lengeloi le tloha botenng ba Molimo khanyeng ea tempele. Molimo o sheba lengeloi le hore ho lona, “Ke nako. Kotulo e butsoitse.” Lengeloi le fofa ho tloha tempeleng ho ea ho Jesu le ho phatlalatsa ka lentsoe le phahameng: “E chaile. Kotulo e butsoitse.” E-ea ’me o late bana ba hao le ho ba tlisa hae.

Jesu o sebelisa papiso ea temo khafetsa Testamenteng e Ncha. Ke ho feta lekhetlo le le leng moo a sebelisitseng papiso ea kotulo e butsoitseng ho bontša kholo ea peo ea evangeli maphelong a sechaba sa hae.

“Ho hlaha ha peo ho emela qaleho ea bophelo ba semoea, ’me ho hola ha sejalo ke botle ba sebopeho sa kholo ea Bokreste. Joalo ka tlhaho, ho joalo le ka mohau; ha ho bophelo kantle ho kholo. Semela e ka khona se hole kapa se shoe. Ha se hola ka khutso le ho se lemohuoe, empa se tsoela pele, ho joalo le ho kholo ea bophelo ba Bokreste. Boemong bo bong le bo bong ba kholo, bophelo ba rōna bo ka phethahala; empa ha sepheo sa Molimo bakeng sa rōna se fihletsoe, ho tla ba le katleho e tsoellang. Ho halaletsoe ke mosebetsi la bophelo bohle. Ha menyetla ea rōna e ata, maiphihlelo a rōna a ea hola, ’me tsebo ea rōna ea eketseha.”—Ellen G. White, Christ’s Object Lessons, pp. 65, 66.

Ho butsoa ha koro ho emela bohle ba nchafalitsoeng ka mohau, ho susumetsoa ka lerato, le ho phela ka kutlo ka khanya ea lebitso Kreste. Lipelo tsa bona li bonngoeng le Jesu, ’me sohle seo ba se batlang ke seo a se batlang.

`U utloisisa polelo ea Ellen G. White joang ea hore “boemong bo bong le bo bong ba kholo, maphelo a rōna a ka phetheha”? Seo se bolela eng, haholo joang ha re bona liphoso le likoli limelong tsa rōna ha joale?`