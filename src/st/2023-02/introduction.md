### Melaetsa ea mangeloi a mararo

Ka la 15 Mphalane, 1844, beke pele ho tšoabo e kholo, moshanyana o ne a ile tsoaloa lelapeng la bolumeli bo matla ba Luthere Germany. Lebitso la hae e ne e le Friedrich Nietzsche, eo e neng e tla ba motho joale ea lumeleng Molimo ho hang. Ea lumelang hore Molimo oa Bakreste oa shoa ka bophirimela, Nietzsche a ipelaetsa khahlanong le tšusumetso e tsoelang pele ea bolumeli ba Bokreste, railed against the Christian religion’s continued moral influence, a e soma ka hore ke “bokhoba ba boitšoaro,” boatšoaro ba ba fokolang, ka teko ea ho itšireletsa ho ba matla, a bolelisaka ka moo taba ea ho “rata bao eleng lira ho lōna” e leng bosaoana kateng. Ho Nietzsche, mehla ea joale e ne e hloka se fetisang litloaelo tsa khopolo ea “botle le bobe”; sebapali ho e ’ngoe ea libuka tsa hae (Spake Zarathustra) o phatlalalitse, “Choatlang matlapa a khale a melao!” (le joale a bolela melao e leshome).

Selemo sa 1844 hape se bile bohlokoa bakeng sa Karl Marx, mothehi oa bokomonisi. E neng e bitsoa “Economic and Philosophic Manuscripts of 1844,” mosebetsi ona o ngotsoe ke Marx ka selemo seo, leha o sa ka oa hatisoa ho fihlela ka 1932 ke Soviet Union. Mangolo a bontša kholo sethathong ea khopolo ea Marx moo a neng a etsa khang ea ho ba le maruo e neng e tsamaea maemong a fapakaneng a moruo ho fihlela basebetsi ba lefatše ba kopana, ba koela joko ea bahatelli ba bona ba barui, le ho theha sebaka seo bohle ba sebetsang hantle ‘me ba thabile lefatšeng.

Selemo sa 1844 e bile selemo sa bohlokoa bakeng sa Charles Darwin hape. Ka se ileng sa tsejoa e le “Moqoqo oa 1844,” Darwin o ile a hlahisa mehopolo ea hae ea pele ka khopolo ea hae ea tlhaho ea lintho, leha ka nako eo e ne e so ka e behoa sechabeng. E bile ka 1859, ka khatiso ea Ka tlhaho ea lintho tse fapakaneng, moo Darwin a ileng phatlalatsa le ho hasa chebo ea hae hore bophelo bohle lefatšeng botsoa mohloling o le mong oa thlaho ’me e le oa tšohanyetso fela.

Selemo sa 1844 leha hole joalo, e bile sa phethahalo ea matsatsi a 2300 a boporofeta ba Daniele 8:14, ’me ka selemo se tšoanang, ka masala a tšoabo eo e kholo, peo ea ile ea jaloa eo e neng e tla hola ho ba sehlopha sa ka lefatše lohle seo molaetsa oa sona oa manthla e leng ho hanana le maikutlo a bo-Marx, le bo-Nietzsche, le bo-Darwin.

Khahlanong le Marx, Kereke ea Masala e ne e phatlalatsa hore toantšano e kholo lipakeng tsa Kreste le Satane, e seng matla a nalane a moruo, thlaloso ea nalane ea lefatše ha le fela, e seng ka ho ithehela ha batho empa ka ho thehoa ha matla a maholo a ’muso oa Molimo oa ka ho sa feleng.

Khahlanong le Darwin, Kereke ea Masala e rutile hore bophelo bo hlahile e seng ka tšohanyetso, empa ka matla Molimo ’Mopi, eo ka matsatsi a tšeletseng a ileng a etsa bophelo lefatšeng ’me a phomola ka letsatsi la bosupa.

’Me khahlanong le Nietzsche, Kereke ea Masala e phatlalatsa, e seng fela hore Molimo o teng empa molao oa hae o akaretsang oa boitšoaro (“matlapa a khale a molao”), melao e leshome, e lutse se le sekala sa Molimo se phethehileng sa kahlolo se tlamang batho bohle.

Ke ka tšohanyetso hore e be tsee tsohle li etsahetse ka 1844? Ho se be ea nahanang joalo.

Marx, Nietzsche, Darwin—batho ba bararo ba nang le tšusumetso, bao baputulo a bona a baketseng batho tšenyo e thata ho lokisoa. Empa le hara liphoso tsena tsohle, Molimo ha a ka siea lefatše le se na paki ea ’nete ea hae, e le ng ka hoo, le hara lithuto tse senyang, a ileng a emisa sehlopha seo, ha nako e ntse e-ea, e tlang ho ba kereke ea Masala e tlang ho phatlalatsa ’nete ea hae ea matsatsi a bofelo lefatšeng-melaetsa ea mangeloi a mararo. Ena ke melaetsa, eo khubung ea eona, e latolang liphoso tsena le thetso tsena tse phahamisoang ke banna bao ba bararo.

Melaetsa ea mangeloi a meraro, ka tsela e itseng, molaetsa oa thomo oa Kereke ea Masala. ’Me khubung ea oona, ke evangeli, e hloekileng le e bonolo, empa evangeli e bolelloang boemong ba “’nete ea joale” (2 Pet. 1:12).

’Me sena, melaetsa ea mangeloi a meraro, ke thuto ea rōna kotareng ena.

_E le oa Connecticut, U.S.A., Mark Finley, moevangeli ea tsebahalang machabeng, e bile motlatsi oa mookameli oa General Conference ka 2005–2010. Ka mora phomolo ea khiro ea nako eohle, e bile mothusi oa mookameli oa General Conference. Moruti Finley le mofumahali oa hae, Ernestine, ba na le bana ba bararo le litloholo tse hlano._