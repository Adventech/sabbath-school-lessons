---
title:  Ho Phela Bophelo ba Molimo
date:  18/04/2023
---

Tśiung sa bofelo, moo lintho tsa lefatše li entseng boithati khubu ea bophelo, boipiletso la leholimo ke ho khutla tlokotsing ea boikhabo le bokhobeng ba bo ’na le ho beha Molimo e le bohare ba maphelo a rōna. Ho ba bang chelete ke eona khubu ea maphelo a bona. Ho bang, ke menate kapa matla. Ho ba bang e ka lipapali, ’mino, kapa boithabiso. Molaetsa oa Tšenolo ke memo e hlakileng ea ho tšaba, le ho hlompha le khumamela Molimo e le khubu ea ’nete ea bophelo.

`Bala Matheu 6:33, Ba-Kolose 3:1, 2, le Ba-Heberu 12:1, 2. Liratsoana tsee li re bolella’ng ka ho etsa Molimo khubu ea sebele ea maphelo a rōna?`

Taba kholo ntoeng ea ho qetela ea lefatše ke ntoa ea ho laola kelello. Ruri ke ea kutlo, le matla le boitlamo thatong ea Molimo.

Ntoa ea ho qetela toantšanong e kholo e lipakeng tsa botle le bobe ho laola mehopolo ea rōna. Moapostola Paulose o fana ka keletso ena: “Le fele le be le pelo e bileng le ho Jesu Kreste” (Ba-Fil. 2:5). Kelello ke qhobosheane ea botho ba rōna. Ke seliba sa liketso tsa rōna. Lentsoe “le fele” le bolela ho lumella kapa ho khetha. Le bua ka ketso ea boikitlaetso. Khetho ea ho ba le pelo ea Kreste ke khetho ea ho lumella Jesu ho hlopha mehopolo ea rōna ka lintho tsa leholimo. Liketso tsa rōna li senola moo mehopolo ea rōna e leng hona teng. Ho tšaba Molimo ke ho mo etsa oa pele maphelong a rōna.

Nahana ka moo ho leng bonolo kateng, ka tsela e itseng, ho laola mehopolo ea hao, bonyane ha u utloisisa hore u lokela ho e beha tlasa taolo. Hangata bothata ke hore ntle le hore re qeto e utloahalang ea ho lula linthong tse nepahetseng, “lintho tse holimo, e seng tse lefatšeng,” likelello tsa rōna, tse oeleng le tsa boetsalibe, ka tlhaho li sekametse bobeng, linthong tsa lefatše. Ke ka hoo re hlokang hore, joalo ka ha Paulose a bolela, ka maikemisetso le ka morero re khethe, ka ho sebelisa mpho e halalelang ea bolokolohi ba khetho, ho lula linthong tsa leholimo.

`“Ha e le ka ho hong, banab’eso, tsohle tse e leng tsa ’nete, tsohle tse hlomphehang, tsohle tse lokileng, tsohle tse hloekileng, tsohle tse ratehang, tsohle tse botumo bo botle, tsohle tseo bokhabane bo bong le poko e ’ngoe e le ng teng ho tsona, le ke le hopole tsona” (Ba-Fil. 4:8). Ke joang re ithutang ho etsa seo Paulose a re bolellang sona moo?`