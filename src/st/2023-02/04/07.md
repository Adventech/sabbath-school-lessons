---
title:  Ho Ithuta haholoanyane
date:  21/04/2023
---

Nahana ka mantsoe a hlollang a Paulose ho Ba-Heberu 7:25, ao ha a bua ka Jesu e le moprista oa rōna e moholo, a reng “Ke ka baka leo a ka tsebang ho pholosa ka ho fetisisa ba atamelang Molimo ka eena”. Pholosa ka ho fetisisa. Lentsoe la se-Gerike le bolelang “ka ho fetisisa” le bolela “phethahala, tlala, kaofela.” Ke Jesu ea re pholosang; mosebetsi oa rōna ke ho inehela ho eena, ho batla tlholo ea hae bakeng sa rōna, e seng ka bo-rōna.

“Re ka akaretsa matla a polelo ‘tšabang Molimo’ ho Tšenolo e le memo ea Molimo ea ho qetela ho batho ho mo khetha e le Molimo oa bona ea hlomphehang le ea khanyang, . . . ea tlang ho hlōla holima matla a lefifi a leng khahlanong le eena le morero oa hae bakeng sa moloko batho (cf. [Tšen.] 14:9–11). Tšabo ena ha e iponahatse, bonyane ha joale (cf., [Tšen.] 6:14–17), ka tšoso le thothomelo, empa ka nyakalle le boinehelo ba lerato molaong oa Molimo le khumamelong ea hae e khethehileng. Ha ho matla a mang a lokelang ho ananeloa a loketse khumamelo le hlompho e joalo. Ha e le hantle, ha ho khetho e ’ngoe e sele, hobane se ipontšang qetellong ea khohlano e kholo e le menyetla e meng empa fela ele matla a batemona ao kabelo ea oona e leng timelo (Tšenolo 16:13, 14; 17:14; 20:11–15). Ho tšaba Morena ka hona ke ntho e molemo ea leholimo . . . ho nka lehlakore la Molimo toantšanong e kholo e le ho ema boteng ba hae bo hlollang, bo tletseng ka nyakallo kopanong ea bosafelng le eena ([Tšen.] 21:3–4;

[Tšen.] 22:3–5).”—Ángel Manuel Rodríguez, “The Closing of the Cosmic Conflict: Role of the Three Angels’ Messages,” p. 27.

**Lipotso tsa Puisano**

`Nahana ka matla a hlollang a Molimo, eena ea entseng le ho kakatlela tlholeho eohle. Re ka sitoa ho utloisisa hantle taba ea tlholeho; ke joang re ka qalang ho utloisisa ’mopi oa eona? Nahana ka moo a leng moholo, a leng matla ohle ho feta rōna. ’Me eena Molimo eo, ka le leng o tla re ahlola? Ke joang linnete tsee li re thusang ho utloisisa taba ea ho “tšaba Molimo” le seo e se bolelang?`

`Ke joang re qojoang ho ba tlasa molao ha re bua ka lintlha tsa Bibele tsa khalalelo, ho hlōla, le tlholo? Hobaneng kamehla re lokela ho utloisisa hore e bile tlholo ea Kreste bakeng sa rōna, sefapanong, eo eona fela e salang e le motheo oa tšepo ea rōna ea pholoho, ho sa natsoe ho hlōla kapa hloleha ha r na moo ha joale?`

`Hobaneng, le ka lipallo tsa tlholo holima sebe, re iphumanang khafetsa re hloleha le ho se phele ho ea ka litebello tsa ho loka tseo Jesu ka bo eena a li bontšitseng bakeng sa rōna le ho re tšepisa hore e ka ba ea rōna hape? Ke liphoso life tseo re li etsang ka ho se lumelle Molimo ho etsa mosebetsi ka ho rōna oo a u tšepisitseng?`