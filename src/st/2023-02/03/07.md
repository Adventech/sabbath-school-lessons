---
title:  Ho Ithuta haholoanyane
date:  14/04/2023
---

Lula haholo tabeng thuto ea Laboraro ka tlhokahalo ea rōna ho ba karolo ea se seholo ho re feta le maphelo a rōna a fokolang, a makhutšoanyane, a bolileng, a senyehileng le a tlotlollang (ke mang ea se nang tse ling tsa lintho tseo bophelong ba hae?). Takatso ena e etsa kelello haholo. Ka botho, re eng ha e se linthoana tsa nama tse eang holimo le tlase li nkile boko ba tsona—ka bokaenyana ba boima ba carbon tse ’maloa.

Liphutheloa tse nyane tsa nama (batho) li ka bolela’ng papisong le boitsibiso ba bosafeleng bo bo potileng? Ho phelela uena fela, ho phelela nthoe e ’ngoe e seng ka holimo ho uena, ha ho na le se sengata se fe potileng le ka holimo ho rōna, e ka ho koalloa bophelo bohle sebakeng se ’notši ka hara motse-moholo oo u ka utloang ho phethesela ha oona fela ka mabota. ’Me ke ha e le eng e kholo, e hlollang, le e khanyang ka ho fetisa ho e phelela ha e-na le ho phatlalatsa tšepiso ea bophelo bo sa feleng eo re e filoeng ho Jesu?

“Bahlanka ba Molimo, ka lifahleho tsa bona tse bonesitsoeng le tse khanyang ka khalalelo e halalelang, ba tla potlakela sebakeng se seng ho isa ho se seng ho phatlalalatsa molaetsa o tsoang leholimong. Ka mantsoe a likete, lefatšeng lohle, tlhokomeliso e tla fanoa. Mehlolo e tla etsoa, ba kulang ba folisoa, ’me meeka le mehlolo e tla latela ba lumetseng. Satane le eena o sebetsa, ka meeka ea thetso le ho theola mollo leholimong pontšeng batho. Tšenolo 13:13. Ka hona baahi ba lefatše ba tla lokela ho bontša ntlha-kemo ea bona.”—Ellen G. White, The Great Controversy, p. 612.

**Lipotso tsa Puisano**

`“Ba ’maloa ba se ba ’ngoletse, ba botsa hore na molaetsa oa ho lokafatsoa ka tumelo ke karolo ea molaetsa oa lengeloi la boraro na, ’me ke abile, 'Ke karolo ea molaetsa oa lengeloi la boraro ka botlalo.' "—Ellen G. White, The Advent Review and Sabbath Herald, ‘Mesa 1, 1890. Ke kamano efe eo ho lokafatsoa ka tumelo ho nang le eona le melaetsa ea mangeloi a mararo?`

`Lula haholo polelong ena “Evangeli ea Kamehle le mehla.” Ke’ng ea kamehla le mehla ka evangeli?`

`Ho bolela’ng hore Masala a linaheng tse ngata tsa lefatše? E bolela’ng ka moo Molimo ho fihlela joale a hlohonolofalitseng liteko tsa rōna? Ka nako e tšoanang, ke joang kereke ea hao ea lehae, le lefapha la heno la Sabatha sekolo, e ke bapalang karolo e toma ho “phetheleng mosebetsi”?`