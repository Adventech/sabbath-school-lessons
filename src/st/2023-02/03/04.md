---
title:  Pale ea Mohau
date:  11/04/2023
---

Melaetsa ea mangeloi a mararo ke pale ea mohau. Ke pale ea lerato la Mopholosi le se nang tekanyo-pale ea Jesu ea ra ratileng hoo a ka tobanang le lihele ho e-na le hore e mong oa rōna a lahlehe. Ke pale ea lerato le se nang tekanyo, le sa feleng, le sa shoeng, le se nang moeli.

Molimo ha a ka hlahoa lesumatha. Ha a tlasa moea oa pheto-phetoho oo liqeto tsa batho li nang le oona. Joalo ka ha re se re bone, morero oa hae oa ho re lopolla pusong ea sebe, ha taba e tlileng ka tšohanyetso, ha sebe se se hlahisitse hlooho e mpe ea sona. Molimo haa ea tsometsoa ke pono e mpe ea sebe.

`Bala Tšenolo 13:8 le 1 Peterose 1:18–20. Litemana tsee li re ruta eng ka morero oa topollo?`

Polelo “Evangeli ea Kamehla le mehla” ho Tšenolo 14:6 e bua ka tse fetileng, tsa joale, le tsa kamoso. Ha Molimo a bopa batho ka bokhoni ba ho iketsetsa liqeta, a hla a tseba hore ba tla etsa liqeto tse fosahetseng. Hang ha libopuoa tsa hae li na le bokhoni ba ho khetha, li ne li na le bokhoni ba ho koenehela semelo sa hae sa lerato. Mokhoa fela oa ho qoba sena e ne e kaba ho etsa libopuoa tsa liroboto tse laoloang le ho tsamaisoa ke matla a itseng. Kutlo e qobelloang e khahlanong le semelo sa Molimo ka bo sona. Lerato le hloka bolokolohi ba khetho, ’me hang ha libopuoa li filoe matla a khetho, monyetla oa ho etsa liqeto tse fosahetseng o teng. Ka hona, morero oa topollo oa thomeha kelellong ea Molimo pele Batsoali ba rōna ba pele ba koeneha serapeng sa Edene.

“Morero oa topollo ea rōna ha oa tla ka tšohanyetso, morero o tlileng ka morao ho ho oela ha Adama. E bile ‘tšenolo ea sephiri se neng se koahetsoe mehleng ea boholo- holo.’ Ba-Roma 16:25. E bile ho hlaha ha metheo ho tsoa mehleng ea boholo-holo ea motheo oa terone ea Molimo.”—Ellen G. White, The Desire of Ages, p. 22.

“Evangeli ea Kamehla le mehla” e bua e seng ka tse fetileng le tsa joale—ke motheo oa bokamoso ba tšepo. E bua ka ho phela ka ho sa feleng le eo pelo ea hae e labalabelang ho ba le rōna ka ho sa feleng.

`Bala Ba-Efese 1:4. Nahana ka seo e se bolelang hore, le pele “lefatše le theoa,” u ne u se u “khethile” ho Kreste hore u be le pholoho ka eena?`