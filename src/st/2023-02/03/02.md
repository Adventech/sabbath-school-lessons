---
title:  Buka e Tletseng Mohau ea Tšepo
date:  09/04/2023
---

Batho ba bangata ha ba nahana ka buka ea ho qetela ea Bibele, Tšenolo, ha ba nahane ka mohau oa Molimo. Ha ba sheba moaletsa oa ho qetela oa Molimo, mehopolo ea bona hangata e mathela libateng tse tšosang, litšoantso tse makatsang le papiso tse mohlolo. Buka ea Tšenolo e tšosa batho ba bangata joalo ka ha e fana ka tiisetso, e leng se makatsang hobane, ruri e tletse ka mohau le tšepo. Ke hore, le hara libatana tse tšosang le lithlokomeliso tsa lithloriso le linako tse thata tse tlang, Molimo o ntse a fana ka mabaka a ho nyakalla topollong ea hae.

`Bala Tšenolo 1:1–3 le Tšenolo 14:6. Ke joang litemana tsee li re bolellang e seng fela ka buka ea Tšenolo empa hape le ka “Evangeli ea kamehla le mehla”?`

Tšenolo e bua fela ka Jesu. Ke molaetsa oa hae sechabeng sa hae o lokelang kereke ea hae matsatsing a ho qetela. Ke molaetsa o tletseng ka mohau oa tšepo ea rōna matsatsing a bofelo. Bukeng ena eohle, Kreste o hlalosoa ele Konyana e hlabileng, ’me tlhohonolofatso e tšepisoa ba balang, ba utloang, le ba bolokang linnete tse senotsoeng teng.

Ho ea ka Tšenolo 1:5, 6, Jesu ke eena ea “re ratileng, ea re hlatsoitseng libe tsa rōna maling a hae, a ba a re bea marena le baprista ho Molimo, Ntat’ae”. Ho Kreste re ea tšoareloa. Mohau o re leballa tse fetileng, o matlafatsa bojoale, le ho fana ka tšepo bakeng sa bokamoso ba rōna. Ka hore, ho Kreste re ea lokolloa kotlong le matleng a sebe, ’me ka letsatsi le leng haufi, re tla lokolloa boteng ba sebe. Ona ke molaetsa oa buka ea ho qetela ea Bibele, Tšenolo.

’Me hape ke molaetsa o potlakileng, pele o bapisoa ka lengeloi le fofang ka potlako mahareng a le holimo le tšoere “Evangeli ea Kamehla le mehla.”

Evangeli? Pholoho ka tumelo ho Kreste? Lefu la Kreste leo e leng pheko bakeng sa rōna? Pallo ea bophelo bo sa feleng, e seng ka baka la seo re ka se etsang empa ka baka la seo Kreste a re etselitseng sona? Sena sohle se qalong ea melaetsa ea mangeloi a mararo? Ruri!

Ha ho makatse ke hona, hore e be ke melaetsa e tletseng mohau le tšepo, le pallo bakeng sa rōna ba robehileng lipelo le ba matšoenyehong.

`Leha ho se bobebe ho tsepama libateng le lithlokomelisong tsa matsatsi a ho qetela, joalo kaha ho bontšitse ho Tšenolo, ke joang re ka ithutang ho nka ka tekanyo tsee tsohle ho seo ntle le tika-tiko, e leng melaetsa ea bohlokoa ea Tšenolo: Sehlabelo sa boinehelo sa lefu sa Kreste bakeng sa rōna?`