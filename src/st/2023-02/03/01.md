---
title:  Evangeli ea Kamehla le Mehla
date:  08/04/2023
---

### Bakeng sa Thuto ea Beke ena, Bala Tšen. 14:6–12; 1 Cor. 15:1–4; Ba-Rom. 3:24–26; 1 Pet. 1:18–20; Matt. 28:19, 20; Lik. 1:8.

> <p>Temana ea Khopolo</p>
> “Hape, ka bona lengeloi le leng le fofang maha- reng a leholimo, le tšoere Evangeli ea ka mehla le mehla ho e bolella ba ahileng lefatšeng, le lichaba tsohle, le mefuta eohle, le lipuo tsohle, le marabe eohle;” (Tšenolo 14:6).

Iseraele oa khale, ha mohetene ea pela bona a ne a lumela “melimo” e mengata, le ho e khumamela, e ka ba ea patsi kapa ea majoe, polelo e matla, le hlakileng ea ba-Iseraele ea tumelo e ne e fumanoa ho Deuteronoma 6:4: “‘Utloa, Iseraele! Molimo oa rōna ke Jehova, Jehova a ’notši’ ”.

Ka makholo-kholo a lilemo, ho phetakoa ha Shema (lebitso la thapelo, e hahiloeng holima lentsoe la se-Heberu le bolelang “utloa”) e ne e hopotsa ba-Juda mokhoa oa semoea o ba kopanyang e le sechaba le o neng o matlafatsa le hore ba lule ba bolokile ho ikhetha ha khumamelo ea bona ea Molimo a le mong oa ’nete. Ho Masala, melaetsa ea mangeloi a mararo ho Tšenolo 14 ke Shema ea rōna. Ke polelo ea tumelo e re khethollang. E hlalosa seo re leng sona re sechaba le hlalosa thomo ea rōna lefatšeng. Ka bokhutšoanyane, boitsibiso ba rōna bo khethehileng ba boporofeta bo hlalositsoe hantle ho Tšenolo 14:6–12, ’me ke mona moo re fumanang cheseho ea rōna phatlalatsong ea Evangeli lefatšeng.

Thutong ea beke ena, re tla qala boithuto bo keneletseng ba Tšenolo 14:6–12, empa re tla etsa seo ka mahlo a mohau ha re mamela Molimo a bua le lipelo tsa rōna.