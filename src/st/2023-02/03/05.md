---
title:  Lefatšeng Lohle
date:  12/04/2023
---

`Bala Tšenolo 14:6 hape. Phatlalatsa ea Evangeli ea Kamehla le mehla e fihla ho kae, ’me ke hobaneng karabo e le bohlokoa ho rōna le thomo le pitso ea rōna re le kereke?`

Ho latela ho potlaka, ha molaetsa oa pele oa nako ea ho qetela oa mangeloi a mararo, “Evangeli ea Kamehla le mehla” e lokela ho phatlalatsoa lichabeng tsohle, mefuteng eohle, le lipuong tsohle, le merabe eohle. Mona ke thomo e batsi, e kholo le e phethahetseng hoo e nkang nako eohle. E hloka matla ohle a rōna le boitlamo bohle ba rōna. E re tlosa ho phathahaneng le thahasello tsa rōna ho re isa chesehong ea bosebeletsi ea Kreste. E re khothatsa ka se seng se seholo ho re feta le ho re tlosa ponong e fokolang ea likelello tsa rōna ho re isa ponong e kholo.

`Bala Matheu 28:19, 20. Ke joang litemana tsee lihokahang hantle le molaetsa oa lengeloi la pele?`

Bukeng ea hae, (Toetsa ea Lenyora: Ho Phela ntho e Kholo ho u Feta (A Quest for More: Living for Something Bigger Than You), Paul David Tripp o bua ka tlhoko ea kelello ea motho e mong le e mong ho re e be karolo ea ntho e ’ngoe e ba fetang ka boholo: “Batho ba bopetsoe ho ba karolo ea e ’ngoe e kholo ho feta maphelo a bona. Sebe se re etsa hore re fokolise maphelo a rōna ho ea tlase haholo. Mohau oa Kreste o fanoe ho re lopolla tlokotsing eo re ipaketseng eona ’musong oa oo re iketselitseng oona le ho re lokolla ho re re phelele sepheo sa ka ho sa feleng le ho tse khahlisang tsa ’muso oa Molimo.”

Ha ho letho le khothatsang, le phethahetseng, le putsang ho feta ho ba karolo ea sehlopha sa leholimo, se hlomamisitsoeng ke Molimo ho phetha mosebetsi o phahameng haholo, o moholo ho feta mosebetsi ofe kapa ofe oo motho a ka o etsang ka boeena. Thomo e fanoeng ke Molimo e hlalositsoe ho Tšenolo 14 ke e kholo ka ho fetisisa ho ee kileng ea neoa kereke. Ke boipiletso bo tiileng hore re fane ka maphelo a rōna mosebetsing o moholohali oa leholimo ho senola lerato la Molimo le se nang tekanyo pejana ho ho khutla ha Jesu.

`Maiphihlelo a hao e bile afe ka ho ba karolo ea ntho e kholo ho u feta? Maiphihlelo ao a u thusa joang ho utloisisa ntlha ea thuto ea letsatsi la kajeno? Hape, ke’ng e ka bang kholo ho feta ho sebelisoa ke ’mopi le tlholeho eohle etsa phapano ea ka ho sa feleng tlholehong?`