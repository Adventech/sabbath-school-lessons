---
title:  Boleng ba Hora ea Kahlolo
date:  23/04/2023
---

Buka ea ho qetela ea Bibele, Tšenolo, e shebane le hloro ntoa ea nako e telele e lipakeng tsa botle le bobe. Lucifera, lengeloi la lerabele, le ile la qholotsa toka, le tokoloho, le bohlale ba Molimo. O ne a bolela ka moo Molimo a leng leeme le ho hloka toka ke tsela eo a tsamaisang tlholeho kateng. Kahlolo ea ho qetela ea Tšenolo e khubung ea khohlano ena holima semelo sa Molimo.

Tšenolo 14:7, bala: “La re ka lentsoe le phahamileng: Tšabang Molimo, isang khanya ho oona, hobane nako ea ho ahlola ha oona e tlile; ’me le khumamele ea entseng leholimo, le lefatše, le leoatle, le liliba tsa metsi”. Hobaneng ho le bohlokoa hore hang ka mora moo re bolelloa ka “Evangeli ea Kamehla le mehla,” molaetsa oa lengeloi la pele o bua ka kahlolo ea Molimo?

`Evangeli ea Kamehla le mehla e mana joang le kahlolo ea Molimo?`

Evangeli le kahlolo, likarolo tse peli tsa molaetsa oa lengeloi la pele, li hokahane. Ha e ne e se ka “Evangeli ea kamehla le mehla,” re ne re se na tšepo kahlolong. Hantle, joalo ka ha re tla bona, “Evangeli ea kamehla le mehla” ruri, ke eona fela tšepo ea rōna kahlolong. Ha ho tika-tiko hore karolo ea evangeli ke tsebisoa ea kahlolo.

Nakong ea kahlolo ena, mafatše a sa oelang a tla bona hore Molimo o entse sohle ho pholosa motho e mong le e mong. Kahlolo ena e senola toka le mohau oa Molimo. E bolela ntho e ’ngoe ka lerato le molao. E bua mohau oa hae ho pholosa le matla a hae ho lopolla.

Kahlolo ke karolo ea tharollo ea moshoelella ea Molimo bothateng ba sebe. Toantšanong e kholo e lipakeng tsa botle le bobe tlholehong eohle, Molimo o arabela liqoso tsa Satane sefapanong, empa kahlolong, o senola hore o entse sohle ho re pholosa le ho re isa sefapanong.

Litlaleho tse phethahetseng, tse hlakileng, tse sa foseng li tla buloa leholimong (sheba Dan. 7:10). Re bohlokoa hoo ho Molimo hoo tlholeho eohle e khefutsang ho ka tla sheba liqeto tseo re li entseng ka tšusumetso tsa Moea o Halalelang le topollong e fumanoang fela ke Jesu sefapanong sa Golgotha.

`Bala ka hloko Lipesaeme 51:1–4, haholo temana ea 4. Ke joang litemana tsee li re thusang ho fana ka leseli moelelong le sepheong sa kahlolo?`