---
title:  Ho Ithuta haholoanyane
date:  28/04/2023
---

Sheba keletso e matla eo Moea oa boporofeta o re fang eona malebana le boemo ba sechaba sa Molimo matsatsing a ho qetela, nakong ea kahlolo le pheletso ea lefatše.

”Tšepo ea bona fela e mohaung oa Molimo fela; thebe ea bona ke thapelo fela. Joalo ka ha Joshua a ile a ipiletsa pel’a lengeloi, ho joalo le ka kereke ea masala, ka ho robeha ha lipelo le tumelo ea sebele, e tla ipiletsa ho fumantšoa tšoarelo le topollo ka Jesu ’muelli oa bona. Ba bona boetsalibe ba bona hantle maphelong a bona, ba bona bofokoli le ho se lokele ha bona, ’me ha ba icheba ba lahlehetsoe ke tšepo. Moleki o eme haufi ho ba nģosa, joalo ka ha a ne a eme ho qosa Joshua. O supa liaparo tsa bona tse litšila, limelo tsa bona tse likoli. O hlahisa bofokoli le booatla ba bona, libe tsa bona tsa ho hloka teboho, le ho tšoane ha bona le Kreste, e leng se tlotlolotseng molopolli oa bona. Sechaba sa Molimo linthleng tse ngata se bile liphoso. Satane o ne le tsebo e nepahetseng hantle ka libe tseo a ba lekileng ho re ba li etse, ’me o li hlahisa ka bobe bohle, a re: “‘Na Molimo a ka leleka ’na le mangeloi a ka boteng ba hae, empa a putse bao ba molato oa libe tse tšoanang? O keke ao etsa joalo Morena, ka toka. Terone ea hao e ke ke ea ema ho lokeng le kahlolong. Toka e batla hore kotlo e boleloe khahlanong le bona.’ Empa leha balateli ba Kreste ba sitiloe, ha ba ka ba inehella ho laoloe ke sebe. Ba behelletse kahloko libe tsa bona, ’me ba batla Morena ka boikokobetso le pako, ’me ’muelli oa leholimo oa ba buella. Eena ea hloritsoeng ke ho hloka teboho ha bona, ea tsebang libe tsa bona, hape le pako ea bona, oa phatlatsa: ‘Morena a u khalemele, Satane.” Ke fane ka bophelo ba ka bakeng sa meea ena. Ba ngotsoe ka hara liatla tsa ka.’ ”—Ellen G. White, Testimonies for the Church, vol. 5, pp. 473, 474.

**Lipotso tsa Puisano**

`Ke joang tsebo ea hore “nako ea ho ahlola ha oona e tlile” e amang maphelo a rōna a letsatsi ka leng? Ha boholo ba rōna re ka bua ’nete, re ne re ka re ha e so tle, ha kere? Ke joang re ka fetohang?`

`Hobaneng kahlolo e le litaba tse molemo e seng tse mpe? Ka sehlopheng, buang ka mosebetsi oa Jesu bakeng sa rōna kahlolong. Ke joang see se ka re khothatsang hore re ka mo tšepahalla, ka ho tseba hore, ke ka lebaka fela la seo a re etselitseng sona re ka bang le tšepo ea pholoho?`

`Lula haholo tabeng ea kahlolo, e senolelang tlholeho eohle semelosa Molimo. Ke joang khopolo ee e kenang hantle le boemo ba toantšano e kholo?`