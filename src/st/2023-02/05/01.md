---
title:  Litaba tse Molemo tsa Kahlolo
date:  22/04/2023
---

### Bakeng sa Thuto ea Beke ena, Bala Tšen. 14:7; Ps.
51:1–4; Tšen. 20:12; Dan. 7:9, 14, 26; Tšen. 4:2–4; Tšen. 5:1–12.

> <p>Temana ea Khopolo</p>
> “La re ka lentsoe le phahamileng: Tšabang Molimo, isang khanya ho oona, hobane nako ea ho ahlola ha oona e tlile; ’me le khumamele ea entseng leholimo, le lefatše, le leoatle, le liliba tsa metsi’” (Tšenolo 14:7).

Ha e ba Bibele e ka hlaka tabeng efe kapa efe, e hlakile hore Molimo ke Molimo oa kahlolo, le hore ha morao, ke tsela e itseng, kahlolo—e sieo mona ha joale—e tla tla le ho fanoa ke Molimo ka sebele, “kahlolo ea lefatše lohle” (Gen. 18:25; sheba hape Lipes. 58:11, Lipes. 94:2, Lipes. 98:9). Kapa, joalo ka ha Paulose ka bo eena a ngotse: “Motho ka mong ho rōna o tla ikarabela ho Molimo bakeng sa tsa hae” (Ba-Roma 14:12).

Mohopolo o tšosang, na ha ho joalo? Ho ikarabela ka bo-rōna ka pel’a Molimo, Molimo ea tsebang lintho tse tebileng, Molimo ea “tla isa mesebetsi eohle kahlolong, le tse patiloeng kaofela, leha e le tse ntle, leha e le tse mpe” (Moek. 12:14)?

Empa, qetellong kahlolo e senola molemo le mohau oa Molimo ’me o lokole le ho ba mohau ka moo a sebetsang le ba pholositsoeng, le bona ba lahlehileng.

Bekeng ena re tlo sheba lihlooho tse tebileng tsa kahlolo malebana le toantšano e kholo e kupang tlholehong eohle, ’me re tla sheba haholo hore na ho etsahalang haeba sechaba se tšepahalang sa Molimo ka bo sona se tobana le “kahlolo e tlang” (Liketso 24:25).