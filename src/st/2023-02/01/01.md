---
title:  Jesu oa hlōla-Satane oa hlōloa
date:  25/03/2023
---

### Bakeng sa Thuto ea Beke ena Bala
Tšenolo 12; Ba-Efe. 5:25–27, 32; Ba-Fil. 3:9; Dan. 7:25; Esa. 14:12–14; Tšen. 13:14–17.

> <p>Temana ea Khopolo</p>
> “’Me drakone ea halefela mosali, ’me ea tloha ho ea loantša masala a leloko la hae, e leng ba bolokileng litaelo tsa Molimo, ba nang le bopaki ba Jesu Kreste.” (Tšenolo 12:17).

Ka ho outnumbered: Lipale tse sisimosang tsa nalane tsa Meeka le mehlolo ea ntoeng, Cormac O’Brien o pheta lipale tsa mabotho, ao leha a fetoa ka lipalo, empa a ileng a hlola. O re bolella ka lebotho la Hannibal la masole a 55,000, ho tsoa Carthage, ha ne le hlōla lebotho le matla la Roma la masole a 80,000. O bolela pale e hlollang ea ka moo lebotho la ba-Gerike la Alexander e moholo le hlōtseng ’muso oa ba-Persia.

Le rōna, re ntoeng ea bophelo le lefu le sera se masene. Re fetoa ka lipalo, re loana ka sohle. Makhotla a bobe a bonahala a sa hlōloe. Ekare re tobane le tahlehelo mona. Ho hlōloa e ka ho totobetse. Thlolo e le hole. Tse tlang li lerootho, ekare makhotla a Satane a tla re hlōla a re timetse.

Empa, re leboha Molimo, leha re fetoa ka lipalo, le sohle se le khahlanong le rōna (ka botho), leha litlhaselo tsa Satane li le boima, ka Jesu re tla hlōla qetellong. ’Moko-taba oa buka ea ho qetela ea Bebele Tšenolo, ke ona: Jesu oa hlōla, Satane oa hlōloa. Khubu ea ntoa ena e senotsoe ho Tšenolo 12, e leng taba kholo ea boithuto ba rōna bekeng ena. Boithuto bona bo tla fana ka boitukisetso bo botle ho utloisisang Tšenolo 14 le melaetsa ea mangeloi a meraro.