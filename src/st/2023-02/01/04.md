---
title:  Ho Amohela tlholo ea Jesu
date:  28/03/2023
---

Joalo ka ha ho bontšitsoe ka Bibeleng, Jesu ha a so ka a hlōloa ntoeng le Satane. Ke mohloli ea matla ohle. Mohloli holima matla a bokhopo. Ke ntho e ’ngoe ho lumela hore Jesu e bile mohloli tekong tsa Satane; ke ntho e fapaneng hape ho lumela hore tlholo ea Kreste ke ea rōna.

`Bala Tšenolo 12:10. Ke khothatsa efe eo u e fumanang tabeng ea hore mongosi oa hao o “lahletsoe ntle”?`

Leha ntoa e ntse e tsoela pele lefatšeng, Satane o hlotsoe. Ke phetho. Sena ke ’nete e seng fela tlholong ea ho qetela ea Kreste ea nalane ea botho, empa hape ke ’nete ntoeng ea rōna holima matla a lefifi le bokhopo maphelong a rōna. Bakreste ba bang ba phela pherekano ea ho hlōloa. Ba lakatsa tlholo holima litloaelo empa ha ba so thole bonnete ba tlholo ea Kreste bakeng sa bona maphelong a bona.

`Bala Tšenolo 12:11. Ke tiisetso efe ea tlholo eo Kreste a re fang eona serapeng see?`

Ka makhetlo a supileng melaetseng ea Tšenolo likerekeng tse supileng re fumanang polelo, “ea hlōlang.” Mona ho Tšenolo 12:11 re fumana taba ena ea ho hlōla hape. Lentsoe “hlōla” puong ea sethathong ke nikao. Le ka tolokoa e le “ho hapa, ho imela, ho hlōla, kapa ho tsoa ka katleho.” Bona ka moo ho khonehang kateng bakeng sa rōna hore re ka hlōla. Tšenolo 12:11 e tiisa hore ke fenya “ka mali a Konyana.”

Ho Tšenolo 5:6, ponong ea boporofeta, Johanne o sheba leholimo le ho bona “Konyana e kang e hlabiloe”. Sehlabelo sa Kreste ke khubu ea chalimo ea leholimo lohle. Ha ho letho le ka bonahatsang lerato le sa feleng, le sa lekanngoeng la Molimo ho feta sefapano.

Ha re amohela ka tumelo seo Kreste a re etselitseng sona, molato oa rōna oa hlakoloa, ’me re ema re phethehile pel’a sefahleho sa Molimo. Libe tsa rōna li tšoaretsoe (Ba-Kol. 1:14, Ba-Efe. 1:7, Ba-Kol. 2:14), ’me “monģosi oa banab’abo rōna . . . o lihetsoe” (Tšen. 12:10). Re lopolotse, re bahloli, re bolokehile, e seng ka bo-rōna empa ka tlholo ea Kreste bakeng sa rōna.