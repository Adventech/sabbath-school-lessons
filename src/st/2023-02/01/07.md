---
title:  Ho Ithuta haholoanyane
date:  31/03/2023
---

Ka tsela e itseng, re ka etsa khang ea hore Molimo o ne a se monyetla: ha e ba a ne a batla libopuoa tse ka mo ratang le ho rata ba bang, o ne a lokela li etsa li na le bolokolohi. Ha li ne li se na bolokolohi, li ne li ke ke tsa rata, ’me lefatše la rōna e ne e tla ba eng kantle ho lerato? E ne e tla ba joalo ka ha batho ba bang ba boletse: ntho fela e se nang taba ha e se ho tsamaea ka melao e thata ea sesosa le litlamorao eo re se nang bolokolohi, khetho e lokolohileng, empa re le nama fela-le mali-pokello fela ea linthoana tse nyenyabe tse latelang melao ea tsa tlhaho. Ha se sebopeho se setle seo, kapa hona ho emela seo re se tsebang, ka borōna, ho bua ’nete. Ke mang mahareng a rōna ka mohlala, ea ka nahanang hore lerato la rōna ho batsoali, bana, le balekane ba rōna ke tlhophiso fela ea tlhaho?

“Molao oa lerato ke motheo oa puso ea Molimo, thabo ea libopuoa tsohle e itšetlehile bonngoeng bo phethatseng ka motheo o moholo oa ho loka. Molimo o labalabela ho tsoa ho libopuoa tsohle tsa hae tšebeletso ea lerato—tšebeletso e kollang kananelong ea semelo sa hae. Ha a khahlisoa ke kutlo e qobelloang; ’me ho bohle o fana ka bolokolohi ba tokoloho, e tla mo nea tšebeletso ka boithaopo.

“Ha fela libopuoa tsohle li ntse li ananela tšebetso ea lerato, ho ne ho na le kutloano e phethahetseng kahohle tlholehong ea Molimo. E ne e le thabo ea makhotla a leholimo ho phetha sepheo sa ’mopi. A ne a thabela ho bontša ho bontša khanya ea hae le phatlalatsa thoriso ea hae. ’Me ha lerato ho Molimo le le ka sehlohong, lerato bakeng sa ba bang le ne le bolokehile le se na boikhabo. Ho ne ho se na letheba la le fokolang ho senya kutloano e hlollang eo.”—Ellen G. White, Patriarchs and Prophets, pp. 34, 35.

**Lipotso tsa Puisano**

`Hobaneng Tšenolo 12 e le selelekela se loketseng bakeng sa melaetsa ea mangeloi a mararo, haholo re shebile khohlano e tlang nakong ea ho qetela?`

`Ke joang Tšenolo 12 e u tiisetsang uena litekong le mathateng ao u tobanang le oona letsatsi ka leng?`

`Ho na le babang ba lumeleng hore liketso tsa rōna li laoloa haholo ke lefutso le sebaka. U lumellana le see kapa che? Ke karolo efe eo khetho ea rōna e nang le eona ho laoleng boitšoaro ba rōna? Buang ka kamano e lipakeng tsa khetho le matla a Molimo a sebetsang maphelong a rōna.`