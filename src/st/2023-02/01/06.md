---
title:  Masala a Molimo a nako ea ho qetela
date:  30/03/2023
---

Diabolosi e sa le a le ntoeng le Kreste e sa le a etsa borabele leholimong (Tšen. 12:7). Sepheo sa Satane ka nako eo le sepheo sa hae hona joale ke ho nka taolo ea leholimo (sheba Esa. 14:12–14). Taba kholo ea moo a shebileng teng matsatsing a ho qetela nalaneng ea lefatše e holima sechaba sa Molimo. Tšenolo 12:17 ka matla e phatlalatsa hore drakone (Satane) e ne halefetse (khalefo) mosali (kereke) ’me ea ea ho ea loantša Masala a leloko la hae. Polelo ena, masala a leloko la hae, hape e tolo- koa e le “masala” ka phetolelo ea King James. Masala a Molimo a sala a tšepahetse ho Kreste, a na le kutlo ’neteng ea hae, le ho tšepahalla thomo ea hae.

`Bala Tšenolo 12:17. Ke limelo life tsa Masala a Molimo, kereke ea hae ea mehla ea ho qetela, tse fumanoang litemaneng tsee?`

Ho Tšenolo 12:17, Satane (drakone) o halefetse Mosali, kereke ea Molimo. Liabolose o halefetse batho ba bolokang litaelo tsa Molimo, ’me o tla etsa sohle ka matla phle ho ba timetsa.

Qetellong, o etsa molao hore ba se ke ba reka kapa ho rekisa le ho hlahleloa ntloana-tŝoana le ho tobana le lefu (sheba Tšen. 13:14–17). Haeba Satane a ke ke a timetsa Kreste, o tla leka ho timetsa seo pelo ea Kreste e leng sona—kereke ea Kreste. Ntoa ea ho qetela ea lefatše le likhohlano tse ling bochabela bohareng; e lutse likelellong tsa sechaba sa Molimo se qhalaneng hohle lefatšeng. Ke ntoa e pakeng tsa matla a hananang, Kreste le Satane. Hape ha ho motho ea lipakeng.

Potso ea bohlokoa ntoeng ena ke hore: “Ke mang eo re mo utloang? Kutlo ea rōna e ho kae?” Leholimo le biletsa balumeli ba hapiloeng ke lerato la Kreste, ba pholositoeng ka mohau oa hae, ba tiisetsang sepheong sa hae, ba matlafatsoang ke Moea oa hae, le ho utloa litaelo tsa hae ho ba leng malala-a-laotsoe ho ka tobana le lefu ka lebaka la hae.

Lefatše la rōna le tobane le tlokotsi e kholo. Empa ho Jesu, ka Jesu, le Jesu, ’me ka lebaka la Jesu, tlholo ea rōna e tiistsoe—ha fela re lutse re hokahane le eena, e leng seo re se etsang ka tumelo, tumelo e isang kutlong. Qetello ea eona ke khetho ea rōna.

`Ke joang u bonang bonnete ba Tšenolo 12:17 bo bapaloa bophelong ba hao, maiphihlelong a hao a Bokreste? Ke hore, ke litsela life tseo u fumanang toantšano e kholo e loanang bophelong ba hao?`