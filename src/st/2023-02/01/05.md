---
title:  Mosali lefelleng
date:  29/03/2023
---

`Bala Tšenolo 12:6 ’me u e bapise le Tšenolo 12:14–16. Shebisisa hantle taba ea nako, tlhaselo ea Satane ho “mosali” (Kereke ea Molimo), le sebaka seo Molimo a se etselitseng batho ba hae. Litemana tse li bua ka’ng?`

Matsatsi a 1,260 ho Tšenolo 12:6 a lekana le nako, linako, le lehare la nako ho Tšenolo 12:14. Nako ena e tšoanang ea boporofeta e fumanoa ho Daniele 7:25, Tšenolo 11:2,3, le Tšenolo 13:5. Ka ha tsena ke litšoantšo tsa boporofeta (haho mosali ea mapheo ruri ea kileng a ea lefelleng), re sebelisa nako ea boporofeta, motheo oa letsatsi-selemo (sheba ka mohlala, Numere 14:34 le Ezekiele 4:4–6) boporofeteng bona. Sena se bolela fela hore letsatsi le leng la boporofeta le lekana le selemo. A e bua ka nako ena e tšoanang ea boporofeta ba nako ho Tšenolo 11:2, Bibele ea boithuto ba Bibele ea Andrews University ea bolela, “Historicist interpreters, ka hona, ba utloisisitse nako ea boporofeta ea matsatsi a 1,260 ho bolela lilemo tse 1,260 ho tloha 538 a.d. ho isa 1798” (p. 1,673 puo holima Tšenolo 11:2). Kereke e bolileng-ka kopanelo le ’muso oo o bolileng—li hatella, le ho hlorisa, ’me ka linako tse ling le ho bolaea sechaba sa Molimo se tšepahalang.

Tlhoriso tse matla tsa Satane ho Bakreste ba lumelang Bibele e ne e le ntšetso pele ea toantšano e kholo lipakeng tsa botle le bobe. Ho tsoa ka hara botšo ba linako tsa lilemo tsa bohareng (Middle Ages), nakong ea nchafatso, banna le basali ba ile ba tobana le khetho. Na ba tla tšepahalla lentsoe la Molimo, kapa ba tla amohela lithuto tsa baprista le baetapele ba kereke? Hang hape ’nete ea hlōla, ’me Molimo o na le batho ba tšepahalang ho eena ho tobaneng le khanyetso.

Ho na le lipolelo tse hlōlang le tse khothatsang tsa tlhokomelo ea Molimo litemaneng tsee. Tšenolo 12:6 e sebelisa polelo, “moo a lokiselitsoeng litulo ke Molimo”. Ha Tšenolo 12:14 e phatlalatsa hore mosali o ne a “feptjoa” lefeelleng, le Tšenolo 12:16 e phatlalatsa hore, “lefatše la hla la thusa mosali.” Linakong tsa lithloriso tse matla, Molimo o ile a lokisetsa kereke ea hae. Joalo ka ha a entse ka nako eo, o tla etsa se tšoanang bakeng sa masala a nako ea ho qetela.

`Hlalosa nako ea liteko kapa mathata bophelong ba hao eo ha u ne u ka nyahama ha bobebe, empa Molimo a fana ka sebaka bakeng sa hao le ho matlafatsa liqholotsong tsa hao. Ke joang Molimo a ileng a lokisetsa tšehetso ha u ne u e hloka haholo?`