---
title:  Letšoao la Sebata
date:  14/06/2023
---

`Bala Tšenolo 14:9 ’me u e bapise le Tšenolo 14:12. Letšoao la sebata le beoa ho kae? (Sheba Deut. 6:8, Deut. 11:18.) Ke limelo life tse peli tse khethollang batho ba Molimo ho ba amohelang letšoao la sebata?`

Sehlopha se seng se rapela sebata, ’me se seng se boloka litaelo tsa Molimo (tse kenyeletsang oa bone, oona molao oo matla sebata a lekileng ho o fetola) ’me ba na le tumelo ea Jesu. Ke eona phapano. Ka ho sebetsa ka sebeta se tsoang leoatleng le lefatšeng, Liabolose o leka ho nyenyefatsa borena ba Molimo ka ho hlasela khubu ea khumamelo; e leng, Sabatha. Letšoao la sebata le beoa e ka ba phatleng kapa letsohong. Phatla ke papiso ea kelello, moo letsoalo, ho beha mabaka, le kahlolo li lulang teng; letsoho ka ho leleng, ke papiso ea mesebetsi le liketso.

Letsatsi lea tla, ’me haufinyane ho feta ka moo re lekanyang kateng, leo melao e tla fetisoa e thibelang tokoloho ea rōna ea bolumeli. Bao ka matsoalo a bona ba latelang Lentsoe la Molimo le ho boloka Sabatha ea ’nete ea Morena ba tla bitsoa ka hore ba hanana le kopano le molemo oa sechaba.

“Ba hlomphang Sabatha ea Bibele ba boleloa ka hore ke lira tsa molao le tsamaiso, e leng ba robang tsamaiso ea sechaba, ba bakang pherekano le bobolu, le ho ba bitsetsa likotlo tsa Molimo ho oela lefatšeng. Matsoalo a bona a ba thibelang ho tla thoe ke ho tsoa tseleng, le manganga, le ho se hlomphe ba boholong. Ba tla qosoa ka ho se mamela puso.”—Ellen G. White, The Great Controversy, p. 592.

Kereke ea Roma e bolelisa ka hore Sontaha ke “letšoao” la matla eona a hlollang. ”E, ruri, kereke e k’hatholike e bolela hore phetoho eo e bile khato ea eona. ’Me ketso eo ke letšoao la matla hae a maholo le borena litabeng tsa bolumeli.”—The American Catholic Quarterly Review, Jan 1883.

Tšenolo boporofeta ho re kamoso, nakong ea tlokotsi ea lefatše ka bophara, lefatše la rōna le tla tobana le phetoho ea sepolotiki, bochaba, bolumeli le boitšoaro, moo poloko ea Sontaha e tlang ho tlama ’me ke ka nako eo e tlang ho ba “letšoao la sebata.” Hape, hore na sena se tlo etsahala joang ha re bolelloe. Lengolo le re fa fela bophara ba taba, empa ho lekana ho re bontša hore toantšano e kholo e-ea sehlohlolong tabeng ea hore na re khumamela sebata kapa ’mopi le hore letsatsi la bosupa la Sabatha le tla bapala karolo ea bohlokoa.

`Ke ka litsela life batho kamehla ba arohane litabeng tsa ho ba ka lehlakoreng la Molimo kapa la Satane? Ho tla ba sebaka se lipakeng neng? Re ka tseba joang, hantle, hore na re ka lehlakoren la mang?`