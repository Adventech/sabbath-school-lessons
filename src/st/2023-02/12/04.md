---
title:  Leano la ho Qetela la Satane
date:  13/06/2023
---

Boithuto bo senotse tlhokahalo ea tšepo litsing le mebusong. Limillione lia ipotsa, “Ke kae moo ho nang le motho ea loketseng ho etella lefatše pele?” boporofeta ba Tšenolo bo senola matla a sebata e oona ao ka tlasa sekehele sa kopano ea bolumeli/ polotiki, e tlang ho ba matla ao ho lumeloang a phethahatsa karolo ena.

`Bala Tšenolo 17:12–14. Ke joang Johanne e hlalosang liketsahalo tse tsa ho qetela tsa nalane ea lefatše? Ke khanyetso efe e matla e bonahalang moo?`

Hona le lintlha tse tharo tsa bohlokoa tseo Johanne a li supang sekheng sena. Ea pele, matla a sepolotiki a “khopolo e ’ngoe” le ho “neela sebata borena le matla a bona.” Ea bobeli, lequjoana lena la mashano le etsa ntoa khahlanong le Jesu le konyana. Ea boraro, ntoeng ea ho qetela ea lefatše, Kreste le balateli ba hae ba ea hlōla. Sebata ha se hlole; Jesu oa hlola.

Na u se u kile oa ipotsa hore ke leano lefe leo liabolose a ka le sebelisang ho kopanya lichaba? Nalane hangata ea ipheta. Re fumana lithuto tsa bohlokoa ho oeleng ha ’muso oa Roma. Ha Tlhaselo ea Geremane ho tsoa leboea e senya bochabela ba Europa, ’musisi oa Roma Constantine a fetohela bolumeling. Matla a kereke, a kopane le matla a puso, ea e-ba sona sebetsa seo Constantine a se hlokang. Ho matlafatsoa ho tsoelang pele ha khalaletso ea Sontaha lekholong la bone la lilemo e bile khato e molemo ea sepolotiki le bolumeli ho kopanya ’muso nakong ea tlokotsi. Constantine o ne a batla bonngoe ba puso ea hae, ’me kereke ea Roma e ne e batla puso e “bake.” Ranalane ea tummeng Arthur Weigall o e beha ka ho hlaka: “Kereke ea etsa letsatsi khalalelo la Sontaha . . . haholo bobane e ne le mokete oa beke le beke oa letsatsi; hobane e ne e molao oa tsamaiso oa kereke ho nka mekete ea bohetenehe ho susumetsa batho ho rata moetlo le ho o fa bohlokoa Bokresteng.”—The Paganism in Our Christianity (New York: G. P. Putnam’s Sons, 1928), p. 145.

Nakong ea tlokotsi e kholo, ha lefatše lohle le le matsoalong, le utloa bohloko, le tšaba, batho ba tla labalabela mang kapa ea ka ba fang botsitso le tšireletso. Ke ka moo khatello e keneng kateng nakong e fetileng, ’me ha ho lebaka la hore e se etsahale hape. Ho ea ka boporofeta, ho na le se tla susumetsa liketsahalo tsena tsa ho qetela.

Leha ho le thata ho tseba hore na tsena tsohle li ka etsahala joang, lefatše se le bone ka moo liphotoho tse kholo li ka tlang kateng le hona kapele. Leha re sa tsebe linthla tsohle ka se tlang, re hloka ho ba malala-a-laotsoe bakeng sa sohle se ka hlahang.