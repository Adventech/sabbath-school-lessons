---
title:  Koeneho
date:  12/06/2023
---

`Bala 2 Ba-Thesalonka 2:3, 4, 9–12. Paulose o porofeta eng ka matsatsi a ho qetela? Ke matšoao afe ao a fananag ka oona bakeng sa sebata, matla a antikreste?`

Moapostola Paulose o hlokomelisa Bakreste ka “koeneho” ’neteng ea lentsoe la Molimo. O khathatsehile ka peo ea bokoenehi e ne se ntse le teng kerekeng ea Testamente e Ncha, e neng e tla atleha lilemong tse tlang pele ho ho khutla la bobeli ha Jesu Kreste. Ntho e tšoanang le evangeli e tla kena ka hara kereke, e senyang Lentsoe la Molimo.

Satane ke eena ea susumetsang bokoenihi bona. Ke eena “motho oa sebe” oa ’nete ea lakatsang ho “iphahamisa holima hohle ho bitsoang Molimo” le ho lula “tempeleng ea Molimo” (2 Thes. 2:4). Empa “mothetsi e moholo” o sebetsa ka batho ho phethahatsa merero ea hae. Limelo tse khethollang ho Daniele le Tšenolo li senola hore linakana la Daniele 7, sebata sa Tšenolo 13 le 14, le “mora tahleho” oa 2 Ba-Thesalonika 2 ba emela matla a lemang.

SDA Bible Commentary e e beha ka tsela ena: “Papiso le boporofeta ba Daniele ba matla a nyefolang a latelang Roma ea bohetene. . . , le ka lentsoe la Johanne la Setšoantšo sa sebata se joalo ka lengau. se senolang ho tšoana ho ho ngata lipakeng tsa lithlaloso tse tharo [lenakana, matla a sebata, le mora tahleho]. Sena se re isa qetong ea hore Daniele, Paulose, le Johanne ba bua ka matla a le mang, . . . bopapa.”—Volume 7, p. 271.

Ho bohlokoa haholo ho hopola hore boporofeta ba Bibele bo hlalosa mokhoa oa bolumeli o rekisitseng ka lentsoe la Molimo, ho beha meetlo ea batho bakeng sa Evangeli, le e hlahlathelang hole le ’nete ea Bibele. Boporofeta bona bo fanoa ke Molimo ea nang le lerato le hlollang ho lokisetsa batho ho tla ho Jesu. Ke litemoso ho mekhatlo e khelohileng ea bolumeli e tlohileng ntsoeng la Molimo, leha e se hakalo batho ba leng ho eona (sheba Tšen. 18:4). Molaetsa oa rōna o bua ka mokhoa o thetsitseng limillione. Leha ba thetsitsoe, batho bana ba ratoa ke Kreste. Ke ka hona re lokelang ho ba etsa hantle.

`“‘’Me joale, ntho tsohle tseo le ratang hore batho ba le etse tsona, ba etseng tsona le lōna; hobane ke oona molao le baporofeta’” (Matt. 7:12). Ke joang re lokelang ho sebelisa motheo oo ho sebetsaneng le sehlooho sa matla a sebata ho Tšenolo 13 le 14?`