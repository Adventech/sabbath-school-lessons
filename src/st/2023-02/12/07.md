---
title:  Ho Ithuta haholoanyane
date:  16/06/2023
---

“Ha boporosetanta bo nanabetsa letsoho holima khea e teng ho tšoara letsoho la matla a Roma, ha bo nanabetsa holim’a sekoti ho tšoarana ka matsoho le khumamelo ea meea, ha ka tlasa tšusumetso ea kopano ea boraro bona, naha ea rōna [United States] e latola metheo ea molaotheo oa eona e le puso ea boporosetanta le sechaba, ’me e etsa mekhoa ea ho bapatsa mashano le thetso tsa bopapa, joale re ka tseba hore nako e tlile tšebetso ea Satane ’me bofelo bo se bo le haufi.”—Ellen G. White, Testimonies for the Church, vol. 5, p. 451.

“Re na le tloaelo ea ho itebatsa ’nete ea hore Sontaha ke letsatsi la khumamelo la matla a sele . . . paleng ea buka ea Tšenolo. Sontaha ke letšoao la bohlokoa haholo, le senolang mano le maqiti a drakone.... Ena... phetoho ea molao oa Molimo e bontša ka ketso e le ’ngoe e bonolo boleng ba lehloeo la drakone khahlanong le Molimo toantšong e kholo. Bonolo baeona ehlile bo thetsa haholo. Drakone e lekile ho ikhapela sebaka sa Molimo tlholehong ka ho ipeha e le eena ea lokoleng hore a ka khumameloa le ho etsa khang ea hore molao oa Molimo ha oa loka—hore o lokela ho fetoloa. Drakone e fetotse molao sebakeng seo ka hara melao e leshome, Molimo a hlalosoang e le ’Mopi le molopolli, e leng eena fela ea lokeloang ke ho khumameloa (Exod 20:8–11; Deut 5; cf. Tšen 4:11; 5:9, 13, 14). Phetoho ea molao ha e bontše fela lehloeo la drakone bakeng sa thato ea Morena (molao), empa hape ke teko ea hae ho ikhapela sebaka sa Molimo ka ho iphetola ea khumameloang....

Pharalatso ea phetoho ena molaong e tla mo netefaletsa tlholo.”—Ángel Manuel Rodriquez, “The Closing of the Cosmic Conflict: Role of the Three Angels’ Messages,” pp. 53, 54.

**Lipotso tsa Puisano**

`Leha re phela ka tebello ea liketsahalo tsa bofelo, hobaneng re lokelang ho ba hlokolosi ka hore e sere ra kena pheteletsong ea litaba, ho beha nako, kapa ho bua ho feta seo re se senoletsoeng ka tšusumetso? Likotsi tsa ketso ee ke life, ’me litla-morao e bile life ha ketsahalo e lebeletseng e sa etsahale joalo ka ha batho ba boletse hore e tla etsahala?`

`Leha re lokela ho qoba likotsi tse boletsoeng puisanong ea potso e fetileng, re arabela joang ba reng taba ea rōna ea letšoao la sebata le lithloriso e ke ke ea etsahala hobane fela ba sa bone khonahalo ea seo, u shebeile boemo ba joale ba litaba lefatšeng? Hobane tsela ee ea ho beha mabaka, leha e ka utlohala e etsa kelello qalong, ruri e se na kelello ho hang? (Ako shebe ka moo liphetoho tse kholo li tlileng kateng lefatšeng.)`