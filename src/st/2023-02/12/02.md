---
title:  Leqeba le Bolaeang
date:  11/06/2023
---

Joalo ka ha re se re ithutile, matla a sebata ho Tšenolo 13 le 14 a emela mokhoa oa khumamelo ea bohata oa ka lefatše lohle. Empa ho fetisa moo.

`Bala Tšenolo 13:5; Tšenolo 12:6, 14; le Daniele 7:25. Ke nako e kae matla ae a tlang ho laola lebala la bolumeli mengoaheng e fetileng?`

Sebata se ne se tla tsoela pele ka nako e itseng nalaneng. Ka papiso ea nako ea boporofeta, letsatsi ka leng la boporofeta le lekana le selemo se le seng. Ho Numbere 14:34 rea bala: “selemo se le seng se eme bakeng sa tsatsi le le leng”—ho sebelisoa mokhoa oa Bibele oa ho bala letsatsi ka leng bakeng sa selemo se le seng. Hape, Molimo o re, “Ke u nea tšiu ka ’ngoe ho lekanya selemo se le seng” (Ezek. 4:6). Motheo ona hangata o netefalitsoe ka katleho ho tolokeng nako ea boporofeta ba Bibele, joalo ka libeke tse mashome a supileng tsa Daniele 9:24–27. Ha ho sebetsoa nako e boletsoeng ho Tšenolo 13:5 ea likhoeli tse mashome a mane a metso e ’meli, ka matsatsi a mashome a mararo khoeling, re fihlela matsatsi a 1260 a boporofeta kapa lilemo tsa sebele. Lialemanaka mehleng ea khale li ne li na le matsatsi a 360 ka selemo.

Lekholong la bone la lilemo, ’Musisi oa Roma Constantine a kenya Bokreste molaong ka hohle ’musong oa hae. Ha a fallisa motse moholo oa hae ka a.d. 330 ho ea Byzantium ho kopanya likarolo tse ka bochabela le bophirimela tsa ’muso oa hae, a siea sekheo sa boetapele Roma. Mopapa, ka nako eo, a tlatsa sekheo seo. Ea e ba e seng fela moetapele ea matla oa bolumeli empa hape matla a sepolotiki a lokelang ho eloa hloko Europa. Ka a.d. 538, Justinian, ’musisi oa mohetene oa Roma, ka molao a fa mobishopo oa Roma tšebetso ea mosireletsi oa tumelo. Kereke ea medieval e ile ea etsa tšusumetso e kholo ho tloha ka a.d. 538 ho isa a.d. 1798, ho kenyeletsa lithloriso tse mpehali tse boletsoeng selelekeleng sa thuto. Molaoli oa mabotho a Napoleon Berthier, o ile a isa mopapa kholehong ka a.d. 1798, hantle phethahalong ea boporofeta.

Berthier le lebotho la hae ba ile ba hapa mopapa Pius VI le ho tlosa teroneng ea bopapa. Kotlo eo ho bopapa ea e ba matla, empa ho latela Tšenolo 13:12, leqeba le bolaeang le tla fola, ’me lefatše le tla utloa ho tsoa matleng ana haholoanyane.

`Nahana ka moo boporofeta ba Bibele bo hlollang kateng le ka moo bo senolang tsebo ea Molimo ea liketsahalo tsa kamoso. ’Nete ee e lokela ho re ruta eng ka hore na ke hobaneng re lokela ho tšepa litšepiso tsa Morena, le tseo re sa li boneng li phethahala ha joale??`