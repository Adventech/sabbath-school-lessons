---
title:  'Letšoao la Molimo le Letšoao la Sabata: Karolo ea 2'
date:  10/06/2023
---

### Bakeng sa Thuto ea Beke ena, Bala Tšen. 12:6, 14; Dan. 7:25; 2 Ba-Thes. 2:3, 4; Deut. 6:8; Deut. 11:18; Exod. 20:8–11.

> <p>Temana ea Khopolo</p>
> “Ka bona lengeloi le leng le nyoloha bochabatsatsi, le tšoere letšoao la Molimo o phelang; la phahamisa lentso, la hooeletsa mangeloi a mane a neng a neiloe taelo ea ho senya lefatše le leoatle, la re: Le se ke la senya lefatše, leha e le leoatle, leha e le lifate, re e-so ho tšoaee bahlanka ba Molimo oa rōna liphatleng tsa bona’” (Tšenolo 7:2, 3).

Lekholong la bo leshome le metso e mahlano la lilemo, liphula tsa Piedmont, tse holimo lithabeng tsa Alps ka leboea ho Italy, e ne e le lehae la batho ba neng ba bitsoa Waldenses, batho ba neng ba ikemiselitse ho lula ba tšepahetse kutloisisong ea bona ea Bibele. Ka lebaka la tiisetso ea bona botšepehing ho Kreste, ba ile ba hlorisoa. Ka a.d. 1488, ba-Waldense phuleng ea Loyse ba ile ba bolaoa ka sehloho ke kereke ea Roma ka baka la tumelo ea bona.

Leqhubu le leng la lithloriso li ile la tla lekholong la bosupa la lilemo, ha ’musisi oa Savoy a romela lebotho ba batho ba 8,000 tikolohong ea bona ’me a laela hore batho ba moo ba amohele karolo mabotho a hae malapeng a bona. Ba etsa ka moo a laetseng kateng, empa lena e ne e le leano la ho fa masole monyetla oa ho kenella ho liphofu tsa bona. Ka 24 ‘Mesa, 1655, ka 4:00 a.m., pontšo ea fanoa hore polao e sehloho e qale. Khetlong lena bafu ba feta likete tse ’ne (4,000).

Nalane, ka bomalimabe, hangata ea ipheta. Boporofeta ba “letšoao la sebata” bo bua ka khokahano ea ho qetela letotong la litlhoriso tsa bolumeli mengoaheng eohle. Joalo ka litlhoriso tse fetileng, li re reretsoe ho qobella bohle ho latela mokhoa o itseng oa bolumeli le mokhoa oa khumamelo o lumeletsoeng. Joalo ka kamehla, leha hole joalo, Molimo o tla ba le batho ba tlang ho hana ho inehela.