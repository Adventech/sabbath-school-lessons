---
title:  Sabatha Le Tlholeho
date:  15/05/2023
---

Ke ka hobane lefatše la rōna le hloka molaetsa oa khothatso oa tlholeho ke ka hoo a re fileng Sabatha. Bohare ba lilemo tsa bo-1800 ha thuto ea lintho-boiketsi e ne e hapa maikutlo a barutehi ka sekhahla, Molimo o ile romela molaetsa oa tšepo e hlollang. E sa le re ithuta molaetsa ona, o fumanonoang ho Tšenolo 14:6, 7.

Satane o entse liteko tsohle ho senya taba ea tlholeho hobane o hloile Jesu ’me ha a batle hore a fumane khumamelo e mo lokelang e le ’mopi le Mopholosi. Sabatha ke khubu ea toantšano e kholo holim’a ho lokela ha Kreste ho amohela khumamelo e le ’mopi. Molaetsa oa Molimo oa matsatsi a qetela ke o biletsang batho ho khumameleng Kreste e le ’mopi oa leholimo le lefatše. Motheo oa khumamelo eohle ke hore o re bopile.

`Bala Genese 2:1–3, Exoda 20:8–11, le Deuteronoma 5:12–15 boemong ba Tšenolo 14:6, 7. Re bona joang taelong ea Sabatha khokahano lipakeng tsa tlholeho le topollo?`

Sabatha ke letšoao la ka ho sa feleng la phomolo ea rōna ho eena. Ke letšoao la botšepehi tlholehong (Ezek. 20:12, 20). E se hore ke se hlokoang tlasa molao, e senola hore phomolo ea ’nete ea ho beoa ea lokileng ka mesebetsi e fumanoa ho eena. Sabatha e bua ka Molimo ea re fumanetseng seo re neng re ke ke ra iphumanela sona.

Lengolo le re biletsa ho phomola leratong le tlhokomelong ea hae Sabatha ka seng. Sabatha ke letšoao la phomolo, e seng mesebetsi; la mohau, e seng ho ba tlasa molao; la tiisetso, e seng thohako; la ho itšetleha ho eena, e seng ho rōna. Sabatha ka seng re thabela molemo oa hae, le ho mo rorisa ka topollo e fumanoang fela ho Kreste.

Sabatha ke khokahano ea bosafeleng lipakeng tsa phetheho ea Edene ea pele, le khanya ea maholimo a macha le lefatše le le cha le tlang (Esa. 65:17, Tšen. 21:1).

Sabatha e re biletsa metheong ea rōna. Ke khokahano ea metso ea lelapa la rōna. Sabatha e sa le e bolokoa ho tloha qalong ea nako. Ke khokahano e sa khaoheng ho tloha nakong ea tlholeho ea rōna. E re thusa ho lula khanyeng ea ’nete ea hore re bana ba Molimo. E re biletsa likamanong tse keneletseng le tse haufi le eena.

`Ke joang ho lekanngoang molao oa Sabatha ho Tšenolo 14:6, 7, ’me hobaneng ho le bohlokoa molaetseng oa ho qetela oa rōna? (Sheba Exoda 20:8–11.)`