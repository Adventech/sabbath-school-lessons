---
title:  Sabatha le Qetello
date:  13/05/2023
---

### Bakeng sa Thuto ea Beke ena, Bala Jakobo 2:8– 13; Deut. 5:12–15; Lepes. 33:6, 9; Tšen. 14; 2 Pet. 3:13; Tšen. 21:1.

> <p>Temana ea Khopolo</p>
> “’Me ke pepese pel’a bohle litaba tsa sephiri seo, se neng se patiloe, mehla ea bohloleho e e-so ho qale, ke ho Molimo o hlolileng lintho tsohle” (Ba-Efese 3:9).

Boleng ba seriti sa botho ke mohloli o le mong oa popo. Taba ea hore re bopiloe ka tsela e khethehileng ke Molimo e beha boleng ho motho e mong le e mong. Ngoana ea so hlahe ea ntseng a le popelong ea ’m’ae, mocha ea nang le bokooa ba litho, mohlankana kapa moroetsana ea nang le bokooa ba kelello, le mosali-moholo ea lahleheloang ke kelello ke ho hola, bohle ba na le boleng bo hlollang ho Molimo. Molimo ke Ntat’abona. Ke bara le barali ba hae. “‘Molimo o entseng lefatše le tsohle tse ho lona, e leng eena Morena oa leholimo le oa lefatše, o ke ke oa aha litempeleng tse entseong ka matsoho; . . . O entse mefuta eohle ea batho ka mali a le mang ho aha sebakeng sa lefatše lohle’” (Liketso 17:24–26).

Ha rōna ke lefa le abuoeng. Re tsoa lelapeng le tšoanang. Re baena le likhaitseli, ba entsoeng, le ho boptjoa ke oona Molimo oo. Tlholeho e fana ka boleng ba ’nete ba botho. Ha li-genes le li-chromosomes li kopana ’moho ho etsa sebopeho se ikhethang ea botho ba hao, Molimo o ile a lahla foromo. Ha ho e mong ea kang uena lefatšeng lohle. U khethehile, u oa mofuta oa hao fela tlholehong, sebopuoa sa boleng bo boholo hoo Molimo o entseng tlholeho eohle, ka seqo a nka ’mele ea rōna ea nama le ho inehela e le sehlabelo bakeng sa hao kapa sa libe tsa hao!