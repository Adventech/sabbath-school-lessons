---
title:  Ho Ithuta haholoanyane
date:  19/05/2023
---

“Lebaka le fanoeng . . . ho khumamela Molimo ke hore ke ’Mopi. Leholimong, libopuoa tse halalelang li bolela taba ena ka ho hlaka hohle: ‘hobane u hlolile lintho kaofela’ ([Tšen.] 4:11). Lefatšeng, ho bopa ha Molimo ho hloka ho tiisoa ka matla a joalo fela, ka hona lengeloi le re, ‘’me le khumamele ea entseng leholimo, le lefatše, le leoatle, le liliba tsa metsi’ ([Tšen.] 14:7). Ho boletsoe hantle hore lengeloi le sebelisa puo ea molao oa bone ho tiisa pitso ea ho khumamela Molimo (Exod. 20:11). . . .

“Melaong e leshome molao oa Sabatha o ema e le tiiso ka hore o bontša hore na Molimo ke mang—’mopi; o tiisa sebaka sa seo a se busang—tsohle tseo a li entseng; le ho senola tokelo ea hae ea ho busa—hobane o entse tsohle. E le ho re drakone e tle e atlehe, e lokela ho behella kathōko sehopotso sena ka tsela e itseng.”—Ángel Manuel Rodríguez,”The Closing of the Cosmic Conflict: Role of the Three Angels’ Messages,” pp. 40, 41.

**Lipotso tsa Puisano**

`Ke joang moaletsa oa Sabatha o arabang lipotso tse kholo tsa bophelo, joalo ka hore na ke tsoa ho kae, hobaneng ke le moo, ’me qetello ea ka ke efe?`

`Lula ho makatseng ha tlholeho. Lula mohlolong oa boteng ba rōna boholong bona ba tlholeho. Taba ea hore sehopotso sena seo e leng sehlohlolo sa tlholeho, Sabatha, e tla ho rōna (khahlanong le rōna ho ea ho eona) beke le beke ntle ho phoso, e re ruta eng ka bohlokoa ba thuto ea tlholeho?`

`Ho Daniele 3 le Daniele 6, ke joang u bonang taba ea khumamelo e bapaloa litlalehong tsee tse susumelitsoeng? Ke’ng e fumanoang litlalehong tseee e ka re thusang ho lokisetsa le ho lebella qholotso eo sechaba sa Molimo se tšepahalang se tlang ho tobane le eona nakong ea “letšoao la sebata”?`

`Ke joang re bontšang e mong ea lumelang limillioneng, le libillione, tsa lilemo tsa lintho-boiketsi e le mokhoa tlholeho, ho hloka kelello ha poloko ea letsatsi la bosupa la Sabatha e le sehopotso sa tlholeho?`