---
title:  Thloleho, Sabatha le Nako ea ho qetela
date:  17/05/2023
---

Toantšano e kholo, e qalileng leholimong likete tsa lilemo tse fetileng, e ne e le holim’a matla a Molimo. Qholotso e sa la e ntse e tšoana le kajeno.

**Bala Tšenolo 14:7, 9, le 12. Akaretsa litemana tsena ka ho qetela lipolelo meleng e ka tlase.**

`Tšenolo 14:7 ke memo ea ho`

`Tšenolo 14:9 ke boipiletso ba ho se`

`Tšenolo 14:12 e hlalosa sechaba se`

Liratsoana tsena li hlakisa hantle hore taba kholo khohlanong ea matsatsi a ho qetela lipakeng tsa botle le bobe, Kreste le Satane, ke khumamelo. Na re khumamela ’mopi kapa sebata? ’Me kahobane tlholeho e theha motheo oa sohle seo re se lumeleng (hantle, ke’ng eo re e lumelang e etsang kelello ntle le Molimo e le ’mopi oa rōna?), letsatsi la bosupa la Sabatha—le ka sehlohong tlalehong ea Genese ea tlholeho ka bo eona (Gen. 2:1–3)—le ema ele pontšo ea ka ho sa feleng e sa thekeseleng ea tlholeho eo. Ke letšoao le bonolo haholo la thuto e bobebe ka ho fetisisa. Ntho fela eo e leng motheo ho lona ke Molimo ka bo eena.

Ke ka hoo, ho ikhapela letsatsi la bosupa la Sabatha ke ho ikhapela matla a Morena boemong bo holimo haholo, ba hae e le mohloli. Ke ho ema ka mora sohle le ho se ntša ka metso. Ruri, ke ho batla ho nka sebaka sa Molimo ka sebele (2 Ba-Thess. 2:4).

Ruri, taba ea sebele matsatsing a ho qetela ke lerato le botšepehi ba rōna ho Jesu. Empa ho ea ka Bibele, lerato lena le bontšoa ka kutlo litaelong tsa hae (1 Johanne 5:3, Tšen. 14:12)—’me Sabatha fela ka hara litaelo e hlaha ka mora tsohle hobane eona fela e supa ho Molimo e le mohloli (Exod. 20:8–11). Ha ho makatse hore e be e tla ba letšoao le bonahalang la karohano ea qetela lipakeng tsa ba khumamelang Morena le ba khumamelang sebata (Tšen. 14:11, 12). Ha u sheba hore na Sabatha ke ntho ea mantlha le ea bohlokoa joang ho tsohle tse ling, ho thata ho bona hore na e ka ba joang taba ea ho khumamela ’mopi e ka hlaha ka ntho e ’ngoe fela e sele.

`Batho ba bangata ba tiisa hore ha ho etse phapang hore na ke letsatsi lefe leo u le bolokang e le Sabatha, ha fela hona le leo u le bolokang. Ke joang re arabelang khang eo ka Bibele?`