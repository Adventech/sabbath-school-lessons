---
title:  ’Mopi Sefapanong
date:  11/05/2023
---

Leha re ka hlōloa le ho khumamela Morena e le ’mopi oa rōna, ho na le ho fetisang. Joalo ka ha re se re bone, empa ho lokela ho sheba hape, ke mohopolo oa hore ’mopi oa rōna hape ke Mopholosi oa rōna. Molimo ea re entseng ke eena Molimo o re pholosang. Oona Molimo o itseng, “A re etseng motho ka setšoantšo sa rōna le ka ho tšoana ha rōna” (Gen. 1:26), ke eena eo sefapanong a ileng a hooa, a re:

“‘Eli, Eli, lama sabachthani?’” ke hore, “‘Molimo oa ka, Molimo oa ka, u ntloheletseng?’” (Matt. 27:46). Bua ka lebaka la ho tšaba Molimo, kapa ho feta moo, ho isa khanya ho eena le ho mo khumamela hape!

Ke joang, re le libopuoa tse oeleng, re ka arabelang hantle ’neteng e hlollang joalo ka ee? Re etsa eng e le ho arabela? Rea bolelloa, molaetseng oa lengeloi la pele, hore na re etse’ng: “‘Tšabang Molimo, isang khanya ho oona, hobane nako ea ho ahlola ha oona e tlile; ’me le khumamele ea entseng leholimo, le lefatše, le leoatle, le liliba tsa metsi’ ” (Tšen. 14:7).

`Bala Johanne 19:16–30, tlaleho ea Johanne ka Jesu ha a le sefapanong. Ha u ntse u bala, nahana ka litemana tsa Bibele tseo re seng re li shebile ka Jesu e le ’mopi, e le eo “tsohle tse hlohliloeng maholimong le lefatšeng, tse bonoang le tse sa bonoeng, leha e le literone, leha e le marena, leha e le lihlooho, leha e le mebuso; tsohle li hloliloe ka eena, ’me li hloletsoe eena” (Ba-Kol. 1:16). Re lokela ho arabela joang poleloeng e hlollang ee ea lerato la Molimo?`

Molaetsa oa lengeloi la pele oa ho khumamela ’mopi o tlile ka mora sefapano, ka mora hore ho tsejoe ke thloleho e neng e shebile le ho balateli ba Kreste hore “ea entseng leholimo, le lefatše, le leoatle, le liliba tsa metsi” ke eena eo leha e le Molimo, “athe o ifelisitse ka ho nka sebopeho sa mohlanka, ka ho iketsa ea tšoanang le batho. ’Me ha a hlahile a le joalo ka motho, o ikokobelitse, a iketsa ea utloang ho isa lefung, e, le lefung la sefapano” (Ba-Fil. 2:7, 8).

Ke pono e hlollang ha kakang ho ba tsebileng Jesu pele a tla lefatšeng e le motho. Ha ho makatse libopuoa tsa leholimo li ile tsa mo khumamela. Ha e le rōna, ba pholositsoeng ka mali a hae, ke eng eo re ka e etsang ha e se ho khumamela ’mopi le Mopholosi oa rōna?

`Hobaneng mohopolo, ka leseli la sefapano, oa libopuoa tse oeleng ho ka kenya letho ho seo Kreste a se entseng sefapanong e le mohopolo oa bohlaba-phieo? Ke ofe oa mesebetsi ea rōna e ka eketsang ho seo ’mopi a seng a se entse bakeng sa rōna?`