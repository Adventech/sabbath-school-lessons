---
title:  Ho Ithuta haholoanyane
date:  12/05/2023
---

Khumamelo ea Molimo ke khubu ea mangolo ’me esale e le lesapo la tsekisano ho batho le sechaba sa Molimo. Ka hohle Testamenteng ea Khale baporofeta ba khalemetse batho ba Molimo ho khumamela melimo e meng kapa ho khumamela Molimo ho sebelisoa mekhoa ea lefatše la bohetene. Khohlano lipakeng tsa ho khumamela Molimo kapa melimo e meng e tsoa khubung ea khohlano ena e akaretsang ’me e tlile le ho se natse molao oa Molimo.

“Khumamelo e sebetsana le linthla tsa motheo tsa boteng ba batho ka hore e supa seo motho a lokelang ho se etsa e le sebopuoa se phelang ha a fihlela boteng ba ’mopi. ke ba phelang fela ba ka khumamelang Morena; bafu ba ke ke ba mo khumamela kapa ho rorisa. Eena ea re entseng o re mamela ho nehelana ka maphelo a rōna tšebeletsong ea khumamelo e le ho li amohela hape ho tsoa ho eena, ho sebelisoa molemong oa ba bang. Khumamelo e amana le sepheo sa tlhaho le sa boteng ba rōna le tlhokahalo ea ho ba le mohloli kantle ho bo-rōna o re lokollang boikhantšong. Ho se khumamele Molimo ke ho lahleheloa ke lebaka la boteng; ke ho phela boemong ba tahleho ’me ka hona le ho shoa, ho isang ho felisoeng hobane re khaohane le mohloli oa bophelo.”—Ángel Manuel Rodríguez,“The Closing of the Cosmic Conflict: Role of the Three Angels’ Messages,” p. 42.

**Lipotso tsa Puisano**

`Lula haholo khopolong ea hore ke hobaneng, lefatšeng le oeleng,le hlotsoeng ke Molimo ho sa lekana. Hobaneng re hloka le pallo ea topollo hape?`

`Nahana ka amang a maiphihlelo ao ka oona ntle ho tika-tiko u boneng matla a Molimo a sebetsa bophelong ba hao; ke hore, ka tsela e u bontšang lerato la Molimo bakeng sa hao. ’Me u lule tabeng ea hore ke eena Molimo enoa ea entseng tlholeho eohle! ’Me Molimo enoa o u rata hoo a ka u hlokomelang bophelong ba hao. Hobaneng bonnete boo bo sa lekana fela ho re khothatsa empa ho re kokobetsa hape?`

`Ha e ne ba lintho-boiketsi ke ’nete, nahana ka hore na ke joang re nengre ka memeloa ho khumamela ’mopi ea sebelisitseng libilione tsa lilemo tsa lefu, tlhekefetso, tšenyeho, bohloko, le ho timetsa ka bongata molemong oa ho re etsa, ha ka lehlakoreng le leng a re fa pale e fapaneng haholo ho Genese ka moo re bopiloeng kateng. ’Me leha hole joalo, re lokela ho mo khumamela? Ho khumamela bakeng sa eng? Ka hore thetsa ka lilemo tse likete-kete tsa ka moo re bileng teng?`