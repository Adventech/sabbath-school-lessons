---
title:  Ho Khumamela ’Mopi
date:  06/05/2023
---

### Bakeng sa Thuto ea Beke ena, Bala Tšen. 1:9, Isa.
40:26, 2 Ba-Kor. 5:17, Col. 1:17, Tšen. 4:11, Johanne 19:16–30.

> <p>Temana ea Khopolo</p>
> “‘Morena, u loketsoe ke ho neoa khanya, le hlompho, le matla; hobane u hlolile lintho kaofela, ’me ke ka ho rata ha hao li leng teng, li bileng li bopiloe’” (Tšenolo 4:11).

Ho bonolo ho nka lintho hanyenyane, haholo lintho tseo e sa leng re li tseba kapa ho ba le maiphihlelo a tsona. Ho bonolo ha kakang, ho bana ho nka batsoali ba bona hanyane, bao ba ba tsebileng ka nakoana e nyenyane eo ba e phetseng? Ho bonolo ha kae bakeng sa rōna, hape, ho se nkele hloohong letsatsi, sepaka-paka, moea kapa lefatše le tlasa maoto a rōna.

Leha hole joalo, na u so kile oa ema ho ka nahana ka moo boteng ba rōna fela re sa bo nkeleng hloohong? Ke hore, ke ha kae re emang le ho botsa potso e kholo ea bohlale, Hobaneng ho na le se seng ho e-na le hore ho be le ha ho letho?

Hobaneng tlholeho ea rōna ka bo-eona, le litho tsohe tse ntle le tse hlollang le tse makatsang li le teng? Ho ne ho tla ba le phapano efeng hoja tlholeho le rōna ba ho eona, e ne e le sieo? Ho latela tsa morao-rao tsa mahlale (ho ea feto-fetoha), tlholeho ea rōna e ne e se teng neng-neng. Ka mantsoe a mang, bo teng ba rōna ke ba boemeli, ’me ke mohlolo hore e be re teng. Ho sa natsoe mefuta eohle ea litšomo ka tlholeho e tlileng ho hlaha moo ho seng letho, kapa ho tsoa kae-kae tšebetsong ea lipalo, tlholeho e teng hobane Molimo, ’mopi, o e entse le tsohle tse ho eona.