---
title:  Evangeli, Kahlohlo, Thlolo
date:  10/05/2023
---

Sheba molaetsa oa lengeloi la pele. Evangeli ea Kamehla le mehla. Nako ea kahlolo. Khumamela ea entseng. Sheba ka moo lintho tsena li amanang kateng. Ha re ema ka pela ’mopi oa rōna kahlolong, ke evangeli fela e re fang tšepo. “Ha ho le joalo, ha ho sa le tsuo joale leha e le ’ngoe ho ba leng ho Jesu Kreste, e leng ba sa tsamaeeng ka nama, ba mpang ba tsamaea ka moea” (Ba-Roma 8:1). Ha ho tsuo joale—’me e ke ke ea ba teng le kahlolong.

Molaetsa oa Molimo e le moetsi ke khubu ea ’nete ea joale, haholo ha lintho- boiketsi, leha e apere seaparo sa “Bokreste”, e leka ho timetsa motheo ohle oa tumelo ea Bokreste.

Empa, le hara Tlhaselo ea mohopolo o matla, Molimo o emisitse kereke, sechaba seo lebitso la sona e leng bopaki khahlanong le khopolo ea lintho-boiketsi—sech- aba se tla phatlalatsa motheo oa ’nete ea Molimo e le ’mopi le mopholosi oa rōna.

`Bala Ba-Efese 3:9, Ba-Kolose 1:13–17, Tšenolo 4:11, le Ba-Roma 5:17–19. Litemana tsee li ruta eng ka Jesu e ’mopi le Mopholosi?`

Sheba ka moo ho hokahaneng kateng ka Jesu e le ’mopi le Mopholosi kateng. Hang ha karolo ea hae e le ’mopi e ka ea fela, joalo ka ha lintho-boiketsi e etsa joalo, tšebetso ea hae e le Mopholosi e ba le khoao le eona. Jesu o tla ho re lopolla sebeng, lefung, bohlokong, le tlhekefetsong—ha sebe, lefu, bohloko le tlhekefetso, li le joalo ka ha lintho-boiketsi e ruta, mekhoa ea tlhaho ka bo eona? Molimo o re lopolla mokhoeng ona oo a u sebelisitseng ho re bopa? Ke leshano le kotsi.

’Me se mpefatsang ka ho fetisa ke hore lintho-boiketsi e nyelisa taba ea lefu la Jesu sefapanong. Hobaneng? Paulose (sheba Ba-Rom. 5:17–19) ntle ho tika-tiko o hokahanya qaleho ea sebe ka Adama, le lefu la Jesu. Ho na le khokahano e hlakileng, lipakeng tsa Adama le Jesu. Mokhoeng oa lintho-boiketsi leha hole joalo, ha ho Adama ea se nang sebe ea ka beng a tlisitse lefu, hobane lefu—limillione tsa lilemo tsa lefu—li ne li hlokahala hore tšusumetso le matla a hlokahalang ho ka etsa Adama qalong.

Ke ka hoo, e sa le qalong fela, lintho-boiketsi e senya motheo oa Bibele oa sefapano. Khahlanong le hoo, Masala, ka ho biletsa lefatše ho khumamela ’mopi, a ema e le lipaki tse phelang khahlanong le thetso ena.