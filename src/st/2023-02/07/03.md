---
title:  Khumamela ’Mopi
date:  08/05/2023
---

`Bala Tšenolo 14:7. Molaetsa oa lengeloi la pele o qetella joang? Ke boipiletso bofe ba ho qetela boo nako ea kahlolo e bo etsang? (Sheba hape Esa. 40:26, Johanne 1:1–3, le Ba-Roma 1:20.)`

Tšenolo 14:7 e qetella ka memo ea ho khumamela ’mopi; memo ena e bohlokoa haholo ha joale, ha boholo ba boramahlale le lona lefatše la Bokreste, ba amohetse thuto ea lintho-boiketsi, thuto e otlang maling a mpa lintho tsa Bibele le tsa Bokreste. Ha e ne e ba lintho-boiketsi ’nete, tumelo ea rōna ruri e ne e tla leshano. Ke ka moo taba tsena li leng mpe kateng.

Boipiletso ba ho qetela ba Tšenolo, ka nako eo, bo lutse bukeng ea pele ea Bibele, Genese. Re ke ke ra utloisisa hantle litaba ntoeng ena e akaretsang e holima khumamelo ntle le ha re utloisisa bohlokoa ba thlolo. “Tšimolohong Molimo o ne o hlole maholimo le lefatše” (Gen. 1:1). Temana ena ke mokokotlo oa lengolo lohle. “Tšimolohong Molimo o ne o hlole.” Lentsoe la se-Heberu le bolelang “hlola” sekheng sena ke bara, leetsi le sebelisoang fela ka ho khetholoha ho Molimo ka bo eena e le moetsi.

Ho utloa hanyenyane fela ka moo matla a Molimo a se nang tekanyo kateng, ha re shebe e le ’ngoe fela ea tseo a li entseng—letsatsi. Letsatsi le hlahisa matla a mangata ka motsotsoana ho feta ao batho ba a hlahisang ka oli, khase, mashala, kapa mollo e sa le ho tloha qalong.

Letsatsi le na le bophara bo ka etsang limaele tse 865,000 ’me le ka nka mafatše a milione e le ’ngoe. Empa letsatsi ka leng fela la linaleli tse bonyane lekholo la libilione molaleng oa rōna oa linaleli. Naleli e le ’ngoe e bitsoang Pistol e fana ka matla a menang matla a letsatsi la rōna ha limilione tse leshome. Linaleli tse milione li ka fella tikolohong ea naleli ea Pistol. Re ka qala joang ho ka lekanya ka likellelo tsa rōna tlholeho?

Tlholeho e senola Molimo ea matla ohle le a se nang tekanyo. Matla a hae a tloholo ha a tlisa fela maholimo le lefatše, empa a sebelitse bakeng sa sechaba sa hae ka makholo-kholo a lilemo. Ke Molimo ea qalileng lefatše lena, ea teng kamehla le mehla lefatšeng lena, ’me a ke ke tlohela sechaba sa hae lefatšeng.

`Ke joang bohoho bo hlollang ba tlholeho bo pakahatsang fela bonnete ba lerato la Molimo, hobane e bontša hore, ho natsoe hore na re mehloanyane e me kae papisong le tlholeho, Kreste o re shoetse, leha hole joalo?`