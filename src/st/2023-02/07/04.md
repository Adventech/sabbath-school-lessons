---
title:  Molimo o Haufi
date:  09/05/2023
---

Molimo oa tlholeho, ea hlahisitseng lefatše, khoeli, le linaleli, eo matla a hae a hlollang a entseng lefatše lena le ho e tlatsa ka libopuoa tse phelang, hape ke Molimo ea nang le thahasello ho e mong le e mong oa rōna. Ke Molimo ea ileng a lopolla sechaba sa hae bokhobeng ba Egepeta, ea ileng a ba tataisa lefeelleng, ea ileng a ba nesetsa manna ho tsoa leholimong, ea ileng a liha marako a Jerico, le ea ileng a hlōla lira tsa Iseraele. Eena Molimo eo ea ileng a ntša matla ohle a hae ho etsa tlholeho, o ile a ntša matla ao ohle ho hlōla matla a bokhopo a loantšeng meea ea rōna.

`Bala 2 Ba-Korinthe 5:17, Lipesalema 139:15–18, Liketso 17:27, le Ba-Kolose 1:17. Litemana tsee li re ruta eng ka ho ba haufi ha Molimo?`

Ba thuto-Molimo ba bua ka ho se utloisisehe ha Molimo. Ena ke taba ea hore Molimo o holima tsohle le ho laola tlholeho. Empa hape ba bua ka boteng ba Molimo. Khopolo ena hape ea hore Molimo o teng lefatšeng la rōna, joalo ka ha nalane ea Bibele e bontša, le hore hape o na le thasello e matla le ho amana le eona. Le ha Morena a lula “holimo-limo, le sebakeng se halalelang,” hape o “ahile le ea tepeletseng, le motho ea robehileng pelo” (Isa. 57:15). Joalo ka ha Jesu ka bo eena a boletse, ha a bua ka botšepehi ba balateli ba hae: “’Na ke be ho bona, ’me uena u be ho ’na, ba tle ba phetheha bonngoeng, lefatše le tle le tsebe hoba u nthomile, le hoba u ba ratile joalo ka ha u nthatile’” (Johanne 17:23). Ha e atamela l ho ba haufu ho feta moo.

Litaba tse monate ka Molimo oa rōna ke hore boholo ba hae le matla, li pharaletse hoo li fihlelang tlholeho eohle le ho fihlela maphelo a rōna ka bo mong. O re tšepisa ho re etsa bocha, ho re bopa, ho re nchafaletsa ho setšoantšong sa hae. Nahana ka se boleloang ke seo. Molimo ea bapileng le ho tiisa libilione tsa melala ea linaleli ke eena Molimo eo e seng fela eo ka eena “‘re utloang, re sisinyehang, re leng teng’” (Liketso 17:28), empa hape o sebetsa lipelong tsa rōna, ho re fa lipelo tse ncha, ho re tlosa sebe, le ho re etsa libopuoa tse ncha ho Kreste. Mohopolo o matla o khothatsang ho tseba hore Molimo oa rōna, Molimo o matla hakalo, oa re rata le ho re tsotella.

`Ke joang re ka ithutang ho fumana tšepo le matšeliso ho utloisiseng boteng ba Molimo? Kapa ea u tšosa, hobane Molimo o tseba liphiri tse siretseng lefifing? Ke joang Evangeli e u fang khotso boemong boo?`