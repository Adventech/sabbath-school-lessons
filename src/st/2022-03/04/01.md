---
title:  Ho Bona Sefahleho sa Moliqhibilihisi
date:  16/07/2022
---

### Bakeng sa Thuto ea Beke ena, Bala
Matt. 5:16, 1 Cor. 4:9, Ba-Efe. 3:10, Jobo 23:1-10, Matt. 25:1-12, Dan. 12:1-10, Ba-Efe. 4:11-16.

> <p>Temana ea Khopolo</p>
> “Joale, rōna bohle ba talimang seiponeng khanya ea Morena, ka mahlo a se nang lesira, re fetohela setšoantšong se le seng le eena ka khanya e isang khanyang, e leng ka Moea oa Morena” (2 Ba-Korinthe 3:18).

Amy Carmichael o ile a nka sehlopha sa bana ho ba isa sebakeng sa khale ea moqhibilihisi India. Hara mollo oa mashala ho ne ho na le lenyetana la letsopa le rulelang. Holima lona ho ne ho ena le motsoako oa letsoai, tholoana le lerōle la setene. Hara motsoako oo ho ne ho ipatile khauta. Ha mollo o jara motsoako, khauta ea ‘na ea hloeka. Moqhibilihisi o ne a tla nka khauta ka matsohoana a etselitsoeng hona, ’me ha a fihlela hoba ha e-ea hloeka ho lekana, o tla e busetsa mollong ka motsoako o mocha. Empa nako eohle ha khauta e ntse e fetoloa, mocheso o ne o ntse o eketsoa. Sehlopha sa botsa, “U tseba joang ha khauta e se e hloekile?” a arabela, “Ha se ke bona sefahleho sa ka ka ho eona.”—Amy Carmichael, Learning of God (Fort Washington, PA: Christian Literature Crusade, 1989), p. 50.

Molimo o batla ho re hloekisa, ho ka re thumisa joalo ka khauta, ho re fetolela setšoantšong sa hae. Ke pakane e hlollang, ’me e bonahala e tšosa ka ho fetisisa hore e be semelo se kang sa Kreste se ka hlaha ka ho rōna ha fela re feta hara libopi tsa bophelo.

**Ho Shebela Beke Pele**: Ho utloa bohloko ho na le eng tšebetsong ea ho hloekisa? Ke joang re utloisisang tsohle tsee malebana le toantšano e kholo?