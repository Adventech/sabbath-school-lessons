---
title:  Tumelo le Har’a Mollo o Hloekisang
date:  18/07/2022
---

Ke ntho e ’ngoe ho ba ntoeng; ke taba e ’ngoe ho se bone le oona mabotho a hlomeletse ntoa eo. Ka tsela e itseng, sena ke seo rōna Bakreste re sebetsanang le sona. Rea tseba hore mabotho a tsoile, re ka utloa seo maphelong a rōna, ’me leha ho le joalo re lokela ho penyeletsa ka tumelo, re tšepile eena ea “sa bonoeng” (Ba-Ba- Heb. 11:27).

`Bala Jobo 23:1-10. Moelelo oa ntoa ea Jobo ke eng? Ke eng eo a sa e boneng? Ka nako e tšoanang, ke eng eo a e nkang ka tumelo, ho sa natsoe liqholotso tseo tsohle?`

Le har’a liqholotso tsa hae tse mpe, Jobo o ile a tšepa Morena. Hosa natsoe tsohle, Jobo o ne a ikemiselitse ho mamella. ’Me e ’ngoe ea lintho tse ileng tsa mo boloka mamellong ke khauta. E seng khauta ea moqhaka; empa, o ne a shebile bokamosong ’me a hlokomela hore ha a ka tšoarella ho Molimo, o tla tsoa le botleng—o tla tsoa a le joalo ka khauta. Hore na Jobo o ne a tseba ha kae ka se neng se etsahala ka morao, ha re bolelloe. Ho sa natsoe ho re na ho ne ho patehile hole ho kae ho eena, o ile a mamella mollo oa tlhoekiso leha ho le joalo.

Na u tšaba mollo? U khathatseha ka mocheso oo maemo a u bakang? Mohlomong joalo ka Jobo, mocheso oa Molimo, ha u hlalosehe. Ho ka ’na ha ba thata ho tsitsa mosebetsing o mocha kapa ntlong e ncha. E ka ba ho mamella ho etsoa hampe mosebetsing, kapa hona ka hara lelapa la heno. E ka ba bokuli kapa tahlehelo ea lichelete. E le thata joalo ho utloisisoa, Molimo a ka sebelisa liqholotso tsena ho u bopa le ho u hloekisa le ho hlahisa setšoantšo sa hae semelong sa hao.

Ho pakoa hore ke khauta e bonahala e le bonase ho Jobo mona, ntho eo a ka tsepamisang mahlo a hae ho eona, ’me seo se mo thusa ho mo jara mathateng ohle a hae. E se ntse le bopaki bo matla semelong sa hae, le hara tšoenyeho le bohloko, o il’e tseba ho utloa bonnete ba tšebetso ea tlhoekiso. Hape, leha a ne a sa utloisise letho hakaalo, o ne a tseba hore mathata ao a ea mo lokisa

`Maiphihlong a hao, ke joang liqholotso li Lokisang le ho hloekisa? Ke mekhoa efe e meng eo u ka lokisoang ka eona, ntle le ho feta mahlomoleng?`