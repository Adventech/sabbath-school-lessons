---
title:  “Ka Setšoantšo sa Oona”
date:  17/07/2022
---

> <p></p>
> “Hobane bao o itsebetseng bona pele, o bile o ba reretse pele, hore ba tla bapa le setšoantšo sa Mor’a oona, hore eena e tle e be oa letsibolo har’a baena ba bangata” (Ba-Roma 8:29).

Tšimolohong Molimo o re entse ka setšoantšo sa oona (Gen. 1:27), empa setšoantšo seo se sentsoe ke sebe.

`Ke ka litsela life re bonang ho fela ha setšoantšo sa Molimo bathong?`

Ho hlakile: bohle re singlafalitsoe ke sebe (Ba-Ba-Roma 3:10-19). Empa, takatso ea Molimo ke ho re khutlisetsa ho seo re neng re le sona qalong. Ke moo temana ea rōna ea kajeno e kenang. E senola morero oa Molimo oa hore bohle ba nehelanang ka maphelo a bona ho Moea o Halalelang hore ba tle ba “bape le setšoantšo sa Mor’a oona” (Baroma 8:29).

Empa ho na le lehlakore le leng. “Sona setšoantšo sa Molimo se lokela ho hlahisoa bocha bathong. Tlotla ea Molimo, tlotla ea Kreste, e ea kenella phethahatsong ea semelo sa batho hae.”—Ellen G. White, The Desire of Ages, p. 671.

`U utloisisa joang seo Ellen G. White a re bolellang sona qotsulong ee e kaholimo? Sheba hape Jobo 1, Matt. 5:16, 1 Ba-Kor. 4:9, Ba-Efe. 3:10.`

Re le Bakreste, re lokela ho se lebale hore re ka hara ntoa e kholo. Toantšano e lipakeng tsa Kreste le Satane e ntse kupa ’me e re potile ka hohle. Ntoa e nka litšobotsi tse ngata le ho hlaha ka litsela tse ngata. Leha boholo bo patehile, re ka utloisisa re le balateli ba Kreste, re na le karolo eo re lokelang ho e bapala toantšanong ena le ho tlisa tlotla ho Kreste ka maphelo a rōna.

`Nahana u se u le ka lebaleng la stadium se seholo. Ho lutse ka lehlakoreng le leng libopuoa tsa leholimo tse tšepahallang Morena; ha ka lehlakoreng le leng e le libopuoa tse oeleng le Lusifera. Ha e ne e ba bophelo ba hao lihoreng tse mashome a mabeli a metso e mene tse fetileng bo ne bo ka behoa bohareng ba lebala, ke lehlakore lefe le neng le tla thoholetsa haholo? Karabo ea hao e u bolella’ng ka uena?`