---
title:  Ho Ithuta Haholoanyane
date:  22/07/2022
---

Bala Ellen G. White, “God Promises Us a New Heart of Flesh,” p. 100, in Sons and Daughters of God; “‘To Meet the Bridegroom,’” pp. 405–421, in Christ’s Object Thutos; “The Time of Trouble,” pp. 613–634, in The Great Controversy.

“Kaho ea semelo ke mosebetsi oa bohlokoa ka ho fetisisa o kileng oa fuoa batho; ’me boithuto ba teng bo hlokolosi ha bo so ka bo ba bohlokoa joalo ka nakong ena. Ha ho so be moloko ho ee fetileng o kileng oa biletsoa ho fihlela lintho tse kholo; ha ho so be nako eo bahlankana le baroetsana ba kileng ba tobana le liqholotso tse kholo joalo ka tse ba tobileng kajeno.”—Ellen G. White, Education, p. 225.

“Setšoantšong, baroetsana ba maoatla ba hlahisoa ba kōpa ole, ’me ba hloloa ho e fumana ha ba e kōpa. Sena ke papiso ea bao ba sa itokisang ka ho lokisa limelo tsa bona ho emela nako ea tlokotsi. Ho joalo ka e ka ba ka ea ho bahaisane ba re: Mphe semelo sa hao, kapa ke tla lahleha. Bao ba bohlale ba ne ba sitoa ho qhatsetsa ole ho baroetsana bao mabone. Semelo ha se qhatsetsanoe. Ha se rekoe kapa hona ho rekisoa; sea sebeletsoa. Morena o fane ka monyetla motho e mong le e mong oa ho fumana semelo sa ho loka ka lihora tsena tsa mohau; empa ha a fana ka tsela ea hore na motho e mong a ka fetisetsa ho e mong semelo seo a se sebelelitseng ka ho feta hara maiphihlelo a boima, ka ho ithuta lithuto ho tsoa ho tichere e kholo, e le hore a tle a hlahise mamello tlasa mathata, le ho bontša tumelo e le hore a suthise lithaba tse sa khoneheng.”—Ellen G. White, The Youth’s Instructor, Jan. 16, 1896.

**Lipotso tsa Puisano**

`➊ “Khaho ea semelo” e bolela’ng? Ke joang u ka etsang see? Khaho ea semelo e bonahalang bophelong ba hao le ba kereke ka kakaretso ke e kae?`

`➋ Thutong ea Labone e buile ka karolo ea bohlokoa eo sechaba (kereke) e ka e bapalang bophelong ba Mokreste. Ke hantle ha kae kereke ea hao ea lehae e sebetsang joalo ka ’mele oa Kreste? Le emela Molimo hantle ha kae le le phutheho? Le le sehlopha, buang ka hore na le ka ntlafatsa joang.`

`➌ Le le sehlopha, buang ka potso ea hore na hobaneng semelo se le bohlokoa, leha re bolokoa ka tumelo ho Jeshu Kreste. Haeba ho loka ha hae le semelo sa hae ke tsona tse re bolokang, joale ke hobaneng re lokela ho ba le limelo tse lokisitsoeng?`

`➍ Helen Keller, ea neng a sa utloe le ho bona ho tlosa a sa le monyenyane, o ile a ngola, “semelo se ke ke sa hahuoa bonolong le khutsong. Ke fela ka maiphihlelo a mathata le mahloko moea o ka matlafalang, pono ea hlaka, takatso ea thokoleha, le katleho ea fihleloa.”—Leadership, vol. 17, no. 4. U lumellana le seo? Buisanang ka kamano lipakeng tsa semelo, bohloko, le toantšano e kholo.`