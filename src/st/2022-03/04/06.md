---
title:  Semelo le Sechaba
date:  21/07/2022
---

Pina e binoa tjena: “Ke lefika, ke sehleke-hleke.” Na u se u kile oa ikutloa joalo-u batla ho ema u le mong. E ka ’na ea ba u utloile batho ba re: “Leeto la ka le Molimo, ke taba ea lekunutu. Ha se ntho eo ke batlang ho bua ka eona hantle.”

`Bala Ba-Efese 4:11-16. Ke ntlha efe eo Paulose a e etsang moo? Ke karolo efe moo eo a fanang ka eona bakeng sa kereke (sechaba)?`

Ha Paulose a ngolla Ba-Efese, o hlalosa kereke e le ’mele. Jesu ke hlooho, ’me batho ba hae ba phetha ‘mele oohle. Ha u sheba Ba-Efese 4:13, u tla hlokomela sepheo se seholo sa ho phela joalo ka lelapa—ke ho ba le maiphihlelo a “boemo bo phethahetseng ba Kreste”. ’Me ho fihlela seo, rea hlokana!

Ho ea khoneha ke ’nete ho ba Mokreste o le mong. Joalo ka ba bangata ka lilemo- lemo ba ileng ba nyatsoa kapa ho hlorisoa, ho ema u le mong ha se ntho e ka qojoang hangata. Ke bopaki bo matla ba matla a Molimo hore banna le basali ba se ke ba inehela tlasa boima bo ba potileng. Leha ho le joalo, leha sena e le ’nete, Paulose o batla ho tiisa ’nete ea bohlokoa: qetellong, re ba le maiphihlelo le ho senola ho phethahala ha Kreste ha re sebetsa ’moho ka tumellano.

`Ho Ba-Efese 4:11-16, Paulose o re ho lokela ho etsahala eng pele bophetheho ba Kreste bo senoloa Bokresteng ba rōna?`

`Ke ka tsela efe bopaki ba kereke bo senolang bophetheho ba Kreste bo fapaneng le ba motho ka mong ho bontša bophetheho ba Kreste? See se bolelang malebana le toantšano e kholo? Sheba Ba-Efe. 3:10.`

`Ho bonolo ho ba motho ea hantle ha u le mong kapa u le batho ba sele, empa ho thata haholo ho ba hantle ho batho bao u ba tsebang hantle kapa bao u sa ba rateng. Sena se bolela hore ha re ntse re bontša mosa le mohau, re fana ka bopaki bo sa thekeseleng ba ’nete ka Molimo.`