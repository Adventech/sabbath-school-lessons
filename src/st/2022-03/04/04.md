---
title:  Mantsoe a Jesu a ho qetela
date:  19/07/2022
---

Jesu o ne a le Jerusalemaa, a le makhatheng a ho shoa. Ho ea ka Evangeli ea Matheu, hora ea ho qetela ea Jesu ea ho ruta u qetala ka ho bolella barutuoa ba hae litšoantšo, ho kenyeletsa sa baroetsana ba leshome, le linku le lipoli. Lipale tsena li amana le tsela re lokelang ho phela ka eona ha re ntse re emetse ho tla ha Jesu. Ke ka hoo li lokelang kajeno-ka lipontšo tsa ho tla ho haufi ha Jesu tse re potileng ka hohle.

Setšoantšong sa baroetsana ba leshome (Matt. 25:1-12), lingoli tse ngata li supa ha ole e emetse Moea o Halalelang. Ellen G. White oa lumela, empa hape o re ole ena ke papiso ea semelo le hore ha ho motho e mong ea ka re batlelang sona.

**Bala setšoantšo. Ke ka litsela life moelelo oa pale o fetohang, ho latela hore na u bona ole e le papiso ea Moea o Halalelang kapa ho ba fumana semelo? Ho ka bolela’ng ka pale ee ha e ba ole e ka emela Moea o Halalelang kapa semelo se kang sa Kreste?**

`Moea o Halalelang`

`Semelo`

`Bala setšoantšo sa linku le lipoli ho Matheu 25:31-46. Ke mokhoa ofe o sebelisoa ho khetha linku ho lipoli?`

Hlokomela hore morena o arola linku ho lipoli ho latela mesebetsi ea tsona, semelo. Leha Jesu a sa rute pholoho ka mesebetsi mona, re ka bona hore na ho loka ha semelo ho morerong oa topollo le hore bao ba pholositsoeng e le kannete ke Kreste ba tla bontša pholoho eo ka maphelo a bona le limelo.

`Ho boletsoe hore “semelo ke seo motho a leng sona lefifing.” U motho ea joang ha ho sena motho ea shebileng? Karabo e u bolella eng ka liphetoho tseo u hlokang ho li etsa?`