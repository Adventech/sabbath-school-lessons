---
title:  “Ba Bohlale”
date:  20/07/2022
---

Maobane re talimile bohlokoa ba senelo ha ba emetseng ho tla labobeli ha Kreste. Kajeno re tla talima haholo bohlokoa ba semelo ho bat la beng ba phela ho tleng la bobeli ha Kreste.

`Bala Daniele 12:1-10. Boemo ke bofe? Ke nako efe ea nalane ea lefatše eo ho buuoang ka eona moo? Ho fetisa moo, re bolela eng ho tsoa litemaneng tsee ka semelo sa batho ba Molimo linakong tsee? Ke lemelo life tseo ba li fuoang, khahlanong le bakhopo? Sheba hape Tšen. 22:11.`

Daniele o bolelloa hore pejana ho hotla ha Jesu, ho tla ba le nako ea matsoalo e so kang e ba teng ho hang nalaneng eohle. Ho Daniele 12:3, 10, re fuoa pono ea ba lokileng le ba khopo ka nako eo. Hlokomela ka moo ba babe ba “ea ’ne ba etse hampe” (Dan. 12:10) khahlanong le ba lokileng, bao temaneng ea boraro ba tla khanya haholo, mohlomong ka hobane ba “tla hloekisoa, ba soeufale, ba lekoe” (Dan. 12:10) ka nako ena “‘ea matsoalo a tla ba teng, ao a joalo a e-song ho be teng e sa le lichaba li hlaha, ho tla fihla nakong eo” (Dan. 12:1). Ka lehlakoreng le leng hape, ba babe ha ba utloisise, empa ba lokileng ba “bohlale” ’me ba ea utloisa.

Utloisisa eng? Lipelo, mahlale, khanyetso e phahameng? Liprovebia e re: “Ho tšaba Jehova ke motheo oa tsebo” (Prov. 1:7). Mohlomong boemong bona, ba “bohlale” ba ba bohlale hobane ba na le kutloisiso ea liketsahalo tsena tsa ho qetela, linako tsa matsoalo, ha li phethehe. Ha li ba hlahe lesumatha; ho tsoa boithutong ba bona ba lentsoe, ba ea tseba hore li ea tla. ’Me ka ho fetisisa ba tseba ho lekana ho lumella nako ena ea matsoalo ho ba hloekisa le ho ba leka; ba babe, ka letsohong le leng, ba thatafala le ho feta bokoenihing ba bona ’me ba tsoela pele ka bokhopo.

Ntlha ea bohlokoa ke hore mona re fuoa pono ea batho ba seng ba fetile tekong le tlhoekisong.

`Leha re shebile litemana tsena boemong ba matsatsi a ho qetela, ke metheo efe eo re e bonang moo e ka re thusang ho tseba ho utloisisa hantle hore ho lekoa le ho hloekisoa li ka ba joang, le bakeng sa rōna kajeno?`