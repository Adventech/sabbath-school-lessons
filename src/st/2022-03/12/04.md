---
title:  Takatso ea Mamela
date:  13/09/2022
---

> <p></p>
> “Joale Jehova a tla, a ema, a bitsa joalo ka pele: Samuele, Samuele! Samuele a re: Bua, hobane mohlanka oa hao o mametse” (1 Sam. 3:10).

Na u se u kile oa utloa lentsoe leo la Moea o Halalelang empa oa se ke la le natsa? E hang lintho li ea fosahala, e be ha morao oa nahana, Che bo, hobaneng ke sa ka mamela?

1 Samuele e hlalosa pale ea monna ea neng a se a holile le bara ba babeli ba babe ba neng ba sa mamele Jehova le Moshanyana ea neng a mo mamela. Leha ho bile le litlhokomeliso tse matla ho tsoa ho Molimo, ba neng ba hloka ho fetola litsela tsa bona ha ba ka ba etsa joalo.

`Bala pale ho 1 Samuele 2:12–3:18. Ke phapano efe e tsoang moo lipakeng tsa ba Mamelang Molimo le ba sa mo mameleng?`

Bara ba Eli ba ne ba na lintho tse ling likellong tsa bona ho feta lintho tsa Molimo. Leha Eli, ka mora ho utloa seo Molimo a neng a se batla, o ile a bua le bara ba hae, ha a bonahale a etsa letho le leng. ’Me bara ba hae ba ne ba sa ikemisetsa ho nehelenala ka lintlha tsohle tsa bophelo ba bona thatong ea Molimo. Phapano e ka kang le mohlankanyana Samuele!

Moruti Charles Stanley o hlalosa bohlokoa ba hore mocha oa ho utloa lentsoe la Molimo ka seo a se bitsang “ho itlohela sebaeng.” O re: “Moea o Halalelang . . . ha u bue fela ho fetisa litaba. O bua ho fumana karabo. ’Me o tseba ha ntho tsa rōna li nkile maikutlo a rōna hoo e leng tšenyo ea nako ho bua ntho e ’ngoe e khahlanong se hapileng maikutlo a rōna. Ha ho le joalo, hangata oa ikhutsetsa. O re emela hore kˆhutleleng boemong bo tsitsitseng ho lekana ho utloa le ho mamela qetellong.”—

Charles Stanley, The Wonderful Spirit-Filled Life, (Nashville, TN: Thomas Nelson Publishers, 1992), pp. 179, 180.

`U nahana hore o bolela eng ka hoba “hlokolosi ho lekana”? Ha u nahana ka ho buleha ha hao ho Molimo, keng ntho tse u thibelang hoba “hlokolosi ho lekana le hoba le kutlo”? U hloka ho etsa eng bophelong ba hao ho lokisa ho bulehela lentsoe la Molimo le hoba le kutlo malebana le eena?`