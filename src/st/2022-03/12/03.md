---
title:  Ho Shoa ho tla Pele ho Tsebo ea Thato ea Molimo
date:  12/09/2022
---

Bakreste ba bangata ba batla ho tseba thato ea Molimo bakeng sa maphelo a bona e le kannete. “Ho ja ke ne ke tseba thato ea Molimo ka bophelo ba ka, ke ne ke tla nehela tsohle bakeng sa hae.” Empa le ka mora ho tšepisa Molimo sena, re ntse re ferejane hore na thato ea hae ke efe. Lebaka la pherekano ena le ka fumanoa ho Ba-Roma 12:1, 2. Paulose o hlalosa hore na re ka tseba thato ea Molimo joang, ’me o etsa ntlha ea bohlokoa: ekare ha u batla ho tseba hore thato ea Molimo ke eng, u lokela ho etsa sehlabelo pele.

Bala Ba-Roma 12:1, 2. Paulose oa ngola hore re tla khona ho “lemoha ho ratoang ke Molimo, hore na ke hofe” (Ba-Roma 12:2) ha:

1. Re na le kutloiso ea ’nete ea “Mohau oa Molimo” bakeng sa rōna (Ba-Roma 12:1).

2. Ha re fana ka bo-rōna joalo ka sehlabelo se phelang ho Molimo (Ba-Roma 12:1).

3. Likelello tsa rōna li nchafalitsoe (Ba-Roma 12:2). Ke kelello e nchafalitsoeng fela eo kannete e ka utloisisang thato ea Molimo. Empa nchafatso ena e itšetlehile ho shoeng ha bo-’na pele. Ho ne ho sa lekane hore Kreste a utloe bohloko fela bakeng sa rōna-o ne a lokela ho shoa.

`Kopa Moea o Halalelang ho u bontša likarolo tseo ho tsona u sa “shoang” ka ho phethahala. Ke lintho life tseo Moea o Halalelang o batlang hore u li tlohele e le hore u tle u be “sehlabelo se phelang” bakeng sa Molimo?`

Ha likarolo tsa maphelo a rōna li sa shoa ka ho phethahala, Molimo o lumella libopi ho li tlisa tlhokomelong ea rōna. Leha ho le joalo, matšoenyeho a rōna ha a re thuse fela ho loantša sebe sa rōna-hape a re fa kutloisiso ea ka ho fana ha Jesu ka bo- eena bakeng sa rōna. Elisabeth Elliot oa ngola, “Ho nehelana ka se ratoang haholo ke lipelo tsa rōna ka mohlomong ho haufi haholo le ho utloisisa sefapano. maiphihlelo a rōna a thakhiso, leha a le tlase haholo papisong le a Mopholosi oa rōna, leha hole joalo a re fa monyetla oa ho Mo tseba mahlomoleng a hae. Matšoenyehong a rona ka mefuta, o re biletsa kopanong eo.”—Elisabeth Elliot, Quest for Love (Grand Rapids, MI: Fleming H. Revell, 1996), p. 182.

`Bala ’me u rapele holima Ba-Roma 12:1, 2. Nahana ka lintho tseo u hlokang ho li tlohela e le hore u tle u be sehlabelo. See se u thusa joang ho utloisisa matšoenyeho ao Jesu a ileng a tobana le oona sefapanong? Ke joang tsebo ee e u thusang ho kena kopanong le Jesu le matšoenyeho a hae?`