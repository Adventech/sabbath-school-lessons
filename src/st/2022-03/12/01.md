---
title:  Ho Shoa Joalo ka Peo
date:  10/09/2022
---

### Bakeng sa Thuto ea Beke ena, Bala
Ba-Fil. 2:5-9; Ba-Roma 12:1, 2; 1 Sam. 2:12–3:18; 1 Sam. 13:1-14; Zak. 4:1-14.

> <p>Temana ea Khopolo</p>
> “Ka ’nete-’nete ke re ho lōna: Ekare ha hlaku ea mabele, e oetseng mobung, e sa shoe, e tla lula e ’notši; empa ha e e-shoa, e hlahisa lijo tse ngata” (John 12:24).

Setšoantšo sa hlaku e shoang ke papiso e hlollang ea boinehelo ba rōna thatong ea Molimo. Ea pele, ho ba le ho oela. Hlaku e oelang ho tsoa lehlakeng la koro ha e na matla a hore e oele kae kapa joang fatše. Ha e na matla mobung o e potileng le o e hetellang.

Ea bobeli, ho na le ho ema. Joalo ka hlaku ha e lutse fatše, ha e tsebe hore na bokamoso bo e tšoaretse eng. E sitoa le ho “lekanya” hore na bophelo bo tla ba joang ka moso, hobane ke hlaku feela.

Ea boraro, ho ba le ho shoa. Hlaku e ka se be lehlaka la koro ntle le hore e lahleheloe ke polokeho le boemo ba eona e le hlaku. E lokela ho “shoa”; ke hore, e lokela ho nehelana ka seo e sa le e na le sona e le hore e tle e fetohe ho tloha hlakung ho ea semeleng se behang litholoana.

**Ho Shebela Beke Pele**: Ekare ha re tseba hore thato ea Molimo e molemong oa rōna, hobane ho thata ha kalo ho e amohela? Ke mohlala ofe oa boinehelo oo Kreste a re sietseng oona? Bona setšoantšo sa hlaku ea koro se ka sebetsa joang bophelong ba hao?