---
title:  'Ho Ithuta Ho ea Pele: Bala Ellen G. White, “Eli and His Sons,” pp. 575-580, le “The Presumption of Saul,” pp. 616–626, ho Patriarchs and Prophets.'
date:  16/09/2022
---

Boinehelo ho Molimo bo tla ha re shoa lithatong le litakatsong tsa rōna. Sena se bula tsela bakeng sa bosebeletsi ba ’nete ho ba bang. Re ke ke ra phelela Molimo ntle le hore re fetohe sehlabelo le ho phela ka ho bulehela lentsoe la Molimo. Hore ruri re nehelane ka thato ea rōna thatong ea Ntate, re lokela ho hlokomela kotsi ea ho itšepa bo-rōna le linthong tse nkelang sebaka matla le lentsoe la Molimo. Ka ha boinehelo thatong ea Molimo bo bophelong bo kang ba Kreste, Molimo a ka lumella libopi ho re ruta ho itšetleha ho eena.

“Ho se tsotelle ha Eli ho tlisoa ka pele ho ntate le ’m’e lefatšeng mona. Ka lebaka la takatso ea hae e sa hloekang kapa tšebetso e se nang likhang, o ile kotula bokhopo ho bara ba hae ba tsoileng tseleng. Bobeli, batsoali ba lumeletseng bobe le bana ba entseng bobe ba ne ba le molato kapele ho Molimo, ’me o ne a ke ke a amohela sehlabelo kapa nyehelo bakeng sa tlolo ea bona.”—Ellen G. White, Child Guidance, p. 276.

**Lipotso tsa Puisano**

`➊ Le le sehlopha, buang ka ho ifelisa ho hlollang ha Mora oa Molimo ka ho tla lefatšeng e le motho e le ho shoela libe tsa rōna. E u bolella eng ka seo ho intša sehlabelo le ho boitatolo molemong oa ba bang li se bolelang? Leha re ke ke ra etsa letho le haufi le seo Jesu a se entseng, motheo o teng ’me o lekela ka mehla o bo le kapele ho rōna. Ke ka litsela life, moo re ka fihlelang, re ka bontšang boinehelo le ho intša sehlabelo hoo Jesu a re bontšitseng hona sefapanong?`

`➋ Ho batho ba bangata, ho inehela ho Molimo u sa tsebe se tla etsahala ka morao e ka ba ntho e tšosang. U ka eletsa joang batho ba itšepang bo bona ho e-na le Molimo? U ka reng ho thusa ho ba khoba matšoafo ka hose tsebe-kapa ho se laole-bokamoso?`

`➌ Le sehlopha, nkang nako le rapella bao le tsebang hore ba na le bothata ba ho nkela thato ea Molimo sebaka, hore ba tle ba bone hore ho tšepa thato ea Molimo ke eona tsela fela ea khotso ea moshoelella. Ka mokhoa o tsoanang, ke lintho life tse tšoarehang tseo u ka li etsang ho ba thusa hore ba bone ba ka inehela ho Molimo le hore tsela ea hae e molemo ka ho fetisisa? Ka mantsoe a mang, ke joang Molimo a ka u sebelisang ho thusa ba bang ho tseba ka lerato le takatso ea hae ea ho fana?`