---
title:  Boinehelo Bakeng sa Bosebeletsi
date:  11/09/2022
---

`Bala Ba-Filipi 2:5-9. Ke molaetsa ofe oa bohlokoa o teng litemaneng tsee bakeng sa rōna?`

Tloaelo ea joale e qobella ho batla le ho tseka litokelo tsa rōna. Tsena tsohle li molemo ’me e lokela ho ba joalo. Empa joalo ka Jesu, thato ea Molimo e ka re kōpa ho nehelana ka litokelo tsa rōna e le ho sebeletsa Ntate ka litsela tse ka etsang phapano bakeng sa ’muso oa Molimo. Tšebetso ena ea ho nehelana ka tsona e ka ba thata le ho se be monate, e etse maemo a ho ba seboping.

Sheba ka moo Jesu a entseng sena kateng (Ba-Fil. 2:5-8). Litemana tsena li hlalosa mehato e meraro eo Jesu a e nkileng ho inehela thutong ea Ntate. ’Me qalong, ka ho makala Paulose oa re hopotsa: “Le fele le be le pelo e bileng le ho Jesu Kreste” (Ba-Fil. 2:5).

E le hore a be boemong ba ho re pholosa, Jesu o ile a tlohela boemo ba hae ba ho lekana le Ntate, ’me a tla lefatšeng ka sebopeho le likhaello tsa batho (Ba-Fil. 2:6, 7).

Jesu ha a ka a tla e le sebopuoa se khanyang se phahameng, empa joalo ka mohlanka oa batho ba bang (Ba-Fil. 2:7).

E le mohlanka, Jesu ha a ka phela bophelo bo bo lelele le ba khotso empa a iketsa ea “utloang ho isa lefung.” Empa ha a ka a shoa le lefu le khahlehag. Che, “a iketsa ea utloang ho isa lefung, e, le lefung la sefapano” (Ba-Fil. 2:8).

`Ke likarolong life tsa bophelo moo mohlala oo oa Jesu e leng mohlala (model) bakeng sa rōna? Ekare ha teka-tekano le litokelo li le molemo ’me li lokela ho sireletsoa, ke joang u ka hlalosang taba ea hore ka linako tse ling re lokela ho li lahla? Joale bala Ba-Filipi 2:9. Ke ka tsela efe temana ee e re thusang ho utloisisa taba ea boinehelo thatong ea Ntate?`

`Rapella bohlale ho tsoa Moeeng o halalelang, u kope, “Ke litokelo life tseo ke tšoareletseng ho tsona tseo e ka ’nang ea ba tšitiso ho ineheleng thatong ea Jesu ho sebeletseng lelapa la laka, kereke ea ka, le ba mpotileng? Ke ho fihlela ho kae ke ikemiselitseng ho mamella bohloko ho sebeletsa ba bang ka katleho?”`