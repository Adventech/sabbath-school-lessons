---
title:  Ntho tse Nkang Sebaka
date:  15/09/2022
---

Joalo kaha re bone Maobane, ho inehela thatong ea Molimo ho ka nkeloa tlase ke ha re tšepa matla a rōna. Hape ho bobebe ho itšetleha lintho tse ling tse nkang sebaka sa Molimo. Ha batho ba ikutloa ba nyahama, ba tsoela mabenkeleng ho fumana se ka ba thabisang. Ha ba bang ba ikutloa e ka ho na ho sa fellang, ba batla botumo. Ha ba bang ba na le mathata le balekane ba bona, ba batla motho e mong ea ka ba fang lerato le monate.

Lintho tseo re li etsang li ka fokotsa boima, empa ha li rarolle bothata kapa ho re ruta ho tšoara maemo hantle nakong e tlang. Ke thusa ea tsoang ho Molimo fela e ka etsang seo. Bothata ke hore ka linako tse ngata re itšetleha linthong tse nkang sebaka sa Molimo ho le ho itšetleha ho Molimo ka sebele.

Ke tsena lintho tharo tse nkelang Molimo sebaka:

1. Ho sebelisa mahlale a botho kapa maiphihlelo a fetileng ha re hloka tšenolo e ncha ea leholimo.

2. Ho koalla mathata likellong tsa rōna ha re hloka tharollo ea leholimo.

3. Ho baleha bonnete ba taba le ho qoba Molimo hona ha re hloka puisano le Molimo ho fumana matla.

Zakaria o re thusa ho tsepama ho seo e leng taba ha re qholotseha ho se belisa tse nkang sebaka sa Molimo. Ka mora lilemo tse ngata, baholehuoa ba ne ba khutlile Babilona ’me hang ha qaloa khaho ea tempele. Empa ho ne ho na le khanyetso e kholo (se neng se etsahala se ka fumanoa ho Esdrase 4–6). Joale Zakaria a tla ka molaetsa oa Khothatso ho Sorobabele, ea neng a eteletse mosebetsi pele.

`Bala molaetsa ona o ho Zakaria 4. Molimo o bolela eng ho Zakaria 4:6? Ke joang ho phetheloa ha mosebetsi oa khaho o ka angoang ke Moea O Halalelang? Seo se re rutang ka likamano lipakeng tsa Moea o Halalelang le ntho tse re li etsang?`

Molimo ha a ka a thibela khanyetso ea tempele kapa hona ho baballa Sorobabele khatellong ea ho sebetsana le taba eno. ’Me Molimo a ke ke a re sireletsa ka mehla khanyetsong. Empa ha khanyetso e tla, Molimo a ka e sebelisa e le sebopi ho re ruta ho mo tšepa.

`Ha khatello e tla, ke efe khato eo u e nkang? Lijo, Seea-le-pono? Thapelo? Ho inehela ho Molimo? Karabo ea hao e bolella eng ka uena le lintho tseo u hlo- kang ho ithuta tsona le ho fetoha?`