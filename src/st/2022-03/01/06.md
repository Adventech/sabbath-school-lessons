---
title:  Tšepiso e itseng ea Leeto
date:  30/06/2022
---

> <p></p>
> “Ruri lehlohonolo le mohau li ntse li ntatela ka litšiu tsohle tsa ho phela ha ka, ’me ke tla ’ne ke hlole katlung ea Jehova ka mehla” (Pes. 23:6).

Ha re le khohlong kapa re potiloe ke lira, hangata ho tlisa maikutlo a ho re re siuoe re le bang. Ha ho utloahale e ka Molimo e sa le a re etsetsa letho le leholo; re re ha e ba a ne a ntse a re thusa re be re sa iphumane re le maemong a joalo. Empa Davida ruri ha a bone joalo.

`Ho sa natsoe liqholotso tsa hae, ke lintho li fe tse peli tseo a li bolelang Pesalemeng ea 23:6 tseo a nang le bonnete ba tsona? (Sheba hape Ba-Efe. 1:4; 2 Pet. 1:10; Ba-Ba-Heb. 11:13-15).`

Liphetolelo tse ling li bolela hore lehlohonolo le mohau (boitlamo ba Molimo ba selekane) li tla “ntatela” ka litšiu tsohle tsa ho phela ha ka. Empa, leetsi la puo ea sethathong le matla ho feta moo, ’me temana e lokela ho baleha ka hore lehlohonolo le mohau li tla “mphallela” ka litšiu tsohle tsa ho phela ha ka. (Ha e le hantle ke leetsi la seheberu le tšoanang le sebelisitsoeng litemaneng tse kang Genese 14:14, Joshua 10:19, le 1 Samuel 25:29, moo taba ho “phallela kapa ho lelekisa” e hlakileng.)

`Ke setšoantšo sefe seo u bang le sona kelellong ea hao ha u nahana ka lehlohonolo le mohau ha li se li u “phallela”? U nahana Davida o ne a leka ho re bolella’ng ka Molimo ka ho hlalosa tlhokomelo ea hae ho rōna ka tsela ee?`

Ho sa tsotellehe hore na khohlo e tebile ha kae kapa hore na lira li phehelletse ha kae, tiisetso ea Molimo ea lehlohonolo le mohau le tiisetso ea ho etelloa pele ke eena ho isa qetellong ea leeto la rōna ha e na tika-tiko e tiile. Ha mehopolo ena e ile ea matlafatsa Jesu ho feta Golgotha, re lokela ho tiea lipelo le rōna.

Ho na le linako, leha ho le joalo, tseo bao re ba ratang ba tlalang ka lipotso. Joalo ka Davida, mokhoa o loketseng oa ho sebetsana le khathatseho tsena hangata ha se ka tlhaloso ea thuto-molimo ea seo Molimo a ka se etsang. Empa, joalo ka ha Davida a re bontša ho Pesaleme ea 23:6, ke ka ho phatlalatsa bocha, ho arolelana kholiseho ea motho ka mong, ea ’nete ka Molimo.

`Ke bopaki bofe ho tsoa tsebong ea hao ka Molimo bo ka bontšang bonnete ba hore ruri lehlohonolo le mohau li fela li re latela? Ke bopaki bofe boo u ka bo kenyang ho tsoa Bibeleng? Ke joang u ka arolelanang see le bao e ka bang ba lipotso ke ho etelloa ke Molimo pele? Ke joang sefapano e leng mohlala o moholo ka ho fetisisa oa ho “phalleloa” hoo?`