---
title:  'Ho Kheloha ho sa lebelloang 2: Tafole e Tekiloenge'
date:  29/06/2022
---

> <p></p>
> “U teka tafole pel’a ka, pontšeng ea lira tsa ka; u tlotsitse hloho ea ka ole, mohope oa ka oa khaphatseha” (Pes. 23:5).

Bophelong bohle ba rōna, joang kapa joang re tla tobana le lira. U sebetsana joang le tsona? Na u se u kile oa hlobaela bosiu, u tjoloma le ho fetoha hangata, o lora ka moo u ka iphetetsang kateng ho bao ba lekang ho u utloisa bohloko kapa ho senya mosebetsi oa hao? Ho ka ba thata ho Bakreste ho tseba hore na ba tšoare lira tsa bona joang.

`Ke mofuta ofe oa lira oo u kileng oa ba le oona bophelong ba hao? Ke joang u ileng oa arabela ho bao ba lekileng ho u utloisa bohloko kapa ho u hlokomela? U latetse mantsoe a Kreste ho rōna ho Matheu 5:44 hantle ha kae kapa a Paulose ho Ba-Roma 12:18-21?`

Pesalemeng ea 23:5, Davida o re bontša tsela e thahasellisang ea ho sebetsana le lira. U sira boteng ba bona ka ho shebana le seo Molimo a se etsang lebitsong la hae. ’Me Molimo o teng ho teka tafole bakeng sa hae.

Ka moetlo oa Davida, ha moeti oa bohlokoa a tlile moketeng, ea etetsoeng o ne a tla tlotsa hlooho ea moeti ka ole ha moeti a tla kena ntlong ea ho jela. Ole e ne e le motsoako oa ole ea olive le monko o monate. Ebe joale moeti o tla lula kapele moo a ka bang le lijo tse ngata ho feta ka moo motho a ka jang kateng.

`Ke joang lintho tse tharo (tafole, ole, senoelo) ho Pesaleme ea 23:5 li re thusang ho re hopotsa ka moo Molimo a re fang kateng leha re le khohlong?`

Joalo ka ha Paulose a re hopotsa, “ntoa ea rōna ha e loane le nama le mali, empa e loana le baholo, le mebuso, le marena a lefifi la lefatše lena, le meea e bolotsana e sebakeng sa leholimo” (Ba-Efe. 6:12). Lira tsa rōna li kenyeletsa tseo re li bonang le tseo re sa li boneng. Re rata kapa re sa rate, re pota-potiloe. Empa ha re na le Molisa, ha ho sera le se seng, se bonoang le se sa bonoeng, se ka utsoang seo a re batletseng sona.

`A ko nahane ka moo Molisa a ileng a tšoara kateng ha u ne u potapotiloe ke lira. Ke eng eo u ka e bonang linakong tseo, e ka u thusang hore u ise liteboho le maemong a thata joalo?`