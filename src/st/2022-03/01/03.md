---
title:  Libaka tse itseng Leetong
date:  27/06/2022
---

> <p></p>
> “O ntsamaisa mehlaleng ea ho loka, ka baka la lebitso la hae” (Pes. 23:3).

Nahana “mehlala (litsela) ea ho loka” (Pes. 23:3) e bataletse kapele ho uena, e likella hole mane. Ha u bone qetello, empa oa tseba hore qetellong ea leeto ke hae, lehae la Molimo. Ha u shebisisa haufi le uena, na u bona moo tsela e isang teng? U ka bona libaka tse ling hantle, empa likarolo tse ling li siriloe ka ho phethahala ke tse kholo le litšitiso tse kholo tse kotsi. Ka linako tse ling tsela e potella ka letsatsa. Likarolo tse ling tsa tsela ho bobebe ho tsamaea ho tsona; tse ling li thata. Ho ne ho le joalo ha Iserale e ne tsamaea ho tloha Egepeta ho ea lefatšeng la pallo, ’me e hlalosoa ka tsela e tšoanang Pesalemeng ena.

`Ho tsoa Pesalemeng ea 23 hloaea libaka tseo Davida a bonang linku li feta ho tsona ha li latetse mehlala ea ho loka ha li keneng tseleng e lebang ntlong ea Morena.`

Empa hobaneng ha litsela tsee li bitsoa “mehlala ea ho loka” kapa “litsela tsa ho loka”? Mabaka ke ana a mane a bohlokoa. La pele, ke litsela tse lokileng hobane li isa qetellong e molemo–lehaeng la molisa, ke litsela tse lokileng hobane li re boloka hore re be likamanong tse ntle le motho ea nepahetseng–molisa ka boeena. La boraro, ke litsela tse lokileng hobane li re koetlisa hore re be batho ba nepahetseng–joalo ka molisa, ke litsela tse lokileng hobane li fa bopaki bo nepahetseng–ha re ba batho ba nepahetseng, re isa khanya ho Morena. Ke tsa ho “loka” kapa tse “lokileng”, e ka ba ho tsamaea ho bonolo kapa ho thata.

Ho bohlokoa ho hlokomela hore ha Molimo a re etella pele, ha se taba fela ea hore ka bobebe a fihlise phahlo moo e lokelang. Ke taba e fetisang fela ho etella pele le ho sireletsa. Joalo ka mehlala eohle ka hare ho Bibele eo Molimo a etellang batho ba hae pele (e ka ba ho etella pele Abrahama ka litšepiso tsa hae kapa ho etella Israele pele ka topallo ea mollo le leru), ha Molimo a etella pele, kamehla lebaka ke koetliso ea Sechaba sa hae ho se isa ho lokeng.

`U ela hloko ha kae hore ho loka ke taba ea mantlha ea molisa bakeng sa bophelo ba hao? Ke joang liteko li fetolang bophelo ba hao e le hore u tle u bonahatse semelo sa Kreste?`