---
title:  'Ho Kheloha ho sa lebelloang 1: Khohlo'
date:  28/06/2022
---

> <p></p>
> “Leha nka tsamaea khohlong ea moriti oa lefu, nke ke ka tšoha bobe leha bo le bong, hobane u na le ’na; lere la hao le seikokotlelo sa hao ke tsona tse ntšelisang” (Pes. 23:4).

E ne e tla ba hantle ha e ne e ba mehlala ea ho loka e ne e tsamaea fela makhulong a matala-pela metsi a khutsitseng. Empa ha se ka moo Davida a e behang kateng. Hape tseleng eona ena ho na le khohlo ea moriti oa lefu—sebaka seo re sa lakatseng le ho se etela! Ka linako tse itseng selemong, likhohlo tse fumanoang Iseraele li hlaheloa ke meroallo e sa lebelloang e ka li imelang. Libaka tsena hape li tsebahala hape ka bosesanyane, mahlakoreng e le lilomo tse entseng mabota a sirang le khanya. Ke ka hoo ho thoeng, “khohong ea moriti oa lefu” ke papiso ea “seriti se rothofetseng” kapa “lefifi le letšo-tšo.”

`Nahana ka linako tseo u kileng oa “khohlong ea moriti oa lefu.” Ho bile joang? Na u ne u na le tšabo, leha u ne u tseba hore molisa o teng? Ke litemana life tsa Bibele tse bileng bohlokoa haholo ho uena ka nako eo, ’me hobaneng?`

`U nahana hore linku li qeteletse joang khohlong? U nahana hore linku li ikisitse moo ka bo tsona, kapa molisa o li isitse moo ka bo-eena? Fana ka mabaka a Karabo ea hao.`

Elisabeth Elliot oa ngola, “Konyana e iphumanang e le khohlong ea moriti oa lefu e ka etsa qeto ea ho se isoe moo ka thetso. Ho ne ho hlokeha hore e fete moo lefifing e le hore e ithute ho se tšabe. Molisa o ntse a na le eona.”–Elisabeth Elliot, Quest for Love (Grand Rapids, MI: Revell Books, 1996), p. 218.

`Na u se u kile oa utloa e ka u “isitsoe ka thetso” khohlong? U ile oa arabela joang ho Molimo ka nako eo? Hobaneng u nahana hore molisa a ka beha tlokotsing ho se utloisisoe ka ho re lumella ho kena khohlong e lefifi?`