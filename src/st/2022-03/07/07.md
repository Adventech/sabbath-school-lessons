---
title:  Ho Ithuta Haholoanyane
date:  12/08/2022
---

Bala Ellen G. White, “The School of the Hereafter,” pp. 301–309, ho Education; “Help in Daily Living, pp. 470, 471, ho The Ministry of Healing.

“Maiphihlelong a bohle ho na le nako eo ea ho phoqeha haholo le ho bua ka ho nyahama hohle-matsatsing ao masoabi e leng sejo, ’me ho thata ho lumela hore Molimo e ntse e le eena mofani oa bana ba hae ba tsoaletsoeng lefatšeng; matsatsing ao mathata a soahlamanyang moea, ho fihlela lefu le bonahala le le molemo. Ke ka nako eo ba bangata ba lahleheloang ke tumelo ea bona ho Molimo le ho kena bokhobeng ba pelaelo, kholeho ea ho hloka tumelo. Na ka nako tseo re ka khona ho hlalohanya ka leseli la semoea se boleloang ke mehauhelo ea Molimo, re lokela ho bona mangeloi a batlang ho re pholosa ho bo-rōna, a batla ho beha maoto a rōna holima motheo o tiileng ho feta lithajana, le tumelo e ncha, bophelo bo bocha, li tla hlaha.”—Ellen G. White, Prophets and Kings, p. 162.

**Lipotso tsa Puisano**

`➊ Ellen G. White o re rōna “bohle” re tla fihleloa ke nako tse “thata tsa ho phoqeha le ho nyahama.” Re bona joang ha re feta linakong tse joalo? Ke joang re ka ithutang ho ba lisebelisoa tsa tšepo e mong ho e mong oa rōna ha re tobana le ho phoqeha hoo ho hobe?`

`➋ Le le sehlopha, shebang likarabo tsa lōna potsong ea ho qetela ea Labobeli. Ho entse phapang ea eng bophelong ba hao ha u boloka taba hore Molimo o haufi le uena?`

`➌ Ka sehlopheng, bala haholo karolo ea Jobo 38–41. Ke setšoantšo se fe sa Molimo seo e re fang sona? U ithuta eng e u fang tšepo le khothalo? Ke joang Sabatha e kenang hantle setšoantšong see? E re thusang joang ho boloka pela rōna boleng le semelo sa Molimo?`

`➍ Tšepo e ka re fetolang e tsoa leholimong. Sena se bolela hore re ka rapella tšepo hore e tlisoe maphelong a rōna ka bo mong. Nka nako u rapella bao tšepo ea bona e thekeselang morao tjena, e le hore tšepo ea bona e nchafatsoe. Ho feta moo, u ka etsa eng bakeng sa ba bang ba bonahalang ba lahleheloa ke tumelo ntoeng ea bona?`

`➎ Ha e ba ho na le ea ka ratang, botsa motho eo ho pheta nako eo ho nyahama le liqholotso li mo qositseng ho lahla tumelo le tšepo ea hae. Ke eng se ileng sa khutlisa motho eo? Ke eng eo re ka e arolelanang e ka re thusang ha re le lipelaelong le ho nyahama?`