---
title:  Thuto ea Ntat’a Rōna
date:  11/08/2022
---

`Bala Ba-Heberu 12:5-13. Ke molaetsa ofe moo bakeng sa rōna, ’me o kena joang ho seo e sa leng re ithuta sona kotareng ee?`

Ho Ba-Heberu 12:5-13, Paulose o hlalosa matšoenyeho boemong ba ho rupela. Phetolelong ea Bibele ea NIV ea serapa sena, libopeho tse ’maloa tsa lentsoe “taeo” le hlahang makhetlo a leshome. Lefatšeng la ba-Gerike, lentsoe lena e ne e le lentsoe la mathomo le bolelang “thuto.” Ka hona, ho utloisisa “thuto” ke ho utloisisa ka moo Molimo a re rutang kateng sekolong sa tumelo seo Paulose a se hlalositseng pele ho Ba-Heberu 11.

Hohle ho Ba-Heberu 11, Paulose e sa le a taka setšoantšo sa banna le basali ba tumelo. Tumelo ea bona e bile se ba thusang ho tsoela pele ha ba tobana le mathata ka mefuta ea oona. Ha re kena khaolong ea 12, Paulose o khutlela ho rōna, babali, ’me o re kaha batho ba bangata pele ho rōna ba ileng ba tiisetsa khahlanong hara mathata ohle, le rōna re ka matha le ho qeta bophelo ba tumelo. Taba kholo ke ho tsepamisa mahlo ho Jesu (Ba-Heb. 12:2), e le hore e tle e be mohlala ha maemo a thatafala (Ba-Heb. 12:3). Ho bala khaolo ea 12 ho joalo ka ho fuoa likhalase tsa ho bala. Ntle le likhalase tsena pono kapa kutloisiso ea rōna ea mathata e tla lula e le lerotho. Empa ka ho shea ka likhalase tsena ho tla lokisa tlhaloso e rothofetseng ea matšoenyeho ao re a tlisetsoang ke litloaelo tsa rōna. ’Me re tla khona ho utloisisa hantle le hona ho khona ho arabela litekong tsena ka bohlale.

**Bala ka joale ka “likhalase” tsa Ba-Heberu 12:1-13. Joale tsepama litemaneng tsa 5-13 e be u araba lipotso tsena:**

`Mohloli oa taeo ke ofe?`

`Re arabela taeo joang?`

`Sepheo sa taeo ke sefe?`

`Bala Ba-Heberu 12:1-13 hape. Etsa lethathamo la mabaka ohle ao u ka fumanang e le motheo oa tšepo. Ke joang u bileng le maiphihlelo a tšepo ee nakong ea hao ea “thuto” ea semoea?`