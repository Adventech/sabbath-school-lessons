---
title:  Setšoantšo se Seholo
date:  07/08/2022
---

> <p></p>
> Ha re utloa bohloko, ho bonolo ho nahana hore se re etsahallang ke eona fela ntho ea bohlokoa. Empa ho na le setšoantšo se seholo ho feta fela “’na” (sheba Tšen. 12:7, Ba-Roma 8:22).

`Bala Habakuke 1:1-4. Habakuke o ile a tobana le eng?`

U ka ’na oa lebella hore Molimo a ka bua ntho ekang, “Ke taba e mpe haholo eno, Habakuke; e re ke tle ho u thusa hang-hang.” Empa Karabo ea Molimo ke e fapaneng. O bolella Habakuke hore e sa le linyane likholo li sa tla. Bala sena ho Habakuke 1:5-11.

Iseraele e ne isitsoe kholehong ke ba-Assyria, empa Molimo o tšepisa se fetisang se ea tla: ba ba-Babylona joale ba tlo nka bana ba Juda. Habakuke oa lla hape litemaneng tsa 12-17, le ho emela ho bona hore Molimo o tlo reng.

`Ke joang selelekela tšepisong ea tšenyeho ea Babylona ho Habakuke 2:2, 3 se tlisang tšepo?`

Habakuke 2 ke tšepiso ea Molimo ea tšenyeho ea Babylona. Ba-Heberu 10:37 e qotsa Habakuke 2:3, e supa phethahalo ho Messia kamoso. Ka tiisetso e tšoanang ea tšepiso ea tšenyeho ea Babylona, re na le bonnete ba tšenyeho ea “Babylona e moholo” (Tšen. 18:2).

Habakuke o ne tšoasehile lipakeng tsa bobe bo boholo bo mo potileng le lipallo tsa Molimo tsa bobe bo ntseng bo tla. Empa ke hona moo re iphumanang hantle nalaneng ea pholoho ea rōna. Bokhopo bo boholo bo re potile, empa Bibele e lepa hore likholo li sa tla. Senotlolo sa ho phela ha Habakuke e ne hore o ile a tlisoa ho bona setšoantšo kaofela. Ka hona, khaolong ea 3 o khona ho rapela thapelo e hlollang ea thoriso ka baka la seo Molimo a tla se etsa kamoso.

`Bala Habakuke 3:16-19. Habakuke o hloaea eng e le lebaka la hae la tšepo? Tšepo ea batho ba Molimo ke efe ha re ntse re emetse liketsahalo tsa ho qetela tsa baporofeta ho re liphethale? Ke joang u ka etsang tšepo ee ea hao?`