---
title:  Boteng ba Ntat’a Rōna
date:  09/08/2022
---

> <p></p>
> “‘Hobane ke ’na Jehova, Molimo oa hao, ea u tšoereng ka letsoho la hao le letona, ea reng ho uena: Se tšabe, ke ’na ke u thusang’” (Esaia 41:13).

Motho e mong o kile a re, “Ha Molimo a bonahala a le hole, hantle ke mang ea tsamaileng?” Ha mathata a re tlela, re nahana hore Molimo o re lahlile. ’Ne ke hore ha a so ee kae kapa kae.

Boteng ba Molimo bo ne bo bonahala e le ntho e hole ho ba-Juda ba leng kholehong. Empa, ka Esaia Molimo o ba tiisetsa topollo ka moso. Leha ho le joalo, leha ho khutlela Jerusalemaa e ne ntse le ntho e hole bokamosong, Molimo oa ne a batla batho ba hae ba tsebe hore ha a so ba lahle le hore mabaka a sa le teng a ho ba le tšepo.

`Bala Esaia 41:8-14. Ke mabaka afe a tšepo ao u ka a hloaeang bakeng sa batho ba lebelletseng ka thahasello topollo kamoso? Ke joang tšepiso ee e ka re thusang ha re ntse re le kholehong ea rōna lefatšeng ho fela?`

Se seng sa litšoantšo tse matla litemaneng tsena tse se fumanoa ho Molimo o matla ohle oa leholimo o re batho ba hae ba se ke ba tšaba, hobane ke eena ea ba “‘tšoereng ka letsoho la hao le letona’”. Ke taba e ’ngoe ho nahana ka ha Molimo a laola liketsahalo lefatšeng a le teroneng e kholo a le hole haholo le lefatše. Empa ke setšoantšo se fapaneng hape ho hlokomela hore o haufi hoo a ka tšoarang matsoho sechaba sa hae se ratehang.

Ha re phathahane, ho ka ba thata ho hopola hore Molimo o haufi hakalo le rōna. Empa ha re hopola hore ke Emmanuele, “Molimo o na le rōna,” ho etsa phetoho e kholo. Ha boteng ba Molimo bo na le rōna, ho joalo le sepheo sa hae, litšepiso le matla a hae a fetolang.

`Ka matsatsi a ’maloa a latelang, a ko ipehe tekong. Ha ho lumelleha, leka ho ikhopotsa hore Molimo oa leholimo u haufi ho lekana ho tšoara letsoho la hao le ho tšepisa ho u thusa. Leka ho ngola hore na sena se fetola mokhoa oo o phelang ka oona joang. Itokisetse ho arolelana ka maiphihlelo a hao sehlopheng ka Sabatha.`