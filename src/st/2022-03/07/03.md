---
title:  Ntate oa Rōna ke Mang
date:  08/08/2022
---

Oswald Chambers oa ngola, “U ne u ntse u botsa Molimo hore na o tlo etsa’ng? A ke ke a u joetsa. Molimo ha a u bolelle seo a tla se etsa; u o senolela hore na eena ke mang.”—My Utmost for His Highest (Uhrichsville, OH: Barbour & Company, Inc., 1963), Jan. 2.

`U nahana hore Chambers u bolela’ng ka see?`

Joalo ka ha re tseba, buka ea Jobo e qala tlokotsi ea Jobo. O lahleloa ke tsohle, ntle le bophelo ba hae le mosali, ’me o mo khothaletsa hore a “‘rohake Molimo a shoe!’” (Jobo 2:9). Se latelang ke Puisano eo ho eona motsoalle ea hae e lekang ho fumana hore na ke hobane a hlahetsoe ke tseo tsohle. Puisanong ena eohle, Molimo o thotse tuu!

’Me hang ho Jobo 38 Molimo a hlaha ’me oa bua: “‘Ea fifatsang morero oa ka ka lipolelo tse se nang kelellong ke mang?’” (Jobo 38:2). Ntle le ho khefutsa, Molimo o botsa Jobo lipotso tse ka bang 60. Bula Bibele ea hao le ho sheba lipotso tsena ho Jobo 38 le 39.

Ka mora potso ea ho qetela, Jobo oa arabela “‘Bona, ke motho fela, nka re’ng ho uena na? Ke bea letsoho la ka mohlomong. Ke buile hang, nke ke ka hlola ke araba letho, ke phetile la bobeli, ha ke sa hlola ke eketsa ketho.” (Jobo 40:4, 5). Empa Molimo ha a so qete. O qala hape le ho botsa lipotso tse “likholo” ka tatellano.

`Bala Karabo ea ho qetela ea Jobo ho 42:1-6. Molimo o ne a leka ho bolella Jobo eng, ’me e bile le matla afe ho eena?`

Molimo ha a ka araba le e ’ngoe ea “hobaneng” ea lipotso tsa motsoalle ea Jobo. Empa Molimo o tlisa setšoantšo sa boholo ba hae bo sa lekanngoeng joalo ka ha bo senotsoe tšebetsong ea hae ea tlholo. Ka mora sena, Jobo ruri ha a hloke ho botsa lipotso tse ling. Tlhokahalo ea tlhaloso e koahetsoe ke setšoantšo se hlollang sa Molimo.

Pale ena e senola taba e thata ho utloisisoa. Tšepo le Khothatso li ka hlaha ha re hlokomela hore re tseba hanyenyane ha kae. Ka tlhaho re leka ho fumana matšeliso ka ho tseba tsohle, ’me rea nyahama hare sa khone ho tseba. Empa ka linako tse ling Molimo o senola ho se tsebe ha rōna e le hore re tle re hlokomele hore tšepo ea batho e ka fumana tšireletso fela ho matla ka holimo ho bona.

`Na lintho tseo u sa li utloisiseng li ea etsahala hona joale? Ha e ba ho joalo, tsepama semelong sa Molimo. Ke joang ho etsa joalo ho ka u fang tšepo eo u e hlokang ho tsoella ka seo ha joale se sa khoneheng?`