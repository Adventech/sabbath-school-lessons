---
title:  Merero ea Ntate Bakeng sa Rōna
date:  10/08/2022
---

`E mong le e mong o batla tšepo. Empa e fumanoa kae? Ho batho ba bang, tšepo e ka fumanoa pososelong ea motsoalle. Ho ba bang, tšepo e kolla ho bao chelete kapa lenyalo le tsitsitseng. Ke kae moo uena u batlanang le tšepo le Khothatso?`

Bukeng ea Jeremia, moporofeta o ngolla batho ba lahlehetsoeng ke tšepo khoholehong ea bona. “Mabopong a linōka tsa Babilona re ne re lutse, re lla, ha re hopola Sione” (Pes. 137:1). Empa leha ba robehile lipelo, Jeremia o beha mabaka ao ka oona ba sa lokelang ho inehela.

`Ke mabaka afe a tšepo a fanoang ho Jeremia 29:1-10?`

Sekheng sena, ho na le mehloli meraro ea bohlokoa ea tšepo e bohlokoa ho ka boleloa.

Oa pele, Molimo o bolella sechaba sa hae hore se se ke sa lahla tšepo, hobane boemo ba bona ha se taba ea tšohanyetso kapa bobe bo sa tsebisahaleng. Hobane Molimo ka sebele o re, “bao ke ba falalitseng Jerusalemaa, ke ba isitseng Babilona” (Jer. 29:4). Leha bobe bo bonahala bo ba potile ka hohle, Juda ha a so tlohe khubung ea letsoho la Molimo.

Oa bobeli, Molimo o bolella sechaba sa hae hore se se ke sa lahla tšepo, hobane a ka sebetsa le hara matšoenyeho a bona a joale. “‘Le ke le batlele motse oo ke le isitseng kholehong teng khotso, le o rapelle ho Jehova, hobane khotsong ea oona le tla ba le khotso le lōna’” (Jer. 29:7).

Oa boraro, Molimo o bolella sechaba sa hae hore se se ke sa lahla tšepo, hobane o tlo fihlisa pheletsong khoholeho ea bona ka nako e itseng: “Hobane ho itsoe ke Jehova: Lilemo tse mashome a supileng etlare ha li se li phethehile bakeng sa Babilona, ke tla le hopola, ke le busetse nģalong ena’” (Jer. 29:10).

Ka mora hore Molimo a hlalose hore o na le taolong nakong e fetileng, le hore o taolong nakong ea joale ea bona, ’me o tla ba taolong le bokamosong ba bona, joale ka makhethe ohle o fetisa tsotello ea he ho sechaba sa hae (sheba Jer. 29:11-14).

`Bala Jeremia 29:11-14, u bitse lebitso la hao moo ho lokelehang, joalo kaha eka Molimo o etsetsa uena litšepiso. Sebelisa litšepiso tsena bophelong ba hao bothateng bofe kapa bofe bo u leng ka hara bona.`