---
title:  Ho Ithuta ho Ithabela Ho Jehova
date:  08/09/2022
---

> <p></p>
> “U ikhahlisetse ho Jehova, ’me o tla u nea se batloang ke pelo ea hao” (Pes. 37:4).

Pesaleme ea 37:4 ke tšepiso e hlollang. Nahana u se u fumana seo e leng khale u se batla. Empa ho fumana litakatso tsa lipelo tsa rōna ho itšetlihile pelong e ithabelang ho Jehova. Joale ho bolela eng ho “ikhahlisetsa ho Jehova”?

Bala Pesaleme 37:1-11. Taba e ho Pesaleme ea 37:4 mohlomong ea makatsa. Davida o ngola ka ho potapotoa ke batho ba sebetsang khahlanong le Molimo le eena. Ha batho ba sebetsa khahlanong le rōna, karabelo e bobebe ke ho halefa kapa ho tsoela ho itokafatsa. Empa Davida o eletsa se seng se fapaneng.

**Litemaneng tse latelang, keletso ea Davida ke efe ho batho ba Molimo boemong boo?**

`Pes. 37:1`

`Pes. 37:5`

`Pes. 37:7`

`Pes.37:8`

`Bala Pesalame ea 37:4 hape. Ka maemo a litemana tseo u sa tsoa ngola ka tsona, ho bolela eng “ho ikhahlisetsa ho Jehova”?`

Davida o pheta hape le hape, ka litsela tse fapaneng, “Tšepa Molimo.” Se ke oa koata, hobane Molimo ke Molimo oa hao, ’me o sebeletsa uena-le hona joale. Ha oa lokela ho kena le ho leka ho itokisetsa lintho. Ntate oa hao ea maholimong o taolong. Mo tšepe. Mo tšepe ka ho tletseng.

Ke maemong ana moo Davida a ngolang ka ho ikhahlisetsa ho Jehova. Ho ikhahlisetsa ho Jehova ho bolela hore re phela boemong tšepo e phethahetseng. Ha ho letho le ka senyang khotso ea rōna, hobane Molimo o teng ’me o tšebetsong. Re ka mo rorisa, re ka bososela, hobane ha ho ea ka hlolang Molimo oa rōna! Ha re ka ithuta ho etsa sena, ruri re tla amohela seo lipelo tsa rōna li se labalabelang, hobane re tla amohela seo ntat’a rōna ea lerato a batla ho re fa sona, ka nako e molemong oa rōna le ’muso oa hae.

`Ke joang u ka ithutang ho “ikhahlisetsa ho Jehova”? nka nako thapelong, u batla tataiso ea Molimo ho re na sena se fetoha ’nete joang bophelong ba hao.`