---
title:  Ho Ithuta Haholoanyane
date:  09/09/2022
---

Bala Ellen G. White, “The Anointing of David,” pp. 637–642, ho Patriarchs and Prophets.

Morero oa Molimo bakeng sa rōna o ka hloka hore re eme haholo, ’me ruri sena se ka utloahala joalo ka sebopi. Ho ithuta mamello nakong ena ho ka etsahala ha re tsepama bathong ba Molimo le ho tšepa hore o sebetsa molemong oa rōna. Ho na le mabaka a mangata a ho ema, empa ohle a itšetlehile ka phethahalo ea morero oa Molimo bakeng sa rōna le ’muso oa hae. Re ka lahleheloa haholo ha re ka matha kapele ho Molimo, empa re ka una molemo haholo ka ho ba le boitšoaro le ho ikhahlisetsa ho eena.

Morena o lekanya le ho bekha teko e ’ngoe le e ’ngoe. “Nke keng ka tlo bala sepheo sa Molimo matšoenyehong a ka, empa o tseba se leng molemo, ’me ke tla nehela ho phela, ’me le moea ho eena joalo ka ’mopi oa ka ea tšepehang. ‘Hobane ke tseba eo ke lumetseng ho eena, ’me ke kholisehile hore o tla khona ho boloka seo ke motšepetseng sona letsatsing lela’ (2 Tim. 1:12). Ekare ha re ruta meea ea rōna ho ba le tumelo e kholo, lerato, mamello le ho tšepo e phethahetseng ho Ntat’a rōna ea maholimong, kea tseba hore re tla ba le khotso le thabo letsatsi ka leng ha re feta lintoeng tsa bophelo bona.

“Morena ha a thabele ha re ithutlolla le ho khathatseha matsohong a Jesu. Ho hlokeha ho ema ka khutso le ka tebello tse kopaneng. Re nahana hore ntle le ho ba le boikutlo ha re tseleng e nepahetseng, ’me re tsoela pele ho batla pontšo e lokelang boemo; empa ha se taba ea boikutlo, empa ea tumelo.”—Ellen G. White, Selected Messages, book 2, p. 242.

**Lipotso tsa Puisano**

`➊ Ho bolela eng ho “bekha le ho lekanya” liteko tsohle? Ho tseba see ho ka re thusang joang ha ntse re eme?`

`➋ Kopa batho ka sehlopheng ho fana ka bopaki ba maiphihlelo a bona ka seo ho lebella ka mamello ho leng sona. Tse neng li ba tšosa ke life, le tse thabisang? Ke litšepiso life tseo ba ileng ba itšoarella ka tsona?`

`➌ Le ka etsang le le kereke kapa sehlopha ho thusa ba bang ba ka seboping ha ba ntse ba emetse nako ea Molimo ka seo ba se emetseng?`

`➍ Karolo ea thapelo khahong ea mamello ke efe? Na ho na le ba bang bao u ka ba rapellang e le hore Moea o tle o hahe mamello maphelong a bona?`