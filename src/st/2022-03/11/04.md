---
title:  'Davida: Thuto ka Papiso holima ho ema'
date:  06/09/2022
---

Ho 1 Samuele 16:1-13, re bona mohlanka e mocha lilemong Davida a tlotsetsoa borena ke Samuele. Leha ho le joalo, e bile leeto le le lelele ho tloha masimong a ntat’ae, Jesse, ho ea teroneng e Jerusalema. Ha ho pelaelo, ka linako tse ling o ne a ikutloa a le ka hara sebopi.

Ea pele, mohlankanyana o memeloa ho tla bapala mino ho thusa Saule bothateng ba hae (1 Samuele 16). Ha morao, e ba mohale ha a bolaea Goliatha (1 Samuele 17). Joale ho ba le lilemo tse ngata moo joale Davida a mathang ho pholosa bophelo ba hae. Bobeli Saule le mora oa hae Jonathane ba ne ba tseba hore Davida o tlotselitsoe ho ba morena ea latelang (1 Sam. 23:17, 1 Sam. 24:20). Empa Davida ha etse letho ho potlakisa qetello eo a e baletsoeng ke Molimo. Empa o etsa se fapaneng. Leha Saule a lekile ho mo bolaea ’me Davida o khaola qola ea seaparo sa morena, ’me oa ikoahlaea hore e ke a ka ba etsa joalo (1 Sam. 24:5-7). Hape ha Saule a leka ho balaea, Davida o latola ho bolaea Saule ha monyetla o mo hlahela (1 Sam. 26:7-11).

`Bala 1 Samuele 26:1-11. Hobaneng Davida a hana ho bolaea Saule? Ke metheo efe eo see se re rutang eona ka tsela eo Molimo a phethang merero ea hae bakeng sa mapehlo a rōna?`

`Joale bala 1 Samuele 26:12-25. Ke joang ho hana ha Davida ho bolaea Saule ho ammeng Saule? See se re ruta eng ka melemo ea ho emela Molimo?`

Re shebile leeto la Davida ho teroneng, mohlomong re ka le akaretsa ka polelo e khutšoanyane-se ka ba ikela seo Molimo a so fane ka sona. Limpho tsa Molimo li ntle ha li amoheloa letsohong la hae ka nako ea hae. Sena se ka ’na sa hloka nako e telele ea ho ema. Linaoa li ka hola ka lihora fela, ha sefate sa mokukutoane se ka nka lilemo tse ngata. Empa ha meea e matla e tla, sefate se ke ke sa oela.

`Nahana ka moo Davida a ka beng a bile le mabaka a utloahalang a ho bolaea Saule. (Davida o ne a boleletsoe hore o tla nka terone, etsoe Saule o ne a le mobe.) Empa, liketso tsa hae li bua ka tumelo ea ’nete ho Molimo. Ke eng u ka khonang ho e iphumanela eona ho sohle seo e ka bang u se emetse?`