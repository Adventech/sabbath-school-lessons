---
title:  Molimo oa Mamello
date:  04/09/2022
---

`Bala Ba-Roma 15:4, 5. Ke eng se fumanoang litemaneng tsee bakeng sa rōna?`

Hangata ha re na mamello ka lintho tseo re li hlokang haholo kapa tseo re li tšepisitsoeng empa re so be le tsona. Hangata re khotsofala ha fela re fumana seo re se labalabelang. ’Me ka ha seo re se hlokang re se fumana ka seoelo, ho bolela hore re se ntse re le tlokotsing ea ho lekeha le ho hloka mamello. ’Me ha re le boemong bona, ho thata ho boloka khotso le tšepo ho Molimo.

Ho ema ho bohloko ka tlhaloso. Ka se-Heberu, le leng la mantsoe a bolelang “ho lebella ka khutso” (Pes. 37:7) le tsoa lentsoeng la se-Heberu le ka tolokoang e le “ho utloa bohloko haholo,” “ho hlokohla,” “ho thothomela,” “ho tsoa kotsi,” “ho ba mahlomoleng.” Ho ithuta mamello haho bonolo; ka linako tse ling ke bona boleng ba se boleloang ke ho ba seboping.

`Bala Pesaleme ea 27:14, Pesaleme ea 37:7, le Ba-Roma 5:3-5. Litemana tsee li reng ho rōna? Mamello e lebisa kae?`

Ha re ntse re eme, re ka shebana le ntho e le ’ngoe ho tse peli. Re ka tsepama linthong tseo re li emetseng, kapa re ea fuparetseng lintho tseo matsohong a hae. Se etsang phapang ha re emetse ntho e ’ngoe ha se hore na re eme nako e kae, empa boitšoaro ba rōna ha re ntse re eme. Ekare ha re tšepa Jehova, ekare ha re beile maphelo a rōna matsohong a hae, ha re nehela thato ea rōna ho eena, joale re ka tšepa hore o tla etsa se leng molemo bakeng sa rōna, ho sa tsotellehe hore na ho thata ha kae ka linako tse ling ho lumela.

`Ke lintho life tseo u li lebeletseng ka thahasello e kholo? Ke joang u ka ithutang ho fana ka tsohle ho Molimo le nakong ea hae? Rapella ho ba le semelo sa boinehelo bo phethahetseng ho Jehova.`