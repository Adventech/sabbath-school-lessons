---
title:  Ka Nako ea Molimo
date:  05/09/2022
---

`Bala Ba-Roma 5:6 le Ba-Galata 4:4. Li re bolella eng ka nako ea Molimo?`

Litemaneng tsena, Paulose o re bolella hore Jesu o tlile ho re shoela ka nako e nepahetseng. Empa ha a re bolelle hore na hobaneng e ne le nako e loketseng. Ho bonolo ho bala litemana tsena le ho ipotsa hore na, hobaneng Jesu a ka ema lilemo tse likete pele a tla lefatšeng ho ka sebetsana le sebe-na leholimo le ne le sa utloisise hore sebe ke ntho e mpe pele ho moo? Re ka botsa hore na hobaneng Jesu a eme hore a ka tle lekhetlo la bobeli na. hape re ka botsa, hobaneng Morena a ema nako e telele ho ka araba lithapelo tsa ka?

`Nahana ka mohlala, lilemo tse mashome a supileng tsa baporofeta ba Daniele 9:24-27, boporofeta bo supang ho Jesu e le Messia (a ko bo shebe hae ha ho hlokahala). Nako ee e ne e le telele ha kae? See se u bolella eng ka ho ithuta ho emela lintho ka nako ea Molimo, leha e ka bonahala e nka e nako e telele ka rōna?`

Ho na le mabaka a semoea a bohlokoa hore na hobaneng re tla ba le maiphihlelo a linako tsa ho ema. La pele, ho ema ho ka tlosa maikutlo a rōna “linthong” tse ling ho khutlela ho Molimo ka sebele. Ea bobeli, ho ema hore lumella ho ba le setšoantšo se hlakileng sa mehopolo le litakatso tsa rōna. Ea boraro, ho ema ho haha tiisetso-matla a semoea. Ea bone, ho ema ho bula mamati a ntsafatso ea semoea, joalo ka tumelo le tšepo. Ea bohlano, ho ema ho lumella Molimo ho kopanya likaroloana tsa rōna tse nyenyane ho lekana setšoantšo se seholo. Ea botšelela, re ka se tlo tseba lebaka leo re lokelang ho ema; ke ka hoo, re ithutang ho phela ka tumelo. Na u ka nahana ka mabaka a mang a ho ema?

`Mehlala efe eo u ka e fumanang ka Bibeleng ea mesebetsi ea Molimo ka nako ea hae e ka u thusang ho ithuta ho tšepa hore u tla u etsetsa se loketseng ka nako ea hae? (Nahana, ka mohlala, ka Abrahama le Sara le tšepiso ea mora.) Ka nako e tšoanang, ipotse, “Ke eng eo e ka bang kea e etsa e ka liehisang karabo ea thapelo e ka beng e arabetsoe khale?”`