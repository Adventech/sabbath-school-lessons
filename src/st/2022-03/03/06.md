---
title:  Ho Lekoa ka Mollo
date:  14/07/2022
---

Ho ne ho na le mohlankana e mong eo re neng re mo bitsa Alex. O ne a sa tsoa inoha mathateng a maholo: lithethefatsi, pefo, le ho kena teronkong ka linako tse ling. Empa, ka moea oa setho se seng sa kereke ea lehae (eo Alex a neng a mo utsoelitse), Alex a ithuta ka Molimo le ho fana ka pelo ea hae ho Jesu. Leha a ne a ntsa na le mathata a hae le liqholotso, le ha likarolo tsa bophelo ba hae bo fetileng li ne ntse luma, Alex e ne e le motho e mocha ho Jesu. O ne a rata Molimo le ho lakatsa ho bontša lerato leo ka ho utloa litaelo tsa oona (1 John 5:1, 2). Ha fihla nako eo a ileng a utloa hore e ka khona e be moruti. Tsohle li ne li lumellan. O ne a arabela pitso ea Molimo, ha ho tika-tiko moo.

Sekolong se phahameng lintho li ile tsa tsamaea hantle qalong. Eaba lintho ka tatellano li ea senyeha, ’me bophelo ba hae ba qala ho senyeha. Mehlolo ea hae ea lichelete ea oma; motsoalle oa hae ea haufi le eena haholo a mo fetohela, a mo etsetsa liqoso tsa mashano tse neng li mo senya lebitso fela. Holima moo, a tsoela pele ho kula; ho ne ho se ea tsebang hore na molato ke eng, empa ea ama lithuto tsa hae ho isa moo a ileng a tšoha hore o tla lokela ho lahla lithuto tsa hae ka lehare. Holima tseo tsohle, o ne a loana ntoa e mahlonoko le lithethefatsi, tse neng li fumaneha ha bobebe motseng. Ka nako e ’ngoe a ba a oela sebakeng seo. Alex o ne a sitoa ho utloisisa hore na ke hobaneng ha tsena tsohle li ne li etsahala, haholo hobane o ne a kholisehile hore Morena ke eena ea mo tataisitseng le ho tla sekolong sena. Na Alex o ne a fositse ka seo? Haeba ho joalo, na maiphihlelo ohle a hae le Molimo e bile phoso? Le metheo ea tumelo ea hae e ne e se e tlisa khoao joale.

`Nahana hore hara tlokotsi ena, Alex o tla ho uena le ho kōpa keletso. O ne o tla reng? Ke maiphihlelo afe a hao ao kileng oa ba le oona a ka thusang motho e mong ea kang eena? Ke litemana life tsa Bibele tseo u ka li sebelisang? Litemana tse latelang li ba molemo ha kae boemong boo? Liprovebia 3, Jer. 29:13, Ba-Ba-Roma 8:28, 2 Ba-Kor. 12:9, Ba-Ba-Heb. 13:5.`

`E batla e le bohle ba latetseng Morena ba ileng ba lekoa hore ba be ba qea- qee ho re ba eteletsoe pele ke Morena. Ntho ea bohlokoa ka linako tseo ke ho itšoareletsa ka litšepiso, hopola ketello ea Molimo nakong e fetileng, le ho rapella tumelo le mamello. Morena a ke ke a re lahla. Potso bakeng sa rōna ke hore: Ke joang re sa khathaleng matla tlasa moleko le ho inehela ho eena?`