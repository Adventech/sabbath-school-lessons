---
title:  Metsi a Babang
date:  11/07/2022
---

> <p></p>
> “Phutheho eohle ea bana ba Iseraele ea tloha lefeelleng la Sine, ka taelo ea Jehova, ba ntse ba e-ea ka ho tsamaea ha bona; ba fihla ba hlōma litente Refidime, empa ho no ho se metsi ao sechaba se ka a noang” (Exoda 17:1).

Mohlomong re ke keng ra fumana ho tsoa ho Molimo tsohle tseo re li batlang, empa na re ke se lebelle ho fumana tsohle tseo re li hlokang? E seng seo re nahanang hore rea se hloka empa seo ehlileng re se hlokang?

Ho ne ho na le ntho eo ba-Iseraele ba neng ba e hloka ruri, ’me seo e ne e le metsi. Hang ka mora hore Molimo ka leru a etelle ba-Iseraele hara leoatle le lefubelu, ba mo latela hara lehoata le chesang, le se nang metsi, ka matsatsi a mararo. Haholo-holo lehoatateng, moo ho fumana metsi e leng bothata, lenyora la bona lea utloisiseha. Ke neng ba tla thola metsi ao ba neng ba a hloka?

Joale, Molimo o ba isa ho kae? Leru le ba isa Mara, moo, qetellong, ho nang le metsi. Ba lokela ba ile ba thaba haholo. Empa ha ba latsoa metsi, hang ba a tšoella fatše hobane a ne a baba. “Sechaba sa ngangisa Moshe, sa re: Re tla noa’ng?’” (Exoda 15:24).

Joale, matsatsi a ’maloa ha morao, Molimo oa e etsa hape. Lekhatlong lena leha ho le joalo, topallo ea leru e ema moo ho se nang metsi hohang! (Exoda 17:1).

`Bala Exoda 15:22-27 le Exoda 17:1-7. Molimo o ile a senola eng ho Iseraele ka eena Mara le Refidime? Ke thuto efe eo ba lokelang hore e be ba ithutile eona?`

`Refidime, ke potso efe eo bana ba Iseraele ba ileng ba ipotsa eona? Exoda 17:7. Na u se u kile oa ipotsa potso e tšoanang? Haeba ho le joalo, hobaneng? U ile oa ikutloa joang, ’me ke thuto efe eo u ileng oa ithuta eona ka mora hore e arajoe? Ke ka makhetlo a makae e re hlokang hore e arajoe hore re khaotse ho e botsa ho hang?`