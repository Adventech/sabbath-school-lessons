---
title:  Seropo sa Nonyana
date:  09/07/2022
---

### Bakeng sa Thuto ea Beke ena, Bala
Exoda 14, Exoda 15:22-27, Exoda 17:1-7, Liprovebia 3, Luka 4:1-13, 1 Pet. 1:6-9.

> <p>Temana ea Khopolo</p>
>  “Ke sona seo le se thabelang haholo, leha empa joale le sa ntse le hlomohile ke meleko e mengata, leha empa e le ka motsotso o mokhutšoanyane kamoo ho le tšoanetseng kateng;” (1 Peter 1:6).

Leseling le phethahetseng la letsatsi, le ho utloeng ‘mino oa mantsoe a mang, nonyana e koaletsoeng e ke ke ea bina lipina tseo mong’a eona a batlang e li bine. E ithuta hanyane mona, hanyane mane, empa e seng mola oa pina kaofela o arohaneng. Empa mong’a eona o tla koahela ntloana, e be o beha nonyana moo e tla mamela pina e le ’ngoe fela eo mong’a eona a batlang e e bine. Lefifing, e leka hape le hape ho bina pina eo ho fihlela e e tseba, e be e bina hantle ka thello. Joale e ba nonyana e tla lokolloa, ’me ka mora moo pina eo e se e tla e bina le leseling. Ke ka moo Molimo a sebetsanang le bana ba hae kateng. O na le pina eo a batlang ho re ruta eona, ’me ha re se re ithutile eona hara matšoenyeho re ka e bina ka mehla ka mora moo.”—Ellen G. White, The Ministry of Healing, p. 472.

Hlokomela hore ea isang nonyana lefifing ke mong’a eona ka sebele.

Ho bonolo ho utloisisa hore Satane ke eena ea bakang bohloko, empa na Molimo ka sebele a ka nka karolo ho re isa liboping moo re ka bang le pherekano kapa ho utloa bohloko?

**Ho Shebela Beke Pele**: Ke mohlala ofe oo u ka nahanang ka oona ka Bibeleng moo Molimo ka sebele a leng a isa batho maiphihlelong ao a neng a tseba hore a tla kenyeletsa mahloko? U nahana hore ke pina efe e ncha eo a neng a batla ba e bine?