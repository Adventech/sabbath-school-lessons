---
title:  Lefatše la Pallo ka tsela ea Lefella
date:  10/07/2022
---

> <p></p>
> “Eare ha Faro a atamela, bana ba Iseraele ba lelatsa mahlo, ba bona ba- Egepeta ba ba phalletse, ’me ba tšoha hampe; bana ba Iseraele ba hooeletsa ho Jehova” (Exoda 14:10).

Na u se u kile oa reroa, oa isoa sefing kapa oa isoa tseleng e sa iseng kae kapa kae? Ka linako tse ling ho kaba hotle, joalo ka ho kena ka tšohanyetso kamoreng ea motsoalle e emeng eo hong ba hooeletsang ba re: “Halala! Letsatsi le monate la tsoalo!” Ka linako tse ling e kaba ntho e ntšosang ruri, le le sa thabiseng ho hang. E ka ’na eaba bonono boo u ileng oa bo etsetsoa sekolong, kapa mosebetsi ’moho ea ileng a u hobosa hore u hlahe hape.

Ho tloha letsatsing leo ba-Iseraele ba tlohileng Egepeta ho fihlela ba fihla lefatšeng la pallo, “Jehova o ne a ba eteletse pele ka topallo ea leru motšehare, ho ba bontša tsela, le ka bosiu ka topallo ea mollo ho ba bonesetsa, hore ba tsamaee motšehare le bosiu” (Exoda 13:21). Karolo e ’ngoe le e ’ngoe ea leeto e ne e eteletsoe pele ke Molimo ka sebele. Empa bona moo a ba isitseng teng pele: sebakeng seo leoatle le neng le le kapele ho bona, lithaba li le mahlakoreng ka bobeli, le makhotla a Faro a le moo a ka bonoang ka mora bona!

`Bala Exoda 14. Hobaneng Molimo a ile a tlisa ba-Iseraele sebakeng seo a neng a tseba hore ba tla ba matsoalong?`

Ho latela “topallo ea leru” ha ho re netefaletse ho ba thabeng ka linako tsohle. Hape e ka ba maiphihlelo a mabe, hobane koetliso e isang ho lokeng e re isa libakeng tse lekang lipelo tsa rōna, tseo ka tlhaho li leng mano (Jer. 17:9). Nakong ena ea mathata, senotlolo sa tseba ha re latela Molimo kannete ha se hakalo bosieo ba li liqholotso le bohloko, empa, ho bulehela taeo ea Molimo le ho inehela tataisong ea hae ka likelello le lipelo tsohle tsa rōna.

`Ke thuto efe eo ba-Iseraele ba ileng ba ithuta eona maiphihlelong aa? Exoda 14:31.`

`Hobaneng ho tšepa ka linako tse ling ho le thata, leha ra tseba litšepiso tsa hae tse hlollang tseo a re etselitseng tsona? A ko bolele a mang a mathata ao u lumelang hore Morena o ile a u fetisa ho oona e le u ruta ho mo ‘lumela’ le ho mo ‘tšaba’.`