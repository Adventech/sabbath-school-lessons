---
title:  Nalane e tsoellang
date:  13/07/2022
---

`Bala 1 Petrose 1:6, 7. Petrose o re’ng?`

Petrose o ngolla batho ba fetang hara mathata ’me hangata ba ikutloa eka ba bang. O ne a ngolla “bakhethoa ba jakileng, ba hasaneng mafatšeng a Ponto, a Galatia, a Kapadosia, a Asia, le a Bithinia” (1 Pet. 1:1). Sena ke sebaka seo kajeno re se tsebang e le Turkey e ka boroa. Lilemo tse ’maloa ha morao, Petrose o re oa tseba hore re feta hara “meleko e mengata” (1 Pet. 1:6).

`Petrose o bolela’ng ka hore ke “bajaki” le ba “hasaneng”? Seo se mpefatsa joang liteko tsa bona?`

Ho ba Mokreste linakong tseo e ne e le ntho e ncha; balumeli ba ne ba fokola ka palo le ho ba libakeng tseo palo e fokolang haholo ‘me e sa utloisiseheng le ho hlorisoa haholo fela. Petrose oa ba tiisetsa leha ho le joalo, hore matšoenyeho ana ha a tle ka seoelo kapa tsietsi (1 Pet. 1:6, 7). Pakane ea tumelo ea ’nete ke ba mamellang hara “matšoenyeho ohle.”

`Bala 1 Petrose 1:6-9. Ke tiisetso efe ea moshoelella eo Petrose a e fang batho baa hara metšoenyeho a bona? Tšepo ee e bolela’ng ho rōna hape?`

Ho sa natsoe matšoenyeho kapa mahlomola a bona, ke joang a ka bapisoang le bosafeleng bo ba emetseng ha Kreste a khutla? Mantsoe a Petrose ho bona ke mantsoe a Molimo ho rōna, ho sa tsotellehe hore na re tobane le eng. Leha matšoenyeho a rōna a le thata kapa bohloko, ha rea lokela ho lahleheloa ke pono ea se tlang qetellong, bophelo bo sa feleng leholimong le lecha le lefatšeng le lecha, moo ho seng bohloko, matšoenyeho, kapa lefu. Ka tšepiso e joalo ka pele ho rōna, tšepiso eo re e tiiselitsoeng ka lefu la Jesu, ho bohlokoa ha ka kang hore re se ke ra lahla tumelo, empa ho e-na le hoo, hara liteko, re kope Morena ho tloha eng kapa eng e ka emang tseleng ea tumelo ea rōna.