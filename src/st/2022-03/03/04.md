---
title:  Toantšano e Kholo Lefelleng
date:  12/07/2022
---

> <p></p>
> “Joale Jesu, a tletse Moea o Halalelang, a tloha Jordane, a isoa ke Moea feeleng. A lekoa teng ke Diabolose ka matsatsi a mashome a mane, a sa je letho ka matsatsi ao; a ntoo lapa ho feleng ha ‘ona” (Luka 4:1, 2).

`Bala Luka 4:1-13. Ke thuto efe eo u ka ithutang eona tlalehong ee ka ho hlola teko le ho se nehe sebe sebaka?`

Liteko li ka ba thata hobane li hlaha ka lintho tseo re li labalabelang, ’me ka mehla li tla linakong tseo re leng bofokoling ka ho fetisa

Luka 4 ke qaleho ea pale ea ka ho lekoa ke Satane, ’me e re hlokomelisa a mang a mathata. Qalong ha u sheba, e ka ke Moea o halalelang o isitseng Jesu molekong. Leha ho le joalo, Molimo ha le ke motho le ka mohla (Jakobo 1:13). Empa joalo ka ha re bone, Molimo o mpa a re fetisa liboping tsa hlahlobo. Se makatsang ho Luka 4 ho re Moea o Halalelang o ka re isa linakong tsa hlahlobo tse kenyeletsang ho ba tlasa liteko tse matla tsa Satane. Ka linako tseo, ha re utloa liteko tsena li le boima, re ka tlo utloisisa le ho nahana hore ne ntse re sa latele Molimo hantle. Empa ha se ’nete hangata. “Hangata ha re beiloe maemong a qholotsang, re belaella hore ke Moea oa Molino o neng o re tataisa Empa ke tataiso ea Moea o Halelang e ileng ea isa Jesu lefelleng ho lekoa ke Satane. Ha Molimo a re tlisa tekong, o na le morero molemong oa rōna. Jesu ha’aka a ea le khongoana holimo ka litsepiso tsa Molimo litekong, kapa ho saoha ha teko e mo tlela. Ho joalo le ho rona.”—Ellen G. White, The Desire of Ages, pp. 126, 129.

Ka linako tse ling, ha re le ka seboping, rea cha, ho e-na le ho hloekisoa. Ho ea khothatsa ke hona ho tseba hore ha re imeloa ke moleko, re ka tšepa hape hobane Jesu o ile a ema a tiile. Litaba tse monate ke hore ka ha Jesu ke mojari oa libe tsa rōna, hobane o lefile kotlo ea ho hloleha ha rōna ho mamella moleko (ho sa natsoe hore na ke oa eng), hobane o fetile seboping se fetang seo mang kapa mang oa rōna a ka tobanang le sona, Molimo ha a re lahla kapa hona ho re tlohela. Ho na le tšepo, le bakeng sa moetsalibe ea “ka sehlohong” (1 Tim. 1:15).

`Ke liteko life tseo u tobanang le tsona? Nka nako thapelong, u kōpa Morena ho u ruta hore kenya tšebetsong lithuto tseo u ithutileng tsona mohlaleng oa bophelong ba hao. Hopola, ho oa tlameha ho inehela molekong, le ka mohla! Hopola hape, hore ha utloa e ka oa inehela, o na le Mopholosi.`