---
title:  Ho Ithuta Haholoanyane
date:  15/07/2022
---

Baka Ellen G. White, “The Exoda,” pp. 281–290; “From the Red Sea to Sinai,” pp. 291-302, ho Patriarchs and Prophets; “The Temptation,” pp. 114–123, ho The Desire of Ages.

“Empa mehleng ea khale Morena o ile a etella sechaba sa hae pele ho ea Refidime, ’me a ka khetha ho re isa moo le rōna, ho hlahloba botšepehi ba rōna. Ha se kamehla a re isang libakeng tse thabisang. Haeba a ka etsa, ka bokhoni ba rōna re lokela ho lebala hore ke Mothusi oa rōna. O labalabela ho itšenola ho rōna, le ho hlahisa letlotlo le khaphatsehang leo re nang le lona ho eena, ‘me o lumella liqholotso le ho phoqeha ho re tlela e le hore re tle re hlokomele hore ha re na thuso le ho ithuta ho bitsa ho eena bakeng sa thuso. A ka etsa hore metsi a pholing a phalle ho tsoa lefikeng. Ha re ka ke ra tseba ho fihlela re tobana sefahleho le sefahleho le Molimo, ha re tla bona joalo ka ha re se re bonoe, le ho tseba joalo ka re se re tsebile, hore ke meroalo e mekae eo a ka beng a re jaretse eona ka thabo, ha e ne e ba ka tumelo e kang ea ngoana, re ile ra e tlisa ho eena.”—Ellen G. White, “Rephidim,” Advent Review and Sabbath Herald, April 7, 1903.

**Lipotso tsa Puisano**

`➊ Hangata re bua ka liqholotso e le ntho ea motho ka mong, e leng seo ruri li leng sona. Ka nako e tšoanang, na ho na le liqholotso tse ka kopaneloang, lintho tseo rōna re le kereke re ka lokelang ho itsebela khahlanong le tsona re le sehlopha? Ha e ba ho joalo, ke life?`

`➋ Kopa ba ka ratang ho bua ka tse ling tsa “libaka tse seng monate” tseo ba ileng ba isoa ho tsona. Hobaneng see e ne e se ntho e monate? Ha e ne e ba ba ka khutlela maiphihelong ao kajeno, na ba ne ba tla li sheba ka tsela e fapaneng?`

`➌ Bohle re utloisisa motheo oo ka oona Molimo a re lumellang ho hloekisoa le ho chorisoa ke liqholotso. Ke joang leha ho le joalo, re utloisisang boemo boo liqholotso li hlahang empa li se boleng, ka mohlala, motho e mong o ba kotsing ea koloi a be a hlokahale hang? Le le sehlopha, lekang ho fumana likarabo.`

`➍ Le le sehlopha, nkang nako ’moho le rapellana, hore motho ka mong a ke a matlafatsoe ho mamella meleko le ho lula ka botšepehi.`

`➎ Na sehlopha sa hao se tseba ka motho e mong, eo ka ho tobana le liqholotso, a ileng a lahleheloa ke tselaoe? Ha e ba ho joalo, le le sehlopha ke eng eo le ka etsang e tšoarehang ho thusa motho eo ho mo khutlisa?`