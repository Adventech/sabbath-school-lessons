---
title:  Ho Ithuta Haholoanyane
date:  26/08/2022
---

Bala Ellen G. White, “Josafate,” pp. 190–203, ho Prophets and Kings; “The Fall of Jericho,” pp. 487–498, ho Patriarchs and Prophets.

“Ha re ruteng lipelo le melomo ea rōna ho bua lipōko tsa Molimo ka lebaka la lerato la hae le se nang tekanyo. Ha re ruteng meea ea rōna ho tlala ka tšepo le ho lula leseling le khanyang ho tsoa sefapanong sa Golgotha. Ha rea lokela ho lebala hore re bana ba Morena oa leholimo, bara le barali ba Jehova oa makhotla. Ke monyetla oa rōna ho boloka boemong bo loketseng ho Molimo.”—Ellen G. White, The Ministry of Healing, p. 253.

“’Me ha ke mo boka le ho mo phahamisa, ke batla u phahamise le ’na. rorisa Jehova leha u oela lefifing. Mororise le molekong. ‘Ithabeleng Moreneng ka mehla,’ ho bolela moapostola; ‘ke boela ke rialo, ke re: Ithabeleng.’ Na seo se tla tlisa ho hloka thabo le lefifi malapeng a lōna? Che, ruri; ho tla tlisa pososelo. U tla bokella mahlaseli a leseli la bo sa feleng ho tsoa teroneng ea khanya le ho a hasanya ho ba u potileng. Ha ke u khothaletse ho kena mosebetsing ona, hasa leseli le bophelo ho ba u potileng, e seng fela tseleng ea hao, empa le tseleng ea batho bao u tranang le bona. Ha e ke e be taba ea hao ho etsa hore bohle ba u potileng ba ntlafale, ba phahame, ho ba isa leholimong le khanyeng, le ho ba tataisetsa ho batla, ka holimo tsohle, lintho tsa bosafeleng, leruo la bo sa feleng, matlotlo a sa boleng.”—Ellen G. White, Testimonies for the Church, vol. 2, pp. 593, 594.

**Lipotso tsa Puisano**

`➊ Karolo ea Thoriso ea kopanelo bophelong ba Mokreste ke efe? Ke joang u ka hlalosang thoriso tšebeletsong ea lōna ea Sabatha sekolo? Na ea phahamisa? Na ea khothatsa litho ho boloka botšepehi le har’a moleko le liqholotso? Ha e ba ha ho joalo, ho ka etsa eng?`

`➋ Ho bolela eng ho “boka Jehova leha u oela lefifing” kapa ho “mo boka le tekong”? Ke joang thoriso e ka re thusang maemong aa?`

`➌ E re litho li fane ka mapaki a hore na thoriso e amme maphelo a bona joang. U ka ithuta eng maiphihlelong a bona?`

`➍ Le le sehlopha, khethang Pesaleme ea thoriso ’me le nke nako le e bala. E ruta eng ka thoriso? Ke tšusumetso efe thoriso e bang le eona tumelong ea hao?`