---
title:  Sebetsa se Hlolang
date:  25/08/2022
---

Bala 2 Likronike 20:1-30. Joalo ka ha Josafate a ile a hlokomela, thoriso ke sebetsa se seholo. Ka mora ho amohela tlaleho ea hore “sera se seholohali” se ea tla khahla- nong le eena, Josafate ha a tloha hang ka ho potlakela khato ea sesole, empa “a hla a batla JEHOVA” (2 Li-Kron.20:3). Ha sechaba sa Juda se tla Jerusalema ho itima lijo, Josafate o ile a mohela bonnete ba boemo ba bona, ka hore: “‘Hobane ha ho matla ka ho rōna a ho loana le sera se seholohali se re futuhetseng; hape ha re tsebe hore na e ka khona re etse’ng?’” (2 Li-Kron.20:12).

`Ha u bona “sera se seholohali” se tla, ke eng eo u etsang pele? Kerabong ea Josafate ho 2 Likronike 20:3-12, u ka ithuta eng ka ho sebetsana le khanyetso e u imelang?`

Ha Moea oa Jehova o tlela Jahaseile, o ile a phatlalatsa ka sebete: “‘“Le ke ke la tšoanela ho loana ntoeng ena; le mpe le hlahe, ’me le ikemele hona teng, le tle le bone poloko ea Jehova ea nang le lōna. Oho, lōna ba-Juda, le ba Jerusalema. Se tšabeng, le se ke la tepella. Hosasane, le tsoele ho bona, hobane Jehova o tla ba le lōna”’” (2 Li-Kron.20:17). Ka mora moo, ba khumamela Molimo ’me ba mo boka “mantsoe a maholo, a phahameng” (2 Li-Kron.20:19). Leha Molimo a ne a tlo ba loanela, ba ne ba ntse ba hloka ho tsoela ntle le ho tabana le sera.

Empa ona e ne e se mokhoa o tloaelehileng oa ho ea ntoeng. Josafate a khetha sehlopha se binelang Jehova lithoriso ha ba tsoa ho ea ntoeng. “Ba re ba sa qala ho etsa lipina le lithoko, Jehova a bea balli ba ho loantša bana ba Ammone le ba-Moabe le ba thaba ea Seire ba futuhetseng ba Juda; ’me ba hlōloa” (2 Li-Kron.20:22). Ho ea sengoli, Molimo a kena lipakeng ka nako eo ba nkang khato ea tumelo litšepisong tsa hae, ba sa qala “binela Jehova ka bokhabane bo khethehi- leng” (2 Li-Kron.20:21).

`Bala 2 Likronike 20:1–30 hape. Ke motheo ofe oa semoea oo u ka u fumanang oo u ka u sebelisang leetong la hao le Molimo, haholo linakong tsa meleko le khatello?`