---
title:  Bophelo Ba Thoriso
date:  23/08/2022
---

Ho boka Morena e ka ’na ea ba ntho e seng bonolo ho rōna, le maemong a matle. Joale, ho ka ba thata ha kae ho etsa joalo ha maemo a le mabe? Empa, ke sona seo re biletsoang ho se etsa. Thoriso ke ntho eo re lokelang ho ikoetlisetsa eona ho fihlela e fetoha ho re e be e ka ba ntho e etsoang ka nako e itseng boemong bo itseng bo re phelang ho bona.

`Bala Pesaleme ea 145. Ke mabaka afe ao Davida a fanang ka oona a ho rorisa Molimo? Ke ka litsela life mantsoe a Pesaleme ee a lokelang ho ba a hao?`

Moreri ea matla oa Brithane Charles Haddon Spurgeon o ile a ngola buka e bitsoang Koetliso ea Thoriso. E ipapisitse le Temana ea 7 ea Pesaleme ea kajeno. Temaneng ena e khutšoanyane, Spurgeon o re hulela lintho tse tharo tsa bohlokoa tse re thusang ho ntlafatsa thoriso maphelong a rōna.

1. Thoriso e etsoa ha re sheba tse re potileng. Ha re sa shebe tse re potileng ho bona boholo ba Molimo, re tla hloka lebaka la ho mo rorisa. U bonang lefatšeng e lokelang thoriso, joalo ka tumelo e holang ea Mokreste e mocha?

2. Thoriso e etsoa ha re hopola seo re se boneng. Ekare ha re batla ho phela tikolohong ea thoriso, re lokela ho hopola lebaka la eona. Ke ka litsela life re ka hopolang lintho tse kholo ka Molimo (joalo ka ho etsa litloaelo tse ncha kapa lipontšo tse ncha tse re hopotsang boholo ba hae), e le hore molemo oa hae le ’nete ka eena li se ke tsa tloha likellong tsa rōna?

3. Thoriso e etsoa ke ha re bua ka eona. Thoriso ha se ntho eo re e etsang ka lihloohong tsa rōna. E reretsoe ho tsoa melomong ea rōna, ho utluoa ke ba re potileng. Ke mabaka afe ao u ka nahanang ka oona ho rorisa Molimo ka ho bua? Tšusumetso ea thoriso eo e tla ba efe, ’me ho mang?

`Nka pene le pampiri ’me u nke nako u sebetsana le ntlha tse tharo tsena. U ka etsa joang ho haha tloelo ea thoriso bophelong ba hao?`