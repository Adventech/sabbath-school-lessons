---
title:  Bophelo ba Thoriso
date:  20/08/2022
---

### Bakeng sa Thuto ea Beke ena, Bala
Ba-Fil. 4:4-7, Joshua 5:13–6:20, Pes. 145, Lik. 16:16-34, 2 Li-Kron. 20:1-30.

> <p>Temana ea Khopolo</p>
> “Ithabeleng Moreneng ka mehla; ke boela ke rialo, ke re: Ithabeleng.” (Ba-Filipi 4:4).

Ka mehla ho bonolo ho tlerola ka nyakallo ho Morena ha re utloa re nyakaletse. Ha ho bonolo hakalo, leha ho le joalo, ha lintho li le bosula, ha re le maemong a hlobaetsang le ho feta kamoo ho ka lekanngoang, ha sebopi se tlokile ka mocheso. Empa, ke ka nako eo hantle eo re hlokang- mohlomong le ho feta pele-ho rorisa Molimo, hoba thoriso ke mokhoa oa ho re thusa ho tiisetsa tumelong.

Kannete, thoriso e ka fetola le maemo a rōna a ntšofetseng, mohlomong ka tsela ea ho se fetole bonnete ba taba e re potileng, empa ka tsela ea hore e ka re fetola, ka tsela e ka re thusang ho tobana le liqholotso.

Thoriso ke tumelo tšebetsong. E ’na ea ba ntho e seng bonolo ho rōna, empa ha re ikoetlisetsa ho rorisa e ka qetella e le karolo ea maphelo a rōna, e na le matla a ho fetola le a ho hlola.

**Ho Shebela Beke Pele**: Thoriso ke eng? Ke joang thoriso e ka bang sebetsa se matla joalo maemong a thata? Ke joang thoriso e ka re fetolang le maemo a re potileng?