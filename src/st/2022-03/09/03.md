---
title:  Ho Rapella Hooa Ha Marako
date:  22/08/2022
---

Ho na le polelo ea sekhooa: “ho ipentella hukung ea ntlo.” Nahana u so penta fatše katlung empa u hlokomela hore u ipetelelitse hukung ea ntlo ’me u so sitoa ho tsoa—ntle le hore joale u tsamaee holima pente e metsi. U lokela ho ema moo ho fihlela e oma!

Ka linako tse ling tumelo ea rōna e bonahala e ka e qobella hukung. Re fihla boemong moo joalo ka pente e metsi fatše, tumelo ea rōna e re etsetsa “leraba”. Re sheba boemo, ’me e ka re lokela ho lahla Molimo, le sohle seo re se lumetseng, kapa tumelo ea rōna e re tlame ho lumela le se bonahalang se le thata.

Molimo o ile a isa ba-Iseraele hukung. Ka mora ho lelera lefelleng ka lilemo tse 40, Molimo ha a ka isa sechaba sa hae sebakeng se se nang letho, ha e se joang bo botala fela. Molimo o ile a ba isa metseng e tširelelitsoeng ka marako ka hohle. Ba tlameha ho potoloha Jeriko ba khutsitse matsatsi a tšeletseng. Letsatsing la bosupa Molimo a ba bolella hore ba hooeletse haholo-’me ho hooelehetsa hoo, ’moho le literompeta, ho tla tlisa tlholo.

`Bala Joshua 5:13–6:20. Ke eng eo Molimo a lekang ho e ruta ba-Iseraele?`

Ho hooelehetsa ho ne ho keke ha sisinya marako hore a oele. Ha Molimo a ne a re Ba-Iseraele ba “tlerole,” e bile ho tlerola ha mofuta o tšoanang le oo Davida a ngolang ka oona ho Pesaleme ea 66: “Phahamisetsang ho Molimo mehoo ea thabo, lōna mafatše ’ohle; Rokang khanya ea lebitso la oona, le o tlotlisoe ka lithoko.” (Pes. 66:1, 2). Mehoo ena e ne e le thoriso! Ka mora matsatsi a tšeletseng a ho sheba marako a maholo, ba lokela e be ba ile ba etsa qeto ea hore ka bo bona ba ke ke ba liha marako ao.

`Ke joang khopolo ee e re thusang ho utloisisa moelelo oa Ba-Heberu 11:30?`

`Ha Molimo a le mothating oa ho etsa ntho e ncha maphelong a rōna, a ka re tlisang Jeriko, ho re ruta hore matla a tlholo ha a tsoe ho rōna kapa bohlaleng. Sohle seo re se hlokang se tsoa kantle ho bo-rōna. Joale ho sa tsotellehe hore ke eng se kapele ho rōna, ho sa natsoe ho re na se ka ba seholo ha kae, karolo ea rōna ke ho rorisa Molimo-mohloli oa tsohle tseo re li hlokang. Hona ke tumelo tšebetsong.`