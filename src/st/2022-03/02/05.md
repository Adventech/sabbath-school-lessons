---
title:  Sebopi sa Tlhoekiso
date:  06/07/2022
---

> <p></p>
> “Ka baka leo, ho itsoe ke Jehova oa makhotla: Bonang, ke tla ba lekola, ke ba leke; hobane nka be ke etsa joang bakeng sa morali oa Sechaba sa ka?’” (Jer. 9:7).

“Ha moea oa Molimo o tlisa kelellong ea hao lentsoe le u utloisang bohloko, u ka ba le bonnete ba hore ho na le se seng se ka ho uena seo a batlang ho utloisa bohloko ho isa ho shoeng ha sona.”–Oswald Chambers, My Utmost for His Highest (Uhrichsville, OH: Barbour & Company, Inc., 1963), p. 271.

`Ke joang u utloisisang qotsulo e kaholimo le temana ea Bibele? Maiphihlelo a hao e bile afe ka bohloko bo amanang le tsela ea tlhoekiso?`

`Bala Jeremia 9:7-16. Molimo o re o tla ba “lekola” le ho ba “leka” (NRSV), kapa ho “qhibilihisa” (KJV), Juda le Jerusalemaa (Jer. 9:7). Ke mabaka afe a mabeli ao Molimo a fanang ka oona bakeng sa see? (Jer. 9:13, 14). Tlhoekiso e tla etsahala joang? (Jer. 9:15, 16).`

Ho lekola le ho leka ha Molimo ho kenyeletsa likhato tse matla. Ho na le mabaka a ka bang mararo a hore na hobaneng ho lekola le ho leka ho ka lekanngoang le sebopi. La pele, re feta bohlokong ha Molimo a lumella maemo ho re bontša sebe sa rōna. Pejana, Jeremia o a ile ngola a sa thaba, “‘Mofutho ooa cha, loto e qetoa ke mollo; moqhibilisi o qhibilisa feela, hobane ba babe ha ba tlosoe’” (Jer. 6:29). Ka hona, ka linako tse ling likhato tse matla li ea hlokeha ho hapa maikutlo a rōna. La bobeli, re ba le mahlomola ha re soaba ke sebe seo joale re se bonang hantle. La boraro, re ba le pherekano ha re leka ho phela ka tsela e fapaneng. Ha ho monate e bile ho thata ho khetha ho lahla lintho tseo e neng e le karolo ea rōna ka nako e telele.

`Nahana ka libe tseo u loantšanang le tsona. Ha e ne e ba Molimo o ne a ka u hloekisa ho u lekola le ho u leka kajeno, o ne a tla etsa joalo joang? Ke khato efe eo u ka e nkang ho sebetsana le see pele Molimo a ka batla ho nka likhato tseo le uena, joalo ka ha a entse le Israele?`