---
title:  Libopi tse Tlang
date:  02/07/2022
---

### Bakeng sa Thuto ea Beke ena, Bala
1 Pet. 4:12-19, 1 Pet. 5:8-11, Ba-Ba-Roma 1:21-32, Jer. 9:7-16, 2 Ba-Kor. 12:7-10.

> <p>Temana ea Khopolo</p>
> “Baratuoa, ha ho e-na le ho kang mollo har’a lōna hore le lekoe ke oona, se Makaleng joalo ka hola le hlahetsoe ke ntho e ka tsotoang; empa ereka ha le nkile Kabelo mahlomoleng a Kreste, thabang hore, mohla khanya ea hae e bonahalang, le tle le thabe ka nyakalla e fetisang” (1 Petrose 4:12, 13).

Liphaposing tsa mahlale motho o beha lintho tse ’maloa ka hara botlolo e nyenyane le ho li futhumatsa mochesong o phahameng haholo. Ha pitsana e futhumala haholo, tse ka hare li ka qhibiliha, ho fela, ho betsa litlhase, kapa phatsima ke ho cha, ho ea ka hore na li entsoe ka eng. Pitsana eo e bitsoa sebopi.

Sebopi se hlalosoa ke tlotlontsoe e le (1) se sebelisoa e sebelisetsoang ho qhibilihisa lintho tse hlokang mocheso o phahameng haholo, (2) teko e matla haholo, (3) sebaka kapa boemo boo matla a kopanang teng ho tlisa le ho susumetsa phetoho kapa ntlafalo.

Litlhaloso tsena hape li re fa thuto e kholo ka se etsahalang bophelong ba rōna ba se moea. Bekeng ena re tla qolla a mang a mabaka ao re ka iphumanelang oona ha re le tlasa khatello kapa re tobana le liteko tse re qosang ho fetoha, ho ntlafala, le ho hola semelong. Sena se tla thusa ho re fa tlhokomeliso ka seo Molimo a se etsang maphelong a rōna e le hore ha re kena seboping, re tla ba le mokhoa oa ho arabela.

**Ho Shebela Beke Pele**: Lisosa tsa mathata ao re kopanang re le oona maphelong a rōna?