---
title:  Libopi tsa Kholo
date:  07/07/2022
---

> <p></p>
> “Empa ka ho re, ke se ke ka iphuhamisa ka boholo ba litšenolo tseo tse tlōlisang, ke neiloe phatsa e hlabang ka nameng, e leng lengeloi la Satane, le tle le nkoahlele, hore ke se ke ka iphahamisa” (2 Cor. 12:7).

Ho na le phapano e kholo lipakeng tsa ho khaola le ho betla. Re khaola le ho fothola limela tseo re seng re sa li hlokeng ho hang; re hlaolela limela tseo re hlo- kang ho li ntlafatsa hore li tle li behe haholo. Bobeli mekhoa ena leha ho le joalo, e hloka mohoma o bohale. Ke ‘nete, ho hlaolela ho hloka ho khaola likarolo tse ling tsa semela tseo ho motho ea sa tsebeng ka temo a ka reng hoo ke ho senya. Boemong ba semoea, Bruce Wilkinson oa ngola, “Na u rapela khaphatseho ea litlhohonolofatso tsa Molimo le ho labalabela hore a u etse joalo ka mora oa hae?

“Ha e ba karabo ea hao ke e, ka hona u ikopela sekere sa ho kuta makala a sa hloka- haleng.”–Bruce Wilkinson, Secrets of the Vine (Sisters, OR: Multnomah Publishers, Inc., 2001), p. 60.

Batho ba bangata ba ipotsitse hore na Paulose o ne a bolela eng ka “phatsa e hla- bang ka nameng” (2 Cor. 12:7). Litlhaloso li tloha ka hore Paulose o ne a hlaseloa hangata ho isa ho tsa hore o ne a na le bothata ba puo. Ho bonahala sena e ka e ne e le bothata ba pono (sheba Ellen G. White, The SDA Bible Commentary, vol. 6, p. 1107). Ka ho makatsang, Paulose o ne a lumela hore “phatsa” ea hae o ne a e “neiloe.”

`U nahana hore Paulose o ne a bolela eng ka ho re “ke neiloe”? Ke mang ea mo neileng eona? Ke joang Molimo a ileng a sebelisa molemong oa Paulose?`

Ela hloko hore “phatsa” ea Paulose e ne e na le sepheo se hlakileng: “ho re ke se ke ka iphahamisa” (2 Cor. 12:7). E ne e se ka lebaka la sebe seo a se entseng, empa ho mo thibela hore a se ke a etsa sebe ka moso. Paulose o ile a hlokomela hore ka tlhaho o na le bofokoli ba ho etsa sebe, le hore “phatsa” eo e ka mo lebela khahlanong le sona.

`Bala 2 Ba-Korinthe 12:7-10. Paulose o sebetsana joang le “phatsa” ea hae? Na u nahana hore bofokoli ba Paulose bo ne bo na le melemo e itseng semoeeng sa hae? Ke joang tsela eo Paulose a arabelang ka eona e u thusang ho sebetsana le “liphatsa” tseo u ka lokelang ho li jara?`

`Ke ka litsela life mehopolo ea Molimo ka kholo ea hao ea semoea e ka fapanang le ea hao? Nahana ka likarolo bophelong ba hao tseo u hlokang ho beha litholoana haholo ho lokeng. Ke limelo life tsa semoea tseo u ka kōpang Molimo hore a li hlahise ho uena ka mokhoa oa hae ho oa ho li “hlaola”?`