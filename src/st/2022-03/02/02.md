---
title:  Limakatso
date:  03/07/2022
---

> <p></p>
> “Baratuoa, ha ho e-na le ho kang mollo har’a lōna hore le lekoe ke oona, se Makaleng joalo ka hola le hlahetsoe ke ntho e ka tsotoang” (1 Pet. 4:12).

Limaka! Limakatso tse bohloko, li ka tla ka litsela tse ngata. Koloi e fapohang tsela e tla tseleng ea hao. Tsebiso e potlakileng ea hore u lahleheloa ke mosebetsi. Tlaleho ea ngaka e u fang litaba tse bohloko. Ho ekoa ke motho eo u mo ratang eo u neng u lekanya hore oa u rata le uena. Leha bohloko bo ka ba bobe, bo mpefatsoa ka ho fetisisa ke taba hore joale e tla e le semaka.

Bekeng ena re tla sheba mehlala e meng e khethehileng ea maemo a bileng bohloko kapa libopi tse sa lokelang ho re makatsa kapa hona ho re hlaha lesumatha.

Ho qala, ha re khutleleng ho 1 Petrose 4:12. Lentsoe la se-Gerike le bolelang “ho makala” ho 1 Petrose 4:12) le bolela “mohlolo” kapa “semaka.” Petrose o khothaletsa babali ba hae ho re ba se oele lerabeng la hore mollo le liteko ke lintho tse sa lebelloang maiphihlelong a bona a Bokreste. Empa li lokela ho nkoa e le karolo, li lokela ho lebelloa.

Lentsoe le sebelisitsoeng bakeng sa “mollo” kapa “liteko tse chesang” le tsoa lentsoeng le leng la se-Gerike, ’me le bolela “ho tuka.” Libakeng tse ling le tolokiloe e le “sebopi sa mollo.” Maiphihlelo ana a bohloko bakeng sa tumelo ea rōna a ka nkoa e le tsela ea ho “qhibilihisoa,” tšebetso ea ka seboping.

`Bala 1 Petrose 4:12-19. Molaetsa oa Petrose ke ofe?`

Boholo ba rōna re makatsoa ke matšoenyeho hobane hangata re ba le pono e bebofetseng ea bophelo ba Bokreste. Rea tseba hore mahlakore a mabeli—Molimo, ea molemo; le Satane, ea sa lokang. Empa hangata re potlaka re beha tsohle tse leng molemo ka lebokoseng le le leng le Molimo, ’me tsohle tse mpe ka lebokoseng le leng le Satane. Empa bophelo ha bo bobebe ha kaalo. Re ka se sebelise boikutlo ba rōna ho hlalohanya hore na ke sefe se lokelang ho ba ka lebokoseng la Molimo kapa la Satane. Ka linako tse ling ho tsamaea le Molimo ho ka ba le liqholotso ‘me tse boima. ’Me ho latela Satane ho ka shebahala ho putsa haholo. Jobo, ea lokileng o ile a ba mahlomoleng, ho hlakisa sena o ile a botsa Molimo, “‘Na ba bolotsana ba phela ke’ng? Baa hola, ba ateloa ke menono joang?’” (Jobo 21:7).

`Petrose o ne a supa litekong tseo e leng litholoana tsa ho emela Kreste. Empa hape ho na le mabaka ao ka oona liteko li tlang. Ke joang 1 Petrose 4:12-19 e u thusang ho hlalosetsa ka boqheketse motsoalle hore a se ke a Makala ka liqholotso tse bohloko tseo a ka tobanang le tsona?`