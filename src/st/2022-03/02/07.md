---
title:  Ho Ithuta Haholoanyane
date:  08/07/2022
---

Bala Ellen G. White, “Effectual Prayer,” ho Signs of the Times, Nov. 18, 1903; Ellen G. White Comments, p. 1182, ho The SDA Bible Commentary, vol. 4; “God Permits Trial and Affliction to Purify Me,” p. 92, in My Life Today.

“Ea balang lipelo tsa batho o tseba limelo tsa tsona ha molemo le ho feta ka moo beng ba tsona ba li tsebang kateng. Oa tseba hore ba bang ba na le matla le bokhoni boo ha bo sebelisoa hantle, bo ka sebelisetsoang ho ntšetsa pele mosebetsi oa hae. Ka mohau oa hae o tlisa batho bana maemong a fapaneng le a sa tšoaneng e le hore ba tle ba itšibollele likoli limelong tsa bona tse ntseng li patehile tsebong ea bona. O ba nea monyetla oa ho re ba li lokise, le ho lokela tšebetso ea hae. Hangata o lumella mollo oa mahloko ho ba bupetsa e le hore ba tle ba hloekisoe.”–Ellen G. White, The Ministry of Healing, p. 471.

**Lipotso tsa Puisano**

`➊ Ruri ho ka ba thata haholo ha re ntse re khola litla-morao tsa sebe sa rōna. “Na ke sa tla hlola ke ema hantle le Molimo hang hape na?” rea ipotsa. Ke itšepiso life tseo Molimo a li etsang tse re khotsang hore re mamelle hara linako tse joalo le hore re se ke ra inehela? (Sheba seo Paulose a se ngolang ho Ba-Roman 5:1-11.) U ka reng ho motho ea botsang potso eona ee?`

`➋ Ellen G. White u bolela’ng ka “mehauhelo ea hae”? see se sebetsa joang? U tseba joang ha ntho e etsahala fela ka tšebetso ea Molimo? Ke liketso life tsa mohai oa Molimo tse isitseng liqholotsong bophelong ba hao? Le le sehlopha, buisanang ka hore na le ithutileng ka nako ena. Ke joang u ka thusang e mong ea ntseng a ipotsa ha e ka ba ketsahalo e itseng ruri ke “tšebetso ea hae”?`

`➌ Ha e ba u tseba motho ea fetang maiphihlelong a sebopi ha joale, na ke taba, kapa e lokela ho ba taba, hore na se tlisitsoe ke eng? Ke hore na, u lokela ho etsa joang motho enoa le bothata ba hae, ho sa tsotellehe hore na botlisitsoe ke eng?`

`➍ Mohlankana oa Mokreste ea phelang Amerika Boroa o ile a feta bothateng bo boima. Ka mora hore bo fete, a fallela Europe ’me ha morao a bua le motho e mong, “Ke siile setopo sa ka Amerika Boroa.” Seo se bolela’ng? Hobaneng bohle, ka tsela e utloahalang, re lokelang ho siea litopo tsa rōna kae kae? Ke karolo efe eo liqholotso li e bapalang boemong boo?`

`➎ Le le sehlopha, etsang moralo oa ho tsoa ho ea sepetlele kapa sebakeng se seng seo le ka thusang, ho tšelisa, le thoholetsa bao, ka mabaka a itseng, ba leng ka hara sebopi.`