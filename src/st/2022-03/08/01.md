---
title:  Ho Bona tse sa Bonoeng
date:  13/08/2022
---

### Bakeng sa Thuto ea Beke ena, Bala
Ba-Roma 8:28- 39, John 14:1-14, Ba-Efe.1:18-23, Esaia 40:27-31.

> <p>Temana ea Khopolo</p>
> “Ka tumelo, o kile a tloha Egepeta, a sa tšabe bohale ba morena, kahobane a na a tiea joalo ka hoja a bona a sa bonoeng” (Ba-Heberu 11:27).

Tlhaloso ea tumelo bukeng ea Ba-Heberu ka mehla ea qholotsa. “Joale, tumelo ke tšepiso e tiileng ea lintho tse lebeletsoeng, ke pontšo e kholisang ea tse sa boneng” (Ba-Heb. 11:1). Re ka ba tiisetso ea seo re sa se boneng joang? Sena ke sona hantle seo Moshe a bontšang temaneng ea rōna ea khopolo: “a tiea joalo ka hoja a bona ea sa bonoeng” (Ba-Heb. 11:27).

Joalo ke taba e boima ho feta ho hlokomela hore re biletsoa ho bona “ea sa bonoeng” e seng ha ho le monate fela, empa haholo-holo ha tsohle li senyeha. Ho fihlela sena re hloka tumelo, tumelo e kang ea Jesu Kreste e lokelang ho boptjoa ke ’nete ka Molimo le ’muso oa Molimo. ’nete ka molemo oa Ntat’a rōna, matla ka lebitso la Jesu, matla a tsoho, le kutloelo bohloko ea Molimo ke linnete tsa bohlokoa tse tla re thusa ho ema ka matla ha re le seboping le ho lekoa ho ba le pelaelo tsa ntho e ’ngoe le e ’ngoe.

**Ho Shebela Beke Pele**: Ke linnete life ka Molimo tse ka re thusang ho ema le hara maemo a mabe ka ho fetisisa?