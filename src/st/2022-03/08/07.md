---
title:  Ho Ithuta Haholoanyane
date:  19/08/2022
---

Bala Ellen G. White, “In the Days of Queen Esther,” pp. 598–606, ho Prophets and Kings.

“Na Molimo ha a re o tla fana ka Moea o Halalelang ho ba o kōpang? Na Moea ha se Motataise oa ’nete oa sebele? Batho ba bang ba bonahala ba tšaba ho lumela Molimo joalo ka ha a bolela lentsoeng la hae, joalo ka ha e ka ke bosoasoi fela. Ba rapela Morena ho re ruta empa ba tšaba boitlamo bo lentsoeng la Molimo le tumelo eo re e rutiloeng ka eena. Ha fela re tla ho Ntat’e oa rōna ea mahlolimong ka boikokobetso le ka moea oa ho rutoa, re ikemiselitse ka Cheseho ho ithuta, hobaneng re lokela ho belaella Molimo ka phethahatso ea litšepiso tsa hae? Ha ua lokela le ka mohla ho ka belaela le ho mo hlompholla ke hona. Ha u ithutile ho tseba thato ea hae, karolo ea hao tšebetsong le Molimo ke ho lumela hore o tla tataisoa le ho hlohonolofatsoa ho etseng thato ea hae. Re ka ’na ra se ke ra itšepa e sere ra toloka hampe lithuto tsa hae, empa le eena e ka ba ntlha ea ho rapelloa, le ho mo tšepa, ho mo tšepa ka ho sa feletseng, hore Moea oa Hae o Halalelang o tla u etella pele ho tolokeng hantle merero ea hae le mesebetsi ea mehauhelo ea hae.”—Ellen G. White, Manuscript Releases, vol. 6, p. 225.

“Tumelo e hola ka matla ka ho thulana le lipelaelo le tšusumetso e khahlanong le uena. Maiphihlelo a fumanoeng molekong ena e bohlokoa haholo ho feta liperela tsa bohlokoa.”—Ellen G. White, Testimonies for the Church, vol. 3, p. 555.

**Lipotso tsa Puisano**

`➊ Le le sehlopha, buang ka mefuta ea lintho tseo re lumelang ho tsona re sa li bone, lintho re lumelang ho re li teng leha re sa li bone ka mahlo. See se ka re thusa joang ho utloisisa ka se boleloang ka ho “bona ea sa bonoeng”?`

`➋ Buisanang ka potso e fumanoang qetellong ea thuto ea Laboraro. Ke ha kae re iphumanang re le boemong boo? Re ka etsang se ka re thusang ho tšepa hore tsela ea Morena ke eona e lokileng, leha e le seo re sa le batleng?`

`➌ Ekare ha “tumelo e holisoa ke ho thulana le lipelaelo le khanyetso? ’me sena se isa nthong e ’ngoe ea bohlokoa, e “bohlokoa ho feta liperela tsa bohlokoa,” ke joang see se lokelang ho bopa tsela eo re shebang likhohlano tse joalo?`

`➍ Boholo ba rōna re bone batho, le bona Bakreste, maemong ao, bonyane ka chebo ea rōna, qetello e ileng ea ba e bosula. Se fetisang ka bobe sa neng re se hopotse sa etsahala, ho sa natsoe lithapelo le liteko tsohle. Ke joang re utloisisang see ka leseli la seo e sa le re ithuta sona?`