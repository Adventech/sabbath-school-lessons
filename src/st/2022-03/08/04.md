---
title:  Matla a Tsoho
date:  16/08/2022
---

Tsoho e arabela bothata ba ho hloka matla ha batho. Ha re nahana ka bophelo, lefu le tsoho ea Jesu, hangata re nahana ka moo lefu la Jesu e bileng ketsahalo e re boelanyang le Molimo. ’Me le joale, seo ke ’nete.

Leha ho le joalo, tsoho e ekeletsa ntlha e ’ngoe ea pholoho. Tsoho ea Jesu e na le moelelo e seng hore fela e re bontša hore ka letsatsi le leng re tla tsoha le rōna. Tsoho e beile Jesu ka letsohong le letona la Ntate boemong ba matla le borena. Matla a na a tsoho ke matla ao Molimo a re fang oona kajeno!

`Ho Ba-Efese 1:18-23, Paulose o bua ka matla a Molimo. Litemana tsee li re ruta eng ka matla a tsoho? Ke tšepo efe le litšepiso bakeng sa hao tseo u ka li fumanang litemaneng tsee?`

Paulose o rapella hore Ba-Efese ba utloisise lintho tse ’maloa tse utloisisoang fella ka thuso ea Molimo: (1) hore ho na le tšepo ea phetoho le bokamoso ba ka ho sa feleng boo Jesu a re biletsang bona; (2) hore re utloisise matla bonahalitsoeng ka baka la rōna.

Paulose joale o leka ho hlalosa hore matla a hlolla ho le ho kae. Matla a fumane- hang bakeng sa rōna kajeno ke matla a tšoanang a ileng a tsosa Jesu e seng fela ho tsoa mabitleng le ho khutlela bophelong, empa ho isa sebakeng sa matla ka letsohong le letona la Ntate.

Empa Paulose ha a emise mona. Tsoho ha ea fa Jesu matla afe kapa afe, empa matla a ho busa le ho fana ka sohle se ka khonehang seo batho ba hae ba ka se hlokang bakeng sa bo sa feleng!

`Etsa lethathamo la libaka bophelong ba hao tseo u hlokang matla Jesu ea tsohileng. Ha u qetile, rapella hore matla ana a tle a sebetse hohle moo ho hlokehang. Ka nako e tšoanang, ke eng eo u ka e etsang betere, ke liqeto life tseo u ka li etsang, tse ka lumellang see ho sebetsa ka thello bophelong ba hao?`