---
title:  Ntata Rōna oa Morui
date:  14/08/2022
---

“Ha e ba Molimo oa nthata, ruri o tla nketsetsa ____________!” Kea ipotsa hore na ke makhetlo a mangata ha kae mehopolo ono o fetileng likellong tsa rōna. Re sheba maemo a rōna e be re qala ho ipotsa hore na e fela Molimo a re rata e le kannete, hobane ha e ba ehlile oa re rata, lintho li ka be li fapane.

Ho na le mabaka a mabeli a etsang hore re belaele ka molemo oa Molimo. La pele, ha re na le litatso tse tukang lipelong le likelellong tsa rōna ka ntho eo re nahanang hore e ntle, taba ea hore Molimo a ka batla ntho e ’ngoe e fapaneng bakeng sa rōna e ka ba ntho e makatsang. La bobeli, re ka belaela ka molemo oa Molimo hobane maiphihlelo a rōna a thulana le seo re se lumelang. Ha e ba ntho e ’ngoe e shebahala e le ntle kapa e utloahala joalo kapa e latsoeha ha monate, ka hona e lokela e be ehlile e ntle. ’Me ka hona re halefela Molimo haholo ha re sa e fumane.

Ke hona mona moo tumelong e kenang. Tumelo e kana hantle linakong tseo re lekoang ka ho belaela ka Molimo le molemo oa hae.

`Ba-Roma 8:28-39 ke serapa se matla se hlolosang molemo oa Molimo malebana le rōna. Ke eng eo u ka e fumanang litemaneng tsee e ka u thusang ho lebela kelello ea hao khahlanong le pelaelo ka molemo oa Molimo?`

Ho Ba-Roma 8:32, ho na le taba ea bohlokoa e utloahalang e ka thusang haholo ho re lebela hore re se ke ra hloloa ke maemo a re tlelang. “Oona o sa kang oa qenehela Mora oa oona oa sebele, oa mpa oa mo tella rōna bohle, na o ke ke oa re sitsa ka litho tsohle le eena na?” Ke joang re ka nahanang hore Molimo a ka romela Jesu ho re shoela e be hang o se a fetoha ea khopo le ea timanang?

Sena se bolela hore ’nete ea Molimo ea ho fana haholo malebana le rōna, e bonoang lefung la Kreste, e lokela ho ba le matla ho nahaneng ha rōna ho feta lipelaelo tsohle tseo sebopi se ka re tlisetsang tsona.

`Ho khonahala ha kae hore ’nete (molemo oa Molimo) e be le matla ho uena ho feta lipelaelo tsa hao? Nka nako o nahana ka ’nete ea hore Molimo o fane ka Jesu ho shoa sebakeng sa rōna, le hore ho fana hona ho tsoela pele ka litsela tse fapaneng tse sekete bakeng sa hao kajeno. See se reng tumelong ea hao?`