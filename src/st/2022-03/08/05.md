---
title:  Ho Jara Meroalo Eohle ea Rōna
date:  17/08/2022
---

Hona le sengoloa seo batho ba bang ba nang le sona malapeng a bona se ngoliloeng “Hobaneng u rapela ha u ka be u khathatseha?” se tsang hore re tšehe hobane rea tseba hore na re khathatseha ho le ho kae ho e-na le ho tla ho Molimo le ho fa lingongoreho tsa rōna.

Motho e mong o kile a re ha bophelo ba rōna bo thatafala, fana ka bona ho Molimo a bo nolofatse. Molimo o labalabela joang ho re etsetsa seo. Empa, ho makatsang, re khona ho tšoarella mathateng a rōna ho fihlela re sitoa ho a hlola. Hobaneng re emela ho ba tsietsing pele re ka ea ho Morena?

`Bala 1 Petrose 5:7. Petrose o qotsa ho tsoa ho Pesaleme ea 55:22. Ke molaetsa ofe bakeng sa rōna? Sheba hape Matt. 6:25-33.`

1 Petrose 5:7 ke Temana e bonolo haholo. Ha ntho e patiloeng ho eona, ’me e bolela seo e se bolelang. Ho lahlela hantle ho etsa joalo, ho betsetsa, ho akhela, hore seo e ka bang se baka ho opa le khathatseho se se ke sa hlola se ba le kopano le uena. Empa, ruri, meroalo ea rōna ha e lahleloe hohle fela tjena. Lipelaelo tsa rōna ha li nyamelle fela moo re sa tsebeng. E roleloa ho Ntat’a rōna ea maholimong, ea re tšepisang ho e sebetsa. Ke seo Jesu a re bolellang sona litemaneng tsena Mattheu. Bothata ba ho etsa sena ha se hobane ho le thata; empa, ho bonahala ho bonolo hoo, e le ntle hoo e hananang le ho ba ’nete.

Pelaelo e bakoa ke lintho tse ngata. E ba khatello ho tsoa mosebetsing. Ho nyatsoa ho sa lebelloang. Boikutlo ba hore ha re batloe kapa ha re ratoe. Khathatseho ka bophelo bo botle kapa lichelete. Ho ikutloa e ka ha re ea loka ho lekana bakeng sa Molimo. Ho lumela hore ha rea tšoareloa.

Ho sa tsotellehe hore na ke’ng, le leng la mabaka ao re khomarelang mathateng a rōna ke hore re nahana hore re ka itharollela oona hantle ho feta motho e mong. Empa Petrose o re khothaletsa ho hlahloba mehopolo o joalo. Lebaka leo re sa lokelang ho ngongoreha ka lona ke hobane Molimo oa re hlokomela. Empa Molimo o ntse a tsotella ho lekana ho kena lipakeng ha tlhalano e luma kapa re utloa re se na thuso? Bibele e re tsotella hoo a ka fetolang boemo bofe kapa bofe.

`Ke lintho life tseo u bakelang lipelaelo? Leha li utloahala ha kalo, leha e hlile li khathatsa hakalo, na ho na le ntho e thata ho Morena? Mohlomong bothata- thata bo boholo ba rōna ke hore leha re lumela hore Molimo oa tseba ka oona le hore a ka lokisa, ha re lumele hore lumele ho re a ka a rarolla. Lula ntlheng eo ea ho qetela ’me u ipotse hore ke ’nete ha kae bophelong ba hao.`