---
title:  Ho Ithuta Haholoanyane
date:  02/09/2022
---

Bala Ellen G. White, “The Importance of Seeking True Knowledge,” pp. 453, 454, ho The Ministry of Healing; “The Sermon on the Mount,” pp. 298-314, ho The Desire of Ages; “The Worker and His Qualifications, p. 630, in Evangelism.

“Mathata ao re lokelang ho tobana le oona a ka bebofatsoa haholo ke bonolo boo bo ipatileng ho Kreste. Ha re ka ba le boikokobetso bo kang ba mong’a rōna, re tla phahamela mahlapa, likhanyetso, ho koatisoa, tseo re aparetsoeng ke tsona, ’me li tla khaotsa ho re koahela ka tšoabo meeeng ea rōna. Semelo se fetisang ho Mokreste e bile se le khabane ka boitšoaro. Eo ha a le tlasa tlhekefetso kapa makhopo a hloloang ho boloka moea oa ho se tšabe le ho botšepehi o amoha Molimo tokelo ea hae ea ho senola ka ho eena ho phetheha ha semelo sa hae. Pelo e nolo ke matla a fanang ka tlholo ho balateli ba Kreste; ke pontšo ea khokahano ea bona le mabala a holimo.”—Ellen G. White, The Desire of Ages, p. 301.

**Lipotso tsa Puisano**

`➊ Ke joang boikokobetso bo re lumellang ho “phahamela” mahloko le Likhopiso? U nahana ke ntlha e fe ea semelo-boikokobetso e bohlokoa ka ho fetisisa ho ka re lumella ho etsa see?`

`➋ Moetlong oa heno ka ho khetholoha, limelo tsa boikokobetso le bonolo li shejoa joang? Na li ea hlomphuoa, nyelisoa, kapa joang? Ke mefuta efe ea likhatello eo u tobanang le eona moetlong oa heno e sebetsang khahlanong le hore betla limelo tsee?`

`➌ Na ho na le mehlala e meholo ea bonolo le boikokobetso ho batho kajeno? Ekare ha ho le joalo, ke bomang, ke joang ba bontšitseng limelo tsee, ’me u ka ithuta eng ho bona?`

`➍ Hobaneng ha ngata re lekanya bonolo le boikokobetso e ka ke bofokoli?`

`➎ Re bone ka moo Davida a batlileng Jehova e le qholosheane. Empa seo se sebetsa joang? Qhobosheane eo e senoloa joang? Ka mantsoe a mang, ke joang rōna, re le kereke, re ka bang qhobosheane ho ba e hlokang? Ke mofuta ofe oa qhobosheane oo kereke ea heno e fanang ka oona? U ka etsa eng ho thusa hore e be sebaka sa qhobosheane ho ba e hlokang?`