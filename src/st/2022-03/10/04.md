---
title:  Ho Rata ba re Utloisang Bohloko
date:  30/08/2022
---

Motho e mong o kile a re: “Ho rata lira tsa rōna, ha ho bolele hore re lokela ho rata litšila tseo perela e lutseng ho tsona; empa ho bolela hore re mpa re rata perela e lutseng leroleng. Molimo ha a re rate hobane re rateha ka tlhaho. Empa ra fetoha ba ratehang hobane oa re rata.”

`Ha u sheba “lira” tsa hao, hangata u bona eng-perela kapa litšilia tse e potileng?`

`Bala Mattheu 5:43-48. Jesu o re biletsa ho rata le ho rapella lira tsa rōna. Ke mohlala ofe oo a fanang ka oona ho tsoa tlholehong ho re thusa ho utloisa hore na ke hobaneng re lokela ho rata lira tsa rōna?`

Ho Matthewu 5:45, Jesu o sebelisa mohlala oa Ntate ea maholimong ho bontša ka moo re lokelang ho tšoara ba e utloisang bohloko, bao ka mohlomong ba re kenyang mefuteng e mebe haholo ea libopi. Jesu o re Ntate oa hae o romella mahlohonolo a hae a pula ho ba lokileng le ba babe ka ho tšoana; ekare ha Molimo a fa le ba babe pula, ke joang joale le rōna re lokelang ho ba tšoara?

Jesu a re re leke hore ka mehla re be le maikutlo a mofuthu kapa a utloahalang ho mang kapa mang le nakong tsa mathata, leha sena se ka khoneha. Hantle, lerato bakeng sa lira tsa rōna ha lea rereloa ho ba boikutlo bo re bang le bona bakeng sa tsona, empa liketso tse khethehing malebana le tsona ho senola tsotello le tlhokomelo. Jesu o qetella secha sena ka temana eo hangata e bakang likhang: “‘’Me joale, phethehang, joalo ka ha Ntat’a lōna ea maholimong a phethehile’” (Matt. 5:48). Empa moelelo o hlakile ho latela maemo: batho bao ba batlang ho phetheha joalo ka ha Molimo a phethahetse ba lokela ho bontša lerato ho lira tsa bona joalo ka Molimo a le bontša ho tsa hae. Ho phethahale mahlong a Molimo ke ho rata lehlakore la ba lireng; ’me ho etsa sena ho hloka pelo-nolo eo e leng Molimo fela a ka fanang ka eona.

`U ntse u bolokile tlhaloso ea rōna ea bonolo (“ho tiisetsa bohloko ka mamello ntle le ho itšola”), thathamisa liphetoho tseo u lokelang ho li etsa ho lumella Jehova ho u fa mpfuta oa pelo e nolo e tla u thusa ho ba le boitšoaro bo nepahetseng malebana le “lira”.`