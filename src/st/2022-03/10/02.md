---
title:  Bohobe bo robiloeng le Veine e tšolotsoeng
date:  28/08/2022
---

`Oswald Chambers o ile a re re lokela ho ba “bohobe bo robiloeng le veine e tšolotsoeng” bakeng sa ba bang. U nahana hore o ne a bolela eng?`

Hohle ka hare ho Bibele ho na le batho ba ileng ba “rojoa” ho sebeletsa ba bang. Moshe o ile a biletsoa ho mamella leqhubu le sa feleng la litšebo le khanyetso ha a eteletse sechaba pele ho ea lefatšeng la pallo. Josefa o ile a biletsoa leetong le neng le kenyeletsa ho ekoa le ho kenngoa teronkong ha a phahamisetsoa boemong ba bosebeletsi Egepeta. Ketsahalong ka ’ngoe, Molimo o lumeletse maemo le le ho re maphelo a batho ba hae a fetoha pontšo ea mohau oa hae le tsotello, e seng fela bakeng sa bona empa molemong oa ba bang le bona. Molimo a ka re sebelisa ka tsela e tšoanang. Ho bonolo ho utloa u halefile kapa bohloko maemong a joalo. Empa joalo ka ha re bone Maobane, bonolo ke bokhoni bo fanoang ke Molimo ho tiisetsa maemong a joalo ka “ka mamello ntle le ho itšola.”

`Bala Ezekiele 24:15-27. Ho etsahala eng moo? Hobaneng Ezekiele a ile a beoa seboping see?`

Ho Ezekiele 24:24 Molimo o re, “‘“Ho lōna, Ezekiele e tlaba pontšo ea tse tla tla; mohla tseo li hlahang, le tla etsa kahohle kamoo a entseng kateng; le tle le tsebe hoba ke ’na Morena Jehova”’”. Ka mohlala oa Ezekiele, sechaba sa Iseraele se ne se tlo kholisoa ka ’nete ea hore na Molimo ke mang, Jehova ea matla ohle—’me ba ne ba tla bona ’nete ha bona phethahalo ea baporofeta boo bophelo ba Ezekiele bo ne se lekanya le mahlomola ao a fetileng ho oona. Ke mang ea tsebang hore na ke batho ba ba kae ba tla bona “Jehova ea matla ohle” ka rōna lipelong tsa rona tse rohileng, le hona?

`Ha morao kapa haufi bophelo ka bo bona bo ea re roba bohle. Maiphihlelo a hao e bile afe ka ho ba ea robiloeng? Ke lithuto life tseo u ithutileng tsona? Ke joang moea oa hao o robehileng u ka sebelisoang ke Jehova ho thusa batho ba bang?`