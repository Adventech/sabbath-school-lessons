---
title:  Lefika la Rōna le Setšabelo
date:  01/09/2022
---

Hangata batho ba ikhantšang haholo, ba iphahamisang le ba sutumetsang, ke ba nang le bothata ba boitšepo. Boikhohomoso le boikhaikhabo ba bona-le ho hloka bonolo le boikokobetso ho feletseng-li sebeletsa e le ho koahela, mohlomong ba bile ba sa lemohe, hore ba pata se seng se haellang ka hare. Seo ba se hlokang ke seo bohle re se hlokang: ho utloa re sireletsehile, re lokela, re amoheleha, haholo linakong tsa matsoalo le matšoenyeho. Re ka fumana seno fela ka Morena. Ka bokhutšoanyane, bonolo le boikokobetso, li le hole le hore e ka ba limelo tsa bofokoli, hangata ke tšenolo tse matla tsa moea o tiileng holima lefika.

`Bala Pesaleme ea 62:1-8. Ke eng e bonahalang e le qhololitse Pesaleme ee? Ke ntlha efe eo Davida a etsang? Ke metheo efe ea semoea eo u ithutang eona ho seo a se bolelang? Ka ho fetisisa, ke joang u ka ithutang ho ka sebelisa metheo ee bophelong ba hao?`

“Ntle le mabaka batho e tla ba lira tsa rōna. Mehopolo ea batho ba Molimo e tla tolokoa hampe, e seng fela ke lefatše, empa le ke baena ’moho le bona. Bahlanka ba Jehova ba tla beoa libakeng tse thata. Ho tla etsoa taba ka tajana ho leka ho buelella batho ba sebeletsang boikhohomoso, tsela e sa lokang. Ka ho bua hampe banna bana ba tla apara lefifing ho se tšepahale hobane maemo a kaholimo ho taolo ea bona a entse hore mosebetsi oa bona o ba makatse. Ba tla shejoa e le batho ba ho se tšeptjoe. ’Me sena se tla etsoa ke litho tsa kereke. Bahlanka ba Molimo ba lokela ho itlhahlella ka kelello ea Kreste. Ha ba ea lokela ho lebella ho fetoa fela ke mahlapa le ho etsoa hampe. Ba tla bitsoa bo mafufukele le mahlanya. Empa ba se ke ba nyahama. Matsoho a Molimo a lebiling la mohau oa hae, ho taisetsa mosebetsi oa hae khanyang ea lebitso la hae.—Ellen G. White, The Upward Look, p. 177.

`U sireletsihle ha kae ho tsoa litšomong le litšebo tsa ba bang? Ha oa sireletseha hakalo, ha kere? Ke joang u ka itšoareletsang Jehova le tsitsisa maikutlo a hao ho ea u ratang haholo hoo a bileng a shoela libe tsa hao, ’me ka hona ho u thusa ho u sireletsa khahlanong le mahlapa a ba bang?`