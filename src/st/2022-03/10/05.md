---
title:  Molomo o Koetsoeng
date:  31/08/2022
---

Mehlala e matla ka ho fetisisa ea bonolo ka seboping e hlaha ho Jesu. Ha a re “Tloong ho ’na, … ’me le ithute ho ’na; hobane ke mosa le pelo e nolo” (Matt. 11:29), u ne a bolela ka tsela eo re ke keng ea e lekanya.

`Bala 1 Petrose 2:18-25. Petrose o fana ka keletso e makatsang ho makhoba. O hlalosa ka moo Jesu a arabelang tšoarong e bohloko le e mpe ’me a ba khothaletsa hore o ba sietse “mohlala” ho re ba latele likhatong tsa hae” (1 Pet. 2:21). Ke metheo e fe ea bonolo le boikokobetso eo re ka ithutang eona mohlaleng oa Jesu, joalo ka ha ho boleloa mo ke Petrose?`

Ke ntho e mpe ho bona motho e mong a etsa e mong hampe. ’Me ke bohloko bo fetisang ha re le ba amohelang ketso eo e mpe. Hobane hangata re ba le boikutlo bo matla ba toka, ha ho hloka toka ho etsahala ka tlhaho hore re “behe lintho ka nepo” ha re ntse re jere seo re lumelang hore ke khalefo e lokileng.

Ha ho bonolo ho phela tjena. Ka mohlomong e hlile ho thata ntle le ha re amohela ’nete e le ’ngoe ea bohlokoa-ea hore maemong ohle a se nang toka, re lokela ho lumela hore Ntat’a rōna ea maholimong o ntse a le taolong le hore o tla nka khato lebitsong la rōna ha e le ka thato ea hae. Sena hape se bolela hore re lokela ho bulehela khonahalo eo joalo ka Jesu, re ke keng ra namoleloa ho hlokeng toka. Empa ka mehla re lokela ho hopola hore Ntate ea maholimong o ntse a na le rōna ’me o taolong.

Keletso ea Petrose, e ahiloeng holima bophelo ba Jesu, ea makatsa hobane e bonahala e le khutso eo hara ho utloa bohloko ka ho hloka toka eleng bopaki bo boholo khanyang ea Molimo ho feta “ho beha batho ka nepo.” Ha a botsoa ke Kaiafa le Pilato, Jesu a ka be a buile lintho tse ngata ho lokisa boemo le ho itokafatsa, empa ha a ka etsa joalo. Ho khutsa hoa hae ea e ba bopaki ba bonolo ba hae.

`U sebetsana joang le maemo ao u sebelitsoeng hampe? Ke joang u ka sebelisang ha molemo e meng ea metheo e bonoeng moo kajeno bophelong ba hao?`