---
title:  Molimo ea Thakhisitsoeng
date:  21/09/2022
---

Lefu ka ho thakhisoa e ne e le kotlo e boima ka ho fetisisa eo ma-Roma a neng a e etsa mothong. E ne e nkoa e tsela e mpe haholo ea ho shoa. Ho le hobe joalo ho shoa ka tsela eo, haholo joang ha e le Mora oa Molimo! Jesu, re lokela ho hopola ka mehla, o tlile nameng e joalo ka ea rōna. Ho otloeng, litšomong, lipereke tse otlelloang matsohong le maotong, bohloko ba ho fanyehoa le ho huloa ke boima ba ’mele maqebeng, e lokela e bile tse boima haholo. Sena se ne se le thata haholo, le bakeng sa setloli sa molao seo ho thoeng ke se kotsi; joale ha e na toka, hore Jesu, ea se nang letheba le sekoli, hore a tobane le qetello e joalo.

Empa joalo kaha re tseba, bohloko ba Kreste bo ea fokola papisong le seo hantle se neng se etsahala. Hona ho ne ho fetisa fela ho bolaoa ha motho ea se nang molato.

**Ke liketsahalo life tse neng li potile lefu la Jesu tse bontšitseng hore ntho e kholo e ne e etsahala eo batho ba bangata ba e utloisisitseng nakong eo? Ke pontšo efe ea bohlokoa eo re e fumanang liketsaholong tsee e ka re thusang ho senola se etsahetseng moo?**

`Matt. 27:45`

`Matt. 27:51, 52`

`Mareka 15:38`

Ho hlakile, ntho e ’ngoe e kholo e ne e etsahala mona ho feta feela lefu, leha le se na toka, la motho ea se nang molato. Ho ea ka Mangolo, khalefo ea Molimo khahlanong le sebe, sebe sa rōna, e ile ea akheloa ho Jesu. Jesu sefapanong o ile a utloa bohloko ba toka ea Molimo ea lokileng khahlanong le sebe, libe tsa lefatše lohle. Ka hoo, Jesu o ile a utloa bohloko ba se seng se tebileng, le se lefifi, le se bohloko ho feta motho mang kapa mang ea ka tsebang kapa ho ba le maiphihlelo.

`Ha u ntse u feta hara mathata ohle ao u tobanang le oona, ke tšepo le matšeliso a fe ao u a fumanang mahlomoleng a Kreste sefapanong bakeng sa hao?`