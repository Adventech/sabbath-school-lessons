---
title:  Kreste Seboping
date:  17/09/2022
---

### Bakeng sa Thuto ea Beke ena, Bala
Luka 2:7, 22-24; Matt. 2:1-18; John 8:58, 59; Luka 22:41-44; Matt. 27:51, 52; Ba-Roma 6:23; Tite 1:2.

> <p>Temana ea Khopolo</p>
> “Ha ho batlile ho ba hora ea boroba mono o le mong, Jesu a hooa ka lentsoe le leholo, a re: Eli, Eli, lamma sabakthani? Ke ho re: Molimo oa ka, Molimo ka ka, u ntloheletse’ng? (Mattheu 27:46).

Ka mehla ha re sheba taba ea matšoenyeho, potso ea hlaha: Sebe le matšoenyeho li hlahile joang? Ka tšenolo ea Molimo re na le likarabo tse ntle: Li ile tsa hlaha hobane libopuoa tse lokolohileng li ile tsa sebelisa bolokolohi boo ba bo filoeng ke Molimo hampe. Sena se re tlisa potsong e ’ngoe: Na Molimo o ile a tseba e sa le pele hore libopuoa tsee li tla oela? E, empa o ile a nahana o re joalo ka ha C. S. Lewis a ngola, “ho ke ho lekoe.”

Ho ke ho lekoe? Bakeng sa mang? Bakeng sa rōna, ha Molimo a lutse leholimong teroneng ea hae? Hantle. Bolokolohi ba libopuoa tsa hae kaofela bo ne bo halalela hoo, ho e-na le ho re hanela ka tokoloho, Molimo a ileng a khetha ho jara ka ho eena matšoenyeho ana ka bophelo le lefu la Jesu, eo, leha a ne a le matšoenyehong ka nama ea rōna, o ile a theha khokahano lipakeng tsa leholimo le lefatše e tla ba teng ka ho sa feleng.

**Ho Shebela Beke Pele**: Kreste o ile a tšoenyeha joang bakeng sa rōna? Ke eng eo re ka ithutang eona matšoenyehong a hae?