---
title:  A Nyatsoa le ho Lahloa ke Batho
date:  19/09/2022
---

`Bala litemana tse latelang, nako eohle u bolokile kelellong taba ea hore Jesu e ne e le Molimo, ’mopi oa leholimo le lefatše, le hore o tlile o nehelana ka eena e le sehlabelo bakeng sa libe tsa lefatše (Matt. 12:22-24; Luka 4:21-30; John 8:58, 59). Ke joang litemana tsee li re thusang ho utloisisa matšoenyeho ao Jesu a tobaneng le oona mo lefatšeng?`

E ka ba baetapele, kapa le bona batho feela, bophelo ba Jesu, liketso, le tsona lithuto tsa hae hangata li ne li sa utloisisoe, hoo a neng a latoloa le ho hlouoa ke batho bao a tlileng ho ba pholosa. Ka tsela e itseng ho joalo ka ha motsoali a bona ngoana oa hae ea lahlehileng a hloka thuso, leha motsoali a lakatsa ho fana ka sohle bakeng sa ngoana eo, e be o latola, ka nyeliso motho eo feela a ka bolokang ngoana tsuong e mo tobileng. Ke seo Jesu a ileng a tobana le sona ha a le lefatšeng. Ho lokela e be ho bile bohloko ha ka kang.

`Bala Mattheu 23:37. E re bolella eng ka seo Kreste a se utloileng ka ho latoloa? Ha u ntso bala, ipotse hape, “Na u ne a ikutloela bohloko (joalo ka ha re tobana le latoloa hangata), kapa e bile ka lebaka le leng? Ekare ha e le ka lebaka le leng, e ne e le lefe?`

Bohle se re kile ra latsoa motsu oa ho latoloa, ’me ka mohlomong bohloko ba rōna bo ne bo tšoana le ba Kreste ka hore e ne e se ka boikhantšo: Re bohlokong, e se hobane re latotsoe, empa ka baka la seo ho latola ho se bolelang ho ea re latolelang (mohlomong ke motho eo re mo tsotellang ea hanang ho amohela pholoho e ho Kreste). Nahana hore na e ka ba e ne e bolelang ho Jesu, ea neng a tsebisisa ka hohle seo a neng a tla tobana le sona e le ho ba pholosa, hape ka nako e tšoanang a bile a tseba hore litla-morao tsa tatolo ea bona hore na e tla ba life. “E bile ka lebaka la ho hloka molato ha hae [Kreste] a ileng a utloa hantle litšomo tsa Satane.”—Ellen G. White, Selected Messages, book 3, p. 129.

`Ke eng eo re ka ithutang eona ho Kreste e ka re thusang ho sebetsana le bohloko ba ho latoloa? Mohlala oa hae o u bontša eng? U ka e sebelisa jaong bophelong ba hao?`