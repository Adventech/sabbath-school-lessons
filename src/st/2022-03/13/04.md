---
title:  Jesu Gethsemane
date:  20/09/2022
---

> <p></p>
> “A re ho bona, Moea oa ka o tšoeroe ke masoabi a isang lefung; salang mona, ’me le falimehe” (Mareka 14:34).

Sohle seo Jesu a se utloileng ka lilemo tse 33 tsa hae lefatšeng, ha ho letho le ka bapisoang le seo qalile ho tobana le sona lihoreng tsa ho qetela pele ho sefapano. Ho tloha nakong e sa baloeng (Ba-Efe.1:1-4; 2 Tim. 1:8, 9; Tite 1:1, 2) sehlabelo sa Jesu e le mphe ea sebe sa lefatše se ile sa reroa, ’me joale se ne se phethahala.

`Litemana tse latelang li re bolella eng ka matšoenyeho a Kreste Gethsemane? Matt. 26:39, Mareka 14:33-36, Luka 22:41-44.`

“A tsoela sebakana ho bona-e seng hole ha kalo hore ba ’ne ba ’mone le ho mo utloa-’me a oela fatše ka sefahleho. A utloa hore ka sebe o arohana le Ntate oa hae. Khohlo e ne e pharaletse, e le ntšo, e tebile, hoo moea oa hae o ileng thothomela pela eona. Bohlokong bona ha a lokela ho sebelisa matla a hae a leholimo ho bo qoba. Joalo ka motho o lokela ho utloa bohloko ba litla-morao tsa sebe. Joalo ka motho o lokela ho mamella khalefo ea Molimo khahlanong le tlolo.

“Kreste joale o ne a eme boemong bo fapaneng le boo a kileng a ema ho bona pele. Matšoenyeho a hae a hlalosoa hantle ka mantsoe a moporofeta: ‘Uena lerumo, tsohela molisa oa ka, e leng monna e leng mohaeso, ho bolela Jehova oa makhotla.’ Zek. 13:7. E le moemeli le tiisetso ea sebe sa motho, Kreste o bile matšoenyehong tlasa toka ea leholimo. O ile a tseba seo toka e se bolelang. Ho fihlela joale e sa le e ’muelli oa ba bang; joale e ne e le eena ea hlokang ’muelli.”—Ellen G. White, The Desire of Age, p. 686.

`Lula holima se neng se etsahala ho Jesu Gethsemane. Libe tsa lefatše ne se ntse li qalile ho oela holima hae. Leka ho nahana hore na e be ho ne ho le joang. Ha ho motho ea kileng ea biletsoa ho feta hara ntho e joalo ka eo pele kapa e sale. Ke tšepo efe eo u ka e iphumanelang eona moo?`