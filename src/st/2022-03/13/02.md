---
title:  Sethathong
date:  18/09/2022
---

Lengolo le re fa hanyane ka lilemo tsa pejana tsa Jesu. Litemana tse ’maloa, leha ho le joalo, li re bolella se seng ka maemo ao le mofuta oa lefatše leo mopholosi a keneng ho lona.

`Bala Luka 2:7, 22-24 (sheba hape Lev. 12:6-8) le Mattheu 2:1-18. Ke eng eo re e bonang litemaneng tsee e re fang sesupo sa mofuta oa bophelo oo Jesu a neng a tobane le oona ho tloha qalong?`

Kannete, Jesu e ne e se motho oa pele oa ho phela bofutsaneng kapa ho tobana le ba neng ba batla ho ’molaea, le ho tloha boseeng ba hae. Leha hole joalo, ho na le ntlha e ’ngoe e re thusang ho utloisisa ho khetholoha ha se tšoentseng ho tloha qalong.

`Bala Johanne 1:46. Ke ntlha efe eo see se e tlatsetsang ho re thusa ho utloisa matšoenyeho ao mohlankanyana Jesu a tobaneng le oona?`

Ntle le Adama le Eva pele ba oela sebeng, Jesu ke eena fela motho ea se nang sebe ea kileng a phela lefatšeng. Bohloeking le ho hlokeng sebe ha hae, o ile a qoela lefatšeng la sebe. E bile ntho e bohloko ha kakang, ho tloha e sa le ngoana, bakeng sa moea oa hae o hloekileng ho ba le kopano le sebe. Le bothateng ba rōna ka lebaka la sebe, le rōna ka bo rōna re na le ho soaba ha re tobana le libe le bokhopo boo re tholang bo sa amohelehe. Nahana ho re ho bile joang ho Kreste, eo moea oa hae o hloekileng, eo ho neng ho se letho le silafalitsoeng ke sebe. Nahana hore na ke phapano e kholo ha kalo lipakeng tsa hae le ba bang ba mo potileng. Ho lokela ho ne ho le bohloko haholo bakeng sa hae.

`Ipotse, “Ke hlokolosi ha kae libeng tse teng tse mpotileng? Na li ea nkhathatsa, kapa se ke thatafetse ke tsona? Ekare ha u so thatafetse ke tsona, na e ka se be ka baka la lintho tseo u li balang, shebellang, kapa e bileng u li etsa? Nahana ka eona?`