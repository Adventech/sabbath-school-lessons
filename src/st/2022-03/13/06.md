---
title:  Molimo ea Mahlomoleng
date:  22/09/2022
---

Re ka ’na ra tloaelana le eona: ha fela re le mona, lefatšeng lena, re tla ba le mathata. Joalo ka libopuoa tse oeleng, ke se re loketseng. Ha ho letho ka Bibeleng le re tšepisang ntho e fapaneng. Khahlanong le seo . . .

`Litemana tse latelang li re bolella eng ka taba eo re buang ka eona? Lik. 14:22, Ba-Fil. 1:29, 2 Tim. 3:12.`

Empa, hara matšoenyeho ana, lintho li peli tseo re lokelang ho li kenya kelellong.

Ea pele, Kreste, Morena oa rōna, o bile mahlomoleng a fetisang ao mang kapa mang a ka fetang ho oona. Sefapanong, o “ipelesitse maloetse a rōna, o kile mahlomola a rōna” (Esaia 53:4); seo re se tsebang re le batho, ke hore o bile matšoenyehong bakeng sa rōna bohle. Ea neng a se na sebe ea e-ba “sebe bakeng sa rōna” (2 Ba-Kor. 5:21), a utloa bohloko ka tsela eo rōna baetsalibe, re ka sitoang le ho e nahana.

Ea bobeli, ha re ba matšoenyehong, re lokela ho hopola litholoana tsa mahlomola a Kreste, ke hore, seo re se tšepisitsoeng ka seo Kreste a re etselitseng sona.

`Bala Johanne 10:28, Ba-Roma 6:23, Titea 1:2, le 1 Johanne 2:25. Re tšepisoa eng?`

Mahlomoleng afe kapa a fe a rōna mona, liteboho li lebisoe ho Jesu, ka re jarela kotlo ea sebe, le ka ho mpho e kholo ea Evangeli-hore ka tumelo re ka ema re phethahetse ka Jesu joale—re na le pallo ea bophelo bo sa feleng. Re na le pallo ka seo Kreste a re etselitseng sona, ka baka la botlalo le phethahalo ea ho phetheha ha bophelo le sehlabelo sa hae, bo teng ba rōna mona, bo tletseng ka bohloko, ho phoqeha, le ho lahleheloa, ho joalo fela ka ho panya, hang ho tla feta, ha ho bapisoa le bosafeleng bo re emetseng, bosafeleng leholimong le lefatšeng le lecha, moo ho seng sebe, bohloko le lefu. ’Me tsena tsohle re li tšepisitsoe le ho li tiisetsoa fela ka baka la Kreste le sebopi seo a fetileng ho sona e le hore ka letsatsi le leng, le tlang haufi, a ka bona “ka baka la mofufutso oa hae, o tla bona se mo kholisang” (Esaia 53:11).