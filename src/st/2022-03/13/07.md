---
title:  Ho Ithuta Haholoanyane
date:  23/09/2022
---

Bala Ellen G. White, “Gethsemane,” pp. 685–697, le “Calvary,” pp. 741–757, ho The Desire of Ages.

“Thapelo eo u e buile makhetlo a mararo. Makhetlo a mararo moloko oa batho oa nyenyefala lekhetlo la ho qetela, sehlabelong. Empa joale nalane ea moloko oa batho e tla kapele ho Mopholosi oa lefatše. Oa bona hore litloli tsa molao, ha li ka siuoa ka bo tsona, li tla timela. O bona batho ba hlokang thuso. O bona matla a sebe. Likotsi le lillo tsa ho timela ha lefatše li nyoloha kapele ho eena. O bona qetello ea lona e haufi, ’me o etsa qeto. O tla pholosa batho joang kapa joang. O amohela kolobetso ea hae ea mali, hore ka eena, limillione tse timelang hape li fumane bophelo bo sa feleng. O siile mapatlelo a leholimo, moo tsohle li hloeking, li thabileng, le ho khanya, ho pholosa nku e le ’ngoe e lahlehileng, lefatše le leng le oeleng ka tlolo. ’Me a ke ke a khutla thomong ea hae. E tla ba pheko ea moloko o ithatelang sebe. Thapelo ea hae joale e phefumoloha fela boinehelo: ‘Ekare ha senoelo sena se sa fete ho re ke noele ho sona, Thato ho etsoe ea hao.’”—Ellen G. White, The Desire of Ages, pp. 690, 693.

**Lipotso tsa Puisano**

`➊ E re thusa joang matšoenyehong a rōna, tsebo ee ea hore Molimo ka sebele, bothong ba Kreste, o bile mahlomoleng a fetang a mang kapa mang? Mahlomola a Kreste bakeng sa rōna, a lokela ho bolela eng? Ke matšeliso afe ao u ka a fumanang ’neteng ee e hlollang? Ha u ntse u nahana ka karabo ea hao, bolokang kelellong polelo e latelang ho tsoa ho Ellen G. White: “Matšoenyeho ohle ao e leng litla-morao tsa sebe a ile a akheloa ho sefubeng sa Mora oa Molimo ea se nang sebe.”—Selected Messages, book 3, p. 129.`

`➋ Le le sehlopha, shebang mahlomola a Kreste ao re a shebileng thutong ea beke ena. Ke libopi li fe tseo Kreste a ileng a tobana le tsona? Ke ka litsela life li tšoanang le tsa rōna, ’me ke ka litsela li fe li fapaneng? Re ka ithuta eng ho tsoa moo a ileng a sebetsana le liqholotso tsee e ka re thusang hara libopi tsa rōna?`

`➌ Ke litšepiso li fe tse ling tsa Bibele tseo u li ratang haholo, litšepiso tseo u ka itšoarellang ka tsona hara bohloko le masoabi? Li ngole fatše, ipatlele tsona, ’me u li arolelane le sehlopha.`

`➍ Ngola seratsoana sa kakaretso, ho sona o bolele litlha ka bokhutšoanyane tseo u li fumaneng thutong ea kotare ena. Ke lipotso li fe tse ileng tsa arabeloa bakeng sa hao? Ke lintho li fe tse setseng li sa arajoa? Re ka thusana joang ho sebetsa lintho tse ntseng li re makatsa le ho re khathatsa?`