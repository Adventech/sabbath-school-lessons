---
title:  Ho Phela ka Tšepo
date:  27/07/2022
---

> <p></p>
> “… Re kile ra hatelloa ka hosele ho fetisa matla a rōna, ra ba ra felloa le ke tšepo ea ho phela. Empa kahlolo ea ho shoa ea hla ea e-ba ka ho rōna, hore re tle re se ke ra itšepa, re mpe re tšepe Molimo o tsosang bafu” (2 Ba-Kor. 1:8, 9).

E le moapostola oa Molimo ea khethileng, Paulose o ile mamella ho feta batho ba bangata. Empa, Paulose ha a ka felisoa. Fela, a hola ho roriseng Molimo. Bala lenane la mathata a hae ho 2 Ba-Kor 11:23-29. Joale bala 2 Ba-Kor 1:3-11.

`Ho 2 Ba-Korinthe 1:4, Paulose o bolela hore lebaka la ho amohela kutloelo bohloko ea Molimo le matšeliso e bile hore “re tle re tsebe ho tšelisa ka matšeliso ao le rōna re tšelisitsoeng ka oona ke Molimo”. Ke ho fihlela kae moo mahlomola e ka bang pitso ea ho sebeletsa? Ke joang re ka bang malala-a-laotsoe bakeng sa khonahalo ee?`

Molimo o batla ho sebeletsa ka rōna bathong ba mahlomoleng. Sena se bolela hore a ka lumella pele hore re re be le maiphihlelo a mofuta o joalo. E be joale o tla fana ka Khothatso, eseng ho tsoa lipuong, empa maiphihlelong a rōna a mehauhelo le matšeliso a Molimo. Ona ke motheo o tsoang bophelong ba Jesu (sheba Ba-Heb. 4:15).

Tlhaloso e hlakileng ea Paulose ea mahlomola a hae, hase hore re mo utloele bohloko. Ke bakeng sa rōna ho tseba hore leha re le botubong, Ntate o ntse a ka kena lipakeng ho tlisa mehauhelo le matšeliso a hae. Re ka felloa le ke tšepo ea ho phela, kapa ra ba ra bolaoa, empa se tšabe, Molimo o re ruta ho mo tšepa. Re ka mo tšepa, hobane Molimo oa rōna “o tsosa bafu” (2 Ba-Kor. 1:9).

Ha Paulose a tsoela pele ho tšepamisa mahlo a hae ho phatlalatseng Evangeli, oa tseba hore Molimo o tla mo lopolla ka moso. Bokhoni ba Paulose ba ho lula a tiile bo tšehetsoa ke lintho tse tharo tseo a li bolelang ho 2 Ba-Korinthe 1:10, 11. Ea pela, ho hlola ha Molimo ho ka pakoang: “e leng oona o re pholositseng lefung le lekalo, ’me o sa ntse o re pholosa” (2 Ba-Kor. 1:10). Ea bobeli, boikemisetso ba Paulose ho ka lula a tsepamisitse maikutlo a hae ho Molimo ka sebele: “’me re tšepile hoba o sa tla ’ne a re pholose” (2 Ba-Kor. 1:10). Ea boraro, lithapelo tsa bahalaleli tse tsoelang pele: “re ntse re thusoa ke thapelo eo le ntseng le re etsetsa eona” (2 Ba-Kor. 1:11).

`Ke eng eo u ka ithutang eona ho Paulose e ka u thusang hore u se oele maikutlong a ho ikutloela bohloko matšoenyehong a hao?`