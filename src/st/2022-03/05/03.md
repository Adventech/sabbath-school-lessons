---
title:  Israele oa Setlokotsebe
date:  25/07/2022
---

Pale ea Hosea e na le lithuto tse matla bakeng sa rōna. Boemo ba Hosea bo ea hlolla. Mosali oa hae, Gomere, ooa baleha ’me o etsa bana le banna ba bang. Leha a feba a sa tšepahale, Molimo o bitsa Hosea hore a eo nka mosali oa hae hape le ho bontša lerato ho eena ka ho phethahala hape. Pale e na e reretsoe ho ba setšoantšo ka Molimo le Iseraele. Ba-Iseraele ba furaletse Molimo ’me ba feba le melimo e sele, empa Molimo o ntse a ba rata ’me o batla ho ba bontša lerato la hae. Empa a ko shebe mekhoa ea Molimo!

**Bala Hosea 2:1-12. Ke mekhoa efe eo Molimo a reng o tla e sebelisa ho khutlisetsa Iseraele ho eena? Maiphihlelo a lokela e be a ile a utloahala joang?**

`Hosea 2:2, 3`

`Hosea 2:5–7`

`Hosea 2:8, 9`

`Hosea 2:10`

Pale ena e tlisa lintho tse peli tsa bohlokoa ka moo re bang le maiphihlelo le Molimo ha a re lopolla.

Ea pele, re oela tekong ea ho se hlokomele hore Molimo o tšebetsong. Ha Iseraele e feta hara maiphihlelo ao a boima le a bohloko, ho lokela e be ho ile ha ba thata ho bona ho hlokomela hore Molimo oa bona o ne a sebeletsa topollo ea bona. Ha tsela ea rōna e thijoa ke metsu e bohale kapa e thula thaba moo re seng re sa tsebe moo re eang (Hos. 2:6)—na ke Molimo? Ha litlhoko tsa rōna tsa mathomo li fela kapa re tlotloloha (Hos. 2:9, 10)—na Ntat’a rōna a ka ba hara taba eohle? ’Nete ke hore sohle seo re se utloang, Molimo kamehla o sebeletsa ho re tlisa pholohong, hobane o re rata hoo.

Ea bobeli, re ba tekong ea ho se utloisise Molimo ha a le tšebetsong. Re ka bona hore Molimo o tšebetsong, empa e be ha re rate seo a se etsang. Ha re utloa bohloko le ho tlotloloha, ho bobebe ho beha molato ho Molimo ka ho ba khopo, ka ho se kene lipakeng, kapa ho se tsotelle. Empa Molimo ka mehla o sebeletsa ho re nchafatsa ka selekane sa hae sa lerato.

`Bala Hosea 2:14-23. Secha see se senola eng ka Molimo? Kōpa Moea o Halalelang ho u bontša ha e ba u ne u ntse u baleha ho Molimo karolong efe kapa efe ea bophelo ba hao. Ha u kholiseha hore ho bile joalo, hobaneng u emela ho feta seboping? Ke eng e u thibelang ho inehela ka hohle ho Morena hona joale?`