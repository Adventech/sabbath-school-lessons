---
title:  Mocheso o Fetisang
date:  28/07/2022
---

Ho fihlela joale kotareng ena, re bone mehlala e mengata ea libopi tseo Molimo a li sebelisang ho bohloeki le semelo sa Kreste maphelong a rōna. Leha ho le joalo, batho ba bang baka sheba mehlala ena ’me ba etsa qeto ea hore Molimo ke morena ea thata le ea khopo. Ba bang bona ba ka re: “Rea tseba Molimo o batla se seng se molemo bakeng sa rōna, empa mehlala ena ha e senole letho ka lerato le tsotello. Ho e na le hoo, Molimo o shebahala joalo ka ’mampoli. O beha ka boomo lintho tse bakelang mathata ka linako tse ling, ’me ha ho letho leo re ka le etsang ka taba eo.”

Ke ’nete hore ha fela ntse re phela lefatšeng lena le tletseng ka sebe, re tla utloisisa hanyane feela hore na lintho li etsahala joang. Leholimong re tla utloisisa haholo ho feta. (1 Ba-Kor. 4:5, 1 Ba-Kor. 13:12), empa ha joale re tla lokela ho phela le khang ea hore Molimo o teng ’me oa re hlokomela, leha lintho ka mehla li sa utlohale li le ntle. Esaia o hlalosa sena hantle haholo.

Bala Esaia 43:1-7. Temaneng ea 2, Molimo o re batho ba hae ba feta hara metsi le mollo. Tsena empa le tšoantšetso feela ea likotsi tse kholo, empa mohlomong li fana ka leseli ka ho tšeloa ha leoatle le lefubelu le Jordane, bobeli linako tse tsosang, empa linako tse betlileng tsela ho isa bophelong bo bocha. U ka lebella hore Molimo a ka re o tla sireletsa sechaba sa hae likotsing tsena, hore o tla ba tataisetsa tseleng e bonolonyana. Empa joalo ka Molisa oa Pesaleme ea 23, ho e-na le hore ha linako tse thata li tla, sechaba sa Molimo se se ke sa tšoha, hobane o na le bona.

`Hetla morao ho Esaia 43:1-7. Ngola fatše litsela tse fapaneng tseo Molimo a tiisetsang sechaba sa hae matšeliso nakong ea metsi le mollo. Ke setšoantšo sefe sa Molimo seo e etsang kelellong ea hao? Ke litšepiso life tseo u ka ikopelang tsona?`

Re akaretsa seo re ithutileng sona ka libopi tsa Molimo ka litsela tse tharo. Ea pele, mocheso oa Molimo o fetisang ha se ho re timetsa empa ho timetsa sebe sa rōna. Ea bobeli, mocheso oa Molimo o fetisang ha se ho re sotla empa ho re hloekisa, joalo ka ha re bopetsoe hona. Ea bobeli, Molimo oa re tsotella ka kutloelo-bohloko—a ke ke a re tlohela le bang, hosa tsotellehe hore na ho etsahala eng.

`Litemana tsee li re ruta eng ka liketso le semelo sa Molimo? Pes. 103:13, 14; Matt. 28:20; 1 Ba-Kor. 10:13; 1 Pet. 1:7. U bile le maiphihlelo a litemana tsee joang bophelong ba hao?`