---
title:  Abrahama Seboping
date:  24/07/2022
---

Bala Genese 22. Ho hlaha moo ho sa tsejoeng le ntle ho tlhaloso ea letho, Molimo hang o se a bitsa Abrahama ho etsa sehlabelo ka ngoana oa hae. Na u ka nahana hore Abrahama o ile a ikutloa joang? E ne e le khopolo e qholotsang hore Molimo o halalelang a ka kōpa hore u etse sehlabelo ka mora oa hao. Leha Abrahama a ne a nahana hore sena se ne se amoheleha, ho thoeng ka lipallo tsa Molimo tsa bojalefa? Kantle ho mora oa hae, pallo e tla be felile.

`Hobaneng Molimo a ile a kōpa Abrahama ho etsa sehlabelo see? Ha e ba Molimo o tseba tsohle, lebaka e ne e le lefe?`

Kopo ea Molimo le nako ea eona li ne li sa tla ka seoelo. Ruri, e ne e lekanyelitsoe ho tlisa botebo ba bohloko bo ka khonehang, hoba “Molimo o ne boloketse ea hae ea ho qetela, teko e fetisang ho Abrahama ho fihlela kholo ka lilemo e le boima ho eena, ’me a se a labalabela phomolo.”—Ellen G. White, Patriarchs and Prophets, p. 147. Na ee e ne e le teko ea Molimo o hlanyang? E seng joalo, hobane “bohloko boo a ileng a feta ho bona nakong eo ea matsatsi a lefifi a teko eo e tsosang, e ne e lumeletsoe hore a tle a utloisise ka maiphihlelo a hae sehlabelo se entsoeng ke Molimo o se nang tekanyo bakeng sa topollo ea motho.”—Patriarchs and Prophets, p. 154.

Ena e ne e le hlahlobo fela—Molimo o ne a sa rera hore Abrahama a ka bolaea mora oa hae. Sena ne se supa se seng se bohlokoa haholo ka tsela eo Molimo ka linako tse ling a sebetsang kateng. Molimo a ka re kōpa ho etsa ntho eo a sa re rerelang eona ho ka e phetha. A ka re kōpa hore re ee moo a sa lebellang ho re ka fihla teng. Se bohlokoa ho Molimo ha se hakalo qetello, empa seo re ithutang sona ha re ntse re ōtloa ke tšebetso eo.

Jesu e ka o ne a nahana ka maiphihlelo a Abrahama ha a ne a re ho ba-Juda, “‘Abrahama, ntat’a lōna, o nyakaletse ho bona letsatsi la ka, ’me o le bone, a ba a thaba” (John 8:56). Abrahama o ne a ka ’na a se utloisise taba ena, a e lahlela koana ka hore etsoa ho Satane. Ntlha ea ho feta le ho ithuta ha Abrahama tabeng ena eohle e bile ho tseba lentsoe la Molimo.

`U tseba lentsoe la Molimo joang? U tseba joang ha Molimo a bua le uena? Ke litsela life tseo a buang thato ea hae le uena?`