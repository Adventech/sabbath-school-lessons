---
title:  Mocheso o Fetisang
date:  23/07/2022
---

### Bakeng sa Thuto ea Beke ena, Bala
Genese 22, Hos. 2:1-12, Job 1:6-2:10, 2 Ba-Kor. 11:23-29, Esa. 43:1-7.

> <p>Temana ea Khopolo</p>
> “Molimo o ratile ho mo roba le ho ’mea tlokotsing; empa etlare hobane a bee ho phela ha hae hore e e sehlabelo bakeng sa libe, o tla bona bana, a eketse matsatsi a hae, morero oa Jehova o atlehe matsohong a hae” (Esaia 53:10).

Joalo ka mosali oa sengoli sa Mokreste se tumileng C.S. Lewis o ne a e-shoa, Lewis a ngola, “E seng hore (ke nahana) ke kotsing e kholo ea ho lesa ho lumela ho Molimo. Kotsi ea sebele ke ho lumela lintho tse mpe hakalo ka eena. Qeto eo ke e fihlelang ha se hore ‘eleng hore ha ho Molimo ha e le hantle,’ empa ‘eleng hore sena ke seo Molimo a leng sona hantle.’ ”—A Grief Observed (New York: HarperCollins Publishers, Inc., 1961), pp. 6, 7.

Ha lintho li hlile li ba bohloko haholo, ba bang ba rōna re lahla Molimo ka ho phethahala. Ho ba bang joalo ka Lewis, ho ba le teko ea ho fetola tsela eo re shebang Molimo ka eona le ho nahana mefuta eohle ea lintho tse mpe ka eena. Potso ke hore na, ho ka chesa ha kae na? Ke mocheso o mo kae oo Molimo a ka lakatsang ho fetisa batho ba hae ho oona e le ho fihlela sepheo sa hae sa ho re bopela “setšoantšong sa Mor’a oona?” (Ba-Ba-Roma 8:29).

**Ho Shebela Beke Pele**: Hobaneng u nahana hore Molimo o ike- miselitse ho beha tlokotsing hore a se utloisisoe ke bao a batlang hore ba mo tsebe le ho mo rata? U nahana hore Molimo o ikemiselitse ha kae ho re a se utloisisoe e le ho u bopa ho isa “setšoantšong sa Mor’a oona”?