---
title:  Ho Ithuta Haholoanyane
date:  29/07/2022
---

Bala Ellen G. White, “The Test of Faith,” pp. 145–155 ho Patriarchs and Prophets; “Praise Ye the Jehova,” pp. 315–319 ho Testimonies for the Church, vol. 5.

“Molimo ka mehla o lekile batho ba hae seboping sa matšoenyeho. Ke mochesong oa sebopi moo litšila li aroloang le khauta sa ’nete ea semelo sa Mokreste. Jesu o sheba teko; oa tseba hore ea hlokeha ho hloekisa thepa ea bohlokoa, hore e tle e bonahatsoe khanya ea lerato la hae. Ke ka liteko tsena Molimo a rutang bahlanka ba hae. Oa bona hore ba bang ba na le matla a ka sebelisoang ho ntšetsa pele mosebetsi oa hae, ’me o beha batho bana hlahlobong; ka mehauhelo ea hae o ba tlisa boemong bo hlahlobang limelo tsa bona. O ba bontša bofokoli ba bona, le ho ba ruta ho itšetleha ho eena. Ka hoo sepheo sa hae se ea fihleloa. Ba ea ruteha, ba ea koetliseha, le ho kena tseleng, ba le malala-a-laotsoe ho phetha sepheo se seholo seo ba filoeng matla ka baka la sona.”—Ellen G. White, Patriarchs and Prophets, pp. 129, 130.

“Ha e ba mehauhelong ea Molimo re biletsoa ho mamella liteko, ha re amoheleng sefapano le ho noa senoelong se babang, re hopola hore ke letsoho la Ntate le se tšoareletseng melomong ea rōna. Ha re mo tšepeng lefifing le leseling la letsatsi. Na re ka se lumele hore o tla re fa tsohle tse molemo bakeng sa rōna? Le bosiung ba tšoenyo ke joang re ke keng ra phahamisa pelo le mantsoe a thoriso ka taboho, ha re hopola lerato leo ho rōna le bontšitsoeng ke sefapano sa Golgotha?”— Ellen G. White, Testimonies for the Church, vol. 5, p. 316.

**Lipotso tsa Puisano**

`➊ Ka sehlopheng, e re e mong a phete liteko tsa hae tsa tumelo tseo, leha li ne li se boima joalo ka tsa Abrahama, li neng li ntse li le boima. Ke eng eo le ka ithutang eona maiphihlelong a motho eo, likatlehong kapa ho hloleheng ha hae?`

`➋ Hlahloba lihora tse 24 tsa bophelo ba Kreste pele a thakhisoa. O ile a tobana le eng e fetisang? O mameletse joang? Ke metheo efe eo re ka e nkang mohlaleng oa hae le ho e kenya tšebetsong maphelong a rōna ha re le hara libopi tsa rōna?`

`➌ Buisanang ka taba, e anngoeng bekeng ena, ea hore ka matšoenyeho a rōna re ka sebeletsang ba bang ba mahlomoleng. Ho sa tsotellehe hore na e ka ba ’nete ha kae, ke afe a mang a mathata ao re ka tobanang le oona ka taba ee?`

`➍ Ellen G. White o ile a ngola: “Ha re mo tšepeng lefifing ’moho le leseling la motšehare.” Ho bonolo ho cho joalo ho feta ho etsa. Ke joang re ka thusanang ho ba le tumelo ea mofuta oo e ka re thusang ho etsa joalo? Hobaneng ho le bohlokoa ho tšepa Molimo linakong tse thata?`