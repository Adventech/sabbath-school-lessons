---
title:  Ho Leka ka Matla Ohle
date:  30/07/2022
---

### Bakeng sa Thuto ea Beke ena, Bala
John 16:5-15; Col. 1:28, 29; 1 Pet. 1:13, Matt. 5:29; Genese 32.

> <p>Temana ea Khopolo</p>
> “Ke seo ke se sebetsang, ke ntse ke loana ka tšebetso ea hae e sebetsang ka ho ’na ka matla” (Ba-Kolose 1:29).

Monna le mosali ba lula hammoho lenaneong la puisano. Bobeli ba ne ba bile le maiphihlelo a ho bolaoa ha ngoana. Mora oa mosali o ne a ile a bolaoa lilemo tse 20 tse fetileng, ’me o ne a tuka ke khalefo le ho koata.

Monna o ne a fapana haholo. Morali oa hae o ne a bolailoe ke marabele lilemo tse ’maloa tse fetileng. O ne a bua ka tšoarelo malebana le babolai le ka moo Molimo a fetotseng bohloko ba hae. Leha bohloko bo ka ba joang, monna enoa o fetohile mohlala oa kamoo Molimo a ka tlisang pholo linakong tse lefifi tsa bophelo ba rōna.

Ke joang batho ba babeli ba ka arabelang ka ho fapana hakalo? Ke joang phetoho ea semoea e hlahang bophelong ba Mokreste, ho lumella motho ho hola liboping tsa bophelo ho e-na le hore ba hloloe ka ho phethahala ke tsona.

**Ho Shebela Beke Pele**: Karolo ea thato ea rōna le matla a thato, ntoeng ea bo-’na le sebe? Ke joang re ka qobang phoso ea ho lumella boikutlo ba rōna ho imela liqeto tseo re li etsang? Hobaneng re lokela ho boloka e seng ho inehela ha re le seboping?