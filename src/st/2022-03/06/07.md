---
title:  Ho Ithuta Haholoanyane
date:  05/08/2022
---

Bala Ellen G. White, “The Night of Wrestling,” pp. 195–203, ho Patriarchs and Prophets; “Consecration,” pp. 43–48, ho Steps to Christ.

“Matla ana a thato, a etsang karolo ea bohlokoa semelong sa motho, ho oeleng e ile ea neoa taolong ea Satane; ‘me e sa le a sebetsa ho rata le ho etsa ka thato ea hae, empa ka ho senya le mahlomola a batho. Ellen G. White, Testimonies for the Church, vol. 5, p. 515.

“E le ho amohela thuso ea Molimo, motho o lokela ho ela hloko bofokoli ba hae le khaello; o lokela ho sebelisa kelello ea hae phetohong e kholo e tlo mo tlela; o lokela ho phaphamisetsoa thapelong e matla ka mamello le matla. Litloaelo tse mpe le meetlo li lokela li tlosoe; ’me ke ka maikemisetso a ho lokisa liphoso tsena le ho ikamahanya le metheo e nepahetseng moo tlholo e ka fumanoang. Ba bangata ha ba fihlele boemo boo ba lokelang ho bo fihlela, hobane ba emela Molimo ho ba etsetsa seo a ba fileng matla hore ba ka se etsoa ka bo bona. Bohle ba loketseng tšebetso e molemo ba lokela ho koetlisoa ka koetliso e matla ea kelello le boitšoaro, ’me Molimo o tla ba thusa ka ho ba kopanya matla a bomolimo le botho.”—Ellen G. White, Patriarchs and Prophets, p. 248.

**Lipotso tsa Puisano**

`➊ Ke ho fihlela kae u nahanang hore re hlile re hlokomela hore thato ea rōna “ho oeleng e ile ea neoa taolong ea Satane”? ke joang ka ho tsepama semelong sa Jesu re ka utloisisang hantle hore na re oele ha kae le hore mohau oa Molimo o moholo ha kae malebana le rōna?`

`➋ Bala pale ea Jesu Gethsemane (Matt. 26:36-42). Boikutlo, litakatso tsa Jesu e bile life, khahlanong le thato ea Molimo? Re ka ithuta eng mohlaleng oo?`

`➌ Le le sehlopha, buang ka lintho tse ikhethang moetlong oa lōna tse ka sebetsang ho liha litšireletso tsa rōna le ho re siea re le liphofu tsa litlhaselo tsa Satane. Re ka etsang ho thusa litho tsa kereke ho ela hloko lintho tse kotsi tsee, ’moho le ho thusa bao ba seng ntse ba utloa ba hloka thuso?`

`➍ Na u tseba motho e mong kerekeng ea hao ea seng a sa tle ka nako e telele, eo e ka ’nang ea ba o makhatheng a ho lahla thaole kapa o se a akhetse lejoe? Le ka etsa eng le le sehlopha ho khothatsa motho eo, ho mo thusa ho re a se furalle Jesu? Ke lintho life tse tšoarehang tseo le ka li etsang ho thusa?`