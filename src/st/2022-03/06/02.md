---
title:  Moea oa ’Nete
date:  31/07/2022
---

Na u se u kile oa rapela, “Kea kōpa Molimo, nketse motho ea lokileng!” empa phetoho e bonahala e fokola haholo? Ho khonahala ha kae hore e be re ka rapella matla a Molimo a fetolang ho sebetsa ka ho rōna, empa maphelo a rōna a bonahala a ntse a eme nqa e le ’ngoe? Rea tseba hore Molimo o na le mehloli ea lihlahisoa e sa lekanngoeng eo a lakatsang ruri ho re nea eona mahala. Ruri re hloka ho nka monyetla ona oohle, empa maphelo a rōna ha a bonahala a fetoha ka tsela e lekanang le seo Molimo a fanang ka sona.

Hobaneng? Lebaka le leng le bonolo ka tsela e makatsang: Leha Moea o na le matla a sa lekanngoeng ho ka re fetola, ke ka liqeto tsa rōna re ka sitisang seo Molimo a ka se etsang.

`Bala Johanne 16:5-15. Sekheng sena, Jesu o bitsa Moea o Halalelang “Moea oa ’nete” (John 16:13). See se lekanya eng eo Moea o Halalelang o ka re etsetsang eona?`

Leha Moea o Halalelang o ka re tlisetsa ’nete ea boetsalibe ba rōna, O ka se re etse hore re bake. Hape o ka re bontša linnete tse kholo ka Molimo, empa o ke ke oa re qobella ho lumela kapa ho mo utloa. Haeba Molimo a ne a ka re qobella le ka tsela e nyenyane fela, re ne re tla lahleheloa ke bolokolohi ba rōna, ’me Satane o ne a tla qosa Molimo ka ho kena-kenana le likelello le lipelo tsa rōna, ’me ka hoo a khona ho loantša Molimo ka ho re oa qhekella toantšanong e kholo. Ha toantšano e kholo e qhoma leholimong, Ntat’a rōna ha a ka a qobella Satane kapa le leng la mangeloi ho lumela hore o molemo ’me o lokile kapa ho susumetsa mangeloi hore a bake. Le serapeng sa Edene, ha boholo bo ne bo le tlokotsing hape, Molimo o entse hore ’nete e hlake ka sefate se bohareng ba tšimo, empa ha a ka a thibela Eva le Adama ho etsa ka boikhethelo ba bona ho se mo utloe. Molimo a ke ke a etsa ho fapaneng ka rōna kajeno. Ka hona, Moea o emela ’nete ka Molimo le sebe, e be o re, “Ka seo ke u bontšitseng sona, u tlo etsa joang joale?”

Ho joalo feela le ha re ka seboping. Ka linako tse ling sebopi se teng hobane fela re sa utloa kapa ho bakela libe tsa rōna. Hore Ntat’a rōna a sebetse maemong a joalo, re lokela ho khetha ka kelello tse pholileng ho bula monyako ea pako le kutlo e le hore matla a Molimo a tle a kene le ho re fetola.

`Ke kholiseho life tseo “Moea oa ’nete” o li tlisitseng ho uena morao tjee? U mamela lentsoe la oona hantle ha kae? ’Me ka holimo ho moo, ke liqeto life tseo u li etsang ka bolokolohi ba hao?`