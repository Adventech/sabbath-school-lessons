---
title:  Thato e Rutehileng
date:  02/08/2022
---

Se seng sa lira tse kholo tsa thato ea rōna ke maikutlo a rōna. Re tsoelapele ho phela moetlong o tletseng ka litšoantšo le ’mino tseo ka kotloloho li fetelang litho kutlong tsa rōna, ho qholotsa maikutlo a rōna—khalefo, tšabo, kapa takatso—ntle le ho lemoha ha rōna. Ke hangata ha kae re nahanang lintho tse kang “Ke utloa e ka ke tla ja eng bakeng sa mantsiboea?” “Ke utloa ke batla ho etsa eng kajeno?” “Na ke ikutloa hantle ka ho reka ntho ee?” boikutlo bo se bo fetohile haholo karolo ea rōna ea ho etsa liqeto. Boikutlo ha bo bobe hakalo, empa hore na ke ikutloa joang ka ntho e itseng ho ka ’na ha se ke ha etsa taba ka se loketseng kapa se molemo. Ruri, boikutlo ba rōna bo ka re thetsa (“Pelo e mano ho fetisa tsole” [Jer. 17:9]) ’me e ka etsa setšoantšo se fosahetseng ea taba ea sebele, ho ka etsang hore re etse liqeto tse fosahetseng, le ho re beha seboping seo re ipaketseng sona ka bo rōna.

`Ke mehlala efe eo u ka e fumanang ho tsoa Bibeleng moo batho ba entseng liqeto ba ipapisitse le boikutlo ba bona ho e-na le lentsoe la Molimo? Litholoana e bile life? Sheba ka mohlala, Gen. 3:6; 2 Sam. 11:2-4; Ba-Gal. 2:11, 12.`

`Bala 1 Petrose 1:13. Petrose o khathatsehile ka eng, ’me o batla hore babali ba hae ba etse joang ha e le hantle?`

Petrose o ne a utloisisa hore kelello ke khubu ea taolo ea ’mele oohle. Tlosa taolo ea kelello, ’me re tla laoloa ke boikutlo bofe le bofe bo re tlelang.

Nahana u tsamaea tseleng e tšesane ho ea ntlong e u isang mmileng ho ena le litselana tse lebang libakeng tse fapaneng. Tse ling tsa litselana tsena li ea libakeng tseo re ke keng ra lakatsa ho li etela. Tse ling li ea khahlisa; li hapa maikutlo, litakatso, le lithahasello tsa rōna. Haeba re ka nka e ’ngoe ea tsona, re tsoa tseleng e nepahetseng e be re kena tseleng e ka ’nang eaba e thata ka ho fetisisa ho ka tsoa ho eona.

`Ke liqeto life tsa bohlokoa tseo u tobaneng le tsona? Ipotse ka botebo, “Ke joang nka tsebang ha e ba ke liqeto tsa ka li ipapisitse boikutlo, takatso, thahasello, khahlanong le lentsoe la Molimo?”`