---
title:  HMofuta o Fapaneng oa Mesia
date:  01/08/2024
---

`Bala Mareka 6:34–52. Jesu le balateli ba Hae ba tobane le bothata bofe, ‘me bo ile ba rarolloa joang?`

Kamor’a hore barutuoa ba khutle thomong ea bona, ba tsamaea le Jesu ho ea sebakeng se thokoana lebopong le bochabela la Leoatle la Galelea ho ea phomola. Empa letšoele le leholo la batho ba 5,000 le fihla sebakeng seo pele ho bona. Jesu o hlokomela hore ekare linku tse se nang molisa. A ba ruta letsatsi lohle.

Mantsiboea barutuoa ba hlahisa hore a lokolle batho ba ikele ho batla lijo, empa Jesu o ba laela ho fepa letšoele. Puisano e tlileng kamor’a moo (Mareka 6:35–38) e bontša hore barutuoa ba nahana ka boemo ba botho hore na ba ka rarola bothata joang. Leha ho le joalo, Jesu o rarolla bothata ka ho fepa letšoele le leholo ka mohlolo ka mahobe a mahlano le hlapi tse peli.

Litšobotsi tsa pale ena li fihla li kenella maikutlong a renang ka Mesia mehleng ea Jesu. Tebello e ne e le hore Mesia o tla lokolla Iseraele lireng tsa eona ‘me o tla tlisa ho loka le khotso. Palo e ngata ea banna lehoatateng ba ne ba tla e nahana ka kelello ea sesole e le bohlaba-phieo (bapisa le Johanne 6:14, 15; Liketso 21:38).

Taba ena e matlafatsoa ke ha ho buua ka Jesu a ba bona ba le joalo ka “linku tse se nang molisa,” karolo ea qotsulo ea Numere 27:17, moo Moshe a kopang Molimo ho khethela Iseraele moetapele ea tla mo latela. Puo ena ea molisa bakeng sa sechaba sa Molimo e bonahala e hlaha sebakeng se seng Testamenteng ea Khale, hantle ha ho buuoa ka Iseraele ha e hloka moetapele kapa morena (bapisa le 1 Marena 22:17; 2 Likron. 18:16; Ezek. 34:5, 6).

Feela, Jesu ha a fihlele tebello tsa bona tse fosahetseng. Ho na le hoo, o lokolla barutuoa ba hae hore ba tsamaee ‘me o qhala le letšoele. ‘Me ho na le ho etella pele bohanyetsi ho tsohela ‘muso oa Roma matla, o etsa joang? O ea thabeng ho ea rapela—e seng seo batho bane ba se lebelletse.

Sebakeng sa chalimo e neng e rena ka Mesia e le morena ea lopollang Iseraele, o tlile ho lopolla batho litlamong tsa sebe. Ho tsamaea metsing ha Hae ho bontša barutuoa hore e feela e le Morena oa tlhaho. Empa ha a tla ho busa empa e le ho neela bophelo ba Hae ho ba topollo ea ba bangata (Mareka 10:45).

`Pale ee e re bolella eng ka lebaka la bohlokoa ba kutloisiso e nepahetseng ea boporofeta? Haeba kutloisio e fosahetseng ea ho tla a pele ha Kreste ho bakile koluoa bakeng sa ba bang, e ka ba hakae kutloisiso e fosahetseng mabapi le ho khutla ha Bobeli?`