---
title:  Mehlolo Lebopong la Leoatle
date:  27/07/2024
---

### Bakeng sa Thuto ea Beke ena Bala
Mareka 4:35–41, Lipes. 104:1–9, Mareka 5:1–43, Num. 27:17.

> <p>Teman’a Khopolo</p>
> “Jesu a se ke a mo lumella, a mpa a re ho eena: E-ea hae, haeno, ho banab’eno, u ba tsebise tse kholo tseo Morena a u entseng tsona, kamoo a u utloetseng bohloko kateng” (Mareka 5:19).

Boholo ba bosebeletsi ba Jesu bo ne bo tsepame Galelea, haholo ho potoloha le Leoatle la Galelea, leoatle le ka bang likilomithara tse tse 21 ka bolelele le likilomithara tse 13 ka bophara. Ke sekhakeletsi sa metsi se seholo ka ho fetisisa tikolhong eno ‘me e ne e le khubu ea bophelo bakeng sa batho ba phelang haufi le lona.

Mareka 4 e qetella moo Jesu le barutuoa ba Hae ba tšelang Leoatle la Galelea. Ho tsoha sefefo seo Jesu a se khalemelang ka bua le moea le maqhubu. Mareka 6 e qetella ka ketsahalo e tšoanang, empa khetlong lena Jesu a tsamaea holim’a metsi a tla ho barutuoa ba Hae ba ka sekepeng. Lipakeng tsa liketsahalo tsena tse holim’a metsi ho na le mehlolo e mengata ea Jesu eo a e entseng kantle ho metsi mobung, le thomo ea pele ea barutuoa. Lipale tsena ke tsona ‘mokotaba oa thuto ea beke ena.

Sebopeho sa kenellano sa lipale tsena lebaka la sona ke ho etsa hore ‘mali a bona hore Jesu ke mang. Ke Ea tsebang ho khutsisa sefefo, ea folisang ea nang le motemona, ea folisang mosali ea ammeng qola ea kobo ea Hae feela, ea tsositseng ngoanana ea shoeleng, ea rutang motseng oa Habo, e be o romella barutuoa ba Hae ho ea ruta, ea fepileng batho ba 5,000 ka mahobe a se makae le lihlapi, ea tsamaeang holim’a metsi—ponahatso tse hlollang tsa matla tse hulelang barutuoa haufi le kutloisiso ea hore ke Mora oa Molimo.

_*Ithute thuto ea beke ena ho lokisetsa Sabatha sa la 3 Phato._