---
title:  Ho Ithuta Haholoanyane
date:  02/08/2024
---

Bala Ellen G. White, “Peace, Be Still” le “The Touch of Faith,” maq. 333–348 ho _The Desire of Ages_.

“Ho bohle ba tlas’a koetliso ea Molimo ho lokela ho senoeha bophelo bo sa lumellaneng le ba lefatše, litloaelo tsa lona, le mekhoa ea lona; ‘me e mong le e mong o hloka ho ba le boiphihlelo ba motho ka mong ba ho fumana tsebo ea thato ea Molimo. Re lokela ho mo utloa ka bomong ha a bua le pelo. Ha lentsoe le leng le le leng le khutsitse, ‘me re eme kapele ho Eena ka khutso, ho khutsa ha moea ho etsa lentsoe la Molimo le hlake ka ho fetisa. Molimo o re laela, “Tlohellang, ‘me le tsebe hoba ke ‘na Molimo.’ Lipes. 46:10. Mona ke hona feela moo ho ka fumanehang phomolo ea ‘nete. ‘Me hona ke boitokitsetso bo atlehang ba bohle ba sebeletsang Molimo. Har’a ‘mili-mili o potlakileng, le mokhathala oa bophelo bo phathahaneng, moea o phomolang ka tsela ena o tla pota-potoa ke tikoloho ea leseli le khotso. Bophelo bo tla phefumoloha monko o monate, ‘me bo tla senola matla a Molimo a tla fihlela lipelo tsa batho.”—Ellen G. White, _The Desire of Ages_, leq. 363.

“Lipelo tsa bona tse sa khotsofalang tsa botsa hore ke hobaneng, haeba Jesu a ka etsa mesebetsi e mengata e makatsang joalo ka ha ba bone, a sa fane ka bophelo bo botle, matla, le maruo ho sechaba sa Hae kaofela, a se lopolle ho bahatelli ba sona, ‘me a se phahamisetse matleng le hlomphehong? Taba ea hore o ipoletse hore ke ea Rometsoeng ke Molimo, feela a hanne ho ba morena oa Iseraele, e ne e le sephiri seo ba sitoang ho se utloisisa. Ho hana ha Hae ho ile ha tolokoa ka tsela e fosahetseng. Ba bangata ba etsa qeo ea hore o ne a tsoafa ho tiisa boipolelo ba Hae hobane le Eena ka sebele sa Hae o ne a na le pelaelo ea hore na o feela a ronngoe ke Molimo. Ka mokhoa o joalo ba bulela ho se lumele lipelong tsa bona, ‘me peo eo Satane a neng a e jetse ea beha litholoana tsa mofuta oa tsona, ho mo nka hampe le ho nka lehlakore le khahlanong le Eena.”—_The Desire of Ages_, leq. 385.

**Lipotso tsa Puisano**

`Haeba motho e mong a na ka u botsa, Jesu o u lokollotse ho eng, u ne u tla araba joang?`

`Buisanang ka hore na ke hobaneng ha kano tse ling Molimo a ka lumella motho ea molemo joalo ka Johanne Mokolobetsi ho hlaheloa chankaneng a ba khaoloe hlooho. Re ka fumana setšabelo le tšepo efe ho sa natse lintho tse boima tsee?`

`Ke lithuto life tse teng ho fepeng batho ba 5,000 bakeng sa kereke e nang le lisebelisoa tse fokolang?`

`Bapisa chalimo tse tummeng tsa Jesu kajeno le setšoantšo sa Haeho Mareka 5 le 6. Ke hore, ke’ng ka ba batlang ho sebelisa Jesu ho batla matla a sepolotiki le ho okamela ba bang?`