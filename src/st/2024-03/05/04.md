---
title:  Meepeng le Metheong le Jesu
date:  30/07/2024
---

`Bala Mareka 5:21–24. Ke limelo life tse hlahelletseng ka Jairuse?`

Baetapele ba borapeli joalo ka Jairuse e ne e se metsoalle le Jesu ka tloaelo (sheba Mareka 1:22; Mareka 3:2, 6; Luka 13:14). Ka hona, e tlameha e be o mohaung. Ho ba mohaung hona ho bonahatsoa ke Jairuse ha a itihela ka mangoele kapele ho Jesu. Kopo ea hae ke eka utloisisoang ke motsoali e mong le e mong— morali oa hae oa shoa. Empa o na le tšepo ea hore Jesu o tla mo thusa. Jesu o tloha a khutsitse, a tsamaea le ntate enoa ho ea hahae.

`Bala Mareka 5:25–34. Ke eng e kena-kenanang le khatelo pele ho leba ntlong ea Jairuse?`

Hang hang pale e fetohela ho ketsahalo e ‘ngoe e bakang mahlomola—mosali eo esaleng a kula ka lilemo tse leshome le metso e ‘meli. Pale ea Jaisure le ea mosali ke pale ea bobeli ea kena-kenano ho Mareka (sheba Mareka 3:20–35, e hlahang thutong ea boraro). Paleng ena baphetoa ba fapaneng, Jairuse le mosali, ba tla ho Jesu ho kopa thuso.

Mosali o tla kamor’a Jesu o ama qola ea kobo ea Hae. Hang eaba oa fola. Empa Jesu a ema hang a botsa, “Ke mang ea amileng kobo ea ka?”

Mosali, eo esaleng a kula hampe, a fola hang. Feela, o ne a tšohile hore Jesu o halefile ka se etsahetseng. O ne a safotsoe ke maikutlo. Empa Jesu o ne a batla ho folisa, e seng ‘mele oa hae feela, empa le moea.

Joale, re khutlele ho Jairuse (sheba Mareka 5:35–43). ‘Musi enoa oa sinagoge o ile a safoloa ke maikutlo, le eena. Jesu ha a lumella mang kapa mang ho tsamaea le eena ntle le batsoali le Petrose, Jakobo, le Johanne. Jesu o re ngoanana ha a shoa o robetse. O leleka batho ba neng ba lla, a kena phaposing eo ngoanana a rapalletseng ho eona. A tšoara letsoho la hae, a re ho eena, “Talitha kumi” Mareka o fetolela mantsoe ana “ngoanana, ke re ho uena: Tsoha.” Hantle lentsoe Talitha le bolela “konyana,” kahona e ka ba lentsoe la maikutlo a mofuthu la ngoana lapeng. Taelo ea ho boloka sephira ke karolo ea Taba ea Tšenolo/sephiri se teng hohle kahare ho Mareka ‘me e supa ho hore na Jesu ke mang ‘me eo, qetellong, a ke keng a lula a patehile.