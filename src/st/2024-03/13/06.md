---
title:  E-eang ka Lefatše Lohle
date:  26/09/2024
---

`Bala Mareka 16:14–20. Jesu o ile a re’ng ho barutuoa ba Hae ha a hlahella ho bona, ‘me mantsoe aa a Hae a re’ng ho rona kajeno?`

Mantsoe a Jesu ho barutuoa ba Hae a tlalehiloe feela puisanong e sa otlolohang ho Mareka 16:14. A nyatsa ho se lumele ha bona le bothata ba lipelo tsa bona. Taba ena ea ho se lumelehe se bothata ba joale feela. Joalo ka ha re se re bone, barutuoa ba pele ba ne ba lubana le ho se lumele (Matt. 28:17, Johanne 20:24–29), ‘me ba ne ba na le Jesu ka nama ‘me ba bone, mehlolo hangata le hangata.

Empa o ba bontšitse ka mapaki a mangata bonnete ba tsoho ea Hae. Joale polelo ea bona, bo kopane le bopaki bo akarelitsoeng boithuto ba Mantaha, li etsa motheo oa tumelo.

Eaba Jesu o laela barutuoa ba Hae ho isa evangeli lefatšeng. Taelo ea Hae e pharalletse. Ba lokela ho ea ka lefatše lohle ba phatlalatse evangeli ho babopuoa bohle. Jesu o hlalosa litholoana tsa mosebetsi oa bona bakeng sa monate le mahlomola—balumeli ba tla bolokeha, ba sa lumeleng ba tsuoe.

Jesu o boetse o hlalosa matšoao a tla latela tšebetso ea barutuoa—ho leleka batemona, ho bua ka maleme a macha, ho sireletsoa likotsing, le ho folisa ba kulang. Batho ba bang ba tolokile Mareka 16:18 ka tsela e fosahetseng ka hore ke tiiso ho Bakreste hore ba bontše tumelo ea bona ka ho kuka linoha tse nang le mahloko. Ha ho moo ho lumelloang liketso tsa ho ipeha kotsing ho tjena mona. Seo Jesu a se hlalosang mona ke sireletso ha motho a le har’a thomo joalo ka bosebeletsi ba Pauluse ho ba bang, ho Liketso 28:3–6.

Efeela, Bibele ha e rute hore Bakreste ba tla sireletsoa kamehla kotsing. Ka nako tse ling Molimo o bona ho lokela ho etsa mohlolo ho ntšetsa pele mosebetsi oa evangeli. Empa ka nako tse ling Bakreste ba tla hlokofala ka baka la bopaki ba bona. Boemong bo joalo mamello ea bona ke letšoao le leng ho ba sa lumeleng la matla a tumelo.

Ke moo, kamor’a hore a etse tsohle tseo a li entseng mona, “A nkeloa leholimong, ‘me a lula letsohong le letona la Molimo” (Mareka 16:19). Jesu o nyolohile a lula letsohong le letona la Molimo, sebakeng sa matla a kaholimo, hobane Jesu o hlotse matla óhle a bokhopo.

Hlokomela temana ea ho qetela. Leha ba ile “kahohle” ba ntse ba ruta evangeli, ha ba ka ba ea ba le bang. “Morena a ntse a sebetsa le bona, a tiisa lentsoe ka mehlolo e le felehetsang. Amen” (Mareka 16:20). O ne a e-na le bona ka nako eo, ‘me litšepiso tsa ho ba le rona hona joale ha re tsoela pele ka mosebetsi oo ba o qalileng.

> <p></p>
> “‘Ke na le lona ka mehla eohle, ho isa bofelong ba lefatše’” (Matt. 28:20).

`Ke khothatso efe eo re ka e fumanang, eo re lokelang ho e fumana, tšepisong ee ha le rona, re phatlalatsa evangeli “kahohle”?`