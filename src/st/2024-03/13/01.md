---
title:  Morena ea Tsohileng
date:  21/09/2024
---

### Bakeng sa Thuto ea Beke ena Bala
Mareka 15:42–47, Mareka 16, Ba-Kol. 2:10–12, 1 Ba-Kor. 15:1–8, Dan. 9:24–27, Johanne 20:11–18.

> <p>Teman’a Khopolo</p>
> “Eo a mpa a re ho bona: Le se ke la tšoha. Le batla Jesu oa Nasaretha ea thakhisitsoeng; o tsohile, ha a eo mona. Bonang, moo ba neng ba ‘meile teng ke mona” (Mareka 16:6).

Thakhiso ea Jesu e ile ea e-ba tsenene ea lefu ho tšepo le tumelo ea barutuoa ba Hae. E ne e le mafelo a beke a lefifi ha ba ntse ba loantšana le maikutlo ka lefu la Morena oa bona ba boetse ba tšohile ka baka la maphelo a bona (Johanne 20:19).

Ho Mareka 16, khaolo ea ho qetela ea Evangeli ea hae, re talima se ileng sa latela lefu la Hae.

Pele, re talima nako ea tsoho ea Jesu, le lebaka leo ka lona basali ba tsohelletseng lebitleng Sontaha hoseng. Baleti ka nako tse ling ba ne ba qoba hoseng ha tsoho ka baka la tsela eo e ne e sebelisoa ho tšehetsa khalalelo ea Sontaha. Re tla bona kamoo re ka nyakallang ka tsoho ea Sontaha, ho sa natse thuto ea fosahetseng eo, ka bomalimabe, e qalileng ka eona.

Bobeling, thuto e hlalosa litemana tsa pele tsa Mareka 16, e hokela mantsoe ana le ‘moko-taba oa buka eohle. Boithuto ba rona ba Mantaha le Labobeli, bo tla talima lintlha tsena.

Borarong, ha re phethela beke, Laboraro le Labone re tla lekola karolo e setseng ea Mareka 16 e be re lemoha thomo eo e nang le eona bakeng sa rona. Boithuto bona bo tla qetella ka qholotso ho ‘mali oa Mareka ho isa evangeli ka lefatše lohle.

_*Ithute thuto ea beke ena ho lokisetsa Sabatha sa la 28 Loetse._