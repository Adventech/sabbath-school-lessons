---
title:  Ho Qosoa le ho Thakhisoa
date:  14/09/2024
---

### Bakeng sa Thuto ea Beke ena Bala
Mareka 15, Luka 13:1, Lipes. 22:18, Johanne 20:24–29, Johanne 1:1–3, Dan. 9:24–27.

> <p>Teman’a Khopolo</p>
> “Ka hora ea boroba mono o le mong, Jesu a hooa ka lentsoe le leholo, a re: Eloi, Eloi, lamma sabakthani? Ha ho fetoleloa, ke ho re: Molimo oa ka Molimo oa ka, u ntlohelletse’ng na?” (Mareka 15:34).

Mareka 15 ke pelo ea Tlaleho ea Thakhiso. E fana ka qoso ea Jesu, Kahlolo ea Hae, ho songoa ke masole, thakhiso ea Hae, e be le lefu la Hae le ho patoa. Liketsahalo tse khaolong ena li fanoa ka ho qaqa hohle, mohlomong hobane sengoli o lesitse litaba ho ipuelella.

Khaolong ena kaofela, khanyetsano e bapala karolo ea bohlokoa. Ka baka lena, ho bohlokoa ho fana ka tlhaloso ea hore khanyetsano ke eng.

Khanyetso hangata e na le mekhahlelo e meraro: (1) Methati e ‘meli ea moelelo, (2) methati e ‘meli ea hanyetsana kapa ea hohlana, (3) motho e mong ha a bone khanyetso ebile ha a hlokomele se etsahalang ‘me ha a tsebe hore ke eena ea tla kotula litholoana tse babang.

Bekeng ena, ho tloha potsong ea Pilato, “‘Na u morena oa ba-Juda na?’” ho isa masoleng a litšomong tsa masole ho isa mongolong o holim’a sefapano ho isa litšomong tsa baholo, “‘O pholositse ba bang, eena o sitoa ho ipholosa’” ho isa ho hlaheng ho sa lebellehang ha Josefa oa Arimathea, khaolo e tletse khanyetsano tse bohloko tseo hara tseo li senolang linnete tse matla ka lefu la Jesu le se neng se boleloa ke lona.

_*Ithute thuto ea beke ena ho lokisetsa Sabatha sa la 21 Loetse._