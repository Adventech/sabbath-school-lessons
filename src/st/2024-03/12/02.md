---
title:  “Na u morena oa ba-Juda na?”
date:  15/09/2024
---

`Bala Mareka 15:1–15. Ke mefuta efe ea maemo a hanyetsanang a etsahalang moo?`

Pontše Pilato e ne e le ‘musi oa Judea ho tloha A.D. 26–36. E ne e se moetapele ea mosa, ‘me liketso tsa hae tse ‘maloa li ne li baka khathatseho kahar’a sechaba sa sebaka seo (bapisa le Luka 13:1). Nyeoe ea se-Juda ea Jesu e ile ea qetella ka kahlolo ea lefu ea nyefolo. Empa tlas’a puso ea Roma ba-Jude ba ne ba sitoa ho ahlolela batho lefu maemong a mangata, kahona ba tlisa Jesu ho Pilato bakeng sa kahlolo.

Ha ho boleloe qoso e khahlanong le Jesu kapele ho Pilato, empa ho bonolo ho fumana qoso eo ho ipapisitose le lipotso e khutšoanyane eo Pilato a e botsitseng Jesu, “‘Na u morena oa ba-Juda na?’” (Mareka 15:2). Nakong ea Testamente ea Khale, Iseraele e ne e tlotsa marena a eona; kahona, ha ho thata ho bona kamoo lentsoe Mesia (“Motlotsuoa”) le ka sothoang e le la ho batla bolateli joalo ka morena, ‘me, ka baka leo, e ba ho hlolisana le ‘musisi. Ka mokhoa o joalo, qoso e tlisitsoeng kapele ho Sanhedrine e ne e le nyefolo, ha qoso e tlisitsoeng kapele ho ‘musi e le bohlaba- pieo, e leng e isang lefung.

Ntho e makatsang ke hore Jesu ke Mesia le Morena oa ba-Juda. Kahlolo ea nyefolo le bohlaba-phieo li ne li fositse; ho na le hoo o na lokela e be o fuoe hlompho le khumamelo. Feela, Jesu o tsoela pele ho itšoara joalo ka morena. Karabo ea Hae ho Pilato, “‘U boletse teng’” (Mareka 15:2), ha e itlame. Ha a hane maemo, ha a a lumele. Karabo e ka supa hore ke morena, empa oa mofuta osele (bapisa le Johanne 18:33–38).

Mareka 15:6 e lelekella tlalehong ea tloaelo ea ho lokolla motšoaruoa nakong ea Paseka. Ho Mareka 15:9, Pilato o botsa hore na ba batla a lokolle “‘Morena oa ba-Juda,’” ‘me leha e ka ba o na a e bua ka ho kobisa, kobiso eo e sebetsa khahlanong le eena.

Mareka 15:9, 10 ke boithuto ba temoho le ho hloka temoho. Pilato o lemoha hore baholo ba tšoarisitse Jesu ka baka la mona, empa ha a lemohe hore, ka ho botsa letšoele, o oela lerabeng la baholo. Ba fehla letšoele ‘me ba kopa hore Jesu a thakhisoe. Pilato a ikhula. Thakhiso e ne e le tsela e mpe haholo ea ho shoa, haholo bakeng sa ea se nang molato. Ke phapanyetsano e bohloko hakaakang hore ‘musi oa mohedene o batla ho lokolla Mesia, ha baholo ba batla ho mo thakhisa.

`Ke eng e ka u bolokang u sa latele letšoele ha khatello e le kholo ea ho etsa joalo?`