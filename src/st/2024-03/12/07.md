---
title:  Ho Ithuta Haholoanyane
date:  20/09/2024
---

Bala Ellen G. White, “In Pilate’s Judgment Hall,” “Calvary,” le “ ‘It Is Finished,’ ” ho _The Desire of Ages_, maq. 723–764.

“Pilato o na a lakatsa ho lopolla Jesu. Empa o na a bona hore o sitoa ho etsa sena, e be a ka tseba ho boloka boemo ba hae le hlompho. Ho e-na le ho lahleheloa ke matla a hae a lefatše, o ile a khetha ho etsa sehlabelo ka bophelo bo se nang molato. Ke ba bangaa hakae bao, e le ho qoba tahlehelo kapa tlhokofalo, ka tsela e tšoanang ba etsang sehlabelo ka taeo. Letsoalo le boikarabello li supa tsela e ‘ngoe, ‘me thahasello tsa motho li supe tsela e ‘ngoe esele. Leqhubu le hoholella tseleng e fosahetseng, ‘me eo ea etsang tumellano le bokhopo o hoholelloa lefifing le letšo la molato.”—Ellen G. White, _The Desire of Ages_, leq. 738.

“Molato oa rona kaofela o belesitsoe holim’a Kreste e le eena ea re nkelang sebaka le tefelo ea rona. O baliloe e le moetsalibe, hore a tle a re lopolle tsuong ea molao. Molato oa moloko o mong le o mong oa Adama o ne o mo lutse pelong habohloko. Khalefo ea Molimo khahlanong le sebe, ponahatso e tšabehang ea ho ho se khotsofale ha Hae ka baka la bokhopo, ea tlatsa moea oa Mora oa Hae ka khatello ea maikutlo. Bophelo bohle ba Hae haesale Kreste a ntse a phatlalletsa lefatše le oeleng litaba tse molemo tsa mohau oa Ntate le lerato la Hae le tšoarelang. ‘Moko-taba e ne e le pholoho ho moetsalibe oa sehlooho. Empa joale ka boima bo tšabehang ba molato oo a o jereng, o sitoa ho bona sefahleho se boelanyang sa Ntate. ho se bonahale ha sefahleho sa Molimo o Mopholosi horeng ena ea poboli e phahameng ka ho fetisisa ha hlaba pelo ea Hae ka mahlomola a ke keng a utloisisoa ke motho. Bohloko bona bo ne bo le boholo hoo bohloko bo ‘meleng oa Hae bo sa utloahaleng.”—Leqephe la 753.

**Lipotso tsa Puisano**

`Sheba kamoo thuto ea Molimo ka ho nkela sebaka e neng e le ea mantlha ho Ellen G. White (le Bibele; sheba mohlala, Esaia 53). Ke hobaneng ha thuto efe le efe ea Molimo eo ka tsela e ‘ngoe kapa esele ha e fokolisa boemo ba mantlha ba ho nkela sebaka ha ho shoa ha Kreste bakeng sa rona, a lefa ka ho Eena kotlo ea libe tsa rona e leng thuto e fosahetseng?`

`“Barabase” oa kajeno ke mang kapa ke eng e kopuoang ho e-na le Jesu?`

`Pale ea Josefa oa Arimathea e lokela ho re bolella eng ka ho ahlola ka chebahalo?`

`Hlahloba Daniele :24–27. Hobaneng u lokela ho tseba ho fana ka boithuto ba Bibele ka karolo ee ho mang le mang ea botsang? A na u ka tseba?`