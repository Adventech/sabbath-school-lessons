---
title:  Ho Ithuta Haholoanyane
date:  09/08/2024
---

Read Ellen G. White, “Tradition,” “Barriers Broken Down,” le “The True Sign,” ho _The Desire of Ages_, maq. 395–409.

“Har’a balateli ba Morena kajeno, joalo ka khale, sebe sena se thetsang, se masene se pharalletse hakaakang! Ke ha ngata ha kae bosebeletsi ba rona ho Kreste, likopano tsa rona hammoho, li senngoang ke takatso ea sephiri ea ho iphahamisa! Mohopolo oa boiphahamiso o tla habonolo hakaakang, le oa ho ananeloa ke batho! Ke boithati, le takatso ea ho tsoa ka tsela e bonolo ho feta eo Molimo a e khethileng e khannelang batho ho beha maiqapelo a likellelo le litloaelo bakeng sa litaelo tsa Molimo. Ho barutuoa ba Hae ho buuoa mantsoe a Kreste a tlhokomeliso, ‘Iponeleng, le tšabe litomoso tsa Bafarisi.’

“Borapeli ba Kreste ke tieo ka bo bona. Cheseho ea khanya ea Molimo ke oona mofutho o jetsoeng kahare ke Moea o Halalelang; ‘me ke tšebetso e atlehileng feela ea Moea e ka hlomang ka hare mofutho ona. Ke matla a Molimo feela a ka lelekang ho ipatla le boikaketsi. Phetoho ena ke letšoao la ho sebetsa ha Hae. Ha tumelo eo re e amohelang e felisa boikhabo le boikakaso, ha e re tataisetsa ho batla khanya ea Molimo e seng ea rona, ke moo re tla tseba hoba ke se loketseng. ‘Ntate, tlotlisa lebitso la hao’ (Johanne 12:28), e ne e le eona ntlha-kholo ea bophelo ba Kreste, ‘me haeba re mo latela, sena e tla ba ntlha-kholo ea maphelo a rona. O re laela hore re ‘tsamaee ka mokhoa oo le eena Jesu a tsamaileng ka oona;’le hore ‘moo re lemohang hoba re tseba Molimo ke ha re boloka litaelo tsa oona.’ 1 Johanne 2:6, 3.”—Ellen G. White, _The Desire of Ages_, leq. 409.

**Lipotso tsa Puisano**

`Ke litloaelo life tsa Bokreste tseo u fumaneng li thusa ho boloka peloe hloekile?`

`Ke batho bafe ba “sa hloekang” motseng oa hau? U ka etsa’ng ho thusa ho ba hulela evangeling?`

`Shebisanang, sehlopheng, hore na le ka etsang ho thusa ho arolelana evangeli ka tsela e bonolo le baahisane ba lona.`

`Bala Mareka 8:1–10, ho fepa batho ba 4,000. Ho etsa phapano efe ho etsa botoloki ba seratsoana see hore ho ka etsahala hore e be e ne e le matšoele a Bahetene? Hobaneng ho sa kokela ho etse phapano?`

`BRe ka itšireletsa joang khahlanong le takatso e kahare eo re nang le eona bohle, re le batho ba oeleng, ea ho iphahamisa?`