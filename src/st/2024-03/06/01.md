---
title:  Kahare le Kantle
date:  03/08/2024
---

### Bakeng sa Thuto ea Beke ena Bala
Mareka 7, Esa.

29:13, Exod. 20:12, Mareka 8:11–21.

> <p>Teman’a Khopolo</p>
> “‘Ha ho letho le kantle ho motho le ka tsebang ho mo silafatsa, ha le kena ka ho eena; empa tse tsoang ka ho motho, ke tsona tse mo silafatsang’” (Mareka 7:15).

Boithuto ba beke ena ke Mareka 7 le karolo ea pele ea Mareka 8. Qalong ea Mareka 7, Jesu o baka qhoebeshano ka ho hana tloaelo ea borapeli. Leha ho le joalo, o etsa joalo ka tsela e tšehetsang ntho e ‘ngoe e lumellanang le bophelo ba Bokreste kajeno ka tsela e hlollang.

Ke moo Jesu a fanang ka lelepa le bulang menyako bakeng sa kutloisiso ea seo tumelo e hlileng e leng sona.

Kamor’a tsena o ea Tire le Sidone ‘me o teana le mosali eo ebileng eena feela li-Evangeling motho oa ho hlola Jesu ka litaba. Kopano ea Hae le eena e ne e sa tloaeleha, ‘me tlas’a eona ho na le tsela ea ho fetisa litaba e sephiri eo mosali eo a ileng a e elelloa, ‘me ka lebaka la tumelo ea hae Jesu a mo nea seo a se kopang. Mareka 7, ka pholiso e ‘ngoe, e senola ‘nete ea bohlokoa ea hore, ho sa natse na mehlolo e hapa maikutlo hakae, ha e le meng ha ea lekana ho bula pelo ho amohela ‘nete. Hleka, mehlolo e etselitse baetapele ba borapeli molemo ofe ba neng ba ikemiselitse ho hana Jesu?

Ho Mareka 8 boithuto bo talima bohlokoa ba bohobe e le setšoantšo sa lithuto le litloaelo. Lipale tsena li phuthetse lithuto ka moelelo le liketso tsa bophelo ba borapeli.

_*Ithute thuto ea beke ena ho lokisetsa Sabatha sa la 10 Phato._