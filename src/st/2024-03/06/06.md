---
title:  Hlokomela Bohobe bo Bolileng
date:  08/08/2024
---

`Bala Mareka 8:11–13. Ke katamelo efe ea Bafarisi e ileng ea soabisa Jesu haholo?`

Hobaneng a sa bontše matla a Hae a bomolimo ‘me a kholise masole aa? Bothata bo re khutlisetsa ho Mareka 3, moo Jesu a buang ka sebe se etsoang khahlanong le Moea o Halalelang. Haeba litsebe tsa e mong li thibiloe le mahlo a koetsoe, mohlolo o mong, leha e le letšoao le tsoang leholimong, ha le ka ke la kholisa. Le tla soahelloa kathoko joalo feela ka tsohle tse bileng pele. Le mehlolo ha ea lekana ho kholisa ba ikemiselitseng ho se lumele.

`Bala Mareka 8:14–21. Barutuoa ba ne ba lebetse eng, ‘me Jesu o ile a fetisa nltha efe ka taba ee?`

Jesu o nka monyetla ho hlokomelisa barutuoa ka “tomoso” ea Bafarisi le Heroda (Mareka 8:15), e leng lithuto tsa bona (bapisa le Matt. 16:12).

Empa barutuoa ha ba mo utloisise ‘me ba nahana Jesu o bua ka ho qoba ho reka bohobe ba ‘nete. Joalo ka ha e le tloaelo ha barutuoa ba sa utloisise, Jesu o ba fa taelo. Morena o botsa lipotso tse latellanang, tsa pele e le tse sa hlokeng karabo, tse bontšang tšoabo ea Hae ea hore ha ba e-so ho utloisise thomo ea Hae. Mantsoe a Hae a hopotsa seo a se buang ho Mareka 4:10–12, ka ba tsoang kantle ba sa utloisiseng. Mantsoe a Hae a matla a reretsoe ho tsosa barutuoa borokong ba bona ba semoea.

Ho Mareka 8:19, 20, O botsa lipotso tse bonolo tsa ‘nete ka hore na ke liroto tse kae tse tšetseng lingoathoana tseo ba neng ba li nkile kamorao ho hore ba fepe batho ba 5,000 (Mareka 6:30–44) le ba 4,000 (Mareka 8:1–10), e leng se bolelang hore ba ne ba lokela e be ba utloisisitse ho fihlela joale hore ho fokola ha lisebelisoa ha se mokoallo ho Mesia oa Jehova. Potso ea Hae ea ho qetela ho Mareka 8:21 e boela e le e sa hlokeng karabo: “‘Ho ea ka’ng, ha le sa utloisise?’”. Ha ho qetoa, talima kamoo tsohle tseo ba seng ba li bone le ho li fihlela le Jesu.

`Re ka boloka lipelo le likelello tsa rona li bulehetse ‘nete ea Molimo le lerato la Hae joang? Tsepama holima mapaki oohle ao re a neiloeng ka Molimo le ka lerato la Hae, ka nako tse ling, leha ho le joalo, hobaneng ha ho bonahala ho le bonolo ho belaela?`