---
title:  Ho Bona ka ho Hlaka
date:  11/08/2024
---

`Bala Mareka 8:22–30. Hobaneng ho qositse Jesu ho ama monna oa sefofu habeli hore a tle a fole, ‘me ke lithuto life tse tsoileng tlalehong ee?`

Li-Evangeli li tlaleha lifofu tse ‘maloa tse folisitsoeng ke Jesu. Ka ntle ho litemana tsena tse ho Mareka 8, Bartimea oa sefofu o folisoa ho latela tlaleho ea Mareka 10:46–52. Mattheu e bua ka banna ba babeli ba lifofu (Matt. 20:29–34), ‘me Johanne 9 e bua ka pale ea ha Jesu a folisa monna ea hlahileng a sa nts’a foufetse a hlapang Letšeng la Siloame.

Empa pale ena ho Mareka 8 e ikhethile. E hlaha feela ho Mareka, ‘me ke oona feela mohlolo oa Jesu o hlokang ketso tse peli ho tlisa pholo e phethehileng. E le karolo ea pale, ke tlaleho e amang maikutlo ea hore Jesu o tšoara motho enoa ka letsoho o mo hulela ka thoko ho motse. Motho o hlokomela kutloelo-bohloko ea Hae ho monna enoa ka bokooa ba hae.

Empa hobaneng kamo tse peli? Joalo ka ha e le oona feela mohlolo oo ho nang le kamo tse peli, ha se hobane Jesu a haelloa ke matla. Ho na le hoo, ho ka etsahala hore e be ke setšoantšo se bapetsoeng, e bontšang kamoo chalimo tsa semoea li nang le ho nka nako ho hlaka. Botoloki bona bo tiisoa ke tsela eo lintho li etsahalang ka eona eo ehlileng e leng ea ‘nete e seng papiso karolong ena ea Mareka moo koetliso ea barutuoa holim’a lefu la Hae le tlang le tsoho e nang le pholiso ea sefofu qalong le qetellong ea teng. Ho buseletsa pono ho fetoha karaburetso ea borutuoa bo nang le chalimo e tebileng.

Litichere li rata lipotso. Li atisa ho ba senotlolo se bulang kutloisiso ea moithuti. Litemaneng tsena tse ho Mareka 8, phetoho ea buka ke ha e fihla. Lintlha tse tharo li tiisa taba ena. Ea pele, Jesu o botsa barutuoa ba Hae hore na ke mang, ntho eo a so e etse pele ho moo. Ea bobeli, Petrose ke motho oa pele ea sa kenoang ke motemona ea patlalatsang hore Jesu ke Mesia. Ea boraro, hang kamor’a tšenolo ena ea hore na Jesu ke mang, O qalella ho hlalosa moo a eang--sefapanong.

Hobaneng ha Jesu a bolella barutuoa ba Hae hore ba se ke ba bolella leha e le mang hore ke Mesia? Ho bonahala e le ntho e tsamaeang khahlanong le ho theha ‘muso oa Molimo. Leha ho le joalo, mehleng ea Jesu, “Mesia” e ne e na le moelelo oa lipolotiki tsa ho liea puso ea Roma. Jesu o ne a sa tla ho ba mofuta oo oa Mesia; ke ka hona, a laelang hore ba khutse ka hore na ke mang.

`Pale ee e re ruta eng ka nako eo ho seng bohlokoa ho bua letho ka lintho tse ling, leha e ka ba ke linnete?`