---
title:  Thaba le Matšoele
date:  13/08/2024
---

`Bala Mareka 9:1–13. Petrose, Jakobo, le Johanne ba kile ba bona eng ka bosiu bo bong ba e-na le Jesu?`

Boporofeta ba Jesu ho Mareka 9:1 hore ba bang ba emeng le Eena ha ba tlo utloa ho shoa, ba so bone ‘muso oa Molimo o e-tla ka matla bo phethahetse kanor’a matsatsi a fokolang, ha a nka Petrose, Jakobo, le Johanne ho ea thabeng e phahameng ba le bang. Ke moo teng a ileng a fetoleloa khanyeng ea ‘muso oa leholimo.

Elia le Moshe ba tla ho tsoa leholimong ‘me ba buisana le Jesu. Luka o hlalosa hore ba ne ba buisana ka ho tsamaea ha Jesu (se-Gerike _exodos_) hoo a n’a tlo ho fihlela Jerusalema (Luka 9:30, 31). Ka mokhoa o joalo, ketsahalo ena ea khanya e fasellelitsoe le lefu le tlang la Jesu sefapanong (bapisa le Mareka 9:9). E ne e tla fana ka tšepo ha barutuoa ba mo bona a thakhisoa.

Ha a theoha thabeng, hoseng ha letsatsi le barutuoa ba bararo ba botsa Jesu ka Elia ha a tlile pele. Ho ka etsahala hore e be taba ena e hokahane le tebello ea hore Elia o tla hlaha hape pele ho Mesia (bapisa le Mal. 4:5, 6). Jesu o araba hore Elia o sa ile a tla, a bua ka Johanne Mokolobetsi. Joalo ka ha ba bolaile Johanne, ka mokhoa o joalo le Jesu o tla shoela matsohong a bona, empa o tla tsoha kamor’a matsatsi a mararo.

Kamor’a bosiu ba khanya, ketsahalo e mosikong oa thaba e ne e le mofere-fere o bolutu (sheba Mareka 9:14–29). Barutuoa ba robong ba khahlana le moshanyana ea nang le moea o litšila eo ba neng ba sitoa ho mo folisa. Jesu ha a fihla ketsahalong, e mong le e mong o balehela ho Eena. Pale ea phetoa ea motemona o hatelletseng ngoana. Jesu o bonahala a nka nako e telele a ntse a botsa ka lintlha tsa ho kenoa ke moea o litšila. Ho ntat’a ngoana e se eka ke nako e telele haholo hoo a phasolohang, “‘Empa ha u ka tseba ho re thusa, re utloele bohloko, ‘me u re thuse’” (Mareka 9:22).

Hang Jesu o utloa polelo ea ho belaela. Karabo ea Morena e ka behoa ka mantsoe ana, “U bolela’ng ka, ‘Ha u ka tseba’?” (Mareka 9:23). Hang, joalo ka lehalima le tsoang sebakeng, ntate o hlokomela hore ha se mora oa hae feela ea nang le bothata—le eena o na le bothata ba ho se lumele. ‘Me ho se lumele hona ha hae ho ka baka hore mora oa hae a se ke a fola. Ntate ea tsielehileng o itihela mohaung oa Jesu ka mantsoe a hopolehang, “‘Kea lumela, Morena! Nthuse ho se lumeleng!’” (Mareka 9:24). Jesu a mo folisa.

`Ke maemong afe, haeba a le teng, moo u kileng oa lokela ho lla, “‘Kea lumela, Morena! Nthuse ho se lumeleng ha ka’”? u ithutile eng maiphihlelong ao?`