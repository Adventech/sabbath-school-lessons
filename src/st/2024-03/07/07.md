---
title:  Ho Ithuta Haholoanyane
date:  16/08/2024
---

Bala Ellen G. White, “Ministry,” le “Who Is the Greatest,” ho _The Desire of Ages_, maq. 426–446.

“Pele ho hlompho ke boikokobetso. Hore u ka tlatsa sebaka se phahameng kapele ho batho, Leholimo le khetha mosebeletsi eo, joalo ka Johanne Mokolobetsi, a nkang sebaka se ikokobelitseng kapele ho Molimo. Morutuoa ea tšoanang le ngoana ka ho fetisisa ke eena ea atlehang ka ho fetisisa tšebetsong ea Molimo. Libopuoa tsa leholimo li ka sebetsa le eo ea batlang ho se iphahamise, empa a batla ho pholosa meea.”—Ellen G. White, _The Desire of Ages_, leq. 436.

“Ka tsohle tse re fileng monyetla kaholimo ho emong—e ka ba thuto le ho hloeka, bokhabane ba semelo, koetliso ea Bokreste, boiphihlelo ba borapeli—re molato ho ba sa neoang haholo; ‘me ka sohle se matleng a rona, re lokela ho ba sebeletsa. Haeba re matla re lokela ho thusa matsoho a ba fokolang. Manyeloi a khanya, a bonang sefahleho sa Ntate kamehla, a thabela ho sebeletsa ba banyenyane ba Hae. Meea e tetemang, e nang le likoli tse tšabehang semelong, ke bona bao a ba hlokomelang ka ho khetheha. Manyeloi a lula a le teng hohle moo a hlokoang ka ho fetisisa, ho ba loanang ntoa e thata ka ho fetisisa khahlanong le bobona, bao le tikoloho ea bona e leng e nyahamisang ka ho fetisisa. ‘Me balateli ba ‘nete ba Kreste ba tla sebetsa hammoho le oona bosebeletsing bona.”—P. 440.

**Lipotso tsa Puisano**

`Bala Mareka 8:27–29 hape. U phetela ba bang ka tumelo ea hau ho Jesu hore ke Kreste khafetsa hakae?`

`Ka tekanyo efe mahareng a boiphihlelo ba puisano ea holim’a thabale Kreste le boiphihlelo ba tlase phuleng ba ho sebeletsa lilthoko tsa ba bang?`

`Sehlopheng, buisanang ka karabo ea potso ea e moholo e qetellong ea thuto ea Laboraro. Le fihletse qeto ea hore phapano ke efe pakeng tsa kamoo lefatše le talimang boholo kateng e leng mohlomong kamoo Molimo a talimang kateng? Ke batho bafe bao lefatše le ba bonang ba le baholo feela Molimo a sa ba bone joalo? Ka ho fapana, ke mang eo Molimo a ka mo bonang a le moholo eo lefatše le sa mo natseng kapa le mo eisang? Phapano ee e re bolella eng ka tsela eo chalimo ea lefatše e sothehileng kateng?`

`Re ka ithuta ho nka sebe ka tieo e kholo hoo, joalo ka ha Jesu a boletse, ho molemo ho hloka litho tse ling ho e-na le ho se etsa?`