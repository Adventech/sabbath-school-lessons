---
title:  Ho Ithuta Haholoanyane
date:  23/08/2024
---

Bala Ellen G. White, “Blessing the Children,” le “‘One Thing Thou Lackest,’” ho _The Desire of Ages_, maq. 511–523.

“Jesu o ne a rata bana kamehla. O ne a amohela kutloelo bohloko ea bona e bongoana le leratro la bona le bulehileng le se nang leeme. Thoriso ea teboho ho tsoa melomong ea bona e ne e le ‘mino litsebeng tsa Hae, ‘me e ne e hlabolla moea oa Hae ha a kopane le baholo ba hatellang le ba mamene-mene. Hohle moo Mopholosi a neng a ea, bonolo ba sefahleho sa Hae, le boitšoaro ba Hae bo bonolo, bo mosa li ne li hapa lerato le tšepo ea bana.”—Ellen G. White, _The Desire of Ages_, leq. 511.

“Ho bao, joalo ka mohlankana oa morui, ba leng maemong a holimo ebile ba ruile haholo, ho ka bonahala e le sehlabelo se seholo haholo ho lahla tsohle ba latela Kreste. Empa ona ke oona molao oa boitšoaro ho bohle ba tla ba barutuoa ba Hae. Ha ho amoheloe ho hong hoo e seng kutlo. Boineelo ke oona mooko oa lithuto tsa Kreste. Hangata bo atisa ho hlahisoa ka puo e utloahalang e na le borena, hobane ha ho tsela e ‘ngoe ea ho pholosa motho ho feta ho khaola lintho tseo, ha li lumelloa, li tla senya motho kaofela.”—_The Desire of Ages_, leq. 523.

**Lipotso tsa Puisano**

`Ke tsela life tseo ka tsona u ka thusang bana le bacha ho lula ba hokahane le Kreste le phutheho ea kereke? Hobaneng ha ho le bohlokoa hore re etse joalo?`

`Ka nako tse ling re utloa batho ba re ha ba tsotelle chelete. Ha se ‘nete. Motho e mong le e mong o tsotella chelete, ‘me ha ho na phoso mono. Ke eng, ha ho le joalo, eo e ka bang bothata ka chelete, ‘me ke hobaneng ha Bakreste ba tšepehang, ba ruile kapa ba fumanehile, ba lokelang ho ba hlokolosi ka tsela eo ba amang le chelete ka eona?`

`Haeba Jesu a na a ka u botsa, “U rata ha nka u etsetsa’ng?” u ka arabela joang?`

`Tsepama haholo mantsoeng a Jesu ho Mareka 10:43–45. Ho bolela’ng ho phela ka tsela ee? Re ka ithuta joang ho sebeletsa e seng ho sebeletsoa? See se bolela’ng mabapi le ho phelisana le ho kopana le ba bang?`