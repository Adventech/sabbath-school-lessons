---
title:  'Ho Ruta Barutuoa: Karolo ea II'
date:  17/08/2024
---

### Bakeng sa Thuto ea Beke ena Bala
Mareka 10; Gen. 1:27; Gen. 2:24; Ba-Gal. 4:1, 2; Ba-Roma 6:1–11; Esa. 11:1–16.

> <p>Teman’a Khopolo</p>
> “‘Hobane le eena Mor’a motho ha a k’a a tlela ho sebeletsoa, empa e le ho sebeletsa, le ho neela bophelo ba hae ho ba topollo ea ba bangata’” (Mareka 10:45).

Beke ena e akaretsa Mareka 10, e phethela karolo e khethehileng eo ho eona Jesu a rutang ka ho itokisetsa sefapano. Karolo e fihlang bohareng ea khaolo e sebetsana le barutuoa ka sebele, e be karolo e setseng e bua ka lintho tse bohlokoa ho borutuoa empa li boleloa ka mahlo a ba bang ba teanang le Jesu. Bafarisi ba tla ba Mo pheisa khang ka taba ea tlhalo. Batsoali ba tlisa bana ho Jesu hore a ba hlohonolofatse. Mohlankana oa morui o botsa Jesu ka bophelo bo sa feleng, ‘me monna oa sefofu o kopa ho bona.

Khaolo ena ea Mareka e phuthetse lithuto tsa bohlokoa ka se boleloang ke ho latela Jesu, haholo ha e amana le ho phela nakong eona eo: lenyalo, bana, katamelo ho barui, moputso le tefo ea ho mo latela. Sehlohlolong sa eona ke pholiso ea monna oa bobeli oa sefofu (Mareka 10:46–52, bapisa le Mareka 8:22–26), e fanang ka sephethela sa karolo eo (Mareka 8:22–10:52) le pontšahatso e ntle ea seo holatela Jesu ho e ngosang le moo ho lebisang teng.

Hammoho, lithuto tsena li lokisa balateli ba Jesu—hore na barutuoa lilemo tse 2,000 tse fetileng kapa barutuoa mongoaheng kholo oa mashome a mabeli a motso o mong—bakeng sa qholotso e tsamaeang le borutuoa.

_*Ithute thuto ea beke ena ho lokisetsa Sabatha sa la 24 Phato._