---
title:  Ho Ithuta Haholoanyane
date:  30/08/2024
---

Bala Ellen G. White, “A Doomed People,” “The Temple Cleansed Again,” le “Controversy,” ho _The Desire of Ages_, maq. 580–609.

“Ketso ea Kreste ha a rohaka sefate se hlotsoeng ka matla a Hae e eme e le tlhokomeliso ho likereke tsohle le ho Bakreste bohle. Ha ho ea ka phelang molao oa Molimo a sa sebeletse ba bang. Empa ho na le ba bangata ba sa pheleng bophelo ba Jesu ba mohau le ho hloka boikhabo. Ba bang ba inahana hoba ke Bakreste ba ipabolang ha ba utloisise se kenyelletsang bosebeletsi ho Molimo. Ba rera le ho ithuta ho ikhahlisa. Ba etsa feela molemong oa bona. Nako ke ea bohlokoa ho bona ha feela ba ka ipokellela eona. Linthong tsohle tsa bophelo taba ea bona ke eona ena. Ha ba sebeletse ba bang ba mpa ba itšebeletsa. Molimo o ba bopetse ho phela lefatšeng leo bosebeletsi bo hlokang boikhabo bo lokelang ho etsoa. O ba reretse hore ba thuse batho ba habo bona ka tsela tsohle tse ka bang teng. Bao ba iphelelang ka tsela e joalo ba tšoana le sefate seo sa feie, se neng se ikhakantse kahohle feela se sa hlahise litholoana. Ba boloka libopeho tsa borapeli, feela ba se na pako kapa tumelo. Ka boipolelo ba hlompha molao oa Molimo, empa kutlo eea haella. Ba ea bua, empa ha ba etse. Kotlong e fuoeng sefate sa feie Kreste o bontša hore na boikhakanyo bona ba lefeela ke ntho e nyontšang hakae mahlong a Hae. O phatlalatsa hore moetsalibe ea hlakileng o molato hanyane ho feta ea bolelang hoba sebeletsa Molimo, feela a sa bee litholoana tse mo tlotlisang.”—Ellen G. White, _The Desire of Ages_, leq. 584.

**Lipotso tsa Puisano**

`Nahanisisa ka se boleloang ke ha Kreste a hloekisa tempele. Taba ee e ka sebetsa joang kerekeng ea rona kajeno? Tlhoekiso e joalo e lokela ho etsahala joang?`

`Hohle li-Evangeling, hangata le hangata, Jesu o bua ka Mangolo le kamoo a lokelang ho pethoa. See se re bolella eng ka kamoo a leng khubung ea bophelo ba tumelo? Hobaneng ha re lokela ho hana teko efe le efe ea ho fokolisa matla sa Lengolo, haholo taba ea hore Lengolo empa e le feela maikutlo a batho ka Molimo, seo Molimo o leng sona, le kamoo o sebetsang kateng?`

`Moeli o loketseng ke ofe pakeng tsa kereke le ‘muso? Thuto ea Jesuho Mareka 12:13–17 e tataisa puisano ee joang?`

`Sheba litemana tse buang ka tsoho. Hobaneng ha thuto ee e le ea mantlha tumelong ea rona, haholo ha ho talingoa boemo ba bafu?`