---
title:  Sefate se Rohakiloeng le Tempele e Hloekisitsoeng
date:  26/08/2024
---

`Bala Mareka 11:12–26. Bohlokoa ba liketsahalo tse bontšitsoeng moo ke bofe?`

Hoseng, ha a tsoa Bethane, limaele tse ka bang tse peli (ho fetang likilomithara tse tharo hanyane) ho tloha Jerusalema, Jesu o ne a lapile. Ha a bona sefate sa feie le phophoma makhasi, a ea ho sona ka tebello ea hore mohlomong a ka fumana litholoana tsa pele. Ketso ena e ne e se na ho nkuoa e le ho utsoa, hobane ho ea ka molao oa Testamente ea Khale, motho o ne a ka ja lijo ho tsoa tšimong ea oa habo kapa serapeng sa lifate tsa litholoana ho leleka tlala (Lev. 19:9, Lev. 23:22, Deut. 23:25). A mpa a se ke a fumana litholoana ea ba o re ho sefate, “‘Ho qala joale, ho se be motho ea tla hlola a e-ja tholoana tsa hao le ka ho sa feleng’” (Mareka 11:14). E ne e le ketso e makatsang hape e sa tšoaneng le Jesu, empa se etsahalang kamorao ho moo ke se hlollang ka ho fetisa.

Ho etsahetseng kamorao ho moo ho tlameha ho etsahetse mapatlelong a Balichaba, moo ho rekisa mahlabelo ho neng ho etsahala teng (ho qaluoeng haufinyane ke Kaiafa). Jesu o leleka barekisi mapatlelong e le hore khumamelo e khutsitseng e tle e khutle. Ketso ea Hae e le ho khalema ba boikarabellong ba litaba tsa tempele.

Jesu o hokela liratsoana tse peli tsa Testamente ea Khale e le khalemelo e matla ea thekisetsano ena e sa halaleleng. O tiisa hore tempele e lokela ho ba ntlo ea thapelo bakeng sa batho bohle (Esa. 56:7), a kenyellelitse Balichaba ka kutloelo bohloko. Eaba o re babusi ba entse tempele lehaha la masholu (Jer. 7:11). Eaba, qetellong ea letsatsi lena le hlollang, Jesu o tsoa motse le barutuoa ba Hae (Mareka 11:19).

Hoseng ha letsatsi le hlahlamang, ha ba boela motseng (sheba Mareka 11:20–26), barutuoa ba makatsoa ke ho bona sefate sa feie se omelletse ho tsoa ka metso. Jesu o etsa thuto ka thapelo le tšoarelo ha a hlalosa se etsahetseng moo. Taba tsee kaofela li bolela’ng?

Pale tsena tse peli ke pale tsa bone tsa Bokena Lipakeng ho Mareka (sheba thuto ea 3). Lipaleng tse joalo, ho bonahatsoa khanyetsano ka ho etsa liketso tse fapaneng kapa batho ba fapaneng ba etsa liketso tse sa kopaneng. Paleng ena sefate sa feie le tempele li eme li sa kopane. Jesu o rohaka sefate empa o hloekisa tempele, liketso tse fapaneng. Empa se makatsang ke hore baholo joale ba tla etsa morero oa ho bolaea Jesu, ‘me ketso eo e tla tlisa pheletso ea bohlokoa ea litšebeletso tsa tempele, tse phethahalitsoeng ho Jesu.

`Ke lintho life bophelong ba hau tseo u hlokang Jesu a li hloekise? See se ka etsahala joang?`