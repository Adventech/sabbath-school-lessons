---
title:  Ho Ithuta Haholoanyane
date:  05/07/2024
---

Bala Ellen G. White, “Lentsoe le Feelleng,” maq. 97–108 ho _The Desire of Ages_; le “Baphatlalatsi ba Evangeli,” maq. 166–176 ho _The Acts of the Apostles_.

Ho hapa maikutlo hakaakang hore Tšenolo 14:6, 7, molaetsa oa lenyeloi la pele, e bapa le molaetsa oa Jesu o Mareka 1:15.

Lenyeloi la pele le tlisa evangeli ea ka mehla le mehla lefatšeng matsatsing a ho qetela a ho lokisetsa ho Tla ha Bobeli. Joalo ka molaetsa oa Jesu, evangeli ea nako ea bofelo ea lenyeloi le eona e na le karolo tse tšoanang tse tharo joalo ka ha ho bontšoa tafoleng e katlase:

| Mareka 1 | Karolo | Tšenolo 14 |
| --- | --- | --- |
| Nako li Phethehile (Daniele 9) | Boporofeta ba Nako | Nako ea ho Ahlola (Daniele 7, 8) |
| ‘Muso o Atametse | Tšepiso ea Selekane |Evangeli ea ka mehla le mehla |
| Baka, Lumela | Pitso ea Borutuoa | Tšaba, Isa Khanya, Khumamela Molimo |

Molaetsa oa lenyeloi la pele o phatlalatsa qaleho ea kahlolo e bang pele ho Ho Tla, e porofetiloeng boporofeteng ba matsatsi a 2300 ba Daniele 8:14, ‘me e qalileng ka 1844. Kahlolo e fana ka ‘muso oa Molimo o sechaba sa Hae se hlorisitsoeng (Dan. 7:22). Pitso ea lenyeloi la pele ea ho tšaba, ho isa khanya, le ho khumamela Molimo ke pitso ea borutuoa {bolateli}, e fuoang lefatš matsatsing a ho qetela ha matla a libata a Tšenolo 13 a hlahisa molimo oa bohata hore a tšajoe, ho isoe khanya ho eena, ‘me a khumameloe.

Joalo feela ka ha molaetsa oa Jesu ho Mareka 1 o hokahane ka botebo le boporofeta ba Daniele qalehong ea phatlalatso ea Evangeli, molaetsa oa lenyeloi la pele le oona o fasahane le oa Daniele ho koaloeng ha nalane ea lefatše.

**Lipotso tsa Puisano**

`Bapisa u fapanye Johanne Mokolobetsi le Jesu ho Mareka 1:1–13. Ke lithuto li fe tse khethehileng tseo u ithutang tsona ho tsoa ho kamoo ba hlahisoang?`

`Nahana ka se boleloang ke kolobetso. Bala Baroma 6:1–4 le Johanne 3:1–8, u li bapise le kolobetso ea Jesu ho Mareka 1:9–13. Ke ho tšoana le ho fapana hofe hoo u ho bonang? See se u thusa joang ho utloisisa ka ho hlaka ho fetisang se boleloang ke kolobetso?`

`Bapisa ‘me u fapanye evangeli ho e aka Jesu ho Mareka 1:14, 15 le molaetsa oa lenyeloi la pele ho Tšenolo 14:6, 7. Ho utluisisa melaetsa ee ho u thusa joang ho ntlafatsa thomo ea hau kajeno?`