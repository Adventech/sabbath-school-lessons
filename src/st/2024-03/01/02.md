---
title:  Moromuoa ea Hlolehileng
date:  30/06/2024
---

`Bala Liketso 12:12. Mareka o tsebisoa joang bukeng ea Liketso?`

Ho shebahala ho na le khonahalo ea hore Johanne Mareka, eo ho ka etsahalang hore e be ke eena sengoli sa Evangeli ea Mareka, e ne e le mohlankana ha liketsahalo tsa Liketso 12 li etsahala, mohlomong mahareng a lilemo tsabo A.D. 40. O tsebisoa temaneng ea 12 e le mora oa mosali a bitsoang Maria. Ho bonahala e ne e le motšehetsi oa kereke ea neng a ruile ‘me likopano tsa thapelo li ne li tšoareloa hahae, tse ileng tsa tumisoa ho Liketso 12. Pale ea ho phonyoha ha Petrose teronkong le liketso tse latelang moo, le ho shoa ha Heroda, li tletse ka phapano tse hlakileng, tse bileng li qabolang mahareng a Petrose le morena. Johanne Mareka ha a bapale karolo efe kapa efe paleng ena, empa ho tsebisoa ha hae ka nako ena h lokisetsa khohanano ea hae le Barnabase le Pauluse hamorao.

`Bala Liketso 13:1–5, 13. Johanne Mareka o ile a hokahana joang le Saule le Barnabase, ‘me litholoana e bile life?`

Liketso 12 e hlalosa leeto la pele la boromuoa la Saule le Barnabase, le qalileng k abo A.D. 46. Johanne Mareka ha ho buuoe ka eena ho fihlela ho fihloa temaneng ea bohlano, ‘me tšebetso ea hae ke feela mothusi kapa mohlanka. Ha ho thoe letho ka mohlankana enoa ho fihlela ho fihloa temaneng ea 13, moo tlaleho e khutšoanyane e supang feela hore o ile a khutlela Jerusalema.

Ha ho fanoe ka lebaka la ho tsamaea ha hae, ‘me bosieo ba tlhaloso ea boikutlo kapa maikutlo afe kapa afe e siela lebaka la ho tsamaea ha hae a siea leleke la bo-evangeli, leo ho seng qeaqeo hore le ne le tletse tlokotsi le liqholotso, ho sala e le boipotso. Ellen G. White o bontša hore “Mareka, ka ho imeloa ke tšabo le ho nyahama, o ile a tsila-tsila nakoana morerong oa hae oa ho inehela ka pelo eohle mosebetsing oa Morena. Ka ho se tloaele maima, o ile a nyahamisoa ke litlokotsi le bohloki ba tsela.”—_The Acts of the Apostles_, leq. 169. Ka bokhutšoanyane, o ile a thatafalloa haholo, eaba oa itlhohlolla.

`Ke mange ea ka reng ha a so itlhohlolle ho ntho e ‘ngoe, kapa ho hloleha hamper feela ho eona, haholo ntho ea semoea kapa e amehang leetong la hau la Bokreste? O ile oa ithuta eng boiphihlelong moo?`