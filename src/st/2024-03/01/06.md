---
title:  Evangeli ho ea ka Jesu
date:  04/07/2024
---

`Bala Mareka 1:14, 15. Ke likarolo li fe tse tharo tsa molaetsa oa Evangeli tseo Jesu a li phatlalalitseng?`

Mareka o akaretsa mona molaetsa o bonolo o topileng oa Jesu. Likarolo tsa oona tse thato li bontšoa tafoleng e latelang:

| Karolo | Molaetsa |
| --- | --- |
| Boporofeta ba Nako | Linako li phethehile |
| Tšepiso ea Selekane | ‘Muso oa Molimo o Atametse |
| Pitso ea Borutuoa | Bakang ‘me le Amohele Evangeli |

Boporofeta ba nako boo Jesu a buang ka bona mona ka ba libeke tse 70 ba Daniele 9:24–27. Boporofeta bona bo fihlela phethahatso ea bona ka kolobetso ea Jesu, moo teng a tlosoang ka Moea o Halalelang ‘me a qala bosebeletsi (Liketso 10:38). Boporofeta bo makatsang ba libeke tse 70 bo bontšoa setšoantšong se latelang:

![Chart](https://sabbath-school-resources-assets.adventech.io/st/ss/2024-03/01/chart.png)

Boporofeteng bona, letsatsi le le leng le emetse selemo se le seng (Num. 14:34, Ezek. 4:6). Boporofeta bo qalile ka 457 B.C. ka taelo e fanoeng ke Artakserkses, morena oa Persia, e phetha mosebetsi oa ho tsosa Jerusalema (see Esdrase 7).

Libeke tsa boporofeta tse mashome a tšeletseng a metso e robong li ne li tla fella ka A.D. 27, nakong eo Jesu a neng a kolobetsoa ‘me a tlotsoa ka Moea o Halalelang phatlalatsong ea bosebeletsi ba Hae.

Thakhiso ea hae e ne e tla etsahala lilemo tse tharo hamorao.

Qetellong, phethelo ea libeke tse mashome a supileng e ne e tla ba ka A.D. 34 ha Setefane a tlepetsoa ka majoe ‘me molaetsa oa Evangeli o qalella ho isoa ho Balichaba, hammoho le ho ba-Juda.

`U qetetse ho ithuta boporofeta ba beke tse 70 neng? Ho tseba boporofeta bo ho ka thusa ho eketsa tumelo ea hau joang, e seng feela ho Jesu empa le ho tšepahaleng ha Lentsoe la boporofeta?`