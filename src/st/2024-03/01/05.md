---
title:  Kolobetso ea Jesu
date:  03/07/2024
---

`Bala Mareka 1:9–13. Ke mange a teng kolobetsong ea Jesu, ‘me ho etsahala eng?`

Johanne o kolobetsa Jesu Nokeng ea Jordane, empa ha a tsoa ka metsing o bona maholimo a buleha ‘me Moea o Halalelang o theohela holim’a Hae o le joalo ka leeba. O utloa lentsoe la Molimo le e-tsoa leholimong, “‘Ke uena Mora oa ka, ea ratoang, eo ke hlahlisoang ke eena’” (Mareka 1:11).

Liketsahalo tsena li supa bohlokoa ba kolobetso ea Jesu. Ntate, Mora, le Moea o Halalelang ba teng, hammoho ba tiisa tšimoloho ea bosebeletsi ba Jesu. Bohlokoa ba ketsahalo ena bo tla phetoa hape ketsahalong ea sefapano ho Mareka 15. Lintha tse ngata tsa pale ea li tla phetoa hape ketsahalong eo.

Moea oa khannela Jesu lefeelleng. Lentsoe “khannela” le tsoa ho lentsoe la se-Gerike ekballō, lentsoe le tloaelehileng le sebelisitsoeng Evangeling ea Mareka bakeng sa ho leleka batemona. Boteng ba Moea mona bo bontša matla a Moea o Halalelang bophelong ba Jesu. Morena o s’a bile a qala leeto la bosebeletsi ba Hae, ‘me hang feela o khahlana le Satane. Moelelo oa toantšano ketsahalong ena o bontšoa ka ho bua ka matsatsi a 40 a teko, boteng ba liphoofolo tse hlaha, le manyeloi a sebeletsang Jesu.

Sebopeho se sa tloaelehang sa ketsahalo e qalang Evangeli ea Mareka ke hore Jesu o hlahisoa e le mophetoa ea nang le Bomolimo le botho ka bobeli. Lehlakoreng la Bomolimo: Ke Kreste, Mesia (Mareka 1:1), Morena a tsebisoa ke moromuoa (Mareka 1:2, 3), ea moholo ho feta Johanne (Mareka 1:7), Mora ea ratoang eo Moea o theohelango lutseng ho Eena (Mareka 1:10, 11). Empa ka lehlakoreng la botho, re bona tse latelang: O kolobetsoa ke Johanne (ka tsela e tloaelehileng, Mareka 1:9), o Khannoa ke Moea (Mareka 1:12), o lekoa ke Satane (Mareka 1:13), o na le liphoofolo tse hlaha (Mareka 1:13), ‘me o sebeletsoa ke manyeloi (Mareka 1:13).

Hobaneng phapano tsee? Sena se supa boleng bo makatsang ba Kreste, Morena le Mopholosi oa rona, Molimo oa rona, feela hape e le motho, moholoane oa rona le mohlala oa rona. Ke joang likelello tsa rona li ka tsebang ho utloisisa taba ee ka botlalo? Rea sitoa. Empa re e amohela ka tumelo ‘me re hlolloa ke seo ‘nete ena e re senolelang son aka lerato la Molimo ho motho.

`E re bolella eng ka lerato le hlollang la Molimo hore, leha Jesu e ne e le Molimo, o ile a ikapesa ka botho hore a tle a re boloke?`