---
title:  Litšoantšo tsa Peo e Holang
date:  25/07/2024
---

`Bala Mareka 4:26–29. Setšoantšo see se tsepame hokae moo e leng taba ea mantlha?`

Boholo ba Evangeli ea Mareka bo na le litaba tse tšoanang bukeng ea Mattheu kapa ea Luka ka ho tsona ka bobeli. Empa ha ho joalo ka setšoantšo sena. Se teng ho Mareka feela. ‘Mokotaba oa setšoantšo sena se sekhutšoanyane ke ketsahalo ea ho hola. Jesu o bontša hore ke ka moo ‘muso oa Molimo o sebetsang. Batho ba na le karolo eo ba lokelang ho e bapala., empa kholo ea ‘nete ke mosebetsi oa Molimo. Ha se ketsahalo e sa feleng. Pale e fihlela pheletso ea sekhahla ha peo e fihletse kholo e felletseng. Ka mokhoa o tšoanang, ho khutla ha Jesu lekhetlo la bobeli ho tla tlisa pheletso ea sekhahla ho nalane ea lefatše.

`Bala Mareka 4:30–32. Taba ea bohlokoa e toboketsoang ke setšoantšo sa peo ea mosetareta ke efe?`

Setšoantšo sena se tiisa kamoo ntho e nyane haholo e holang ho ba ntho e tsotehang ka boholo. Peo ea mosetareta e bonyane ba milimithara e le ‘ngoe ho isa ho tse peli ka bophara. Semela se hlalosoang mona e lokela e be ke mosetareta o motšo (Brassica nigra) se peo e nyenyane haholo (tse fetang tse 700 li etsa 700g). Leha e se peo e nyenyane ka ho fetisisa lefatšeng, e nyenyane haholo, haholo ha e bapisoa le sehlahla seo e se hlahisang se ka holang ho fihlela boholo ba limithara tse 3 ka bolelele. Jesu o bontša hore ebile le linonyana li haela makaleng a sefate sa mosetareta. Polelo ena ea ho qetela e bua ka Lipesalema 104:12, e tšoaelang le ho Daniele 4: 4:10–12. Lipesalema 104 e bua ka matla a Molimo a entseng lefatše, ‘me Daniele 4 e bapisa Nebukadnesare le sefate se seholo seo tlas’a sona lefatše lohle le fumanang moriti le lijo.

Ntlha eo Jesu a e fetisang mona ke hore ‘muso oa Molimo, o qalileng o le monyenyane haholo, o tla ba moholo o makatse. Mehleng ea Jesu batho e lokela e be ba ne ba shebela fatše moruti enoa ea marole, ea lutseng a le tseleng, oa Galelea ea nang le lequloana la hae la barutuoa, empa nako e bontšitse hore ‘muso oa Hae oa mohau o ntse o tsoela pele ho ata lefatšeng lohle.

`“‘Evangeli ena ea ‘muso e tla boleloa lefatšeng lohle, e tle e be bopaki ho lichaba tsohle; ‘me e tla ba hona bofelo bo hlahang’” (Matt. 24:14). Lemoha seo “kereke” e neng e le sona nakong eo Jesu a ne a bua boporofeta bona. Hobaneng ha taba ee e le boporofeta bo tsotehang, e bileng e tiisang tumelo (ho rona)?`