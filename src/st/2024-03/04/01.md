---
title:  Litšoantšo
date:  20/07/2024
---

### Bakeng sa Thuto ea Beke ena Bala
Mareka 4:1–34, Jakobo 1:21, Esa. 6:1–13, Lipes. 104:12, Dan. 4:10–12.

> <p>Teman’a Khopolo</p>
> “A boela a re ho bona: Elang seo le se utloang hloko. Tekanyo eo le lekanyang ka eona, le lona le tla lekanngoa ka eona; ‘me ho tla phaelloa lona ba utloang. Hobane ea nang le ntho, o tla boela a neoe, athe ea se nang letho, ntho eo a nang le eona o tla e amohuoa’” (Mareka 4:24, 25).

Boithuto ba beke ena bo holim’a litšoantšo tse ho Mareka 4. Evangeli ea Mareka e na le litšoantšo tse nyane ho feta tsa li-Evangeli kaofela tse Tšoanang (Mattheu, Mareka, le Luka.

Barutehi ba phehile khang ka lilemo holim’a botoloki ba litšoantšo tsa Jesu: Tsela ea ho li toloka, seo li se bolelang, Lebaka leo Jesu a na li sebelisa ka lona, mefuta ea thuto eo li ne li reretsoe ho e fana, le hore na li ne li lokela ho nkuoa li le joalo hakae, kapa hore na li ne li tšoantšisa feela, joalo joalo.

Ho hlakile hore ha re tlo tseba ho rarolla litaba tsena kaofela thutong ea beke ena. Ho na le hoo, re tlo li talima e be, ka mohau oa Molimo, re tsoa le kutloisiso ea lintlha tseo Jesu a na li fetisa ka litšoantšo tsena.

Mareka 4 e na le litšoantšo tse hlano feela—mojali, konyana, sekala, peo e holang, le peo ea mosetareta. Boholo ba khaolo bo potoloha ho setšoantšo sa mojali. Setšoantšo sena se phetoa pele, se lateloa ke lebaka la litšoantšo, e be hamorao ke botoloki ba setšoantšo. Mokhoa ona o mehato e meraro e tla ba khubu ea boithuto ba Sontaha, Mantaha, le Labobeli. E be litšoantšo tse ling li tla kenella boithutong ba Laboraro le Labone.

_*Ithute thuto ea beke ena ho lokisetsa Sabatha sa la 27 Phupu._