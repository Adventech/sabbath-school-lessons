---
title:  Lebone le Morula
date:  24/07/2024
---

`Bala Mareka 4:21–23. Taba e khethehileng eo Jesu a e tiisang ke efe setšoantšo sa lebone?`

Matlo karolong eo ea lefatše mehleng ea Jesu a ne a fapana ka boholo le ka khaho, o ipapisitsoe le sebaka le leruo. Matlo a ile a fihlela ho latela tlhophiseho ea se-Gerike ea ho ahoa ho potoloha lepatlelo la khotla empa ka maemo a fapanang a boleng ba borui. Kapa e tla ba Jesu o ne a bua ka matlo a manyenyane a lihoai tse nyenyane. E ka ba ntlo e kholo kapa e nyenyane, taba ke tšiea: ka tsatsi le leng ‘nete ka Jesu e tla senoleha.

Jesu o botsa potso tse peli ho Mareka 4:21. Ea pele e lebelletse karabo e hanyetsang— “Lebone ha lea lebelloa ho behoa tlas’a morula kapa tlasa bethe, akere?” Potso ea bobeli e lebelletse karabo e lumelang— “Le hlongoa holim’a kandelare, akere?” Jesu o hlahisa boemo bo bo sa utloahaleng bo bileng bo qabolang ho fetisa taba ea Hae. Mabone e etselitsoe ho fana ka khanya, ho seng joalo a lahleheloa ke boleng. Mareka 4:22 e hlalosa setšoantšo ka ho bua ka akunutu a pepesoang. ‘Me mang le mang eo polokelo ea mangolo a hae a marang-rag kapa komporo ea hae e qheketsoang o tseba ka makunutu a behoang pepeneneng! Empa seo Jesu a buang ka sona mona ke Evangeli.

`Bala Mareka 4:24, 25. Ke thuto efe eo Jesu a batlang ho e fetisa ka setšoantšo sa morula?`

Libakeng tse ngata tsa lefatše, lihlahisoa tse ncha li rekisoa ka mebarakeng e bulehileng. Hangata barekisi ba na le sekala seo ba bekhang ka sona sehlahisoa seo ba se rekisang. Ke ketso e tloaelehileng ea barekisi bao ho phaella hanyane ho thusa moreki ho ikutloa a tšoeroe hantle. Jesu o nka taba ea hore na barekisi ba molemo ba tšoara bareki joang ho fetisa taba ea ho bulehela ‘nete. Ha e mong a bulehile ‘me a latela leseli, o tla fumana le fetisang. Empa haeba a hana leseli, le seo ba nang le sona se tla nkuoa.

`Re ka ithuta hantle joang taba ea hore tekanyo eo re lekanyang ka eona, re tla lekanyetsoa ka eona? Nahana ka eona ha u sebetsana le ba bang.`