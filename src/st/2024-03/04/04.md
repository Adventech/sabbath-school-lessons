---
title:  Lebaka la Litšoantšo
date:  23/07/2024
---

`Bala Mareka 4:10–12. Hobaneng ha Jesu a ne a ruta ka litšoantšo?`

Litemana tsena ha li baloa li kojoa kaholimo feela li fana ka maiktlo a hore Jesu o ne a ruta ka litšoantšo ho boloka batho ba kathoko lefifing. Empa chalimo e joalo ha e lumellane le liketso tsa Jesu kae kapa kae ho Mareka. Ho Mareka 3:22–30, Jesu o nka khang tsa bangoli ka tieo ‘me o hlalosa lebaka leo ka lona ba ntseng ba fosa. Ho Mareka 12:1–12 baetapele ba borapeli ba utloisisa hore setšoantšo sa Jesu sa bahlanka se bua ka bona. Hantle ke tlhokomeliso ea hore ‘momori oa bona khahlanong le eena o lebisa kae le litholoana tse babang tsa tlang ho latela. Haeba a ne a sa ba khathalle, o ne a se na ho ba hlokomelisa. Ka baka leo, mantsoe a Jesu mona ho Mareka 4 a hloka ho shebeloa haufi e le hore ho tle ho lemohehe seo taba ea Hae e le ho sona. Jesu o bua ka Esaia 6:9, 10.

`Bala Esaia 6:1–13. Ho etsahala eng ho Esaia moo, ‘me ke molaetsa ofe oo a o fuoeng ho fana ka oona ho Iseraele?`

Esaia o ba le pono ea Molimo a lutse tempeleng ‘me o hloloa ke khanya ea Molimo ke litšila tsa hae. Molimo oa mo hloekisa e be oa mo roma ka molaetsa o tšosang. Joalo feela a ho Mareka, e utloahala e sa hate ‘moho le karolo eohle ea Esaia moo ho nang le boiketlo bo bongata bakeng sa sechaba sa Molimo.

Ho Esaia 6 molaetsa o reretsoe ho tšosa batho hore ba tsohe e le hore ba khutle litseleng tsa bona tsa bokhopo. Ho Mareka lekunutu la ho utloisisa mantsoe a Jesu le fumaneha ho Mareka 3:35. Ho utloisisa mantsoe le lithuto tsa Jesu, motho o lokela ho etsa thato ea Molimo (Mareka 3:35). Sena se kenya motho kahare ho lelapa la Jesu. Ba se ntse ba entse qeto ea hore Jesu o kenoe ke motemoa ha ba na ho mo mamela.

Ntlha ea qotsulo ea Jesu ho tsoa ho Esaia 6 ha se hore Molimo o koalletse batho kantle, empa hore maikutlo ao ba se ntse ba na le oona le bothata ba lipelo tsa bona ke tsona tse ba sitisang ho amohela ‘nete e pholosang.

‘Nete ena ke eona taba ea mantlha e akaretsang setšoantšo sa mojali. Motho ka mong o etsa khetho ea hore na e tla ba mobu o joang. Bohle ba iketsetsa liqeto tsa hore na ba tla inehela ho Jesu kapa che. Qetellong, rea khetha ka bomong.