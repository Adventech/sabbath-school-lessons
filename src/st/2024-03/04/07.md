---
title:  Ho Ithuta Haholoanyane
date:  26/07/2024
---

Bala Ellen G. White, “‘The Sower Went Forth to Sow,’” maq. 33–61, ho Christ’s Object Lessons.

“Khalalelo ea ‘nete ke ho ba le botlalo bosebeletsing ba Molimo. Ena ke eona peelo ea bophelo ba ‘nete ba Bokreste. Kreste o batla boinehelo bo sa sieng letho morao, bosebeletsi bo sa arolelanoeng. O batla pelo, kelello, moea, matla. Botho ha bo ea lokela ho phahamisoa. Ea iphelelang ha se Mokreste.

“Lerato e lokela ho ba lona motso oa liketso. Lerato ke lona motheo oa ‘muso oa Molimo leholimong le lefatšeng, ‘me le lokela ho ba motheo oa semelo sa Mokreste. Sena ke sona feela se ka mo bolokang a tiile. Sena ke sona feela se ka mo fang matla a ho ema khahlanong le liteko le meleko.

“‘Me lerato le tla senoloa ka sehlabelo—sehlabelo se pharalletseng se tebileng haholo le ho phahama haholo hoo le ke keng la lekanngoa. Kreste o re file sohle, ‘me bao ba amohelang Kreste ba lokela ho ikemisetsa ho etsa tsohle sehlabelo bakeng sa Molopolli. Mohopolo oa hlompho le khanya ea Hae li tla tla pele ho ntho tsohle.”—Ellen G. White, Christ’s Object Lessons, maq. 48, 49.

**Lipotso tsa ho Qoqoa**

`“Lerato e lokela ho ba lona motso oa liketso. Lerato ke lona motheo oa ‘muso oa Molimo leholimong le lefatšeng.” Sefapano se senola ‘nete ee e makatsang joang? Maphelong a rona, re ka bonahatsa mofuta oo oa lerato joang? Hobaneng ha re lokela ho etsa joalo?`

`U ka arabela joang motho ea tsitlallelang hore Jesu o ne a bolela litšoantšo ho boloka matsoa-ntle lefifing? Hobaneng ha Jesu, ea shoetseng batho bohle (sheba 1 Johanne 2:2), a ka boloka lefifing ka boomo batho bao a ba shoetseng sefapanong hore a tle a ba pholose?`

`Lebone le lokela ho ba holima kandelare, e seng katlas’a morula (Mareka 4:21). Sebelisa tšiea ena kamanong ea kereke ea hau le sechaba sa heno. Ke joang le ka phahamisetsang leseli holimo ka ho fetisa?`

`Lemoha setšoantšo sa peo e holang (Mareka 4:26–29). Batho ba bapala karolo efe ho thusa peo ea evangeli ho hola, ‘me Molimo o etsa karolo efe? Leha ho hlakile hore re nka karolo, ke joang re ka etsang bonnete ba hore re itšetlehile ho Molimo ka botlalo? Hleka boitšoaro boo ba ho itšetleha ka botlalo ho Molimo ha se eona karolo ea seo re lokelang ho se etsa hore re tle re hole?`