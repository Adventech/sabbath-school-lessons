---
title:  Ho Ithuta Haholoanyane
date:  06/09/2024
---

Bala Ellen G. White, “On the Mount of Olives,” ho _The Desire of Ages_, maq. 627–636.

Lefatšeng ho etsahala lintho tse ngata tse tšoenyang haholo. Batho ba feela ba tšohile ke se ntseng se etsahala. Ke joang, re le Masala, re na le “leseli le kahare” la liketsahalo, re ka sebelisang lintho tsee ho supisa batho tšepo eo re nang le eona ho Jesu, le tšepisong ea ho tla ha Hae?

“Ka hobane ha re tsebe hantle nako eo a tlang ka eona, re laeloa ho falimeha. Ho lehlohonolo bahlanka bao, morena ha a fihla, a tla ba fumana ba falimehile.’ Luka 12:37. Ba falimehetseng ho tla ha Morena ha ba lokela ho ema ba lebelletse ba sa etse letho. Tebello ea ho tla ha Kreste e lokela ho etsa batho ba tšabe Morena, ba tšabe likahlolo tsa Hae tse holim’a tlōlo. Ke ho ba phaphamisa hore ba elelloe sebe se seholo sa ho hana neo ea Hae ea mohau. Ba falimehetseng Morena ba hloekisa meea ea bona ka ho latela ‘nete. Ba tsoaka ho falimeha ho sehlahlo le ho sebetsa ka mafolo-folo. Ka hobane re tseba hoba Morena o se a le monyako, ho tsosoa cheseho ea ho sebetsa hammoho le babopuoa ba leholimo ho sebeletsa pholoho ea meea. Bana ke bahlanka ba tšepehang, ba bohlale, ba fepang ntlo ea Morena ‘lijo tsa bona ka nako e tšoanelang.’ Luka 12:42. Ba phatlalatsa ‘nete e lumellanang le nako ea joale ka ho khetholloha. Joalo ka ha Enoke, Noe, Abrahama, le Moshe ba boletse ‘nete ea nako tsa bona ka bo mong, bahlanka ba Kreste hona joale ba tla fana ka molaeta o khethehileng oa tlhokomeliso bakeng sa moloko oa bona.”—Ellen G. White, _The Desire of Ages_, leq. 634.

**Lipotso tsa Puisano**

`Ke ntho e ‘ngoe ho fana mosebetsing oa Morena. Ke e ‘ngoe esele ho fana ka ho iketsa sehlabelo. Phapano ke efe, ‘me ke hobaneng ha phapano eo e le bohlokoa?`

`Hobaneng ha Molimo o sa ka oa thibela litlhoriso tsa batho ba Hae ka mengoaha-kholo le lefatšeng la kajeno? Taba ea qhoebeshano e kholo e re thusa ho utloisisa joang hore na ke hobaneng ha litlhoriso li le teng?`

`ke matšoao afe a ho tla ha Kreste a hlahelletseng ka ho khetholloha lefatšeng la kajeno?`

`Nahana ka boemo ba bafu le taba ea hore bafu ba robala ho fihlela Kreste a khutla. Batho ba koala mahlo a bona ho shoeng, ‘me ntho e latelang eo eo ba tla e tseba e efe? Taba ee e re thusa joang ho bona kamoo, bakeng sa motho ka bo-mong ho tla ha bobeli ha Kreste ho leng haufi haholo?`