---
title:  Matsatsi a Bofelo
date:  31/08/2024
---

### Bakeng sa Thuto ea Beke ena Bala
Mareka 12:41–44, Mareka 13:1–32, Dan. 9:24–27, Dan. 7:25, 1 Ba-Thes. 4:13–18.

> <p>Teman’a Khopolo</p>
> “‘Ke moo ba tla bona Mor’a motho a e-tla ka maru, ka matla a maholo le ka khanya. Ke moo a tla roma manyeloi a hae, le ho bokella bakhethoa ba hae meeeng e mene, ho qala pheletsong ea lefatše ho isa pheletsong ea leholimo’” (Mareka 13:26, 27).

Thuto ea beke en e qala ka pale e khutšoanyane qetellong ea Mareka 12 moo Jesu a etsang polelo e matla ka ketso e nyane ea mohlolohali. Boholo ba thuto ea beke ena, leha ho le joalo, bo shebane le Mareka 13, boporofeta bo matla ba pheletso ea tempele ea Jerusalema le tse ling. Khaolo ena hammoho le tse tšoanang le eona ho Mattheu 24 le Luka 21, li bolela ka ho putlama ha Jerusalema le tsa kamorao ho moo, le ho isa pheletsong ea lefatše.

Seo Mareka 13 e se hlakisang haholo ke hore boporofeta bona bo tloha nakong ea moporofeta, Jesu, ho isa nakong ea bofelo, ho tla ha Hae la bobeli. Mokhoa ona o latela se tsejoang e le “botoloki ba nalane ea boporofeta ba mehla ea bofelo,” ho fapana le ho leka ho beha boporofeta bona nakong e fetileng kapa bokamosong bo hole haholo.

Joalo ka lithuto tse ngata tsa Jesu ho Mareka, taelo ea Morena e holim’a arabela potso kapa ho se utloisise ha barutuoa ba Hae. Lipotso tsena kapa ho hloka kutloisiso hona ho fa Jesu monyetla oa ho ruta linnete tsa bohlokoa bakeng sa bophelo ba Bokreste le boiphihlelo. Jesu ha a porofete bokamoso feela empa o ruta barutuoa ba Hae ba kano eo le hona joale hore na ba itokisetse liteko tse tlang joang.

_*Ithute thuto ea beke ena ho lokisetsa Sabatha sa la 7 Loetse._