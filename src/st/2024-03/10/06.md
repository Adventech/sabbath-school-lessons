---
title:  Ho Tla ha Mor’a Motho
date:  05/09/2024
---

`Bala Mareka 13:24–32. Ho hlalosoa ketsahalo efe e kholo moo?`

Ha se e ‘ngoe ha e se ho khutla ha Jesu Kreste ka khanya, a elelletsoe pele ke matšoao letsatsing, khoeling, le linaleling. Testamente e Ncha e tletse litšepiso tse supang ketsahalong ena e makatsang. Moapostola Pauluse o e hlalosa ka botebo ho 1 Ba-thesalonika 4:13–18, moo a buang ka ba ithoballetseng ho Kreste ba tsosetsoa bophelo ‘me ba nkeloa marung hammoho le bahalaleli ba phelang ho ea khahlanyetsa Kreste sebakeng. Ho 1 Ba-Korinthe 15 moapostola o bua ka bonnete ba tsoho ea bafu, e etsahalang ho khutleng ha Kreste.

Petrose o hlalosa letsatsi leo le leholo ho 2 Petrose 3:3–13, a hlalosa hore Morena ha a ke a liehisa lipallo tsa Hae empa o rata ha bohle ba ka finyella pakong. ‘Me Tšenolo e na le litlhaloso tsa ho khutla ha Kreste tse hlakileng (sheba Tšenolo 1:7, Tšenolo 6:12–17, Tenolo 14:14–20, le Tšenolo 19:11–21). Thuto e tsoellang ea ho khutla ha Kreste Testamenteng e Ncha ke ea sebele, e bonahalang, e utloahalang. Motho e mong le e mong o tla mo bona mohla a tlang.

Empa, leha ho le joalo, Jesu o bolela’ng ka “moloko ona” le “letsatsi leo” kapa “hora eo”? Mantsoe ana a tšoe ana a tšoentse batho ba bangata hobane ho hlakile moloko oo Jesu a na a bua le oona khale o shoele.

Ho thoholelitsoe litharollo tse ‘maloa seratsoaneng sena. Ba bang ba re lentsoe “moloko” le ka bua ka mofuta oa batho, boemong bona e leng ba-Juda. Ke hore mofuta oa ba-Juda ha o ka ke oa timela pele Kreste a khutla. Tharollo e ‘ngoe e bua ka moloko oa batho ba bonang matšoao a phethahala e le oona o ke keng oa feta pele Kreste a khutla.

Empa tharollo e bonolo ka ho fetisa ke ho ela hloko hore ho Mareka 13:30 Jesu o sebelisa lentsoe “ona” e leng “tsatsing lona leo le hora.” Ho Mareka 13, lentsoe “ona” (_houtos, hautē, touto_) le etsahala haholo litemaneng tsa 1–13, tse lebisang tšenyehong ea Jerusalema. Lentsoe le bopang karolo ea morao ea khaolo.

Ka mokhoa o joalo, “moloko ona” o lokela e be o ne o bua ka moloko oa mongoaha- kholo oa pele, o boneng tšenyeho ea Jerusalema, joalo ka ha Mareka 13:30 e hlalosa. Leha ho le joalo, Mareka 13:32 e bua ka ho khutla la Bobeli ha Kreste, ho ntseng ho le kamoso ‘me ho neng ho le hole ka ho fetisa le mongoaha-kholo oa pele. Ka baka leo, Mareka 13:32 e sebelisa lentsoe “oo” ho bua ka liketsahalo tse thoko le tsa mongoaha-kholo oa pele.