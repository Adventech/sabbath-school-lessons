---
title:  Letsatsi
date:  06/07/2024
---

Bosebeletsing ba Jesu

### Bakeng sa Thuto ea Beke ena Bala
Mareka 1:16–45, Johanne 1:29–42, Mareka 5:41, Luka 6:12, Levitike 13.

> <p>Teman’a Khopolo</p>
> “Jesu a re ho bona: Ntateleng, ke tla le etsa ba tšoasang batho” (Mareka 1:17).

Evangeli ka ‘ngoe e lelekella bosebeletsi ba Jesu ka tsela e fapaneng. Mattheu o hlahisa Jesu a bitsa barutuoa e be moo a rutang Thuto ea Thabeng. Luka o pheta pale ea thero ea pele ea Jesu ka Sabatha Sinagogeng ea Nazaretha.

Johanne o hopola pitso ea barutuoa ba pele le lenyalo la Kana, moo Jesu a etsang mohlolo oa Hae oa pele.

Evangeli ea Mareka e hopopla pitso ea barutuoa ba bane e be e hlalosa Sabatha Kapernaume le se ileng sa latela.

“Sabatha le Jesu” ena qalong ea Mareka e fa ‘mali moelelo oa hore Jesu ke mang. Karolong eohle ea thuto ea beke ena ke mantsoe a fokolang a Hae a tlalehiloeng: pitso e khutšoanyane ea borutuoa, taelo ho motemona, morero oa ho etela libaka tse ling, le pholiso ea molepera le taelo ea hore a itlhahise kapele ho baprista hore a tle a hloeke. Ho toboketsa ho holima ketso, ka ho khetholloha ho folisa batho. Sengoli sa Evangeli se rata ho sebelisa lentsoe hang ho bontša ho bosebeletsi ba Jesu ba ketso tse potlakileng.

_*Ithute thuto ea beke ena ho lokisetsa Sabatha sa la 13 Phupu._