---
title:  'Pale e Lipakeng: Karolo ea 2'
date:  18/07/2024
---

`Bala Mareka 3:20, 21. Ke boiphihlelo bofe bo lebisitseng lelapa labo Jesu ho nahana hore o lahlehetsoe ke kelello?`

Qoso ea ho se tsitsi ka kelellong ke taba e kholo haholo. Hangata sena se hlahisoa ke maiphihlelo a moo motho a behang polokeho ea motho e mong tsietsing. Lelapa labo Jesu le ne le ikutloa joalo ka Eena hobane o ne a phathahane hoo a neng a se na nako ea ho emisa a be le nako ea ho ja. Ba ikemisetsa ho mo ngosa, ‘me ke moo pale ea bona e kamathoko e khaohang, e kenelloa ke pale e kahare ea bangoli ba ngosa Jesu ka ho sebetsa le diabolosi.

Tšoano e makatsang e teng pakeng tsa pale e kamathoko le e lipakeng ea Pale e Kenyang Lipakeng. Lelapa labo Jesu labo le bonahala le na le maikutlo a tšoanang le a bangoli. Lelapa le re ooa hlanya. Bangoli ba re o selekaneng le diabolosi.

`Bala Mareka 3:31–35. Lelapa labo Jesu le batla’ng, ‘me o ba arabela joang?`

Ketsahalo ena e ka bonahala e makatsa. Haeba ‘m’e oa hau kapa lelapa leno le tla ho u bona, na ha ua lokela ho kopana le bona? Bothata e ne e le hore lelapa labo Jesu ka nako eno le ne le sa ikamahanye le thato ea Molimo. Jesu o ile a hlokomela hore ‘nete le kutlo seratsoaneng sena li hlalosa lelapa bocha. Ba etsang thato ea Molimo ke bona baena ba hae, likhaitseli, le ‘m’e. Ke Mora oa Molimo, ‘me ba ikamahanyang le thato ea Molimo ba fetoha lelapa la Hae.

Ketsahalo tse Peli tsena tsa Pale ea Ho Kenya Lipakeng ha Markan li phuthetse khanyetsano e tebileng. Paleng e lipakeng, Jesu o re ntlo e itoantšang e ke ke ea ema. Ha u talima khetlo la pele, ho bonahala ha paleng e kamathoko ntlo ea Jesu, lelapa Labo, lea itoantša! Empa Jesu o rarolla lelepa lena ka ho hlalosa lelapa bocha. Lelapa labo la ‘nete ke ba etsang thato ea Molimo ‘moho le Eena (sheba Luka 12:53, Luka 14:26).

Ka nako tse ngata nalaneng eohle Bakreste ba iphumane ba lokela ho arohana le baamani le bona. Ke boiphihlelo bo boima. Seratsoana sena ho Mareka se senola hore Jesu o fetile bothateng bo tšoanang. U utloisisa na ho joang ‘me a ka khothatsa ba utloang ba behelletsoe thoko ka tsela eo e bohloko.