---
title:  Liqhoebeshano
date:  13/07/2024
---

### Bakeng sa Thuto ea Beke ena Bala
Mareka 2:1–3:6, Mikea 6:6–8, 1 Sam. 21:1–6, Mareka 3:20–35, Luka 12:53, Luka 14:26.

> <p>Teman’a Khopolo</p>
> “Jesu a re ho bona: Sabatha e entsoe ka baka la motho, motho ha a etsoa ka baka la Sabatha. Ha ho le joalo, Mor’a motho ke morena le oa Sabatha” (Mareka 2:27, 28).

Mareka 2:1–3:6 e phuthetse lipale tse hlano tse bontšang lithuto tsa Jesu khahlanong le tsa baetapele ba borapeli. Lipale tsena li na le tlhophiseho e ikhethang eo ho eona pale kangoe e latelang e hokahaneng le ea pele ho eona ka ho tšoana ka sehlooho. Pale ea ho qetela ea potoloha e be e hokahana le ea pele.

Pale ka ‘ngoe e bontša lintlha tsa hore na Jesu ke mang, joalo ka mohlala o hlahang lipolelong tse ho Mareka 2:10, 17, 20, 28. Thuto ea Sontaha, Mantaha, le Labobeli li tla teba haholoanyane holim’a se boleloang ke litlaleho tsena le lipolelo tsa Jesu ho tsona.

Mareka 3:20–35 ke eona ‘moko-taba oa boithuto ba Laboraro le Labone.

Seo re tlang ho se bona, hape, ke mohlala oa leqheka leo sengoli sa Evangeli se le sebelisitseng se bitsoang “Lipale tse Kenang Lipakeng.” Mokhoa ona oa ho pheta litaba o hlaha bonyane ha tšelela ho Mareka. Boemong ka bong ntlha ea bohlokoa ka sebopeho sa Jesu le boikarabello ba Hae e le Mesia, kapa sebopeho sa borutuoa, ke eona khubu.

Bekeng ena, re tla bala litlaleho tse ling tse buang ka Jesu ‘me re bona seo re ka ithutang sona ho tsona.

_*Ithute thuto ea beke ena ho lokisetsa Sabatha sa la 20 Phupu._