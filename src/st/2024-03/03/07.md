---
title:  Ho Ithuta Haholoanyane
date:  19/07/2024
---

Bala Ellen G. White, “Levi-Matthew,” maq. 272–280; le “The Sabbath,” maq. 281–289, ho _The Desire of Ages_.

“Ha a botsoa, ‘A na ho ka lokela ho ka lokela ho folisa ka letsatsi la Sabatha na?’ Jesu a araba, ‘Motho ke ofe ho lona ea nang le nku e le ‘ngoe, ekareng ha e oela sekoting ka Sabatha, a ke keng a e tšoara, a e ntša? Athe motho o fetisa nku hakakang ka boholo! Ka baka leo, ho loketse ho etsa hantle ka Sabatha.’ Matt. 12:10–12.

“Lihloela tsa sitoa ho arabela Kreste har’a matšoele, ka tšabo ea ho ikenya khathatsong. Ba ne ba tseba hore o buile ‘nete. Ho e-na le ho tlola litloaelo tsa bona, ba ka mpa ba lesa motho ho hlokofala, feela ba ka thusa phoofolo ka lebaka la tahlehelo ho monga eona haeba e ne e ka lesoa. Ka mokhoa o joalo, ho ne ho tsotelloa liphoofolo tse se nang le puo ho feta motho, ea entsoeng ka setšoantšo sa Molimo. Sena se bontša kamoo borapeli bohle ba bohata bo sebetsang kateng. Li thomeha litakatsong tsa motho ea ho iphahamisetsa kaholimo ho Molimo, empa li qetella li theolela motho katlase ho phoofolo. Borapeli bo bong le bo bong bo loantšanang le borena ba Molimo li amoha motho khanya eo e neng e le ea hae ho tloha tlholehong, ‘me e tlang ho busetsoa ho eena ke Kreste. Borapeli bo bong le bo bong bo ruta balateli ba bon ho se tsotelle litlhoko, mahloko, le litokelo tsa botho. Evangeli e fana ka boleng bo phahameng ho motho e le theko ea mali a Kreste, ‘me e ruta katamelo e bonolo bakeng sa litlhoko le mahlomola a motho. Morena o re, ‘Ke tla etsa hore banna ba hlokoe ho fetisa khauta e ntle, ba hlokoe ho fetisa khauta e hloekileng ea Ofire.’ Esa. 13:12.”—Ellen G. White, _The Desire of Ages_, maq. 286, 287.

**Lipotso tsa Puisano**

`Ke maano le malepa afe a u thusang le kereke ea hau ho lula le le hlokolosi ho batho ba hlokofalang ba khutsitse joalo ka monna ea neng a omelletse litho oa Mareka 2?`

`Nahana kamoo ka lebaka la lehloeo, litloaelo, lithuto tsa batho, le borapeli ka kakaretso baetapele ba borapeli ba hanneng Jesu ba neng ba foufetse kateng, hoo le mehlolo ea Hae, e ka beng e ba butse mahlo hore na ke Mang, e sitiloeng. Ke joang re le batho re ka bang hlokolosi hore ntho e tšoanang e se ke ea re etsahalla?`

`Ke joang kereke ea hau e ka fetohang “lelapa” ho bao malapa a bobona a mali e ka bang a ba lahlile ka lebaka la tumelo ea bona??`

`Tsepama haholo tabeng ea “sebe se sa tšoareloeng.” Sehlopheng, buisanang ka se boleloang ke eona le kamoo re ka etsang bonnete ba hore ha re se etse.`