---
title:  'Pale e Hare: Karolo ea 1'
date:  17/07/2024
---

`Bala Mareka 3:20–35. Ke khokahano efe eo u e bonang mahareng a pale tse peli tse hokehellaneng litemaneng tsee?`

Seratsoana sena ke “Pale ea likapeng” ea pele ho Mareka, moo pale e ‘ngoe e qaloang e be e kenoa lipakeng ke pale e ‘ngoe esele, moo pale ea pele e qeteloang kamorao.

Pale e ka mathoko e bua ka baamali le Jesu ba leka ho nka taolo holim’a Hae hobane ba nahana hore o lahlehetsoe ke kelello (Mareka 3:21). Pale e lipakeng ke ea bangoli ba tsoang Jerusalema ba ngosang Jesu ka ho sebelisana le diabolosi. (Thuto ea kajeno e tsepame holim’a pale e lipakeng e fumanehang ho Mareka 3:22–30.) Ho Mareka 3:22, bangoli ba etsa qoso ea hore matla ao Jesu a folisang ka oona a tsoa ho diabolose. Jesu o qala pele ka ho arabela ka potso e akaretsang, “Satane a ka ntša Satane joang?” Ha se ntho e utloahalang hore Satane a ka sebetsa khahlanong le eena. Jesu o tsoela pele ho bua ka karohano kahare ho ‘muso, ntlo, le Satane ka sebele, a bontša kamoo likarohano tse joalo e leng bohlanya hore li ka tlisa katleho ea bona. Empa hee Morena o phekhola taba o bua ka ho tlama monna ea matla e le ho liha ntlo ea hae. Mohlaleng ona oa ho qetela Jesu ke lesholu le kenang ltung ea Satane, a tlama khosana ea lefifi ho lokolla baholehoa ba hae.

`Bala Mareka 3:28–30. Ke sebe sefe se sa tšoareloeng, ‘me taba ee e bolela’ng?`

Sebe se sa tšoareloeng ke sebe se khahlanong le Moea o Halalelang, ho bitsa mosebetsi oa Moea o Halalelang hore ke mosebetsi o diabolosi. Hlokomela hore ho Mareka 3:30 lebaka leo Jesu a etsang poleo e ho Mareka 3:28, 29 ke hobane bangoli ba re O na le moea o litšila, ha bonnete e le hore o na le Moea o Halalelang. Haeba u bitsa mosebetsi oa Moea o Halalelang mosebetsi oa diabolosi, e ba ha u na mamela Moea o Halalelang hobane ha ho motho eo kelello ea hae e sebetsang hantle ea ka latelang tataiso ea diabolosi.

`Hobaneng ha tšabo ea hore ho ka etsahala e be o entse “sebe se sa tšoareloeng” e senola hore ha u so se etse? Hobaneng ha tšabo ka boeona e le bopaki ba hore ha u so se etse?`