---
title:  Ho Ithuta Haholoanyane
date:  13/09/2024
---

Bala Ellen G. White, “Before Annas and the Court of Caiaphas,” le “Judas,” in _The Desire of Ages_, maq. 698–722.

“Eare mahlapa a soabisang a sa le macha melomong ea Petrose, le ho tlerola ha mokoko o sa lla ka tsebeng tsa hao, Mopholosi a reteleha ho furalla baahloli ba sosobantseng lifahleho, a talima ka botlalo morutuoa oa Hae oa sono. Ka eona nako eo mahlo a Petrose a ne a talimile Morena oa Hae. Sefahlehong seo se bonolo a bala bohloko bo tebileng le qenehelo, empa ho se khalefo teng.

“Pono ea sefahleho seo se thothofetseng, se hlokofetseng, lipounama tseo tse thothomelang, tse neng li batla lereko le tšoarelo, tsa tabola pelo ea hae joalo ka motsu. Letsoalo le ne le tsositsoe. Khopolo e ne e sebetsa. Petrose a hopola tšepiso ea hae ea lihora tse khutšoanyane tsa pele ho moo hore o tla ea le Morena chankaneng le lefung. O a hopola ho hlomoha ha hae ha Mopholosi a mo bolella phaposing e kaholimo hore o tla latola Morena oa hae hararo bona bosiung boo. Petrose o ne a qeta ho phatlalatsa hore ha a tsebe Jesu, empa joale a elelloa ka pelo e bohloko kamoo Morena oa hae a mo tsebang haholo kateng, le kamoo a balileng pelo ea hae ka nepo, bohata boo lee eena a na sa tsebe hore o na le bona.”—Ellen G. White, _The Desire of Ages_, maq. 712, 713.

**Lipotso tsa Puisano**

`Ka ho bala feela seo Jesu a se porofetileng ho Mareka 14:9, re bonang bo bong ba boporofeta ba Jesu—boporofeta bo neng bo na le monyetla o holimo oa ho se etsahale ho latela maemo ao bo neng bo fanoe ho ‘ona—bo fela bo phethahala?`

`Bapisa u be u fapanye Judase le Petrose. Ba ne ba tšoana joang ba bileba fapane joang moo Tlalehong ea Thakhiso?`

`Buisanang ka se boleloang ke Selallo sa Morena. Ke joang re ka etsang hore se be le moelelo o fetisang likerekeng tsa rona ‘me se kenyelletse litho tse ngata ketekelong ea sona?`

`Buisanang ka taba ea hore Molimo o ile a re “Che” ho thapelo ea Jesu Gethesemane. Ho bolela’ng ha Molimo a re “Che” ho rona?`

`Leha Petrose a fositse Jesu haholo ka ho mo latola, Jesu ha a ka a mo lahla. Ke tšepo efe eo u ka iphumanelang eona moo?`