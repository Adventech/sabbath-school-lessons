---
title:  Selallo sa Morena
date:  09/09/2024
---

`Bala Mareka 14:22–31 le Exoda 24:8. Ke ntlha e fe ea bohlokoa haholo tumelong ea Bokreste e fumanoang tlalehong ee?`

Mareka 14:12 o hlalosa hore ke letsatsi la pele la Bohobe bo sa Lomosoang, leo ka lona konyana ea Paseka e neng e hlajoa ka lona. Lijo tsena li ne li le Labone mantsiboea.

Selallo sa ho Qetela, Jesu o hlomamisa tšebeletso e ncha ea sehopotso. Ke e fetohang ho tloha ho mokete oa se-Juda oa Paseka ‘me e hoketsoe ka kotloloho ho ho tloha Egepeta ha Baiseraele ‘me ba fetoha sechaba sa Molimo sa selekane Sinai. Tiisong ea selekane, ho Exoda 24:8, Moshe o foka sechaba ka mali a mahlabelo ‘me o re, “‘Ke ana mali a selekane seo Jehova a se tlabotseng le lona ka baka la mantsoe ana kaofela.’”

Ho ea makatsa hore Selallo sa Morena, seo Jesu a se thehang mona, ha ho sebelisoe konyana lijong tsena tsa Paseka. Ke hobane Jesu ke Konyana ea Molimo (bapisa le Johanne 1:29). Bohobe ba Selallo sa Morena bo emela ‘mele oa Hae. Selekane se Secha (bapisa le Jer. 31:31–34) se tiisoa ka mali a Jesu, ‘me sena se emeloa ke senoelo. O re, “‘Hona ke mali a ka, a selekane se secha, a tšolleloang ba bangata’” (Mareka 14:24).

Ke moo, har’a tsena tsohle, Jesu a bolelang hore barutuoa ba Hae ba tla mo lahla. O qotsa Sakaria 13:7, e buang ka sabole a otlang molisa e be nku lia qhalana. Jesu ke molisa, ‘me barutuoa ba Hae ke linku. Ke molaetsa o hlabang, o nyahamisang. Empa Jesu o tlatsetsa ka lentsoe la tšepo, ka ho pheta taba ea tsoho ea Hae. Empa o eketsa ka hore o tla etella barutuoa ba Hae pele ho ea Galelea. Boporofeta boo bo tla buuoa ka mohlankana ea lebitleng la Jesu ho Mareka Mark 16:7, ‘me ka mokhoa o joalo le na le boima bo khethehileng mona.

Empa taba tsena li boima haholo hore barutuoa ba ka li amohela, haholo Petrose, ea phehang khang ea hore bohle ba ka mo lahla, empa eena ha a ka ke a etsa joalo. Leha ho le joalo, Jesu o tsoela pele ka puo e mahlonoko o bolela hore Petrose o tlo mo latola hararo pele mokoko o lla habeli. Boporofeta bona bo tla bapala karolo ea bohlokoa qosong ea Jesu le ho latoleng ha Petrose; ka hona, bo bapala karolo ea bohlokoa le mona.

`U ka ithuta eng ka linako life le life tseo u neng u tšepisitse Molimo hore ha uka ke oa etsa nthoe ‘ngoe e be u qetella u e entse leha ho le joalo?`