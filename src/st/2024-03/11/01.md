---
title:  Ho Nkuoa le ho Qosoa
date:  07/09/2024
---

### Bakeng sa Thuto ea Beke ena Bala
Mareka 14, Johanne 12:4–6, Ba-Roma 8:28, Exod. 24:8, Jer. 31:31–34, Sak. 13:7.

> <p>Teman’a Khopolo</p>
> “O na a re: Abba, Ntate! tsohle u ka li etsa; tlosa senoelo sena pel’a ka, ho se ke ha etsoa seo ‘na ke se ratang, ho etsoe eo uena u se ratang” (Mareka 14:36).

Khaolo ea 14 ho fihlela ea 16 ho Mareka li tsejoa ka hore ke “Tlaleho ea Thakhiso” kahobane li hlalosa tlhokofalo, lefu, le tsoho ea Jesu. Joalo ka ha ho boletsoe thutong ea 9, likhaolo tsa ho qetela tse tšeletseng tsa Mareka li akaretsa nako ea beke feela. Boholo ba liketsahalo ho Mareka 14—16 li etsahala Labone le Labohlano Bekeng ena ea Thakhiso. Lefu la Jesu le tla ba ka Labohlano, e be tsoho ea Hae e etsahala Sontaha.

Thuto ea beke ena e tsepame holim’a Mareka 14, e qala ka pale ea bohlano ea bokena lipakeng, e hokelang liketso tse peli tse fapaneng mabapi le Jesu. Ena e lateloa ke Selallo sa Morena, ho latele ntoa ea Hae Gethesemane. Moo teng oa tšoaroa ‘me oa nkuoa ho isoa kapele ho baholo ho ea qosoa. Ketsahalo ea ho qosoa e hokahane le ea ha Petrose a latola Jesu, e etsa pale ea botšelela ea bokena lipakeng ho Mareka. Hape, ho etsahala liketso tse fapaneng, empa ka mothinya o makatsang, li tiisa ‘nete e tšoanang.

Ka pale ena, pale tse peli tse hohlanang li fihla li tšoarana ka matsoho. Mareka o thathamisetsa mobali ka tsela e hlakileng haholo pale tsena tse hohlanang feela a ntse a senola tlholo ea Jesu.

_*Ithute thuto ea beke ena ho lokisetsa Sabatha sa la 14 Loetse._