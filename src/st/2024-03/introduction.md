### Evangeli ea Mareka

Ho tloha tšimolohong ea Mareka, ‘mali o tseba hoba Jesu ke mang—Mesia, Mora 0a Molimo (Mareka 1:1). Leha ho le joalo, batho ba kahare ho pale ba thatafalloa ke ho utloisisa hantle hore ke mang le litaba tsa Hae—ntle le ba nang le batemona. Ba tseba hantle hore ke mang! Batemona ba ea mo hlokomela ‘me ba ea sosobana kapele ho mantsoea Hae a matla.

Empa ho le joalo Jesu o tsitlallela hore ba khutse ka taba tsa Hae. Hobaneng a laela hore ho be le lekunutu? Baithuti ba Bibele ba seka-sekane le taba ena ka makholo a lilemo. E bile e na le lebitso boithuting—Lekunutu la Mesia. Hobaneng ha evangeli e ka batla re khutse ka hore Jesu ke mang?

Se tlang ho hlaka leetong lena la Evangeli ea Mareka ke hore ha se lekunutu feela le teng bukeng ena—ho teng le tšenolo e hlollang. E ka bitsoa ka nepo hore ke ‘Moko-taba oa Tšenolo/Lekunutu, ‘me o teng hohle bukeng ea Mareka, leha qetellong se makatsang e le hore lekunutu lea felisoa, le nkeloa sebaka ke tšenolo e matla ea Jesu.

Hantle-ntle, Mareka e ka aroloa likoto tse peli tse hlakileng. Khaolo ea pele ho isa haufi le qetellong ea khaolo ea borobeli li sebetsana le potso ea bohlokoa, Jesu ke mang? Karabo e hlahisoa lithutong le mehlolong ea Hae. O hlola bobe hangata le hangata, o tlisa tšepo ho ba hatelletsoeng, ‘me o ruta linnet tse susumetsang tse phunyelletsang pelong ea bophelo ba motho. Tsena tsohle li hooa ho ‘mali hore ke Mesia, Kreste, eo esaleng sechaba sa ba-Heberu se mo lebeletse.

Leha hole joalo, ke ho isa bohareng ba buka moo motho ea se nang batemona a phatlalatsang ka nepo hore Jesu ke mang, ka mokhoa o joalo a araba potso ea karolo ea pele ea buka ka hore na Kreste ke mang. ‘me motho eo ke Petrose, ea phatlalatsang hore, “ ‘U Kreste’ ” (Mareka 8:29).

Karolo ea bobeli ea Mareka, ho tloha ho Mareka 8:31 ho isa pheletsong ea buka, e arabela potso e ‘ngoe, Jesu o ea kae? Karabo ke e tšosang. O ea sefapanong, mofuteng oa lefu o eisehang le ho soabisa ka ho fetisisa lefatšeng la Roma. ‘me ke pheletso e sa lebellehang haholo bakeng sa Mesia, eo balateli ba Hae ba lebelletseng hore o tla hlōla ‘me a tiise Iseraele ho ba sechaba se matla.

Barutuoa ba Jesu ba ferekaneng ba sitoa ho utloisisa seo a se bolelang. Ha buka e ntse e tsoela pele, ba fokotsa joalo joalo ho botsa ka litaba tsena tse bohloko, ho fihlela ba khutsitse ha ba tobana le ‘nete e sa amoheleheng.

Lintho li eketsa ho sulafala ha Jesu a tobana le baetapele ba borapeli ba bang ‘momori oa ho mo fenetha. Barutuoa, ba tletseng ka tšepo ea ‘muso o khatšimang, ba tšosoa ke ho tšoaroa, ho qosoa, le ho thakhisoa ho khahlanong le litebello tsa bona.

Empa har’a tsena tsohle, Jesu o boloka molaetsa o hlakileng o tsitsitseng oa moo a eang le se boleloang ke hore o tla shoa ‘me a boele a tsohe hape. Bohobe le senoelo sa Selallo sa ho qetela li tla tšoantša ‘mele le mali a Hae (Mareka 14:22–25), le ho ba topollo e aba bangata (Mareka 10:45).

Hona ha ho bolele hore o ile sefapanong ka ho khutsa ho sa bontšeng ho utloa bohloko. Ha a le Gethesemane o loana le ho etsa qeto (Mareka 14:32–42), ‘me ha a le sefapanong o hooeletsa ka ho felloa ke tšepo, “‘Molimo oa ka, Molimo oa ka, o ntloheletseng na?’” (Mareka 15:34). Evangeli ea Mareka e re bontša lefifi leo Jesu a le fihletseng, tefo ea pholoho ea rona. Kamorao ho tsoho ea Hae, o rera kopano le barutuoa ba Hae Galilea—‘me, joalo ka ha re tseba, kereke ea Bokreste ea thomeha.

Ke pale e tsotehang, e phetoang ka mantsoe a se makae, ka ho pholletsa ka potlako ho se mantsoe a mangata ho tsoa ho sengoli sa Evangeli ka bo-sona. O pheta pale feela ka bonolo, e be o lesa mantsoe, liketso, le liketsahalo ho ipuelella ka bophelo le lefu la Jesu oa Nazaretha.

_Thomas R. Shepherd, PhD, DrPH, ke porofesa e kholo le ‘matlisisi oa Testamente e Ncha sekolong sa baruti sa Baleti ba Letsatsi la Bosupa, Andrews University. Eena le mohats’a hae Sherry ban a le bana ba babeli ba seng ba holile le litloholo tse tšeletseng._