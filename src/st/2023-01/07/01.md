---
title:  Ho e Monyenyane ho Bana
date:  11/02/2023
---

### Bakeng sa Boithuto ba Beke Ena Bala
Luka 4:16– 19; Esa. 62:1, 2; Deut. 15:11; Matt. 19:16–22; Luka 19:1–10; Jobo 29:12–16.

> <p>Teman’a Khopolo</p>
> “‘Ke moo Morena a tla bolella ba ka letsohong la hae le letona, a re: tloong, lona ba hlohonolofalitsoeng ke Ntate, le amohele ‘muso oo le o lokiselitsoeng ha e sa le lefatše le theoa”’” (Mattheu 25:34).

Bibele e bua hangata ka baeti (ba bitsoang balichaba ka nako e ‘ngoe), likhutsana, le bahlolohali. Ho ka etsahala hore e be sehlopha sena ke sona seo Jesu a neng a se bitsa “e monyenyane ho baena ba ka” (Matt. 25:40).

Re ka hloaea batho ba joang kajeno? Baeti ba nako tsa Bibele e ne e le batho ba neng ba tlameha ho siea naha tsa habo bona, kamohlomong e le lebaka la lintoa kapa tlala. Mehleng ea rona e ka ba se tšoanang le baphaphathehi ba limilione ba fumanehileng ka lebaka la maemo ao ba sa khethang ho ba kahare ho oona.

Likhutsana ke bana ba lahlehetsoeng ke bontat’a bona ka lebaka la ntoa, likotsi, kapa bokulo. Sehlopha sena se ka kenyelletsa bao bontat’a bona ba leng litlamong kapa ba le sieo ka mabaka a mang. Ho hlahisoa tšimo e pharalletseng ha kakang e lokeloang ho sebetsoa moo!

Bahlolohali ke ba lahlehetsoseng ke balekane ba bona ka mabaka a tšoanang le a likhutsana. Ba bangata ke lihlooho tsa malapa a nang le motsoali a le mong’me ba hloka thuso eo kereke e ka e fanang.

Joalo ka ha re tla bona bekeng ena, hobane re balisa ba mosebetsi oa Molimo, ho thusa bahloki ha se boikhethelo feela. Ke ho latela mohlala oa Jesu le ho phetha litaelo.