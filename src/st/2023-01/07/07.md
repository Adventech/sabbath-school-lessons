---
title:  Ho Ithuta Haholoanyane
date:  17/02/2023
---

“‘Mohla Mor’a Motho a tlang a teetsoe hare ke khanya ea hae, manyeloi a e-na le eena kaofela, ke moo a tla lula teroneng ea khanya ea hae. Lichaba tsohle li tla bokelloa pel’a hae; ‘me o tla khetha ba bang ho ba bang.’ Ka mokhoa o joalo Kreste Thabeng ea Mehloare a etsetsa barutuoa ba hae setšoantšo sa ketsahalo ea letsatsi le leholo la kahlolo. ‘Me o hlahisitse qeto ea eona e ipapisitse le ntlha e le ‘ngoe. Ha lichaba li bokelletsoe pel’a Hae, ho tla ba teng hlopha tse peli, ‘me bokamoso ba bona ba bosafeleng bo tla laoloa ke tseo ba li entseng kapa tseo ba sa kang ba mo etsetsa tsona ka sebopeho sa bahlophehi le ba bohlokong.”—Ellen G. White, The Desire of Ages, leq. 637.

“Hang ha u bulela bahloki le ba mahlomoleng ba Kreste monyako oa hau, u amohela manyeloi ao u sa a boneng. U imemela boteng ba babopuoa ba leholimo. Ba tlisa moea o halalelang o tletseng thabo le khotso. Ba tla ka lithoriso malemeng a bona, ‘me ho tlala thoriso ea ba arabelang leholimong. Ketso e ‘ngoe le e ‘ngoe ea mohau e tlatsa ‘mino moo. Ntate teroneng ea Hae o bala baebetsi ba sa ichebang har’a matlotlo a Hae a bohlokoa.”—The Desire of Ages, leq. 639.

**Lipotso tsa Puisano**

`“Hobane mohloki a ke ke a hlokahala lefatšeng” (Deut. 15:11). Kantle ho hore boporofeta bona, leha bo na le lilemo tse likete, ka bomalimabe bo phethahalitsoe, re ka bo utloisisa joang kajeno? Ba bang ba sebelisitse mantsoe ana ho bohle, empa ho buelella ho se thuse bafumanehi, ka tsela ena, “Hantle, Molimo o itse bahlophehi a tla lula a le teng har’a rona, kahona, ke ka tsela eo ho leng kateng.” Phoso ea mohopolo oo ke e fe?`

`Bala 1 Timothea 6:17–19: “Laela ba ruileng ba mehla ea joale hore ba se ke ba ikhohomosa, ba se ke ba tšepa maruo a sa tieang, ba mpe ba tšepe Molimo o phelang, o re fang tsohle ka bongata re tle re li thabele. Ba sebetse se molemo, ba ateloe ke mesebetsi e molemo, ba abele ba bang, ba fane; ba ipokellele letlotlo mehleng e tlang, le nang le motheo o molemo, ba tle ba rue bophelo bo sa feleng.” Hlokomela seo e leng kotsi: ho tšepela maruong a hau e seng ho Molimo o phelang. Hobaneng ha taba ee e le bonolo hore ba nang le chelete ba e etse leha ba tseba hore qetellong chelete eohle ea bona ha e na ho ba thibela ho shoa? Hobaneng ha re lokela ho ba hlokolosi hore se se tšepele nthong efe kapa efe ha e se ho Molimo o phelang?`