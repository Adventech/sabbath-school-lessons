---
title:  Lemoha Monna Jobo
date:  16/02/2023
---

`Bala Jobo 1:8. Jobo o n’a hlalosoa joang ke Molimo ka sebele sa Hae?`

Ke taba e monate haholo, hore e be le Molimo o re Jobo o “lokile” o “khabane” (Jobo 1:8), o ne a lokile a le khabane hoo mehleng ea hae ho neng ho se motho lefatšeng ea joalo ka eena. Hape, ana e mantsoe a Molimo ka Jobo.

Le kamor’a hore Jobo a tobane le tlokotsi kamor’a tlokotsi, Molimo a ‘na apheta seo a se buileng ka Jobo pele, hore ho ne ho se motho lefatšeng ea joalo ka eena, e alokileng ea khabane joalo joalo, ntle le hore khetlong lena ho n’o so kentsoe ntlha e ncha. Jobo o n’a ntsa le joalo ka pele, “O sa tiiselitse tokeng ea hae, leha u ntlhohlellelitse ho mo etsa hampe feela” (Jobo 2:3).

Leha re fumana leseli la ho loka le bokhabane ba Jobo kamoo a hanneng ho lsa Molimo kateng le har’a tse mo hlahetseng le har’a ho tujoa ho malimabe ke mosali oa hae, “‘Na u sa tiiselitse tokeng ea hao na? Rohaka Molimo, ‘me u shoe!’” (Jobo 2:9), buka e senola lehlakore le leng la bophelo ba Jobo pele ho mofere-fere o hlahisoang mona.

`Bala Jobo 29:12–16. Ho hlahisoa eng moo e re fang leseli le fetisang la lekunutu la semelo sa Jobo?`

Mohlomong se tebileng mona ka ho fetisa ke mantsoe a Jobo, “ke ne ke botsisisa taba ea motho leha ke sa mo tsebe” (Jobo 29:16). Ka mantsoe a mang, Jobo o n’a sa eme feela, mohlala, hore mofutsana ea liaparo li marantha a mo atamele ho tla kopa ho eena. Ho e-na le hoo, Jobo o ne a e lata letailana a batlisisa litlhoko e be oa li fihlela.

Ellen G. White o fane ka maikutlo a hore, “Se keng la ba emela [bahlophehi] hore ba le hlokomelise bohloki ba bona. Etsa joalo ka Jobo. O ne a batlisisa le seo a sa se tsebeng. Tsamaeang le lo batlisisa ‘me le ithute se hlokoang le kamoo le ka se fihlelang ka tsela e tsoileng matsoho.”—Testimonies for the Church, vol. 5, leq. 151. Bona ke boemo ba bolisa ba chelete le boqhoku ba thepa ea Molimo bo phahametseng bana ba Molimo ba bangata kajeno.

`Bala Esaia 58:6–8. Re ka nka mantsoe aa a khale ra a sebelisa maphelong a rona kajeno joang??`