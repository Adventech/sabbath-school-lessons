---
title:  Sakea
date:  15/02/2023
---

Sakea e ne e le morui oa mo-Juda ea neng a ruile ka ho sebetsa e le molekhetho bakeng sa ma-Roma a neng a hlouoe. Ka baka leo, le ka baka la hore eena le balekhetho ba bang ba ne ba nkela batho lekhetho le fetang le neng le baletsoe batho, Sakea o ne a hlouoe ‘me a bitsoa “moetsalibe.”

Sakea o ne a phela Jeriko, e neng e le tseleng ea khoebo moo ho neng ho na le khoebisano e ngata. Kopano ea Jesu le Sakea e ne e se ea tšohanyetso. Sakea o ne a fihletse kholiseho ea moea ‘me o ne a batla ho etsa liphetoho bophelong ba hae. o ne a kile a utloela ka Jesu ‘me o ne a batla ho kopana le Eena. E lokela e be ho ne ho ile ha fihla menyenyetsi ea hore sehlopha sa ba tsamaeang le Jesu se tla fihla Jeriko tsatsing leo. Jesu o ne a hloka ho feta le Jeriko ha a tsoa Galelea, leetong la hae la ho qetela ho ea Jerusalema. Mantsoe a Jesu a pele ho Sakea a senotse hore, le pele a kena motseng, Jesu o n’a sa nts’a tseba ka eena.

`Bala Luka 19:1–10. Phapano ea boiphihlelo ba monna eo oa morui le Jesu ke e fe ho ea mohlankana oa morui le Jesu?`

Sakea le mohlankana oa morui ba ne ba na le lintho tse tšoanang. Ka bobeli ba ne ba ruile; ka bobeli ba ne ba rata ho bona Jesu, ‘me ka bobeli ba ne ba batla bophelo bo sa feleng. Empa tšoano ea bona e fella hona mona.

Hlokomela hore ha Sakea a re, “leruo la ka ke le arolela bahlophehi ka lehare” (Luka 19:8) Jesu o amohetse ketso ena e le ponahatso ea tšokoloho ea ‘nete. Ha a ka ba a re ho eena, Ke masoabi, Sakia, empa joalo feela ka mohlankana oa morui, ke sohle kapa o tlohele. Lehare ha le loke. Hobaneng? E ka ba hobane, leha Sakea a ne a rata leruo la hae, e ne e se molingoana oa hae joalo ka mohlankana oa morui. Hantle-ntle, leha re sa tsebe seo Jesu a ileng a se bua ho eena ka ho khetholloha, Sakea ke eena a qalang ka ho bua a ho fana ka chelete ho bahlophehi. Ka ho fapana, Jesu o ile a lokela ho bolella mohlankana oa morui hore a tele sohle; ho seng joalo le ne le tla mo timetsa. Leha Sakea, joalo ka motho ofe kapa ofe oa morui, a ne a lokela ho ela hloko kotsi ea leruo, o ne a bonahala a le taolong hantle ho feta mohlankana oa morui.

“Ha mohlankana oa morui a se a furalletse Jesu, barutuoa ba ne ba makalletse polelo ea Morena, ‘Ho thata ha ka kang ho ba tšepileng maruo ho kena ‘musong oa Molimo!’ Ba ne ba ile ba khotsa e mong ho e mong ka ho makala, ‘Homme ho ka bolokeha mang?’ Joale ba ile ba ba le ponahatso ea ‘nete ea polelo tsa Kreste, ‘Tse sitang batho ha li site Molimo.’ Mareka 10:24, 26; Luka 18:27. Ba ile ba bona kamoo ka mohau oa Molimo, morui a ka kenang ‘musong.”—Ellen G. White, The Desire of Ages, leq. 555.