---
title:  Ho Tsoa Mekolotong
date:  31/01/2023
---

`Bala Liproverbia 22:7. Re lekhoba la ea re alimmeng ka tsela e fe?`

Ho ka etsuoa eng hore re tsoe boemong boo bo malimabe? Haeba u le har’a likoloto, moralo o latelang o tla u thusa ho qala leeto la ho felisa likoloto. Moralo ona o bonolo. E na le motheo le mehato e meraro.

Motheo ke boitlamo ho Molimo hore u tla tšepahala ka ho khutlisa boshome ba Hae bo halalelang hore u tle u fumane bohlale le litlhohonolofatso. O chesehella ho hlohonolofatsa ba mo mamelang.

Khato ea pele ho phatlalatsa qomatsi khahlanong le keketseho ea likoloto: ha u sa tla reka ka mokitlane. Ha u sa alime chelete, ha u ka ke oa kena likolotong.

Khato ea bobeli ke ho etsa selekane le Molimo hore ho tloha mona ho ea pele, ha a ntse a hlohonolofatsa, u tla lefa melato ea hau kapele kamoo u ka tsebang ho etsa joalo. Ha Molimo a u hlohonolofatsa ka chelete, sebelisa chelete eo ho fokotsa likoloto—e seng ho reka lintho tse ling hape. Khato ena ke ea bohlokoa ka ho fetisisa. Batho ba bangata ha ba fumana chelete eo ba neng ba sa e lebella, ba ea e sebelisa. Se ke; ho na le hoo, e kenyelletse moralong oa hau oa ho fokotsa likoloto. Khato ea boraro ke ea ho kenya linala mobung. Etsa lethathamo la likoloto tsa hau kaofela, ho qala ka o moholo ho qetella ka o monyenyane ka ho fetisisa. Ho malapa a mangata, mokitlane oa ntlo ke ona o kaholimo, e be karete e mokitlane kapa mokitlane oa motho ka mong ke ona o katlase-tlase. Qala ka ho etsa tefo e nyne bo amohelehang ea mokitlane ka mong khoeli le khoeli. E be o mena habeli kapa u eketse tefo tsa hau ka tsela eo u ka khonang ho lefa mokitlane o katlase lethathamong. U tla makala ka thabo ha u fumana kamoo u ka qetang ho lefa mokitlane o monyenyane oo kapele kateng. Joale e be u sebelisa chelete eo u neng u ntse u lefa mokitlane o monyenyane ho lefa o mong o kaholimo ho oona joalo joalo ha u nts’o nyoloha ka lethathamo la eona. Ha u felisa likoloto e menyenyane e phaello e holimo, u tla lokolla chelete e ngata eo ka eona u ka lefang likoloto e meng e meholoanyane.

Ho hlakile hore Molimo ha a batle ha re kene likolotong. Hang hoba selekane se etsoe, malapa a mangata a fumana hore Molimo o ba hlohonolofatsa ka litsela tse sa lebellehang, ‘me likoloto e fokotseha kapele ho feta kamoo ba neng ba lebelletse. Ka ho latela methati ena e meraro e bonolo, malapa a mangata a tsoile likolotong. Le uena u ka atleha! Ka ho bea Molimo pele, u tla fumana bohlale le litlhohonolofatso tsa ho lisa seo a u tšepetseng sona.

`“Ketso tsa lona li hloke takatso ea ho rua; le kholoe ke tseo le nang le tsona; hobane Molimo ka sebele o itse: Nke ke a u tlohela, nke ke ka u lahla.’” (Baheb. 13:5). Ho sebelisa mantsoe aa ho ka thusa batho ba haholo joang ho qoba ho kena likolotong?`