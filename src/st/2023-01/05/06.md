---
title:  Meeli ea Nako le Lintlha tsa Kalimo
date:  02/02/2023
---

`Bala Deuteronoma 15:1–5. Ke eng seo Molimo a na se batla ho batho ba Hae se senoloang litemaneng tse?`

Ka tumellano le litaelo tse ling tsa lemo tse supileng (Exod. 21:2; Lev. 25:3, 4), ho no sa etsoa melao ea makhoba feela kapa bahlanka le naha feela, empa le bakeng sa ba alimanang. Kahobane ba alimanang ba ne ba sa batle ho tšoarela melato efe kapa efe, nako e telele eo motho a neng a ka ba le molato ke lilemo tse supileng. Eng kapa eng eo re ka e kholang litemaneng tsena, li feela li bontša hore Jehova o tsotella litaba tsa mofuta ona tsa lichelete, haholo haeba li ne li kenyelletsa ba-Iseraele ‘moho. Litemana tsena hape li bontša hore Jehova o ne a ananela boteng ba likoloto, ho sa natse na e mebe hakae ka kakaretso. O boetse a tiisa taba ea hore e lokela ho nenoa ka hohle kamoo ho ka khonehang.

Kajeno, ka ho fapana, linaha tse ngata li na le likoloto tsaho reka matlo e nkang lilemo tse 30 ho isa ho tse 40. Ho bonahala lebaka leo ka lona matlo a leng theko e phahameng e le lona la hore likoloto e teng bakeng sa ho a aha.

Ka nako eo, batho ba bangata, batsoali, le bana ba likolo ba touta ka ho alima chelete bakeng sa thuto. E le molao, li-garata li tla ntlafatsa matla a lekeno la motho bophelo bohle ba hae. Batho ba bang ba ka ‘na ba lokela ho alima bakeng sa ho lefella thuto ea bona, empa u boloke lintlha tsena ka kelellong. U lokela ho e lefa e na le phaello. Leka ho fumana lihlapiso tsohle tseo u ka li fumanang. Sebetsa ‘me o boloke kahohle kamoo u ka etsang bakeng sa sekolo. Ithutele feela lithuto tse tla u fumantša mosebetsi. Batsoali le bona ba thuse. Mehleng ea Bibele, batsoali ba ne ba abela bana ba bona naha hore ba tle ba tsebe ho iphelisa. Kajeno “lefa” leo le ka lokela e be thuto hore ba tle ba fetohe batho ba baholo ba ikemetseng.

Lefatšeng le phethehileng, ho ne ho se na ho ba le ho alima le likoloto. Empa kahobane ha re phele lefatšeng le phethehileng, ho ka fihla linako tseo ho hlokehang hore ho alingoe. Etsa bonnete ba hore seo u se fumanang ke se tsoang pele, le phaello e ka tlase-tlase ho tse leng teng. E be u alima se senyenyane ka ho fetisisa ho seo u se hlokang, e be u lefa kapele kamoo u ka tsebang ho lefa e le ho fokotsa litjeo tsa phaello. Ka nepo, leha ho le joalo, ka hohle kamoo motho a ka etsang, re lokela ho ila likoloto sekhethe, ‘me ka ho latela litšiea tsa Bibele tabeng ea lichelete maphelong a rona a letsatsi le letsatsi, re ka atleha haholo ho nena likoloto e sa hlokahaleng le khatello e mpehali eo e ka e behang holim’a rona le malapa a rona.

`Haeba u alimme batho chelete, u tšepahala ebile u le mosa le ho loka hakae ha u sebetsana le bona? U ka ikarabella ka katleho hakae kapele ho Molimo ka tšebetso eo? (Sheba Moek. 12:14.)`