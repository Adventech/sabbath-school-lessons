---
title:  Ho Ithuta Haholoanyane
date:  03/02/2023
---

Leano la mehato e meraro ea ho felisa likoloto e fumaneha leqepheng le leng la lingoliloeng tsa Ellen G. White. Ho bile le tlatsetso ho matlafatsa lintlha.

“Ikemisetse ho se kene mokitlaneng o mong hape. Itime lintho tse sekete ho e-na le ho khasa har’a likoloto. Sena ebile thohako ea bophelo ba hau, ho kena likolotong. E balehe joalo ka ha u ne u ka baleha lekhoekhoe.

“Etsa selekane se mahlonoko le Molimo hore ha a u hlohonolofatsa u tla lefa likoloto tsahau e be ha u be le molato ho motho le haeba u ka phela ka leshele-shele le bohobe. Se ke oa kheloha, oa nyahama, kapa oa boela moaro, kotela takatso ea hau ea lijo, boloka bonyenyane boo u nang le bona u lefe likoloto tsahau.

“E tlose kapele kamoo u ka etsang. Ha u se u ka ema u le motho ea lokolohileng hape, u se na molato ho motho, u tla be u fihletse tlholo e kholo.”—Counsels on Stewardship, leq. 257.

Haeba u hloka thuso e ‘ngoe hore u tsoe meitlaneng, leka lintlha tsena:

E-ba le khakanyo ea tšebeliso ea lichelete. Etsa khakanyo ea tšebeliso ea lichelete e bonolo feela ka ho boloka tlaleho ea lekeno lohle la hau lelitšenyehelo/litheko ka nako ea likhoeli tse tharo. Ba bangata ba makala ha ba bona na ba sebelisa chelete e ngata joang linthong tse sa hlokahaleng.

Senya likarete tsa likoloto. Likarete tsa likoloto ke tse ling tsa mabaka ao malapa a khasang har’a likoloto. Hape li sebeliseha habonolo empa li lefeha ka thata. Haeba u fumana hore u sitoa ho lefa likarete tseo ka botlalo khoeli le khoeli, kapa u li sebelisa ho reka lintho tseo u no ka bo sa li reka u lokela ho senya likarete tsa hau tsa likoloto pele li senya bophelo ba hau kapa lenyalo la hau kapa kabobeli.

Qalella ho phela ka tekanyo. Ka nako tse ling ha re ele hloko hore re ne re ka boloka hakae ka khoeli haeba re ne re ka ela hloko litšenyehelo tse nyenyane tsa ntho tseo re li rekang. Li phakisa li phaellana.

**Lipotso tsa Puisano**

`Boleng ba likoloto boo linaha tse ngata, le batho ka bomong, ba keneng ho eona ke thabahali. Maiphihlelo a hau ke a fe ka likoloto le mathata ao likoloto e u baketseng ona le ba bang?`

`Kereke ea hau ea lehae e ka etsa eng ho thusa litho ho ithuta ho laola likoloto le litaba tsa lichelete ka kakaretso?`

`Ke litšepiso li fe tsa Bibele tseo u ka li kopang ho thusa ho u sireletsa khahlanong le khoheli ea lefatše le kotsi tsa meharo ea chelete tseo le re nonosang tsona?`