---
title:  Ho Latela Keletso ea Molimo
date:  30/01/2023
---

Re batho ba ntho tse tšoarehang, ‘me re phela lefatšeng la tse tšoarehang, lefatše leo, ka nako tse ling, le ka hohelang haholo. U tla lokela hore e be u entsoe ka tšepe le ole, e seng nama le mali, hore e be ha u na utloa, ka nako tse ling, khoheli ea ho rua thepa tseo le takatso ea leruo. Nakong e ‘ngoe kapa e itseng, ke mang ea so nahane ka ho ba morui kapa a so hape lotto?

Leha bohle re tobana le eona, ‘me ho se na phoso ho sebetseng ka thata hore motho u phele hamonate kapa hona ho rua, ho se be le ea mong oa rona ea oelang lerabeng la ho iketsetsa melingoana ea chelete, leruo, le ho ba le thepa. Re tšepisitsoe matla a Molimo hore re lule re tšepahalletse seo re tsebang se lokile. Sena se bohlokoa, hobane teko ea leruo le ho ba le thepa ho isitse meea e mengata tšenyehong.

`Bala Mattheu 6:24 le 1 Johanne 2:15. Leha e hlalositsoe ka tsela e fapaneng, ke ‘moko-taba o fe o tšoanang o hlalositseng ho tsona li le peli?`

Ka bomalimabe, lerato la lefatše le ka ba matla hoo batho ba ka kenang tlaora! likolotong—joalo ka ha ba tšepile—ba khotsofatse lerato leo. (Ha e ke be e sebetse; sheba Moek. 4:8.)

‘Me hobane mokitlane ke leraba la Satane leo ka lona a tšoasang meea, hoa utloahala hore Molimo o rata ho bona bana ba Hae ba se na likoloto. O re file keletso ka Bibele le ka neo ea boporofeta tse tla re isa tokolohoong ea lichelete.

`Bala Lipesaleme 50:14, 15. Batho ba Molimo ba lokela ho phela ka boitšoaro bo joang? Ho bolela’ng hore u “lefe likano tsa hao?”`

Re kena bothong ba rona ba kereke ka thoriso le teboho ho Molimo oa rona, ea re bopileng a ba a re lopolla. Ntlheng ea bo 9 (ho tse 13) likanong tsa rona tsa kolo- betso, re ile ra botsoa, “U lumela tlhophisong ea kereke? A na ke morero oa hau ho khumamela Molimo le ho tšehetsa kereke ka boshome le likabelo le ka boikitlaetso ba hau le tšusumetso?” Joalo ka Baleti ba Letsatsi la Bosupa, bohle re ile ra re, E! joale temane ena (Lipes. 50:14, 15) ke tšepiso ho ba fanang ka teboho ho Molimo ‘me ba tšepahalla ho lefa likano tsa bona.

`Khetho tsa hau li u bolella hakae hore na u sebetsana le khoheli ea lefatše? Hobaneng ha ho sebetsa ka thata hore u phele hamonate e se ntho e tšoanang hakalo le ho etsa molingoana oa leruo le chelete? Re ka ithuta phapano joang?`