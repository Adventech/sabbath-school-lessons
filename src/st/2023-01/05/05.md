---
title:  Kano ea ho Lefella Molato le Mekhoa ea Leruo le Potlakileng
date:  01/02/2023
---

Bibele e hlakile hore Molimo ha a batle ha bana ba Hae ba nka boikarabello ba ho lefella ba bang melato. Bukeng ea Liproverbia, Jehova o re hlokomelisitse khahlanong le ho nka kano ea ho lefella ba bang melato—ke hore ho itumella ka molato oa e mong.

`Bala Liproverbia 6:1–5, Liproverbia 17:18, le Liproverba 22:26. Molaetsa o moo ke ofe?`

Ho tlamella ka molato oa e mong ho etsahala ha e mong a se na monyetla o motle oa ho fuoa mokitlane joale a batla mokitlane ho ba alimanang ka chelete feela a sa fihlele lipehelo tsa ho alingoa. Ea alimisang o tla bolella ea alimang hore haeba o na le motsoalle ea nang le monyetla o motle oa mokitlane ba ikopanye a itlamelle le eena, ke moo banka e ka mo alimang chelete e be e beha motsoalle eo boikarabellong ba ho lefa haeba ea batlang mokitlane a sitoa ho lefa.

Ka nako e ‘ngoe setho sa kereke ‘moho le uena se ka tla sa u kopa hore u la itlamella le eena. Karabo ea hau e lokela e be: “Bibele e re ke se etse joalo le ka mohla.” Ke kopa u utloisise hore Bibele e re re thuse ba bohloking, empa re se nke boikarabello ba likoloto tsabona.

Batsoali ka nako tse ling ba kopuoa ke bana ba bona ho itlamella le bona mokitlaneng bakeng sa ho reka koloi ea bona ea pele. Kapa ba seng ba le baholo ba kope batsoali ho itlamella le bona mokitlaneng oa khoebo. Karabo e ntse tšoana. Ho ea lokela ho thusa ba bang haeba ehlile ho na le tlhoko ea ‘nete, empa u se itlamelle likolotong ea ba bang Boithuto bo bontša hore 75% ea ba itlamelletseng ba qetella e le bona ba lefang likoloto!

`Bala Liproverbia 28:20 le 1 Timothea 6:9, 10. Tlhokomeliso e efe moo?`

Matlole a ho rua kapele ke leraba le leng la lichelete; a batla e ba tiisetso ea ho kena maqakabetsing a lichelete ho ba tšoasehang ho oona. Haeba le utloahala le le molemo ka tsela e thata ho kholoeha efela e se la ‘nete. Batho ba bangata ba utloisoa bohloko maikutlong le licheleteng. Tlokotsi e tlatsetsang ea matlole ana ke hore, hangata, batho ba be ba kalimile lichelete ho a kena ho tloha sethathong. Ke maphelo a mangata le malapa a sentsoeng ke matlole ana a ho rua kapele a qetellang a ruisitse feela litsotsi tse a qapileng. Ha motsoalle, kapa le eena moratuoa, a leka ho u hulela ho le leng la matlole ana, baleha. Se tsamaee. Baleha—ka lebelo le holimo kamoo u ka khonang.