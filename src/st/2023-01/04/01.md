---
title:  Linyehelo bakeng sa Jesu
date:  21/01/2023
---

### Bakeng sa Boithuto ba Beke Ena Bala
2 Bakor. 9:6, 7; Deut. 16:17; Lipes. 116:12–18; 1 Likron. 16:29; Mareka 12:41–44; Mareka 14:3–9.

> <p>Teman’a Khopolo</p>
> “Ke tla busetsa’ng ho Jehova? Melemo eohle ea hae e ho ‘na. ke tla emisa senoelo sa topollo, ke rapele lebitso la Jehova; ke tla phetha likano tsa ka ho Jehova, pontšeng ea sechaba sa hae kaofela” (Lipesaleme 116:12–14).

Kathoko ho ho khutlisa boshome, ho na le linyehelo, tse tsoang karolong ea 90 lekholong e setseng e le ea rona kamor’a ho kutlisetsa boshome ho Molimo.

Mona ke moo ho fana ho qalang. Batho ba Molimo ba ne ba fana ka linyehelo tsa mefuta e fapaneng, joalo ka nyehelo ea sebe, tse neng li fanoa ka lebaka la mohau oa Molimo, kapa nyehelo tsa teboho, tse neng li fanoa ho ananela tšireletso ea Molimo, le hlohonolofatso ea bophelo bo botle, nala, le matla a ho phelisa. Ho ne ho boetse ho e-na le linyehelo bakeng sa bafumanehi, le linyehelo tsa ho aha le ho hlokomela ntlo ea khumamelo.

Ha re lemoha boholo ba limpho tsa Molimo ho rona, re qalella ho talima ho fana ha rona ho fetisa feela ho aha bopako ba makololi ka samente kapa ho reka liaparo tsa sehlopha sa pina. Re tlisa linyehelo tsa rona ka lebaka la seo Molimo a re etselitseng sona, haholo-holo ka sehlabelo sa Jesu. “Rea mo rata, kahobane e le eena ea re ratileng pele” (1 Johanne 4:19). Kereke, ha ho le joalo, e ka ba seboka sa lehae, kapa lefatšeng ka bophara, e sebelisa limpho tsa rona ho ntšetsa pele mosebetsi oa Molimo. Bekeng ena re tla lekola seo Bibele e se buang ka linyehelo e le karolo ea bolisa ba rona ba tšebetso ea Molimo lefatšeng.