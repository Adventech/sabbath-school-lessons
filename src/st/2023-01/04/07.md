---
title:  Ho Ithuta Haholoanyane
date:  27/01/2023
---

Tlaleho ea leholimo ea buka ea khopolo hape e ngola le botšepehi ba litho tsa lelapa la Molimo licheleteng. “Lenyeloi le ngolang litlaleho le ngola ka botšepehi nyehelo e ‘ngoe le e ‘nge e khethetsoeng Molimo e be e tšeloa ka polokelong ea lichelete, le tlaleho ea litholoana tsa ho qetela tse tlisitsoeng ke nyehelo eo. Leihlo la Molimo le ela hloko cheletana e ‘ngoe le e ‘ngoe e telletsoeng mosebetsi oa Hae, le boikemisetso kapa bo lekhanano le mofani. Sepheo sa ho fana le sona sea ngoloa. Bao ba iketsang sehlabelo, ba itetseng ba busetsang ho Jehova lintho tseo e leng tsa Hae, joalo ka ha a ba laela, ba tla putsoa ho ea ka mesebetsi ea bona. Leha tse fanoeng le ho neheloa joalo li ka sebelisoa hampe, e be ha li fihlele sepheo seo mofani a neng a na le sona ka kelellong, — khanya ea Molimo le pholoho ea meea, — ba entseng sehlabelo ka meea e tiileng, ba talimile khanya ea Molimo feela, ha ba ka ke ba lahleheloa ke moputso oa bona.”—Ellen G. White, Testimonies for the Church, pok. 2, leq. 518.

“Molimo o lakatsa hore batho ba rapelle le ho etsa meralo baken sa ntšetso-pele ea mosebetsi oa Hae. Empa, joalo ka kornele, re lokela ho kopanya ho rapela le ho fana. Lithapelo tsa rona le limpho tsa rona li lokela ho hlaha kapele ho Molimo e le sehopotso. Tumelo ha e se na mesebetsi e shoele; ‘me kantle ho tumelo e phelang ha ho kamoo Molimo o ka khahlisoang kateng. Ha re ntse re rapela, re lokela ho fana ka sohle seo re ka tsebang ho fana ka sona, mesebetsi ea rona le maruo a rona ka bobeli, hore lithapelo tsa rona li tle li phethahatsoe. Ha re phetha tumelo ea rona, ha re ka ke ra lebaloa ke Molimo. O tšoare ketso e ‘ngoe le e ‘ngoe ea lerato le boitelo. O tla re bulela litsela tseo ka tsona re ka bontšang tumelo ea rona ka mesebetsi ea rona.”—Ellen G. White, Atlantic Union Gleaner, Phuptjane 17, 1903.

**Lipotso tsa Puisano**

`Ho rapela le ho fana li tsamaea ‘moho joang? Ke hore, ho rapela ho ka u thusa joang ho tseba hore na u fane bakeng sa eng, neng, le hore na hakae?`

`Makasine o tloaelehileng Linaheng tse Kopaneng o ne o bua ka barutehi ba banyane ba Wall Street (matseteng) ba neng ba etsa chelete e ngata hoo feela ba le bolutung, ba le feela, ba tletse ka ho nyotobela le khathatseho. E mong oa bona, a lisang matsete, a re: “Ho thusang kamor’a hore ke shoe haeba ke ne ke entse kuno ea ‘ngoe lekholong letseteng la ka?” Re fumana lithuto life paleng ee ea kamoo ho fana, le hona ho fana ha sehlabelo, ho ka bang molemo moeeng oa ea fanang, ka hore ho thusa ho re lokolla “ho thetsa ha lefumo” (Matt. 13:22)?`

`Qotsulong ea Ellen G. White e kaholimo, hlokomela karolo ea chelete tse “sebelisoang hampe.” Hobaneng ho le bohlokoa ho bao ba rona ba fanang ho boloka taba ea hae ka kelellong?`