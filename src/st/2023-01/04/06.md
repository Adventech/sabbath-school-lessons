---
title:  "Merero e Khethehileng: Ho Fana ha Lefiso le Leholo"
date:  26/01/2023
---

Lipatlisiso li bontša hore e ka ba 9 lekholong la leruo la batho le ka fetoleloang cheleteng habonolo ‘me la fanoa e le linyehelo ka nako e khutšoanyane feela. Kontane, pampiri chelete, lipolokelo, lichelete tse limmarakeng tsa lichelete, joalo joalo, ke tsona tse nkuoang e le maruo a ka fetoloang habobebe, bonyane ho batho ba nang le tsona. Boholo ba maruo a rona, a ka bang 91 lekholong, a “tsetetsoe” matlong le litšeng, joalo ka matlo a rona, mehlape (ha re le batho ba mahaeng), kapa litho tse ling tse seng chelete.

Phapano, linokong tsa lekholo, ea maruo a ka fetoleloang cheleteng habobebe le a seng joalo e ka bontšoa a ho tšela lichelete tsa tšepe tse 1000 ka mafisong a mabeli a fapaneng tsa khalase, chelete tse 10 li bontša senoko ka seng lekholong. U no tla ba le lichelte tse 90 ka liisoaneng le lenyane li emetse linoko tse 9 lekholong la maruo a ka fetoleloang cheleteng habonolo le lichelete tse 910 ka lefisong le leholo li emetse li emetse linoko tse 91 lekholong ea maruo tse ke keng a fetoleloa cheleteng e kontane habobebe.

Bongata ba batho bo fana ka linyehelo tsa bona ho tsoa lefisoaneng le lenyenyane—maruong a ka fetoloang chelete e kontane habonolo. Ke seo ba nang le sona polokelong tsa bona tsa lichelete. Empa ha motho e mong a hlile a nyakalla haholo ke taba e ‘ngoe, o fana ho tsoa lefisong le leholo. Bibele e pheta pale tse ngata tse joalo.

`Bala Mareka 14:3–9 le Johanne 12:2–8. Batho ba hlahelletseng ka mahetla ke bafe moketeng oa Simone? Boleng ba mpho ea Maria e ne e le bofe? Hobaneng a ile a tlotsa Jesu ka nako ee?`

Mpho ea Maria e ne e le ea boleng ba dinare tse 300—moputso oa selemo kaofela. E lokela e be e ne e le mpho ea “lefiso le leholo.” Kamor’a ketsahalo ena Judase o eka Jesu ka chelete ea boleng kaholimo hanyane ho karolo ea boraro ea boo—mpho ea “lefisoana,” lishekele tse 30 tsa selifera (Matt. 26:15). Ho nqosa lerato la ‘nete le boikitlaetso ho fana ka mpho tsa lefiso le leholo—ho tsoa matseteng a rona. Empa ha re tleloa ke meharo, joalo ka Judase, re ka rekisa meea ea rona ka boleng bo haufi le ha ho letho.

Mesebetsi le liketso tsa Barnabase li boleloa makhetlo a 28 Testamenteng e Ncha. Re mo tseba haholo-holo e le mphato oa moapostola Pauluse hape e le moevangeli e moholo. Empa motheo oa tsena tsohle o behoa seratsoaneng sa pele, moo ho buuoang ka eena. Ho Liketso 4:36, 37, re bala ka ho fana ha hae, kanete, mpho ea “lefiso le leholo.” Mohlala o matla ha kakang oa mantsoe a Jesu: “‘Hobane moo letlotlo la hao le leng teng, ke moo le pelo ea hao e leng teng’” (Matt. 6:21).

`Hobaneng ha ho fana ha boitlhabo ho le bohlokoa ho mofani le ba amohelang ka bobeli?`