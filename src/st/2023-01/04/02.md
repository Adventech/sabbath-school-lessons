---
title:  Khothaletso ea ho Fana
date:  22/01/2023
---

Re rata Molimo hobane o re ratile pele. Ho fana ha rona ho susumetsoa ke mpho ea Hae e hlollang ho rona, Jesu. Hantle, re bolelloa hore, “Morena ha a hloke linyehelo tsa rona. Ha re ka ke ra mo ruisa ka limpho tsa rona. Mopesaleme o re: ‘Tsohle li tsoa ho uena, ‘me ke letsoho la hao le re fileng tseo re u neang tsona.’ Feela Morena o re lumella ho bontša teboho ea rona ka mehauhelo ea Hae ka liketso tsa ho itlhaba e le ho nanabeletsa ba bang ka se tšoanang. Ena ke eona feela tsela eo ka eona re ka bontšang teboho ea rona le lerato ho Molimo. Ha a fana ka e ‘ngoe.”—Ellen G. White, Counsels on Stewardship, leq. 18.

Ha re “neelana” ka chelete ea rona ho Jesu, hantle ho matlafatsa lerato la rona ho Eena le ho ba bang. Kahona, chelete e ka ba matla a ‘nete a ho etsa botle. Jesu o qetile nako e ngata a bua ka chelete le leruo ho feta taba efe kapa efe. Temana e le ‘ngoe ho tse tšeletseng ho Mattheu, Mareka, le Luka e bua ka chelete. Litaba tse molemo tsa Evangeli ke hore Molimo a ka re kholla tšebelisong e mpe le leratong la chelete.

`Bala Mattheu 6:31–34 le Deuteronoma 28:1–14. Molimo o tšepisa ho re etsetsa eng ha re ka mo utloa? Na ke boichebo ho batla litšepiso tsa Molimo?`

Linyehelo tsa rona ke bopaki ba boikemisetso ba rona ba ho iketsa sehlabelo bakeng sa Molimo. Li ka fetoha boiphihlelo bo tebileng ba semoea, boipolelo ba hore maphelo a rona a neetsoe Molimo ka botlalo e le Morena oa rona. Ho rona, joalo ka polelo ea Senyesemane e bolela, ke ho “beha chelete ea rona moo molomo oa rona o leng teng.” U ka bolela hoba u rata Molimo, empa linyehelo tsa pelo e thabileng li ka thusa ho senola (le hona ho matlafatsa) lerato leo.

Nyehelo e tsoa pelong e tšepang Molimo oa motho ka mong e ka re fang litlhoko tsa rona molebe ho latela kamoo a bonang ho lokela. Linyehelo tsa rona li ituletse kholisehong ea hore re fumane tiisetso ea pholoho ho Kreste. Ha se khahliso kapa ho batla ho amoheleha ho Molimo. Empa, linyehelo tsa rona li phalla ho tsoa pelong e amohetseng Kreste ka tumelo e le Eena feela tsela e lekaneng ea ho fumana mohau le topollo.

`Bala 2 Bakorinthe 9:6, 7. Morena o re’ng ho rona moo? Ho bolela eng ho fana kamoo e mong “a seng a lekantse pele kateng, pelong ea hae?” re ka ithuta joang ho fana ka pelo tse thabileng?`