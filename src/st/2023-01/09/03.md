---
title:  Ntho e Entsoeng Anathema Litenteng
date:  27/02/2023
---

E ne e le e ‘ngoe ea nako tse thata ka ho fetisisa nalaneng ea Iseraele. Kamor’a lilemo tse 40 tsa ho solla lefeelleng, joale ba ne ba kena Lefatšeng la Pallo. Bana ba Iseraele ba tšetse noka ea Jordane e ja litlhokoa ka mokhoa oa mohlolo—ba tsamaea moo ho ommeng. Ho tšela ba tsamaea moo ho ommeng hona ho ile ha tšosa marena a bahedene hoo pelo tsa bona li ileng tsa tetebela, ‘me ba felloa ke moea oa ho loana (Josh. 5:1).

Qholotso ea pele khapong ea Kanana e bile motse oa Jeriko o marako a tiisitsoeng. Ho ne ho se ea tsebang hore na ho tla etsuoa eng hore baahi ba Jeriko ba hloloe— leha e le Joshua feela. E le ho arabela thapelo ea Joshua, Molimo o ile a senola leano la tšenyeho ea motse oo, leo ba ileng ba le latela. Empa lintho tsa nka mothinya osele ho ea bobeng.

`Bala Joshua 7. Ho ile ha etsahala eng kamor’a tlhōlo e matla ea Jeriko, ‘me re lokela ho fumana molaetsa ofe paleng ee bakeng sa rona?`

Hang hoba a tojoe, Akane o ile a amohela seo a se entseng, a re o ile a “lakatsa” thepa eo. Lentsoe la se-Heberu le tolokiloeng e le “lakatsa,” thmd, le sebelisitsoe libakeng tse ling ka Bibeleng ka moelelo o motle. Motso o tšoanang o hlaha ho Daniele 9:23, mohlala, ha Gabariele a bolella Daniele hore ke “ea ratoang.”

Boemong bona, leha ho le joalo, chmd ena e ne e le taba tse mpe. Leha ba ne ba laetsoe ho se ikhapele letho la metse eo ba e hapileng (Josh. 6:18, 19), Akane o entse sona seo hantle, a tlisetsa sechaba sohle sekhobo. Hantle-ntle, kamor’a ho hlola Ai, Joshua o ile a tšoha hore “Bakanana le bohle ba ahileng lefatšeng ba tla utloa, ba tla re teela hare, hore ba hlakole lebitso la rona lefatšeng. ‘Me ha ho ka ba joalo, u tla etsa’ng ka lebitso la hao le leholo?” (Josh. 7:9). Ka mantsoe a mang, Jehova o n’a batla ho sebelisa litlhōlo tsena tse kholo e le karolo ea ho tsebisa lichaba tsena tse potileng hore li tsebe ka matla a Hae le tšebetso ea Hae har’a sechaba sa Hae. tlhōlo tsa bona li ne li lokela ho ba (ka tsela e fapaneng) bopaki ho lichaba ka matla a Jehova. E feela, kamor’a ho hlola Ai, kathoko ho tahlehelo ea maphelo a batho, bopaki boo bo ne bo fokolisitsoe.

`Nahana kamoo Akane e ka bang o buelelletse liketso tsa hae ha bobebe kateng: hantle, ke thepa e nyenyane haholo ha e bapisoa le thepa eohle e hapiloeng. Ha ho motho ea tla tseba, ebile ho tla senyan’ng? Hape, lelapa la ka le hloka chelete. Re ka itšireletsa joang khahlanong le mokhoa oo oa ho nahana o kotsi?`