---
title:  Sebe sa Mantlha?
date:  26/02/2023
---

Ho atisa ho hlaha potso, ‘me ke taba e utloahalang, ka hore na sebe se kene joang bophelong ka kakaretso. Bonyenyane rea utloisisa na joang ka tsela e itseng. ‘me khubung ea sona, ebile ka lebaka la takatso ea ho rua. Mohlomong takatso ea ho rua, hee, ke sebe sa mantlha.

`Bala Esaia 14:12–14. Ho fanoa ka leseli lefe moo ka ho oa ha Lisifera? Takatso ea ho rua e bile le tšusumetso e fe ho oeng hoo?`

“Ka ho se khotsofalle boemo ba hae, leha a ne a hlomphuoa kaholimo ho makhotla a leholimo, o ile a ikenya takatsong ea khumamelo e neng e tšoanetse ‘Mopi feela. Ho e-na le ho phahamisetsa Molimo kaholimo-limo pelong ea hae le ho babopuoa bohle, e ne e le teko ea hae ho iphumanela bosebeletsi le tšehetso ho ba tsa hae. ‘Me ka ho lakatsa tlotla eo Ntate a neng a e neile Mor’a Hae, khosana ea manyeloi ea lakatsa matla ao e leng tokelo ea Kreste a ‘notši.”—Ellen G. White, Patriarchs and Prophets, leq. 35.

`Bala Baefese 5:5 le Bakolose 3:5. Pauluse o lekanya takatso ea leruo le eng, ‘me hobaneng?`

Ho thahasellisa hakakang hore habeli Pauluse o lekanya takatso ea leruo le borapeli ba litšoantšo. Batho ba etsa borapeli ba litšoantšo ha ba khumamela—ke hore, ba neelana ka maphelo a bona—ho se seng ho e-na le ho Molimo, se seng se bopiloeng ho e-na le ‘Mopi (Baroma 1:25). E be takatso ea leruo, ha ho le joalo, e ka ba ho batla seo re sa lokelang ho ba le sona, ‘me re se batla haholo hoo takatso ea rona ea sona, ho e-na le ea Morena, e bang eona e hapang lipelo tsa rona?

Ha ho potang, Lusifera o ne a sa tsebe hore takatso tsa hae tse fosahetseng li tla qetella li mo lebisitse hokae. Ho ka ba joalo le ka rona. Molao o khahlanong le takatso ea leruo, e leng molao o le mong feela o sebetsanang le mehopolo, o ka re thibela liketsong tse ka re lebisang ho robeng le melao e meng. (Sheba, mohlala, 2 Samuele 11.)

`Bala 1 Timothea 6:6, 7. Ho tsepama ho seo Pauluse a se ngotseng moo ho ka re thusa joang ho re sireletsa takatsong ea leruo?`