---
title:  Pelo ea Judase
date:  28/02/2023
---

E ‘ngoe ea pale tse bohloko ke ea Judase Iskariota. Motho enoa o bile le tlotla eo e leng batho ba 11 feela ba bileng le eona nalaneng ea lefatše: ho ba le Jesu nako eo eohle le ho ithuta linnete tsa bosafeleng ho tsoa ho Morena ka sebele sa Hae. ho soabisa ha ka kang hore batho ba bangata ba e-so ho be le menyetla e atamelang haufi le eo Judase a bileng le eona ba tla bolokeha, ha Judase eena, re tseba, hore o se a baletsoe timelo e sa feleng.

Ho etsahetse’ng? Karabo e ka fumaneha lentsoeng le le leng: takatso ea ho rua, takatso ea pelo ea hae.

`Bala Johanne 12:1–8. Maria o ile a etsa eng e leng ea hapa maikutlo ha kale nakong ea mokete? Judase o ile a re’ng? hobaneng? Jesu o ile a araba joang?`

Khalemo e bonolo ea Mopholosi ho mantsoe a Judase a tletseng takatso ea ho rua e ile a etsa hore a sie mokete a lebe a kotloloho tlung ea moprista e moholo, moo lira tsa Jesu li neng li bokane. O ile a fana ka hore o tla eka Jesu a mo neele matsohong a bona ka chelete e katlase haholo ho ea mpho ea Maria. (Sheba Matt. 26:14–16.)

Ho ile ha etsahala eng ka Judase? A bile le menyetla e mengata ha kalo e metle, menyetla e sa tloaelehang e mengata, hobaneng a ne a ka etsa ntho e khopo ha kalo? Ho ea ka Ellen G. White, Judase “o ne a rata Moruti enoa e Moholo, ‘me a bile a thabela ho ba le Eena. O ne a na le takatso ea ho fetoha semelong le bophelong, ‘me o ne a tšepetse hore tsena li ka etsahala ka ho ikhokahanya le Jesu. Mopholosi ha a ka a leleka Judase. O ile a mo fa sebaka har’a ba leshome le metso e ‘meli. O ile a mo tšepela ho etsa mosebetsi oa moevangeli. O ile a mo nea matla a ho folisa ba kulang le ho leleka batemona. Empa Judase ha a ka a fihlela boemo ba ho inehela ka botlalo ho Kreste.”—The Desire of Ages, leq. 716.

Qetellong, bohle re na le likoli limelong tse ka hloloang ka matla a Molimo a sebetsang ka ho rona. Empa Judase ha a ka a inehela ka botlalo ho Kreste, ‘me sebe sa takatso ea ho rua, eo a ka beng a e hlotse ka matla a Kreste, ea hlola ena, ka litholoana tse babang.

Ke mang har’a rona ea sa loantšaneng le takatso ea ho rua ntho e itseng kapa e ‘ngoe esele? Boemong bona, seo a ileng a se lakatsa ke chelete, ‘me takatso eo ea ho rua, e leng bothata ba pelo, ea mo lebisa bosholung (Johanne 12:6), ‘me ea qetella ka ho mo khannela hore a ee ho eka Jesu.

Thuto e tšosang ruri bakeng sa rona bohle ka kotsi eo takatso ea ho rua e ka e tlisang. Se shebahalang e ka ntho e nyenyane, takatso e bobebe feela ea pelo, e ka lebisa tlokotsing le tahlehong ea ka ho sa feleng.