---
title:  Hlokomelang Takatso ea Leruo
date:  25/02/2023
---

### Bakeng sa Boithuto ba Beke Ena Bala
Esa. 14:12–14, Baef. 5:5, Joshua 7, Johanne 12:1–8, Liketso 5:1–11, 1 Bakor. 10:13.

> <p>Teman’a Khopolo</p>
> “‘Iponeleng le ipoloke bakeng sa takatso ea leruo; hobane bophelo ba motho bo ke ke ba tsoa bongateng ba lintho tseo a li ruileng, leha li mo atetse haholo’” (Luka 12:15).

Takatso ea leruo e hlalosoa e le ho lakatsa ka tsela e sa laoleheng leruo kapa tseo e seng tsa hau. Takatso ea leruo ke taba e kholo, hantle, e kholo ho lekana, le hore e be holimo mane ho bo leshano, ho utsoa, kapa ho bolaea; e kotsi hoo Molimo a khethileng ho hlokomelisa khahlanong le eona melaong ea Hae ea e meholo ea boitšoaro. “U se ke ua lakatsa ntlo ea oa heno; u se ke ua lakatsa mosali oa hae, leha e le mohlanka oa hae e motona, leha e le e motšehali, leha e le khomo ea hae, leha e le esele ea hae, leha e le ntho e ‘ngoe e leng ea oa heno” (Exod. 20:17).

Takatso ea leruo e atisa ho baloa har’a libe tse nyonyehang tse tla boloka batho kantle ho ‘muso oa Molimo. “A na ha le tsebe hoba bakhopo ha ba ka ke ba rua lefa la ‘muso oa Molimo na? le se ke la lahleha: Ha e le ba litšila, ha e le ba rapelang litšoantšo, ha e le baboki le bafebi, leha e le basotoma, le masholu, le ba lakatsang leruo, le matahoa, le ba sebang ba bang, le ba utsoang, ba joalo ba ke ke ba rua lefa la ‘muso oa Molimo” (1 Bakor. 6:9, 10).

Takatso ea leruo, ‘nqa e le ‘ngoe le ba litšila, le ba rapelang litšoantšo, le baboki le bafebi? Ke seo litemana li se bolelang, ‘me bekeng ena re tla sheba mehlala ea kamoo e leng mpe kateng le seo re ka se etsang ho e hlola.