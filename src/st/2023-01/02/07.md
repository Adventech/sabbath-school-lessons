---
title:  Ho Ithuta Ho Ea Pele
date:  13/01/2023
---

“Nako eohle ha sechaba sa Molimo, nakong efe kapa efe lefatšeng, ba phethile morero oa Hae ka ho fana ka thabo le ka boikitlaetso bo hlophisehileng [ho khutlisa boshome] le ka limpho le likabelo, ba fihletse tšepiso e emeng ea hore katleho e tla ba teng mesebetsing eohle ea bona ka tekanyo e tšoanang le ea kutlo ea bona litaelong tsa Hae. Ha ba ananela seo Molimo a se hlokang ‘me ba ikamahanya le litaelo tsa Hae, ba mo tlotlisa ka maruo a bona, meliko ea bona e ne e tlala ka bongata. Empa ha ba ne ba utsoetsa Molimo ka boshome le likabelo, ba ne ba hlokomelisoa hore ha ba utsoetse Molimo feela mpa ba boetse ba ikutsoetsa e le bona, hobane o ne a fokotsa litlhohonolofatso tsa Hae ho bona ka tekanyo ea kamoo ba fokotsang linyehelo tsa bona ho Eena.”—Ellen G. White, Testimonies for the Church, pok. 3, leq. 395. Bibele e hlakile haholo hore re bolokoa ka tumelo feela, e leng neo ea mohau oa Molimo. Kutlo ea rona ea litaelo tsa Molimo ke karabelo ea rona ho mohau oa Molimo; ha e o fumane ka tšoanelo (haholo hobane, haeba o ne o fumanoa ka tšoanelo, e ne e tla be e se mohau: sheba Baroma 4:1–4).

Efela, ha re talima selekane se mahlakore a mabeli sa Molimo le rona, re ka bona ka bobeli litlhohonolofatso tsa rona le maikarabello a rona. Ka karabelo ea rona ho seo Molimo a re neang sona, re tiisa kamano ea rona le Eena, ‘me ka tsela e kholo, re hlakisa pheletso ea rona. Kutlo—tšebeletso le botšehetsi ba lerato— ke letšoao la ‘nete la borutuoa. Ho e-na le ho re lokolla kutlong, ke tumelo, ‘me tumelo feela, e re fang sebaka mohaung oa Kreste, o re fang matla a ho ba le kutlo eo Molimo a e hlokang ho rona.

**Lipotso tsa Puisano**

`Ho kile ha thoe haeba Moleti e mong le e mong a ne a tšepahalla ho khutlisa boshome, kereke ea rona e ne e tla ba le chelete e ngata ka ho fetisa hore e ka etsa sohle seo e hlokang ho se etsa bakeng sa khaso ea molaetsa. U etsa eng, tabeng ea boshome le likabelo, ho thusa kereke ho etsa seo e se bilelitsoeng?`

`Lula tabeng ea kamoo khetho tsa rona li leng bohlokoa kateng le mesebetsi ea rona kamanong ea rona le Molimo. Re boloka taba ea mesebetsi le kutlo, ho kenyellelitse le ho lefa boshome le boqhoku bo botle, joang kapele ho rona kantle ho ho oela lerabeng la ho nganyella molaong?`

`Sehlopheng, buisanang ka potso e qetellong ea thuto ea Labone mabapi le ha linako tse thata li re tlela leha re ntse re tšepahetse. Re utloisisa see joang ha se etsahala, ‘me re etsa joang hore re se nyahame ha se etsahala?`