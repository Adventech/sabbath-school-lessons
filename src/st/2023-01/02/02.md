---
title:  Selekane sa Pholoho
date:  08/01/2023
---

Lefu la Kreste Golgotha le entse hore pholoho e be teng bakeng sa motho e mong le e mong ea kileng a phela le ea tlang ho phela. Ka ho fapana le tšepiso ea linako tsa selemo, pholoho ha se ntho e hlokang lehlakore le le leng la tumellano—ha e neoe bohle, ho sa natse seo ba se etsang. Tumelo ea hore bohle ba tla bolokeha e bitsoa “boakaretsi.”

Ho e-na le hoo, Jesu o rutile ka ho hlaa hore, leha a shoetse batho bohle, batho ba bangata ba tsamaea tseleng e hebe-hebe e isang timelong le lefung la ka ho sa feleng (Matt. 7:13, 14).

**Litemana tse latelang li re’ng ka tsela eo batho ba fumanang pholoho ho Jesu ka eona?**

`1 Johanne 5:13`

`Matt. 10:22`

`Johanne 6:29`

`2 Pet. 1:10, 11`

Pauluse o ne a utloisisa sebopeho sa boikarabello bo habeli ba selekane sa pholoho. Ka ho tseba hoba o se a ea bolaoa haufinyane, ‘me ho sa natse le taba ea hore bongata ba balekane le eena ba ne ba mo lahlile, Pauluse o ile a bolella motsoalle oa hae Timothea ea ratoang ka sebete hore o phethile kano ea hae. “Hobane, haele ‘na ke se ke tla etsoa sehlabelo, ‘me nako ea ho falla ha ka e se e le haufi. Ke loanne ntoa e molemo, ke mathile ka qeta sebaka, ke bolokile tumelo. Ho setseng e se e le ho amohela moqhaka oa ho loka oo ke o behetsoeng, oo Morena, moahloli ea lokileng, a tlang ho ‘nea oona ka letsatsi lela, e seng ‘na feela, le bohle ba ratileng ho tla ha hae” (2 Tim. 4:6–8).

Pauluse o re “Ke lokile [hobane] ke loanne ntoa e molemo, ke qetile sebaka, ke bolokile tumelo.” Pauluse, leha ho le joalo, o ne a lutse a hlakile haholo hore re pholosoa ka tumelo feela, e seng ka mesebetsi ea molao, ‘me mona ka tsela e itseng, ha a talima mesebetsi ea hae kapa likatleho tsa hae e le tsona tse tla mo fumantša kananelo ho Molimo. “Moqhaka oa ho loka” o mo emetseng ke ho loka ha Jesu, hoo Pauluse, ka tumelo, a ikopetseng hona ‘me a itšoarella ka hona ho fihlela pheletsong ea bophelo ba hae.

`Leha pholoho e le mpho e sa re lokelang, phapano ke e fe mahareng a ba amohelang le ba sa amoheleng mpho eo? Ho amohela mpho ee ho re nqosa ho etsa eng?`