---
title:  Tlotlisa Jehova
date:  10/01/2023
---

Buka ea Liproverbia ha e hakalo tabeng a se nepahetseng le se fosahetseng ho feta hore e bua ka bohlale le booatla. Ha motho a bala buka eo, o tla bona melemo ea bohlale le kotsi tsa booatla.

`Bala Liproverba 3:1–10. Ho fanaoa ka litšepiso li fe tse hlollang moo? Hape, “lilopotsiea tsa tsohle tse o atetseng” li bolela’ng?`

Molimo o re laela ho mo beha pele boliseng ba maruo a rona e le kananelo ea hore ke monga lintho tsohle, le pontšo ea tumelo ea rona ho Eena hore ke Eena ea re fang tsohle. Empa le ho feta mona, o re haeba re mo beha pele, o tla hlohonolofatsa se setseng. Hore re etse sena—ke hore, ho mo beha pele—ke ketso ea tumelo, ketso ea ho mo tšepa, ponahatso ea ho tšepa Morena ka pelo ea hau eohle, ho se itšepe hlalefo ea hau, e le kannete (e leng taba e bohlokoahali, hobane hangata ho etsahala lintho tseo re sitoang ho li utloisisa).

Leha ho le joalo, ha ho letho le lokelang ho re chesehisetsa ho tšepa Molimo le lerato la Hae ho feta sefapano. Ha u elelloa seo e mong le e mong oa rona a se fuoeng ka Jesu, e seng feela e le ‘Mopi oa rona (Johanne 1:1-4) ea re kakatletseng (Baheb. 1:3), empa hape e le Mopholosi oa rona (Tšen. 5:9), ho busetsa ho Molimo lilopotsiea tsa tsohle tseo re nang le tsona, bonnete, ke bonyane boo re ka bo etsang.

“Molimo ha a hlalose feela hore boshome ke ba Hae, empa o boetse o re joetsa kamoo re lokelang ho mo bolokela bona. O re, ‘Tlotlisa Jehova ka moruo oa hao, le ka lilopotsiea tsa tsohle tse o atetseng.’ Sena ha se bolele hore re lokela ho sebelisa maruo a rona ho rona, e be re tlisa ho Jehova masalla, leha e ka ba boshome bo tšepahalang. Karolo ea Molimo e behelloe ka thoko pele.”—Ellen G. White, Counsels on Stewardship, leq. 81.

Molimo o re ha re mo beha pele, “meliko ea hao e tla tlala.” Feela ha e tlo etsahala ka mohlolo; ke hore, ha u tlo tsoha ka tsatsi le leng e be u fumana meliko ea hau le mafiso a hao a tletse hang feela.

Ho e-na le hoo, Bibele e tletse litšiea tsa boqhoku bo botle, ho rala ka hloko, le boikarabello licheleteng, tseo botšepehi ho seo Molimo a re biletsang ho se etsa e leng boikarabello ba rona ba pele le ba mantlha.

`Re ithuta joang, leha ho le joalo, ho tšepa Molimo le litšepiso tsa Hae nakong tse thata tsa lichelete ha, leha re leka ho tšepeha, meliko le mafiso a sa tlala?`