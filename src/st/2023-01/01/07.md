---
title:  Ho Ithuta Ho Ea Pele
date:  06/01/2023
---

“Pelo ea Molimo e rata bana ba Hae ba lefatšeng ka lerato le matla ho feta lefu. Ka ho neelana ka Mora oa Hae, o re tšolletse leholimo lohle ka mpho e le ‘ngoe. Bophelo le lefu le bobuelli ba Mopholosi, bosebeletsi ba manyeloi, ho rapela tsa Moea, Ntate a sebetsa kaholimo le mahareng a tsohle, thahasello e sa khaotseng ea libopuoa tsa leholimo,—tsohle li tšebetsong molemong oa topollo ea motho - Ellen G. White, Steps to Christ, p. 21.

“Haeba o hlahlile bo uena ‘me o inehetse ho Kreste u setho sa lelapa la Molimo, ‘me tsohle tse katlung ea Molimo ke tsa hau. Matlotlo ‘ohle a Molimo a buletsoe uena, lefatše le leng teng ha joale le le tlang, ka bobeli. Bosebeletsi ba manyeloi, neo ea Moea oa Hae, bosebeletsi ba bahlanka ba Hae—tsohle ke tsa hau. Lefatše, tsohle tse ho lona, ke tsa hau ha feela li ka u tsoela molemo.”—Ellen G. White, Thoughts From the Mount of Blessing, leq. 110.

**Lipotso tsa Puisano**

`Ka limpho tsena tse hlollang tseo Molimo o li fang bana ba Hae, re iphumana re lokela ho botsa, joalo ka ha mopesaleme a ile a botsa, “Ke tla buetsang ho Jehova? Melemo eohle ea hae e ho ‘na” (Lipes. 116:12). Etsa lethathamo la litlhohonolofatso tsa Molimo ho uena bophelong ba hau ba moea le ba letsatsi le letsatsi, ‘me u itokisetse ho le arolelana le sehlopha sa hau. See se u ruta’ng ka tsela eo u lokelang ho ba le teboho ho Molimo ka eona?`

`Leha re nahana ka Molimo, ‘me ka nepo, e le ‘Mopi oa rona, Lengolole re ruta khafetsa hore o boetse ke Mophelisi oa rona. (Sheba Baheb. 1:3; Jobo 38:33–37; Lipes. 135:6, 7; Bakol. 1:17; Liketso 17:28; 2 Pet. 3:7.) Ho tloha lihlopheng tsa mafatše le linaleli ‘moopong oohle, ho isa ho otleng ha lipelo tsa rona, ho isa matleng a tšoereng hammoho linthoananyana tse etsang tsohle tse leng teng, ke matla a Molimo a ho tšehetsa feela a bolokileng lintho tseo li ntse li le teng. ‘Nete ee ea Bibele e re thusa joang ho utloisisa maikarabello a rona ho Molimo, mabapi le kamoo re lokelang ho sebelisa eng kapa eng eo a re fileng eona? Taba ee e re thusa joang ho boloka maphelo a rona le sepheo sa maphelo a rona li ntse li le chalimong e nepahetseng?`

`Thuto e ne e bua ka lebaka leo ka lona, ho tsohle tseo Molimo o re fileng tsona, Jesu le morero oa pholoho e leng mpho tse kholo ka ho fetisisa. Hobaneng seo e le ‘nete? Re ne re tla be re e-na le eng haeba re ne re se na tseo le tšepo e kholo e tlisoang ke tsona? Sengoli se sa lumeleng ho Molimo se hlalosa motho e le feela “matšufu a nama e bolang le masapo a hasanang.” Hobaneng, kantle ho mpho ea Evangeli, taba ea hae e ne e tla ba ea ‘nete?`