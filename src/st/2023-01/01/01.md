---
title:  Karolo ea Lelapa la Molimo
date:  31/12/2022
---

### Bakeng sa Boithuto ba Beke Ena Bala
Bagal. 3:26, 29; Lipes. 50:10–12; 1 Likron. 29:13, 14; Bafil. 4:19; 1 Johanne 5:3; Matt. 6:19–21.

> <p>Teman’a Khopolo</p>
> “Bonang lerato leo Ntate a re ratileng ka lona le lekakang, ha re bitsoa bana ba Molimo!” (1 Johanne 3:1).

Joalo ka Bakreste, ntlha e makatsang ka kamano ea rona le Molimo, ke hore o re tšepela ho alosa litaba tsa Hae lefatšeng. Ho tloha qalong ea nalane ea botho, Molimo ka mantsoe a topileng o ile a theolela ho Adama le Eva matla a ho hlokomela tlholeho ea Hae e phethehileng. (Sheba Gen. 2:7–9, 15.) Ho tloha thehong ea mabitso a liphoofolo, ho hlokomela Serapa, le ho isa ho tlatseng lefatše ka bana, Molimo o ile a re tsebisa hore re tšebetsong mona sebakeng sa Hae.

O boetse o re hlohonolofatsa ka maruo, empa ke rona bao a ba tšepetseng tlhokomelo ea oona, joalo ka ho bokella chelete, ho ngola lipampiri-chelete, ho fetisa chelete ka marang-rang, ho etsa khakanyo ea tšebeliso ea chelete, kapa ho tlisa boshome le likabelo tsa rona kerekeng hoseng ka Sabatha. Molimo o re khothaletsa ho sebelisa maruo ao a re fileng ona bakeng sa litlhoko tsa rona, bakeng sa litlhoko tsa ba bang, le bakeng sa ntšetsopele ea mosebetsi oa Hae. Leha ho ka bonahala e le boikarabello bo boholo ha kaalo, ke rona bao Molimo a ba tšepetseng kholiso ea bana ba Hae, khaho ea meaho ea Hae, le ho ruta meloko e latelang.

Boithutong ba bake ena, re tla lekola menyetla le maikarabello a ho ba karolo ea lelapa la Molimo.