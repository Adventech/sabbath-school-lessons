### Ho Lisetsa Morena—A Be a Fihle

Ho thata ho rona ho utloisisa ka botlalo kamano eo Molimo oa rona, ‘Mopi oa maholimo le mafatše, a batlang ho ba le eona le rona re le batho. (Mohopolo feela oa eona oa hlolla!) “Bonang! Lerato leo Ntate a re ratileng ka lona le lekakan, ha re bitsoa bana ba Molimo!” (1 Johanne 3:1). Kapa joalo ka ha Ellen G. White a ngotse: “A na ho na le tlhompheho ea motho e ka lekanang le ee? Ke maemo a fe ao re ka a fihlelang a fitisang a ho bitsoa bara ba Molimo oa bosafeleng? . . . Na ho na le tlhompheho ea lefatše e ka lekanang le ee?”—Ellen G. White, God’s Amazing Grace, leq. 341. Ke feela lefifi la lefatše lena le fifalitsoeng ke sebe le re bakelang hore re se utloisise ka botlalo boemo boo re bo neiloeng ho Jesu.

Feela, haeba re hlokolosi, khoheli tsa lefatše le lintho tsa lefatše li tla re hulela hole le Kreste. Lentsoe la Molimo le re hlokomelisa ka liteko le likhoheli tsa Satane. “Empa ba ratang ho rua, ba oela melekong, le lerabeng, le litakatso tse ngata, tse sa utloahaleng tse senyang, tse tebisetsang batho timelong le tahlehong. Hobane lerato la leruo ke motso oa libe tsohle; ba bang ka ho le lakatsa ba khelohile tumelo, ‘me ba itlhabile ka mahlomola a mangata” (1 Tim. 6:9, 10).

Leha ho le joalo, Morena o re fihle tataiso ea ho fumana chelate le ho e sebelisa ka bohlale ‘me re sa e fetole ntho eo, joalo ka ha Pauluse a hlokomelisitse, e ka re lebsang “timelong le tahlehong.” Litemaneng tse fetang 2000 ta Lengolo tse buang ka chelate le maruo le katamelo ea rona ho tsona, Molimo o re fa litaelo tsa bophelo tsa kamoo re ka phelang kantle ho khathatseho tsa bophelo ke ho atleha ka litsela tsa lichelete tse nang le botšepehi tseo re li neiloeng.

Thutong tsa kotare ena, re tla ithuta ka maemo a mapomelo a kamano ea rona le Molimo ‘me re bone ka ho hlaka kamoo re ka mo tšepang ka botebo hoo re ka lulang re mo tšepahalla, le haeba re sitoa ho reka kapa ho rekisa. (Sheba Tšen. 13:17.) Empa tumelo ea mofuta ona ha e tle ka bosiu bo le bong; ha re laola seo Molimo a re fileng sona ka botšepehi, re ka ema re lokile, le hona joale, bakeng sa eng kapa eng e ka re tlelang.

Molimo ke Eena ea nang le maruo, ‘me ha re sebetsa le Eena, o re lumella ho sebetsana le oona bakeng sa Hae. Ke morero oa Mopholosi hore batho, ba hloekisitsoeng ba halalelitsoeng, e be bathusi ba Hae. Ka baka la monyetla oo o moholo, a re keng re ise teboho ho Oona, “o re ntšitseng matleng a lefifi, oa re falletsa ‘musong oa Mora oa oona ea ratoang; eo re nang le topollo ka mali a hae, e leng tšoarelo ea libe.” (Bakol. 1:13, 14).

Keletso ea Molimo ho bana ba Hae ka monna ea bohlale, Solomone, ke hore: “Tlotlisa Jehova ka moruo oa hao, le ka lilopotsiea tsohle tse u atetseng” (Liprov. 3:9). Keletso ena e ea lokela hobane “‘O loketsoe ke ho neoa khanya, le hlompho, le matla, hobane o hlolile lintho kaofela, ‘me ke ka ho rata ha hao li leng teng, li bileng li bopiloe’” (Tšen. 4:11).

Ka chalimo ea motho oa lefatše feela, re phela mehleng e nang le liqholotso le khathatseho tse matla. Leha ho le joalo, chalimo ea rona ea Bokreste ka bophelo e re fa sebete le tšepo ha re bona matšoao ao Jesu a faneng ka oona ho re tsebisa hore sehlohlolo se seholo sa nalane ea motho, ho tla ha Bobeli ha Kreste, ho se ho atametse haholo— hantle ho monyako. Thapelo ea rona ke hore lithuto tsena tsa bophelo li tebise tumelo ea hau le tšepo ho Molimo ‘me li u khothaletse ho ba mohlokomeli ea tšepehang bakeng sa Hae.

_G. Edward Reid, M.Div. (Andrews University), MPH (Loma Linda University), JD (Georgia State University), ke moruti ea behuoeng matsoho le ‘muelli ea fueng lengolo la tumello ea tšebetso eo, ea sebelitseng lilemo tse ngata e le moetapele oa Lefapha la tsa Boqhoku Difisheneng e Leboea ea Amerika._