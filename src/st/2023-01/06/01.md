---
title:  Ho Ipokellela Matlotlo Leholimong
date:  04/02/2023
---

### Bakeng sa Boithuto ba Beke Ena Bala
Gen. 6:5–14, Baheb. 11:8–13, 2 Bakor. 4:18, Gen. 13:10–12, Gen. 32:22–31, Baheb. 11:24–29.

> <p>Teman’a Khopolo</p>
> “‘Hobane motho leha a ka rua lefatše lohle, ‘me a timelloa ke moea oa hae, etlaba o ruile’ng ka lona na? kapa motho moea oa hae o tla o reka ka’ng?’” (Mareka 8:36, 37).

Jesu o ile a re fa leano la ho tsetela le tsoang pele ha a ne a re: “‘Le se ke la ipokellela matlotlo lefatšeng, moo tšoele le mafome a jang teng, le moo masholu a fatang teng, a utsoang. Le mpe le ipokellele matlotlo leholimong, moo tšoele le mafome a sa jeng teng, le moo ho seng masholu a fatang, a utsoang’” (Matt. 6:19, 20). Jesu o phethela leano la Hae la ho tsetela ka hore, “‘Hobane moo letlotlo la hao le leng teng, ke moo le pelo ea hao e tla ba teng’” (Matt. 6:21). Ka mantsoe a mang: mpontše seo u sebelisang chelete ea hau ho sona, ke tla u bontša moo pelo ea hau e leng teng, hobane moo u behang chelete ea hau teng, joang kapa joang pelo ea hau e tlo latela, haebe e se ntse e se hona teng.

U batla pelo ea ‘muso oa Molimo? Haeba ho le joalo, bea chelete ea hau moo e tla u kotulela litholoana tsa bosafeleng. Bea nako ea hau le chelete le thapelo mosebetsing oa Molimo. Haeba u etsa joalo, u tla phakisa ho khahloa ho ea pele ke mosebetsi oo, ‘me le pelo ea hau e tla latela. Bekeng ena re tla lekola litemana le lipontšo tse re bontšang na re ka ipokellela matlotlo leholimong joang, ‘me qetellong, ra kotula litholoana tsa ka ho sa feleng.