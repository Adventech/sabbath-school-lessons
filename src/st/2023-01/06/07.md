---
title:  Ho Ithuta Haholoanyane
date:  10/02/2023
---

Molimo o ile a tšepahalla lehlakore la Hae la selekane ka ho hlohonolofatsa Abrahama. Le Abrahama o ile a tlotlisa Molimo ka ho se ipokellele matlotlo lefatšeng lena. “Lefa leo Molimo o le tšepisitseng bana ba Ona ha se la lefatše lena. Abrahama o ne a se na leruo lefatšeng, ‘leha e le sebakanyana se ka ka se ka hatoang ke leoto.’ Liketso 7:5. O ne a na le maruo a mangata, ‘me o ile a a sebelisetsa tlotliso ea Molimo le molemo oa batho ba bang; empa o ne a sa talime lefatše lena hoba ke lona lehae la hae. Molimo o ne a ‘mitsitse hore a siee ba habo ba khumamelang litšoantšo, ka tšepiso ea ho mo nea lefatše la Kanana e le lefa la ka ho sa feleng; feela ha a ka a le fumana, leha e le mor’a hae leha e le mora oa mor’a hae. Ha Abrahama a ne a batla sebaka sa ho boloka bafu ba hae, o ile a lokela ho se reka ho ba-Kanana. Thepa ea hae e le ‘ngoe feela Lefatšeng la Pallo e ne e le lona lebitla le lehaheng leo le betliloeng lefikeng Makpela.”—Ellen G. White, Patriarchs and Prophets, leq. 169.

Ha re ntse re phela maphelo a rona, re na le ho khalla ho ea leruong le boiketlong. Ho hloka tumelo e matla ho sebelisa khotsofalo e liehisitsoeng. “Ntlo ea borena ea Faro e neng e tsoteha, le terone ea morena li ne li pepesitsoe hore e ka ba tsa Moshe; empa o ne a tseba hore menate ea sebe e etsuoang mapatlelong a eona e ne e le e lebatsang motho, Molimo. O ile a talima mose oa ho ntlo ea borena e khahlehang, mose ho moqhaka oa borena, a talima tlotla e phahameng e tlang ho neoa bahalaleli ba Mookameli ea Phahameng ‘musong o sa silafatsoang ke sebe. Ka tumelo o ile a bona moqhaka o sa boleng oo Morena oa leholimo a tlang ho u beha hloohong ea ea hlōtseng. Tumelo ena e ile ea tlosa mahlo a hae ho tsa lefatše tsa borena eaba o ikopanya le sechaba se tlase, se futsanehileng, se nyatsuoang se neng se khethile ho utloa Molimo ho e-na le ho sebeletsa sebe.”— Patriarchs and Prophets, leq. 246.

**Lipotso tsa Puisano**

`Ho tlo etsahala’ng ka maruo a rona ha Jesu a e-tla? (Sheba 2 Pet. 3:10.) Hantle-ntle, ho ka etsahala’ng ka oona le pele Jesu a e-tla? (Sheba Matt. 6:20.) Hobaneng, ha ho le joalo, ho le bohlokoa ho boloka lintho li le moelelong o nepahetseng?`

`Jesu o ile a hlokomelisa ka “thetso ea lefumo” (Mareka 4:19). O bua ka’ng? lefumo le ka thetsa joang?`

`Sehlopheng, buisanang ka mabaka ao Moshe a na ka fana ka oona hore a lule Egepeta ho e-na le ho siea sohle morao e be o baleha le sehlotšoana sa makhoba ho ea lefeelleng? Ke eng seo qetellong e ka bang se mo nqositse ho etsa khetho eo a e entseng?`