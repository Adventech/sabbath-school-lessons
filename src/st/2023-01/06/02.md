---
title:  Nooe O Bone Mohau
date:  05/02/2023
---

Ho bohlokoa ho lemoha hore bohle ba batlang leruo la leholimo ba atisoa ho bitsoa ke Molimo hore ba etse liphetoho tse kholo bophelong bona ba lefatšeng. Itokisetse ho tobana le ntho e tšoanang, ha ho hlokahala.

`Bala Genese 6:5–14. Ke liphetoho life tse kholo tsa sekhahla tse ileng tsa tlela Nooe ka lebaka la ho utloa Molimo? Re ka fumana tataiso li fe moo bakeng sa rona lefatšeng le lokelang ho hlokomelisoa ka tlokotsi e tlang haufi?`

Nooe a ka ba sebelisitse nako ea hae le maruo a hae ho ikahela motse, empa a khetha ho etsa phetoho e kholo bophelong ba hae ea ho hlola lilemo tse 120 tsa bophelo boo a latela pitso ea Molimo ea ho aha areka.

Batho ba bangata ba sa lumeleng ba re pale ea Moroallo ke tšomo feela, e ipapisitseng le litaba tsa mahlale ka melao e tsebahalang ea hlaho. Ha se ntho e ncha ena. “Lefatše la pele ho moroallo le ne le etsa khang ea hore melao ea hlaho esale e tiisitsoe ka makholo-kholo a lilemo. Linako tsa selemo haesale li tla li latellana ka tatellano ea tsona. Ho fihlela mona pula e ne e so ne; lefatše le ne le nosetsoa ka moholi le phoka. Linoka li ne li e-so tlole meeli ea tsona, empa li ne ntse li isa metsi a tsona ka polokeho leoatleng. Melao e tiisitsoeng e ne e thibetse metsi ho tlola mabopo a tsona.”—Ellen G. White, Patriarchs and Prophets, leq. 96. Pele ho Moroallo, batho ba ne ba re moroallo ha o ka ke oa e-ba teng ba ipapisitse le kutloisiso e fosahetseng ea bophelo, ba re ha oa ka oa ba teng le ho ba teng. Joalo ka ha Bibele e bolela: “ha ho ho hocha leha ho le hong tlas’a letsatsi” (Moek. 1:9).

Khabareng, Bibele e boetse e re batho ba tla ba le lekhanano ka liketsahalo tsa mehla ea bofelo, joalo ka ha ba ile ba hana ho lumela litaba tsa Moroallo (sheba 2 Pet. 3:3–7). Ke joang, ha ho le joalo, re ka itokisetsang tšenyeho e tlang? Ho na le qeto ea boitjoetso e bitsoang “khotsofalo e liehsitsoeng.” Sena se bolela hore re lokela ho eta mosebetsi oo Molimo o re bilelitseng oona ka mamello re tšepile moputso oa kamoso o khanyang. Ha re tsebe hore na Kreste o khutla neng. Ka mantsoe a mang, ha ho na taba. Ho nang le taba ke hore, joalo ka Nooe, re tsoele pele re ntse re etsa seo Molimo o re bilelitseng sona, leha, joalo ka Nooe feela, ho ka nqosa hore re etse liphetoho tse kholo tsa bophelo.

`U lokile ha kae ho ka etsa phetoho e kholo bakeng sa Molimo bophelong ba hau haeba, joalo ka Nooe, o ne u ka biletsoa ho etsa seo? (Moneketsana: Sheba Luka 16:10.)`