---
title:  Qeto tse Mpe tsa Lota
date:  07/02/2023
---

Ha Abrame a siea lefatše la habo ka pitso ea Molimo, mochana oa hae Lota a khetha ho tsamaea le eena leetong leo la hae. Genese 13 e tlaleha hore Molimo o ile a hlohonolofasa Abrame haholo hoo a, “na ruile makhomo, le silefera, le khauta haholo-holo” (Gen. 13:2). Le eena Lota, “o ne a na le manku, le makhomo, le litente” (Gen. 13:5). Ka bobeli ba ne ba ruile hoo ka bongata ba makhomo a bona a neng a sitoa ho lula hammoho. E le ho qoba likhang pakeng tsa balisa ba bona, Abrame a fe Lota khetho ea moo a ka thabelang ho phela teng. Ka nepo Lota o ne a lokela e be o file Abrame ho etsa khetho pele, joalo ka moholo oa hae, le hobane e le ka lebaka la khokahano ea hae le Abrame a ruileng. Leha ho le joalo, a hloka ho bontša teboho ho mothusi oa hae ‘me ka boichebo a batla seo a neng a se nka e le naha e tsoang pele ho tse teng.

`Bala Genese 13:10–12. Ke ntlha life tse utloahalang tseo e ka bang li susumelitse Lota ho etsa qeto ea hae?`

Hore na Lota o ne a ka tšehetsa khetho ea hae ea ho ea toropong habonolo hakae, lintho ha lia ka tsa mo tsamaela hantle moo, ‘me ha Abrame a utloa se mo hlahetseng moo, ha aka ba a re, “Ke bomalimabe, Lota. U kotula seo u se jetseng.” Ho e-na le hoo, o ile a ea ho mo lopolla (sheba Genese 14).

Ka nako tse ling patlong ea rona ea lintho tse ngata ka ho fetisa, ha re ithute hantle tseo re lokelang ho ithuta tsona. Lota o boela Sodoma! Empa ka mohau oa Hae o mongata, Molimo oa romela manyeloi a oona ka molaetsa oa tlhokomeliso ho Lota le lelapa la hae, ho mo tsebisa ka tšenyeho e haufi ea metse eo.

`Bala Genese 18:20–33. Molimo o ile a fa Abrahama lebaka le fe e le lona sesosa sa leeto la Hae la ho tla lefatšeng? Abrahama o ile a arabela litaba tseo joang tsa hore Molimo o rerile ho ea timetsa metse eo e khopo?`

Ka lebaka la khathatseho ea Abrahama ka Lota le lelapa la hae, o ile a qeka Molimo ho pholosa metse eo haeba ho ka fumaneha batho ba lokileng kahare ho eona. O ile a qala ka 50 a ba a theohela ho 10. Ka ho tsamaellana le semelo sa Hae sa lerato, Molimo ha a ka a emisa ho fana ka mohau ho fihlela Abrahama a emisitse ho kopa! Molimo le manyeloi a mabeli ka sebele sa bona ba pholosa Lota, mosali oa hae, le barali ba babeli. Empa mosali oa hae a hetla morao a fetoha seholo a letsoai. Lota o kene Sodoma e le monna oa morui ‘me a tsoa a batla a se na letho. Re lokela ho ba hlokolosi ha ka kang ka mefuta ea liqeto eo re e nkang, haholo haeba re inahanela melemo ea nakoana khahlanong le ho nahanela nako e telele (sheba Mareka 8:36, 37).