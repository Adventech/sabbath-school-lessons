---
title:  U Ka Se Tsamaee Ka Lona
date:  06/03/2023
---

Motho e mong o ee a botse moevangeli ea tsebahalang Billy Graham se mo makatsang haholo ka bophelo, ha e le mona a se a tsofetse (Graham o ne a le lilemo li 60 nakong eo). Karabo ea Graham? “Bokhutŝoanyane ba bona.”

Ha ho potang, bophelo bo tsamaea kapele.

`Litemana tse latelang li ruta eng ka ka bophelo ba motho lefatšeng moo? Lipes. 49:17; 1 Tim. 6:6, 7; Lipes. 39:11; Jak 4:14; Moek. 2:18–22.`

Bophelo ha bo tsamaee kapele feela, empa ha u shoa, ha u tsamaee ka letho, la maruo ao u a bokelletseng. (Semelo? Le sona.) “Hobane mohla a shoang, a ke ke a nka letho,” (Lipes. 49:17), e leng se bolelang hore o le siea morao hore le ikhapeloe ke e mong osele, empa hee, leha ho le joalo, ho ipapisitse le hore na ho entsoe litlhophiso life e sa le pele.

Leha e le hore, ha se bohle ba nang le matlo le litša le masimo, batho ba bangata, ha ba ntse ba sebetsa ka lilemo, ba bokelletse leruo. Qetellong, ho tlo etsahala ka leruo leo kamor’a hore ba shoe ke potso ea bohlokoa eo batho ba lokelang ho e lemoha.

Ho ba nang le leruo qetellong ea bophelo, ho sa natse hore na leruo la rona le lenyenyane kapa le leholo hakae, ho etsa morero oa thepa ea rona e ka ba e ‘ngoe ea liketso tsa ho qetela tsa boqhoku, oa ho lisa ka hloko seo Molimo o re hlohonolofatsang ka sona. Haeba ho se na leano la maruo a hau leo u le entseng ka lengolo kapa letlole la bojalefa, ‘muso o ka kena lipakeng ka melao ea ona (sena sohle se itšetlehile ka hore na u lula hokae). Haeba u shoa u sa etsa lengolo la bojalefa, mebuso e mengata e fetisetsa lefa la hau ho baamani le uena, ba le hloka kapa che, e ka ba ba tla sebelisa chelete hantle kapa hampe, e a u no ka khetha ho fa motho eo karolo ea chelete ea hau kapa che. Kereke ha e na fumana letho. Haeba seo ke sona seo u se batlang, ho lokile; ha ho se joalo, u lokela ho etsa leano e sa le pele.

Ka mantsoe a bonolo-nolo, re ka re ka hoba Molimo ke monga lintho tsohle (sheba Lipes. 24:1), e tla be e le ntho e utloahalang ho etsa qeto re ipapisitse le Bibele hore ha re qetile ka seo Molimo a re tšepetseng sona, re lokela ho khutlisesa ho Eena, Monga tsona ka nepo, se setseng, ha litlhoko tsa baratuoa ba rona li fihletsoe.

`Lefu, joalo a ha re tseba, le ka fihla nako, ebile le sa lebelleha, le kajeno. Ho ka etsahala’ng ka baratuoa ba hau ha u a shoa kajeno? Hape ho ka etsahala’ng ka thepa ea hau? Na e tla ajoa kamoo u ratang kateng?`