---
title:  Qala ka Litlhoko tsa Botho
date:  07/03/2023
---

Mehleng ea Testamente ea Khale, bongata ba bana ba Iseraele e ne e le lihoai le balisa. Kahona, tse ling tsa litšepiso tsa Molimo li ne li ngoliloe ka puo ea temo. Mohlala, ho Liproverbia 3:9, 10, Molimo o re ha re ka mo tlotlisa ka moruo oa rona, “Meliko ea [rona] e tla tlala, e phanya-phanye.” Ho bonolo hore e ka ba Bakreste ba bangata ha ba na meliko kajeno. Kahona, re utloisisa hore Molimo o tla hlohonolofatsa mesebetsi kapa likhoebo tsa rona haeba re ikemiselitse ho mo latela le ho mo utloa.

`Bala Liproverbia 27:23–27. U ka toloka “U lekole linku tsa hao hantle, ‘me u hlahlobe mohlape oa hao hantle” joang bakeng sa bophelo ba Bakreste ba phelang kajeno?`

Ho sa natse hore Bibele e hlokomelisa ha kae khahlanong le hore barui ba se hatelle bafumanehi, kapa ba ba meharo ka leruo la bona, ha ho moo Lengolo le solang leruo, kapa maleke a batho a ho fumana leruo, ha feela ba sa etse joalo ka bolotsana kapa ka ho hatella ba bang. Hantle, litemana tsa kajeno, ho Liproverba, li bontša hore re lokela ho ba mafolo-folo litabeng tsa rona tsa lichelete hore re be le se lekaneng bakeng sa rona le malapa a rona. “‘Me lebese la lipōli e tla ba lijo tsa hao, le tsa ntlo ea hao, le tsa makhabunyane a hao” (Liprov. 27:27).

Re ka beha temana ea kajeno joang ka mantsoe a mang a sele? Mohlomong re ka re, “Hlahloba litlaleho tsa hau tsa lichelete e be u etsa qeto ea maemo a hau.” Kapa “Etsa tlaleho ea papiso ea likoloto tsahau e maruo a hau.” Nako le nako lilemong tsa ho sebetsa ha hau, ho ka ba hotle ho lekola lengolo la hau la bojalefa kapa litokomane tse ling le maruo a hau a teng ‘me o lokise litlaleho ho lumellana le nako ha ho hlokahala. Litokomane tse kang mangolo a bojalefa le lipolokelo tsa bojalefa li etsuoa lilemong tsa ho qala ha ho reroa tsa maruo e le sesireletso khahlanong le lefu la sekhahla, kapa ho hloka matla ka lebaka la bokulo ho etsa qeto ea hore na maruo a hau a tla ee kae. Sepheo ke ho rala esale pele hore ho tle ho etsahale eng ka maruo a hau ha e se e se a hau.

Ka bokhutŝoanyane, boqhoko bo botle ba tseo Molimo a re hlohonolofalitseng ka tsona ha bo sebetsane feela le seo re nang le sona ha re sa ntse re phela empa le ka se tla etsahala ha re se re le sieo—hobane, ntle le hore Morena a khutle ntse re phela, ka letsatsi le leng re tla be re le sieo ha maruo a rona, a le manyenyane kapa a le mangata, a tla salla morao. Kahona, ho ho rona hona joale ho etsa litlhophiso e le hore tseo re hlohonolofalitsoeng ka tsona li tle li fetohele ba bang lehlohonolo bakeng sa ntšetso pele ea mosebetsi oa Molimo.

`“Hobane nala ha se ea ka mehla” (Liprov. 27:24). Hobaneng ho le bohlokoa ho beha mohopolo oo ka kelellong?`