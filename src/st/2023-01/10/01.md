---
title:  Ho Khutlisa
date:  04/03/2023
---

### Bakeng sa Boithuto ba Beke Ena Bala
Luka 12:16– 21, Moek. 2:18–22, Liprov. 27:23–27, 2 Bakor. 4:18, Moek. 5:10, Bakol. 1:15–17.

> <p>Teman’a Khopolo</p>
> “Eaba ke utloa lentsoe le tsoang leholimong, le re ho ‘na: Ngola: Ho lehlohonolo bafu ba shoelang Moreneng ho tloha joale! Moea o re: E, hoba ba ea phomola mesebetsing ea bona; hobane mesebetsi ea bona ea ba latela” (Tšenolo 14:13).

Ha re atamela pheletso ea lilemo tsa rona tsa khro, chalimo ea rona ea lichelete e fetohela ho bolokeng thepa ea rona ka tebello ea ho felloa ke bophelo. Phetoho ea ho tloha mosebetsing o ea phomolong e ka ba maiphihlelo a tsitsipanyang. Tabeng ea lichelete tsa rona, ke tsela e fe e lokileng ka ho fetisisa bakeng sa khatelo pele?

Ha batho ba tsofala, ba qalella ho khathatseha ka bokamoso ka tlhaho. Tšabo tse tloaelehileng ke: ho shoa kapele haholo (pele lelapa le hlokomeleha); ho phela nako e telele haholo (e be ba qeta maruo le lipolokelo tsa bona); bokulo bo bobehali (maruo ‘ohle a ka a ka fela hang); ho qhoala kelellong le/ kapa ‘meleng (ke mang ea tlang ho ntlhokomela?).

Ha a bua ka tšabo tsena, Ellen G. White o ngotse hore: “Tšabo tsena kaofela mohloli oa tsona ke Satane. Haeba ba ne ba ka lula boemong boo Molimo a batlang ba be ho bona, matsatsi a bona a ho qetela e ne e tla ba a tsoang pele, le a tletseng ka thabo e fetisisang. Ba ne ba tla behella khathatseho le maima kathoko, e be ba phela bophelo ba bona ka thabo eo ba ka tsebang ho ba le eona, ‘me ba butsoetse leholimo.”—Testimonies for the Church, pok. 1, leq. 424.

Bekeng ena re tla talima keletso ea Molimo mabapi le lilemo tsa rona tsa ho qetela. Ke lintho life tseo re lokelang ho li etsa, re lokela ho qoba ho etsa eng? Re ka latela litataiso life?