---
title:  Phano Makhatheng a Lefu
date:  08/03/2023
---

**Re ka fumana tataiso li fe litemaneng tse latelang mabapi le kamoo re lokelang ho sebetsana le chelete?**

`1 Tim. 6:17`

`2 Bakor. 4:18`

`Liprov. 30:8`

`Moek. 5:10`

Chelete e ka tšoasa batho ka thata haholo, tšoaso e lebisitseng ba bangata timelong. Ke mang ea e-so utloele ka batho ba entseng lintho tse mpehali ka lebaka la chelete—leha ba ne se ntse ba na le eona e le ngata ho tloha sethathong?

Ha ho lokele ho ba joalo, kannete. Ka matla a Molimo, re ka hlōla teko ea sera ea ho nka tse neng li reretsoe ho ba hlohonolofatso (leruo) e be o li fetola thohako.

Moelelong oa ho ba qhoku e molemo ka ho etsa moralo oa ha o e-shoa, kotsi e ‘ngoe eo batho ba tobanang le eona ke teko ea ho ipokellela thepa hona joale, ba bea mabaka a hore ba ipokellela hoa joale ka sepheo sa hore, “E tla re ha ke shoa, ke fane ka tsona kaofela.” Leha ho le molemo ho feta ho a sebelisa kaofela hona joale (morui e mong oa libilione o ne a re o tla be a phetse hantle ha e ka re pampiri chelete e lokelang ho lefella lepato la hae e ka khutlisoa bankeng hobane a se na letho), re ka etsa ebile re lokela ho etsa hantle ho feta moo.

“Ke bone hore ba bangata ba timana ka chelete ea bona mosebetsing oa Molimo ha ba sa phile, ba khutsisa matsoalo a bona ka hore ba tla fana ho shoeng ha bona; ba sitoa ho sebelisa tumelo ba tšepe Molimo hore ba ke ba fane ba sa phela. Empa ho fana ha makhatheng a lefu ha se seo Kreste a se batlang ho balateli ba Hae; ha ho arabelle boichebo ba nakong eo bophelo neng bo sa le teng. Ba khoaelang thepa ea bona ho fihlela motsotsong oa ho qetela ba e lesela lefu ho e-na le mosebetsi oa Molimo. Litahlehelo li etsahala ho tsoela pele. Libanka lie oele, le thepa e jeoa ka litsela tse ngata haholo. Ba bangata ba khetha ho etsa letho empa ba liehise taba eo, e be Satane o sebeletsa ho thibela linyehelo tseo ho fihla polokelong. Li lahleha le pele li fihla ho Molimo, ‘me Satane o thabisoa ke taba eo.”—Ellen G. White, Testimonies for the Church, pok. 5, leq. 154.

`Hobaneng ha re lokela ho ba hlokolosi tabeng ea kamoo re buelellang tšebeliso ea rona ea tlhohonolofatso efe kapa efe ea thepa eo re nang le eona?`