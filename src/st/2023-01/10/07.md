---
title:  Ho Ithuta Haholoanyane
date:  10/03/2023
---

Ellen G. White o ngotse khaolo tse peli ka taba ena ea bohlokoa ea ho aba thepa ea rona. Sheba “To (Aged and) Wealthy Parents,” ho Testimonies for the Church, pok. 3, maq. 116–130, le “Wills and Legacies,” ho Testimonies for the Church, pok. 4, maq. 476–485.

Ho boetse ho na le karolo e buang ka ho etsa moralo oa maruo ho Counsels on Stewardship, maq. 323–335. Ellen G. White o boetse o ngotse: “Tseo batho ba li khoaelang ho fihlela ba se ba ea shoa, haeba e feela e le Bakreste kannete ba ne ba tla li fana ha ba ntse ba na le bophelo bo bongata ho bona. Ba ne ba tla inehela le thepa ea bona ho Molimo. Ka ho ba liabi tsa bona, ba ne ba tla phethahatsa taelo tsa Molimo e le bona, ho e-na le ho fetisetsa boikarabello boo ho ba bang.”— Testimonies for the Church, pok. 4, leq. 480.

O bolela eng ka “ho ba liabi tsa bona?” Lengolong le tloaelehileng la kabo ea mafa, ea etsang lengolo la kabo o khetha seabi se tla aba thepa kamor’a lefu la hae ka tumellano le takatso ea hae joalo ka ha e hlalositsoe lengolong. Ka ho ba seabi sa hau, u mpa o aba thepa ea hau e le uena ha u sa ntse u phela. Ka ho etsa joalo, u tla ba le khotsofalo ea ho bona litholoana le ho tseba hore u tšoere litalenta tseo Molimo a u tšepetseng tsona hantle.

Ho Mokreste, ho tla ha bobeli ha Kreste ke “Tšepo e Lehlohonolo.” Bohle re ‘nile ra nahana na ho tla ba hotle ka ka kang ha Jesu a e-tla ka maru a leholimo. Re tatetse ho utloa mantsoe, “U entse hantle.” Empa haeba re tla phomotsoa pele Jesu a e-tla? Haeba re latetse thato ea Hae eo re e senoletsoeng, re ka ba le khotsofalo hona joale ea ho bona mosebetsi o tsoela pele ka lebaka la maleke a rona, re tseba hore ka lebaka la moralo oa mafa a rona, mosebetsi o tla tsoela pele leha re se re le sieo.

**Lipotso tsa Puisano**

`Leha re ka ipokellela matlotlo leholimong hona joale, hobaneng seo ese ntho e le ‘ngoe le ho leka ho putsoa kapa hona ho “reka” tsela ea ho fumana pholoho?`

`Leha re lokela ho bula lipelo hha re fana ka seo re nang le sona hona joale, re lokela ho ba bohlale le teng. Ke hangata ha kae re utloa batho, haholo ba ratang ho beha linako, ba etsa boipiletso ba lichelete hobane ketsahalo ea hore le hore e tlo etsahala ka tsatsi la hore le hore, ‘me joale ka hobane chelete tsa rona li tla be li se na molemo ka nako eo, ho ka ba molemo ho li romela bosebeletsing ba hae hona joale? Re ka ithuta joang ho lemoha bolotsana boo le litsela tse nepahetseng tseo re ka sebelisang chelete ea rona le hona joale mosebetsing oa Molimo?`