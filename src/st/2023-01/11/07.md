---
title:  Ho Ithuta Haholoanyane
date:  17/03/2023
---

Leha ho se letho ka Bibeleng le hlokomelisang khahlanong le leruo, ha ho moo le teng Bibele e buang ka hore leruo le eketsa boitelo ba motho moeeng. Hantle-ntle, ‘nete ke hore kotsi ke ho fapaneng le hoo. “Lerato la chelete, takatso ea leruo, ke ketane ea khauta e ba tlamellang [batho] ho Satane.”—Ellen G. White, Steps to Christ, leq. 44.

Hantle, ho tloha motheong oa Bokreste, ha ho na kereke e bileng le leruo le leholo le menono ea maruo joalo ka ha ho etsahala ka kereke linaheng tse ngata tsa lefatše kajeno. Potso ke hore: ka theko e kae? Ho hlamatseha ho joalo ho ama meea ea rona—‘me e seng hantle. E ka ba hantle joang? Ke neng maruo le menono li kileng tsa matlafatsa makhabane a Bokreste a boitebalo le boitlhabo? Na ho tla hae lihatsetseng tse tletseng lijo tse ngata ho feta tseo re ka li jang, le ho ba le koloi e le ‘ngoe kapa tse peli, le ho ea matsatsing a phomolo kapele, le ho reka ka marang- rang, le ho ba le likomporo tsa morao-rao ka lapeng le mehala e bohlale li etsa ho be thata ho rata lefatše kapa lintho tsa lona? Leha litho tse ngata tsa kereke li se na lintho menono ena, tse ngata li na le eona—‘me tsena ba li rua tlokotsing ea mea ea bona. Mona ha re bue ka “barui” joalo ka boralimilione le ho feta. Bonyane ba tseba hore ba ruile, ‘me (ha ba rata) ba ka mamela litlhokomeliso tsa Bibele tseo ba li fuoeng. Empa, re bua ka bongata ba batho ba maemong a bohareng, bao—har’a mehala e bohlale, likomporo tsa theko e phahameng, mechini e fehlang mocheso le mohatsela, likoloi tse mabili kamorao—e leng maoatla ho lekana hore ba nahane hore ka hobane ba “maemong a mahareng a bophelo,” ha ba kotsing ea ho lomosoa ke katleho tsa bona. Ke ka hona ho khutlisa boshome, haeba ho se ho hong, e ka bang sehlare se matla khahlanong le kotsi tsa leruo, le ho ba sa ruang ha kalo.

**Lipotso tsa Puisano**

`Leha e ba ha rea rua ka lipehelo tsa lefatše, hobaneng ha bohle re lokela ho ba hlokolosi ka katamelo ea rona ho chelete le leruo?`

`Ke lintho li fe tseo re ka li etsang, kantle le ho khutlisa boshome, tse kare thusang ho etsa bonnete ba hore ha re tšoasehe linthong tsa lefatše lee?`

`Ho ka etsahala’ng ka uena haeba hosane, hang-hang feela, u se u ke ke ua reka kapa ua rekisa hobane u baliloe har’a “ba bolokang litaelo tsa Molimo le tumelo ea Jesu” (Tšen. 14:12)? Tumelo ea hau e ne e tla u jara hakae?`