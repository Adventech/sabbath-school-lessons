---
title:  Tšepa Molimo, E Seng Thepa ea Hau
date:  13/03/2023
---

Morena Davida o n’a tlameha e be o tsebile ka maiphihlelo a motsoall’ae e moholo Jonathane hore ha u kene kamanong ea selekane le Molimo ha ho etse phapano hore na u na le batho ba bangata kapa ba fokolang ka palo; Molimo a ka u nea tlhōlo. Ho 1 Samuele 14:1–23, Bibele e tlaleha pale ea kamoo mor’a Saule, Jonathane, le mojari oa libetsa tsa hae ba ileng ba hlōla lebotho lohle la ba-Filesta— ka thuso ea Molimo. Empa le har’a boiphihlelo bona le a mang a mangata nalaneng ea sechaba sa Molimo, Morena Davida ha a tleloa ke linako tse thata, o ne a lumella Satane ho mo leka hore a tšepe matla le bohlale ba hae.

`Bala 1 Likronike 21:1–14. Hobaneng Davida a ile a khetha ho bala Iseraele kapa ho bala masole a hae? Hobaneng ha molaoli oa hae Joabe a ile a mo eletsa ho se etse joalo?`

Hlokomela hore e ne e le morero oa Satane hore a bale masole. O ile a leka Davida hore a tšepe matla a hae ho e-na le ho itšetleha ka seo Molimo a tlang ho se etsa ho mo sireletsa. Joabe, molaoli oa mabotho a Iseraele, a leka ho eletsa Davida hore a se bale Iseraele hobane o ne a kile a bona ha Molimo a sebetsa molemong oa Iseraele, empa Davida a laela hore palo e tsoele pele. Ketso ea hae ea tlisetsa sechaba tlokotsi, joalo ka ha litemana li bontša.

Ha ho motho ea kileng a tšepa Molimo a e-ba taba ea lefeela. Nako eohle ha u loana ntoa ea Jehova, itokise. ‘Me u itokise hantle. Ho na le qotsulo, eo ho thoeng ke ea ‘musi oa Britain Oliver Cromwell (1599–1658), eo, pele ho ntoa, a ileng a re ho lebotho la hae, “Beang tšepo ea lona ho Molimo, bashanyana ba ka, le boloke le phofshoana ea lona e omme!” (phofshoana eo e ne e le phofshoana ea sethunya.) ka mantsoe a mang, etsang sohle se matleng a lona ho atleha, empa, le ele hloko hore ke Molimo feela ea ka le neang tlhōlo.

Moelelong o haufi le rona, ho bonolo haholo ho tšepela matleng a ‘muso kapa lipolokelong tsa rona tsa libanka, empa tlokotsing e ‘ngoe le e ‘ngoe e boletsoeng ka Bibeleng, ha batho ba ne ba tšepa Molimo, o ne a tlotla tšepo ea bona e be oa ba etsetsa.

Re lokela ho sebelise nako ea joale ho lokisa litaba le Molimo, re tsoe likolotong, ‘me re fane ka seo re se filoeng. Mantsoe a pina ea khale ea evangeli, “Haeba re kile ra hloka Jehova pele, re mo hloka e le ruri hona joale.”

`Re lekanya hantle joang paeng tsa ho etsa sohle se matleng a rona, mohlala, ho ba le lichelete tse lekaneng, feela le teng, ka eona nako eo, ntse re tšepetse ho Molimo bakeng sa lintho tsohle?`