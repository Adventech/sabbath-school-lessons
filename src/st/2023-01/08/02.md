---
title:  Tsa Pele Pele
date:  19/02/2023
---

`Bala Moekelesia 12:1. Molaetsa ke ofe moo bakeng sa rona?`

Ha ba banyenyane ba tiea ba fetoha batho ba baholo, ho fihla mehopolo ea ho sebeletsa lilthoko tsa mantlha—lijo, liaparo, le bolulo. Jesu ka sebele o re bolelletse kamoo re lokelang ho lotomanya lilthoko tsa rona ha re, “Le mpe le batle ‘muso oa Molimo le ho loka ha oona pele; ‘me lintho tseo tsohle le tla li ekelletsoa” (Matt. 6:33). Bonnete, ho ba seng ba le baholoanyane ba sa kang ba khetha Jesu ha ba sa le banyenyane, ho ntse ho na le nako ea ho etsa qeto tse nepahetseng litabeng tsa boqhoku.

Joalo ka ha re bone ho Genese 28:20–22, Jakobo o ne a entse liqeto tsa bohlokoa bophelong, tsa moea le tsa lichelete ka bobeli. Ponong, Molimo oa itlhahisa ho Jakobo e le “Molimo oa Abrahama, ntat’ao, le Molimo oa Isaaka” (Gen. 28:13). E le karolo ea boikano ba hae ho Molimo, eaba Jakobo o re, “Jehova e tla ba Molimo oa ka” (Gen. 28:21).

`Bala Genese 29:9–20. Ke eng se bohlokoa ka nako ea ketsahalo ee bophelong ba Jakobo?`

Kamor’a hore Jakobo a etse boitlamo ba hae ba moea le ba lichelete ho Molimo, Jehova a mo tataisetsa ho Ragele, selibeng (sheba Gen. 29:9–20). Ho bohlokoa ho etsa qeto ea moea le ea bophelo ba hau pele o kena lenyalong. Molekane oa hau oa kamoso o lokela ho tseba “na o kena kahare ho eng.” A na motho eo ke Mokreste ea itetseng? O tlo sebetsana le mosebetsi oa mofuta ofe? Motho eo e tla ba mosuoe, mooki, ‘muelli, mosebetsi ea sebetsang ka matsoho, eng kapa eng? Ke tla be ke itlama ka bophelo bo joang? Lipotso tse ling tse hlokang likarabo pele ho boitlamo ba lenyalo ke tsena: O rutehile ha kae? O tlo kena lenyalong ka likoloto e mekae? A na ke itokiselitse ho amohela boemo boo ho ba karolo ea boikarabello ba ka?

`Bala 2 Bakorinthe 6:14, 15. Hobaneng tataiso ee e le bohlokoa ho e lemoha ha u batlana le molekane oa bophelo bohle? Leha e se tiisetso ea lenyalo le molemo, hobaneng e ka thusa ho ntlafatsa lenyalo le molemo?`