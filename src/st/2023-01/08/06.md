---
title:  Ho Batla Keletso e Halalelang
date:  23/02/2023
---

Ho na le litsebi tsa lefatše tsa bolisa ba lichelete kantle ka mane, empa Molimo o re elelitse khahlanong le ho ba botsa ka bolisa ba thepa eo a e tšepetseng ho rona. “Ho lehlohonolo motho ea sa lateleng keletso ea bakhopo, ea sa emeng tseleng ea baetsalibe, ea sa luleng mokhatlong oa basomi; empa a ithabela molaong oa Jehova, molao oa oona a o nahana motšehare le bosiu. O joalo ka sefate se hlomiloeng pela metsi a kollang, se behang litholoana tsa sona ka khoeli ea tsona, seo mahlaku a sona a sa foforeheng; see a se etsang kaofela sea mo atla” (Lipes. 1:1–3).

Joale, motho ea ithabelang molaong oa Jehova (molao mona o ka utloisisoa a bophara e le Lentsoe la Molimo) o tla hlohonolofala. Ke ntho e bonolo ha ka kang? ‘Me o tla anafala a atlehe.

`Bala Liproverbia 3:5–8. Re sebelisa tataiso ee joang litabeng tsa rona tsa lichelete?`

Kakaretso ea keletso ea Bibele boliseng ba lichelete e re fa lintlha tsa bohlokoa tseo re lokelang ho li latela. Ha re talime tse supileng tsa tsona.

1. Hlophiseha. Etsa moralo oa tšebeliso ea chelete (Liprov. 27:23, 24). Malapa a mangata a khabella hanong. Ha ba na le moralo o bonolo feela oa ho fumana moputso, ho o sebelisa, le lipoloko, bophelo bo boima haholo.
2. Sebelisa ho ho nyenyane ho feta hoo u ho fumanang. Itjoetsetse ho phela ka tekanyo ea tseo u nang le tsona (Liprov. 15:16). Malapa a mangata linaheng tsa bophirima ba sebelisa ho feta seo ba nang le sona. Sena se fihlelleha feela ka lebaka la boteng ba tumello ea likoloto le melato. Ba har’a likoloto ba khomaretsoe e mathata a mangata.
3. Boloka moputsong o mong le o mong o kenang (Liprov. 6:6–8). Re lokela ho reka haholo kamoso le ho lokela litšenyehelo tse sa reroang, tse kang likotsi kapa bokulo. Lipoloko tse ling li ka sebelisetsoa ho etsa moralo oa nakong eo ka lebaka la ho hola lilemong, re seng re ke ke ra fuoa mosebetsi.
4. Qoba likoloto joalo ka COVID-19. (Liprov. 22:7). Phahello ke tšenyehelo eo u ka phelang kantle ho eona. Motho kapa lelapa le phelang har’a likoloto—ke hore, ka chelete e alimiloeng—o feela a phela kajeno ka chelete eo a tšepetseng ho ba le eona kamoso. Ha ho ka ba le liphetoho tsa bophelo, ho ka ba le masoabi a maholo a lichelete.
5. E-ba mafolo-folo tšebetsong. “Pelo ea sekhoba e lakatsa kamehla, leha ho le joalo, ha se rue letho; empa moea oa sekhothali oa nona” (Liprov. 13:4).
6. Tšepahalla Molimo ka lichelete. (Deut. 28:1–14). Ha ho na lelapa le ka tsebang ho phela kantle ho hlohonolofatso ea Molimo.
7. Hopola hore lefatšeng lena ha se habo rona hantle. Bolisa ba rona bo hlakisa hantle hore na pelo tsa rona li hokae (sheba Matt. 25:14–21).