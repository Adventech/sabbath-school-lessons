---
title:  Ho Ralla Katleho
date:  18/02/2023
---

### Bakeng sa Boithuto ba Beke Ena Bala
Moek. 12:1; Gen. 2:15; 1 Tim. 5:8; Bakol. 3:23, 24; Gen. 39:2–5; Liprov. 3:5–8..

> <p>Teman’a Khopolo</p>
> “‘Me seo le se etsang, leha e ka ba eng le eng, le se etse ka pelo e rata joalo a hoja le etsetsa Morena, e seng batho; le tsoe le tseba hoba le tla fuoa ke Morena moputso oa lefa; le sebeletsa Kreste Morena” (Bakolose 3:23, 24).

Batho ba bangata ba batla ho phela bophelo bo “atlehileng” ho nang le thabo. Ke ‘nete, lefatšeng le oeleng, moo tlokotsi le bomalimabe li ka oelang ka motsotsoana, ho ka ‘na ha e-ba thata ho fihlela pakana ena.

Hape, ho na le potso ea hore na re hlalosa “katleho” joang. Ho na le taba ea Josefa Egepeta; haeba ho bile le bophelo bo atlehileng, boo e lokela ho ba bona, ha ho joalo? Ho tsoa chankaneng ho ea tlung ea borena, ntho e kang eno. Ka lehlakoreng le leng, Johanne Mokolobetsi eena? O tlohile chankaneng a ea lebitleng. Bophelo ba hae bo ne bo atlehile ho le hokae? Hape, ho ipapisitse le hore na u hlalosa “katleho” joang.

Bekeng ena re tlo shebana le taba ea “katleho” moelelong o bonolo oa boqhoku le tataiso tsa lichelete. Ho sa natse hore re bo mang le hore re phela hokae, chelete le moruo e tla ba karolo ea bophelo ba hau, u rata kapa u sa rate. Ha ho le joalo hee, ke mehato e fe, e khonehang, eo re ka e tsamaeang tseleng eo, leha e se na tiisetso ea ho re fa “katleho,” le teng e ka re thusang ho qoba lifi tse tloaelehileng le liphoso tse ka etsang hore katleho moruong e be thata ho feta?