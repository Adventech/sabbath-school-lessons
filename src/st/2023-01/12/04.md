---
title:  Jerusalema e Mocha
date:  21/03/2023
---

Tlhaloso ea Bibele ea Jerusalema e Mocha ke seo Abrahama a se boneng ka tumelo. “Hobane o na a lebeletse motse o nang le motheo, oo Molimo e leng mohahi le mothei oa oona” (Baheb. 11:10). Jerusalema e Mocha ke mosebetsi o tsoileng matsoho oa Molimo, o ahetsoeng ba mo ratang, e leng ba bolokang litaelo tsa Hae. Jerusalema e Mocha e tla ba lehae la bana ba Molimo ba tšepahetseng leholimong nakong ea lilemo tse sekete, ‘me kamor’a moo, lefatšeng le lecha ka ho sa feleng. Ho na le taba tse molemo bakeng sa ba bang ba rona ba sa rateng ho tlama thoto kapa ho falla. Molimo o hlokomela tsohle. Johanne o re o ile a bona motse. “Eaba ke bona motse o halalelang, Jerusalema e mocha, o theoha leholimong ho Molimo, o itokisitse joalo ka monyaluoa ea litlhophiselitseng monna oa hae” (Tšen. 21:2).

`Bala Tšenolo 21. Tse ling tsa lintho tseo re li tšepisitsoeng ke life?`

Ho na le ntho tse ngata mona tseo kelello tsa rona li sitoang ho li utloisisa, ho ea kamoo li koafalitsoeng ke sebe, le ho tseba feela ka lefatše le sentsoeng ke sebe. Empa seo re atlehang ho se utloisisa se tletse ka tšepo.

Ea pele, joalo a ha Jesu a phetse le rona lefatšeng lena le oeleng ha a entsoe nama, o tla phela le rona ho le lecha. Ke tlotla e ka kang ho ba neng ba kile ba phela le Jesu ba ‘monela haufi! Re tla ba le monyetla oo hape, feela re se re se na lesira la sebe le senyang seo re se bonang.

Hape, ke joang rona ba itsebelang feela meokho le masoabi le ho bokolla le bohloko re ka utloisisang e ‘ngoe ea litšepiso tse kholohali ka Bibeleng: “‘Molimo o tla hlakola meokho eohle mahlong a bona; lefu ha le sa tla hlola le e-ba teng; ‘me ha ho sa tla ba masoabi, leha e le ho bokolla, kapa bohloko; hobane tsa pele li fetile’” (Tšen. 21:4)? Kaofela ha ntho tseo “tsa pele” li tla be li fetile, e leng ntho tse neng li sa lokela ho ba teng ho tloha sethathong.

ˆ Hape ho phalla noka e hloekileng ea bophelo ho tsoa teroneng ea Molimo, ‘me mahlakoreng a noka ka bobeli ke sefate sa bophelo. Terone ea Molimo e tla ba teng, ‘me “ba tla bona sefahleho sa oona” (Tšen. 22:4). Hape, balopolloa ba tla phela ka katamelo ho Molimo hoo, boholo ba nako, re se nang eona hona joale.

`Bala Tšenolo 21:8, ka pheletso ea ba tla tobana le lefu la bobeli. Ke sebe se fe sa bao se tla beng se sa tšoareloa ke Jesu? Hobaneng, he, ho na le batho ba tla lahleha feela ho na le ba entseng lintho tse tšonang feela e be ba ea bolokeha? Phapano ea bohlokoa ke efe pakeng tsa hlopha tse peli tse?`