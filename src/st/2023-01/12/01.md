---
title:  Meputso ea Botšepehi
date:  18/03/2023
---

### Bakeng sa Boithuto ba Beke Ena Bala
Baheb. 11:6, Esa. 62:11, Baroma 6:23, Johanne 14:1–3, Tšenolo 21, Matt. 25:20–23, Baroma 8:16–18.

> <p>Teman’a Khopolo</p>
> “‘Morena oa hae a re ho eena: Ke hantle, mohlanka ea molemo, u bile khabane linthong li se kae, joale ke tla u bea holim’a tse ngata; kena thabong ea morena oa hao’” (Mattheu 25:21).

Leha re ke ke ra fumana pholoho ka matla a rona, Bibele e sebelisa moputso e le khothaletso ea ho phela ka botšepehi re le baamoheli ba sa tšoaneloang ba mohau oa Molimo, hobane qetellong seo re se amohelang se tsoa feela mohaung oa Molimo.

Joalo ka ha Davida a ile a ngola: “Molao oa Jehova o lokile, o khatholosa moea; bopaki ba Jehova boa tšepeha, bo hlalefisa sethoto. Litemoso tsa Jehova li lokile, li thabisa pelo; litaelo tsa Jehova li hloekile, li elisa mahlo. Tšebeletso ea Jehova e hloekile, e hloleha ka mehla; likahlolo tsa Jehova ke ‘nete, li lokile kaofela; li fetisa khauta ka theko le khauta e ngata e tšekehileng, li fetisa le linotši ka monate, le tse rothang khekheng ea tsona. Mohlanka oa hao o elisoa ke tsona; ho bolokoeng ha tsona ho na le moputso o moholo” (Lipes. 19:7–11).

Libakeng tse ngata ka Bibeleng ho buuoa ka meputso ea rona, seo re se tšepisitsoeng ka Kreste kamor’a ho Tla ha Bobeli le hore ho kheloha ho na ho soto ha sebe ho fihle pheletsong ka ho sa feleng.

Re tšepisitsoe’ng, ‘me re na le tiisetso efe ea ho fumana seo re se tšepisitsoeng?