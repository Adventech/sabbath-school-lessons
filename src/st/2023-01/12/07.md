---
title:  Ho Ithuta Ho ea Pele
date:  24/03/2023
---

Sena ke setšoantšo sa mantsoe sa lelapa la kereke leo litho tsa lona e leng balisa ba tšepehang ba lichelete tsa tšebetso ea Molimo lefatšeng.

Pono ea Boqhoku ea Likereke tsa Baleti ba Letsatsi la Bosupa Lefatše lohle

Ke nakong e itseng kamoso; ‘me baruti le baetapele ba kereke ea lehae ba atlehile ho bopa boemo ba boqhoku bo atlehileng ka kerekeng. Ba rutile, ba koetlisa, ba tšehetsa, ba ba ba khothatsa lelapa la kereke ka bolisa ba Bibele licheleteng.

Batho ba sebelisa litataiso tsa Bibele maphelong a bona. Ba hola tabeng ea ho fana, ba boloka ka nako tsohle bakeng sa tse sa lebelloang, ‘me ba tsoa bokhobeng ba likoloto tsabaji.

Maphelo a bona ke atekanyetso, boitšoaro, le khotsofalo. Chelete e tlositsoa setuloaneng sa ho ba molingoana oa sera, ‘me ba hola kamanong ea bona le Molimo, ‘Mopi.

Ke Sabatha hoseng, ‘me batho ba fihla litšebeletsong. ‘Me lifahleho tsa bona li khanya khotso—bosieo ba khathatseho ea litaba tsa lichelete, ho rena moea oa khotsofalo le teboho.

Likhang tsa manyalo holim’a lichelete li felile boholo. Ba kena khumamelong ka moea oa tebello le taba-tabelo ea boteng ba Molimo le tšebetso ea Hae mahareng a bona.

Mafapha a bosebeletsi a kereke a na le lichelete tse lekaneng, ‘me e na le boevangeli bo matla. E nanabetsa lerato la Kreste ka tsela tse tšoarehang ho ba bohloking.

Lichelete li fanoe bakeng sa litsi tsa kereke tse tšehetsang bosebeletsi ka makhethe a maholo ‘me li hlokomelehile hantle haholo.

Potso e tlang ho rona kaofela ke hore, “Molimo o re biletsa ho etsa eng ka thepa efe kapa efe eo a e tšepetseng ho rona?”

**Lipotso tsa Puisano**

`Sehlopheng, buisang ka tsela eo ka eona re ka utloisisang lithuto tse hlakileng haholo tsa Bibele: pholoho ka tumelo le ho putsoa ho ea ka mesebetsi. Re kopanya litaba tse peli tsee joang?`

`Hobaneng ha ho khotsofala ka tseo re nang le tsona hona joale ho sa bolele hore ha rea lokela ho ntlafatsa maemo a rona a lichelete? Ke hore, hobaneng ha taba tsee li bile li sa hlabane?`

`Ha ho potang hore bosafeleng bo re emetse. Re etsa khetho li fe hona joale, le tse “nyenyane,” tse tla thusa ho etsa qeto ea hore na re tla hlola bosafeleng hokae?`