---
title:  Ho Ithuta Haholoanyane
date:  20/01/2023
---

Bala tokomae e susumetsang ka ho fetisisa ea Ellen G. White ka boshome pokellong ea 9 ea Testimonies for the Church, maq. 245–252. Study Section III ea Counsels on Stewardship, maq. 65–107.

“Haeba boshome bohle ba batho ba rona bo ne bo phalla ho kena kahare ho polokelo ea matlotlo a Morena ho ea ka tšoanelo, ho ne ho tla fumanoa litlhohonolofatso tse ngata hoo limpho le linyehelo bakeng sa merero e halalelang li neng li tla menahana ha leshome, ‘me ka mokhoa o joalo mocha o pakeng tsa Molimo le motho o ne o tla lula o bulehile.”—Ellen G. White, Testimonies for the Church, pok. 4, leq. 474. Ena ke polelo e hlollang. Haeba re ne re le batho ba khutlisang boshome ka botšepehi, Molimo o ne a tla re hlohonolofatsa ka lichelete tsa hore re eketse linyehelo ha sekete.

“Khaolong ea boraro ea Malakia ho fumaneha tumellano eo Molimo a e entseng le motho. Mona Molimo o hlakisa karolo eo a tla e etsa ka ho fana ka limpho tsa Hae tse kholo ho ba tla khutlisetsa ho Eena boshome le linyehelo ka botšepehi.”— Ellen G. White, Review and Herald, Tšitoe 17, 1901.

“Bohle ba lokela ho hopola hore litaelo tsa Molimo ho rona li kaholimo ho tsohle. O re nea ka khaphatseho, ‘me tumellano eo a e etsang le motho ke hore karolo ea leshome ea maruo a hae e khutlele ho Molimo. Molimo ka mohau oa Hae o tšepela matlotlo a Hae ho liqhoku tsa Hae, empa haele ka karolo ea leshome o re: Ena ke ea ka. Ho lekana le kamoo Molimo a fileng motho, motho o lokela ho khutlisa karolo ea leshome ka botšepehi ea tsohle tseo a li ruileng. Tlhopho ena e hlakileng e ile ea etsoa ke Jesu Kreste ka sebele sa Hae.”—Ellen G. White, Testimonies for the Church, pok. 6, leq. 384.

**Lipotso tsa Puisano**

`Lula haholo tabeng ea hore taba ea ho khutlisa boshome ha ea qala ka Iseraele ea khale. Taba ee e re thusa joang ho utloisisa ho tsoella ha boikarabello boo bo re tlamang kapele ho Molimo?`

`Sehlopheng, buisanang ka potso e botsitsoeng qetellong ea thuto ea Mantaha. Nahana ka se ka etsahalang haeba batho ba ka etsa qeto ea ho romela boshome ba bona hosele. Ho ka etsahala’ng ka kereke ea rona? Na re ka tsoela pele ho ba le kereke? Phoso ke e fe maikutlong a reng, boshome ba ka bo bonyane haholo ha bo bapisoa le tsohle tse ling, ha bo na taba? Hoja bohle ba ne ba ka nahana joalo?`

`Arolelana le ba bang seo u ithutileng sona le ho se fihlela ka ho khutlisa boshome. U ka ruta ba bang eng ka ketso eo?`