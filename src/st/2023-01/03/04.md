---
title:  Sepheo sa Boshome
date:  17/01/2023
---

`Bala Levitike 27:30 le Numere 18:21, 24. Molimo o khothaletsa ho etsa eng ka boshome?`

Kahobane tsohle ke tsa Molimo (Lipes. 24:1), ho hlakile hore ha a hloke chelete eo. Empa hobane boshome ke ba Hae, o re bolella seo re lokelang ho se etsa ka bona, e leng ho sebelisa boshome ba Hae ho tšehetsa bosebeletsi ba Evangeli. ‘Me, ha ho le joalo, lilthoko tsa baruti li phethoa ka boshome ba Molimo.

Leloko la Levi—lebotho la seruti Testamenteng ea Khale—le ne le sa fuoe maruo a maholo joalo ka merabe e meng kaofela. Levi e ne e fuoa metse e itseng, ho kenyellelitse metse ea setšabelo, ka naha e lekaneng hore ba be le lirapa tsa bona. Ba ne ba tšehetsoa ka boshome ba batho ba bang, ‘me le bona ba ne ba khutlisa boshome ba tse ba atetseng.

`Bala Liketso 20:35. Molaetsa ke ofe moo, ‘me o amana joang le taba ea boshome?`

Boshome bo bohlokoa hobane bo re thusa ho tiisa kamano ea ho tšepana le Molimo. Ho nka karolo ea leshome ea tse u atetseng e be u “fana ka eona” (leha, hantle-ntle, e le ea Molimo) ho nqosa khato ea tumelo, ‘me ke ha feela ho sebelisa tumelo ea hau e tlang ho hola.

Nahana, mohlala, ka mehla ea bofelo, hape, moo ba tšepehang ba ke keng ba reka kapa ba rekisa, joalo ka ha ho hlalosoa ho Tšenolo 13–14 (sheba beke ea 11). Hore e be ho ile a ahoa tšepo ho Molimo le ho fana ha Hae le matla le lerato ho tla ba bohlokoahali ha ho bonahala e ka lefatše lohle le khahlanong le rona. Ho khutlisa boshome ka botšepehi ho ka thusa ho aha tšepo eo. Le pele ho moo, ho ka ba molemo ha ka kang hore e be bohle re ithutile ho tšepa Molimo, ho sa natse maemo.

Lebaka le leng le leholo la botšepehi licheleteng ke hore re tle re fumane litšepiso tse tšoarehang tsa mahlohonolo a Molimo. E le karolo ea tumellano ea boshome, Molimo o tšepisitse hlohonolofatso tse ngata hoo re sa tlo ba le tekanyetso ea ho li amohela. Ka khaphatseho ea rona, re ka thusa ba bang le ho thusa ho tšehetsa mosebetsi oa Molimo ka linyehelo tsa rona.

`Ke ka litsela life o bileng le boiphihlelo ba ‘nete e kholo ea hore, efela “ho fana ke leseho le fetisang ho fuoa”?`