---
title:  Tlung ea Polokelo ke Kae?
date:  16/01/2023
---

`Bala Malakia 3:10. Re ithuta eng temaneng ee ka hore na boshome ba rona bo lokela ho ea kae?`

Leha ho sa fanoa ka tataiso e hlakileng temaneng tsena, ho hlakile leha ho le joalo hore sechaba sa Molimo se ne se tseba hore na o ne a bolela eng ha lentsoe “tlung ea polokelo.” Tataisong ea Hae, Molimo o kenyelletsa “lijo li tle li be teng tlung ea ka.” Qalong sechaba sa Hae se ne se utloisisa hore tlung ea Molimo ke sehalalelong— motlotloane o pharalletseng o neng o hahuoe ka litaelo tse khethollohileng ka tataiso e neng e fuoe Moshoe Thabeng ea Sinai. Hamorao ha Iseraele e se e phela Lefatšeng la Pallo, sebaka se bohareng se qalile e le Shilo eba sa moshoelella e ba tempeleng e Jerusalema.

`Bala Deuteronoma 12:5–14. Litemana tsena ha li supe hore bana ba Molimo ba ne ba ka sebelisa boinahano ba bona hore na boshome ba bona bo isoe kae. Ke tataiso li fe tsee re ka li fumanang moo bakeng sa rona kajeno?`

Joalo ka litho tsa lelapa la Molimo, re batla ho utloisisa le ho etsa thato ea Hae ka seo a batlang re se etse ka boshome ba rona. Tlalehong ea Bibele, re ithuta hore hararo ka selemo se seng le se seng—Paseka, Pentakonta, le Mokete oa Metlotloane (Exod. 23:14–17)—sechaba sa Molimo se ne se lokela ho nka leeto ho ea Jerusalema ho isa boshome le linyehelo ka sebele sa bona le ho rorisa le ho khumamela Molimo. E be moo ba-Levi ba abelang baena ba bona boshome boo hohle naheng ea Iseraele (sheba 2 Likron. 31:11–21, Neh. 12:44–47, Neh. 13:8–14). Ka tumellano le tataiso ena ea Bibele ea ntlo ea polokelo e khubung, kereke ea Baleti ba Letsatsi la Bosupa e khethile matlo a polokelo e le liboka tsa lehae (local conferences), li-mishone, le li-junone tsa likereke bakeng sa kereke ka lefatše lohle, ‘me e le moo seruti le lefshoang teng.

Ho bebofalletsa litho tsa kereke, boshome bo tlisoa kerekeng ea lehae, moo teng, e le karolo ea boiphihlelo ba bona ba borapeli, litho li tlisang boshome ba bona le linyehelo, leha ba bang ba fana ka mokhoa oa marang-rang. E be moo boramatlotlo ba lehae ba fetisetsang tlung ea polokelo ea seboka. Mokhoa ona oa taolo ea boshome, e raliloeng le ho hlomamisoa ke Molimo, e thusitse Kereke ea Baleti ba Letsatsi la Bosupa ho ba le tšusumetso e tlalang lefatše e bileng e holang.

`Nahana haeba e mong le e mong a ne a ka etsa qeto ea ho fana ka boshome ba hae ho mang kapa mang eo a mo batlang, ho ka behang kereke ea Baleti tlokotsing ka boeona. Ho ne ho tla etsahala eng ka kereke ea rona? Hobaneng ha ketso eo, ha ho le joalo, e le mohopolo o mobe ha kalo khahlanong le Lengolo?`