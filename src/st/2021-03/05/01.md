---
title:  “Tloong ho ’na...”
date:  24/07/2021
---

### Bakeng sa boithuto ba beke ena, bala
Matt. 11:20–30, Matt. 5:5, Deut. 18:15, Ba-Gal. 5:1, Exod. 18:13–22, Ba-Gal. 6:2.

> <p>Temana ea Khopolo</p>
> “‘Tloong ho ’na, lōna bohle ba khathetseng, ba imeloang, ’me ke tla le imolla’” (Matt. 11:28).

Toloong ho ’na, lōna bohle ba khathetseng, ba imeloang, ’me ke tla le imolla!’“Tšepiso e hlollang eo re nang le mona ka Jesu. Hantle ke mang har’a rōna ea so kang a ikutloa a imetsoe, ha e se ke mosebetsi ka bo oona (leha hangata e le oona) empa ke mokhathala le boima bo tlisoang ke bophelo ka bo bona? ’Me Jesu mona o re bolella hore, e, o tseba seo re fetang hara sona, ’me le joale, a ka re thusa—ke ha fela re mo lumella.

’Me joale ka mor’a ho re bolella hore re jare joko ea hae, Jesu o re, “‘Hobane joko ea ka e chatsi, le phahlo ea ka ha e na boima’“(Matt. 11:30). Ka mantsoe a mang, lahlang lijoko le boima boo le bo jereng (mpheng tsona) ’me le nke ea ka, hobane ea ka e bobebe.

Ke joang re bang le maiphihlelo a phomolo eo Jesu a buang ka eona? Hantle re phela lefatšeng leo, ka mora sebe, Morena a ileng a re ho Adama “‘U tla ja bohobe ka mofufutso oa phatla ea hao’“(Gen. 3:19). Ka hona, re tsebile hore na ho joang ho sebetsa le ho jara boima bo ka bonahalang bo le boima haholo ho ka jaroa, bonyane ke uena feela.