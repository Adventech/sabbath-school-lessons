---
title:  “‘Inkeleng Joko ea Ka’”
date:  26/07/2021
---

`Bala Mattheu 11:29, 30. Hobaneng Jesu a re laela ho nka joko ea hae ka mora hore memela ho re re mo fe meroalo ea rōna le ho fumana phomolo ea ’nete?`

Ka mora ho potlaka hoa pele “‘tloong’“ho Mattheu 11:28, polelo tse ling peli tse bontšang ho potlaka li ea latela ho Mattheu 11:29.

“‘Inkeleng’“’me “‘ithute’“li etsa hore bamameli (le babali) ba shebe ho Jesu. Re lokela ho nka joko ea hae le ho ithuta ho eena.

Likamano tse lipakeng tse ho bomolimo lipakeng tsa Ntate le Mora (tse seng li bontšitsoe ho Matt. 11:25–27) li fana ka mohlala o matla o ka hlolosang papiso ea joko litemaneng tsena. Bobeli Ntate le Mora ba sebetsa hammoho ka kopanelo ho pholosa batho. Leha joko e le pontšo ea boinehelo (sheba Jeremia 27), hape ke papiso ea sepheo se le seng. Re inehela jokong ea hae le ho amohela mosebetsi oo a fanang ka oona ho hlohonolofatsa ba re potileng. Ha re jare joko ea hae; re mpa re panelloa le eena hobane joko ea hae e “‘chatsi’“le phahlo ea hae e “‘bobebe’“(Matt. 11:30).

Moelelo oa bobeli oa ho potlaka ke “‘ithuteng ho ’na’“ o pheta hape taba e tšoanang. Kutu-ketso ea se-Gerike “ho ithuta” e hokahane le polelo “morutuoa.” Ha re ithuta ho Jesu, re barutuoa ba hae e le ruri. Kutlo le boitlamo ke limelo tsa borutuoa.

`Phapano ke efe lipakeng tsa ho “imeloa” (Matt. 11:28) le ho nka joko ea hae (Matt. 11:29)?`

Joko e ne e le papiso e tloaelehileng molaong oa se-Juda. Liketso 15:10 e e sebelisa malebana le molao oa lebollo. Ba-Galata 5:1 e tlisa khohlano ea tokoloho eo Jesu a fanang ka eona le joko ea bohlanka, e leng se supo sa molao e le mokhoa oa topollo. Ka ho panoa le Jesu ho bontša kutlo le boitlamo ba ho latela likhatong tsa hae le ho nka karolo thomong ea hae. Leha re ke ke ra labella ho eketsa letho polokong eo Jesu a re hapetseng eona sefapanong, re ka ba baemeli ba hae ho ba re potileng. Botoloki ba Jesu ba molao, joalo ka ha bo bontšitsoe thutong ea thabeng (Mattheu 5–7) e phethahetse ho feta ka moo Bafarisi ba neng ba e nka kateng. E kenella pelong le ho hloka phetoho ea mohopolo ea rōna—’me, joko ea hae e chatsi le phahlo ea hae ha e boima (Matt. 11:30).

`Tšepiso e hlollang ruri! Phomolo bakeng sa meea ea lōna. Na u se u na le maiphihlelo a phomolo eo? E joang? Ka ho sheba Jesu le seo a fanang ka sona bakeng sa r na, ke joang re ka qalang ho tseba phomolo eo?`