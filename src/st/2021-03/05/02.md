---
title:  “‘’Me ke tla le imolla’”
date:  25/07/2021
---

`Bala Mattheu 11:20–28, ha Jesu a re: “‘Tloong ho ’na, lōna bohle ba khathetseng, ba imeloang, ’me ke tla imolla.’“Ho ne ho etsahala’ng ha ho tla buuoa polelo ee? Ke joang Jesu a re fang phomolo ee?`

Joalo ka rōna bohle, Jesu o ne a sa bue ho se na se etsahalang. E le ho mo utloisisa, re hloka ho utloisisa boemo bo neng bo etsahala ha ho tla buuoa polelo ena, haholo ha re batla hore re se ke ra utloella Jesu.

Mattheu 11 e tšoaea karolo e ’ngoe Evangeling ea Mattheu. Lipolelo tse nyatsang metse e meholo ea Galelea ke tse boima ka ho fetisisa ho fihlelaj joale Evangeling ena. Jesu ha a nke tjotjo; o beha monoana moo ho hlileng ho leng bohloko; o ikamahanya le batho ba “fosahetseng” (Matt. 9:9–13); boipolelo ba hae ba ho khona ho tšoarela libe ke bobe bo fetisang mahlong a baetapele ba Bokreste (Matt. 9:1–8). Ruri Jesu o bua mantsoe a matla a khalemelo bathong, le ho a bapisa, joalo ka Sodoma, e ne e shejoa ka nako eo (joalo ka kajeno) e le sebaka se tlotseng ka bokhopo. “‘Ka baka leo, ke re ho uena: Kotlo ea lefatše la Sodoma e tla ba chatsi ho ea hao ka tsatsi la kahlolo’“(Matt. 11:24).

Maikutlo a ntse a phahama—empa le ka hara tsena tsohle, Jesu o fetola maoa le ho fana ka phomolo ea ’nete. A ka etsa joalo hobane “‘Lintho tsohle li beiloe ho ’na ke ntate; ’me ha ho ea tsebang Mora, ha e se Ntate’“(Matt. 11:27). Bokhoni ba Jesu ba ho fana ka phomolo bo itšetlehile bomolimong le bonngoeng ba hae le Ntate.

Pele re ka jarolla meroalo ea rōna, re hloka ho utloisisa hore re ka se khone ho e jara re le bang. Hantle, boholo ba rōna ha re ka ke ra tla ntle ho re lemohe bonnete ba boemo ba rōna. Memo ea Jesu e ipapisitse le bohloki.

Polelo ea hae ho Mattheu 11:28 e qala ka puo e bopehileng ka ho bontša ho potlaka se-Gerike. “‘tloong’“e ea tlama; “‘tloong’“e emela boemo bo tlang pele ho fumanoa phomolo. “‘Tloong’“e bolela hore re hloka ho inehela matla ohle. Nakong eo re khonang ho laola hantle lintho tse ngata maphelong a rōna ka mehala ea sejoale-joale ea thekeng, ho tla ho Jesu ha ketso e bobebe. Ha e hantle, bathong ba bangata, ho inehela ke karolo e thata ka ho fetisisa bophelong ba Bokreste.

Re rata ho bua, ’me ke hantle, ka tsohle tseo Molimo a re etsetsang tsona ka Kreste le ka moo re ke keng ea ipoloka ka bo-rōna joalo-joalo. Tseo tseo tsohle ke ’nete. Empa qetellong, re ntse re lokela ho etsa qeto ea ho “tla” ho Jesu, se bolela’ng ho inehela ho eena. Ke mona moo bonnete ba bolokolohi ba khetho e bang ntho ea pele le khubu ea bophelo ba Bokreste.

`Ke meroalo e fee o u e jereng? Ke joang u ka ithutang ho fana ka eona ho Jesu le ho ba le maiphihlelo a phomolo eo a fanang ka eona, le ka theko e kholo ha kaalo ea bophelo ba hae?`