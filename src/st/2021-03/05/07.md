---
title:  Ho Ithuta Haholoanyane
date:  30/07/2021
---

“Ha u fumana hore mosebetsi oa hao o thata, ha belaela ka mathata le liteko, ha u re ha u na matla a ho emela teko, le hore u ka se tlo hlola ho hloka mamello, le hore bophelo ba Bokreste bo boima, tseba hore ha u oa jara joko ra Kreste; o jere joko ea monghali e mong.”—Ellen G. White, Child Guidance, p. 267.

“ho hlokahala motho ea lulang a falimehile a letile, ka lerato la boitelo, empa sena se tla itlela ha moea o bolokoa ke matla a Molimo ka tumelo. Re ka se etse letho, letho letho, ho ka itlisa mohaung oa Molimo. Ha rea lokela ho itšepa borōna kapa mesebetsi ea rōna e metle; empa ha re le baetsalibe, ba fosang, re tla ho Kreste, re ka fumana phomolo leratong la hae. Molimo o tla amohela e mong le e mong ea tlang ho eena a tšepile ka hohle-hohle mopholosi ea thakhisitsoeng. Lerato le runya pelong. Ho ka ’na ha se ke ha ba le boikutlo a thabo e senyekhe-nyekhe, empa ho lula tšepo e nang le khotso. Boima bo bong le bo bong bo chatsi; hobane joko eo Kreste a fanang ka eona e bobebe. Mosebetsi e ba thabo, le sehlabelo thabo. Tsela eo pele e neng e bonahala e le lefifi e fetoha e khanyang ke mahlaseli a tsoang letsatsing la ho loka. Hona ke ho tsamaea leseling joalo ka ha Kreste e le leseli.”— Ellen G. White, Faith and Works, pp. 38, 39.

**Lipotso tsa Puisano**

`Na u ka hopola leetong la hao le Jesu ha u ne u inehela ho eena? Arolelana nako eno le sehlopha o tsepame haholo lebakeng leo u ileng oa inehela.`

`Ithute thapelo ea Jesu ho Mattheu 11:25–27 ’me le buisane sehlopheng sa hao hore na re fumana tsebo ea mohau joang. Hobaneng Molimo a patela ba bohlale le phahameng morero oa topollo le ho senolela bana?`

`Ka tsela e khonehang, ke joang re ka thusang ba re potileng ba imetsoeng ke meroalo ea bona ho tla ho Jesu le ho fumana phomolo?`

`Lula tabeng ena ea o “mosa le pelo e nolo.” Na seo ha se kotsi bakeng sa boitšepo ba motho? Na ha rea lokela ho ikutloa hantle ka r na, haholo bakeng sa motho ea ntseng a lubana le ho iphumana? Ke joang sefapano, le seo sefapano se se emelang, se re thusang ho utloisisa seo Jesu a se bolelang ka ho ba “mosa le pelo e nolo?” Ke hore, boteng ba sefapano, hobaneng mosa le bonolo e le tsona feela limelo tse loketseng ho ba le tsona?`