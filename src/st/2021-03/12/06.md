---
title:  Tsela e eang Koana le Koana
date:  16/09/2021
---

Jonase o bonahala a khathatsehile ho feta ka moo a lokelang kateng. Ninive e ne e le kotsi, empa paleng ea Jonase batho ba Ninive ha ba bonahale ba na le bothata. Ba utloisisa molaetsa ’me kapele-pele ba ea baka. Jonase, morumuoa, o shebahala e le lefito le khoehlang thomong paleng ena ea thomo.

Tlalehong ena, Molimo o phehella moprofeta ea leqe hobane oa tseba hore Jonase o hloka leeto la thomo la ho ea Ninive joalo ka ha ba Ninive ha ba hloka ho utloa molaetsa oa morumuoa.

`Bala buka ea Juda. Ke joang re ka “ipolokang leratong la Molimo” (Juda 21). Seo se bolela’ng?`

Bukeng ea hae e khutšoanyane Testamenteng e Ncha, Juda oa re bolella ho Juda 21 hore “le ipoloke leratong la Molimo, le ntse le lebeletse mohau oa Morena oa r na Jesu Kreste, hore le fuoe bophelo bo sa feleng”.

Ho ba le maiphihlelo a lerato la Molimo le mohau ha se ketsahalo ea nako e le ’ngoe. Tsela e le ’ngoe ea ho “ipoloka leratong la Molimo” ke ho tsoa ho fihlela ba bang. Litemaneng tse latelang Juda o re bolella hore re re “hauhele,” le ho “pholose” ba bang ka ho “ba tšosa, le ba tlose mollong”.

`Bala Juda 20–23. E re’ng mo e amanang le pale ea Jonase, ’me see se reng ka rōna hape?`

Molimo o ile a bitsa Jonase ho ea Ninive hobane Jonase mohlomong o na so nke nako ho nahana ka likamano tsa hae le ba-Assyria pele ho pitso ena. Mohlomong o ne a tseba hore ha a ba rate, empa o ne a sa tsebe hore na ha a ba rate ha kae, kapa hore na u ne a tla matha ha kae ho ba qoba, le ka mora hore a fumane pitso. Jonase o ne a se malala-a-laotsoe ho ba le motho Ninive e le moahisane oa hae leholimong. Jonase o ne a so ithute ho rata joalo ka ha Molimo a rata. Molimo o bitsa Jonase ho ea Ninive hobane Molimo o rata batho ba Ninive ’meo ba batla ’musong oa hae. Empa Molimo hape o bitsa Jonase hobane Molimo o rata Jonase. O batla hore Jonase a hole le ho ba joalo ka eena ha ba sebetsa ’moho. Molimo o batla Jonase hore a fumane phomolo ea ’nete e tlang fela ka ho ba likamanong tse pholosang le eena le ho etsa thato ea Molimo, e kenyeletsang ho fihlela ba bang le ho ba supisa tumelong le tšepong eo re nang le eona.

`Ke nako e kae eo u qetang ho se beletsa topollo ea ba bang? Ka tsela ea semoea, ke joang mokhoa oo oa tšebetso o re isang hore re fumane phomolo ea ’nete ho Jesu?`