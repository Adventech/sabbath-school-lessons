---
title:  Ho Baleha
date:  12/09/2021
---

Jonase e bile morumuoa ea ileng a atleha ka tsela e makatsang. Ka nako e tšoanang, e bile ea leqe hona hoo, bonyane qalong. Seo Jonase a neng a se etsa, pitso ea Molimo e ile ea kena-kenana le sona haholo fela. Ho e na le hore a nke joko ea Molimo mahetleng a hae le ho iphumanela hore joko ea hae e chatsi le hore phahlo ea hae ha e boima (Matt. 11:30), Jonase a khetha ho iphumanela “phomolo” ea hae, ’me e bile ka hore a balehele ho sele le moo a bitsetsoang teng.

`Ke ho kae moo Jonase a neng a tšepile ho fumana khotso le phomolo? E ile ea mo sebeletsa ha kae? Bala Jonase 1.`

Jonase a balehela ho sele le moo Molimo a ’milelitseng teng. Ha emele le ho buisana le Molimo, joalo ka ba bangata ba baporofeta ba Bibele ha ba biletsoa hoba baromuoa ba Molimo (sheba mohlala, Exoda 4:13).

Ho thasellisang, lena e ne e se lekhetlo la pele Jonase a bitsetsoa ho bua bakeng sa Molimo, joalo kaha re bona ho 2 Marena 14:25. Ka hona leha hole joalo, Jonase o hlaha a entse seo Morena a neng a mo kopile ho re a se etse. E seng khetlong leha ho le joalo.

Hobaneng?

Nalane le phuputso tsa boepi li bolela ka bokhopo ba Neo-Assyria e neng e imetse le ho busa Bochabela-bo-Haufi lekholong la borobeli la lilemo b.c., nakong eo Jonase a neng a sebeletsa Iseraele. Lilemo tse ka bang 75 ha morao, moren’a Neo-Assyria Sennakeribe o ile a hlasela Juda. Iseraele le Samaria li ne li se li oele lilemo tse ka bang mashome a mabeli tse fetileng, ’me morena Hezekiase o ne a sa tsoa ikopanya le setlamo se neng se le khahlanong le Assyria.

Joale nako e ne e tlile hore Assyria e lefe mokoloto oa eona. Bibele (2 Marena 18, Esaia 36), litlaleho tsa nalane ka Assyria, ’me lerako la ntlo ea borena ea Sennakeribe Ninive le re bolella ka pale e bohloko ea ho oela ha Lakishe, e ’ngoe ea tse neng li sirelelitsoe ka ho fetisa lellibohong le ka boroa ho qhobosheane ea Hezekiase. Mongolong o mong, Sennakeribe o bolelisaka ha a nkile batšoaruoa ba fetang liketse tse makholo a mabeli ho tsoa metseng e sirelelitsoeng e mashome a mane a metso e tšeletseng eo a timelitseng. Ha morena oa Assyria a hapa Lakishe, makholo kapa likete tsa batšoaruoa li ile tsa hlajoa; batšehetsi ba baholo ba morena Hezekiase ba ile ba eboloa matlalo ba ntse ba phela, ha ba bang bohle ba ile ba romeloa Assyria e le makhoba.

Ba-Assyria ba ne ba tsejoa ka bokhopo, le ka tekanyo ea batho ba lefatše ba ka nako eo. ’Me Molimo o ne a roma Jonase khubung ea oona ’muso oo?

Na ho ea makatsa hore e be Jonase o ne a le lesisitheho ho ea?

`Ho baleha hole le sefahleho sa Molimo? Na u se u kile oa etsa joalo pele? Ha e ba ho joalo, e ile ea u sebeletsa hantle ha kae? Ke lithuto life tseo u lokelang hore e be ithutile tsona phosong eo?`