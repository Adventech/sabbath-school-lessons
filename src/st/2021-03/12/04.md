---
title:  Thomo e Phethiloe
date:  14/09/2021
---

Papisong le motse ka toropo efe kapa efe Iseraele, Ninive motse o moholo. Ke “motse o moholo pel’a Molimo, o tsamauoang matsatsi a mararo” (Jon. 3:3).

`Bala Jonase 3:1–10. Karabo ea sebaka se khopo see e joang? Ke thuto efe eo re ka e nkang paleng ee bakeng sa rōna litekong tsa rōna tsa ho pakela ba bang?`

Ha a ntse a tsamaea motseng, Jonase o phatlalatsa molaetsa oa Molimo: “‘Ka mora matsatsi a mashome a mane, Ninive o tla timetsoa!’“(Jon. 3:4). Molaetsa o toba tabeng. Leha litaba kaofela li sa fanoa, ho ea hlaka hore molaetsa o oela litsebeng tse utloang, ’me batho ba Ninive (hammoho!) ba lumela molaetsa oa Jonase oa tlhokomeliso.

Ka mokhoa oa bochabela, taelo ea phatlalatsoa ke morena oa Ninive e le ho bontša phetoho ea pelo. bohle—ho kenyeletsa le liphoofolo—ba lokela ho itima lijo le ho lla (ke joang liphoofolo li llang, temana ha e re bolelle). Morena o theoha terone ea hae le ho lula leroleng, ketso ea bohlokoa ea tšoantso.

`Bala Jonase 3:6–9. E bapise le Jeremia 25:5, Ezekiele 14:6, le Tšenolo 2:5. Ke lintlha life tse neng li keneletse puong ea morena, tse bontšang hore o utloisisa hore na pako ea ’nete keng?`

Thero e ne e le khutšoanyane, e toba taba, empa e tletse ka tsebo e nepahetseng malebana le pako. Ha Jonase a ntse a ruta, Moea o Halalelang o lokela e be o ne o le tsˆebetsong ka thata lipelong tsa batho ba Ninive.

Batho ba Ninive ha ba ka ba ba le monyetla oa lipale tse bonolo ho tsoa ho Molimo ho ba qeka joalo ka ba-Iseraele, empa bantse arabetse ka tsela e ntle. Hantle ba re, “Ha re itahleleng mohaung oa Molimo, e seng likatlehong tsa rōna! Ha re itšetleheng ka ho phethahala molemong le mohaung oa hae.”

Se makatsang, Jonase, ea bileng le maiphihlelo a mohau oa Molimo ka boeena, o bonahana a nahana joalo ka ha e ka mohau oa Molimo ke ntho e ’ngoe e khethehileng eo e leng ea ba itseng fela ba nang le monyetla oa ho phomola ho oona.

`Hobaneng pako e le karolo ea bohlokoa ha kalo ea maiphihlelo a Bokreste? Ho bolela’ng hantle ho baka libeng tsa rōna, haholo libe tseo re li etsang joalo-joalo?`