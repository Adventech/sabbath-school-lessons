---
title:  Morumuoa oa ea Halefileng, ea Hlokang Phomolo
date:  15/09/2021
---

Ka bomalimabe, pale ea Jonase ha e qetelle ka khaolo ea boraro.

`Bala Jonase 4:1–11. Bothata ba Jonas eke bofe? Ke thuto efe eo re ka ithutang eona ntle le semelo se phoso?`

Jonase 4 e qala ka khalefo ea Jonase malebana le Molimo hobane thomo ea hae e atlehile haholo. Jonase o khathatsehile ka ho shebahala e le leoatla. Re bona Molimo a nka nako ho bua le ho behelana mabaka le moporofeta oa hae, ea itšoereng joalo ka ngoana ea khasang.

Bona ke bopaki ba hore ba lateli ba ’nete ba Molimo—le baporofeta—ba ka ba le kholo le ho hlola hoo ba lokelang ho ho feta.

“Ha Jonase a ithuta ka sepheo sa Molimo sa ho tšoarela motse, oo le haara bokhopo ba teng, o bakileng ka lesela le mahoashe le molora, o lokela e be ke oa pele oa ho thaba ka lebaka la mohau oa Molimo oa hlollang; empa ho e na le hoo a lumella kelello ea hae ho lula bokhoning bah ore joale o tla nkoa e le moporofeta ea leshano. Ho boulella seriti sa hae, hoa mo lahlisa boleng bo fetisang ba meea motseng o khopo oo.”—Ellen G. White, Prophets and Marena, p. 271.

Mamello ea Molimo ka moporofeta oa hae ea hlolla. O ikemiselitse ho sebelisa Jonase, le ha Jonase a baleha, Molimo o romela sefefo le tlhapi ho khutlisa ’malehi eo. ’Me le joale, hape, ha Jonase a ba khahlanong, Molimo o batla ho buisana le Jonase le semelo sa hae se sebe, ka hore ho eena: “‘Na ke hantle ha u hloname na?’“(Jon. 4:4).

`Bala Luka 9:51–56. Ke joang tlaleho ee e batlang e tšoana le se etsahetseng paleng ea Jonase?`

“‘Hobane Molimo o ratile lefatše hakalo, o bile oa le nea Mora oa oona ea tsoetsoeng a ’notši; hore e mong le emog ea lumelang ho eena, a se ke a timela, a mpe a be le bopelo bao sa feleng’“(Johanne 3:16) kapa, joalo ka Molimo a e beha ho Jonase 4:11: “’Me ’na, u re, ke se ke ka qenehela Ninive, motse oo o moholo, o nang le batho ba fetang lekholo le nang le mashome a mabeli a likete, ba sa tsebeng ho khetha letsoho le letona la bona ho le letšehali, hape o nang le likhomotse ngata?’ ”. Re lokela ho leboha ha kakang hore, qetellong, Molimo—e seng rōna—ke moahloli oa lipelo le likelello le mehopolo.

`Ke joang re ka ithutang ho ba le mofuta oo oa kutloelo bohloko le mamello bakeng sa ba bang bao Molimo o nang le bona, kapa bonyane ho ithuta ho bontša kutloelo bohloko le mamello?`