---
title:  Moporofeta ea Hlokang Phomolo
date:  11/09/2021
---

### Bakeng sa boithuto ba beke ena, bala
Jonase 1–4, Jer. 25:5, Ezek. 14:6, Tšen. 2:5, Luka 9:51–56, Juda 1–25.

> <p>Temana ea Khopolo</p>
> “‘’Me ’na, u re, ke se ke ka qenehela Ninive, motse oo o moholo, o nang le batho ba fetang lekholo le nang le mashome a mabeli a likete, bas a tsebeng khetha letsoho le letona la bona ho le letšehali, hape oa nang le likhomo tse ngata?’“(Jonase 4:11).

E’ngoe ea lipale tse thahasellisang mangolong ke ea Jonase. Ke enoa mona moporofeta oa Molimo, motho ea bitsitsoeng ke Molimo, empa joale ke’ng? O baleha pitso ea Molimo. ’Me ka mor’a ho susumetsoa ka tsela e hlollang ho fetola kelello ea hae le ho utloa Morena, o etsa joalo, empa ho etsa joang fela? Ho belaela hore batho bao a neng a bilelitsoe ho ba pakela ba ile ba sokoloha ’me kotlo e neng e ba tobile ea tlosoa!

Mohlala o motle oa motho ea se nang phomolo, ea se nang khotso—le ho isa moo a bokollang, “‘’Me joale, ke re: Jehova, lata hle bophelo ba ka, hobane ho ka bang molemo ho ’na ke ho shoa. E seng ho phela!’“(Jon. 4:3).

Jesu ka sebele o qotsitse pale ea Jonase, a re: “‘Banna ba Ninive ba tla ema kahlolong le moloko ona, ba o tsoe, hobane ba kile ba baka ka mokhosi oa Jonase; kanthe e moholo ho Jonase o teng mona’“(Matt. 12:41). Ea fetisang Jonase ka ’nete! Ha hone hose joalo, e ne keke eaba mopholosi oa rōna.

Bekeng ena, ha re ke re shebe Jonase le seo re ka ithutang sona ho hlokeng phomolo le khotso hoa hae.