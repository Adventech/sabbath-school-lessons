---
title:  Phomolo ea Sabatha
date:  28/08/2021
---

### Bakeng sa boithuto ba beke ena, bala
Gen. 1:26, 27; Gen. 9:6; 2 Pet. 2:19; Ba-Roma 6:1–7; Exoda 19:6; John 5:7–16.

> <p>Temana ea Khopolo</p>
> “Ho tla sebetsoa ka matsatsi a tšeletseng, empa letsatsi la bosupa ke Sabatha ke letsatsi la bosupa ke Sabatha ke letsatsi la pho- molo; ka lona phutheho e halalelang e tla ba teng. Le se ke la sebetsa mosebetsi leha o le mong; ke Sabatha ea Jehova meahong ea lōna kaofela” (Lev. 23:3).

Re utloa likhang ka mefuta khahlanong le ho boloka Sabatha ea letsatsi la bosupa, na ha ho joalo? Re li utloa ka mefuta, ho tloha ho hore Jesu o fetotse Sabatha ho isa ho Sontaha, kapa Jesu o felisitse Sabatha, kapa Paulose o e fetotse, kapa hore baapostola ba fetotse letsatsi la bosupa la Sabatha ho le isa ho la Sonataha e le ho tlotla tsoho ea Jesu, le tse ling tse joalo. Lilemong tsena, likhang tsena li hlalefile hoo li seng li kenueletsa bo hore Jesu ke phomolo ea rōna ea Sabatha, ’me ka hona ha re sa hloka ho nka tsatsi lefe kapa lefe le halalela. ’Me le joale, kamehla ho tla lula ho ntse ho na le khang, tse makatsang ka hore ha re phomola ka letsatsi la bosupa re sebeletsa ho ea leholimong.

Ka lehlakoreng le leng, Bakreste ba bang ba se ba e-ba le thasello ea taba ena ea phomolo, ea letsatsi la phomolo, leha ba etsa khang ea hore letsatsi leo ke Sonataha kapa letsatsi ha le na taba, ba e nkile tabeng ea Bibele ea phomolo le bohlokoa ba eona.

Re le baleti re utloisisa bo sa feng ba molao oa Molimo le hore kutlo molaong oa bone, joalo kaha o baleha, ha se ho sebetsa tsela ea rōna e isang leholimong ho feta ho ba le kutlo joalo fela ka molao oa bohlano, oa botšelela, oa pele, kapa molao ofe kapa ofe.

Bekeng ena re tla sheba haholo phomolong eo Molimo a re fileng eona molaong oa Sabatha le hore na ke hobaneng e le bohlokoa.