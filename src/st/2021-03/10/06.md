---
title:  Pontšo ea Hore re ba Molimo
date:  02/09/2021
---

Nakong ea ntoa ea bobeli ea lefatše, Englane e ne e lebeletse ho hlaseloa hang ke mabotho a Geremane. Litlhopho li ile tsa etsoa ho sireletsa sehleke-hleke sa lehae ka moo ho ka khonehang kateng. Mekhoa e meng ea tšireletso ea kenngoa mabopong. Litsela, le joale lit la fa sera mekhoa e potlakileng ho ba kenela, ’me kahona, li ile tsa koaloa libakeng tse itseng tsa bohlokoa. Ba matleng Engelane ba etsa se seng se makatsang. E le ho fokotsa sekhala sa sera le ho se ferekanya, matšoao seporong sa terene a tlosoa le litseleng. Matšoao a neng a ngotsoe majoeng kapa mehahong ha a ka a tlosoa empa ba a koahela ka samente.

Matšoao a bohlokoa. A sebetsa e le lipontšo ho tataisa. Khale pele ho li-GPS, bohle re ne re na le limmapa le ho sheba matšoao.

`Sabatha ke pontšo e eng? Bala Exoda 31:13, 16, 17. Ke ka tsela life re ka sebelisang se boleloang moo molemong oa rōna kajeno, batho ba lumelang molaong oa Molimo oa ka hosa feleng?`

Leha mantsoe a builoe ka kotloloho le Iseraele ea mehleng, rōna ba ba-Kreste bao re leng “leloko la Abrahama le majalefa ka pallo” (Ba-Gal. 3:29), ’me Sabatha kajeno e setse e ntse e le pontšo lipakeng tsa Molimo le sechaba sa hae. Exoda 31 e supa hore Sabatha ke pontšo ea selekane se sa feleng (kapa sa ka ho sa feleng) (Exoda 31:16, 17). Letšoao lena le re thusa ho “tseba” ’mopi oa rōna, le mopholosi oa rōna, le mohalaletsi oa rōna. Le joalo ka folakha e emisoang letsatsi le le leng la bosupa ’me le sebetsa ho re thusa ho hopola, ka ha re ba lebalang.

Sabatha ea Molimo ke sehopotso sa kamehla sa hore na re tsoa kae, le sa tokoloho ea rōna, le sa moo re eang teng, le boikarabello ba rōna ho ba khesoang. Ha e le hantle, Sabatha e bohlokoa hoo, ho e na le ho re rōna re ee ho eona, eona e tla ho rōna, beke le beke e sa khethe, sehopotso sa kamehla sa hore na re bo mang, le hore o re etsetsa eng, le seo a tla re etsetsa sona qetellong ha a etsa leholimo le lefatše le lecha.

Molimo ea Halalelang o memela batho ba selekaneng ’moho le eena ho ela hloko morethetho o busang se bohlokoa—likamano tse phalosang lipakeng tsa ’mopi le mopholosi le tlholeho ea hae e satalalitseng melala. Beke le beke, ka matla le a tsoang ho Molimo, re laeloa ho kena phomolong eo re filoeng ho se tefo ka Kreste Jesu, “moqali le mophethi oa tumelo ea rōna, ea mameletseng sefapano ka baka la thabo eo a e behetsoeng” (Ba-Heb. 12:2).

`Ke joang re ka ithutang ho ba le maiphihlelo a tebileng le Molimo ka Sabatha?`