---
title:  Ho Keteka Tokoloho
date:  30/08/2021
---

Joalo ka ha re bone pejana, Sabatha e supa ho hongata ho feta fela matsatsi a tlholeho. Lekhetlo la bobeli re utloa ka melao e shome, Moshe o hlompholla lilemo tse mashome a mane tsa Iseraele lefelleng. Khethong lena, polelo e lelekellang lebaka la ho boloka Sabatha e halalela ha se tlholeho empa tokoloho bokhobeng le jokong ea bohlanka Egepeta (Deut. 5:12–15).

’Me leha kajeno, re se makhoba Egepeta, re ka tobana le mofuta o mong oa bokhoba, o mong oo ka litsela tse ling, e ka bang oa khatello.

`Ke mekhoa ea bokhoba eo re tobanang le eona kajeno? Bala Genese 4:7, Ba-Heberu 12:1, le 2 Peterose 2:19.`

Sabatha ke ho keteka tokoloho linthong tsohle tse bolokang re tšoasehile. Ka Sabatha, re hopotsoa ho re ho na le tokoloho sebeng, e seng ka matla a rōna empa ka matla a Molimo ao re a fuoang ka tumelo. Hape re hopotsoa hore ena ke tokoloho eo re sa e sebeletsang. Matsibolo a bana ba-Iseraele a ile a bolokeha ke mali a neng a tlotsitsoe likoseneng shoalaneng ea pele ho phallo ea bona Egepeta (Exoda 12). Le rōna re pholositsoe ka mali a konyana, ’me joale re lokela ho tsamaea tokolohong e ho Kreste Jesu.

`Bala Ba-Roma 6:1–7. Paulose o re mo e ka amahanngoang le seo re se boneng ho Sabatha?`

Ka mantsoe a Deuteronoma 5:15— ”U hopole hobane u bile mofo fatšeng la Egepeta, le hobane Jehoba Molimo oa hao,o u ntšitse teng ka letsoho le matla, le kaletsoho le otlolohileng”—sechaba se hopotsoa hape, hore e bile mosebetsi le matla a Molimo lebitsong la bona ba pholositsoeng. Ke haholo ha ka kang ka rōna re le Bakreste, re hlokomelang hore ke tšebetso le matla a Kreste molemong oa rōna a re pholositseng sebeng?

Molao ona o re bolella ho phomola topollong eo Molimo a re fumanetseng eona ka letsoho la hae le matla. Re lokolloa litekong tsa rōna tsa ho itokafatsa ha re hopola hore Molimo ke ’mopi le hore ka mo tšepa hore bopa-bocha, le ho re lokolla, le joale, ho tsoa litlamong tsa sebe ha re rata ho mo lumella ho sebetsa ka ho rōna.

`Maiphihlelo a hao e bile afe ka bokhoba ba sebe? ke joang re ka ithutang ho beha hantle litšepiso tseo re li filoeng ho Jesu tsa tokoloho bokhobeng?`