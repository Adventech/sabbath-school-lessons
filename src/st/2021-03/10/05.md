---
title:  Ho Sebeletsa ba bang Ho Hlompha Sabatha Sa Molimo
date:  01/09/2021
---

Testamenteng e Ncha, baetapele ba bolumeli ba ne ba theoletse poloko ea Sabatha tlase. Ho ne ho na le lithobela tse ’malo le melaoana e thehiloeng ho thusa ho boloka Sabatha e Halalela.

Sena se ne kenyeletsa thibelo ea ho fasa kapa ho fasolla eng kapa eng, ho arola likhoele tse peli, ho tima mollo, ho tlosa ntho sebakeng se seng ho ea ho seng, kapa ho tsamaisa ntho mapatleong sebaka se fetang maoto a itseng.

`Ke qoso e fe e tlisoang khahlanong le Jesu ho Jesu ho Johanne 5:7–16?`

Ba sa natse mohlolo o hlollang oo Jesu a entseng le tokoloho bokuling eo a e fileng monna enoa, baetapele ba ne ba khathalitsoe ke hore motho ea folisitsoeng o jere likobo ka Sabatha. Ho e na le ho bona ka moo “‘Morena le oa Sabatha’“(Mareka 2:28) sebelisang letsatsi lena le khethehileng, baetapele ba ne tsekeletse ho tšoarella melaoaneng ea bona. Re hloka ho ba hlokolosi hore ka litsela le maemo a rōna re se etse liphoso tse tšoanang.

`Ke joang Esaia 58:2, 3 a tekang hantle leano la Molimo la poloko ea Sabatha?`

Molimo ha a batle khumamelo e senang letho kapa e khutsitseng. O batla ho bona sechaba sa hae se kenella bathong, haholo ba khesoang.

Esaia o hlakisa sena ho Esaia 58:13, 14: “‘Ha u ka thibela maoto a hao hore a se ke a senya Sabatha, ua tela mosebetsi oa hao ka letsatsi la ka le khethehileng; ha u ka bitsa Sabatha letsatsi la thabo, letsati le khethehileng la Jehova ua le bitsa khahliso ea hao, ua le hlompha ka ho lesa ho ea ka litsela tsa hao, le ka ho se bue lipuo tsa lefeela; ke moo u tla ithabela ho Jehoba, ’me ke tla u haolisa liphahameng tsa naha joalo ka eka u kaletse pere; u tla ja lefa la Jakobo, ntat’ao moholo, hobane molomo oa Jehova o boletse joalo’“(Esa. 58:13, 14).

Ho ea ka “litsela” tsa rōna (Esa. 58:13, kapa “litakatso tsa rōna,” joalo ka ha

NRSV e toloka mona) ho lekana le ho “senya Sabatha” (NRSV). Litsela tsa batho ha se karolo ea lintho tse loketseng tsa Sabatha ea Molimo. Empa, re biletsoa ho sheba ba sokolang, bao e leng makhoba, ba lapileng le ba hlobotseng, le ba tsamaeang lefifing le bao hoseng motho ea hopolang mabitso a bona. Ho feta matsatsi ohle a mang a beke, Sabatha e lokela ho re ntša bo-rōna le boikhantšo le ho etsa hore re nahane ka ba bang le bohloki ba bona ho feta ho icheba le bohloki ba rōna.