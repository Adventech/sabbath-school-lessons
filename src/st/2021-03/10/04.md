---
title:  Moeti ea ka Menyakong ea Hao
date:  31/08/2021
---

`Bala Exoda 19:6. Temana ee e re bolella eng ka boemo ba Iseraele ea mehleng? (Sheba hape 1 Pet. 2:9.)`

Iseraele e bitsitsoe ho tsoa Egepeta ho ba sechaba sa Molimo sa selekane, sechaba seo, hoja se tšepahetse, Evengeli e ka be e ile ka lefatše lohle. Ha ho tika-tiko, e ne e le ba hlokometsoeng ke Molimo ka tsela e khethehileng, le ho fuoa menyetla e khethehileng, ka mokhoa o tšoanang le ho fuoa boikarabello bo khethehileng.

`Bala Exoda 23:12. Ke eng hape se etsahalang mo? Temana ee e re ruta eng ka hore Molimo o ne a sheba joang ba bang ntle le ba-Iseraele ka bo bona?`

Ho akaretsa hoa Sabatha ke ntho e ’ngoe eo batho ba lahleheloang ke eona. Phoso e tloaelehileng ke ea hore e ne le ea ba-Juda fela, phoso e behelloang kathōko ke likhaolo tse peli tse qalang tsa Genese. Molimo o etse batho bohle; ka hona, batho bohle ba lokela ba hopole letsatsi la Sabatha.

Leha kamehla re lokela ho kenya kelellong seo Sabatha e se emelang ho rōna, re lokela ho hopola hape, seo e lokelang ho re bolella sona ka ba bang. Ka tsela eo, phomolo ea rōna le ho amana le ’mopi ebile e le Mopholosi ho tla re susumeletsa ho sheba ba bang ka mahlo a macha, ho ba bona e le libopuoa tse entsoeng ke Molimo o tšoanang le oo re entseng, le ho ratoa ke Molimo o tšoanang le o re ratileng le ho re shoela rōna le bona. Joalo ka ha re bone (Exoda 20:10, Deut. 5:14), bahlanka, baeti, le liphoofolo li lokeloa ho fuoa phomolo ea Sabatha.

Hore le baeti ba ka menyakong ea hao, ke hore ba so kang ba nka karolo litšepisong tsa selekane tse fanoeng ho Iseraele—hore le bona ba lokela ho natefeloa ke phomolo ea Sabatha e re bolellang ho hongata. Batho, le tsona liphoofolo, ha li ea lokela ho tlatlapuoa, ho hlekefetsoa, kapa ho li nkela monyetla. Beke le beke, sechaba sa ba-Heberu (le rōna) se lokela ho hopotsoa ka matla ka hore na re tšoana ha ka kakang le batho ba bang, leha re natefeloa ke litlhohonolofatso le menyetla eo ba bang ba se nang eona, re lokela ho hopola hore re ntse re le karolo ea moloko oa batho o tšoanang, le hobane re lokela ho tšoara ba bang ka hlompho le hlompheho.

`Ke joang poloko ea hao ea Sabatha, mohlomong e bileng tlhohonolofatso ho ba sa bolokeng Sabatha? Ke hore, ke joang u ka bolokang Sabatha e le paki ho ba bang?`