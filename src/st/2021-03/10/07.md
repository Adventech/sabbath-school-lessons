---
title:  Ho Ithuta Haholoanyane
date:  03/09/2021
---

“Leha boleleng ba beke re lokela ho boloka Sabatha likelellong tsa rōna bekeng ena le ho etsa litlhopho tsa ho e boloka ho latela molao. Ha re ea lokela ho boloka Sabatha fela tjee e le molao o tlamang.”—Ellen G. White, Testimonies for the Church, vol. 6, p. 353.

“Leholimo lohle le boloka Sabatha, empa e seng ka ho etse letho. Ka letsatsi lena matla ohle a mora a lokela a tsohe, hoba na ha re tlo kopana le Molimo le Kreste mopholosi oa rōna na? Re ka sheba ho eena ka tumelo. O labalabela ho re nchafatsa le ho hlohonolofatsa moea o mohg le o mong.”—Leqephe 362.

“Tse hlokoang ho Molimo ka Sabatha li fetisa tseo a li batloang matsatsing a mang a beke. Sechaba sa hae se tlohela mesebetsi ea sona e tloaelehileng, le ho nka nako khumamelong le thapelong. Ba bopa mahauhelo e mengata ho Molimo ka Sabatha ho feta ka matsatsi a mang. Ba hloka hore a shebane le bona ka tsela e khethehileng. Ba labalabela litlhohonolofatso tsa hae tse khethehileng. Molimo ha a emele hore Sabatha se fete pele a fihlela likopo tsena. Mosebetsi oa leholimo ha o khaotse, ’me batho ha ba lokela ho phomola ho etseng hantle. Sabatha ha se ea rereloa ho ba nako ea ho se etse letho-letho. Molao o hanela mosebetsi oa lefatše ka letsatsi la Molimo la phomolo; mosebetsi o u thusang ho phela o lokela ho ema; ha ho mosebetsi oa boithabiso kapa kuno o lumeletsoeng ka Sabatha; empa joalo ka Molimo a ile a khaotsa mosebetsi oa hae oa tlholo, le ho phomola ka Sabatha le ho e hlohonolofatsa, joale motho o lokela ho tlohela, mesebetsi ea hae ea letsatsi le letsatsi, le ho behella lihora tseo tse halalelang ka thōko phomolong e molemo, ho khumamela, le ho etsa mesebetsi e molemo. Mosebetsi oa Kreste oa ho folisa bakulang o ne o lumellana hantle le molao. O ne o hlompha Sabatha.”—Ellen G. White, The Desire of Ages, p. 207.

**Lipotso tsa Puisano**

`Ho hlokomela tikoloho ho fetohile khang e kholo ea sepolotiki linaheng tse ngata. Ke joang re le Baleti ra ka bang liqhoku tse molemo ntle le ho nka mahlokore a lipolotiki?`

`Bosebeletsi bo qala ka kelellong. Ke joang re ka ntšetsang pele kelello ea ho sebeletsa ba re potileng (malapeng a rōna, likerekeng, le metseng) ka cheseho eohle? Ke joang Sabatha se re fang monyetla oa ho khona ho tse joalo hantle?`

`Sabatha ka seng ke sehopotso hore batho bohle ba entsoe ke Molimo. Ho re thusa ho bona batho ka leihlo la Molimo. ke joang Sabatha se re thusang ho hopola hore tsekisano ea semorabe, lipuo, moruo, le bong, ha li ea lokela ha re tla tabeng ea hore re entsoe ka setšoantšo sa Molimo le ho libopuoa tsa lerato la hae?`