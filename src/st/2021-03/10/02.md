---
title:  Sabatha le Tlholeho
date:  29/08/2021
---

Hara melao e le shome, ke oa bone fela o qalang ka lentsoe “Hopola.” Ha se, “Hopola, u se ke oa utsoa,” kapa “Hopola, u se ke oa lakatsa.” Ho na le feela “Hopola letsatsi la phomolo ho le khetha. ”

Taba ea “ho hopola” e lekanya taba e kileng ea ba teng nalaneng, e lekanya hore se seng se kile sa etsahala nakong e fetileng seo, joale, re lokelang ho se, hopola. Ha re hopola, re hokahana le tse fetileng, ’me “Hopola letsatsi la phomolo ho le khetha” e tšoaea mola o otlolohileng ho isa morao tlholehong.

`Bala Genese 1:26, 27 le Genese 9:6. Litemana tsee li re ruta eng ka moo re khethehileng ka teng re le batho, le ka moo na re fapaneng haholo le tlholeho ea lefatšeng ea Molimo? ’Me hape, ho bohlokoa ha kae hore re utloisise phapano ee?`

Ha re hopola tlholeho, re hopola hore re entsoe ka setšoantšo sa Molimo, e leng ntho eo ho sa buuoeng ka eona linthong tse ling tlaleho ea tlholeho. Ho hlakile re le batho re fapane hole le libopuoa tse ling tse lefatšeng, ho sa tsotellehe hore na re na le lintho tse tšoanang ha kae le tse ling tsa liphoofolo. ’Me khahlanong le bolumeli bo bong, ha re litšoene tse tsoetseng pele kapa tse fetohetseng boemong bo bong bo phahameng. Re le batho, ba entsoeng ka setšoantšo sa Molimo, re khethehile hara tsohle tseo Molimo o li entseng lefatšeng.

`Ke joang pale ea tlholeho e re hopotsang likamano tsa rōna le tlholeho? Genese 2:15, 19.`

Ho hlokomela hore Molimo hape o bopile lefatše la rōna ho re hopotsa boikarabello ba rōna ho tlholeho. Re lokela ho “busa” holima tlholeho. Ha busa ha ho bolele ho tlatlapa. Re lokela ho busa re le batšoareli ba Molimo. re amane le tlholeho joalo ka ha Molimo a ka etsa.

E, sebe se sentse le silafatsa ntho tsohle, empa lefatše lena e ntso ’mopo oa Molimo, ’me ha ho letho re fang tokelo ea ho le tlatlapa, haholo tlatlapong ea batho ba bang, e leng se etsahalang hangata.

`Ntle le ho ba sehopotso sa tlholeho ea Molimo, ke ka litsela life poloko ea Sabatha e ka re thusang ho ba hlokolosi haholo tlhokong ea ho re lokela ho ba liqhoku tse ntle tsa tlhaho?`