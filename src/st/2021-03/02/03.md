---
title:  E ea Tšoaetsana
date:  05/07/2021
---

`Bala Numere 12:1–3. Ke eng seo Miriama le Arone ba se halefetseng?`

Hantle Miriame le Arone ba ne ba sa thabela mosali oa Moshe oa Kushe. Sefora e ne e le letsoa ntle le hlahang naheng ea Midiane (sheba Exoda 3:1). Le har’a ba hlomphehang ba ba-Iseraele semelo sa rōna se oeleng sea senoloa, ’me ke ka tsela e seng ntle ho hang.

Temana ea Bibele leha hole joalo, e bontša sena ha e le boikhakanyo ha e le hantle. Taba e kholo ea tletlebo ea bona e ne e le holima neo ea boporofeta. Temaneng e tlileng pele Molimo o ne a boleletse Moshe ho khetha har’a ba-Iseraele baholo ba mashome a supileng ho thusa Moshe ho jara boima ba ho etellapele sechaba (Num. 11:16, 17, 24, 25). Arone le Miriame ba ne ba bapala karolo ea bohlokoa boetapeleng le bona (Exoda 4:13–15, Mikea 6:4), empa ke joang ba ileng ba tšosoa ke ntlafatso ea boetapele le hore ba re: “‘A ruri Jehova o buile ka Moshe feela na? Hleka ha a bue le ka rōna na?’“(Num. 12:2).

`Ke joang Molimo a arabelang tletlebo ee? Bala Numere 12:4–13. U nahana ke hobaneng ha Molimo o ile oa arabela ke tsela e tiileng joalo?`

Karabo ea Molimo ke e potlakileng le e sa faneng ka sebaka sa botoloki. Neo ea boporofeta ha se sebetsa se ka sebelisoang ho tseka matla a mangata. Moshe o ne a loketse boetapele hobane o ne a ithutile hore o itšetlehile ho Molimo.

Taba ea hore Miriame o bitsoa pele ho Arone temaneng ea pele, e supa hore ka mohlomong ke eena ea tlileng ka tlhaselo eena ho Moshe. Nakong ena, Arone o ne a se antse a sebetsa e le moprista e moholo oa Iseraele. Ha a ne a ka otloa ka lepera, o ne a ke ke a kena le ho sebeletsa tabernakeleng lebitsong la sechaba. Kotlo ea Molimo ho Miriame ea lepera e fetisa molaetsa o hlakileng oa hore o ne a sa khahloa ke bona ka bobeli, ’me a thusa ka ho tlisa phetoho eo lelapa lena le neng le e hloka. Boipiletso ba Arone bakeng sa hae, bo tiisa hore le eena, o ne a kentse letsoho (Num. 12:11), ’me ho e-na le ho soma le ho hloka botsitso, re bona Arone a buelella Miriame, ’me re bona Moshe a kena lipakeng bakeng sa hae (Num. 12:11–13). Bona ke boitšoaro boo Molimo a batlang ho bona sechabeng sa hae. Ua utloa ’me o folisa Miriame.

`Leha kamehla ho le bonolo ho ka hlasela boetapele ba kereke, boemong bofe kapa bofe, ke joang kereke le bophelo ba rōna ba semoea li ka bang betere, ha e ne e ba, ho e na le ho tletleba, re ne re tla buella le ho kena lipakeng bakeng sa baetapele ba rōna leha re e bile re sa lumellane bona?`