---
title:  Tumelo Khahlanong le Tumela-Khoela
date:  08/07/2021
---

`Ke ho tšoana hofe hoo u ho bonang ho lelereng ha Iseraele lefelleng le batho ba Molimo ba phelang pejana ho hotla labobeli ha Jesu? (Sheba 1 Ba-Kor. 10:1–11.)`

Nalaneng eohle, sechaba sa Molimo se ’nile sa lelera lefelleng ha se ntse se batla lefatše la pallo. Lefella lena le na le libopeho tse ngata. Ha joale, le bonahala e ka letoto le se nang bofelo la melaetsa e kenang khafetsa, le molumo o tebileng oa ho inyakalatsa. Le leka ho hohella linthong tsa mapona-pona e ka ke lerato le ho ipokella maruo e ka ke karabo mathateng a rōna. Ha re ne re ka atleha hantle ’meleng, ra ba ba sa holeng ’meleng, ra ba le lintho tsohle kapa chelete e ngata, ra ba le khoheli thobalanong—mohlomong hoo ho ne ho ka fihlela mathata oohle a rōna.

Joalo ka ba-Iseraele, ha re na phomolo ho batleng khutso ha rōna, ’me hangata re e batla libakeng tse fosahetseng.

`Ba-Iseraele ba ile ba arabela joang kahlolo ea Molimo ho Numere 14:39–45?`

Karabelo ea Iseraele kahlolong ea leholimo ea makatsa. “Re sitiloe,” ba rialo. “‘re tla nyolohela lefatšeng le boletsoeng ke Jehova’“(Num. 14:40).

Boitlamo bo sa phethahaleng bo joalo ka kentelo e e tsamaisoang bohlasoa—ha bo sebetse. Kajeno, lingaka li khothaletsa kentelo ea Hepatitis B hang ka mora pelehi Nakong ea lihora tse mashome a mabeli a metso e mene tsa pele tsa boph- elo. Ke qalo e ntle eo. Leha hole joalo, ho latela kentelo ea pele, haeba ho se na tse peli kapa tse tharo tse matlafatsang kentelo eo tse fanoeng ka nako e nepa- hetseng le ka litekanyo tse loketseng, e ba haho tšireletso ea letho khahlanong le Hepatitis B.

Ho khutla Borabeleng ha Iseraele ho tlalehiloeng litemaneng tsa ho qetela tsa Numere 14, ho tlisa lefu le ho phoqeha ha ba-Iseraele joale ba sa amohele taelo e ncha ea Molimo ’me ba satalatsa melala ho hlasela ntle le areka ea selekane kapa boetapele ba Moshe.

Tumela-khoela e theko e boima; ’me e isa lefung. Hangata, tumela-khoela e susumetsoa ke tšabo. Ka hobane re tšaba se seng se itseng, re etsa liqeto tseo ha morao re ikoahlahang.

`Nahana ka nako u kileng oa etsa ka tumelo le moo o ileng oa nkeha ke tumela- khoela. Phapano e bile e fe e kholo?`