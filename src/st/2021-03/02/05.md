---
title:  ’Muelli
date:  07/07/2021
---

`Ke monyetla ofe oo Molimo a fanang ka oona ho Moshe Nakong bokoinihi bo? Bala Numere 14:11, 12.`

Molimo o rera ho timetsa ba-Iseraele le ho etsa sechaba se secha ka Moshe e le ntat’a bona bohle.

`Ke joang Moshe a arabelang bokoini bo totobetseng boo, e seng khahlanong le eena empa khahlanong le Molimo? (Num. 14:13–19).`

Ona ke oona monyetla oo re tlo bona monn’a ’nete oa Molimo. Karabo ea Moshe, ka hara nako, e shebela pele ’muelli eo, lilemo tse ka fetang 1,400 ha morao, a tlang ho rapella barutuoa a hae matšoenyehong a bona (Johanne 17). Ruri, ho seo Moshe a se entseng mona, liithuti tse ngata tsa thuto-Molimo le tsa Bibele li bone mohlala oa seo Kreste a re etsetsa’ng sona. Molato oa bona, molato oa rōna, ha o botsoe. ’me leha hole joalo, Moshe oa ba buelella o re: “‘ka boholo ba mohau oa hao’“(Num. 14:19), ka kopo tšoarela sechaba sena. ’Me joalo ka ha Molimo a entse ka nako eo ka baka la bokena lipakeng ba Moshe, o etsa joalo bakeng sa rōna ka baka la Jesu, ka baka la lefu la hae le tsoho ea hae, le bobuelli ba hae bakeng sa rōna.

Ka hona Moshe oa ba buella: “‘U tšoarele bokhopo ba sechaba sena ke hona, ka boholo ba mohau oa hao, kamoo u seng u ile oa tšoarela sechaba sena kateng, ho tloha Egepeta, ho fihlela mona’“(Num. 14:19). Mohau o hlola bokoinihi le ho hloka phomolo ka matla. Tšoarelo e fana ka qalo e ncha.

Leha ho le joalo ke ka theko. Mohau ha o ka ke oa ba theko e bobebe. Leha ba tšoaretsoe, batho ba tla tobana le litholoana tsa bokoinihi ba bona, ’me moloko oo o ke ke oa kena lefatšeng la pallo (Num. 14:20–23).

E, Molimo o tla ba boloka lilemo tse ling hape tse mashome a mararo a metso e robileng meno e ’meli lefelleng. O tla ba fepa. O tla bua le bona ho tsoa sehalalelong. O tla ba lehlakoreng la bona lefelleng. Empa leha ho joalo ba tla shoa, ’me moloko o mocha o ne o tla nka lesokoana le ho fumana phomolo lefatšeng la pallo.

Ho utlohahala e ka ke kahlolo; empa ha e le hantle, ehlile ke mohau. Ke joang moloko ona o ka khonang ho hlola metse e matla ea Kanana ha e ba so ka ba ithuta ho mo tšepa? Ke joang e ka bang leseli lichabeng ha ka bo bona ba ntse ba khoptjoa ka bo bona lefifing?

`Ke lithuto life tse thata tseo u ithutileng tsona ka litholoana tsa sebe se tšoaretsoeng?`