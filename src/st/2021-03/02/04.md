---
title:  Ho Hloka Botsitso Ho etella Koeneho pele
date:  06/07/2021
---

Pale e qala ka karolo e ntle. Ba-Iseraele qetelling ba fihlile malibohong a Kanana, ’me lihloela tse leshome le metso e ’meli li romeloa ho hloella naha. Tlaleho ea bona ea hlolla.

`Bala tlaleho ea lihloela ho Numere 13:27–33. Ke ntlheng efe moo litebello tsa ba-Iseraele li ileng tsa fela?`

Le har’a liteko tsa Kebele tsa ho kena lipakeng, mantsoe a ba korotlang le ba belaelang a hlola. Iseraele ha a tsoe ho hapa seo Molimo a ba tšepisitseng sona. Ka hloka phomolo lipelong, ba khetha ho lla le ho koma-koma ho e-na le ho tsamaea le ho hooa ka thabo ea tlholo.

Ha se na phomolo kapa botsitso lipelong, re sitoa ho tsamaea ka tumelo. Ho hloka botsitso, leha ho le joalo, ha ho ame fela maikutlo a rōna. Boramahlale ba re bolella hore ho na le mola o otlolohileng oa sesosa le litlamorao lipakeng tsa phomolo e fokolang (ho kenyeletsa ho se robale) le liqeto tse fosahetseng, tse tsoalang botenya bo tletseng, bokhoba, le ho hloka phomolo le thabo ho eketsehileng.

`Bala Numere 14:1–10. Ho ile ha etsahalang ka mora moo?`

Lintho li mpefala ho feta. Boipiletso bo mahlonoko ba Kalebe, “‘Feela, le se ke la ikhantšetsa Jehova’“(Num. 14:9), bo feta bo sa utluoa, ’me phutheho eohle e itokisetsa ho tlepetsa baetapele ba bona. Ho hloka phomolo ho etella pele borabele, ’me borabele qetellong bo isa lefung.

“Lihloela tse sa tšepahaleng li ne lile lerata ho latoleng Kalebe le Joshua, ’me ho hooa ha bona ha phahamela hore ba ba tlepetse ka majoe. Sehlopha se neng se lahlehetsoe ke kello sa nka libetsa ho bolaea banna bao ba tšepahalang. Ba mathela pele ka mehoo ea bohlanya, ha hang ka ho panya ha ntši majoe a oela matsohong a bona, letsoso la ba oela holimo, ’me ba thothomela ke tšabo. Molimo o ne a kene ho bona morero oa bona oa polao. Khanya ea boteng ba hae, joalo ka khabo ea mollo, e bonesang tabernakele. Batho bohle ba bona pontšo eo ea Morena. Ea matla ho ba feta o se a itlhahisitse, ’me ho ne ho se ea ka tsoelang pele ho mo hanyetsa. Lihloela tse tlisitseng bobe bona tsa otloa ke tšabo e kholo, ’me ka ho hemela holimo hohle ba ipata litenteng tsa bona.”—Ellen G. White, Patriarchs and Prophets, p. 390.

Hona moo, leha ho le joalo, khanya ea Morena ea bonahala. Ha re bala pale ena ho Numere 14, ho shebahala e-ka pono ena eohle e ile ema tsii! ’me joale re tlo mamela puisano ea Molimo le Moshe. Molimo o lemoha hore leha majoe a nketsoe ho tlepetsa Moshe, Kalebe le Joshua, ha e hantle bokoenihi bona bo tobisitsoe ho Molimo ka sebele.