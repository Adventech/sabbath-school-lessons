---
title:  Ho Hloka Phomolo Lefeelleng
date:  04/07/2021
---

Israele e lokela e be e ile ea utloa ho hloka phomolo le thabo ha ba ne ba tloha Sinai tseleng ea bona ho ea Kanana. Nako e ka fetang selemo e ne e se e fetile joale e sa le ba tsoa Egepeta Egepeta (Num. 1:1). Ba ne ba le malala-a-laotsoe ho kena lefatšeng la pallo. Ba ne ba baliloe le ho hlophisoa. Ba ne ba bone lipotšo tse hlollang tsa mohau oa Molimo le lipontšo tsa boteng ba Molimo. ’Me sebaka sa pele ka mora ho tloha ha bona Sinai re ba fumana ba koma-koma.

`Bala Numere 11:1–15. Ba-Israele ba ne ba koma-koma ka eng?`

Ba-Iseraele ba ne ba lakatsa nama, mekopu, mahapu, ananyese, le konofolo tsa Egepeta. “‘Ke mang ea tla re fa nama, re je? Re sa hopotse lihlapi tsee re neng re li ja Egepeta re sa li reke, li likomkomere, le mahapu, le le sholoto, le lieie, le sefotha- fotha; ’me joale, meea ea rōna e omeletse; ha ho sa le letho; mahlo a rōna a se a bona manna feela!’“(Num. 11:4–6). Ba tlameha hape e be ba ile ba angoa ke ho imeloa ke tlholohelo ha ba hopola lijo ’me ba lebala bokhoba le tšotleho e fetisang (bapisa le Exoda 1).

Ba ne ba feptjoa ke Molimo ka manna nako e ka fetang selemo joale; empa, ba ikutloa ba hloka phomolo ’me ba batla se seng. Le Moshe o ile a ameha. Ho leka ho etella batho ba hlokang phomolo ha ho bonolo. Empa Moshe o tseba eo a lokelang ho sheba ho eena. “‘A ke ka baka la’ng u soabisang mohlanka oa hao na? Ke ka baka la’ng ha ke sa ka ka fumana mohau pel’a mahlo a hao, ha e le moo u ntjarisa phahlo ea sechaba sena kaofela?’“(Num. 11:11).

`Ke joang Molimo o arabelang litletlebo tsee? Bala Numere 11:16–33.`

Molimo ha se setholo hore a se utloe litlhoko tsa rōna ha utloa re hloka phomolo. Tabeng ea ba-Iseraele, o ile a ba fa likoekoe ho kholisa ho lapa ha bona bakeng sa nama. Empa e ne e se nama seo ba-Iseraele ba neng ba se batla. Ha re se na thabo, le ho hloka phomolo, le ho ba le khalefo, seo re se halefetseng hangata ke pelo feela—e seng sesosa sa khohlano. Re ea loana hobane ho na le se seng se tebileng, se amang likamano tsa rōna. Iseraele e ile ea koenehela tataiso/boetapele ea/ba Molimo, se seng seo re lokela ho ba hlokolosi ka sona, ho sa natsoe boemo boo re leng ho bona, hobane ho bobebe ho etsa ho feta ho nahana.

`Hobaneng ho le bonolo ho hopola tse fetileng e ka li molemo ho feta ka moo li neng li le kateng?`