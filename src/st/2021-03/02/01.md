---
title:  Ho Hloka Phomolo le Bokoenihi
date:  03/07/2021
---

### Bakeng sa boithuto ba beke ena, bala
Num. 11:1–33, Num. 12:1–13, Num. 13:27–33, Num. 14:1–23, 1 Bakr.10:1–11, Num. 14:39–45.

> <p>Temana ea Khopolo</p>
> “Efela litaba tseo tsohle li ne li ba hlahele hore re ithute ka tsona, rōna ba hlahetsoeng ke mehla ea bofelo” (1 Ba-Korinthe 10:11).

Ka makholo a lilemo, batho ba bangata ba kile ba tlaleha boitšoaro bo makatsang, bo hlokang phomolo lintjeng le phoofolong tse ling tsa hae pejana ho tšisinyeho tse kholo tsa lefatše.

Ba-Mahlale joale ba se ba tiisitse hore liphoofolo li khona ho utloela maqhubu a tšisinyeho ea lefatše ha e tla ba teng—maqhubu a khatello—a fihlang pele tšisinyehong ea bobeli. Sena mohlomong se ka thusa ho hlalosa hore na ke hobaneng liphoofolo li tlalehiloe ne li bonahala li ferekane, le ho hloka phomolo, pejana tšisinyeho ea lefatše. Tse ling tsa liphoofolo joalo ka litlou, li ka utloela molumo oa maqhubu le a fokolang le ho thothomela, hoo batho ba ka sitoang ho ho utloa ho hang.

Metsotsoana e ’maloa pejana ho tšisinyeho ea boholo ba 5.8-e ileng ea otla tikolo ea Washington, D.C., ka Phato 23, 2011, tse ling tsa liphoofolo setsing sa liphoofolo sa Smithsonian Institution’s National Zoo li ile tsa qalella ho itšoara ka tsela e makatsang. Hara tsona ho ne ho le mofuta o mong oa litšoene o bitsoang lemurs, o ileng oa qalella ho lla haholo nako ea motsotso e leshome le metso e mahlano pejana lefatše le qalella ho sisinyeha.

Boithutong ba beke ena, re sheba e meng ea mehlala e makatsang ea batho ba hlokang phomolo ho ileng ha tlisoa, e seng ke koluoa ea tlholeho joalo ka tšisinyeho ea lefatše, empa e le fela baetsalibe ba batho ba neng ba sa phomola ho seo Kreste a fanang ka sona ho bohle ba tlang ho eena ka tumelo le ka kutlo.