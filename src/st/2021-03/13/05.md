---
title:  Phomola Ka Khotsong
date:  22/09/2021
---

Ke mengoaha e mengata joale, Bakreste e sa le ba lebeletse ho khutla ha Kreste. Le joale, ke qetello ea tšepo ea rōna, e seng ea rōna fela, empa le ea bohle ba tšepahaletseng Molimo nalaneng ka kotloloho.

`Bala Ba-Heberu 11:13–16. Ke efe tšepiso e kholo e teng moo, e seng fela ea batho ba khale empa le ea rōna hamoho?`

Ka mekhoa e mengata, litemana tsena ha li fane ka moelelo ha e ba mekhoa e mengata e boleloang ea lefu e le ‘nete. Litemana tsee li buoa ka’ng, bao bohle “ba e-so ho neoe tseo ba li lebeletseng”? Ba leholimong le Jesu ba natefeloa ke meputso ea bona e meholo. Neng, ka mohlala, re utliole ka moo Billy Graham a shoeleng, hangata le hangata e bile e ka hajoale o leholiming le Jesu.

Ho na le ho makatsang mona, ka mokhoa oa hore, hangata ha motho a shoele re ee re utloe “ha moea oa hae o phomolo ka khotso.” Empa hantle se etsahalang ke eng mo? Hantle na batho bao ba phomola ka khotso, kapa ba hlile ba leholimong ba etsa se etsoang teng (joalo ka ho shebella tse etsahalang tlase mona)?

`Jesu o hlalosa lefu joang? Bala Johanne 11:11.`

Hantle-ntle, taba ea bona ea ho phomola “ka khotso” e fela ele ’nete ka baka la se etsahalang hoshoeng, ha se nnete na? Ba shoelelng bonnete ba phomotse. “Ho balumetseng, lefu empa ele phatsana fela. Kreste o bua joalo ka ha e ka ke ntho ea nakoana fela. ‘Ka ‘nete-‘nete kere ho lōna, ea bolokang litaelo tsa ka, a ke ke a bona lefu le ka mohla o le mong,” ho Bakreste, lefu ke boroko fela, nako ea khutso le lefifi. Bophelo bo ho Molimo ka Jesu Kreste, “‘Me Kreste, e leng bophelo ba lōna, mohla a hlahang, le lōna letla hlaha le eena khanyeng.” Johanne 8:51, 52; Ba-Kolose. 3:4.”—Ellen G. White, The Desire of Ages, p. 787.

Jesu o bapisa boemo ba motho lipakeng tsa lefu le tsoho ele joalo ka boroko (Johanne 11:11, 14), le ha hole joalo o tsitlalletse ho totobatsa hore bohle ekaba ba bolokehileng kapa ba lahlehileng ka mora tsoho batla lokeloa ke meputso ea bona (Johanne 5:28, 29). O hatella taba ea bohlokoa, re itukisetse lefu nakong eohle ebang leka hlaha.

`Ke khothatso efeng eo o e fumanang bonyane ho tsebeng hore baratuoa ba rōna e fela ha joale ba phomotse?`