---
title:  Phomolo ea ’Nete
date:  18/09/2021
---

### Bakeng sa boithuto ba beke ena, bala
Tšen. 1:9–19; Matt. 24:4–8, 23–31; Tšen. 14:6–12; Ba-Heb. 11:13–16; Ba-Fil. 4:4–6.

> <p>Temana ea Khopolo</p>
> “Empa ho lutse joalo ka ho ngoliloe, ho thoe: Taba tseo Molimo o li lokiselitseng ba o ratang, ke tseo leihlo le san g la li bona, tseo tsebe e sa kang ea li utloa, tse kang kang tsa itlhahela pelong ea motho’” (1 Ba-Kor. 2:9).</p>

Na u se u kile oa utloa eka u ka har’a ntoa e kholo, khohlano e kang e lipakeng tsa botle le bobe? ’Ba bangata le batho ba lefatše, ba utloile taba ena. ’Me re utloa joalo hobane, che, ke ’nete. Re ntoeng e kholo, e lipakeng tsa botle le bobe, lipakeng tsa Kreste (e Motle) le Satane (e Mobe).

Bophelo, joale bo bapaloa maemong a mabeli. Toantšanong e kholo lipakeng tsa Kreste le Satane e tsoela pele lefatše ka bophara—ha e hantle, e ama le mafatše a mang, hoba leholimong ke moo e qalileng teng (Tšen.. 12:7). Empa, pherekanong ea liketsahalo, re ka lahleheloa ha bobebe ke hoo e hlileng e leng taba ea leano la Molimo la topollo bakeng sa fatše lena. Lintoa, ho hloka botsitso lipolotiking, le likoluoa li ka re siea re le matsoalong a se nang tšepo. Empa tataiso ea Molimo ea boporofeta e ka re thusa ho boloka kelellong setšoantšong sena se seholo sa moo re eang teng le hore na re fihla joang moo.

Toantšano e kholo e boetse e loana hape le boemong ba motho ka mong. Kaofela ha rōna re tobana le liqholotso tsa tumelo bophelong ba letsatsi ka leng, ’me ha e ba re ke ke ra phela ho fihlela ho khutla labobeli ha Jesu, re ka tobana le lefu hape. Bekeng ena, re tlo sheba hore na re ka phola joang ho Jesu ha ra ho hloka phomolo ha lefatše lena le boemong ba motho ka mong bokamosong bo sa tsejoeng, bonyane ka nako e khutšoanyane. Ha re shebela hole, lintho li ea tšepisa ruri!