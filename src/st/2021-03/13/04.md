---
title:  Litaelo
date:  21/09/2021
---

Tsˆoantsˆo se seholohali sa boprofeta sa nalane ha se re lumelle hore re lulelle morao re lebelle ha ngoale e khiba, ketsahalong tseo re se nang taolo holima tsona. Hangata puo e ka ba hore, “Ha e le hantle, liketsahalo tsena tsa bofelo li tlo etsahala joalo ka ha li profetiloe, joale re ka etsa eng ka tsona hore re se lule feela re shebile ha li etsahala? E bile hantle, ‘na nka etsa’ng ke le mong?

Empa ha se ka moo Bakreste ba lokelang ho amana le lefatše le ba potileng, haholo liketsahalo tsa ho qetela. Tšenolo 14 e bontša hore karolo ea rōna nakong ena ea nalane, ke ho bolella ba bang ka kahlolo ea Molimo le ho tla labobeli ha Jesu e ka sitana le hore ba itukisetse nako eo.

`Bala Tšenolo 14:6–12. Ke eng e hlahisoang mo, hape ke’ng eo re lekaneng ho e bolella lefatše? Hobaneng molaetsa oo e le o potlakileng?`

Re le baleti, re lumela “neteng ea joale” (2 Pet. 1:12) e fumaneha ka kotloloho temaneng tseo re reng ke molaetsa oa mangeloi a mararo. Mona ke moo re fumanang ‘moko-taba oa pitso ea rōna nakong ena nalaneng ea lefatše. Hlokomela, e qala ka “Evangeli ea kamehla le mehla,” litaba tse molemo tsa lefu la Kreste le tsoho, e leng moo re behang tšepo ea rōna. O mong molaetsa ke, “hobane nako ea ho ahlola ha Oona e tlile” (Tšen. 14:7, ke sesupo se matla se supang nakong ea bofelo. Joale hape, ho na le pitso ea ho khumamela “ea entseng maholimo le lefatše,” khahlanong le tlhokomeliso e nyarosang ka ba ntseng ba lutse khumamelong ea Babilona, “sebata le setšoantšo.” Qetellong ho na le sesupo sa batho ba Molimo nakong ea ho qetela: “ke moo ho tla bonahala mamello ea bahalaleli, e leng ba bolokang litaelo tsa Molimo le tumelo ea bona ho Jesu” (tšenolo 14:12).

`Bala Tšenolo 14:11. E re’ng ka ho hloka phomolo hoa ba khumamelang sebata le setšoantšo sa sona?`

Ha ho phomolo, motšehare kapa bosiu, ho ba khumamelang sebata le setšoantšo sa sona? Leha e le hore ho na le maikutlo a fapaneng a hlahang hore na sena se bolelang, kaofela ha tsona li ka totobatsa hore, batho bana ha bana boiphihlelo ba phomolo eo Molimo a fanang ka eona ho ba motšepahallang

`O nahana ke hobaneng karolo ea pele ea molaetsa oa mangeloi a mararo e le “Evangeli ea kamehla le mehla”? Ke hobaneng ha re lokela ho boloka ‘nete ea molaetsa e le ea mantlha ho rōna ha re bolella lefatše? Ke joang ho utloisisa evengeli ena e leng tšiea ea taba ea phomolo?`