---
title:  Pono ea tsa Ho Qetela
date:  19/09/2021
---

Moruti e moholo a phelang ea kileng a ba le Jesu o ne a lutse sehleke-hlekeng se majoe hole le lintho tsohle neng li le haufi le ho ba bohlokoa ho eena. Ke eng seo e ka bang se etsahetse kelellong ea Johanne ha a iphumana a lahletsoe sehleke-hlekeng see? O fihlile joang moo, le hona ka tsela ee hape? Hantle, o bone Jesu ha a tsamaea, le jo bona mangeloi a mabeli a emeng moo a re: “‘Banna ba Galelae, le ntse le emetse’ng, le lelaletse leholimong? Jesu eo ea nketsoeng leholimong a le har’a lōna, o tla be a tle ka mokhoa oo le ’moneng a e-ea leholimong ka oona’“(Liketso 1:11).

Seo leha ho le joalo, se etsahetse lilemo tse ngata tse fetileng, ’me Jesu o ne a e-so khutle. Ka nako eo baapostola ba bang ne se ba shoele, boholo ba bona e bile mashoela-tumelo ka baka la bopaki ba bona ka Jesu. Kereke e nyenyane e ne e sa tsoa feta phetohong ea moloko ’me joale e ne e tobane le lihoriso tse mpe haholo ho tsoa kantle le mekhatlo ea bojalefa e makatsang ho tsoa ka hare. Johanne o tlameha a ile a ikutloa a le inotši, a khathetse, a hloka phomolo. ’Me hang a fuoa pono.

`Ke khothatso e fe eo u nahanang hore Johanne o thotse ponong ee? Bala Tšenolo 1:9–19.`

Jesu o ne a boleletse balateli ba hae, “’Me bonang, ’na, ke na lōna ka mehla eohle, ho isa bofelong ba lefatše” (Matt. 28:20), mantsoe a ontle ho tika-tiko, a lokelang e be a ile a khothatsa Johanne ha a tobane le ho ba nosi kholehong eo. Ruri pono ena, “Tšenolo” ena ea Jesu, e lokela e be e ile ea ba matšeliso a maholo ho eena, ho tseba hore Jesu, “the Alpha and the Omega, the First and the Last,” joale o ne a itlhahisa ka tsela e khethehileng ho moapostola ea kholehong.

Se ileng sa latela litemaneng tsena ke lipono tsa bokamoso ba lefatše lena. Seo ho rōna e leng nalane ea kereke empa ho eena e ne e bokamoso. ’Me le har’a liteko le liqholotso tse tlang, Johanne a bontšoa hore na ho tla fella joang. “Eaba ke bona leholimo le lecha le lefatše le lecha; hobane leholimo la pele le lefatše la pele li ne li feile, le lona leoatle le ne ne se le le sieo. Eaba ke bona motse o halalelang, Jerusalema e mocha, o theoha leholimong ho Molimo, o itokisitse joalo ka monyaluoa ea itlhophiselitseng monna oa hae” (Tšen.. 21:1, 2).

Pono e kholo ea tšenolo eo Johanne e ngotseng ho Tšenolo e ile thusa Johanne boitšepong ba ho phomola litšepisong tsa Molimo.

`Bophelo joale bo ka ba thata, le hona ho tšabeha ka linako tse ling. Ke joang ho tseba hore Molimo o tseba bokamoso le hore bokamoso boo bo molemo ka nako e telele, ho fang matšeliso?`