---
title:  Ho Ithuta Haholoanyane
date:  24/09/2021
---

“Bohle re batla likarabo tsa hang tse tobileng bakeng sa lithapelo tsa rōna, ’me re potlaka ho nyahama ha karabo e lieha kapa e tla ka tsesa e sa lebelloang. Empa o bohlale le ho ba molemo haholo ho araba lithapelo tsa rōna kamehla ka nako le ka tsela eo re li batlang ka eona. O tla etsa haholo le ha molemo bakeng sa rōna ho feta ho re nea tsohle tseo re li batlang. ’Me ka ha re ka tšepa bohlale le letato la hae, ha rea lokela ho mo kopa ho re lumella fela ka litaba-tabelo tsa rōna, empa re lokela ho batla ho kena le phetha sepheo sa hae. Litakatso tsa rōna li lokela ho patoa thatong ea hae.”—Ellen G. White, Gospel Workers, p. 219.

“E tla ba nakoana e se kae pele Jesu a tla ho pholosa bana ba hae le ho ba lokisa limelo bakeng sa bosafeleng. . . Mabitla a tla buleha, ’me bafu batla tsoa ho oona e le bahloli, ba hooa, ‘Lefu, tsenene ea hao e kae? Uena lebitla, ho hlola ha hao ho kae?’ Baratuoa ba rōna ba robetseng ho Jesu ba tla hlaha ba apere ho se shoe.”— Ellen G. White, Counsels on Stewardship, p. 350.

**Lipotso tsa Puisano**

`Nahana bo-’nete ba toantšano e kholo. U bona e loana joang lefatšeng? Bophelong ba hao teng e joang? E hlile e teng, ha ho joalo? Hantle, e teng le ho feta ka moo batho ba bangata ba nahanang kateng, hobane ha ba lumele hore diabolose e hlile o teng. Hobaneng ho utloisisa bonnete ba toantšano e kholo ho le bohlokoa ho re thuseng ho utloisisa boemo ba lefatše la rōna? Hape, hobaneng kutloisiso ea rōna ea ka moo toantšano e kholo e tla fella kateng e le matšeliso a maholo?`

`Boporofeta e ka tšetiso ha re ka leka ho feta tšenolo e hlakileng e senotsoeng. Ke ha kae litho tsa kereke li bileng mathateng, ka ho porofeta liketsahlo tse sa kang tsa etsahala kapa ho lumela litlhaloso tsa batho ba bang tse sa kang tsa etsahala? Ke joang re ka itšireletsang hore re se ke ra oela lerabeng le joalo?`

`Ka sehlopheng, shebang Tšenolo 14:9–11 le potso e buang ka ba rapelang sebata le setšoantšo sa sona le ho hloka phomolo. Seo se ka bolela’ng?`

`Taba ea sehloho ka hara kereke e lokela ho ba holima taba ea hore na ke karolo e fe eo re e bapalang nakong ea ho tla ha Kreste. Ho sa natsoe hore na re nka boemo bofe tabeng ena, hobaneng ho le bohlokoa hore re nke karolo khasong ea molaetsa oa ho khutlela hoa ha hae lefatšeng?`