---
title:  Ho Ithuta Haholoanyane
date:  06/08/2021
---

Ka se etsahetseng ho Josefa ka mosali oa Potifaro, Ellen White o ngotse: “Mona ke mohlala melokong eohle e tla phela lefatšeng. Molimo e tla ba thuso e teng, le Moea oa hae e be thebe. Leha re potiloe ke liteko tse matla, ho na le mohloli oa matla oo re ka o sebelisang le ho li hlola. Qoso eo e ne e le matla ha kae boitšoarong ba Josefa. E ne e tsoa ho motho ea tšusumetso e kholo, eo ho sa lebelloang hore a ka isa tahlehong. Empa ke matla le ka ho tiea ho ka kang e ileng ea hloloa. O ne a beile botumo le lithahasello tsa hae matsohong a Molimo. Leha a ile a lumelloa ho utloa bohloko ha nakoana, ho mo lokisetsa ho koala sekheo sa boemo ba bohlokoa, empa Molimo a boloka ka katleho seriti seo se ileng sa silafatsoa ke moleki, ’me ka mor’a moo, ka nako ea hae, a etsa hore se khanye. Molimo a etsa le hore chankana e be tsela ea hae ea phahamiso. Botumo bo botle ka nako ea teng bo tla putsa. Thebe e neng e khurumelitse pelo ea Josefa, e ne e le ho tšaba Molimo, se entseng hore a tšepahale le ho loka pela mong’a hae, le ho lula ’neteng ho Molimo. A lahla moea oa ho hloka teboho e se re a sebelisa hampe tšepo eo mong’a hae a nang le eona ho eena, leha mong’a a ke ke a ithuta seo e leng taba.”—Ellen G. White, The Spirit of Prophecy, vol. 1, p. 132.

**Lipotso tsa Puisano**

`Ho ba Mokreste ka lebitso kapa ho ba moleti oa moetlo ho ke ke ha re thuso ho fumana phomolo likamanong tsa rōna. Phapano ke efe lipakeng tsa moleti oa “moetlo” le molumeli oa ’nete?`

`Khaitseli X o ne a sa tsoa ikopanya le kereke. O ne a nyetsoe ke motho eo e seng molumeli. O ne a rata monna oa he, empa eena o ne a rate liphetoho tseo a li bonang ho mosali. Keletso ea hao e ka ba efe, o ipapisitse le metheo ea Bibele, ho setho sa hao se secha?`

`Sengoli sa mo-Russia Leo Tolstoy o ile a ngola: “Malapa a thabileng a ea tšoana; lelapa le leng le leng le sa thabang ha lea thaba ka tsela ea lona e ikhethang.” Malapa ohle, ka tsela e itseng, a na le bothata bo itseng, hobane ohle a entsoe ka baetsalibe, motho ka mong a tlisa fokoli ba hae kamanong ea lelapa. Ke joang e mong le e mong o rōna, ka mohau oa Molimo a ka latelang motheo oa Bibele oa lerato, tšoarelo, ho jarelana liphahlo, joalo-joalo ho tlisa pholo e itseng likamanong tsa malapa a rōna?`

`Batho ba bangata ba bile maiphihlelo a lintho ha li ba tsamaela hantle le malapa a bona, ha hang ka ho panya ha ntši tlokotsi e otla. Linakong tse kang tsena, hobaneng ho lula tumelong, ho lula litšepisong tsa lentsoe la Molimo, ho le bohlokoa? Haholo ha maemo a le matle, hobaneng ho le bohlokoa ho itokisetsa, semoeeng, bakeng sa lintho tse mpe tse tlang?`