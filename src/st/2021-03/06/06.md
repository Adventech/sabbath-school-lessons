---
title:  Khohlano e Kholo, E Haufi le ea Motho ka Mong
date:  05/08/2021
---

Joalo kaha re tseba re balile pale (Gen. 39:11–20), Josefa o ile a jela qeto ea hae. Josefa a akheloa chankaneng. E le thepa ea Potifaro, Josefa a ka be a bolailoe, ha hlokahala le mohlala. Potifaro o ne a sa lumele mosali oa hae empa o ne a lokela ho sireletsa seriti sa hae ka ho nka khato. Empa ho sa natsoe maemo a mabe ao, lengolo le re: “Jehova a ba le Josefa” (Gen. 39:21).

Bophelo lefatšeng lena ha bo na toka. Botle ha se ka mehla bo putsoang, ’me bokhopo ha se kamehla bo fumanang kotlo e loketseng. Ho na le litaba tse monate le ha ho joalo: Josefa a ka fumana phomolo, le chankaneng, hobane Molimo o na le eena. Chankaneng a ka be a nahanne ka ho hloka toka ha boemo bahae, eaba o ikhula le ho nyahlatsa Molimo.

`Josefa o etsa eng ha a le chankaneng? O amana joang le ba mo potileng? Bala Genese 39:21–40:22.`

Chankaneng, Josefa chankaneng o ikamohetse. O theha setsoalle; o thusa ba bang, leha likamano chankaneng li ne li le hole le se loketseng seo a neng a ka se lakatsa. ’Me Josefa ha se hore eena ha a hloke thuso le ho iketsa ea seng tlokotsing. O kopa thuso ho mo qhatsetsi ha a mo phuthullela toro ea hae.

`Ke setšoantšo se fe se seholo seo Paulose a se bontšang ho Ba-Efese 6:1–13?`

Likamano ke karolo fela e fokolang ea toantšano e kholo e lipakeng tsa Molimo le Satane e sa leng e loana ka lilemo. Sena se bolela hore, ha ho likamano tse phethahetseng. Kamano e ’ngoe le e ’ngoe e lokela ho ba le kholo e susumetsoang ke phetoho e itseng, ’me Satane o na le thahasello ea ho sebelisa likamano tsa rōna— haholo tse haufi-ufi le rōna—molemong oa hae ho re utloisa bohloko le ho ferekanya thato ea Molimo maphelong a rōna. Re ka leboha hoba ha re ea siuoa ho loana lintoa tsena re le bang. Lentsoe la Molimo le theha metheo ea likamano tsa rōna. Tšepiso ea hae ea ho fana ka bohlale (Jakobo 1:5) e fetela le ho likamano tsa rōna. ’Me joalo ka ha a bile le Josefa, o tšepisa ho ba le rōna ha likamano tsa rōna li re makatsa.

`Nahana ka litšepiso tsa Molimo ho Jakobo 1:5, ’me motsotsoana ho rapella bohlale likamanong tsa hao. Ke joang u ka batlang ho bulehela nyenyeletso ea Moea o Halalelang ha u ntse amana le batho?`