---
title:  Boikaketsi
date:  14/07/2021
---

Moikaketsi ke motho ea etsang e ka, ea batlang ho hlaha e le ntho eo hantle e seng eona Moikaketsi ke motho ea etsang e ka, ea batlang ho hlaha e le ntho eo hantle e seng eona. Polelo ena e hlaha makhetlo a ’maloa ho Mattheu 23 puisanong eo Jesu a nyatsang bangoli le bafarisi, khubu ea boetapele ba bolumeli ba se-Juda (Matt. 23:13, 14, 15, 23, 25, 27, 29). Lievangeli li re bontša Jesu ea fanang ka mohau le tšoarelo ho bafebi balekhetho, lihlola, le bona babolai, empa o bontšitse kutloelo bohloko e fokolang bakeng sa baikaketsi (sheba litemana tse ngata ke tsena Matt. 6:2, 5, 16; Matt. 7:5; Matt. 15:7–9; Matt. 22:18).

`Bala Mattheu 23:1–13 le ’me u etse lenane la limelo tse ’ne tse kholo tsa baikaketsi tse boletsoeng ke Jesu.`

Jesu o amahanya limelo tse ’ne le bangoli le bafarisi. Nakong ea boJuda lekholong la pele la lilemo a.d., Bafarisi ba ne ba emela bolumeli bo tiisitseng ’mele. Ba ne ba na le thahasello molaong o ngotsoeng le o phetoang, le ho hatella bohloeki ba ho boloka mekete. Ka lehlakoreng le leng ho ne ho e-na le Basaduse, sehlopha sa baetapele le sa batho bao boholo ba ruileng, hangata ba tsamaea le baprista. Ba ne ba tsoetse pele haholo (i.e., ba ne ba bua se-Gerike ’me hae ba ne ba tšere filosofi ea ba-Gerike) ’me ba ne ba sa lumele kahlolong kapa bophelo ka mora lefu. Re ka ba hlalosa e le ba amohelang lintho ha bobebe. Lihlopha ka bobeli li ne li le molato oa boikaketsi.

Ho ea ka Jesu, re baikaketsi ha re sa etse seo re se bolelang, ha re etsa bolumeli hore bo be thata bang ba batho ba bang ntle le ho sebelisa mekhoa e tšoanang malebana le rōna, ha re batla hore ba bang ba ananele bolumeli ba rōna, le ha re batla hlompho le ho ananeloa ho loketseng Ntate ea maholimong.

Ho sa natsoe bohale ba mantsoe a hae le ho toba taba, ho kopa-kopana ha Jesu le bao a neng a ba bitsa baikaketsi e ne e tletse lerato le tsotello, le ho bona baikaketsi bana.

“Kutloelo bohloko ea leholimo e ile tšoaea chebo ea mor’a Molimo ha a talime hang tempele le ba mo mamemtseng. Ka lentsoe le imetsoeng ke pelo e bohloko le ho baba o ile a phatlalatsa, ‘Jerusalema, Jerusalema, oena ea bolaeang baporofeta, le ho tlepetsa ka majoe bohle ba romeloang ho uena, ke ha kae ke leka ho bokella bana ba hao, joalo ka ha khoho e bokella litsuonyana tlasa mapheo a eona, empa o hanne!’”—Ellen G. White, The Desire of Ages, p. 620.

`Hobaneng ho sa hlokahale le hore u be moetapele oa bolumeli hore u be molato oa baikaketsi boo Jesu ka matla a bo nyantsang moo? Ke joang re ka ithutang ho bona boiketsi boo ho rōna ha bo le teng, ’me ke joang re ka bo felisang?`