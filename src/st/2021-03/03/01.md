---
title:  Metso ea Ho Hloka Phomolo
date:  10/07/2021
---

### Bakeng sa boithuto ba beke ena, bala
Matt. 10:34– 39, Luka 12:13–21, Ba-Fil. 2:5–8, Luka 22:14–30, Matt. 23:1–13.

> <p>Temana ea Khopolo</p>
> “Hobane moo mōna le khang li leng teng, ke moo ho leng mofere-fere le mesebetsi eohle e mebe” (Jakobo 3:16).

Aspens ke lifate tse ntle haholo, tse fihlelang bolele balimithara tse 15–30. Li phela hantle maemong a batang le moo hlabula ho pholileng. Patsi ea tsona e sebelisoa ho etsa thepa ea ka matlung, ’me hape le ho etsa mollo le pampiri. Tšepe le liphoofolo tse ling hangata li fula sefate sena ha se sa le senyenyane nakong ea mariha a thata ka ha se na le matsoai a mangata. Sefate sena sa Aspens se hloka letsatsi haholo, ’me se hola nako eohle-le mariha, ho li etsang hore e be mohloli oa lijo ho liphoofolo tse ngata tsa mefuta.

Leha ho le joalo, lifate tsena, Aspens, li tumile ka hore li na le metso e meholo ho fetisa limela tsohle lefatšeng. Methapo ke eona e monyang lijo fatše le ho etsa sehlopha se ka pharallang ka potlako, ho fihlela sebaka se seholo. Sefateng ka seng sa aspen se ka phela lilemo tse lekholo le mashome a mahlano, empa liphoofotsoana tse ka tlase ho lefatše li ka phela likete tsa lilemo.

Thutong ea beke ena, re batla ho sibolla e meng ea mothapo ea ho hloka phomolo ha rōna. Ho na le lintho tse ngata tse ka re thibelang ho fumana phomolo ea ’nete ho Jesu. Tse ling tsa tsona li totobetse ha tse ling li sa natsehe. Tse ling re ka ’na ra se ke ra li ela hloko, joalo ka ho sefate se seholo sa aspen boholo bo ka tlase ho le lefatše ha bo bonoe, re ka ’na ra se ke ra ba hlokolosi ka boitšoaro le liketso tse arolang le mopholosi oa rōna.