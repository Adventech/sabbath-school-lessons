---
title:  Boikhantšo
date:  12/07/2021
---

Joalo ka tabeng ea sefate sa aspen le methapo ea sona e meholo ka tlasa lefatše, boikhantšo ke karolo ea methapo e meholo e ka tlase e bitsoang “sebe,” e re sitisang ho fumana phomolo ea ’nete ho Jesu. Hara libe tsohle tse maphelong a rōna, boikhantšo bo bonahala bo le bobebe ho iponahatsa, na ha ho joalo? Boholo ba rōna, boikhantšo ke ntho eo e hemang ka tlhaho.

`Bala Luka 12:13–21. Hlalosa bothata bo hlahisoang setšoantšong sa Jesu. Na ho etsa meralo ea ka moso, ke boikhantšo le ho se natse ’muso oa Molimo? Ha e ba ho se joalo, joale Jesu o re hlokomelisa khahlanong le eng?`

Setšoantšo sena se hlaha fela Evangeling ea Luka ’me se boleloa e le karabo ka mora potso ho tsoa mothong ea sa boleloang oa phutheho. Ha a botsoa ka taba ea kabo ea mafa, Jesu o arabela ka ho latola tšebetso ea Mokena lipakeng lipakeng tsa bana ba motho. Ha e le hantle, o beha monoana oa hae holima hoo e leng boholo ba bothata, boikhabo. O kenella tlase ho bontša motso o moholo o lutseng ka tlasa liketso tsa motho ka mong.

`Nahana ka mekhoa e meng ea boikhantšo bophelong ba hao. Ke joang boikhantšo bo amang likamano tsa rōna le Molimo, le balekane le malapa, le kereke e le lelapa, le bahaisane le basebetsi ’moho? Ke ntlha efe ea mantlha e fumanoang ho Ba-Filipi 2:5–8?`

Ka ho shebana feela le tse hlokoang ke eena le litakatso tsa hae, monna oa morui ea sa tsejoeng oa setšoantšo sa Jesu o ile a lebala ho nkela hloohong lintho tse sa bonoeng tsa leholimo. Tse kholo, tse molemo, le ngata na ha se metheo ea boitšoaro ea ’muso oa Molimo na. Paulose o re fa hanyane pono ea se susumelitseng Jesu ha a etsa qeto ea ho nka sebaka sa rōna.

Ba-Filipi 2:5–8 e hlalosa motheo oa ho hloka boikhabo, oa boikokobetsi le lerato. Haeba lerato bakeng sa Molimo le ba bang le sa susumetse liqeto le tse tlang pele ho rōna, re tla tsoela pele ho ikhahela meliko mona le ho beha letlotlo le fokolang leholimong (Matt. 6:20).

`Hobaneng ho le bobebe ho nkeha ke takatso ea leruo le ipokella matlotlo? Leha bohle re hloka chelete e itseng hore re phele, hobaneng ho bonahala hore ho sa tsotellehe hore na re na le bokae, re ntse re batla e fetang moo?`