---
title:  Ho Ntša ho Hloka Phomolo ka Metso
date:  15/07/2021
---

`Bala Johanne 14:1–6. Ka har’a ho hloka phomolo ha rōna, ke eng eo re ka e etsang hore lipelo tsa rōna li se ferekane? Motheo oa ho hlola ho karohano, boikhantšo, takatso, baikaketsi, le ho fumana phomolo ea sebele ke ofe?`

Ho hlola ho hloka phomolo kamehla ho qala ka Jesu. Ke eena tsela, le ’nete, le bophelo. O tseba tsela e nepahetseng ha re lelera felleng la lefatše la rōna le tletseng ka marang-rang; ha mofani ea halalelang oa molao e le ’nete e entsoeng motho, ’me moea oa hae o tla re tsa maisa ’neteng eohle (Johanne 16:13). Ha re utloa bohloko, re khathetse, re hlolehile, re kula, le hona ho nyahama, ke bophelo—e seng bophelonyana fela. Hantle o re tšepisitse bophelo ka ho fetisisa (Johanne 10:10). Sena se kenyeletsa le lehae la rōna le bophelo bo-sa-feleng, empa hape e kenyeletsa boleng bo fetang ba joale ba bophelo. ’Mopi ruri o khona ho fana ka ho fetisisa le ho se nang Tekanyo, le ha joale.

“Lipelo tsa lōna li se ferekane” ke memo ea ho phela ka tebello. Ha ikutloa re nyotobetse, o khona ho re phahamisetsa boemong bo phahameng. Ha re loana le lefifi le sebe, ke eena ea qaling eo hape a tlang ho qetella mosebetsi oa hae ka ho rōna (Ba-Filipi 1:6).

Ho sa tsotellehe hore na lintho li mpefala ha kae mona, (’me ehlile li ka mpefala) sheba litšepiso tseo re li filoeng ho Jesu. O re lokisetsa “boplulo”, bolulo boo bohloko ba rōna, ho hloka phomolo, le mahlomola, li tlang ho felisoa ka ho sa feleng. Ke tšepiso eo re e filoeng ke Kreste Jesu, ’me re e filoe bohle, ho sa tsotellehe hore na re bo mang, re tsoa ho kae, ho sa natsoe hore maphelo a rōna a ne a lobokane ho le ho kae nakong e fetileng le joale.

Senotlolo leha ho le joalo, ke hore re tle ho Molimo bofokoling ba rōna, le bohlokong, le ho robeheng lipelo, le ho oeng ha rōna ka kakaretso, ho tseba hore oa re amohela ho natsoe lintho tsena. Ke seo mohau o leng sona, ’me ke hobaneng re lokela ho lumela hore re o filoe ha re o batla ka tumelo.

`Bala Jeremia 3:22. Molimo o re kopa ho etsa ho etsang eng, ’me joale o tla etsa eng ho araba bakeng sa rōna?`

`Nahana ka mantsoe a Jesu: “‘Ke tla boela ke boee, ke le nkele o ’na, hore moo ‘na ke leng teng, le lōna le be teng (John 14:3). Sena se lokela ho bolella’ng ka moo pallo ea ho khutla labobeli ha Jesu e leng khubu le ho ba bohlokoa kateng? Haholo bakeng sa rōna Baleti (ka kutloisiso ea rōna ea lefu), hobaneng pallo ea ho khutla labobeli e le bohlokoa ha kalo?`