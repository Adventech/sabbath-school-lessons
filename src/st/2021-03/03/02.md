---
title:  Jesu o tlisa Karohano
date:  11/07/2021
---

Ke batho ba fokolang haholo ba natefeloang ke khohlano. Re labalabela kutloano le khotso. Re bile re tšoara le lithupelo mabapa le ho etsa khutso le ho rarolla likhohlano likereng le litsing tsa rōna.

`Bala Mattheu 10:34–39. Jesu o bolela’ng ha a re ha tlisa khutso empa e le lerumo? See se bolela’ng, haholo ha u sheba hore Jesu ke “khosana ea Khotso” (Esa. 9:6)?`

Polelo ea Jesu ho Mattheu 10:34–39 hlalosa se sa lebelloang ka tse la e makatsang. Mopholosi, ea tlileng e le ngoana ea hlokang thuso ho e-na le ho tla e le morena ea matla ea potapotiloeng ke balebeli, ea neng a ruta lerato ho bahaisane le lira, joale o bolella balateli ba hae hore o tlisitse phapang le khohlano. Barutuoa ba hae le ba neng ba mo mametse ba lokela e be ba ile ba makala, joalo ka ha re maketse: Ho tla joang?

Mattheu 10:35–39 ruri e bua ka kutlo le botšepehi. Ha a qotsa Mikea 7:6, Jesu o ile a qholotsa bamameli ba hae ho etsa khetho ea bosafeleng. Mora o lokela ho rata leho hlompha batsoali ba hae. Eo e ne e le se hlokoang ke molao oo Moshe ao amohetseng thabeng. E bile mokhoa oa Molimo oa tšebetso; Ntate le ’m’e ba lokela ho rata le ho hlokomela bana ba bona. Empa, ha lerato le ka fetisa boitlamo ba bona ho Jesu, ho ne ho hlokoa se qeto e thata. Lintho tse tlang pele li tle pele, Jesu oa re hopotsa sekheng sena.

Jesu o bontša khetho ena ka lipolelo tse tharo, polelo ka ’ngoe e sebelisa poleloana ho lokela. Ho lokela ha ho ea ipapisa le boitšoaro bo phahameng kapa ho hlola sebe. ho lokela ho ho ipapisitse le likaman o tsa motho le Jesu. Re loketse ha re mo khetha e le oa pele ho lintho tsohle—ho kenyeletsa le ’m’e, ntate, kapa bana. Re khetha mahlomola a sefapano le ho latela Jesu.

“Ha ke na takatso e kholo ho feta ho bona bacha ba rōna ba tletse ka mora oa bolumeli bo hloekileng bo etsang hore ba nke sefapano le ho latela Jesu. E-eang, bacha bao e leng barutuoa ba Kreste, ba laoloang ke motheo, ba thabile ka liaparo tsa tlhoeko le ho loka. Mopholosi oa hao u tla u tataisetsa boemong bo lokelang litalenta tsa hao le moo u ka etsang mosebetsi o tsoileng matsoho.”—Ellen G. White, Testimonies for the Church, vol. 5, p. 87.

`Ka linako tse ling re qobelleha ho jara sefapano e se ka boikhethelo ba rōna, ’me ka linako tse ling ke ka boikhethelo re jarang sefapano. Ka tsela e fe kapa efe, senotlolo sa ho jara sefapano seo ka botšepehi se sefe?`