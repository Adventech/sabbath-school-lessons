---
title:  Ho Ithuta Haholoanyane
date:  20/08/2021
---

“Ka phetoho e ntseng e tsoela pele ea maemo, phetoho tse tlang maiphihlelong a rōna; ’me ka liphetoho tsena rea phahamisoa kapa khatello ea maikutlo. Empa phetoho ea maemo ha e na matla a ho fetola kamano ea Molimo malebana le rōna. E sa le eena maobane, kajeno, le ka ho sa feleng; ’me o re kopa hore re be le boitšepo leratong la hae.”—Ellen G. White, In Heavenly Places, p. 120.

“Sheba ho Jesu, o etsa thapelo e khutsitseng ka tumelo, u itšoarella matleng a hae, e ka ba u na le boikutlo ba boteng ba hae kapa che. E-ea pele joalo ka e ka thapelo ka ’ngoe e fanoang e fihlela teroneng ea Molimo le ho arabeloa ke eo litšepiso tsa hae li sa foseng. E-ea pele feela, o bina le ho etsa menyakoe ho Molimo pelong ea hao, leha u le khatellong ea maikutlo ke boima le bohloko. Ke u bolella ke le ea tsebang, leseli le tla tla, nyakallo e tla ba ea hao, ’me moholi le maru li tla tlosoa. ’Me re feta matleng a khatello a seriti le lefifi ho ea letsatsing le hlakileng la boteng ba hae.”—Ellen G. White, Selected Messages, book 2, pp. 242, 243.

**Lipotso tsa Puisano**

`Hangata ho thata ho thusa motho ea mahlomoleng ke bothata ba kelello kapa khatello. Mokhoa o motle e ka ba ofe bakeng sa kereke ea hao ho ithuta ho sebeletsa hantle bao ba amehileng ke khatello ea maikutlo?`

`Hangata re sokolana le ho buleha le ho tšepeha pela Molimo. A ko shebe Lipesalemeng le ho bona hore na lingoli tsa Bibele li ne li bulehileng ha kae pela Molimo. ke joang re phahamisang moea oa ho buleha le ho tšepeha likereng tsa rōna tsa lehae?`

`Thapelo hangata e thata ha re tobana le khatello. Buisanang ka matla a thapelo ea bokena lipakeng bakeng sa bao ba sitoang ho ithapella.`

`Hobaneng ho le bohlokoa hore re hopole hore tumelo ha se boikutlo? Hore fela re nyahame, khathatsehile, re na le tšabo, ha ho bolele hore re haelloa ke tumelo kapa tšepo ho Molimo. ho bolela fela hore, ka nakoana eo, re tepeletse, re nyahame, khathatsehile, re na le tšabo, joalo ka ha bohle ba rōna re kile ea feta moo ka nako e ’ngoe. Ke joang re ka ithutang hore, ka linako tse ling, ho tsoa ka tumelo ho bohlokoa, ho sa tsotellehe hore na ho ka ba thata ha kae?`

`Ke tšepo efe e kholo eo re ka e nkanag paleng ea motho ea omeletseng litho, haholo mokhoeng oa sebe oa ho phela o re tlisetsang mafu le bokuli?`