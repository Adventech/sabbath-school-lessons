---
title:  Phomolo le Tse Ngata
date:  19/08/2021
---

Molimo oa tseba hore ho matha hono ho khathalitse Elia. Molimo oa tseba hore fela ho khathala ’meleng, Elia o khathetse le maikutlong le ho jara boima bo boholo ba molato. Joalo ka Jesu a tla etsa ka motho ea omeletseng litho lilemo tse ngata ha morao, Molimo o hlakola letlapa le hloeke le ho fa Elia phomolo. Qetello, joale a ka robala leho nchafala.

Re ne re ka labella sena ho ba qetello ea pale, empa ha ho joalo. Phomolo ea Molimo hase ketsahalo ea hang fela. Ho kena phomolong ea Molimo ho tlameha ho sebetsane le pholo—hanyane ka hanyane ho tlosa mehopolo e fosahetseng le litloaelo tse mpe. Molimo ha a potlakisi pholo.

`Bala 1 Marena 19:5–8. Elia o ea ho kae joale, hobaneng?`

Ka mora phomolo, Elia oa matha hape. Empa ka nako ena o lokisa ho matha hoa hae. Molimo oa utloisisa hore bophelo lefatšeng lena la sebe bo baka khatello ea maikutlo. O utloisisa qholotso ea rōna ea ho matha, empa o batla ho tsamaisa ho matha ha rōna. Ho e na le mekhoa e re bolaeang eo re e lekang, o batla re mathele ho eena. ’Me hang ha re mathela ho eena, o batla ho re ruta ho mamela “lentsoe le sebang le lesesane” (1 Marena 19:12) le tla re fa phomolo.

Elia o ne a se na matla a ho iphahamisa le ho kena leetong la ho ea kopana le Molimo. Molimo o fana ka matla bakeng sa kopano eo, ’me o tšepisa bokamoso bo molemo.

Ha Elia a lutse tlasa sefate le ho lakatsa lefu, o ne a lumela hore matsatsi a hae a matle a felile.

`Bala 1 Marena 19:15, 16 le 2 Marena 2:11. O ne a ntse a emetsoe ke eng Elia?`

Molimo o ne a tseba hore matsatsi a matle a sa tla bakeng sa Elia. Pholo e ne e tla tlela moporofeta ha a ithuta ho tsamaisa bophelo ba hae ka merethetho ea Molimo le ho amohela phomolo eo a fanang ka eona. Ho ne ho ntse ho e-na le marena a hlokang ho tlotsoa le mohlahlami ho ka khethoa. Molimo o ne a se a ntse a tseba ka Elisha, ea neng a tla ba haufi joalo ka mora ho Elia. Molimo o ne a tseba hore ka tumelo Elia o ne a tla bitsa mollo ho theoha leholimong (2 Marena 1:10). Bakeng sa Elia, ho ne ho sa tlo ba le lefu le larileng tlasa sefate empa koloi ea mollo ho isa phomolong ea leholimo.

`Ke eng eo re ka ithutang eona ho tsoa paleng ee ea Elia ka ho re na hobaneng, ho sa natsoe hore na re ikutloa re le babe ha kae, ka matla a Molimo re hloka ho tsitlalla le ho se inehele?`