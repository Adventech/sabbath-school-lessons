---
title:  Phomolo e Folisang
date:  15/08/2021
---

Ha e ba nako e teng eo re hlokang phomolo, ke ha re kula. Re hloka phomo ea ’mele e hore ’mele ea rōna e tle e tlafatse sesole sa ’mele.

’Me hape re hloka phomolo ea kelello. Ka linako tse ling ke ntho e seng kotsi bophelong joalo ka mokhohlane kapa hlooho. Re robala moo le ho leka ho nahane ka lintho tseo re lokelang e be rea li etsa empa rea sitoa.

Ka linako tse ling, ha e le ntho e behang bophelo kotsing haholo, re paqama fatše le ho khathatseha ka hore na liteko tsa bongaka li fana ka sephetho sefe. ’Me hangata re qalelle ho ipotsa hore na ke hobaneng. Mokhoa oo oa bophelo bo seng botle o re tšoaretseng? Na e ka ba ka baka la lithethefatsi tseo re li sebelisitseng lilemo tse 20 tse fetileng? Na ke monono oo re o boneng ka lilemo tse fetileng tsee? Na e be Molimo o re otlela sebe sela seo ho seng motho ea tsebang ka sona?

`Bala Mareka 2:1–4. Ho ne ho etsahala’ng mo?`

Bakeng sa motho ea omeletseng litho paleng ena, e ne ketsahalo e hlakileng. Ho The Desire of Ages (pp. 267–271), re fuoa se neng se etsahala. Motho ea omeletseng litho o ne a entse lintho tseo a neng a sa li thabele. Bophelo ba hae ba sebe bo ne bo mo baketse bokuli, ’me litsibi tabeng tsa semoea ba etsa mola o hlakileng lipakeng tsa sesosa le litla-morao. O ne a ipitselitse lefu lena ka libe tsa hae, ’me ho ne ho se pheko.

Boitšoaro bona bo ka makatsa. Hangata re sitoa ho ithiba ho nahana ka hore na e entsoe ke mang. Ha e ba ho entsoe phoso e itseng, ho na le ea tlamehang ho e jela. Ha e ba ho na le kotsi e hlahileng kae kae, ho na le tlamehang ho qosoa. Empa ho beha molato ho mang mang ha ho tlise pholo kapa ho phethahala ho ea kulang.

Morero oa Molimo oa sethathong o ne o sa kenyeletsa bohloko, bokuli, le mahlomola. Bokuli bo tlile lefatšeng lena fela ka ho kena ha Sebe. Ke ka hoo Molimo a re fang tataiso mokhoeng oa ho phela hantle—e le hore re tle re natefeloe ke bophelo bo botle ba boleng ha joale. Empa ha re ntse re le lefatšeng lena le kulang ke sebe, ha ho na ba le tiisetso ea bophelo bo botle, ho sa natsoe hore na re latela melao ea bophelo hantle ha kae.

Litaba tse monate ke hore Molimo a ka re fa phomolo e ka ba rea kula kapa re phetse hantle; e ka ba bokuli ba rōna re ipitselitse bona kapa ke ka baka la motho e mong, kapa lefutso, kapa hona ho phela lefatšeng lena la sebe. Molimo oa tseba hore na o re fa phomolo joang.

`Ha motho e mong a kula, ha se hantle ho qala ka ho batla hore na phoso ke ea mang. Ka nako e tšoanang, hobaneng ho utloisisa sesosa sa bokuli, ketsahalong tse ling, e leng khato ea bohlokoa malebana le pholo?`