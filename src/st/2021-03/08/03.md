---
title:  Kotsi oa Kalafo
date:  16/08/2021
---

Motho ea omeletseng litho o ile a theoleloa ho Jesu, ’me mahlo ohle a ne a le ho Jesu. Na o tla khetha ho folisa moetsalibe ea tjee? Na u tla bua polelo e khalemang bokuli?

`Jesu o etsang ho folisa motho ea omeletseng litho? Ntho ea pele eo Jesu a mo etsetsang eona ke efe? Bala Mar 2:5–12.`

Ka ha re ela hloko bokuli ho fihlela re bona matšoao, hangata re nahana bokuli e le oona matšoao ao. Re nahana hore ho felisa matšoao ho bolela ho fola. Jesu o atamela bokuli ka tsela e fapaneng. O tseba motho oa mahlomola ohle le bokuli ’me o batla ho sebetsana le oona pele.

Ketsahalong ea motho ea omeletseng litho, ho ena le ho re hang a alafe matšoao a bokuli ba hae, Jesu o toba motsong oa se khathatsang monna enoa ka ho fetisisa. Motho ea omeletseng litho o utloa boima ba molato oa hae le karohano le Molimo ho feta ka moo a utlong bokuli ba hae. Motho ea phomotseng ho Molimo o khona ho mamella bohloko bohle bo ’meleng bo ka mo oelang holimo lefatšeng lena le kulang ke sebe. ’Me joale Jesu o toba motsong ’me o fana ka tšoarelo pele.

Baetapele ba bolumeli ba makala ha ba utloa Jesu a phatlalatsa tšoarelo. E le karabo qosong ea bona eo ba sa e buoeng, Jesu o botsa potso.

`Bala Mareka 2:8, 9. Ke qholotso efe eo Jesu a fanang ka eona ho bangoli ba moo?`

Ke taba efe eo hantle a sebetsanang le eona?

Ho bua hangata ho bonolo, empa e seng ha Molimo a bua. Ke lentsoe la Molimo le matla, lintho tsohle li ba teng (Genese 1). Leha tšoarelo e se ntho eo re ka e bonang, e theko e boima. Tšoarelo e qositse Mor’a Molimo bophelo ba hae sefapanong. Lintho tsohle tse ling se li latela. Ho bontša matla le bo-’nete ba tšoarelo, Jesu o khetha ho folisa motho ea omeletseng litho.

Molimo o batla ho re folisa ka hare pele. ’Me ka linako tse ling o khetha ho re tlisetsa pholo ea hang-hang ea ’mele, joalo ka motho enoa ea omeletseng litho, kapa ka nako tse ling re tla lokela ho emela tsoho ho ba le maiphihlelo a pholo ea ’mele. Ka tsela efe kapa efe, mopholosi oa rōna o batla ho re khone ho ba le phomolo ka tiisetso ea lerato, le mohau le tšoarelo le hona joale, leha har’a mahlomola a rōna.

`Ke joang re ka fumanang phomolo le khotso, leha lithapelo tsa rōna bakeng sa pholo li sa arajoe, bonyane ha joale?`