---
title:  Ho Baleha
date:  17/08/2021
---

Lipatsisisong tsa mokhatlo oa lefatše oa bophelo (WHO), lefu le tloaelehileng haholo lefatšeng ka bophara, le amang batho ba fetang limillione tse makholo a mararo selemo le selemo, kamehla ha le na matšoao a bonahalang. Khatello ea maikutlo ke sesosa se ka pele sa bokooa lefatšeng ka bophara ’me ke eona e bakang boima bo boholo mafung a lefatše ka bophara.

Ka bomalimabe, hangata khatello ea maikutlo ha ho buuoe ka eona Bokresteng hobane e ka bonoa e le letšoao la ho hloka tumelo. Hantle, ha ke re Bakreste bohle ba lokela kamehla ba tlale ka nyakallo le thabo joalo-joalo? Joale, na khatello ea maikutlo ha se letšoao la hore se seng se fosahetse likamanong tsa rōna le Molimo? Batho ba bangata ba ea tseba hore sena ha se ’nete. Le Bakreste ba tšepahalang, ka linako tse ling ba ka khathatsoa ke khatello ea maikutlo, haholo ka mor’a ho ketsahalo e nyarosang, ’me ha se pontšo ea ho hloka tumelo kapa tšepo ho Molimo.

Hape, e mong a ka bala Lipesaleme le ho bona bohloko, mahlomola, le tsietsitseo batho ba Molimo ba tšepahalang ba fetileng har’a tsona.

Ka linako tse ling khatello ea maikutlo e re otla hanyane ka le ka lenyele, ’me re e bona nakong eo e seng e seje setsi. Ka linako tse ling e iponahatsa hang, ka mor’a ketsahalo e emang ’mele le maikutlo. Ka mohlala, moporofeta oa Molimo Elia o ile a felloa matla, maikutlong le ’meleng thabeng ea Karmele.

`Ho 1 Marena 18, Elia o ne a sa tsoa bona mohlolo oa Molimo oa mollo o theoha ho tsoa leholimong. E le karabo ea thapelo ea hae, o ne a bone pula e theoha le ho fihlisa qetellong lilemo tse tharo tsa komello pheletsong. Hobaneng Elia a arabela litšoso tsa Jesebele ka ho baleha? Bala 1 Marena 19:1–5.`

Elia o ne a bile le lihora tse mashome a mabeli a metso e ’meli tse khathatsang haholo. Maiphihlelo ana, ha a kopana le litšoso tsa lefu le puo e bohla, li lekane ho ka qholotsa khatello ea maikutlo ho Elia.

Hape, Elia o ne a le teng ha baporofeta ba Baale ba ka bang makholo a robeli le mashome a mahlano bane ba bolaoa, mohlomong ba bang ba bona le ka letsoho la hae (1 Marena 18:40). Ketsahalo e joalo, le ka baka le lokileng, ke ha bonolo e ka tlisang khatello e kholo ho ba shebeletseng haholo joang joale ha u nkile karolo.

Joale Elia o qalella ho matha, ho leka ho baleha. Ka linako tse ling re mathela sehatsetsing le ho leka ho ja e le ho ithabisa hape. Ka linako tse ling re leka ho robala ho leleka mokhathala oa maikutlo. Ka linako tse ling re batla likamano tse ncha, mosebetsi, kapa ho fallela sebakeng se secha e le ho leka ho baleha. ’Me ka linako tse ling re ipata ka ho sebetsa haholo, ho ipehela nako tse ngata tsa ho qeta, le litaetsano, ha re leka ka matla ho baleha ntho eo e sa bitsoeng e re timang thabo le phomolo. ’Me le joale batho ba bangata ba sebelisa “litlhare” tse itseng, ka eona teko ea ho kokobetsa bohloko. Qetellong, leha ho le joalo, lintho tsena li pata matšoao; ha li rarolle bothata, ’me hangata li mpefatsa maemo fela.