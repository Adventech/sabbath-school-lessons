---
title:  Ho Khathala Haholo le ho Sitoa ho Matha
date:  18/08/2021
---

Elia o ne a khathetse halolo ho matha ho feta moo. ’Me joale oa rapela hape. Thapelo ena e fapane haholo le ee tletseng ka tumelo eo Molimo a e arabileng thabekng ea Karmele (1 Marena 18:36, 37) kapele ho baprista le baporofeta ba Baale, litho tsa lekhotla, le sechaba. Ena ke thapelo e boholo, e khutšoanyane ea motho ea tsietsing.

`Ho 1 Marena 19:4, Elia o bolela hore ha a fetise baholo bahe ka molemo. O ne a bua ka eng?`

Ha Elia a ema, letsoalo le molato la mo qeta. A hlokomela hore ho baleha ha hae ho sitisitse hoo e ka beng e le monyetla o moholo oa nchafatso ea Iseraele. A hlokomela hore o phoqile ba neng ba mo hloka haholo. ’Me ha a na matla a ho etsa letho ka taba eo. Ka hona, nakong ea bohloko ea ho itlhatlhoba, ka ho tseba hantle nalane ea sechaba sa habo, o ipona hantle hore na ke mang.

Seo e ka ba tšenolo e bohloko bakeng sa rōna bohle, na ha ho joalo—ka hore, ho ipona hantle seo re leng sona? Re lokela ho leboha ha kae ka tšepiso ea hore, leha maphelo a rōna e bile a baetsalibe, ho Kreste Molimo o re bona joalo ka ha a bona Jesu. Ke tšepo eo re nang le eona ho feta eo, ka tumelo, re ka ipatlela ho loka ha Kreste? (Sheba Ba-Fil. 3:9.)

Leha ho le joalo, khatello ea maikutlo e na le ho re koala lefifing la setsokotsane sa ho itlhoea. ’Me ka linako tse ling re qalella ho nahana hore lefu ke eona fela tsela. Ena e bonahala e le eona taba ketsahalong ea Elia. Taba ena e mo imetse hoo. O re, “‘Ho lekane! Oho, Jehova, nka moea oa ka joale, hobane ha ke fete bo-ntate ka molemo!’“(1 Marena 19:4).

Litaba tse monate ke hore ngaka e kholo ha e ahlole Elia. Molimo o utloisisa ho feta rōna hore na re khahlanong le eng ha re loana le khatello ea maikutlo.

“Re ka se tlo ba mohlolo oa bopaki bah ore ka nako eo sefahleho sa mopholosi oa rōna se inametse ho rōna ka kutloelo bohloko le lerato, empa sena e hlile se joalo. Re ka se tlo utloa kamo ea hae hantle, empa letsoho la hae le holima rōna ka lerato le kutloelo bohloko.”—Ellen G. White, Steps to Christ, p. 97.

Molimo oa tseba le ho utloisisa hore “tsela . . . e telele” (1 Marena 19:7) bakeng sa rōna, empa ka linako tse ling, o lokela ho ema ho fihlela re khaotsa ho matha. E be joale a ka kena lipakeng.

Ka linako tse ling batho ba khangoang ke metsi ba ee ba ferekane hoo ba loantsang le ea tlo ba pholosa. Ea mo pholosang o lokela a emelle thoko le ho emela ho pholosa ha eo a se a inehetse.

`Ke tšepo e fe le matšeliso tseo u ka li fumanang temaneng tse latelang?: Pes. 34:18, Matt. 5:1–3, Pes. 73:26, Esa. 53:4–6?`