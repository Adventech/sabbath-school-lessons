---
title:  Ho Ithuta Haholoanyane
date:  10/09/2021
---

“Kamehla ha re rate ho tla ho Jesu ka mathata le liteko tsa rōna. Ka linako tse ling re tšollela mathata a rōna litsebeng tsa batho, le ho bolela matšoenyeho a rōna ho ba ke keng ba re thusa, re lebala ho li bolela tsohle ho Jesu, ea tsebang ho fetola litsela tsa masoabi ho li etsa tsa nyakallo le khotso. Ho itatola, ho iketsa sehlabelo ho fana ka khanya le tlholo sefapanong. Litšepiso tsa Molimo li ntle haholo. Re lokela ho ithuta lentsoe la hae ha re batla ho tseba thato ea hae. Mantsoe khothatsang, ha ithutiloe hantle le ho utluoa ka hloko, e tla isa maoto a rōna litseng tse phatlaletseng, moo re ka tsamaeang re sa khoptjoe. Oho, e se e ka bohle, baruti le sechaba, ba ka nka meroalo ea bona le tse ba khathatsang ho li isa ho Jesu, ea emetseng ho ba amohela, le ho ba fa khotso le phomolo! A ke ke a lahla ba itšepelang eena.”—Ellen G. White, The Signs of the Times, March 17, 1887, p. 161.

“Na bacha ba khethehileng le ka sheba ka nyakallo ea tšepo le tebello nakong eo Morena, moahloli oa lōna ea lokileng, a tlang ho bolela lebitso la lōna pela Ntate le pela mangeloi? Boitokisetso bo hlollang boo u ka bang le bona bakeng sa ho khutla labobeli ha Kreste ke ho phomola ka tumelo e tiileng topollong e kholo eo a e tlisitseng ho tleng ha hae lekhetho la pele. U lokela ho lumela ho Kreste mopholosi oa hao.”—Ellen G. White, Our High Calling, p. 368.

**Lipotso tsa Puisano**

`Ke eng e khethehileng ka Sabatha ea letsatsi la bosupa hore e be e ka tšoantsa phomolo ea leholimo bakeng sechaba sa hae? Ke hore ke joang Sabatha e re phomolo e leng tatso ea seo bosafeleng bo bo tla ba sona?`

`Pheko e bolela poelano le ho supa tsela ea ho khutlela ho Molimo. Nahana ka polelo ena ea bohlokoa e fumanoang ho Ba-Roma 5:11: “’Me ha se hoo fela, empa hape re ithorisetsa ho Molimo ka Jesu Kreste, Morena oa rōna, eo joale re boneng poelano ka eena”. Ha motho e mong a ne a ka u botsa, “Ho bolela’ng ho boelanngoa le Molimo, ’me ke phapang efe eo poelano ena e etsang bophelong ba hao,” U ka araba joang?`

`Ke joang re ka qobang ho sebetsana le lintho tse se nang taba bophelong ba rōna ba Bokreste? Ke eng e re thibelang ho lula re tsepame setšoantšong se seholo se fanoang lentsoeng la Molimo?`

`Nahana hape ka liphoso tsohle le ho hloka tumelo ho bana ba-Iseraele ba ho bontšitseng lefelleng. Leha lintlha tse ling tsa liqholotso tsa bona li fapane le tsa rōna (ha re lelere lefelleng), ke ntlha life tse tšoanang moo? Ke hore, ke joang leetong la rōna la Bokreste re ka kopanang le liqholotso tse tšoanang le tseo ba tobaneng le tsona ’me ke joang re ka ithutang ho liphosong tsa bona?`