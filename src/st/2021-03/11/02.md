---
title:  Ho Kolobetsoa Ho Moshe
date:  05/09/2021
---

`Bala 1 Ba-Korinthe 10:1–11. Paulose o ne a batla ho fetisetsa eng ho ba bali ba hae ba-Kokorinthe ha bua ka “litemoso”?`

Lentsoe la se-Gerike le sebelisitsoeng ho 1 Ba-Korinthe 10:6 (le nkiloeng ka tsela e tšoanang ho 1 Ba-Korinthe 10:11), le tolokiloe e le “mohlala” liphetolelong tse ngata tsa sekhooa, ke typos. Sekhooeng lentsoe type le tsoa lerehong leo la se-Gerike. Mofuta (kapa mohlala/temoso) ha se ntho tsa sebele empa ntho e kang setšoantšo kapa moemeli. Ke setšoantšo sa ntho e ’ngoe e sele.

Ba-Heberu 8:5 e fana ka mohlala o motle oa mofuta ona oa kamano: “Ba [baprista ba tšebeletso ea Testamente ea Khale] sebeletsa ka tse tšoantšang lintho tsa leholimo le liriti tsona, ka moo Molimo o nong o laetse Moshe kateng, ha a tla etsa tabernakele, pa re: Lemoha hantle, u etse ntho tsohle ka tekanyetso ea tseo u li bontšitsoeng thabeng’”.

Sekha sena ka se-Heberu se bontša khokahano e hlakileng lipakeng tsa leholimo le tsa lefatše, e be e qotsa Exoda 25:9, moo Molimo a bolellang Moshe ho haha sehalalelo “kamoo ke le bontšang kateng” kamoo a e boneng thabeng. Taba ke hore sehalalelo sa lefatše, ka lintho tsohle tsa sona le tsamaiso, e ne e “mehlala,” litšoantšo, tsa se etsahalang leholimong, ka Jesu e le Moprista e Moholo.

Ka sena kelellong, re ka utloisa seo Paulose a neng a bua ka sona ho 1 Ba-Korinthe 10. Litemaneng tsena Paulose o chakela a mang a maiphelo a bohlokoa a sechaba sa Molimo lefelleng tseleng ea bona ho ea lefatšeng la pallo. “Bo-ntate moholo” ho supa baholo-holo ba bona ba ma-Juda ba ileng ba tloha Egepeta, ba ne ba le tlasa leru, ba tšetse leoatle, ’me ba kolobelletsoa bohle bophelong bo bocha ba tokoloho bokhobeng.

Paulose o nka libaka tsena tsa bohlokoa leetong la lefella e le setšoantšo, kapa mohlala, oa kolobetso ea motho ka mong. Likhatong tsa taba ea Paulose, ho qotsoa ha “sejo sa moea” ho lokela e be ho supa manna (bapisa le Exoda 16:31–35). Iseraele e noele metsi ho tsoa lefikeng, leo Paulose a hlalosang e le Kreste (1 Ba-Kor. 10:4). Nahana ka Jesu, ka mohlala, e le “bohobe ba bophelo” (John 6:48) le joalo ka “metsi a kollang” (John 4:10), ’me tsohle tsena li etsa kelello. Ka hona, seo re bonang mona ke tšebeliso ea Paulose ea nalane ea Testamente ea Khale e le mohlala oa ho senola linnet tsa semoea tse ka sebelisoang Bakresteng ka bo mong kajeno.

`Khutlela morao u nahane ka maiphihlelo a ba-Isreaele ho Exoda. Ke lithuto life tseo re ka ithutang tsona “mehlaleng” ea bona, bobeli tse ntle le tse mpe tseo ba re sietseng tsona?`