---
title:  Le se Thatafatse Lipelo
date:  08/09/2021
---

`Bala Ba-Heberu 4:4–7 le Pesaleme 95:8–11. Ke tlhokomeliso efe e fanoang moo, bobeli ho Lipesaleme le ho Ba-Heberu, ’me e lokela ho re’ng ho rōna kajeno?`

Ba-Heberu 4:4–7 e qotsa ka bobeli tlaleho ea tlholeho le Pesaleme ea 95:11 boemong ba ho bua ka ho se tšepahale ba-Iseraele, e leng hona ho entse hore ba hloloe ho kena phomolong eo Molimo o neng o ba batlela eona.

Ruri, Pesaleme 95:8–11 e hokahanya maiphihlelo a Iseraele lefelleng le ho kenyeletsa kano ea leholimo ea hore Israele e se nang botšepehi e ke ke ea kena phomolong ea hae, eo qalong e neng e amana le lefatše la pallo.

Ke ’nete, Iseraele e ile ea kena lefatšeng la pallo. Moloko o mocha oa tšela leliboho ’me ka thuso ea Molimo, ba nka qhobosheane tse matla tsa naha ’me ba aha teng.

Leha ho le joalo, ha baea ka ba kena phomolong ea Molimo, taba e le hore ba bangata ha b’a ka ba ba le maiphihlelo a topollo ho Jesu hobane ho hloka tumelo ho ile ha bonahala ka ho hloka kutlo. Leha, phomolo e ne e amahanngoa le lefatše, e ne e kenyeletsa ho feta fela moo batho ba lulang.

`Ba-Heberu 4:6 e lekanya hore ba utloileng pallo ea Molimo ea phomolo ea ’nete ha ba ea ka ba kena ka baka la ho hloka kutlo. Ke khokahano efe lipakeng tsa ho hloka kutlo le ho se kene phomolong ea Molimo?`

“Kajeno” e bontša ho potlaka. “Kajeno” e bolela hore ha ho sa na nako ea pota- pota “Kejeno” e hloka karabo le qeto hona joale.

Paulose o tšoarella lentsoeng sēmeron, “kajeno,” le ho bontša hore na le ne le le bohlokoa ha kae oemong ba phomolo. Pesaleme 95:7, 8, ha joale, ke tlhokomeliso le boipiletso ho sechaba sa Molimo ho se phete liphoso tsa baholo-holo ba bona le ho hloloa ho kena phomolong ea ’nete e fumanoang fela topollong eo Molimo a fanang ka eona.

`E lokela ho bolela’ng ho rōna ha joale, ha re utloa mantsoe “Kajeno, ha le utloa lentsoe la hae: ‘le se ke la thatafatsa lipelo’ ”? Ke eng se bohlokoa ka lentsoe Kajeno? Ha e le hantle, Pesaleme e le sebelisitse likete tsa lilemo tse fetileng. Leha ho le joalo, hobaneng le lokela ho ba bohlokoa joalo fela le bakeng sa “kejeno” ea rōna, joalo ka ha le bile ho ba le utloileng likete tsa lilemo tse fetileng?`