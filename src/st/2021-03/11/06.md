---
title:  Ho Hapa Motse O Halalelang
date:  09/09/2021
---

Sehloho sa khaho ea taba ho Ba-Heberu 4 e hlaka haholo ha u bala Ba-Heberu 4:8–11. Joshua ha a ka a fa Iseraele phomolo. Kahobane Molimo ha o etse thetso, ho lokela ho be le “phomolo” e ’ngoe e saletseng sechaba sa Molimo. sehlopha sena ha sea etsoa fela ka balumeli ba ma-Juda. Se kenyeletsa bohle ba amohetseng Jesu e le mopholosi oa bona.

`Bala Ba-Galata 3:26–29 le ho e-hloko limelo tsa sechaba Molimo sa selekane ka mor’a ho tšela. Ho boleloa eng ka hore ha ho sa le mo-Juda le ha e le mo-Gerike, le ha e le ea ruiloeng le ea sa ruuoang, ha ho sa le monna kapa mosali, boemong Paulosi a ngolang ka bona?`

Ka linako tse ling, Ba-Heberu 4 e sebelisitsoe ho tiisa poloko ea Sabatha ea letsatsi la bosupa, ha ba bang ba e sebelisitse ho qholotsa taba eo ea phomolo ea Sabatha, ka leseli la hore ho sa na le e ’ngoe (ea nako ea ho qetela) phomolo. Ha ho lehlakore le emelang temana ena hantle. Empa, temana e lekanya hore seo qetello ea nako e tsepameng ho sona ke phomolo e khethehileng ea Molimo eo e saleng e le teng le ho tloha tšemolohong le hore keteko ea phomolo ea Sabatha e fana fela ka tatso e nyenyane, ea beke le beke, ea phomolo ea nako ea ho qetela. Ruri, ho ba-Juda Sabatha e sa le e utloisisoa e le tatso fela ea ‘olam haba’ (“fatše le tlang”).

Phomolo ea kang ea Sabatha e sa saletseng sechaba sa Molimo, e lumellanang le phomolo ea Molimo ea Sabatha sa pele nalaneng ea lefatše, e bolela hore re ka phomola mesebetsing ea rōna le ho mo tšepa hore phetha lipallo tsa hae tsa topollo bakeng sa rōna.

Ho fapana le likhang batoloki ba bang, boemo ha tšehetse taba ea hore taelo ea Sabatha e phethahetse phomolong ea topollo eo Kreste a e tlisitseng, se etsang hore ho se hlokehe hore Bakreste ba se boloke. Phomolo ea moshoelella eo re e tšepiseitsoeng ka seo Kreste a re etselitseng sona ha e nkele sebaka Sabatha ea letsatsi la bosupa; khahlanong le moo, e-ea e matlafatsa.

Lefatšeng le nkela holimo batho ba ikhahang bo bona, ba sebetsang ka thata, le ba tsoileng lipelo ho iphumanela eng le eng, phomolo ho Jesu le ho tšepa hore mohau oa hae o lekane ho re pholosa le ho re fetola ruri ha se mohopolo o bonolo.

`Ke joang u ka thusang ba bang ho fumana phomolo ho Jesu ha ba nahana hore libe tsa bona li mpe hoo, lipelo tsa bona li ke keng tsa fetoha, le hore ha ho sa na thuso bakeng sa bona? Ke temana efe ea Bibele eo u ka e arolenang le bona?`