---
title:  Ho Labalabela ho Hongata
date:  04/09/2021
---

### Bakeng sa boithuto ba beke ena, bala
1 Ba-Kor. 10:1–11, Lev. 4:32–35, John 1:29, Ba-Heb. 4:1–11, Pes. 95:8–11.

> <p>Temana ea Khopolo</p>
> “Taba tseo ke litemoso ho rōna, re tle re se ke ra lakatsa tse mpe, joalo ka ha ba li lakalitse” (1 Ba-Kor. 10:6).

Queens Museum of Art e New York, United States, ena le mohlala oa sets’oants’o se seholo sa toropo ea sejoale-joale, ho bontša mehaho eohle e New York. Likhakanyo li eme tjena 1:1,200 (moo 2.5 cm kapa 1 inch eka lekanang le limithara tse 33 kapa maoto a 100 e akaretsa bophara ba 870 square meters (9,335 square feet). E ile ea phetheloa pele ka selemo sa 1964 ke litsibi tse 100 tse ileng ba sebetsa bonono ka nako e ka fetang lilemo tse tharo ho phethela mosebetsi oo. Ea ntlafatsoa ho tla boemong ka 1990 ’me ha e bontše mehaho e melele ea mongoaha kholo oa 2021. Ke setšoantšo se hlollang se feletseng sa ntho ea sebele.

Qetellong, leha ho le joalo, e ntse e le setšoantšo fela: ntho ea tšoantšeo, papiso ea se seng se seholo, se tebileng, se matla ho feta setšoantšo ka bo sona.

Ke kamoo litšoantšo li leng kateng ha e le hantle. Ha se ntho tsa sebele empa li sebetsa e le matšoao a ntho ea sebele. Setšoantšo se re thusa ho utloisisa moelelo oa sa sebele, empa se ke ke sa nka sebaka sa sona. Empa, se teng moo ho thusa batho ho utloisisa hantle seo sa sebele se leng sona.

Mangolo ka bo oona a tletse ka litšoantšo tsa liketsahalo le lintho tse supang pele nthong e kholo ea leholimo. Ba-Heberu 4 e re thusa ho fumana e ’ngoe ea lintho tsena joalo ka ha e amana le potso ea Bibele ea phomolo.