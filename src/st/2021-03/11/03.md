---
title:  Meketjana le Mahlabelo
date:  06/09/2021
---

Mekhoa ea Testamente ea Khale ea meketjana le mahlabelo, joalo ka e fumanoang ho Levitike, e fana ka mehlala e mengata ea seo re se boneng maobane—matšoao a Testamente ea Khale a supang ho linneteng tsa Testamente e Ncha. Leha babali ba kajeno hangata ba e feta fela meketjana ena, e fupere linnete tsa bohlokoa tsa semoea tseo e ka bang tsa boleng ho ba ithutang tsona.

`Bala litaelo tsa mahlabelo a sebe bakeng sa mo-Iseraele ho Levitike 4:32–35. Ke eng eo re ka ithutang eona meketjaneng ee, leha re se na sehalalelo kapa tempele e nang le aletare moo re etsang mahlabelo bakeng sa libe tsa rōna? Hokahanya tšebeletso ene le Johanne 1:29 le 1 Peterose 1:18–21.`

Moketjana ona o ne o fetisa hantle molaetsa oa bohlokoa le litaba tsa boleng, ’me o hloka ho utloisisoa boemong bateng. O ne o hloka nako e khethehileng, sebaka se itseng, le letoto la lintho tse hlokang ho etsoa ho re ho nepahale. Ka ’nete, ha re bala Testamenteng ea Khale malebana le sehlabelo, ho ea hlaka hore Molimo o fane lintlha tse hlakileng hore ke eng e lokelang ho etsoa sehlabelo, le hore na ho kae, neng, le hore na ho lateloe tsela le mokhao o fe.

Khubu ea meketjana ena, e ne e le mali, ho tšolla le ho fafatsa. Sena ha se shebahale hantle hohang, le hona ho rereloa hore e ka ba ntle, hobane e sebetsana le ntho e mpe ka ho fetisisa, ’me eona ke mali.

Ke karolo efe hantle eo mali a neng a e bapala, ’me hobaneng a ne a tlosoa linakeng tsa aletare? Leha meketjana e amanang le sehalalelo e ne e hlaha ka mokhoa tlhaloso-taelo (i.e., ho fana ka litaelo tsa hore na e etsoe joang), ha li kenyeletse litlhaloso tsohle. Mohlomong ke hobane batho ba ne ba se ntse ba utloisisa se neng se boleloa. Hantle batho Iseraele ba ne ba utloisisa bohlokoa ba mali (Lev. 17:11).

Mohlala o nkiloeng ho Levitike 4:32–35, leha ho le joalo, e fupere tlhaloso ea bohlokoa ho Levitike 4:35: “Moprista o tla mo etsetsa joalo pheko ea sebe a se entseng, ’me o tla se tšoareloa”. Ka hona, mali a ne a le bohlokoa ketsahalong eo eohle ea pheko, mokhoa oo rōna baetsalibe re ka behoang le Molimo o halalelang. Seo re se bonang ka mahlabelo ana, ke papiso, setšoantšo, sa lefu la Kreste le bosebeletsi ba hae bakeng sa rōna.

`Nahana ka moo sebe se leng sebe kateng hoo se nkile sehlabelo, sa setho ka seng sa bo-molimo, Jesu, e le ho se etsetsa pheko. See se lokela ho re ruta eng ka hore na hobaneng re lokela ho išetleha fela ka mohau e seng ka mesebetsi? Hantle ka ha e ba re ka ekeletsa ka eng ho seo Kreste a seng a se entse?`