---
title:  “Mohlala” oa Phomolo
date:  07/09/2021
---

Ntle le mehlala eo re seng re bone, taba ea litšoantšo le lipapiso e ka sebetsa le tabeng ea Bibele ea phomolo. Ho bona sena, re bukeng ea Testamenteng e Ncha ea Ba-Heberu.

`Bala Ba-Heberu 4:1–11. Ke tšepiso efe e saletseng ea ho kena phomolong ea hae eo a buang ka eona? Ke joang maiphihlelo a Iseraele nakong ea Phallo le ho lelera lefelleng a re fang kutloisiso e eketsehileng tabeng ea ho kena phomolong ea Molimo?`

Sehlooho sa ho phehella le ho botšepehi se bohlokoa mona. Leha ho buuoa ka Sabatha sa letsatsi la bosupa, taba e kholo ea litemana tsena (le se tlileng pele; sheba Ba-Heberu 3:7–19) hantle ke memo ho sechaba sa Molimo hore se boloke tumelo ea hae; ke hore, ba tšepahalle Morena le Evangeli.

Likha tsena li hopotsa ’mali ho nka lithuto tse ithutiloeng botataiseng ba Molimo nakong e fetileng, “e se be e mong a tšoha a e-oa ka ke ho ea ka mohlala oa bao bas a kang ba lumela” (Ba-Heb. 4:11). Utloisisa, ona ke monyetla! Iseraele e ile ea utloa Evangeli, temana e tsoela pele, empa lentsoe ha lea ka la ba tsoela molemo. Ho e-na le hore tumelo ea bona e matlafale ka ho tšepa le kutlo, ba khetha borabele (bapisa le Ba-Heb. 3:7–15), ’me ka hona, ha ba a ka ba fihlela phomolo eo Molimo o neng o ba reretse eona.

Ba-Heberu 4:3 e supa likamano tse haufi lipakeng tsa tumelo le phomolo. Re ka kena phomolong ea hae ha fela re lumela le ho tšepa ea tšepisitseng phomolo le ea ka phethatsang tšepisong ena, ’me eo le joang ke Jesu Kreste.

`Bala Ba-Heberu 4:3 hape. Bothata bo boholo e ne e le bofe ka batho bao ho buuoang ka bona? Ke thuto efe eo re ka e fumanang mo bakeng sa rōna, rōna ba “boleletsoeng Evangeli joalo ka bona” (Ba-Heb. 4:2)?`

Bakreste ba pele ba amohetse tšenolo ea Molimo ea pele (eo re bitsang “Testamente ea Khale”) ’me ba lumela hore Jesu Kreste Konyana ea Molimo, sehlabelo sa libe tsa bona. ’Me ka tumelo sehlabelong, ba ka ba le maiphehlelo a topollo ho Jesu le phomolo eo fuoang ho eena.

`Ke joang kutloisiso ea se boleloang ke ho pholosoa ka mali a Jesu e re thusang ho kena mofuteng oa phomolo oo ra ka bang le oona ho Jesu, ho tseba hore re pholosoa ka mohau e seng ka mesebetsi?`