---
title:  Ho Ithuta Haholoanyane
date:  27/08/2021
---

“Molimo o file batho sehopotso sa matla a hae a tlholeho, e le hore ba tle ba ele hloko mesebetsi ea hae. Sabatha e re memela ho bona mesebetsi ea ’mopi ea tlholo. Letsatsing la phomolo le halelang, ho feta matsatsi a mang ohle, re lokela ho ithuta melaetsa eo Molimo o re ngoletseng tlholehong Ha re atamela pelo ea tlholeho, Kreste o etsa hore boteng ba hae bo utloahale ho rōna, le ho bua le lipelo tsa rōna ka khotso le lerato la hae.”—Ellen G. White, Christ’s Object Lessons, pp. 25, 26.

“Le leng la mabaka a bohlokoa hore hobaneng Morena a ile a lopolla Iseraele tlung ea bohlanka Egepeta e ne e le hore ba boloke Sabatha ea hae e Halalela . . . ho hlakile Moshe le Arone ba ile ba chafatsa thuto ea khalalelo ea Sabatha, hobane Faro o ila belaela ho bona, ‘’me le ba tlohelisa mesebetsi ea bona.’ Exoda 5:5. Sena se ka bonša hore Moshe le Arone ba qalile nchafatso ea Sabatha Egepeta.

“Poloko ea Sabatha e ne e sa tšoanela ho ba ho keteka bokhoba ba bona Egepeta. Poloko ea eona ho hopola tlholeho e ne e lokela ho kenyeletsa thabo ea topollo bokhobeng ba bolumeli Egepeta bo entseng hore poloko ea Sabatha e be thata. Ka tsela e tšoanang, topollo ea bona bokhobeng e ne e lokela ho hotetsa lipelong tsa bona katamelo e bonolo ho bahloki le bahateletsoeng, likhutsana, le bahlolohali.”—Appendix note in Ellen G. White, From Eternity Past, p. 549.

**Lipotso tsa Puisano**

`Bakreste ba bang ho kenyeletsa le Masala a mang, ba nka tlhaloso ea tlholeho e senang Molimo (theistic evolution) ka hare e le e utloahalang. Ke joang Sabatha e bontšang hore tlhaloso ea tlholeho e senang Molimo (theistic evolution) le tlhaloso ea Masala a Boleti ha li kopane? Sepheo ke sefe sa ho boloka letsatsi la bosupa le halalela e le sehopotso sa lilemo tse baloang ka libilione, haholo ha lentsoe la Molimo le hlakile ka ho halaletsoa ha eona ka mora matsatsi a tšeletseng a tlholeho?`

`O reng taba kholong ea hore taba ea letsatsi ha e re letho, ha fela re na le letsatsi le le leng la phomolo bekeng ke phetho? Kapa, ka lehlakoreng le le leng, re arabela joang taba ea hore Jesu ke eena phomolo ea r na ea Sabatha, ’me ka hona, ha ho hlokahale ho boloka letsatsi lefe kapa lefe e le la phomolo?`

`Ke joang ho boloka Sabatha se halalela e ka bang sehopotso sa tokoloho le boipuso? Re ka qoba joang ho e etsa moroalo le hore e ke se re lokafatsoa ka molao?`

`Ba bang ba lekanya hore ho boloka Sabatha ea letsatsi la bosupa ke teko ea ho iketsetsa tsela e isang leholimong. Moelelo o ho kae moo, ha e le hantle, ka ho bolela hore ka ho phomola ka letsatsi la bosupa, re leka ho ipetlela tsela e eang leholimong?`