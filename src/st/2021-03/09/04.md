---
title:  Maemo a Macha
date:  24/08/2021
---

Ka mora lilemo tse mashome a mane tsa ho lelera lehoatateng, moloko o mocha o sa tsebeng letho ka Egepeta o ne o hlahile. Ba ne ba na le maiphihlelo a fapaneng le a batsoali ba bona. Moloko ona o mocha o ne bone ha batsoali ba bona ba bontša ho hloka tumelo, ’me ka lebaka leo, le bona ba ne ba lokela ho lelere lehoatateng joalo ka moloko oa batsoali ba bona o shoele ke hona.

Ba ne ba fuoe monyetla oa ho ba le sehalalelo khubung ea kampo ea bona ’me ba ka bona leru le bontšang boteng ba Molimo le le holima tabernakele. Ha le tsamaea, ba ne ba tseba hore ke nako ea ho tlama thoto le ho latela. Leru lena le neng le fana ka leseli le mocheso bosiu e ne e le sehopotso sa kamehla sa lerato le tsotello ea Molimo ho bona.

`Ke sehopotso sefe sa phomolo ea Sabatha seo ban eng ban a le sona? Bala Exoda 16:14–31.`

Khahlanong le thuto-molimo e tloaelehileng, litemana tsena li bolela hore Sabatha ea letsatsi la bosupa e tlile pele ho phano ea molao Sinai.

Ho etsahetseng mo?

Lijo tse khethehileng tseo Molimo a neng a fana ka tsona e bile khopotso ea letsatsi ka leng ea taba hore ’mopi o tšehetsa tlholeho ea hae. Ka tsela e tšoarehang, Molimo o ne a fihlela bohloki ba bona. Letsatsi ka leng e ne e le mohlolo oa lijo tse neng li hlaha le ho nyamela le letsatsi. Nako eohle ha e mong a leka ho bolokela letsatsi le latelang, li ne li bola le ho nkha; ’empa leha ho le joalo, Labohlano le leng le le leng ho ne ho fumanoa ho lekaneng matsatsi a mabeli,’me ho setseng ho ne ho jeoa ka Sabatha ’me ka mohlolo bo ntse bo nchafetse.

Iseraele joale e ne e na le tšebeletso ea sehalalelo le melao le litaelo tse tlalehiloeng ho Levitike le Numere. Moshe ea seng a holile haholo o phutha sechaba le ho pheta nalane ea bona le ho pheta melao eo Molimo a faneng kaeona (sheba Deut. 5:6–22). Moloko ona o mocha qetellong o ne o le malala-a-laotsoe ho kena lefatšeng la pallo. Iseraele e ne e le makhatheng a fetola boetapele, ’me Moshe ea seng a holile o ne a batla ho netefatsa hore moloko ona o tla hopola hore na e ne e le bo mang le hore na thomo ea bona ke efe. O ne a sa batle hore ba phete liphoso tsa batsoali ba bona. ’Me joale o pheta molao oa Molimo. Melao e leshome ea phetoa e le hore moloko ona, o makhatheng a ho hapa Kanana, o tle o se ke oa lebala.

`Ka maiphehlelo a rōna a botho, ho khutla labobeli ha Jesu ha na tla metsotsoana ka mora hore re shoe. Ke ka hoo ho khutla hona ho leng haufi kamehla, mohlomong le haufi ho feta ka moo re ka lekanyang kateng. Ke joang ho boloka Sabatha ho re hopotsang e seng fela hore Molimo o re etselitseng empa le hore o tla re etsetsa eng ha a khutla?`