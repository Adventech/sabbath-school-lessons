---
title:  Lebaka le leng la ho Phomola
date:  25/08/2021
---

Iseraele e ne e hlomile litente tsa eona ka bochabela ho Jordane. Ba ne ba nkile linaha tsa marena a Bashane le marena a mabeli a moabe. Hang hape, ka nako ena e mahlonoko, Moshe o bitsa Iseraele ’moho le ho ba hopotsa hore selekane se entsoeng Sinai e ne e se fela bakeng sa batsoali ba bona empa le bona hape. O tsoelapele ho pheta melao e leshome hape molemong oa bona.

`Bapisa Exoda 20:8–11 le Deuteronoma 5:12–15. Phapano ke e fe ka tsela eo taelo ea Sabatha boletsong ka teng ho tsona?`

Ho Exoda 20:8, taelo e qala ka lentsoe “Hopola.” Deuteronoma 5:12 e qala ka lentsoe “Boloka.” Lentsoe “hopola” le tla moraonyana taelong ka bo-eona (Deut. 5:15). Temaneng ena, ba bolelloa ho hopola hore e ne e le makhoba. Leha moloko o holile ka tokoloho, ba ka be ba tsoaletsoe bokhobeng hoja e se ka liketso tsa tokollo e matla. Taelo ea Sabatha e ne e le ho ba hopotsa hore eena Molimo ea neng a phathahane paleng ea tlholeho e ntse e le oona Molimo o phathahaneng topollong ea bona: “Jehoba, Molimo oa hao, o u ntšitse teng ka letsoho le matla, le ka letsoho le otlolohileng” (Deut. 5:15).

’Nete ena e kena hantle boemong ba nako eo ba ba-Iseraele, ho ema lekhetlo la bobeli mabopong a lefatše la pallo, lilemo tse mashome a mane ka mora hore moloko oa pele o hloloe hampe fela. Ba ne ba se na thuso ho ka hlola lefatše lena ho feta bo-ntat’abona ha ba ne ba baleha Egepeta. Ba ne ba hloka Molimo o sebetsang ka “letsoho le matla” le “letsoho le otlolohileng.”

Sabatha e se e tla nka karolo e eketsehileng. Hobane Molimo ke Molimo oa tokoloho, Iseraele e lokela ho boloka letsatsi la Sabatha (Deut. 5:15).

Le joale, tlholeho ha e hole le taelo ea Sabatha, le Deuteronoma 5, ho sa natsoe tšusumetso tse fapaneng. Ka tsela e itseng, tikoloho ea Iseraele ho tsoa naheng ea Egepeta ke qalo fela popo e ncha, e tšoanang le pale ea Genese. Iseraele, joalo ka sechaba se lokolohileng, ke popo e ncha ea Molimo (sheba haoe, ka mohlala, Esa. 43:15).

’Me ka ha Exoda e nkoa e le pontšo ea tokoloho ho tsoa sebeng, ke hore, Topollo, re ka fumana ka hara Sabatha bobeli popo le topollo. Ke ka hoo, ka tsela e itseng, Sabatha e re supang ho Jesu, mopi le molopolli oa rōna.

`Bala Johanne 1:1–13. Litemana tsee li re ruta eng ka Jesu e le ’mopi le molopolli oa rōna?`