---
title:  Ho Boloka Sabatha
date:  26/08/2021
---

Molimo o laela sechaba sa hae ho boloka letsatsi la Sabatha. Hammoho le ho se bolaee, le ho se utloe taelong ea mho hopola Sabatha, leha Bibele e sa re fe hantle hore na re lokela ho e boloka joang hantle.

`Ke moea ofe oo re lokelang ho o etsa le ho o khothaletsa ka Sabatha? Sheba Pesaleme 92 le Esaia 58:13.`

Hobane poloko ea Sabatha e bolela ho keteka tlholeho le topollo, moea oa teng e lokela e be oa nyakallo le thabo Moreneng e seng oa tšiamo.

Ho hopola Sabatha ha ho qale ka letsatsi la bosupa. Joalo ka ha Sabatha ea pele e bile sehlohlolo sa beke ea tlholeho, joale re lokela ho “hopola letsatsi la Sabatha” bekeng eohle, le ho rala e sa le pele e le hore re tle re behelle kathōko mosebetsi oa rōna oa beke le beke ’me ka hoo re “boloke e halalela” ha e fihla. Ka e lokisetsa boleleng ba beke le ka hlekelo haholo (Mareka 15:42) kapa Labohlano ke ntho ea bohlokoa ’me ho ekeletsa thabong ha thahasello e ntse e hola ea letsatsi lena le khethehileng.

`Ke ntlha efe ea bohlokoa ea poloko ea Sabatha eo Levitike 19:3 e e qollang?`

Poloko ea Sabatha hape e bolela ho hlokomela likamano tsa rōna le lelapa le metsoalle. Molimo o fana ka nako bakeng hoba ’moho le lelapa lohle, ’me ho kenyeletsa phomolo le ho bahlanka le liphoofolo tsa lelapa (sheba Exoda 20:8–11). Sabatha le lelapa li tsamaea ’moho.

Leha phomolo le nako ea lelapa e le lintlha tsa bohlokoa, ho boloka Sabatha hape ho bolela ho nka karolo khumamelong e kopanetsoeng ea Molimo le kereke ea lelapa. Jesu o ile a ea kerekeng le ho etella kereke pele ha a ntse a le lefatšeng. (Sheba Lev. 23:3, Luka 4:16, le Ba-Heb. 10:25.)

Leha morethetho oa rōna oa beke le beke o ka potlakisoa, empa tlase botebong ba lipelo tsa rōna, ho na le lenyora leo la phomolo ea Sabatha, puisano ea ’nete le ’mopi oa rōna. Ho hopola ho khefutsa mesebetsing ea rōna eohle le ho rera ho qeta nako le Molimo le hlokomela likamano tsa rōna, re ka kena morethethong le phomolong ea Sabatha.

`Maiphihlelo a hao e bile afe ka Sabatha le litlhohonolofatso tse ka tsoang ho bolokeng Sabatha? Ke ka litsela life o ka etsang haholo ho etsa hore e be nako e halalelang joalo ka ha e lokela?`