---
title:  Seleleka sa Phomolo,
date:  22/08/2021
---

Molimo o ne a le teng tšomolohong. Morena Jehova o ile a bua, ’me ho ile ha ba joalo. Leseli le arola letsatsi ho bosiu; sebaka, maholimo, le maoatle, ho ile ha buuoa tsa e-ba teng letsatsing la bobeli; moo ho omileng le limela tsa latela letsatsing la boraro. Molimo o etsa moralo oa nako le tlhopheho ea lintho, le ho tlatsa matsatsing a mararo a latelang. Maseli ho busa motšehare le bosiu. Ho fapana le lipale tsa meetlo ea khale, tlaleho ea tlholeho ea Bibele e hlakisa hore letsatsi, khoeli, kapa linaleli ha se melingoana. Li kena fela letsatsing labone ’me li entsoe ke lantsoe la Molimo.

Tlhaloso ea Moshe letsatsi la bohlano le la botšelela (Gen. 1:20–31) e tletse ka bophelo le botle. Linonyana, lihlapi, liphoofolo tse hahabang fatše—tsohle li tlala sebaka seo Molimo a se lokisitseng.

`Tlhatlhobo ea Molimo ka tlholo e bolela’ng? Bala Genese 1:1–31.`

Sena ha se sebaka seo Molimo o se entseng; ke sebaka se phethahetseng. Liphoofolo tse phelang li tlala lefatše. Joalo ka karolo e phetong ’moho pineng e monate, Molimo o lula a ntse a re “ho molemo” ka mora letsatsi ka leng.

`Ho fapana eng ka popo ea batho ho ea lintho tsohle tse ling entsoeng tsa lefatše? Bala Genese 1:26, 27 le Genese 2:7, 21–24.`

Molimo oa inama le ho qala ho bopa seretse. Popo ea batho ka setšoantšo sa Molimo le ho tšoana ke thuto ea tšoantšetso ea likamano le bohaufi. Molimo oa inamela fatše le ho bolulela bophelo linkong tsa Adama, ’me ha e ba le moea o phelang. Popo e khethehileng ea Eva ho tsoa lehopong la Adama e kenyeletsa karolo ea bohlokoa bekeng ea tlholeho. Lenyalo ke karolo ea morero oa Molimo bakeng sa batho—tšepano e halalelang lipakeng tsa ’ish le ’ishshah, “monna” le “mosali.”

Nakong, ha Molimo a sheba tsohle tseo a li etseng letsatsing la botšelela, sephetoa se fapana hanyane: “Molimo oa bona tso hle tseo o li entseng hoba li molemo haholo” (Gen. 1:31).

`Nahana ka moo pale ea Bibele ea tlholeho e fapaneng haholo kateng ho seo batho, kantle ho tataiso ea Molimo ba se rutang. See lokela ho re ruta eng ka moo re lokelang ho itšetleha ka lentsoe la Molimo ho utloisiseng ’nete?`