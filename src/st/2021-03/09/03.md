---
title:  Taelo ea ho Phomola
date:  23/08/2021
---

Tlholeho e ka be “molimo haholo” e mpa ha e so phethehe. Tlholeho e qetella ka phomolo ea Molimo le tlhohonolofatso e khethehileng ea letsatsi la bosupa, Sabatha. “Molimo oa hlohomolofatsa letsatsi la bosupa, ’me oa le khetha, hobane o phomotse ka lona mosebetsing ohle oo Molimo o o entseng ka ho o sebetsa” (Gen. 2:3).

Sabatha ke karolo ea thepa ea Molimo ea tlholeho. Ha e le hantle, ke hloro ea tlholeho. Molimo o etsa phomolo le ho etsa sebaka bakeng sa batho moo batho (matsatsing ao lelapa la Adama le Eva) ba ka khefutsang mesebetsing ea bona ea letsatsi ka leng le ho phomola ’moho le ’mopi oa bona.

Ka bomalimame sebe se ile sa kena lefatšeng ’me sa fetola ntho tsohle. Eaba ha ho sana puisano e otlolohileng le Molimo. Ea e ba bohloko ba pelehi, ho sebetsa ka thata, ho senyeha fela, le likamano tse holofetseng, ’me joalo-joalo—ea e ba letoto la litlokotsi tseo re li tsebang hantle le bophelo lefatšeng lena le oeleng. Empa le har’a lintho tsena tsohle, Sabatha ea Molimo e sala e le pontšo ea tlholeho hape le tšepo le tšepiso ea popo-bocha ea rōna. Ha e ba ba ne ba hloka phomolo ea Sabatha pele ho sebe, ke ha kakang joale ka morao?

Lilemo tse ngata ha morao, ha Molimo a lokolla bana ba he bokhobeng Egepeta, o ba hopotsa hape letsatsi lena le khethehileng.

`Bala Exoda 20:8–11. See se re ruta eng ka bohloko ba Sabatha joalo ka e amana le tlholeho?`

Ka taelo ena, Molimo o re bitsetsa ho hopola moo re tsoang teng. Khahlanong le seo ba bangata ba se lumelang, ha re lihlahisoa tsa tšohanyetso tsa mohatsela, ho se tsotelle, le matla a foufetseng. Kahlanong le hoo, re li bopuoa tse bopiloeng ka setšoantšo sa Molimo. Re bopetsoe ho arolelana ho ba ’moho le Molimo. Ho sa natsoe hore na ba-Iseraele ba ne ba entsoe bakhoba a se nang thuso. Ka Sabatha ka seng, ka tsela e khethehileng ba ile ba biletsoa ho hopola hore na hantle ke bona, libopuoa tse bopiloeng ka setšoantšo sa Molimo.

“’Me ka ha Sabatha ke sehopotso sa mosebetsi oa tlholeho, ke pontšo ea letato le matla a Kreste.”—Ellen G. White, The Desire of Ages, p. 281.

`Nahana ka moo thuto ea tlholeho ea matsatsi a tšeletseng e leng bohlokoa kateng. Hantle, ke thuto e fe e ’ngoe e bohlokoa eo Molimo a laelang hore re behelle kathōko karolo e le ’ngoe ho tse supileng tsa maphelo a rōna, beke le beke, re sa siee letho, ho e hopola? Taba ee feela e re ruta eng ka moo ho leng bohlokoa ho hopola moo re tsoang teng, joalo ka ho boletsoe bukeng ea Genese?`