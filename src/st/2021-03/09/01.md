---
title:  Merethetho ea Phomolo
date:  21/08/2021
---

### Bakeng sa boithuto ba beke ena, bala
Gen 1, Exod. 20:8–11, Exod. 16:14–31, Deut. 5:12–15, Psalm 92, Esa. 58:13.

> <p>Temana ea Khopolo</p>
> “Molimo oa hlohonolofatsa letsatsi le bosupa, ’me oa le khetha, hobane o phomotse ka lona mosebetsing oohle ll Molimo o o entseng ka ho o sebetsa” (Gen. 2:3).

Ke mang ea neng a ka nahana hore liketso tsa tlholeho—leseli hara lefifi, maoatle a tletseng ka bophelo, linonyana tse fofang—li ne li joang? Le popo e fetisang ea Adama le Eva? Re sitoa le ho lekanya fela hore na Molimo o li entse joang.

Empa, ka mosebetsi ona oohle oa tlholo, Molimo o shebana le ntho e ’ngoe e fapaneng. Qalong, e ne e sa bonahale e makatsa joalo ka tlhapi e kholo leoatleng kapa ho bapatsa le ho otlolla mapheo. Molimo o entse letsatsi, letsatsi la bosupa, ’me a le beha le khethehileng. Le pele batho ba ka ikimetsa maphelo a tenang a joale a tšoarisang hlooho, Molimo o beha pontšo ea thuso e phelang. Molimo o ne a batla hore letsatsi lena e be nako ea rōna ho khefutsa le ho natefeloa ke bophelo— letsatsi la ho ba, e seng ho etsa, ho keteka mpho e joang, moea, liphoofolo, metsi, batho, ka ho fetisa, ’mopi oa mpho e ’ngoe le e ’ngoe e ntle.

Memo ena e tla tsoela pele le ka mor’a hore banyalani ba pele ba lelekoe Edene. Molimo o ne a batla ho netefatsa hore memo e ka emela linako tsohle, ’me joale, e sa le qalong, o ile a e rokella nakong ka bo eona.

Bekeng ena, re tla ithuta memo ea Molimo e hlollang ea ho kena pholong ena e hlollang, hape le hape, ka letsatsi le leng le le leng la bosupa.