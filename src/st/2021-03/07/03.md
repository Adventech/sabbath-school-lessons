---
title:  Ho Lokisa Lebala
date:  09/08/2021
---

Josefa o tšoaretse banab’abo. Ha re tsebe hantle hore na Josefa o ba tšoaretse neng, empa ho hlakile hore ke khale pele ba ka itlhahisa. Josefa mohlomong a ka be a sa atleha Egepeta ha e ne e ba ha a tšoarela, haholo-holo, khalefo le ho baba li ka be li mo jele moeeng le ho senya likamano tsa hae le Molimo.

Lithuto tse ‘malo tse entsoeng ho mahlatsipa a likoluoa li bontšitse taba hore tšoarelo ho mahlatsipa a likoluoa tse mpe haholo, tšoarelo e bile ntlha ea bohlokoa pholong ea bona le ho khutlela maphelong a bona hang hape. Kantle ho tšoarelo, re lula re le mahlatsipa. Tšoarelo e sebetsa haholo ho rōna ho feta motho motho kapa batho ba re sitetsoeng.

Leha Josefa a tšoaretse banab’abo, ha a ikemisetsa ho itumella ho nka moo likamano tsa lelapa a li siileng hona teng; ke hore sekoti sa seliba Dothane. O lokela ho bona hore na hona le phetoho na.

`Josefa o utloella eng? Bala Genese 42:21–24. O ithuta eng ka banab’abo?`

Puisano eohle e ne e ntse e tsoela pele ka thuso ea toloko, ’me bana b’abo Josefa ba ne ba sa lemohe hore o ne a ba utloa. Josefa o utloa boipolelo ba bana b’abo. Ba ne ba nahana hore ka ho tlosa Josefa, ba ne ba tla lokoloha litlalehong tsa hae ho ntat’a bona. Ba ne ba nahana hore ba ka se tlo mamella litoro tsa hae kapa ho mo shebella a ntse a ea holimo le tlase ka boemo ba hore ke naleli e pela khoeli. Ho e-na le ho fumana phomolo, e sa le ba tšoeroe ke letsoalo le molato ka lilemo tsena tsohle. Ketso ea bona e ne e ba isitse ho hlokeng phomolo le holofatsa tšabo ea bona ho Molimo. Josefa o ba utloela bohloko ka seo ba se utloang. Oa ba llela.

Josefa oa tseba hore tlala e sa tla nka lilengoana tse ling tse ngata, ’me o hatella hore ba tlise Benyamine mohla ba khutlang ho tla reka koro (Gen. 42:20). Hape o boloka Simeone e le motšoaruoa (Gen. 42:24).

Ka mora ho bona hore Benyamine o ntse a phela, o hlophisa mokete oo ka oona a bontšang ho ea ka tšobotsi phatlalatsa ho Benyamine (Gen. 43:34) ho bona hore na mona oak hale o ntse o le teng na. Bana b’abo ha ba bontše matšoao a lefufa, empa Josefa o ne a tseba hore ba ka hlalefa ho le ho kae. Hantle ba se ba ile ba thetsa motse ohle (Gen. 34:13), ’me o fela a lemoha hore ba buile leshano ho ntate oa bona ka hore na o feletse kae (Gen. 37:31–34). Joale, o loha teko e ’ngoe e kholo. (Sheba Genese 44.)

`Bala Genese 45:1–15. See se re bolella eng ka hore na Josefa o ile a ikutloa joang ka banab’abo le tšoarelo eo a ba fileng eona? Ke lithuto life tseo re lokelang ho inkela tsona paleng ee bakeng sa rōna?`