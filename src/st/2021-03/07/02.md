---
title:  Ho Tobana le tse Fetileng
date:  08/08/2021
---

Qetellong lintho tsa isa tseleng e nepahetseng bakeng sa Josefa, haholo fela. Hase feela hore o tsoa chankaneng, empa o etsoa tonakholo ea Egepeta eohle ka mora ho toloka toro ea Faro (Genese 41). A nyala a ba le bana ba babeli (Gen. 41:50–52). Meliko ea Egepeta ea tlala, ’me tlala e boletsoeng e ne e se e qalile. ’Me ka letsatsi le leng, bana b’abo Josefa ba fihla Egepeta.

`Bala kopano ea pele lipakeng tsa Josefa le bana b’abo ho Genese 42:7–20. Hobaneng morero o hlalosoa ha kale? Josefa o ne a leka ho etsa eng ka kopano ea pele?`

Josefa o ne a na le matla ’me a ka be a iphetelitse ho banab’abo ntle le ho ipuelella. Empa, ho e-na le boiphetetso, Josefa o khathatsehile ka lelapa la habo hae. O khathatsehile ka ntate oa hae. Na e be o ntse a phela, kapa lelapa le mathateng lee le fetohile lelapa bosieong ba mopatriareka? E be ngoan’abo Benyamine o kae? Joalo ka thabo le nyakallo ea ntat’ae, Benyamine o ne a se a le boemong boo Josefa a neng a le ho bona. Na e be baholoane ba hae ba fetiselitse mōna oa bona o kotsi ho Benyamine? Josefa joale o monyetleng oa ho hlokomela batho bana ba tsietsing, ’me o fela a etsa joalo.

Ho itloaetsa ho ea ka metheo ea Bibele likamanong tsa rōna ha ho bolele hore re lokela ho amohela ho etsoa hampe kapa ho hlekefetsoa. E mong le e mong oa rōna o bohlokoa mahlong a Molimo. Jesu o lefile molato ofe sefapanong bakeng sa rōna.

`Hobaneng eena Jesu ka sebele a nka tlhekefetso kapa ho se tsotelle ba batho ba bang e le taba? Bala Mat 25:41–46.`

Bohle re rekiloe ka mali a Jesu, ’me ka molao bohle re ba hae. Mang kapa mang ea hlekefetsang o hlasela thepa ea Jesu.

Tlhekefetso e ka ba ka motabo, maikutlong kapa ’meleng ha li ea lokela ho ba karolo ea kholo ea lelapa. Sena ha se taba fela ea lelapa e ka rarolloang ka hare. Sena se tla hloka thuso le bokena lipakeng bo hlahang kantle. Haeba uena kapa motho e mong oa lelapa a hlekefetsoa, ka kopo batla thuso bathong ba tšeptjoang ba nang le litsebo.

`Ke metheo e fe ea Bibele eo u hlokang ho e sebelisa boemong bofe kapa bofe bothata ba likamano tsa lelapa tseo u nang le tsona ha joale?`