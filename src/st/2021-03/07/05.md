---
title:  Ho Etsa Lintho Boemong ba Botho
date:  11/08/2021
---

Hore ke tšoarele, ke lokela ho amohela hore ke utloisitsoe bohloko. Sena se ka ba thata ho etsoa, joalo ka ha ka linako tse ling re sekamela ho pateng boikutlo ba rōna ho e-na ho sebeletsa ho feta. Ho ananela boikutlo boo e seng ba Bokreste ba maikutlo a phahameng le khalefo pela Molimo ho nepahetse. Re bona sena hangata se hlaha Lipesalemeng. Nka koloha ho bolella Molimo hore ha ke rate se etsahetseng kapa kamoo ke ileng ka tšoaroa kateng le hore seo ha se nthabise kapa sea nkhalefisa kapa bobeli ba tsona.

Paleng ea Josefa, re ’mona a lla ha a bona bana b’abo hape le ho fokotsa boikutlo ba hae ba nako e fetileng.

`Phatlalatso ea Jesu sefapanong e re bolella eng ka nako ea ho tšoarela? Bala Luka 23:34.`

Jesu ha a ka a re emela hore re kope tšoarelo pele. Ha rea lokela ho emela ea re entseng hampe ho tla kopa tšoarelo. Re ka tšoarela ba bang ntle le hore bona ba amohele tšoarelo ea rōna.

`Luka 6:28 le Mattheu 5:44 li re ruta eng ka ho amana le ba utloisang bohloko kapa ba re etsang hampe?`

Tšoarelo, joalo ka lerato, e qala ka khetho e seng hore na u ikutloa joang. Re ka etsa khetho ea ho tšoarela, leha maikutlo a rōna a sa lumellane le qeto eo. Molimo oa tseba hore ka matla a rōna qeto eo ha e khonehe, empa “Molimo tsohle o ka li etsa” (Mareka 10:27). Ke ka hoo re bolellonang hore re rapelle bao ba re etsang hampe. Maemong a mang, motho e ka ’na ea ba o se a hlokahetse, empa re ntse re ka rapella bokhoni ba hore re mo tšoarele.

Ha ho potang, tšoarelo kamehla ha e bonolo. Bohloko le tšenyo eo re etselitsoeng e ka ba e kholo ruri, e sieang re lemetse, re khobetse, kapa re robehile. Pholo e tla tla, ha re e lumella, empa re ntse re tšoere khalefo le bohloko, ho tla etsa hore pholo e be thata, haeba le teng e ka ba teng.

Sefapano ke mohlala o motle ka ho fetisa oa se qositseng Molimo ka bo-eena ho re tšoarela. Ha e ba Morena a ka feta hara seo ka baka la rōna, leha a ne a tseba hore ba bangata leha ho le joalo, ba tla mo latola, ruri re ka ithuta ho tšoarela le rōna.

`U hloka mang ho tšoarela–ha e se ka baka la motho eo, ke hobaneng e ke keng ea eba molemong oa hao?`