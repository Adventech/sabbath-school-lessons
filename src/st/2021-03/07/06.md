---
title:  Ho Fumana Phomolo ka Mor’a Tšoarelo
date:  12/08/2021
---

Lelapa la bo-Josefa qetellong le ile la fihla Egepeta. Ha ho sa na makunutu a siretseng joale. Banab’abo ba lokela e be ba ile ba amohela hore ba ile ba rekisa Josefa ha ba hlaosetsa ntate oa bona hore mora eo a neng a nahana hore o shoele joale ke tonakholo ea Egepeta.

Leha ho se bonolo kamehla kapa bohlale ho tsosa likamano, sena ha se bolele hore re ka se tšoarele. Mohlomong re ka se khone ho aka le ho lla le ea re etsang hampe, empa mohlomong re ka hloka ho bua tšoarelo ea rōna ka molomo kapa lengolo. ’Me Joale ke nako ea ho tlohela bohloko ka moo re ka khonang kateng. Mohlomong bohloko bo bong bo tla sala kamehla, empa bonyane re ka ba tseleng e ntle ea pholo.

`Bala Genese 50:15–21. Bana b’abo Josefa ba khathatsehile ka eng, ’me ke hobaneng ba ka khathatseha? Tšabo ee e reng ka bona?`

Banab’abo Josefa ba ne ba phetse Egepeta ka lilemo tse leshome le metso e supileng (Gen. 47:28), empa ha Jakobo a shoa, ba ne ba tšaba hore Josefa joale o tla iphetetsa. Ba hlokomela hape hore na ke ha kae ba entseng Josefa hampe. Josefa o ba tiisetsa tšoarelo ea hae hape, joale ka mor’a lefu la ntat’a bona. Nchafatso ena mohlomong e ne e le ntle bakeng sa Josefa, ’moho le bana b’abo.

Ha leqeba le tebile, re tla lokela ho tšoarela makhetlo a mangata. Ha mehopolo ea bobe boo e tla kelellong, re tla lokela ho ea ho Molimo hang-hang ka thapelo le ho etsa qeto ea tšoarela hape.

`Bala Genese 50:20. Temana ee e re thusa joang ho hlalosa, bonyane boikemisetso ba Josefa ho tšoarela bana b’abo sebe sa bona khahlanong le bona?`

Josefa ka tieo o ne a lumela hore bophelo ba hae ke karolo ea morero oa Molimo o moholo ho pholosa ka nako eo-lefatše tlaleng, le ho thusa lelapa la habo ho phetha pallo ea Molimo ea ho ba sechaba se seholo. Ka ho tseba hore Molimo o fetisitse merero e mebe ea bana b’abo ho tlisa botle ho ile ha thusa Josefa ho tšoarela.

`Pale ea Josefa e na qetello e monate. Ke joang re arabelang ha qetello ea pale e se monate? Kapa, na e mong a ka etsa khang hore (bakeng sa nako e telele) ka ho felisa sebe le pheletso ea toantšano e kholo, ha lintho tsohle li rarolotsoe—ke hona e tla ba qetello e monate? Ke joang tšepo ee e ka re thusang ho sebetsana le liqetello tse monate empa e se tsa mo shoelella?`