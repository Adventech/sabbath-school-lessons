---
title:  Tšoarela le ho Leballa?
date:  10/08/2021
---

Tšoarelo e hlalosoa e le boikemisetso ba ho lahla tokelo ea hao ea khalefo, kotlo, le boiphetetso malebana le ea o fositseng kapa sehlopha se sa sebetsang ka toka. Dr. Marilyn Armour, mohlabolli oa tsa malapa ea neng a sebetsa mahlatsipa a Holocaust e le ho fumana hore mahlatsipa a na a entse eng ho utloisisa se etsahetseng ho bona, oa ngola: “Taba ena eohle ea tšoarelo ke ketso e etsoang ka morero ke lehlatsipa. Ha se ntho e iketsahallang fela tjena.”

Tšoarelo ha e bolele hore ha ho na ba le litla morao. Tšoarelo ha e bolele hore u tlohelle mohlekefetsi a tsoele pele ka mekhoa ea hae ea tlhekefetso. Tšoarelo e bolela, hore re beha khalefo le takatso ea ho iphetetsa ho Molimo. Ha ho se joalo, khalefo, ho baba, bohloko, le lehloeo li ka re etsa ho feta seo motho kapa batho ba re entseng sona.

`Ho tšparela ba bang ho re etsetsa eng? Sheba Mattheu 18:21–35.`

Ha tika-tiko, se seng sa linotlo tsa ho ithuta ho tšoarela ke ho utloisisa seo se re tšoaretsoeng ho Kreste. Bohle re sitiloe, e seng khahlanong le batho bang, empa khahlanong le MOlimo hape.

Sebe se seng le se seng, ke sebe khahlanong le Morena oa rōna le ’mopi; empa ho Jesu, re ka batla tšoarelo ka ho phethaha bakeng sa libe tseo tsohle, e seng hobane e re lokela—ha e re lokele—empa ka lebaka fela la mohau oa Molimo bakeng sa rōna. Hang ha re ka utloisisa ’nete e halalelang eo, hang ha re ka etsa tšoarelo eo ea rōna, hang ha re ka ba le maiphihlelo a bo-’nete ba tšoarelo ea Molimo, re ka qalella ho lesela le ho tšoarela ba bang. Re tšoarela e se hobane ba bang e ba lokela empa hobane e le seo re se amohetseng ho tsoa ho Molimo ’me re se hloka le rōna. Ntle le moo, ke ha kae re lokeloang ke tšoarelo le rōna?

Joalo kaha re bone, hape, Josefa o fane ka monyetla oa bobeli bakeng sa likamano tsa lelapa. Ha ho makukuno mona; ha ho khitleloe morao linthong tse etsahetseng khale.

Ho thata haholo ho qala hape lelapeng leo motho e mong le e mong e le setsibi ho ithuteng ho utloisa ba bang bohloko ka ho fetisisa. Empa ha se ka tsela eo Josefa a etsang kateng. Ho bonahala hore o batla hore tsa khale e be li fetile le hore ba shebe pele ka lerato le kamohelano. Ho ja Josefa a bile le boitšoaro bo fapaneng, pale ena e ne e tla ba qetello e fapaneng, e seng monate ho hang.

`“‘Ho lehlohonolo ba leseletsoeng makhopo a bona, bao libe tsa bona li apesitsoeng! Ho lehlohonolo monna eo Morena a sa ’malleng sebe sa hae’“(Ba-Rom. 4:7, 8). Paulose o re bolella eng ka seo re se filoeng ho Jesu le hore na tšepiso ena e hlollang e lokelang ho ama ka moo re amanang le ba bang kateng haholo ba re utloisitseng bohloko?`