---
title:  Phomolo, Likamano, le Pholo
date:  07/08/2021
---

### Bakeng sa boithuto ba beke ena, bala
Gen. 42:7–20, Matt.25:41–46, Gen. 42:21–24, Gen. 45:1–15, Luka 23:34, Gen. 50:15–21.

> <p>Temana ea Khopolo</p>
> “‘’Me joale, le se ke la tsieleha, la itlhonamela kahoba la na la rekisa ka ’na, ka tla koano, hobane Molimo o nthomile ka pele ho lōna hore ke tle ke le pholose’“(Gen. 45:5).

Monna o ne a qosoa ka tlhekefetso ea motabo. Mosali ka katleho o ne a ile a khona ho mo tseba hara batšoaruoa ba pelaello. Leha bopaki bo ile ba etsa hore molato oa hae o tlise lipotso-potso, mosali o ne a tiisitse hore “Johnny” o molato.

Eaba Johnny o ea chankaneng, moo a ileng a lula lilemo tse leshome le metso e mene bakeng molato oa hae. Ke ha liteko tsa DNA li paka hore ha a molato mosali eo “Joan,” a ileng a elelloa hore o ne a entse phoso.

O ne a batla ho kopana le Johnny ka mora hore a lokolloe. Monna eo, ea utloileng bohloko ha kaalo, o tla etsang ha a tobana fahleho litalimane le mosali ea mo senyelitseng bophelo ka lilemo tse ngata ha kalo?

O ne a le ka kamoreng, a mo emetse hore a tle. Eitse ha tlile, ’me ba teanya mahlo, Joan a leketlisa likeleli.

“Johnny a inamela fatše le ho nka letsoho la ka, eaba oa ncheba o re, ‘Kea u tšoarela.’ Ne ke sa kholoe. Monna enoa ke enoa eo ke ileng ka mo hloea ’me eo ke neng ke mo lakaletsa lefu fela. Empa joale, ke enoa, o bolella ’na, ea mo entseng hampe joalo, hore oa ntšoarela? Ke ka nako eo ke ileng ka qalella ho utloisisa seo mohau o leng sona. ’Me ke ka nako eo ke ileng ka ba le pholo le phomolo ea ’nete.”

Bekeng ena re tla shebana le tšoarelo le seo e ka se etsang bakeng sa lipelo tsa batho tse se nang phomolo.