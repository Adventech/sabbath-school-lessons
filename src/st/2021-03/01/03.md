---
title:  Ho Mathela le Leea
date:  28/06/2021
---

Khaello ea boroko le khathala ’meleng ke ho sebetsa ka thata ke mathata a teng teng. Se khathatsang ka ho fetisa leha ho le joalo, ke ha re utloa e ka re mathela “ntata selala.” ’Me le joale, ha tlhokahalo ea boroko e kenyeletsoa matšoenyehong a maikutlo, re ka nyahama ha bohloko.

Baruke, mongoli oa Jeremia, o lokela e be o ile a ikutloa joalo hangata Nakong ea lilemo tsa ho qetela tsa matšoenyeho a Jerusalema, pejana ho tlokotsi, matšoenyeho, le tšenyo e neng e tla latela motse ke ba Babylona.

Bala Jeremia 45:1–5. Ngola tlhahlobo e potlakileng ea boemo ba maikutlo a Baruke.

Na u ka nahana hore na ho ka utlohahala joang ha e ne e ba Molimo a ka romela molaetsa o etselitsoeng oena ka katloloho? Baruke o ile a amohela molaetsa ka kotloloho ho tsoa teroneng ea Molimo (Jer. 45:2). Re boleloa hore sena se etsahetse “ka selemo sa bone ea puso ea Jejakime morena oa Juda,” ka bo 605 kapa 604 b.c. Jeremia 45:3 e bontša kakaretso e ntle ea ka moo batho ba ikutloang kateng ha ba mathela le leea.

Ho tsoa ho seo re se tsebang ho tsoa mangolong ka nako ena, ho hlakile hore tletlebo ea Baruke e ne e se ea boiketsiso. O ne a na le mabaka a utloahalang ho utloa a nyahame le ho khathala maikutlong. Boholo ba lintho tse mpe bo ne bo etsahala, ’me likholo li ne li sa tla.

`Ke joang Molimo a arabelang ho opeloa le bohloko ba Baruke? Bala Jeremia 45:4, 5.`

Karabo ea Molimo bohlokong ba Baruke e re hopotsa bonnete ba hore mefeelo le bohloko ba Molimo li lokela e be li ne li fetisa hole tsa Baruke. O ne a ahile Jerusalema; o ne a le makhatheng a ho e senya; o ne a hlomile Israele joalo ka tšimo ea morara (Esa. 5:1–7); O ne a le makhatheng a ho e felisa le ho eisa khoholehong. Sena e se e se seo Molimo a neng a se batla bakeng sa sechaba sa hae, empa e ne e lokela ho etsahala ka lebaka la bokoenihi khahlanong le Molimo.

Empa ho ne ho na le leseli bakeng sa Baruke. Molimo o ne a tla boloka bophelo ba Baruke—le hara tšenyo, khoholeho le tahlehelo.

`Bala hape mantsoe a Molimo a malebana le Baruke. Ke molaetsa o fe o akaretsang oo re ka inkelang oona ho oona bakeng sa rōna? Ke hore, o bolela eng ka Molimo qetellong ka ho ba teng bakeng sa rōna, ho natsoe boemo ba rōna?`