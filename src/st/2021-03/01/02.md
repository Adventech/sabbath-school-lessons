---
title:  Ho Tepella le Ho Nyahama
date:  27/06/2021
---

`Bala Genese 2:1–3. Hobaneng Molimo a etsa letsatsi la phomolo pele mang kapa mang a ka khathala?`

Le pele batho ba ka ikimetsa ka linthoana-thoana tsa bophelo bona, Molimo o ile a theha letšoao, mokhoa o phelang oa ho hlabolla khopolo ea rōna. Letsatsi lena e tla ba nako ea ho khefutsa le ho natefeloa ke bophelo; letsatsi la ho ba, e seng ho etsa, letsatsi leo ka ho khetholoha re ketekang neo ea joang, le moea, bophelo ba liphoofolo, le metsi, le batho, ’me ka ho fetisisa, ’Mopi oa neo e ’ngoe le e ’ngoe e molemo.

Ena e ne e se memo ea nako eitseng, e ileng ea felloa ka nako ka ho lelekoa ha Edene. Molimo o ne a batla ho etsa bonnete ba hore memo e tle e be ea ka linako tsohle, ’me e sa le qalong kenyeletsa phomolo ea Sabatha hantle ntlheng ea nako. Kamehla memo ena e tla lula e teng hape le hape, ea ho tla ketekong ea tlholeho letsatsi le leng le le leng la bosupa.

E mong a ka nahana hore ka lisebelisoa tsa rōna tsohle tse re imollang ho sebetseng ka boima, hore re lokela ho se khathale ’meleng papisong le batho ba lilemo tse makholo a mabeli tse fetileng. Empa, hantle phomolo e bonahala e haella le ka kajeno. Le metsotsoana eo re sa sebetseng re e qet maikutlo a hapiloe ke se itseng. Kamehla ho shebahala e ka re siuoe ke nako; ho sa natsoe hore na re khona ha kae ho etsa lintho, kamehla ho ho na ho ho ngata ho lokelang ho etsoa.

Lipatlisiso li bontša hape hore, ha re robale, ’me batho ba bangata ke makhoba lithethefatsi tse lelekang boroko hore ba ’ne ba tsoelepele. Leha re na le mehala ea thekeng e potlakang, likomporo tse potlang, khokahanyo ea marang-rang ea potlakang, re ntse re se na nako e lekaneng.

Litemana tse lateng li re ruta eng ka hore na ke hobaneng ho ba le phomolo ha rōna ho le bohlokoa? Mark 6:31, Psalm 4:8, Exoda 23:12, Deuteronoma 5:14, le Matthew 11:28.

Molimo ea re bopileng o tsebile hore re tla hloka phomolo ea ’mele. A etsa phapenyetsano ea nakong—bosiu, le Sabatha—ho re fa monyetla oa phomolo ea ’mele. Ho ananele Jesu e le Morena oa maphelo a rōna ’me hape a nkela hloohong boikarabello ba ho etsa nako ea phomolo. Ha e le hantle taelo ea Sabatha ha se khothaletso feela. Ke taelo!

`Ho joang ka bophelo ba hao ba lehlapha-hlapha? Ke eng eo u ka e etsang ho ntlafatsa maiphihlelo, ka bobeli ’mele le mora, phomolo eo Molimo a batlang hore re be le eona?`