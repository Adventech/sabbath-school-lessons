---
title:  Ho Ithuta Haholoanyane
date:  02/07/2021
---

“Ka khakanyo ea bo-rabbi, e ne e le kakaretso ea bolumeli hore kamehla motho a lule a phathahane haholo. Ba ne ba itšetlehile haholo ka liketso tsa kantle ho bontša ho phahama ha bona. Ka ho etsa joalo, ba arola meea ea bona ho Molimo, le ho ikaha hoikhona ka bona. Kotsi tse tšoanang li ntse li le teng le joale. Ha mosebetsi o eketseha ’me batho ba atleha ho etseng mosebetsi ofe kapa ofe bakeng sa Molimo, hona le kotsi ea ho tšepa meralo ea batho le mekhoa ea bona. Ho na le tloaelo ea ho rapela hanyenyane, le ho ba le tumelo e fokolang. Joalo ka barutuoa, re kotsing ea ho lahleheloa ke leseli la ho itšetleha ho Molimo, le ho batla ho iketsetsa mopholosi ka liketso tsa rōna. Re hloka ho sheba nako eohle ho Jesu, re ananele hore ke matla a hae a etsang mosebetsi. Leha re ntse re sebeletsa topollo ea meea e lahlehileng ka botšepehi, hape re lokela ho nka nako ea ho thuisa, le thapelo, le boithuto ba lentsoe la Molimo. Ke mosebetsi fela o phethoang ka tumelo, le ho behoa ka ho loka ha Kreste, na qetellong li tla bonahala li le ntle khahisong ea botle.”—Ellen G. White, The Desire of Ages, p. 362.

**Lipotso tsa Puisano**

`Khatello ea kamehla ea hoba kaholimo ho lintho, ho fumaneha (ka nama kapa marang-rang) ka linako tsohle, le ho leka ho phela ho fihlela maemo ao e seng a sebele kapa hona ho fanoa ke Molimo, a ka etsa hore batho ba kule maikutlong, ’meleng, le moeeng. Ke joang kereke ea hao e ka bang sebaka se amohelang ba khathetseng, ba imetsoeng, ba lakatsang phomolo?`

`Na ho ka khoneha hore re ka phathahana hoo, le hona ho etseng ntho e ntlebakeng sa Molimo? Nahana ka pale ea Jesu le barutuoa ba hae ho Mareka 6:30–32 ’me le buisana ka tšebetso ea eona sehlopheng sa hao sa Sabatha sekolo.`

`Ka 1899, lebelo le phahameng le ile la fetoa. Motho o ne a ile a khanna ka lebelo la limaele tse 39.24 ka hora ka koloi—’me phela ho bua ka taba eo! Kajeno, kannete, likoloi li tsamaea ka lebelo le fetang leo. ’Me lebelo leo mehala ea rōna ea thekeng e sebetsa ka potlako le ho feta likomporo tse kholo tsa moloko o fetileng. ’Me ho tsamaea moeeng ho potlaka ho feta ka moo ho neng ho le kateng pele, ’me ho ntse tsoela pele ho potlaka. Taba ke hore e batla e le ntho e ’ngoe le e ’ngoe eo re e tsang kajeno e potlakang ho feta kamoo e neng e le kateng nakong e fetileng, ’me joale ho etsahale eng? Re ntse re le lephallong le ho hloka phomolo e lekaneng. Seo se lokela ho bolella eng ka semelo sa batho le hore na ke hobaneng Molimo a entse phomolo hore e be bohlokoa le hore e be karolo ea litaelo tsa hae?`

`Lula haholo tabeng ea hore le Edene, pele ho sebe, phomolo ea Sabatha e ile ea thehoa. Ntle le kameho ea thuto-molimo e hlollang ’neteng ee, ke eng eo sena se re rutang eona ka moo phomolo e neng e hlokeha le lefatšeng le se nang sebe, le phethahetseng?`