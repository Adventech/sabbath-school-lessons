---
title:  Ho Phela Molokong oa 24/7
date:  26/06/2021
---

### Bakeng sa boithuto ba beke ena, bala
Gen. 2:1–3, Jer. 45:1–5, Exod. 20:11, 2 Sam. 7:12, Mark 6:30–32, Gen. 4:1–17.

> <p>Temana ea Khopolo</p>
> “Moea oa ka oa ilibanam o sisetsa mabala a ntlo ea Jehova; pelo le nama ea ka li hooeletsa ho Molino o phelang” (Ps. 84:2).

Qa, qa; qa, qa; qa, qa. Ea otla joalo Oache ea leqaqa ka matla le ho hloka mohau. Lihora tse peli feela pele Sabatha se qala. Maria a feheloa h’a sheba ntlo eo e nyenyane. Lipopi tsa bana li ne ntse li tletse hohle ka ntlong ea bolulo; phapusi ea ho phomola eona e ne hlekemane ho feta; Sarah, ngoan’a bona oa ho fela, o ne a robetse liphateng ke lefuba; ’me ka le hlahlamang o ne a lumetse ho ea sebeletsa e le ea amohelang batho kerekeng ea bona, se neng se bolela hore ba ne ba lokela ho tloha hae metsotso e mashome a mararo pejana ho nako ea bona ea tloaelo. Ke lakatsa e-ke nka fumana khutsonyana hosane, Maria a lakatsa.

Ka nako e tšoanang, ka lehlakoreng le leng la toropo, Josh, monna oa Maria, o ne a eme moleng a lefella lijo tsa bona tsa beke le beke. Sephethephethe hape se ne se opisa hlooho. Mela ea ho lefella le eona e ne e le melelele. Ho ne ho bonahala e ka ke nako motho e mong le e mong ea ho tla reka ka nako le motsotso oo. Ke hloka ho phomola, nke ke ka tsoela ka bophelo bo tjane, Josh a honotha. Ho lokela ho ba le molemo o itseng bophelong bona.

Maphelo a rōna a busoa ke lihora tse fetang ka potlako, lihora tsa mosebetsi, litaetsano tsa bongaka, lipuisano tsa marang-rang-Skype, ho reka, le lintho tsa sekolo. E ka ba re sebelisa lipalangoang tsa sechaba, lieta tse mabili, kapa ho ba le koloi ea lelapa ho le tsamaisa, morethetho oa thōmo oa ho phatlalla le lefatše le re potileng, ho beha tlokotsing ho nkela se leng bohlokoa ka ho fetisisa.

Ke joang re fumanang phomolo hara ho phathahana ho ho kale le ho iphatela?