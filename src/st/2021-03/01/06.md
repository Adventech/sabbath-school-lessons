---
title:  Moleleri ea se nang Phomolo
date:  01/07/2021
---

`Bala Genese 4:1–12. Ke eng se entseng Kaine “mobalehi le moleleri” (Gen. 4:12) lefatšeng?`

Temana ha e bolele ka katloloho hore na hobaneng Molimo a ile a amohela Abele le sehlabelo sa hae empa a se ke a ananela Kaine le sehlabelo sa hae (Gen. 4:4, 5). Empa rea tseba hore na ke hobaneng. “Kaine o hlahile kapele ho Molimo a koma- koma a le lekhonono pelong ea hae malebana le sehlabelo se tšepisitsoeng le se hlokehang bakeng sa nyehelo. Mpho ea hae e ne e sa bontše tšoabo bakeng sa sebe. O ne a ikutloa joalo ka ha ba bangata hajoale ba ikutloa, hore e tla ke ho amohela ho fokola ka ho latela ka kotloloho moralo joalo ka ha o beiloe ke Molimo, oa ho tšepa topollo ea hae ka ho phethahala phekong ea mopholosi ea tšepisitsoeng. O ile a ikhethela tsela ea ho itšepa bo eena. O ne a tla tla ka bo eena.”—Ellen G. White, Patriarchs and Prophets, p. 72.

Ha Molimo a bolela hore Kaine e tla ba “moleleri le mophaphathehi” lefatšeng, e ne e se hore Molimo o mo entse a le joalo; empa, seo se etsahetse e le litholoana tsa liketso tsa hae tsa baetsalibe le ho hloka kutlo. Ho se fumana phomolo ho Molimo, Kaine o ile hlokomela hore a ke ke a e fumana ka tsela efe kapa efe, bonyane phomolo ea ’nete.

Lentsoe la se-Heberu le tolokiloeng e le “ho talima” (Gen. 4:4) hape le ka tolokoa e le “ho shebisisa hantle, ho hlahlobisisa ka hloko.” Mokhoa oa Molimo oa ho sheba ka hlokolosi ha o hakalo ho se fanoang empa haholo boitšoarong ba mofani. Tatolo ea Molimo ea sehlabelo sa litholoana sa Kaine ha se boemo ba tšohanyetso bo sa tsitsang ba Molimo. Empa, e hlalosa mokhoa oo ka hlokokolosi o elang hloko le ho beha sekaleng semelo, boitšoaro, le se susumetsang ea tlisang sehlabelo. Ke mohlala o motle oa kahlolo ea patlisiso.

`Bala Genese 4:13–17 ’me u hlalose mokhoa oo Kaine a ileng a arabela ka oona kahlolong ea Molimo.`

Ha re leka ho baleha pela sefahleho sa Molimo, re fetoha ba hlokang phomolo. Re leka ho koala lenyora la mohau oa leholimo ka lintho tse ling, likamano tsa batho, kapa maphelo a phathahaneng ka hofetisa. Kaine a qalella ho haha lebitso la hae le motse. Bobeli ke likatleho tse kholo le ho bua ka matla le ka boikemisetso, empa haeba ke lebitso le motse o se nang bomolimo, qetellong e tla fetoha lefela.

`Leha re ka qetella re ja litholoana tsa li tla morao tsa libe tsa rōna joalo ka ha ho le joalo kamehla, ke joang re ka ithutang ho amohela tšoarelo bakeng sa bona eo re e filoeng ka sefapano?`