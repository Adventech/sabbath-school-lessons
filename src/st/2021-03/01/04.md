---
title:  Phomolo Testamenteng ea Khale
date:  29/06/2021
---

Bohle ruri re hloka phomolo, e leng ka hoo e leng sehloho se fumanoang hohle ka Bibelelng. Leha Molimo o re bopetse ho sebetsa, tšebetso eo e lokela ho ba le phomolo.

Testamente ea Khale ea se-Heberu, ka mohlala, e kenyeletsa mantsoe a ’maloa a bolelang phomolo. Tlhaloso ea Molimo o phomolang letsatsing le lecha le sa tsoa etsoa la bosupa ho Genese 2:2, 3 e sebelisa sehlalosi shabbat, “ho khaotsa ho sebetsa, ho phomola, ho nka nako ea phomolo,” e leng lentsoe le tsoang ho lereho “Sabbatha.” Lentsoe le tšoanang le sebelisitsoe ho Exoda 5:5 ka tsela ea susumetsang le ho tolokoa e le “ho etsa hore motho e mong a phomolo” mosebetsing oa hae. Faro ea halefileng o qosa Moshe ke ho “ba phomotsa” mosebetsing oa bona.

Ho supa phomolong ea Molimo letsatsing la bosupa la Sabatha molaong oa bone e bontšoa hantle ke polelo ea se-Heberu nuakh (Exod. 20:11, Deut. 5:14). Lentsoe leo le tolokiloe e le “phomolo” ho Jobo 3:13 kapa, haholo ka tsela ea papiso, “ho lula,” ho supa areka ea selekane ho Numere 10:36. Marena a bobeli 2:15 e bolela hore moea oa Elia “o ile oa lula” ho Elisha.

Polelo e ’ngoe ea bohlokoa ke shaqat, “ho ba phomolong, ho fana ka khatholoho, ho ba le khutso.” E sebelisoe ho Joshua 11:23, moo e hlalosang phomolo ea lefatše lintoeng ka mora tlholo ea Joshua. Polelo hangata e hlaha ho bontša “khotso” libukeng tsa Joshua le Baahloli.

Kutu tlhakiso raga‘ hape e sebelisoa ho supa phomolo. Litlhokomelisong khahlanong le ho se utloe ho Deuteronoma, Molimo o bolella Israele hore ba keke ba fumana phomolo khoholehong (Deut. 28:65). Kutu-tlhakiso e tšoanang hape e hlaha ka tsela e susumetsang ho Jeremia 50:34, ho hlalosa ho se khone ho fana ka phomolo.

`Bala Deuteronoma 31:16 le 2 Samuele 7:12. Ke mofuta ofe oa phomolo oo ho buuoang ka oona mo?`

Litemana ka bobeli li sebelisa maelana ho tsoa polelong shakab, e leng lentsoe le bolelang “ho paqama fatše, ho robala.” Selekaneng sa Molimo le Davida, Molimo o tšepisa morena oa kamoso oa Israele hore “‘matsatsi a hao ha a phethehile, mohla u arohelang ho bo-ntat’ao, ke tla tiisa mora oa hao, ea tla tsoa maleng a hao’”(2 Sam. 7:12).

Lethathamo le le lelele (’me mona ha lea fella) la kutu-tkhakiso tse fapaneng tsa se-Heberu tse bolelang phomolo ho re thusa ho utloisisa ntlha ea thuto-Molimo ea phomolo hore ha ea ipapisa le lentsoe le le leng ka a mabeli a itseng. Re phomolo ka bomong le ka sehlopha. Phomolo e re ama ’meleng, le likamanong, le maikutlong, ’me ha e felle feela Sabatheng.

`Lefu e hlile ke sera ’me ka letsatsi le leng le tla felisoa. ’Me leha re lla le hloloheloa bafu ba rōna, hobaneng e le matšeliso ho tseba hore, bonyane ha joale, ba phomolong?`