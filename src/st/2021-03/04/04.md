---
title:  Ho Tšoareloa le ho Lebaloa?
date:  20/07/2021
---

Ka mora hore Davida ka ho se lemohe a phatlalatse kahlolo kahlanong le eena (2 Sam. 12:5, 6), Nathane o mo toba ka boholo ba sebe sa hae. Pelo ea Davida ea robeha, ’me a bolela sebe sa hae. Hang-hang Nathane o mo tiisetsa hore “‘Le eena Jehova o se a fetisitse sebe sa hao’“(2 Sam. 12:13) ’me ka hoo u tšoaretsoe. Ha ho na nako ea ho ema tšoarelang ea Molimo. Davida ha a lokele ho bo netefatsa hore o tiile pele a ka fuoa tšoarelo.

Leha ho le joalo, Nathane, ea seng a boletse e sa le pele litholoana tsa sebe sa Davida ho 2 Samuele 12:10–12, o tsoela pele ho bolela hore ngoana ea tla tsoaloa o tla shoa.

`Ho bolela’ng hore Molimo o tlositse sebe sa Davida? Na u se a hlakotse letlapa le ho le hloekisa? Na bohle se ba lebetse ka sona? Bala 2 Samuele 12:10–23 ha u ntse u nahana ka lipotso tsena.`

Davida o tlameha a ile a ipotsa ka lipotso tsena ha a bona lefatše la hae le pshatleha—ngoana a shoa, lelapa la hae le lobokane (lipale tsa Amnone le Absalome ke mehlala e ’meli e metle ea mathata a sebele a malapa), bokamoso ba hae bo se bo sa tsebisahale. Empa hosa natsoe litholoana tsa sebe sa hae, tse seng li amme batho ba se nang molato joalo ka Uria le ngoana ea sa tsoa hlaha, Davida hape o qala ho utloisisa hore mohau oa Molimo o tla koahela sena, le hore ka letsatsi le leng litholoana tsohle tsa sebe li tla felosoa ruri. Ha joale, a ka fumana phomolo bakeng sa letsoalo la hae mohaung oa Molimo.

`Ke eng eo Davida a utloang hore e hlile oa e hloka? O labalabela eng? Bala Pesaleme 51:1–6.`

Ka Pesaleme ea 51, Davida o tsoela sechabeng ha a bula pelo ea hae le ho bolela libe tsa hae. Sello sa Davida bakeng sa mohau se ipiletsa leratong la Molimo le sa sitoeng ke letho le kutloelo bohloko e kholo ea hae. O labalabela nchafatso.

Ha re sheba theko ea phomolo ho Jesu, re hloka pele ho lemoha hore re hloka thuso e hlahang kantle; re baetsalibe ’me re hloka mopholosi; re lemoha libe tsa rōna le ho lla ho a le mong fela ea ka re hlatsoang, le ho re nchafatsa. Ha re etsa sena, re ka ipha matla: mofebi, mofeteletsi, ’molai, le motho e mong ea tletseng bonyane e mahlano ea melao e leshome ea kopang thuso ke enoa—le ho batla pallo ea Molimo ea tšoarelo.

`Ha e ba Molimo o ile a tšoarela Davida ka seo a se entseng, ke tšepo efe e teng bakeng sa hao?`