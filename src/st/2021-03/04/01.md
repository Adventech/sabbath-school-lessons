---
title:  Theko ea Phomolo
date:  17/07/2021
---

### Bakeng sa boithuto ba beke ena, bala
2 Sam. 11:1–27, 2 Sam. 12:1–23, Gen. 3:1–8, 1 John 1:9.

> <p>Temana ea Khopolo</p>
> “Oho Molimo, u boele u lokise kahare ho ’na moea o tiileng” (Pes. 51:10).

Batho ba bangata bo bonahala ba le tsietsing ea ho fumana khutso le botsitso. Ba ikemiselitse ho e lefella le hona.Litoropong tse ngata tse kholo hona le liphapusi tsa khokelo ea marang-rang ea mahala, tse ka hiroang ka hora.

Melao e thata haholo—ha ho lerata, ha ho baeti. Batho ba ikemiselitse ho lefa le ho fumana ho lula ka khutso le ho roba monakeli kapa ho khaleha. Ho na le libaka tsa ho robala tse hiroang boema-fofane, kapa lintho tse fokotsang molumo tse kenngoang ka litsebeng tse tummeng. Ho na le likhurumetsi, kapa lintho tse koahelang hlooho tseo u ka li rekang ho ikoahela bakeng sa khutso e itseng le mosebetsing ka nako ea phomolo.

Phomolo ea ’nete le eona e na le theko. Leha lingaka tsa mabili a bonohe a boithuso li ka leka hore re lumele hore re ka tseba qetello ea rōna le hore phomolo ke taba ea Khetho fela le ho etsa meralo e metle, empa bonyane ha re ela hloko botšepehi bona, re hlokomela ho hloka bokhoni ha rōna ho sa tliseng phomolo ea ’nete lipelong tsa rōna. Moetapele oa kereke ea lekholo la bone la lilemo Phatoine o e beha hantle bukeng ea hae ea Confessions (Book 1) ha a sheba mohau oa Molimo: “O iketselitse rōna, ’me lipelo tsa rōna ha li na phomolo ho fihlela li e fumana ho uena.”

Bekeng ena, re tla sheba hakhutšoanyane bophelo ba monna ea pelong ea Molimo ho fumana hore ke joang a fumaneng theko ea ’nete ea phomolo ea Molimo.