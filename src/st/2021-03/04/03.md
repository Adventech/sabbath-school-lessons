---
title:  Seho se llile
date:  19/07/2021
---

Hara nako e ’ngoe e lefifi haholo bophelong ba Davida ho na le litaba tse monate: Molimo a romela moporofeta oa hae. Nathane le Davida ba ne ba tsebana hantle haholo. Pejana, Nathane o ne a ile a eletsa Davida morerong oa hae oa ho haha tempele (2 Samuele 7). Ha joale moporofeta o tla ka mosebetsi o fapaneng bakeng sa morena.

`Hobaneng o nahana hore Nathane o ile a khetha ho pheta pale ho e-na le ho bitsa le ho tlotlolla Davida hang-hang? Bala 2 Samuele 12:1–14.`

Nathane o ne a tseba seo a lokelang ho se bolela, ’me o ile a e bolela ka tsela eo Davida a ileng a utloisisa. O ile a bolella pale eo Davida, molisana oa mehleng, eo a ka utoisisang. O ne a tseba boemo ba Davida bo botle malebana le toka le botšepehi. Ka hona, motho a ka re Nathane o ile a etsetsa Davida leraba leo a ileng a tsamaea ho lona.

Ha Davida ka ho se tsebe a phatlalatsa kahlolo ea lefu la hae, Nathane a mo bolella “‘Ke uena monna eo’“(2 Sam. 12:7). Ho na le mekhoa e mengata ea ho re “Ke uena monna eo.” E mong a ka hoelehetsa, e mong a ka qosa le ho kenya monoana ka leihlong la motho e mong, kapa e mong a ka bontša khathatseho le tsotello. Mantsoe a Nathane a lokela hore e be a ne a rokeletsoe le mohau. Ka nako eo, Davida o tlameha e be o ile a utloa bohloko boo Molimo a lokelang ho bo utloa ha e mong oa bara kapa barali ba hae ha ka tsebo a ka tsoa thutong ea hae. Se seng sa fihla kelellong ea Davida. Se seng sa roba pelo ea hae.

`Hobaneng Davida a ile arabela ka hore: “Ke sitetsoe Jehova” ho e-na le hore, “Ke sitetsoe Bathesheba” kapa “Ke ’molai” (2 Sam. 12:13; sheba hape Pes. 51:4)?`

Davida o ile a hlokomela sebe seo, se etsang hore pelo tsa rōna li hloka phomolo, e leng se sa thabiseng Molimo, ’mopi le mopholosi. Re ikutloisa bohloko; re ama ba bang. Re tlisetsa malapa a rōna le kereke masoabi. Empa qetellong, re utloisa Molimo bohloko, le ho kenyeletsa sepekere hare thupeng e emeng ea Golgotha.

“Khalemelo ea moporofeta ea ama pelo ea Davida; letsoalo la hae le ile la tsoha; sebe sa hae sa hlahella ka boholo ba sona. Moea oa hae oa inama ka pela Molimo ke ho utloa bohloko. Ka melomo e thothomelang a re: ‘Ke sitetsoe morena.’ Phoso tse entsoeng khahlanong le batho ba bang li khutlela ho ea utloisitsoeng bohloko, ho Molimo. Davida o ne a entse sebe se bolaeang, ho Uria le Bathesheba, ’me a fela a utloa sena haholo fela. Empa ka ho fetisisa e ne e le sebe sa hae ho Molimo.”—Ellen G. White, Patriarchs and Prophets, p. 722.