---
title:  Ho Ithuta Haholoanyane
date:  31/05/2024
---

“Bosieong ba bopaki ba Bibele bo ba emelang, ba bangata ka khothalo eohle ba ea botsa—ba lebala hore mabaka a tšoanang e sa le a sebelisoa khahlanong le Kreste le baapostola ba hae: ‘Hobane batho ba hlaheletseng ka mahetla ba sa utloisise taba ea Sabatha? Empa fela joalo ka uena. E ke ke ea bat aba ea hore u nepile le hore batho bohle lefatše ba fositse.’

“Ho hanyetsa khang e joalo ho ne ho hlokeha fela hore ho qotsoe lithuto tsa mangolo le nalane ea tšebetso ea Morena le sechaba sa hae melokong eohle.

“Bakreste ba meloko e fetileng ba ne ba boloka Sontaha, ka khopolo ea hore ka ho etsa joalo ba ne ba boloka Sabatha sa Bibele; ’me ha joale ho na le Bakreste ba ’nete kerekeng e ’ngoe le e ’ngoe, re sa siee kereke ea Roma, bao ka ’nete eohle ba lumelang hore Sontaha ke Sabatha ka taelo ea leholimo. Molimo o ahomela ho sepheo sa ho tiisa ha bona le botšepehi ba bona pela hae. Empa ha poloko ea Sontaha e tla be e susumetsoa ka moalo, ’me lefatše le hlakeloa ke se loketseng Sabatha sa ’nete, joale e mong le e mong ea tlolang taelo ea Molimo, ho utloa taelo e seng ka holimo ho ea Roma, ka ho etsa joalo o tla be a hlompha bopapa ho e-na le Molimo. O tla be hlonepha Roma le matla le matla a susumetsang taelo ea beiloeng ke Roma. O khumamela sebata le setšoantšo sa sona. Joale ha batho ba latola taelo eo Molimo a phatlalalitseng hore ke pontšo ea matla hae, ’me a boloka bakeng sa eona seo Roma e se khethileng e le sesupo sa puso ea hae, ba tla be ba amohela letsoao la kutlo ho Roma—‘letšoao la sebata.’ ’Me ha ho joalo ho fihlela taba e totobalitsoe ka pele ho batho, ’me ba qobelleha ho khetha lipakeng tsa litaelo tsa Molimo le litaelo tsa batho, moo ba tsoelang pele ka tlolo ba tlang ho amohela ‘letšoao la sebata.’ ”—Ellen G. White, Toantšano e kholo, pp. 455, 449.

**Lipotso tsa Puisano**

`Lefatše le fetoha ka potlako, ka sekhahla. Hobaneng re lokela kamehla re hlokolosi hore liketsahalo tsa matsatsi a ho qetela li se ke tsa re fumana re sa loka?`

`Ke joang kutloisiso ea kahlolo le molao oa Molimo li lumellanang le taba ea hore re pholosoa ka mohau fela?`

`Ke litsela life tseo u ka pakang ka tsona ho ba sa utloisiseng bohlokoa ba Sabatha sa ’nete ’me ka ’nete le ka tieo ba boloka Sonataha, letsatsi la pele la beke?`

`Ke kotsi efe e teng kopanong ea ’muso le kereke? Re le bakrese re lokela ho amana joang le ’muso?`