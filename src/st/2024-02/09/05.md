---
title:  Letšoao Sebata
date:  29/05/2024
---

`Bala Tšenolo 12:12, 17 le Tšenolo 13:7. Litemana tsee li senola khalefo ea Satane joang? Hobaneng Satane a halefetse batho ba Molimo ba nako ea ho qetela?`

Tšenolo 12 e hlalosa khohlano e kholo e lipakeng tsa Kreste le Satane ka lilemo tsohle. E fihlela hloro ka tlhaselo ea Satane ho sechaba sa Molimo. Tšenolo 13 e hlahisa balekane ba babeli ba khanyapa, sebaka se nyolohang leoatleng le sebata se nyolohang lefatšng. Matla a na a mabeli a ikopanya le eena ho loantša sechaba sa Molimo.

`Bala Tšenolo 13:4, 8, 12, 15 le Tšenolo 14:7, 9-11. (Sheba hape Tšen. 15:4, Tšen. 16:2, Tšen. 19:20, Tšen. 20:4, Tšen. 22:9.) Ke taba efe ea mantlha e hlahang temaneng tsee?`

Bona khanyetsano eo. Batho ba khumamele ’Mopi kapa ntho e ’ngoe e sele. ’Mopi o lokeloa ke khumamelo (Tšen. 5:9). Toantšano lipakeng tsa Kreste le Satane e qalile leholimong: “Ke tla phahama holim’a maru, ke be ke tšoane le mookameli ea phahameng” (Esa. 14:14). Satane o ne a batla khumamelo eo e neng e le ea ’Mopi fela. Ho latela Tšenolo 13, o atleha ka tšebetso ea sebata se nyolohang lefatšeng (Tšen. 13:4).

Papiso le Daniele 7 e bontša hore sebata sena se nyolohang lefatšeng ke ntho e le ’ngoe le lenakana le nang le “morero oa ho fetola linako le molao” le ho busa ka matsatsi a 1,260 a boprofeta, ke hore, lilemo tse 1,260 (Dan. 7:25; bapisa Tšen. 13:5; sheba thuto ea 6). Karolo ea melao e shome e sebetsanang le nako ke molao oa bone. Kereke ena e lekile ho fetola letsatsi la khumamelo ho tloha ho Moqebelo, letsatsi la bosupa, ho isa tsatsing la pele la beke la Sontaha.

Matla a lefatše ho batla ho fetola letsatsi la khumamelo, Sabatha ea letsatsi la bosupa, eo Molimo ka sebele a faneng ka eona le pontšo ea matla a hae (Exod. 31:13; Ezek. 20:12, 20), ke teko ea ikhapela matla a bomodimo ka mokhoa o ka khonehang. Taba ena, ka hona, ke ea mantlha khohlanong ea ho qetela holim’a khumamelo ea ’nete le ea bohata.

Ka lebaka lena, Tšenolo e hlalosa batho ba tšepahalang ho Molimo e le “ba bolokang litaelo tsa Molimo” (Tšen. 12:17, Tšen. 14:12). Sena se kenyeletsa Sabatha ea letsatsi la bosupa, e seng Sontaha. Ba hanang memo ea ho qetela ea mangeloi a mararo ea ho khumamela Molimo ka letsatsi la hae le halalelang (Esa. 58:13) le ba khumamelang sebata ka letsatsi le tšoanang ka hore ke Sabatha, Sontaha, ba tla nka letšoao la sebata (sheba Thuto ea 11).