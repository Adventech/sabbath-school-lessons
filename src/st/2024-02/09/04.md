---
title:  Sabatha le Molao
date:  28/05/2024
---

`Bala Tšenolo 14:6, 7; Tšenolo 4:11; Genese 2:1–3; le Exoda 20:8–11. Kamano ke efe lipakeng tsa tlholeho, Sabatha le molao oa Molimo?`

Tlhotleho e bua ka boleng ba rōna pela Molimo. Ha re bang tlholehong—qoba fela ea lerole—kapa eona peo ea tsietsi. Ka mantsoe amang, tlhaloso e tloaelehileng ea tlhaho ea bophelo ea mahlale, e nketsoeng holimo ke matlo a khaso le tloeloe ea batho, e hlahisa tlhaho ea rōna ka tsela e sa lumellaneng le tlaleho ea Bibele.

Re mona hobane Jesu a re bopile. ’Me o loketsoe ke khumamelo ea rōna, e seng hobane fela a re bopile empa hape hobane a re pholositse. Tlholeho le topollo ke khubu ea khumamelo eohle ea ’nete. Ka hona, Sabatha e bohlokoa ho utloisiseng morero oa topollo. Sabatha e bua ka tlhokomelo ea ’mopi le lerato la Mopholosi.

Qetellong ea beke ea tlholeho, Molimo o ile a phomola botleng le khanyeng ea lefatše leo a na sa tsoa le etsa. Hape o ile a phomola e le mohlala bakeng sa rōna. Sabatha ke khefutso ea beke le beke ho boka ea re entseng. Ha re khumama ka Sabatha, re bulela lipelo tsa rōna ho amohela mahlohonolo a khethehileng ao a a beileng letsatsing leo a sa kang a behoa tsatsing le leng.

Sabatha e re supa ho ’Mopi ea re ratileng hoo a ke keng a re lahla ha re kheloha sepheong sa hae ka rōna. Sabatha ke pontšo ea ka ho sa feleng ea phomolo ea rōna ho eena. Ke pontšo e ikhethang ea botšepehi ba rōna ho ’mopi (Ezek. 20:12, 20). Ke letšoao la phomolo, e seng la mesetsi; la mohau, e seng la ho ba tlasa molao; la tiisetso, e seng la thohako; la ho itšetleha ho Molimo bakeng sa pholoho, e seng ho rōna. Phomolo ea ’nete ea Sabatha ke phomolo ea mohau matsohong a lerato a eo ea re bopileng, eena ea re pholositseng, le eena ea tlang hape haufinyane.

Moaletsa oa Tšenolo 14, molaetsa oa Molimo oa mehla ea ho qetela bakeng sa lefatše, o biletsa batho ho phomola leratong le tlhokomelong ea hae Sabatha ka seng. O re biletsa ho hopola eena ea re bopileng le ho re fa khanya ea hae. Ho boloka Sabatha hape ke khokahano e lipakeng tsa Edene e phethahetseng le khanya ea maholimo a macha le lefatše le lecha tse tlang. O re hopotsa hore ka letsatsi le leng, botle ba Edene bo tla khutlisoa.

`Boholo ba Baleti ba ile ba tobana le liqoso tsa hore ke batho ba molao, ’me qoso eo e hokahanngoa hangata le ho boloka Sabatha. Buang ka Sabatha e le pontšo ea topollo le ho behoa ea lokileng ka tumelo. Hobaneng ho boloka molao oa Molimo oa ho phomola ho ka etsa hore batho ba re re sebeletsa ho ea leholimong?`