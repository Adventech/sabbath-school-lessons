---
title:  Motheo oa Puso oa Molimo
date:  25/05/2024
---

### Bakeng sa Thuto ea Beke ena Bala
Pesaleme 23; Johanne 10:11–15; Pesaleme 22; Lipes. 89:27–32; Bakolo. 1:16; Pesaleme 2; Baheb. 7:20–28.

> <p>Temana ea khopolo</p>
> “’Me khanyapa ea halefela mosali, ’me ea tloha ho ea loantša masala a leloko la hae, e leng ba blokileng litaelo tsa Molimo, ba nang le bopaki ba Jesu Kreste” (Tšenolo 12:17).

Ka boithuto bo matla ba Bibele, Baleti ba fihletse houtloisisa bohlokoa ba molao ka sehalalelisisong sa leholimo. Ho sheba khubung ea molao oa Molimo, hape ba sibolla bohlokoa ba Sabatha, molao oa bone. Ha e le hantle molao ona ho feta ofe kapa ofe o hlalohanya ka ho hlaka Molimo e le ’mopi oa rōna, motheo oa khumamelo eohle ea ’nete—sehloho se tla ba bohlokoa haholo matsatsing a ho qetela a nalane ea lefatše (sheba Tšen. 14:6–12).

Sepheo sa Satane ho tloha qalong e sa le e le ho khelosa khumamelo ea Molimo ka ho nyelisa molao oa Molimo. Oa tseba hore ho o tlola “karolong e itseng” ho bolela ho ba “molato ho eona eohle” (Jakobo 2:10); ka hona, o khothaletsa tlolo ea molao oa Molimo. Satane o hloile Sabatha hobane e hopotsa batho ka Mohloli le hore na a khumameloe joang. Empa hape e kentsoe ka hara molao oa Molimo sehalalelisisong sa leholimo. Kaha molao ke oona o hlalosang sebe, ha fela batho ba ntse ba batla ho tšepahalla Molimo, molao oa hae o lokela ho tsoela pele ho ba tšebetsong, ho kenyeletsa le taelo ea Sabatha.

Sepheo sa thuto ena ke ho bontša khokahano lipakeng tsa sehalalelo, Molao oa Molimo, Sabatha le tlokotsi e tlang holima letšoao la sebata. Re tla sheba hape bohlokoa ba Sabatha molokong oa mehla ea ho qetela.

_*Ithute thuto ea beke ena, u ipapisitse le likhaolo tsena 25–27 tsa Toantšano e kholo, ho lokisetsa Sabatha sa la 1 Phuptjane._