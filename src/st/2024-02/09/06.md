---
title:  Melaetsa ea Mangeloi a Mararo
date:  30/05/2024
---

Ho Tšenolo 14:7, lengeloi la pele le hooa ka lentsoe le leholo, “‘Tšabang Molimo, isang khanya ho oona, hobane nako ea ho ahlola ha oona e tlile; ’me le khumamele ea entseng leholimo le lefatše, le leoatle, le liliba tsa metsi’”. boipiletso ba leholimo bakeng sa rōna ke ho fana ka kutlo eohle ea rōna khumamelo e tsoang botebong ba pelo ho ’mopi re ntse re shebile kahlolo e tlang.

Lengeloi la bobeli lea phatlalatsa, “‘O oele, o oele Babylona, motse o moholo, hobane o noesitse lichaba tsohle veine ea bohale ba bootsoa ba oona’” (Tšen. 14:8). Babylona e emela bolumeli bo oeleng bo latotseng molaetsa oa lengeloi la pele ho nka khumamelo ea bohata. Ke ka hoo Tšenolo 14:9-11 e hlokomelisang ka ho khumamela “sebata le setšoantšo sa sona.” Khetho tse peli tse loantšanang li ea hlahisoa mona—khumamelo ea ’mopi kapa khumamelo ea sebata. Motho e mong le e mong ea lefatšeng o tla etsa khetho ea hae ea ho qetela e sa fetoheng hore na kemang eo ba utloang ka botlalo—Jesu kapa Satane..

`Bala Tšenolo 14:12. Ke life limelo tse peli tse senolang bao ba latolang ho khumamela Sebate? Hobaneng bobeli li le bohloa haholo?`

Molimo o tla ba le batho ba mehla ea bofelo ba mo tšepahallang le hara khanyetso e kholo le tlhoriso tse matla nalaneng ea lefatše. Ka mpho ea ho loka Kreste, ba tla phela maphelo a tletseng mohau le kutlo. Ho khumamela ’Mopi ho khahlanong le ho khumamela sebata ’me ho bonahatsoa ka ho boloka melao ea Molimo. Khohlano ea ho qetela holima kutlo ho Kreste kapa kutlo ho matla a sebata e potoloha holima khumamelo, ’me khubung ea toantšano ena e kholo lipakeng tsa botle le bobe ke Sabatha.

Balateli bana ba itetseng ba Mopholosi ba ke ke ba ba le tumelo fela ho Jesu, empa hape ba tla ba le tumelo ea Jesu. Tumelo ea Jesu ke tumelo e tebileng, e tšepang, e inehetseng, eo matemona ohle a liheleng le mathata ohle a lefatše a ke keng a e sisinya. Ke tumelo e tšepang le ha e sa bone, e lumelang leha e ke ke ea beha mabaka hore na hobaneng, le ho tšepa le ho se utloisisehe. “Tumelo ea Jesu” ka bo eona ke mpho eo e amohelang ka tumelo. E tla re jara nakong ea tlokotsi eo re e tobileng. Ha tlokotsi ea ho qetela e tla ’me re tobana le mathata a moruo, litlhoriso, chankane, le lefu, tumelo ea Jesu e tla re fetisa lihoreng tseo tsa ho qetela tsa lefatše ho fihlela Jesu a khutla.

`Ke joang Molimo a lokisang tumelo ea hao kajeno bakeng sa se tlang kamoso?`