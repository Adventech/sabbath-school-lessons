---
title:  Molao oa Molimo oa ka Ho sa Feleng
date:  27/05/2024
---

`Bala Mattheu 5:17, 18; Pesaleme 111:7, 8; Moekelesia 12:13, 14; 1 Johanne 5:3; le Liproverbia 28:9. Liratsoana tsee tsa Bibele li ruta eng ka likamano tsa mokreste le molao?`

Baleti ba latela likhatong tsa baporosetanta ba banchafatsi ba neng ba phahamisa khalalelo ea molao oa Molimo. Sheba tiiso ena e matla ea John Wesley: “Tšebetso kapa molao mahlabelo o ileng oa fanoa ka Moshe bana ba Iseraele, o fupere litšebeletso tsohle le mahlabelo tse amanang le mahlabelo le tšebeletso ea khale tempeleng, Morena oa rōna ruri o tlile ho li felisa, ho li qhala le ho falatsa. Empa molao oa boitšoaro, o melaong e leshome, o tiisitsoeng ke baporefeta, ha ooa felisa. E ne e se morero oa ho tla ha hae ho tla fetola karolo ea sena. Hona ke molao o ke keng oa rojoa, o ‘emeng ka tieo e le paki e tšepehang leholimong’. Karolo e ’ngoe le e ’ngoe ea molao ona e lokela ho sala e ntse e tlama, ho batho bohle, melokong eohle; e sa itšetleha nakong kapa sebaka, kapa maemo afe kapa afe a ka fetohang, empa holima semelo sa Molimo le semelo sa batho, le kamanong ea tsona e sa fetoheng.”—Upon Our Lord’s Sermon on the Mount, Discourse V, Johanne Wesley’s Sermons: An Anthology (Nashville, TN: Abington Press, 1991), pp. 208, 209.

`Bapisa Exoda 34:5–7 le Ba-Roma 7:11, 12; Pesaleme 19:7–11; Pesaleme 89:14; le Pesaleme 119:142, 172. Litemana tsee li re bolella eng ka kamano e lipakeng tsa Molao oa Molimo le semelo sa Molimo?`

Kaha molao oa Molimo ke setšoantšo sa semelo sa hae, motheo oa terone ea hae, le sekala sa boitšoaro ba motho, Satane o o hloile. “Ha ho ka moo motho a ka sitoang ho bona hore haeba sehalalelo sa lefatše e ne e le setšoantšo sa se leholimong, molao o kentsoeng ka arekeng lefatšeng e ne e le kopi ea molao o arekeng ea leholimo; le hore kamohelo ea ’nete malebana le sehalalelo sa leholimo ho kenyeletsa ho ananela seo molao oa Molimo o leng sona le setlamo sa Sabatha ea molao oa bone. Ke hona mona moo lekunutu la khanyetso e kholo le tebileng bonngoeng ba Mangolo bo senolang bosebeletsi ba Kreste sehalalelong sa leholimo.”—Ellen G. White, Toantšano e kholo, lq. 435.

`Ke afe a mang a mabaka ao batho ba fanang ka oona ho etsa khang ea hore ha re hloka ho boloka melao e leshome? Ke eng seo u nahanang hore e hlile se ka mora taba eo?`