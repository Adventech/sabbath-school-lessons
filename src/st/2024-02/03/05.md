---
title:  Maikutlo a Motho ho e-na le Mangolo
date:  17/04/2024
---

Moea o Halalelang o sebetsa ka likelello tsa rōna. O re memela ho hlahloba liphiri tsa tlholeho. Joalo ka ha e mong a boletse, “Re le Bakreste ha re hlahlobe maboko a rōna monyako oa kereke.” Leha ho joalo, bohlale ba ho beha mabaka ha motho fela, bo lekane ho ka sibolla linnete tsa leholimo mangolong. ’Nete ha se taba ea maikutlo a motho. Ke taba ea tšenolo ea Molimo.

`Bala Liproverbia 16:25, Baahloli 21:25, le Esaia 53:6. Li senola eng ka maano a Satane a thetso?`

E ’ngoe ea lithetso tse matla e sebetsang haholo tsa diabolose ke ho etsa hore batho ba lumele hore khopolo ea motho, ka thuso ea Moea o Halalelang, e sa itšetleha ka lentsoe la Molimo, e lekane ho utloisisa thato ea Molimo. e ka ’na ea shebahala e nepahetse ho rōna, kapa le ho litloaelo tse ngata, empa e ka ’na eaba e fosahetse mahlong a leholimo.

Lilengoana tse ’maloa tse fetileng, ’na le mofumahali oa ka ra etsa qeto ea ho tsamaela ka hara meru pela hotele eo re neng re lula ho eona bosing boo. Hantle ke motle haholo matšoaong a ho tsamaea, ’me ka mora ho tsamaea hora kapa ho feta re ntse re fetola litselana, ne ke le sebete hore ke tla fumana tsela ea rōna e khutlang ntle le bothata, empa ha morao ra iphumana re lahlehile ho hlokang tšepo ka hara moru. Letsatsi le ne le likela, eaba ke tleloa ke tšabo ho feta. Ka lehlohonolo ra kopana le ba bang ba neng ba tsamaea joalo ka rōna ba neng ba tseba tsela. Re ne re bile limaele tse hlano hole, empa tsela ’mila o moholo. Ka ha koloi ea bona e pakiloe pela teng, ba re fa phahamiso ho khutlela hoteleng. Ho fumana motho e mong ea tsebang tsela le motho ea nang le bokhoni ba ho re khutlisetsa moo re fihletseng teng ha etsa phapano e kholo bakeng sa rōna.

Molimo ha a re siea re le bang leetong la rōna la ho tloha lefatšeng ho ea leholimong. Moea o Halalelang o re supa mangolong a re isang hae. ’Nete le leshano, ho nepa le ho fosa, botle le bobe-tsena li ka utloisisoa hantle ka leseli la lentsoe la Molimo. Sohle se hanyetsanang le Molimo le lentsoe la hae ke phoso, ’me phoso kamehla e kotsi; sohle se lumellanang le Molimo ke ’nete le molemo. Ho bohlokoa hore e be re ka etsa Lentsoe la Molimo matla a rōna a ho qetela bakeng sa ’nete le boitšoaro.

`Hobane kelello ea motho ntle le thuso ea Moea o Halalelang e ke keng ea khona ho sibolla ’nete ea leholimo? Buisanang ka kamano lipakeng tsa maikutlo a motho le tšenolo ea leholimo. Ke joang tšebeliso ea kelello e re thusang ho utloisisa tšenolo ea leholimo? Ka mohlala, sheba Daniele 2, boprofeta bo akaretsang nalane ea lefatše ho tloha nakong ea Babylona ho isa kamoso. Ke joang boprofeta bo kang bona ka matla bo ipiletsang kelellong ea motho?`