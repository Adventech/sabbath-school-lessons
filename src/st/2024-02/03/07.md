---
title:  Ho Ithuta Haholoanyane
date:  19/04/2024
---

“Moea o tšoanang oa lehloeo le oa khanyetso ’neteng o susumelitse lira tsa Molimo melokong eohle, ’me phalimeho le sebete se tšoanang e ne e le limelo tse hlokahalang bakeng sa bahlanka ba hae. Mantsoe a Kreste ho barutuoa ba pele a ntse a lokela ho balateli ba hae ho isa ho koaloeng ha nako: ‘Seo ke le bolellang sona, ke se bolella bohle, lebelang.’ Mareka 13:37.”—Ellen G. White, Toantšano e kholo, pp. 56, 57.

Likarolong tse ngata tsa lefatše, haholo moo batho ba nang le bolokolohi ba ho bala Bibele, Satane o sebelisitse mekhoa e meng ho fokolisa tšusumetso ea eona. Mokhoa o mong o sebetsang haholo e bile ka boqapi ba mahlale kapa liithuti tsa Bibele, tseo ka linako tse ling li nkang boemo boo ha li amoheloa, li ka nyelisang tšepo lentsoeng la Molimo. Ka mohlala, leha buka ea Daniele e ipolela e ngotsoe lilemo tse ka fetang makholo a mahlano pele ho Kreste, liithuti tse ngata tsa Bibele li re e ngotsoe ho elella bohareng ba lekholo la bobeli la lilemo B.C. Khang ea bona ke hore e ngotsoe ka nako eo; ho seng joalo moprofeta o ne a tla be a boletse ka nepo bokamoso, ’me seo se ke ke sa etsahala. Ka hona khang ea bona ke hore, Daniele ha eea ngoloa ka nako eo e ipolelang e ngotsoe ka eona, empa makholo a lilemo ka morao. Ka bomalimabe, leshano lena ke le leng la a mangata ao liithuti tsa Bibele tsa morao li batlang ho akhela holima rōna. ‘Me ka bomalimabe, batho ba bangata ba amohela thetso ena, etsoe litsebi tsa Bibele lia e ruta. Ha ho makatse hore Paulose o ile a re hlokomelisa, “Lekang tsohle; le tiise tse molemo” (1 Ba-Thess. 5:21).

**Lipotso tsa Puisano**

`Sheba qotsulo ea thuto ea Labobeli e be o sheba se latelang: Ke joang Satane a sebelisang mekhoa e tšoanang kajeno moo ka bohlale a batlang ho nyenyefatsa matla a mangolo?`

`Tšireletso e kholo ea rōna ke efe khahlanong le ho toloka lentsoe la Molimo hampe?`

`Teko e kholo ea Satane Toantšanong e kholo lipakeng tsa botle le bobeke ho senya semelo sa Molimo le ho mo hlaisa e le mohatelli, le mohanyapetsi ea se nang lerato. Ke joang e mobe a lekang ho etsa sena ’me karabelo ea Molimo ke efe mashanong aa?`

`Moapostola Peterose o tiisa hore “ha ho boprofeta lengolong bo itlhahetseng ka ho itlhalosetsa ha motho” (Pet. 1:20). Ke joang re ka bang le bonnete ba hore ha re sothe moelelo oa lengolo ho fihlela litakatso tsa rōna? Hobaneng see se ka bonolo ho feta ka moo re ka nahanang, ’me joale re lokela ho itebela ka thata khahlanong le ketso ee? Ke joang re itebelang khahlanong le eona?`