---
title:  Ntoa ea Kelello
date:  18/04/2024
---

`Bala 2 Ba-Korinthe 4:3–6. E bolela eng, “e leng bao Molimo oa lefatše lena o ba foufalitseng likelello, ke hore ba sa lumelang” (2 Ba-Kor. 4:4)? Mahlo a bona foufalitsoe joang? Mahlo a buloa joang?`

Lentsoe la se-Gerike le bolelang “kelello” sekheng sena ke noema. Le bolela chebo ea rōna kapa bokhoni ba kelello. The SDA Bible Commentary e fa naka leseli le eketsehileng temaneng ena. “Ntoa lipakeng tsa Kreste le Satane ke ntoa ea likelello tsa batho. (Ba-Rom. 7:23, 25; 12:2; 2 Ba-Kor. 3:14, 11:3; Ba-Fil. 2:5, 4:7, 8). Mosebetsi o ka sehlohong oa Satane ke ho foufatsa kapa ho fifatsa likelello tsa batho. O etsa sena ka hore ba se ke ba ithuta lentsoe la Molimo, ka ho theola matla a kelello ka ho imetsa ’mele le moea, le ka ho tlatsa kelello ka lintho tsa lefatše lena, ka ho mema boikhabo le boiphahamiso.”—Volume 6, p. 854.

Ho tsebe ka lehlakoreng la ba lahlehileng ha se hobane ba ne ke ke ba tseba. Ke hobane ba ne ba sa batle ho tseba. Boholo ba bile le monyetla oa ho tseba ’nete, empa ba khetha ho se lumele, ’me Satane a foufatsa mahlo a bona. ’Muso oa Satane ke ’muso oa lefifi. Joaloka ha The SDA Bible Commentary e eketsa, “Evangeli ke oona mokhoa fela oo maano le lithetso tsa Satane li ka pepesoang, le mokhoa oo ka oona batho ba ka bonang tsela ea ho tloha lefifing ho ea leseling.”—Vol. 6, p. 854. Taba ea sepheo sa Testamente e Ncha ke bophelo, lefu le tsoho ea Jesu. Jesu ke pelo ea Evangeli, ’me ke khubu ea mangolo. Lengolo lohle le paka ka eena (Johanne 5:39).

`Bala Johanne 1:4, 5, 9 le 14. Ke joang litemana tsee li hlalosang Jesu? Sheba haholo Johanne 1:14.`

Lilengoaneng tsa pejana tsa kereke ea Bokreste, balumeli ba Testamente e Ncha ba ne ba inehetse ka botlalo ho Kreste e le eena eo eleng leseli lefifing la bona. Ba ile ba lopolloa ke mohau oa hae, le ho fetoloa ke matla a hae, leho susumetsoa ke lerato la hae. Esita le lefu le ile la sitoa ho khaola botšepehi ba bona ho Kreste. Ba hlokomela lithetso tsa Satane khanyeng ea Evangeli. Kreste esale a na le banna le basali bao ka mohau oa hae ba ileng ba lula ba tšepahalletse ’nete ea hae. Lilemong tsena tsa pejana, leseli la lerato, mohau, le ’nete li ne li khanya lefifing.