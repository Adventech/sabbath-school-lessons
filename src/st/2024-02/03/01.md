---
title:  Leseli le Khanya Lefifing
date:  13/04/2024
---

### Bakeng sa Thuto ea Beke ena Bala
Johanne 8:44; Li-Prov. 23:23; Liketso 20:27–32; 2 Ba-Thess. 2:7–12; Pes. 119:105, 116, 130, 133, 160; Li-Prov. 16:25; 2 Ba-Kor. 4:3–6

> <p>Temana ea Khopolo</p>
> “Jesu a re ho bona, ‘Le sana le leseli ka motsotso o se o kae. Tsamaeang ha le sa na le leseli, hore lefifi le se ke la le tšoara; hobane ea tsamaeang lefifing, ha a tsebe moo a eang teng’” (Johanne 12:35).

Bukeng ea ho qetela ea Bibele, Tšenolo, diabolose o lekantsoe le khanyapa le noha (Tšen. 12:9). Ke khanyapa hobane o lakatsa ho timetsa sechaba sa Molimo, hape ke noha hobane o sebelisa mano a thetsang ho ba thetsa.

Lilemo ka mora lefu la Kreste, likete li ile tsa hlokofatsoa, tsa akhelloa litau, le ho chesoa liboping ke ’muso oa Roma ka ho hana ho khumamela melingoana ea bona. ”Empa le ho tobaneng le kotlo tsena tse khopo, ba bangata ba lula ba tšepahetse, evangeli ea tsoela pele ho hasoa, ’me kereke ea hola.

Ka hona Satane o fetotse maoa. Boholo ba bahetene ba ile ba kolobetsoa empa ba sa lauoa ka ’nete ea Bibele. Ke moo mofoka o ileng oa tlala ka hara kereke ha baetapele ba kopanya ’nete ea mangolo le litloaelo tse tumileng. Lekholo la bone le la bohlano la lilemo e bile nako ea phapanyetsano ha boetapele ba kereke bo matahanya litloaelo tsa bohetene le lithuto tsa Bokreste.

Empa le hara mathata a fetisang a bophelo, Molimo o ne a ntse a tsoela pele ho ba le batho ba hae. Ba fumana Jesu, “tsela, le ’nete, le bophelo” ’me ka matla a Moea o Halalelang, ba se ke ba sisinyeha, le hara thetso e neng e ka khoba matsoalo a bona. Ba tšepahalla thato ea Molimo e senotsoeng, mangolong, ’me ba ema ba sa thekesele ’neteng ea lentsoe la hae, ho sa natsoe khatello eo ba e bakeloang, e leng ka matla kapa mano.

_*Ithute thuto ea beke ena ho lokisetsa Sabatha, 'Mesa 20, e ipapisitseng le Toantšano e kholo, khaolo ea 3._