---
title:  'Ho ithapalatsa: Leano le masene la Satane'
date:  14/04/2024
---

`Bapisa Johanne 14:6 le Johanne 8:44. Ke khohlano e feng lipakeng tsa semelo sa Jesu le sa Satane e bonoang liratsoaneng tse peli tsee?`

Seo Jesu a se bolelang ke ’nete hobane ke eena moqapi oa ’nete. ’Nete e tsoa lipelong tsa bohle ba bohlale, ba lerato, le ba tsebang Molimo. Ke motheo oa boteng le ’nete eohle.

Khahlanong le seo, Satane ke raleshano le ntatá ba leshano. O ikemiselitse ho sebelisa maaka, thetso, ho sokamisa, le ho fetola ’nete ho khelosa sechaba sa Molimo. O ile a eka Eva Edene ka ho sokamisa ’nete, ho hlahisa khoao, le ho latola ka ho totobala seo Molimo a se boletseng. Polelo ea Satane, “Le ke ke la shoa,” tabeng ea ho ja tholoana, e ne e le khanyetso e tobileng ea seo Molimo a se boletseng. Ka lilemolemo Satane o sebelisitse leano le tšoanang. O nyelisa lentsoe la Molimo, o hanyetsa thato e senotsoeng ea Molimo, o sokamisa ’nete, ’me ka linako tse ling a qotse Bibele ka ho e sothela molemo oa hae.

`Bala Liproverbia 23:23, Johanne 17:17, le Johanne 8:32. Ke ho tšoana hofe hoo u ho bonang liratsoeng tsee tsa Bibele malebana le ’nete ea lentsoe la Molimo? Khubu ea molaetsa oa tsona ke efe?`

“Satane o tsebile hantle hore mangolo a Halalelang a tlo fa batho bokhoni ba ho lemoha thetso tsa hae le ho ba le matla a ho hlola matla a hae. E bile ka lentsoe hore e be le eena Mopholosi oa lefatše a ileng a hlola litlhaselo. Qosong e ’ngoe le e ’ngoe, Kreste o ile a hlahisa thebe ea ’nete ea ka ho sa feleng, ka hore: ‘Ho ngoliloe.’ Tlhahiso e ’ngoe le e ’ngoe e etsoang ke sera, e hanyetsa matla le bohlale ba lentsoe. E le hore Satane a tsitse saleng ea hae holima motho, le ho theha matla a bopapa, o lokela ho ba koalla ka hara ho se tsebe mangolo. Bibele e tla phahamisa Molimo le ho beha motho ea fokolang boemong ba hae ba ’nete; ka hona, linnete tsa eona e ka khona li koaheloe le ho hatelloa. Mokhoa o ile oa kengoa tšebetsong ke kereke ea Roma. Ka lilemo tse makholo-kholo, ho potoloha ha Bibele ho ile ha thibeloa. Batho ba ne ba thibetsoe ho e bala kapa ho ba le eona matlong a bona, ’me baprista ba sa koetlisehang le baetapele ba ne ba toloka lithuto kaho sireletsa boqitolo ba bona. Ka hona, mopapa a fetoha le ho amohela e le moemeli oa Molimo lefatšeng, ea filoeng matla holima kereke le puso.”—Ellen G. White, Toantšano e kholo, p. 51.

`Buisanang ka mekhoa eo Satane a e lekang ho senya le sokamisa lentsoe la Molimo kajeno.`