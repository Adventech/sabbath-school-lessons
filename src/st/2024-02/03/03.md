---
title:  Liphiri tse Masene
date:  15/04/2024
---

`Bala Liketso 20:27–32. Ke tlhokomeliso efe e otlolohileng eo moapostola Paulose a e fang baetapele ba kereke ho tsoa Efese malebana le bohlaba-phieo bo tlang?`

Sepheo sa keletso ea Paulose e ne e le ho lokisetsa kereke bakeng sa se tlang. Liratsoaneng tsena o hlalosa khathatseho tse peli tse kholo.

Khathatseho ea hae ea pele ke “liphiri tse masene, tse sa tlong ho qenehela mohlape” (Liketso 20:29). Ka mantsoe a mang, balumeli batla tobana le litlhoriso tse matla, empa ho hlaha ka hare ho kereke. Boprofeta bona bo ile ba phetheha lekholong la pele le la bobeli. Bakreste ba neng ba hana ho khumamela ’musisi ka ho khumamela melingoana ea Roma ba ne ba hlorisoa, ba kenngoa chankaneng, le ho chesoa mollong.

Moapostola a bontša khathatseho e ’ngoe ha a re: “le hobane ho tla tsoa har’a lōna batho batla bolela litaba tse khopo, ho ikhulela barutuoa” (Liketso 20:30). Lithuto tse khelohileng li tla kena ka kerekeng. Lithuto tsa bohata li tla nkela lithuto tse halalelang sebaka. Litloaelo tsa bohetene li nka mojaho. Lekholong la bone le la bohlano thetso ka masene ohle ea kena ka hara kereke ea Bokreste, ea buelloa ka hore ho pharalatsoa thomo. Empa litla-morao tse mpe e bile ho tloha linneteng tsa lentsoe la Molimo.

`Bala 2 Bathesalonika 2:7–12. Ke joang moapostola Paulose a hlalosang bokoinihi bo tlang? Ke limelo life tseo ba lokelang ho lisheba?`

Puo ea Paulose, “hobane sephiri sa bokhopo se se se sebetseha” e bohlokoa. Le matsatsing a Paulose ho no so ntso na le ho baleha ’nete ea lentsoe la Molimo ho tlileng hanyane ka hanyane malebana le molao oa Molimo. Ho sutha hona ho ne ho tla matlafala lilemong tse latelang.

Malebana le molao oa bobeli, litšoantšo tsa kenngoa khumamelong ea Bokreste. Ka lilemo-lemo litšoantšo li ne li le kapele hohle tumelong ea bohetene. Ho etsa hore Bokreste bo amohele ho bahetene ba kenang Bokresteng, melingoana ea bohetene ea reoa mabitso a macha ka hore ke bahalaleli. Sontaha, letsatsi la khumamelo la molingoana oa letsatsi, hanyane ka hanyane la nkoa e le letsatsi la khumamelo la Bakreste e le ho tlotla tsoho. Letsatsi lena la bohata, le se nang motheo mangolong, le ntse le le teng le kajeno.

`Ke mefuta efe ea boikhakanyo eo re e bonang e kena ka kerekeng kajeno? Ka ho fetisisa ke boikhakanyo bofe boo uena u bo etsang? Na ka linako tse ling ke ho tsoaka ’nete le leshano?`