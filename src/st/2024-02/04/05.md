---
title:  Naleli ea Meso ea Nchafatso
date:  24/04/2024
---

`Bala Pesaleme 19:7–11, Pesaleme 119:140, Pesaleme 119:162, le Jeremia 15:16. Ke boitšoaro bo fe bo tšoanang boo Davida le Jeremia ba ileng ba ba le bona malebana le lentsoe la Molimo, boo ruri e bileng lejoe la ntlha la bonchafatsi?`

Monchafatsi ka mong o ile a “nyakalla” lentsoeng la Molimo. Ba “thabela” ho etsa thato ea Molimo. Ba “rata” molao oa hae. E ’ngoe ea linnete tsa motheo tsa bonchafatsi e ne e le thabo e tlisoang ke ho ithuta mangolo. Boithuto ba Bibele e ne e se ntho e boima. E ne e se ho hatelloa ke molao. E ne e se taelo e thata, empa thabo ea bona.

Ha ba ntse ba ithuta mangolo, ba ile ba fetoloa ke matla a Moea o Halalelang. “Semelo sa Wycliffe ke bopaki ho ruteng le ho fetoleng ha matla a Mangolo a Halalelang. E bile Bibele e mo entseng seo a neng a le sona. Bokhoni ba ho sibolla linnete tse kholo tsa Tšenolo bo tlisa tlhasimollo le cheseho lithong tsohle. E pharalatsa kutloisiso, e chorisa pono, le butsoisa kahlolo. Boithuto ba Bibele bo hlasimolla mehopolo eohle, le maikutlo, le chalimo ho feta boithuto bofe le bofe. Bo fana ka botsitso ba sepheo, mamello, sebete le matla; bo lokisa semelo le ho hlasimolla moea. Boithuto bo tiileng ba mangolo, ho tlisa kelello ea moithuti kopanong le kelello ea bosafeleng, bo ka fa lefatše banna ba matla le bohlale bo sebetsang, le motheo o matla, ho feta ba koetlisitsoeng ho tsoa koetlisong tse khonang tseo bohlalefi ba motho bo ka li fihlelang.”—Toantšano e kholo, p. 94.

`Bala 2 Timothea 2:1–3. Ke keletso efe eo moapostola Paulose a e fanang ho Timothea malebana le ho arolelana lentsoe la Molimo?`

’Nete ea Lentsoe la Molimo le nyakallo ea pholoho ho Kreste e ileng ea tlatsa lipelo tsa banchafatsi hoo ba ileng ba lokela ho e arolelana. John Wycliffe o qetile bophelo ba hae a toloka lentsoe la Molimo ho le isa senyesemaneng ka mabaka a mabeli fela, Kreste ea phelang o fetotse bophelo ba hae ka lentsoe, le lerato la Kreste le mo susumelitseng ho arolelana seo a ithutileng sona le ba bang.

Pele ho Wycliffe ke ho fokolang haholo ha Bobele ho neng ho le teng ka puo ea senyesemane. Leha a ile a shoa pele Roma e fihla ho eena, sa nyahamisoe, bopapa bo ile ba tsetolla masapo a hae, ba a chesa, le ho lahlela molora nokeng. Empa joalo ka ha molora oo o ile oa qhaloa ke metsi, le lentsoe la Molimo, metsi a bophelo, le ile la pharalla hore ka lebaka la tšebetso ea hae. Ke ka hoo Molimo a ileng a mo sebelisa kateng— “Naleli ea meso ea bonchafatsi.”