---
title:  Ho Ithuta Haholoanyane
date:  26/04/2024
---

“Molimo o ile a lumella leseli le lengata ho khanya likelellong tsa banna bana ba khethehileng, la ba senolela bongata ba liphoso tsa Roma; empa ha ba ka ba amohela leseli lohle le neng le lokela e be le filoe lefatše. Ka hona, bahlanka ba hae, Molimo o ne a etella batho ho tsoa lefifing la bo-Roma; empa ho ne ho na le litšitiso tse ngata le tse kholo tseo ba tla tobana le tsona, ’me a ba etella pele khato ka khato, ka moo ba ka khonang. Ba ne ba se Malala-a-laotsoe ho ka amohela leseli kaofela hang. Joalo ka khanya e phethehileng ea letsatsi hara mpa ea motšeare ho ba lutseng lefifing nako e telele, ha le ka tlisoa, le ne le ka etsa hore ba le furalle. Ka hona, o ile a le senola ho baetapele hanyane ka hanyane, joalo ka ha le tla amoheloa ke batho. E be lilemo ka mora lilemo, basebetsi ba bang ba tšepahalang ne ba tla latela, ho etella sechaba ho ea pele leetong la nchafatso.”—Ellen G. White, Toantšano e kholo, p. 103.

“Lengolong le leng, ho moprista eo e neng e se e le morutuoa oa Evangeli, Huss o ile a bua ka bonolo bohle ka liphoso tsa hae, a iqosa, ‘ka ho utloa khatello ea ho apara liaparo tsa theko e boima le ho qeta lihora mosebetsing oa lefela.’ Eaba o eketsa ka keletso ena e amang: ‘Ha khanya ea Molimo le pholoho ea meea e tlale kelello eaka, e seng ho amohela moputso le matlotlo. Ela hloko ho se ntlafatse ntlo ea hao ho feta moea oa hae; ’me ka holima tsohle, hlokomela haholo tse ntlafatsang moea oa hao. Ikokobetse le ho utloela mafutsana, ’me u se ke oa ja tsa hao ka ho itlopa. Na u ka tlo hlomathisa bophelo ba hao bakeng sa lintho tse kotsi, kea tšoha hore u tla otloa haholo, joalo ka ha ke otlehile le ’na.’ ”—Ellen G. White, Toantšano e kholo, pp. 105, 106.

**Lipotso tsa Puisano**

`“Leseli le eketsehang ke eng”? Hobaneng Molimo a senola ’nete hanyane ka hanyane? Ke joang metheo ee e ka sebetatsang kerekeng ea Molimo kajeno?`

`Ke joang tšibollo e ncha ea ’nete e amanang le ’nete e fetileng ka moo batho ba Molimo ba utloisisitseng kateng? Hobaneng leseli le lecha le ke keng la loantša la khale?`

`Ho sa natsoe hore na u phela ho kae, moetlo oa hao o tlo phahamisa lintho, mehopolo, le metheo ea boitšoaro tseo ka litsela tse itseng li ka loantšanang le seo Bibele e se rutang. Ka mora ho hloaea libaka tsena tsa khohlano, u ipona joang le rōna, re le kereke, ho sebetsaneng le liqholotso tsee? Ke joang re ka salang re le baahi ba batle e bile ka nako e tšoanang re sa inehele ho sohle seo moetlo oa rōna o ka se bolel’ang?`

`Ke joang lengolo la John Husš le amang menahano ea hao kajeno? Ke eng se u khahlang ka lengolo lee?`