---
title:  Ba Hlorisoa empa ba Hloloa
date:  21/04/2024
---

`Bala Daniele 7:23–25 le Tšenolo 12:6, 14. Ke linako li fe tsa boprofeta tseo ho buuoang ka tsona liratsoaneng tsee?`

Nako ha batho ba Molimo ba mo tšepahalla, Satane oa tuka ke khalefo. Hangata litlhoriso e ba li tla latela. Moprofeta Daniele o hlalositse nako, e neng e le bokamoso ho eena, ha kereke ea bohareng e ne e tla “loantša” le ho “hlorisa” batho ba Molimo (Dan. 7:21, 25). Moprofeta Johanne o hlalositse nako ena e tšoanang e le nako eo kereke ea Molimo e tla qobelleha ho belehela lefelleng, “moo e fepuoang ka nako e ’ngoe, le ka linako, le hosa mahareng a nako e ’ngoe” (Tšen. 12:14). Tšenolo 12:6 ea eketsa, “Mosali [kereke] eena a balehela felleng moo a lokiselitsoeng litulo ke Molimo”. Batho ba Molimo ba ile ba hlokomeloa lefelleng. Lentsoe la hae la matlafatsoa le ho bolokeha, ha Qhoebeshano e kholo e tsoela pele nakong ena e telele e lefifi ea puso ea bopapa.

Batho ba Molimo ba fumana “ba lokiselitsoe sebaka” ke Molimo. Liqholotsong tse kholo tsa bophelo, Molimo kamehla o lokisa sebaka bakeng sa balateli ba hae ba tšepahalang. Nakong ea liteko tsa bona tse kholo, batho ba hae ba fumana setšabelo leratong le tlhokomelong ea hae. Sheba Pesaleme 46.)

Matsatsi a 1,260, le nako, le linako, le lehare la nako ho Tšenolo 12:6, 14 bobeli li bua ka nako e le ’ngoe (3½ linako kapa lilemo x 360 matsatsi/selemo = matsatsi a 1,260). Boprofeta ba Bibele hangata bo ngoloa ka lipapiso. Karolong ea boprofeta ea Daniele le Tšenolo, letsatsi le le leng la boprofeta le lekana le selemo se le seng. Re fumana motheo ona oa letsatsi-selemo ho Numbere 14:34 le Ezekiele 4:6.

Motheo oa letsatsi-selemo ha o lule fela litemaneng tse peli tseo, empa holima motheo o pharaletseng oa mangolo. Dr. William Shea, moithuti e moholo oa Testamente ea Khale, o fana ka mela e 23 ea bopaki ba Bibele Testamenteng eohle ea khale bakeng sa motheo ona. Litoloki tsa Bibele li o sebelisitse mengoaheng eohle.

Ba-Visigoths, ba-Vandals, le Ba-Ostrogoths e ne e le merabe e neng e lumela lithuto ka tsela e fapaneng le eo molao oa Roma e neng e ruta. Matsatsi a 1,260 a qalile ha oa ho qetela oa merabe ena ea babarebare, ba-Ostrogoths, ba ne ba lelekoa Roma ka A.D. 538. Nako ena ea lefifi la semoea e ile tsoela pele ho fihlela ka A.D. 1798, ha mookameli oa sesole sa Roma Berthier a tlosa mopapa Roma. Bakreste ba se nang palo ba ile ba bolaoa nakong eng e telele hobane ba ne ba utloa lentsoe la Molimo. Le lefung, ba hlola. Ho Kreste ba ne ba lokolohile molatong le pusong ea sebe, ba hlola “ka mali a konyana.” Tlholo ea Kreste holima Satane sefapanong e ne e le tlholo ea bona. Leha ba ne ba e-shoa, lefu la bona e ne e le fela ho phomola ho fihlela ho khutla ha Kreste.

`Ke joang boprofeta bo phethahetseng bo matlafatsang tumelo ea hao?`