---
title:  Ho Emela 'Nete
date:  20/04/2024
---

### Bakeng sa Thuto ea Beke ena Bala
Dan. 7:23–25; Tšen. 12:6, 14; Jude 3, 4; Tšen. 2:10; Lik 5:28–32; Ps. 19:7–11; 1 Joh 5:11–13.

> <p>Temana ea khopolo</p>
> “’Me joalo ka ha Moshe a ne a fanyehe noha felleng, mor’a motho e ka khona a fanyehoe joalo, hore e mong le e mong ea lumelang ho eena a se ke a timela, a mpe a be le bophelo bo sa felang” (Johanne 3:14, 15).

Motse oa joale oa Turkey o lebopong la leoatle oa Izmir Ke motse oa Bibele oa Smyrna oo ho buuoang ka oona bukeng ea Tšenolo. Motse ona oa mehleng o nang le baahi ba ka bang lekholo la likete o ile oa hola lekholong la pele le la bobeli la lilemo. E ne e le motse o atlehileng, o neng o tšepahalla Roma haholo.

Hang ka selemo baahi ba Smyrna ba ne ba laeloa ho chesetsa libano melingoana ea Roma. Ho totobetse hore lekholong la bobeli la lilemo Smyrna e ile ea ba le kholo le eona ea Bakreste, ’me ba ne ba ke ke ba ikobela melao eo. Polycarp, moetapele oa pejana oa kereke, o ile a bolaoa setsing sa liboka sa Smyrna, a chesoa seboping ka ho hana ho latola ho eka Jesu Morena oa hae ka ho chesa libano bakeng melingoana ea Roma. Ha a botsoa lekhetlo la ho qetela ho latola Kreste, monna-moholo a arabela, “Lilemo tse mashome a robeli a metso e tšeletseng ke ntse kemo sebeletsa, ’me ha a so mphoqe. Ke joang nka buang hampe ka Morena oa ka ea mpholositseng?”

Ka lilemo tsohle banna le basali e sa le ba ikemiselitse ho shoa ho e-na le ho lahla tumelo ea bona ho Kreste. Sehlabelo sa bona se rotelitse sebete sa rōna. Pale ea boinehelo ba bona ho Kreste e nchafatsa boinehelo ba rōna. Bekeng ena re tla sheba e meng ea metheo e ileng ea khothatsa ba-Waldenses ’me ha morao ba-nchafatsi ba joalo ka Huss le Jerome, ho lula ba tšepahaletse Morena ho sa natsoe se etsahalang-le litšosong tsa lefu ho tsoa matleng a tšoanang a ileng a bolaea Polycarp: Roma, empa joale karolong ea bopapa.

_*Ithute thuto ea beke ena ho lokisetsa Sabatha, 'Mesa 27, e ipapisitseng le Toantšano e kholo, likhaolo 4–6._