---
title:  Leseli ho tsoa Tabernakeleng
date:  18/05/2024
---

### Bakeng sa Thuto ea Beke ena Bala
Exod. 25:8, 9, 40; Ba-Heb. 8:1–6; Lev. 16:21, 29–34; Lev. 23:26–32; Ba-Heb. 9:23–28; Dan. 7:9, 10; Matt. 25:1–13; Tšen. 11:19.

> <p>Temana ea khopolo</p>
> “Joale, sehlooho sa litaba tseo re li boletseng, ke hoba re na le moprista e moholo hakalo, ea lutseng letsohong le letona ho terone ea Boholo maholimong; eo e leng mosebetsi oa sehalalelo, le oa tabernakele ea sebele e hlomiloeng ke Morena, e seng ke motho” (Ba-Heberu 8:1, 2).

Hang ka mora ho phoqeha ha la 22 Mphalane, 1844, ba bang ba sehlopha sa Miller, ka mora thapelo le boithuto, ba fumana phoso ea bona. Boprofeta ba matsatsi a 2,300 a ne a sebetsane le ho tla ha Jesu lekhetlo la bobeli, joale ka ho ne ho utloisisoa, empa ka mosebetsi oa Kreste sehalalelong sa leholimo, o bontšitsoeng ka matla bukeng ea Ba-Heberu.

Ho hloekisoa ha sehalalelo sa leholimo e ne ele phethahatso ea tlhoekiso ea sehalelo sa lefatše, joalo ka ha e rutoa ho Levitike. Ho utloisisa ’nete ena ea bohlokoa, sheba ho tšoana ho lipakeng tsa Daniele 7 le Daniele 8:

| Daniele 7 | Daniele 8 |
| --- | --- |
| Babylona |  |
| Medo-Persia | Medo-Persia |
| Greece | Greece |
| Roma | Roma |
| Kahlolo leholimong | Tlhoekiso ea sehalalelo |

Ho tšoana hona ho re thusa ho bontša semelo sa ’nete sa tlhoekiso ea sehalalelo, e leng kahlolo ea patlisiso ea pele ho khutla ha Jesu. Thutong ea beke ena, re tla sheba ’nete e bohlokoa haholo ea Bibele ea bosebeletsi ba Kreste sehalalelong sa leholimo.

_*Ithute thuto ea beke ena, u ipapisitse le likhaolo tsena 22–24 le 28 tsa Toantšano e kholo, ho lokisetsa Sabatha sa la 25 Motšeanong._