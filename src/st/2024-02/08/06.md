---
title:  Jesu, ’Muelli oa Rōna Kahlolong
date:  23/05/2024
---

`Bala Ba-Heberu 10:9–14. Ke phapano efe e senoloang ke sekha see lipakeng tse bosebeletsi ba moprista sehalalelong sa lefatše le bosebeletsi ba Jeus sehalalelong sa leholimo?`

Hang bakeng sa bohle, Kreste o shoele sefapanong e le sehlabelo se phethahetseng bakeng sa sebe. Bosebeletsi ba hae ba bopristsa sehalalelong sa leholimo boo a re lokafatsa. Joale, ha a se a kene sehalalelisisong, o eme e le ’muelli oa rōna kahlolong (sheba 1 Johanne 2:1). “Ka mokhoa o joalo, le eena Kreste, ha a setse a ikentse pheko hang ho jara libe tsa ba bangata, o tla bonoa la bobeli, a se na sebe, ke ba mo lebeletseng hore a ba pholose” (Ba-Heb. 9:28). Ka sehlabelo le bobuelli ba hae, sebe ho sebetsanoe le sona. Joale o tla hape bakeng sa bao ba “ratileng ho hlaha ha hae” (2 Tim. 4:8).

`Bala Ba-Heberu 6:19, 20. Hobaneng a re memela ho mo latela, ’me re fumana eng ha re latela?`

“Boemeli ba Kreste sebakeng sa batho sehalalelong se holimo bo bohlokoa morerong oa pholoho joalo ka lefu lahae sefapanong. Ka lefu la hae o qalile mosebetsi oo ka mora tsoho ea hae a ileng a nyolohela ho ea o phethela leholimong. Re lokela ka tumelo ho kena ka mora lesira, ‘moo Jesu a keneng ka baka la rōna.’ Ba-Heberu 6:20. Ke moo leseli le tsoang Golgotha le khanyetsang teng. Ke moo re ka fumanang leseli le hlakileng la liphiri tsa topollo. Pholoho ea batho e fihletsoe ka tahlehelo e se nang tekanyo ho leholimo; sehlabelo se entsoeng se lekana le bophara bo hlokoang ke molao o robiloeng oa Molimo. Jesu o butse tsela e eang teroneng ea Ntate, ’me bobuelli ba hae takatso e tiileng ea bohle ba tlang ho eena ka tumelo e ka behoa kapele ho Molimo.”—Ellen G. White, Toantšano e kholo, p. 489.

Morero oa topollo ke moralo o phethahetseng ho rarolla Qhoebeshano e kholo le pholosa lefatše lena litleneng tsa Satane. Bophelo ba Jesu bo senola lerato la Molimo lefatšeng le hlokang le tlholehong e shebeletseng. Lefu la hae le senotse bobe ba sebe le ho fana ka pholoho bakeng sa batho bohle. Boemeli ba hae sehalalelong sa leholimo bo re fa menyetla ea pheko ho e mong le e mong ea tlang ka tumelo ho li fumana.

`Ke joang lefu la Kreste sefapanong le amanang le boemeli ba hae sehalalelong sa leholimo, ’me ke hobaneng kahlo e le bohlokoa morerong oa topollo?`