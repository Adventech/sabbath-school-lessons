---
title:  Ka Sehalalelisisong
date:  20/05/2024
---

`Bala Levitike 16:21, 29–34; Levitike 23:26–32; le Ba-Heberu 9:23–28. Hobaneng letsatsi la lipheko lene lele bohlokoa ho Iseraele ea khale?`

Baprista ba ne ba sebeletsa letsatsi le leng le le ng la selemo, empa ka letsatsi la pheko, le neng le bitsoa ka seheberu Yom Kippur, mahlo a ba-Iseraele bohle a ne a sheba tabernakeleng. Levitike 16 le 23 e fana ka litaelo tse hlakileng bakeng sa letsatsi la pheko. Mesebetsi eohle ea letsatsi e ne e emisa. Bohle ba itima lijo. Ha moprista e moholo a kena boteng ba Molimo bakeng sa bona ka sehalalelisisong, batho ba ne ba hlajoa lipelo. Ba ne ba batla Molimo ka boikokobetso le pelo tse robehileng.

Mang kapa mang ea neng a sa “hlomohe” ka letsatsi la lipheko o ne a “khaoloa,” a se hlole e e-ba karolo ea sechaba se khethehileng (Lev. 23:27, 29). Ka letsatsi la lipheko, moprista e moholo o ne a nka mali a poli ea Morena ho kena sehalalelong, ’me ka mora ho foka ka mali holima setulo sa mohau, o ne a tlotsa mali linakeng tsa aletare ea khauta le aletare ea libano, a hloekisa ka ho phethahala sehalalelo. Ha a se a qetile “mosebetsi oa poelano,” moprista e moholo o tla beha matsoho a hae holima poli e phelang le ho bolela sebe sa Iseraele. E be e tla isoa lefelleng ho aroloa ho mohlape ka ho sa feleng (Lev. 16:20-22).

Mali a ne a tlisoa sehalalelong nakong ea mahlabelo a letsatsi ka leng, ho bontša ho etsa tlaleho ea libe (Jer. 17:1) le hore Molimo o nka boikarabello bo phethahetseng phelisong ea sona. Joale ka letsatsi la lipheko, li ne li tlosoa sehalalelong le ho behoa hloohong ea poli eo e lahloang Azazele, ho emela Satane le ho senola boikarabello ba hae ba bothata ba sebe.

Poli ena e ne e isoa lefelleng e le hore, qetellong ea letsatsi la lipheko, Molimo a be a na le sehalelo se hloekileng le batho ba hloekileng. Sehalalelong sa lehollimo, Kreste o sebeletsa bakeng sa rōna, pele ka sehalalelong, ’me joale, ka sehalalelisong ho tloha ka 1844, qetellong ea matsatsi a 2,300.

Re feta kahlolong ena e kholo ka lebaka la Jesu, moemeli oa rōna. Joalo ka ha Ellen G. White a boletse, re “behoa ba lokileng ka ho loka ha hae, hoo re neng re se na kabelo.”—The Desire of Ages, p. 25. Ka lebaka la ho loka hona—hoo re ho filoeng—re hlomola meea ea rōna, e leng ho furalla sebe. Ho bolelang hore ha re amohele bokhopo ho hang, leha e le poulelo kapa ho tšoarella libeng tse re khomaretseng, empa ka ho hola mohaung le ho phela bophelo ba khalalelo.

`Bohlokoa la letsatsi la liphelo ke bofe maphelong a rōna kajeno? Hobanene e lokela ho etsa phapano ka moo re phelang kateng?`