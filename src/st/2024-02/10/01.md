---
title:  Meea ea Pepesoa
date:  01/06/2024
---

### Bakeng sa Thuto ea Beke ena Bala
Matt. 10:28; Moek. 9:5; Esa. 8:19, 20; Johanne 11:11–14, 21–25; 1 Ba-Thess. 4:16, 17; Tšen. 16:13, 14; Matt. 24:23–27; 2 Ba-Thess. 2:9–12.

> <p>Temana ea khopolo</p>
> “Hobane Morena ka sebele o theoha leholimong ka mohoo, ka lentsoe la arekangeloi, le ka terompeta ea Molimo, ’me ba shoetseng ho Kreste ba tla tsoha pele. Ebe moo rōna ba phelang, ba saletseng nakong eo, re nkeloang marung hammoho le bona, ho ea khahlanyetsa Morena sebakeng; ’me ka mokhoa o joalo, re tla ba le Morena ka mehla” (1 Ba-thesalonika 4:16, 17).

Lilemo tse fetileng, lipale li ile tsa hlaha tsa batho ba ileng ba tsosoa, ’me ba fana ka litlaleho tse nyarosang tsa tseo ba li boneng le ho li utloa ha ba ne ba “shoele.” Likete tsa lipale tsena li ngotsoe le ho ithutoa tsona. Hohle lefatšeng, le lefatšng la Bokreste, limillione li lumela hore litlaleho tsena ke bopaki ba hore ba shoeleng ha se hore ehlile ba shoele. Motheo ona oa bolumeli meeng ke o mong o tumileng oa lithetso tsa Satane.

Hantle, meea tlhaho ea eona e tloha morao Edene ka leshano la noha ho Adama le Eva, “Ha e le ho shoa le ke ke la shoa” (Gen. 3:4). Nalaneng eohle e nkile libopeho tse ’maloa empa ka tšobotsi e tšoanang ea hore bophelo bo tsoela pele le ka mora lefu. Khopolo ena hape ke motso oa bolumeli ba ileng ba makatsa lekholong la bo 19 ka likhaitseli tsa Fox ka seo ba ileng ba se bolela, seo ha morao ba ileng ba paka hore ke mashano, hore ba ka thola likarabo lipotsong tsa bona ho tsoa meeng e shoeleng.

Khohlanong ea ho qetela ea lefatše, Satane o tla thetsa limillione ka taba ea meea. Buka ea Tšenolo e supa hore sena ke tsela e ’ngoe eo a tla leka ho tlisa lefatše la tlasa hae.

Sepheo sa thuto ena ke ho bontša hore tšireletso ea rōna khahlanong le lithetso tsa Satane tsa matsatsi a ho qetela ke likamano tsa motho ka mong le Kreste fela le ho tsitsa ka ho tiea lithutong tsa Bibele. Sena se akha lithuto tsa eona tse kenyeletsang lefu, ho sa tsotellehe hore na mahlo, le litsebe le lipelo tsa rōna li ka leka ho re bolella eng.

_*Ithute thuto ea beke ena, u ipapisitse le likhaolo tsena 31–34 tsa Toantšano e kholo, ho lokisetsa Sabatha sa la 8 Phuptjane._