---
title:  Ho Ithuta Haholoanyane
date:  07/06/2024
---

Buka ea morao-rao ea Lee Strobel, The Case for Heaven, e ngotsoe tlasa kutloisiso ea hore lefung, bafu ba sala ba ntse ba phela ke mokhoa o itseng, ho sebelisoa maiphihlelo a ho “khutla lintšing tsa lefu” e le bo bong ba mapaki. Mohlala o mong: “Ngoana e mong, ea neng a na ena le maiphihlelo ana (Near Death Experieces-NDE) nakong ea ho sebetsoa ha pelo, o itse o ile a kopana le khaitseli ea hae bophelong ba ka mora lefu—e leng se mo makalitseng kaha a ne a sena khaitseli. Ha morao ha a hlaphoheloa le ho bolella ntate oa hae, a mo senolela lekhetlo la pele hore e hlile o kile a ba le khaitseli, o ile a shoa pele a hlaha.”—Lee Strobel, The Case for Heaven (Grand Rapids, MI: Zondervan Books, 2021), p. 69. Strobel leha hole joalo, o sitoa ho kopanya khopolo ea hang ka mora lefu le thuto e hlakileng ea Bibele hore ke fela ha Kreste a khutla moo Bakreste ba fumana moputso oa bona oa ho qetela.

Re hlokomelisitsoe: “Ba bangata ba tla tobana le meea ea diabolose e ikentse baratuoa ba bona kapa metsoalle le ho phatlalatsa bokoinihi bo kotsi ka ho fetisisa. Baeti bana ba tla hohela haholo moo re hlokang thuso ’me ba tla etsa mehlo ho tiisa litaba tsa bona. Re lokela ho ba malala-a-laotsoe ho e hanela ka ’nete ea Bibele hore bafu ha ba tsebe letho leha le le leng le hore bao ba hlahang ke meea ea matemona.

“Ka pele ho rōna ke ‘nako ea moleko, o tlang ho hlahela lefatše kaofela, ho leka ba ahileng lefatšeng.’ Tšenolo 3:10. Bohle bao tumelo ea bona ea thehoang holim’a lentsoe la Molimo ba tla thetsoa le ho hloloa. Satane ‘o sebetsa ka thetso eohle ea ho se loke ho fumana taolo ea bana ba batho, ’me lithetso tsa hae li tla tsoela pele ho eketseha. Empa o tla fumana liphofu tsa hae ha fela li inehela ka boikhethelo litekong tsa hae. Bao ka tieo eohle ba batlang tsebo ea ’nete le ho tsetselela ho hloekisa meea ea bona ka kutlo, ba etsa sohle ho lokisetsa khohlano, ba tla fumana ho Molimo oa ’nete, tšireletso e tiileng. ‘Ereka ha u bolokile lentsoe la mamello eaka, le ’na ke tla u boloka’ (temana 10), ke tšepiso ea Mopholosi. Haufinyane o tla romela lengeloi le leng le le leng ho sireletsa batho ba hae ho e-na le ho siea moea o le mong o mo tšepang hore o hloloe ke Satane.”—Ellen G. White, Toantšano e kholo, p. 560.

**Lipotso tsa Puisano**

`Ke tšusumetso efe ea bomoea e ikhakantseng eo Satane a sebelisang ho susumetsa kelello? Ke karolo efe e papaloang ke bophatlalatsi?`

`Ke joang u ka arolelanang tumelo ea hao le motsoalle oa hao ea lahlehetsoeng ke moratuoa ’me a lumela hore motho eo o leholimong? Ho loketseng hore u ka ho bolela ke hore le ho sa lokelang ke hofe?`