---
title:  'Meea Mehleng ea Bofelo: Karolo ea 2'
date:  06/06/2024
---

Tšepo ea rōna ea pholoho e theiloeng ho Kreste. Matsoho a hae a tletseng mali a re hoehlela ho amohela sehlabelo se fanoang mahala ka theko ea leholimo. Haufinyane Kreste o tla khutla ho nka ba hae. Tite 2:13, e bitsa ho khutla ha Kreste la bobeli, “tšepo e lehlohonolo.”

Pakane ea Satane ke ho felisa tšepo ena. O tla etsa mehlolo, meeka le mehlolo, sohle le tsohle tse ka isang batho hole le ’nete ea Bibele le pholoho ka Kreste.

“Ke moo ho tla bonahala mamello ea bahalaleli, e leng ba bolokang litaelo tsa Molimo le tumelo ea bona ho Jesu” (Tšen. 14:12). Khohlanong ea ho qetela, Satane o tlo etsa sohle seo a ka se khonang ho thibela batho ho boloka “melao ea Molimo” kapa “tumelo ea Jesu,” kapa bobeli. E leng se hlokang hore re be hlokolosi ka thuto efe kapa efe leha e ka lateloa ke lipontšo, meeka le mehlolo, hoba e ka re khelosa ho se seng sa limelo tse peli tsena tsa masala.

`Bala Mattheu 24:23–27; 2 Ba-Korinthe 11:13, 14; le 2 Ba-thesalonika 2:9–12. Likha tsee li re bolella eng ka matla a Satane a thetso le mokhoa oo a sebetsang ka oona?`

Nakoana pele ho nako ea ho qetela, Satane o tla leka thetso ea hae ea ho qetela: “Lipono tse hlollang tsa limelo tsa libopuoa haufi li tla senoloa maholimong, ka tšebetso ea matla a matemona. Meea ea diabolose e tla tsoela ho Marena a lefatše le ho lefatše lohle, ho ba kenya thetsong, le ho ba khothaletsa ho ikopanya le Satane ntoeng ea ho qetela khahlanong le ’muso oa leholimo. Ka baemeli bana, marena le babusuoa ba tla be ba thetsitsoe ka ho tšoana. Batho ba tla hlaha ba ikhakantse e ka ke Kreste ka sebele, le ho ipatlela khumamelo e leng e lokelang Mopholosi fela. Ba tla etsa mehlolo ea ho folisa ’me ba tla ipolela ba na tšenolo tse tsoang leholimong tse hananang le bopaki ba mangolo.

“Ha ketso ea thetso e fihlela sehlohlolo, Satane ka seqo o tla iketsa Kreste. Kereke ka nako e telele e ipoletse e lebeletse ho khutla labobeli ha Mopholosi e le hloro ea tšepo ea eona. Joale mothetsi e moholo o tla etsa e ke Kreste o tlile. Likarolong tse fapakaneng tsa lefatše, Satane o tla itlhahisa hara batho e le sebopuoa se phatsimag ka khanya, a etsisa hantle tlhaloso e buang ka Mora oa Molimo e fanoeng ke Johanne ho Tšenolo. Tšenolo 1:13–15.”—Ellen G. White, Toantšano e kholo, p. 624 (tiiso e fanoe).

`Hobaneng ho utloisisa ’nete ka ho khutla ha Kreste, ’moho le boemo ba bafu, li le bohlokoa e le hore re tle re se ke ra thetsoa?`