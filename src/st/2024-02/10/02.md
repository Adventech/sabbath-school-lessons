---
title:  Litla-morao tse Bolaeang tsa Meea
date:  02/06/2024
---

Tšomo ea hore lefu ke taba fela ea ho kena boemong bo bong ba bophelo o itšetlehile tabeng ea ho se shoe ha moea. Khopolo ena ea bohetene e kene ka kerekeng e sa le pejana, ha kereke e kheloha metheo ea eona ea Bibele le ho leka ho etsa hore tumelo ea eona e amohelehe lefatšeng la Roma ka bophara: “Taba ea ho se shoe ha moea e ne e le e ’ngoe ea lithuto tsa bohata tseo Roma, ka ho kalima boheteneng, e ileng ea li kenyeletsa bolumeling ba Bokreste.”—Ellen G. White, Toantšano e kholo, p. 549.

> <p></p>
> “‘’Me le se ke la tšaba ba bolaeang ’mele, bam pa ba se na matla a ho bolaea moea; le mpe le tšabe ea nang le matla a ho bolaela moea le ’mele liheleng’” (Matt. 10:28).

`Temana ee e le ’ngoe fela e lokela ho re bolella eng ka khopolo ea ho se shoe ha moea?`

Morena o hanetse sechaba sa hae ho kopana le taba ea meea ka mefuta ea eona. Ba ne ba sa lokela ho lumella ha ra bona “moupelli, leha e le ea botsang balimo” (Deut. 18:11). Batho ba joalo ba ne ba lokeloa ho tlepetsoa ka majoe ba shoe (Lev. 20:27). Kotlo e utloahala e ne e le e khopo, empa e ne e reretsoe ho sireletsa Iseraele khumamelong ea melingoana.

Boloi ke botemona. Bo hohella batho khumamelong ea bohata le likamanong tsa mafosisa le Molimo, empa bo ke ke ba kholisa lenyora le tebileng la pelo. Meea e khubung ea moralo oa Satane ho boloka lefatše litlamong. Empa Jesu, ka matla a mohau oa hae, o lokolla ba litlamong tsa bobe tse ba tlamileng.

`Bala Moeklesia 9:5; Jobo 7:7–9; le Esaia 8:19, 20. Liratsoana tsee tsa Bibele li re ruta eng ka lefu le puisano le ba shoeleng?`

Tumelo ea hore ba shoeleng ba ea ka kotloloho leholimong ha ba eshoa, leha e se taba e tsoang Bibeleng, joalo ka Sontaha, e bile teng ka nako e telele, ’me e se e tebisitse metso, hoo ho leng thata haholo ho batho ho e tlohela. Batho ba sebelisa litemana tse seng kae, ho leka ho buelella tumelo eo. Empa thuto ena e fosahetseng e ba siea ba se na tšireletso khahlanong le lithetso tsa Satane tseo a tla ba tlisetsa tsona, haholo tlokotsing ea ho qetela.

`Maiphihlelo a hao e bile afe ka ho leka ho hlalosa boemo ba bafu ho Bakreste ba bang? Ke eng haeba e ten geo u fumaneng e sebetsa?`