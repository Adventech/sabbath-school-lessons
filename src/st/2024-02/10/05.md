---
title:  'Meea Mehleng ea bofelo: Karolo ea 1'
date:  05/06/2024
---

`Bala Mattheu 24:5, 11, 24; 2 Ba-thesalonika 2:7–9; Tšenolo 13:13, 14; le Tšenolo 16:13, 14. Ke mofuta oa thetso oo batho ba tla tobana le oona matsatsing a ho qetela?`

Diabolosi o tla sebelisa “meeka le mehlolo” e makatsang ho thetsa ba bangata pejana ho tla ha Jesu. Ha a bua ka matla a thetsang a meea ea matemona, Ángel Rodríguez a etsa polelo ena: “Matla a eona a tšusumetso ha a lokela ho fumanoa molaetseng oa eona empa matleng a ka holimo ho motho a bitsoang ‘meeka’ kapa ‘mehlolo.’ E etsa mehlolo, e hohelang lehlakore le selehe la motho ho ena le le imamelang le nkang liqeto. Taba ea hore lipontšo tsena li etsoa ke matemona li bontša hore matla a kopano ea molaetsa oa matemona a mararo [khanyapa, sebata, moprofeta oa bohata] ke taba ea semoea ka tlhaho. Ha ntoa e kholo e atamela qetello, matla a matemona a tla kena nalaneng ea batho ka tsela so bonoe. Meea, eo motheo oa eona e leng thuto e sieo Bibeleng ea ho se shoe ha moea, e tla batla e beha lefatše lohle litlamong.”—“Ho koaloa ha khohlano e kholo: Mosebetsi oa Molaetsa oa mangeloi a mararo,” unpublished manuscript, p. 6.

`Hobaneng ho le kotsi ho tšepa maikutlo a rōna? Ke karolo efe eo a e bapalang, e ntle kapa e mpe, maiphihleong a tumelo ea rōna? Ke joang Satane a ka fetang ho nahana ha rōna a fetela maikutlong a rōna?`

“Satane ka nako e telele e sa le a emetse monyetla oa ho qetela ho thetsa lefatše.... Hanyane ka hanyane o lokisitse tsela bakeng sa morero oa hae oa thetso ka ho hlaha ha meea. Ha a so fihlele phetheho ea merero ea hae; empa o tla e fihlela nakong ea ho qetela. Ntle le ba bolokoang ke matla a Molimo, ka tumelo lentsoeng la hae, lefatše lohle le tla fielloa lekhotleng la thetso ena. Batho ka potlako ba hohelloa tšepong e sieo, ho tsosoa fela ke ho oela ha khalefo ea Molimo.”—Ellen G. White, Toantšano e kholo, pp. 561, 562. Tšireletso ea rōna ke Jesu le lentsoe la hae fela.

Ha ho thata ho bona hore na limillione, le libillione, tse sa utloisiseng boemo ba bafu li ka fieloa ke thetso e kenyeletsang khopolo ea hore bafu ba ea phela ka mora lefu.

`Le joale, ke lithetso life tse tloaelehileng tseo ba utloisisang hore bafu ba robetse ba sirelelitsoeng ho tsona?`