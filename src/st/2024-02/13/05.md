---
title:  Kahlolo Lilemong tse Sekete
date:  26/06/2024
---

`Bala Tšenolo 20:4-6. Ba lokileng ba etsang nakong ea lilemo tse sekete, ’me hobaneng ho le bohlokoa?`

Nakong ea lilemo tse sekete ba lokileng ba tla le monyetla oa ho boha toka ea Molimo le lerato ka moo a sebetsaneng le bothata ba sebe. Ke mang a se nang lipotso tseo a ka lakatsang ho li botsa Molimo ka lintho tse ngata? Joale, nakong ea lilemo tse sekete leholimong, balopolloa ba ba le nako ea ho botsa lipotso tseo. Haeba moratuoa kapa motsoalle ea haufi a le sieo leholimong, ba pholositsoeng ba na le monyetla oa ho utloisisa qeto ea Molimo ka ho phethahala. Ka tsela e ncha, ka matla a fetang a pele, balopolloa ba tla utloisisa ka matla liteko tsa Molimo tsa ho pholosa motho e mong le e mong ea kileng a phela. Ba tla hlokomela bocha hore e mong le e mong ea lahlehileng o hlotsoe ke leholimo ka lebaka la boikhethelo ba bona ba ho latola Kreste. Ke ka mora moo Molimo a tla tlisa kahlolo ea ho qetela—lefu la bobeli, leo e leng ho timetsoa ka ho sa feleng—ho ba lahlehileng.

`Bala Tšenolo 20:7-9. Lilemo tse sekete li phetheloa joang? Qetello ea Satane le balateli ba hae ke efe?`

Ka lilemo tse sekete, Satane o hlokile motho eo a ka lekang kapa ho mo thetsa. Eena le mangeloi a hae e sa le ba le bang ho nahana ka litla-morao tse mpe tsa sebe. Qetellong ea lilemo tse sekete, bakhopo ba shoeleng ba ea tsosoa ho tobana le kahlolo le ho amohela moputso oa ho qetela oa bona (Tšen. 20:5).

Joale Satane o na le lebotho la balateli ba hae. Leha Satane a hlotsoe hape le hape toantšanong e kholo, o khothatsoa ke ho bona letšoele la ba lahlehileng. A ntsa sa ikemisetsa ho felisa bokoinihi ba hae, o tsoela pele ho thetsa lichaba tsena. Satane o ba khothaletsa ho leka haholo fela la ho qetela ho phethola Molimo le ho theha ’muso oa bona. Polelo “Gog0 le Magogo” se sebelisitsoe e le papiso ea Satane le ba sa pholosoang ba meloko eohle. Satane le balateli ba hae ba lika liahelo tsa bahaleli le motse o ratoang” (Tšen. 20:9).

Ho koaloeng ha lilemo tse sekete, ha e fela hore bohle ba khopo ba tsosoa, empa motse o Halalelang, Jerusalema e mocha, o theoha leholimong (Tšen. 21:2)! Bahalaleli ba ne ba phela le ho busa le Kreste ka Jerusalema e mocha ka lilemo tse sekete. Joale, qetellong ea lilemo tse sekete, motse o theohela lefatšeng hammoho le Molimo, Jesu le mangeloi, le bohle ba lopolotsoeng. E mong le e mong o teng bakeng Qhoebeshano e kholo ea ho qetela. Sebe se makhatheng a ho felisoa ka ho sa feleng!

`Nako ea kahlolo ea ho qetela e reng ka semelo sa Molimo?`