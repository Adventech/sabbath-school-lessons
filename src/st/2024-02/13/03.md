---
title:  Tšepo ho Khutleng Ha Jesu ho Haufi
date:  24/06/2024
---

`Bala Johanne 14:1-3 le Tite 2:11-14. Ka leseli la liqholotso tsa kamoso le nako e tlang ea matšoenyeho a maholo, hobaneng litemana tsee e le tse khothatsang?`

Mantsoe a Jesu, “‘Lipelo tsa lōna li se ferekane,’” le tiisetso ea hae ea hore a ke ke a re lahla ’me oa khutla hape ho re nkela hae. Lefatšeng lena ha se ha bo rōna. Letsatsi le molemo le ea tla. Hang litemaneng tse 25, Testamente e Ncha e bua ka ho khutla ha Morena. Ha matsatsi a ba mabe ’me khatello ea matla a kereke-puso a tšosa maphelo a rōna, pallo ea ho khutla ha Kreste e tlatsa lipelo tsa rōna ka tšepo. Hona ke “tšepo e lehlohonolo” e susumelitseng batho ba tšepahalang ba Molimo melokong eohle.

`Bala Tšenolo 6:15-17 le Esaia 25:8, 9. Bapisa boitšoaro ba ba lopolotsoeng le ba lahlehileng litemaneng tsena. Ke eng se hlalosang phapano kelellong tsee tse peli?`

Bakhopo ba hlokomela litla-morao tse bosula tsa sebe ha ba lokileng ba amohetse lineo tsa mohau. Bokoinihi khahlanong le Molimo bo isa tšabong, molatong, kotlong, ’me qetellong tahleho. Karabelo ea rōna mohaung oa hae o bolokang e isa tšoarelong, khotsong, le thabong ka ho sa feleng ho khutleng ha hae.

`Bala Tšenolo 15:3, 4 le Tšenolo 19:7. Ke joang ba lopolotsoeng ba tla arabela pholoho e hlollang eo ba e filoeng mahala ka Kreste?`

“Sefapano sa Krese e tla ba bohlale le pina ea ba lopolotsoeng ka ho sa feleng. Ho Kreste ea tlotlisitsoeng ba tla boha Kreste ea thakhisitsoeng. Hore e be moetsi oa mafatše oohle, eena ea behang marena oohle, a ka behella ka thoko khanya ea hae le ho ikokobetsa ka lebaka la lerato ho batho o tla lula e le mohlolo le ho tlotleha tlholehong eohle.”—Ellen G. White, Toantšano e kholo, p. 651.

`Bala Tšenolo 12:17; Tšenolo 17:13, 14; le Tšenolo 19:11-16. Ka hloko bona tatellano ea liteman tsena. Tatellano ea litemana tsee e reng ka ntoa ea ho qetela ea lefatše le tlholo ea Kreste?`