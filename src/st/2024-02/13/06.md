---
title:  Ka Ho sa Feleng tse Peli
date:  27/06/2024
---

`Bala 2 Ba-Korinthe5:10, Ba-Roma 14:10, 11, le Tšenolo 20:11-15. Li reng ka hore na hobaneng ba khopo ba tsosoa hore bap hele hape?`

Ho rarolla bothata ba sebe e le hore bobe bo se hlole bo ipheta hape, e mong le e mong o lokela a kholisehe hore Molimo o entse ka toka litseleng tsohle tsa hae. Qetellong, mangole ohle a tla khumama le ho ananela toka ea Molimo toantšanong e kholo, le eena Satane le mangeloi a hae, le hore ha ho eaka ha tloha ho na le lebaka la bokoinihi khahlanong le Molimo. Ela hloko leseli lena ho tsoa ho Ellen G. White: “Hang ha libuka tsa litlaleho li phetloa, ’me leihlo la Jesu le sheba ba khopo, ba hopola sebe se seng le se seng seo ba se entseng. Ba bona moo maoto a bona a ileng a hata la lebatha tseleng ea bohloeki le khalalelo, hore na boikhabo le boikhohomoso li ba isitse hole ha kae ho tloleng molao oa Molimo. Khoheli ea liteko tseo ba li khothalelitseng ka ho itlopa sebe, litlhohonolofatso tse sentsoeng, barumuoa ba Molimo ba nyelisitsoeng, tlhokomeliso tsa Molimo tseo ba li hanneng, maqhubu a mohau a ileng a qheloa ke manganga, lipelo tse sa bakang—tsohle tsa hlaha joalo ka ho ja li ngotsoe ka litlhaku tsa mollo....

“Lefatše lohle la bakhopo le eme kapele ho Molimo ka qoso ea teko ea ho liha ’muso oa leholimo. Ha bana mang oe aka ba buellang; ha ba na boitatolo; ’me kahlolo ea lefu ka ho sa feleng e phatlalatsoa holima bona.”—Toantšano e kholo, pp. 666, 668.

`Bala Tšenolo 20:9; Pesaleme 37:20; le Malakia 4:1, 2. Ke leseli lefe leo liratsoana tsee li re fang lona ka ho felisoa tuu! ha sebe le baetsalibe le moputso oa ba lokileng?`

Litaba tse monate ke hore Satane le mangeloi a hae bat la temetsoa letšeng la mollo. Sebe le baetsalibe ba felisoa. Ho latela Tšenolo 20:9, ba tla qetoa, ba senngoe, le ho hlokofatsoa ka ho sa feleng. Temana e latelang e sebelisa polelo, “kamehla le mehla.” Ho ipapisitsoe le boemo, lentsoe “ka ho sa feleng” kamehla le bolela ho “se fele” empa, ho fihlela ntho e ’ngoe e felile. (Sheba Exod. 21:6; 1 Sam. 1:22, 28; Juda 7; le 2 Pet. 2:4-6.) bakeng sa ba lahlehileng, ho timetsoa ka bo hona, eseng tšebetso ea ho timetsa, ke hoa ka ho sa feleng. Molimo ha se mohlokofatsi ka ho sa feleng.

`Qetellong, e ’ngoe ea li ka ho sa feleng tse peli tsena e re emetse bohle. Ba lahlehileng, ka bomalimabe, ba tla amohela “moputso” oo ba o sebelelitseng— lefu ka ho sa feleng. Honaneng joale, tšepo ea rōna fela ea ho se fumane se re lokeng, e leng lefu, e fumanoang ka ho tšepa ho loka ha Jesu?`