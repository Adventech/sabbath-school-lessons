---
title:  Ho Ithuta Haholoanyane
date:  10/05/2024
---

“Ha Bibele e ne e tolokoa le matla a bolumeli le puso; ha bopaki ba eona bo tsoakiloe, ’me sohle se entsoe hore batho le matemona ba ka leka ho fetola likelello tsa batho ho eona; ha ba neng ba phatlalatsa linnete tsa eona tse halalelang ba ne ba tsongoa, ba ekoa, ba hlorisoa, ba tseteloa mameneng, ba bolaeloa tumelo ea bona, kapa ba qobelleha ho balehela lithabeng, le matsabeng le mahaheng a lefatše—ka nako eo lipaki tse tšepahalang li ne li profeta li apere masela a mahoashe. Empa tsa tsoela pele ka bopaki ba tsona nakong eohle ea lilemo tse 1260. Nakong tse thata haholo ho ne ho na le banna ba tšepahalang ba ratanag lentsoe la Molimo le ho boulella tlotla ea hae. Ho bahlanka bana ba tšepahalang ho ile ha fanoa ka bohlale, matla, le sebete sa ho phatlalatsa ’nete ea hae nakong ena eohle.”—Ellen G. White, Toantšano e kholo, pp. 267, 268.

“Ha France e phatlalatsa e latola Molimo le ho behella Bibele ka thoko, banna ba khopo le meea ea lefifi ea thabela katleho ena eo e sa leng e labalabeloa—’muso o se nang lithibela tsa molao oa Molimo. Moea oa thibelo oa Molimo, o falatsang matla a mabe a Satane, oa ka oa tlosoa, ’me eo thabo ho eena e leng ho bona ho sotleha ha batho a lumelloa ho etsa thato ea hae. Ba khethileng tšebeletso ea borabele ba tloheloa ho kotula litholoana tsa teng ho fihlela naha e tlala litlolo tsa molao tse mpehali hore li ka ngoloa. Ho tsoa liprofinseng tse maqakabetsing ho isa metseng ea litoropi ha utloahala sello—sello sa masisa-pelo. France e ile ea sisinngoa joalo ka ha e ka ke ho reketla ha lefatše. Bolumeli, molao, taolo sechabeng, lapeng, pusong, le kerekeng—tsohle li ile tsa liheloa ke letsoho le neng le phahamee khahlanong le molao oa Molimo.”—Toantšano e kholo, p. 286.

“Ntle le hore kereke e latele moo Molimo a butseng, e amohele leseli ka leng, ho etsa mosebetsi oohle o ka senoloang, bolumeli bo tla fella fela litloaelong, ’me moea oa ho phela ka ho loka o tla temela.”—Toantšano e kholo, p. 316.

**Lipotso tsa Puisano**

`Lintlha tsa Qhoebeshano e kholo li senotsoe joang Letsosong la Fora?`

`Ha a etsa khang ea hore ha ho na Molimo, motho e mong o ile a ngola “re lokolohile ho ka beha mooloane ea rōna le ho kena meeling efe kapa efe ea bohlale ntle le ho sheba matšoao a ho re se ka etsa joalo.” Hobaneng polelo eo “ntle le ho sheba matšoao a hore se ka etsa joalo?” e le taelo e tlatsang mohopolo oa ho lahla Molimo? Ke joang mehopolo e joalo e ka thusang ho hlalosa se etsahetseng nakong ea letsoso la Fora?`

`Bohlokoa ba pono ea Johanne ke bofe ea tabernakele malebana le liketsahalo tsa ho qetela?`