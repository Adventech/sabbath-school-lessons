---
title:  Lipaki tse Peli li ea Tsoha
date:  08/05/2024
---

`Bala Tšenolo 11:11. Ke boprofeta bofe boo temana ee e bo bolel’ang ka lentsoe la Molimo?`

Qetellong ea Phetoho ea Fora, Lentsoe la Molimo ka papiso, le tla tsoha le phele hape. Ho tla ba le tsosoloso e kholo. Tšoho e kholo ea oela ba boneng ha Lentsoe la Molimo hang hape le fetoha matla a phelang a Molimo a isang pholohong. Qetellong ea lekholo la bo 18th, Molimo a hlahisa banna le basali ba neng ba ikemiselitse ho isa evangeli lipheletsong tsa lefatše. Batho ba phatlalatsa molaetsa oa Bibele ka potlako, joalo ka William Carey, ea ileng a etela India le ho tolokela bibele lipuong tse ’maloa tsa India. Ba susumetsoa ke matla a Bibele, barumuoa ba romeloa ho potoloha le lefatše.

Ha se ka phoso hore mosebetsi ona oa ka lefatše lohle o hlahile ka mora letsoso la Fora. Lentsoe la Molimo ke lentsoe le phelang, leha ho ba bangata le ka bonahala le “shoele” le ne le ntse le phela lipelong tsa balumeli ’me ba ne ba tla phahama hape ho isa bophelong bo feletseng, joalo ka ha boprofeta ba Tšenolo bo boletse. “Voltaire o kile a re ka le leng: ‘Ke tenoa ke ho utloa batho ba ntse ba pheta hore tumelo ea Bokreste e thehiloe ka banna ba leshome le metso e ’meli. Ke tla tiisa hore monna a le mong fela o lekane ho e lihela.’ Meloko e fetile e sa le a timela. Limillione likopane ntoeng khahlanong le Bibele. Empa e sa le hole le ho timetsoa, hoo moo ho neng ho na le ba lekholo ka nako ea Voltaire, joale ba baloa ka mashome a likete, e, lekholo la likete la likopi tsa buka ea Molimo. Ka mantsoe a monchafatsi oa pejana malebana le kereke ea Bokreste, ‘Bibele ke tśepe e seng e robile lihamore tse ngata.’ ”—Ellen G. White, Toantšano e kholo, p. 288.

`Bala Pesaleme 119:89 le Pesaleme 111:7, 8. Liratsoana tsee li re bolella eng ka Bibele, ’me hobaneng re lokela ho e tšepa?`

Lentsoe la Molimo le ka hlaseloa, kapa la hatelloa, empa le ke ke la felisoa. Le ba bangata ba ipitsang Bakreste ba ntse ba nyelisa matla a eona ka litsela tse itseng, ka ho supa-supa likarolo tse itseng tsa Bibele kapa ba phahamise likarolo tsa batho hore e lahle setempe sa eona sa leholimo, ‘me ’nete ea Molimo e be ea nyelisoa.

Ha rea lokela ka tsela efe kapa efe, ho itumella ho hoheloa ke litlhaselo tsena tsa Lentsoe la Molimo. Le ntse le phela le kajeno, le bua le lipelo tsa batho, ho bolulela bophelo bo bocha ho ikemiselitseng ho utloa Lentsoe le ho latela lithuto tsa lona.

`Ke boprofeta bofe bo buang le uena ka ho khetholoha ’me ke hobaneng?`