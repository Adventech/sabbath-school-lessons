---
title:  Ho Ithuta Haholoanyane
date:  03/05/2024
---

“Bahlanka ba Molimo ba tšepahalang ba ne ba sa e kutle ba le bang. Ha marena le matla a lefifi, le meea e bolotsana e sebakeng sa leholimo e ikopantse khahlanong le bona, Morena ha a ka a lahla batho ba hae. Ho ja mahlo a bona a ne a ka tutubolloa, ba ne ba tla bona bopaki bo hlakileng ba boteng ba leholimo le thuso joalo ka ha e ile ea fanoa ho moprofeta oa khale. Ha mohlanka oa Elisha a supisa mong'a hae lebotho le befileng le ba teetseng hare le ho khaola menyetla eohle ea ho pholoha, moprofeta o ile a rapela: ‘Jehova, tutubolla mahlo a hae hle, a tle a bone.’ 2 Marena 6:17. ’Me bonang, thaba e ne e tletse likariki le makoloi a mollo, lebotho la leholimo le futuhetse ho sireletsa monna oa Molimo. Ka tsela e joalo mangeloi a ’nile a sireletsa basebetsi mosebetsing oa nchafatso.”—Ellen G. White, Toantšano e kholo, p. 208.

“Ha lira tse matla li ne li kopana ho timetsa tumelo e tsosolositsoeng, ’me likete tsa lisabole li tsoile khahlanong le ona, Luther o ile a ngola: ‘Satane o ntšitse khalefo ea hae; bapapa ba se nang Molimo ba ea rera; ’me re tšosoa ka ntoa. Khothatsang batho ho itoanela ka sebete pela terone ea Morena, ka tumelo le ka thapelo, e le hore lira tsa rōna, li tle li hloloe ka Moea oa Molimo, li tle li tlangoe ke khotso. Tlhoko ea mantlha ea rōna, mosebetsi oa rōna o ka sehlohong, ke thapelo; ha batho ba tsebe hore joale ba ipeile ntlheng ea sebole le khalefong ea Satane.’”—D'Aubigné, book 10, chapter 14, quoted in Ellen G. White, Toantšano e kholo, p. 209.

Ho beoa ea lokileng ka tumelo, ’nete e kholo eo Luther a e sibolotseng bocha, ke motheo oa evangeli, ’nete eo tšepo ea rōna ea pholoho e lutseng teng. Sefela sa hae, “Qhobosheane e Matla,” ka matla se hlalosa evangeli: “Hoja ka matla a rōna re ne re ka loana, teko ea rōna e ne e tla ba ho hloloa, Ha e ne e e se motho ea nepahetseng ka lehlakoreng la rōna, motho ea khethiloeng ke Molimo. Na u ka botsa hore na eo ke mang? Ke Kreste Jesu, Morena oa Sabatha ke lebitso la hae, moloko ho isa molokong o mong oa tšoana, ’me o lokela ho hapa ntoa.”—Seventh-day Adventist Hymnal (Hagerstown, MD: Review and Herald Publishing Association, 1985), No. 506.

**Lipotso tsa Puisano**

`Ke joang re ka hlosang tekano e lipakeng tsa mohau le molao, le lipakeng tsa tumelo le mesebetsi e molemo?`

`Hobaneng u nahana hore ho bonolo haholo ho lumella likello tsa rōna ho khelohela mesebetsing ea molao? U ka hlalosa ho ba ka tlasa molao joang? Hobaneng ho le kotsi tumelong ea rōna ea Bokreste?`

`Na kotsi e teng tabeng ea “pholoho ka mohau” ha e sa utloisisoe hantle? Kutloisiso eo e ka lebisa kae?`

`Batho ba bang ba bolela eng ka ho sebelisa polelo “mohau o se nang theko? Na mohau o fela o se na theko?`