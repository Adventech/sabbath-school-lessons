---
title:  Tumelo le Hara Meleko
date:  27/04/2024
---

### Bakeng sa Thuto ea Beke ena Bala
Ps. 119:162; Johanne 16:13–15; 2 Pet. 1:20, 21; Ba-Efe. 2:8, 9; ba-Rom. 3:23, 24; Ba-Rom. 6:15–18.

> <p>Temana ea khopolo</p>
> “Ke boloka lentsoe la hao la hao ka pelong e aka, hore ke se ke ka u siteloa” (Pesaleme 119:11).

Ba nchafatsi ba maporosetanta ba ne ba na le se seng banchafatsi ba mongoaha kholo oa bo 21 ba se hlokang ka ho fetisisa—sepheo sa ho phela ha bona. Bukeng ea hae, The Empty Self, setsibi sa tsa kelello sa

America Philip Cushman o bua ka batho ba phelang maphelo a se nang moelelo. Bolumeli ba bona ha bo na metso. Haho letho le ba sisinyang, ’me ha ho letho leo ba utloang hore ba ka le shoela, ’me ha ho molemo o mo kaalo oa ho phela. Empa banna, basali le bana ba banchafatsi ba maprosetanta ba ne ba fapane haholo fela. Ba ne ba na le sepheo se tiileng sa hore na ba phelela eng. Seo ba neng ba se lumela se ne se le bohlokoa, ’me ba ne ba sa ikemisetsa ho nonyetsa botšepehi ba bona. Tumelo ea bona e ne e le karolo eo e neng e ke ke ea aroloa ho bona. Ho latola litumelo tsena e ne e le ho latola boleng ba bona. Ho tobaneng le lefu ka bo lona, ba ne ba na le khotso ka hare.

Thutong ea beke ena, ka mehlala ea bonchafatsi, re tla sheba hore na ke joang lithuto tsa mangolo tse fetolang li fanang ka motheo oa sepheo sa ’nete le moelelo oa sebele oa bophelo. Ho utloisisa linnete tsena tsa ka ho sa feleng ho tla re lokisetsa tlokotsi ea ho qetela toantšanong e kholo e lipakeng tsa botle le bobe. Ntoa eo banchafatsi ba e loanneng ha e so fele, ’me re bilelitsoe ho nka moo ba siileng teng. Le rōna, re ka sibolla Molimo o moholo ho lekana qholotso efe le efe eo re ka tobanang le eona, Molimo ea fang maphelo a rōna moelelo ho feta eng kapa eng eo lefatše le nang le eona.