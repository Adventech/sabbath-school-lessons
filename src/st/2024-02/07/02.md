---
title:  Pallo ea ho Khutla ha Hae
date:  12/05/2024
---

Banchafatsi ba maporosetanta le baeti ba ileng ba tloha Holland bakeng sa lefatše le lecha ba ne ba labalabela ho khutla ha Jesu. Ho bona ho khutla ha Jesu la bobeli e ne ele ketsahalo e thabisang eo ba neng ba e lebelletse ka tjantjello. John Wycliff o ne a shebile pele ho khutleng ha Kreste e le tšepo ea Kereke. Calvin o ne a buella balumeli bohle ha a ne a bua ka khanya ea ho tla Kreste labobeli “hara liketsahalo ke e fetisang.” Bakeng sa banna le basali ba Molimo ba tšepahalang, ho khutla labobeli e ne e le e ’ngoe ea ho ananeloa, e seng ntho ea ho tšajoa.

`Bala Johanne 14:1–3, 1 Ba-Thesalonika 4:13–18, le Tite 2:11–14. Hobaneng liratsoana tsena tsa Bibele li fana ka tšepo e joalo ho Bakreste ka lilemo-lemo?`

Ho bonolo ho utloisisa hore ke hobaneng tumelo ho khutleng la bobeli ha Kreste ho tlisitse tšepo e joalo le thabo Bakreste ba lumelang Bibele. E supa pele phelisong ea bokuli, bohloko le lefu. E tlisa pheletso ea bofuma, ho hloka toka, le khatello. E tlisa tebello ea pheletso ea pefo, khohlano, le ntoa. E shebela pele lefatše la bokamoso la khotso, thabo le kopano e sa feleng le Kreste le ba lopolotsoeng melokong eohle. “Ho tla ka Morena e bile tšepo ea balateli ba hae ba ’nete melokong eohle. Tšepiso ea Mopholosi ha a ba lumelisa thabeng ea mehloare, ea hore o tla boela a khutle hape, e bonesitse bokamoso ba barutuoa ba hae, e tlatsa pelo tsa bona ka thabo le tšepo eo masoabi kapa hloriso li ke keng tsa e timetsa le ho e fifatsa. Le hara matšoenyeho le hloriso, ho ‘hlaha ha Molimo o moholo le Mopholosi oa rōna Jeus Kreste,’ e bile ‘Tšepo e lehlohonolo.’ Ha Bakreste ba Thesalonika ba ne ba tletse ka bohloko ha ba ntse ba boloka baratuoa ba bona, ba neng ba lebeletse ho ba lipaki ho khutla ha Morena, Paulose, tichere ea bona, o ba supa tsohong, e tlang ho ba teng ho khutleng ha Mopholosi. ’Me ba shoetseng ho Kreste ba tla tsoha, ’me ’moho le ba phelang ba tla nkoa ho kopana le Morena sebakeng. ‘Ka mokhoa o joalo,’ a rialo, ‘re tla ba le Morena. Le ke le tšelisane ka lipolelo tseo.’ 1 Ba-thesalonika 4:16–18.”—Ellen G. White, Toantšano e kholo, p. 302.

`Hobaneng ho khutla la bobeli ho le bohlokoa tumelong ea rōna? Haholo hobane rea tseba hore ba shoeleng ba robetse (sheba Thuto ea 10), hobane thuto ee e le bohlokoa hakalo? Kantle ho eona, hobaneng joalo ka Paulose a bolela re tla re fetisa ka ho hloka tšepo (sheba 1 Ba-Kor. 15:15–18)?`