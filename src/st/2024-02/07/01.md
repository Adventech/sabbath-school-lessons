---
title:  Ho Khothatsoa ke Tšepo
date:  11/05/2024
---

### Bakeng sa Thuto ea Beke ena Bala
1 Ba-Thess. 4:13– 18; Matt. 24:27, 30, 31; 2 Pet. 1:19–21; Dan. 8:14; Dan. 9:20–27; Ezra 7:7–13.

> <p>Temana ea khopolo</p>
> “Ka letsatsi leo, ho tla thoe: Bonang, ke oona Molimo oa rōna, oo re o tšepileng hoba o tla re boloka; ke eena Jehova eo re mo tšepileng; a re nyakalleng, re thabele topollo ea hae” (Esaia 25:9).

Ho tla labobeli ha Jesu ke e ’ngoe ea lihlooho tseo e leng khubu ea mangolo. Ke mohala oa khauta o mathang maqepheng a halalelang a Bibele. Moithuti e mong o hakantse hore ho buuoa ka ho khutla la bobeli ha Kreste makhetlo a ka bang 1,845 Testamenteng ea Khale. Likhaolong tse 260 tsa Testsamente e Ncha, ho buua ka hona makhetlo a 300 ho khutla ha Kreste. E le ’ngoe ho litemana tse 25 e bua ka hona. Libuka tse mashome a mabeli a metso e meraro ho tse 27 tsa Testamente e Ncha li bua ka ketsahalo ena e kholo.

Ka mora letsoso Europa e ne e sisinyehile le ho angoa ke likarohano le lintoa, boporosetanta ba tsetela metso ea bona lefatšeng le lecha, ho kenyeletsa le linaha tse kopaneng tsa America, moo boholo bo neng bo batla ho nka lesokoana la ’nete, ho kenyeletsa le ’nete ea ho khutla la bobeli.

Har’a bona e ne e le monna oa kereke ea Baptist ea bitsoang William Miller. Ho tsoa boithutong ba hae ba Bibele, o ne a lumela hore Jesu o ne a tla kapele, le hona ho pheleng ha hae, ’me a qalella ho ruta molaetsa oo, a qala sehlopha seo, leha se ile sa tobana le ho phoqeha ho ho holo, se ileng sa bulela ba bangata linnete tsa Bibele tse ntseng li utloahala le kajeno.

Thutong ea beke ena re tla sheba hore na ke hobaneng ho tla ha Jesu Kreste ho tlatsitse lipelo tsa balumeli ka thabo ka lilemo-limo le hore na re ba Malala-alaotsoe joang bakeng sa ketsahalo eo.

_*Ithute thuto ea beke ena, u ipapisitse le likhaolo tsena 18–21 tsa Toantšano e kholo, ho lokisetsa Sabatha sa la 18 Motšeanong._