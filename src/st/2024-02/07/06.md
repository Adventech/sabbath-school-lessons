---
title:  Nako e Telele Haholo ea Boprofeta
date:  16/05/2024
---

`Bala Esdrase 7:7–13. Taelo e ile ea fanoa neng ho lumella batšoaruoa ba Iseraele Persia ho lokolloa ba eo tsosa tempele ea bona?`

Taelo e ile ea etsoa ke Artaxerxes, morena oa Persia, ka 457 B.C. Taelo e bile ea ho qetela ea tharo ho lumelloa ba-Juda ho khutla le ho tsosa Jerusalema le ho tsosolosa litšebeletso tsa tempele. Taelo ena ea boraro e bile e batlang e phethahetse ’me e tšoaea qaleho ea matsatsi/lilemo tse 2,300 tsa boprofeta.

`Bala Daniele 9:25, 26. Nako ee eohle ea boprofeta e tlo qala ho kae? Ke liketsahalo li feng tse kholo tseo litemana tse li li bolelang?`

Boporofeteng bona bo hlollang, Daniele a profeta hore “ho tloha taelong e reng Jerusalema o tla tsosoa, o hahuoe” ho isa ho Mesia e tla ba libeke tse mashome a tšeletseng a metso e robong, kapa matsatsi a 483 a boprofeta, kapa li lilemo. Kaha taelo e ile ea etsoa ho elella mafelong a 457 B.C., lilemo tse 483 li isa mafelong a A.D. 27. Lentsoe ‘Mesia’ le supa “motlotsuoa.” Ka hoetla ea A.D. 27 Kreste a kolobetsoa ’me a fumana tlolo ea Moea o Halalelang (Lik 10:38). Ka mora kolobetso ea hae, Jesu a ea Galelea, “a ntse a ruta evangeli ea ’muso, a re, ‘Nako li phethehile’” (Mareka 1:14, 15).

Ka nako ea selemo ea A.D. 31, bohareng ba beke ea ho qetela, lilemo tse tharo le halofo ka mora kolobetso ea hae, Jesu a thakhisoa. Mokhoa oa mahlabelo a neng a supa pele ho konyana ea Molimo a phetheloa ka sehlabelo sa Kreste Golgotha. Seriti sa kopana le hoa sebele, ’me mahlabelo ohle le tšebeletso tsa mekete a emisa.

`Bala Daniele 9:27. Boprofeta ba beke ea bosupa bo tla felella joang?`

Libeke tse mashome a supileng kapa lilemo tse 490, tseo ka ho khetholoha e leng tsa Ba-Juda, li felile ka A.D. 34 ka ho latola ha lekhotla le leholo la Sanhedrin ha molaetsa oa evangeli (Liketso 6:8–7:60).

Ha u tlosa lilemo tse 490 ho tsoa ho 2,300-lilemo tsa boprofeta, ho sala lilemo tse 1,810 ho phethela boprofeta. Sena se re isa A.D. 1844. William Miller le baleti ba pejana ba ne ba lumela hore sehalalelo se ho Daniele 8:14 e ne e le lefatše, ba lekanya hore Kreste o tla tla ho le hloekisa ka mollo ka 1844. (Sheba setšoantšo ka Labohlano.)