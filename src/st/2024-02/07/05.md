---
title:  'Matsatsi a 2,300 a Daniele 8:14'
date:  15/05/2024
---

William Miller a hlokomela hore liketsahalo tse boletsoeng ke baprofeta li ne li phetheha hantle haholo: lilemo tse makholo a mane tsa bojaki ba litloholo tsa Abrahama, lemo tse mashome a mane tsa ho lelera ha ba-Israele lefelleng, lemo tse mashome a supileng tsa khoholeho ea Iseraele, le beke tse mashome a supileng tse baletsoeng Iseraele (Gen. 15:13, Num. 14:34, Jer. 25:11, le Dan. 9:24).

`Bala Mareka 1:15, Ba-Galata 4:4, le Ba-Roma 5:6. Litemana tsee li re bolella eng ka nako ea Molimo bakeng sa ho tla lekhetlo la pele?`

Ha Miller a ntse a ithuta boprofeta, a bapisa Lengolo ka lengolo, a fihlela qeto ea hore ha e ba Molimo o na le alemanaka ea hara Bibele, Molimo o lokela o na le alemanaka ea hore na Morena o tla neng lekhetlo la bobeli.

`Bala Daniele 8:14. Ke ketsahalo efe e neng e lokela ho etsahala qetellong ea matsatsi a 2,300?`

William Miller a amohela mokhoa o tumileng oa hore “tlhoekiso ea sehalalelo” e ne e le tlhoekiso ea lefatše ka mollo. Ka tjantjello a ithuta mangolo ho utloisisa ketsahalo ea bohlokoa hakalo. A sibolla khokahano lipakeng tsa Daniele 8 le Daniele 9. Ho Daniel 8, lengeloi le ile la laeloa “mo koahollele pono” (Dan. 8:16). Ho ea qetellong ea khaolo, karolo ea pono kaofela ea Daniele 8 e sa kang ea hlalosoa (sheba Dan. 8:27) e ne e le karolo ea matsatsi a 2,300. Ha morao lengeloi la khutlela ho Daniele le phatlalatsa, “‘ke hlahile joale ho u nea kutloisiso ea taba tseo’” (Dan. 9:22; sheba hape Dan. 9:23, 25–27). Mona e ne e le ho mo thusa hore a utloisise ka matsatsi a 2,300.

Re tseba sena hobane, ka mora ho memela Daniele ho “‘Ela lentsoe hloko, u utloisise pono’” (Dan. 9:23), mantsoe a ho qala a lengeloi e bile: “‘Veke li mashome a supileng tsa baliloeng holim’a sechaba sa heno, le holim’a motse oa heno’” (Dan. 9:24). Lentsoe le tolokiloeng e le “baliloeng” hantle le bolela “ho khaoloa.” Veke tse mashome a supileng, lilemo tse 490, li tla khaoloa. Empa bakeng sa eng? Pono ea matsatsi a 2,300, hantle—karolo fela ea Daniele 8 eo Daniele a sakang a e utloisisa, le eo lengeloi joale le tlileng ho e hlalosa.

’Me kaha nako ea ho qala libeke tse mashome a supileng e ne e le “‘ho tloha taelong e bolelang hore Jerusalema o tla tsosoa, o hahuoe’” (Dan. 9:25), Miller a tseba hore ha a ka ba le letsatsi leo, a ka tseba ho qala ha libeke tse mashome a supileng le matsatsi a 2,300-a boprofeta.