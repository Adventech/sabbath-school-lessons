---
title:  Ho Ithuta Haholoanyane
date:  17/05/2024
---

Sheba setšoantšo se latelang bakeng sa boporfeta ba libeke tse mashome a supileng le matsatsi a 2,300. Boprofeta bo qala ka 457 B.C. e be bo bolela e sa le pele liketsahalo tse pota-potileng “Mesia Khosana,” eo libeke tse mashome a supileng li itšetlehileng. Ka motheo oo o tiileng, matsatsi a boprofeta a 2,300-a fella ka selemo sa 1844.

![Chart](chart.png)

“Joalo ka barutuoa ba pele, William Miller le bo-mphato oa hae, ka bo bona, ba ne ba utloile bohlokoa molaetsa oo ba neng ba na le oona. Liphoso tse seng li tsitsitse ka kerekeng li ne li ba thibela ho ka fihlela botoloki bo nepahetseng boporofeteng. Ka hona, ba phatlalatsa molaetsa oa Molimo oo ba o filoeng ho u nea lefatše, empa ka ho se utloisise moelelo oa eona, ba utloa bohloko ba ho phoqeha.”—Ellen G. White, Toantšano e kholo, pp. 351, 352.

“Empa Molimo a fihlela sepheo sa hae ka ho lumella tlhokomeliso ea kahlolo ho fanoa joalo ka ha e le joalo. Letsatsi le leholo le ne le le haufi, ’me mehauhelong ea hae batho ba tla hlahlobong ea nako e itseng, e le ho ba senolela se lipelong tsa sona. Molaetsa o ne o reretsoe ho leka le ho hloekisa kereke. Ba ne ba isoa hore ba tle ba bone ho re na maikutlo a bona a lutse lefatšeng lena kapa holima Kreste le leholimo. Ba ne ba ipolela ba rata Mopholosi; joale ba ne ba lokela ho netefatsa lerato la bona. Na ba ne ba le Malala-a-laotsoe ho latola tšepo le litakatso tsa lefatše, le ho amohela ka thabo ho tla ha Morena? Molaetsa o ne o reretsoe ho ba fa bokhoni ba ho lemoha boemo ba bona ba semoea; e ile ea romeloa ka mohau ho ba tsosa ho batla Morena ka pako le boikokobetso.”—Ellen G. White, Toantšano e kholo, p. 353.

**Lipotso tsa Puisano**

`Ke lithuto life tseo re ka ithutang tsona ho tsoa maiphihlelong a William Miller? Na Molimo ka linako tse ling o hatella kutloisiso ea rōna e fosahetseng?`

`Hobaneng kutloisiso ea Daniele 9:24–27 e leng bohlokoa ho theheng botšepehi ba Bibele le bo Molimo ba Kreste?`

`Ke karolo efe eo ho utloisisa boprofeta ho e bapalang morerong oa pholoho? Hobaneng boprofeta bo le bohlokoa morerong oa Molimo?`