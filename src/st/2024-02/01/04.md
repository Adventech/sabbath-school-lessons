---
title:  Lefatše Lea kenella
date:  02/04/2024
---

Ha Molimo o ne o hlola lefatše, o entse le phethahetse. Bibele e re "a bona hoba tsohle tseo o li entseng li molemo haholo” (Gen. 1:31). Ho ne ho se letheba la sebe kapa bokhopo kae kapa kae. Empa nea Adama le Eva bolokolohi bo tšoanang ba khetho le boo a bo fileng Lucifera. O ne a sa batle liroboto lefatšeng joalo ka ha a na sa libatla leholimong.

Ha e le hantle, a hla a topa le ho hlalosa tokoloho ena. A hloma sefate tšimong 'me a se bitsa Sefate sa tsebo ea botle le bone. A hla netefatsa hore o ba bolelle ka sona, hobane o ne a batla ho etsa bonnete ba hore ba tsebe hore ba na le khetho.

Satane a tla sefateng, 'me ha Eva a feta le moo, a mo bolella: "Le ke ke la shoa, Molimo o mpa o tseba hoba mohla le se jang, mahlo a lona a tla tutuboloha, 'me le tla ba joalo ka melimo, le tsebe botle le bobe’” (Gen. 3:4, 5). Ha u ja sefate sena, u tla kena boemong bo bong ba bophelo. O tla thaba. O tla ba le ntho eo u so ka u e bona le pele. Eva, Molimo ho na ntho eo a le patelang mona, nka tholoana e thibetsoeng u e je.

Eaba Eva, ha morao le Adama ba nka qeto eo, ba bula monyako oo Molimo a neng a batla o koaloe ka ho sa feleng. E, e ne e le khoro ea sebe, khoro ea mahlomola, hlooho, bokuli le lefu.

`Bala Genese 3:1–3 le Ba-Roma 3:23 le Ba-Roma 5:12. Litemana tsee li na le eng e tšoanang? Hlaloso tholoana ea moshoelella ea sebe e aparetseng meloko eohle ea batho.`

Hantle sebe ke borabele khahlanong le Molimo. Se isa karohanong le Molimo. Ka ha Molimo ke mohloli oa bophelo, ho arohana le Molimo ho isa lefung. Hape ho tlisa khathatseho, khatello, bokuli le lefu. Mahlomola a lefatšeng la rōna hantle ke litla morao tsa lefatše le hapiloeng ke sebe. Hoo ha ho bolele hore nako eohle ha re utloa bohlokoa kapa re kula, re entse sebe. Ho mpa ho bolela fela hore re phela lefatšeng le hapiloeng ke sebe.

`Bala Genese 3:15; Levitike 5:5, 6; le Johanne 1:29. Ke pallo efe eo Molimo a e etselitseng Adama le Eva tšimong ka mora ho etsa sebe e neng e tla ba fa Tšepo ho ikutloeng molato le tšoabong? 'Me ke tšebeletso efe eo a ileng a e thoma Edene e eng e tla ba supa pele lilemong tse makholo-kholo tharollong ea bothata ba sebe?`