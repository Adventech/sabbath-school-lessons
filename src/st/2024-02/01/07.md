---
title:  Ho Ithuta Haholoanyane
date:  05/04/2024
---

“Ho lelekoeng ha Satane leholimong, Molimo o phatlalalitse ho loka ha hae le ho tiisa tlotla ea terone ea hae. Empa ha motho a entse sebe ka ho inehela thetso ea Meea e e khelohileng, Molimo a fana ka bopaki ba lerato la hae ka ho fana ka mora oa hae ea tsoetsoeng a 'notši ho shoela moloko o oeleng. Phekong semelo sa Molimo se ile sa senoloa. Khang e matla ea sefapano e bontša tlholehoneohle hore tsela ea sebe eo Lucifera a e khethileng ha ho ka moo e amohelehang 'musong oa Molimo.”—Ellen G. White, Toantšano e kholo, pp. 500, 501.

“Sefapano sa Golgotha, leha se phatlalatsa ho se fetohe ha molao, se phatlalletsa tlholeho eohle hore moputso oa sebe ke lefu. Sellong sa ho qetela sa Mopholosi, ‘Ho phethehile,’ pii ea lefu la satane e ile ea phatlalatsoa. Qhoebeshano e kholo eo esale e tsoelapele joale ea etsetsoa qeto, 'me pheliso ea bokhopo e tiisoa. Mora oa Molimo a feta lebitleng, hore ‘ka lefu la hae a felise ea nang le matla a lefu, ke hore, diabolose.’ Ba-Heberu 2:14.”—Ellen G. White, Toantšano e kholo, p. 503.

**Lipotso tsa Puisano**

`Ha Molimo a ne a tseba hore Lucifera o tlo mo fetohela, hobaneng a ile a mo fa matla a khetho? Kapa ha Lucifera a koeneha, hobaneng Molimo a sa ka mo felisa hang hang? Mafatše a sa oelang a ne a tlo arabela joang hoja Molimo o ile a fiela Lucifera hang? Hobaneng tlholeho eohle e na le thahasello morerong oa topollo (1 Pet. 1:12, Tšen. 5:13, Tšen. 16:7) o leng bohlokoa ho utloisisa toantšano e kholo?`

`Ke lebaka kapa mabaka afe ao u ka nahanang ka oona ka lefu la Kreste sefapanong? Na ene ele fela ho senola semelo sa Molimo. Na ene ele fela ho etsa pheko bakeng sa sebe? Ha ho le joalo, tefelo e entsoe ho mang? fana ka mabaka a hao 'me o fane ka mabaka a Bibele bakeng sa oona.`

`Ha re sebelisa polelo “toantšano e kholo,” re bolela eng? Qoqang ka lintlha tse fapaneng tsa Qhoebeshano e kholo le ka moo thuto ea beke ena e kenang bophelong ba hao.`

`Ke temana life tsa Bibele tse buang ka bonnete ba Qhoebeshano e kholo (Sheba, ka mohlala, Jobo , 2; Ba-Efe. 6:12.)`

`Ke joang kutloisiso ea kereke ea Baleti e ikhethileng hara likereke tse ling tsa Bokreste? Ke eng toantšano ena e kholo e qholotsang Baleti ha kana?`