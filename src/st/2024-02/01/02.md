---
title:  Ntoa Leholimong
date:  31/03/2024
---

`Bala Tšenolo 12:7–9. Sekha see se senolang eng ka tokoloho e neng e le teng leholimong le qaleho ea bokhopo? Ha Lucifera a koeneha, ke ka litsela life Molimo a ka beng a arabile?`

Litemana tsena li hlalosa khohlano e akaretsang e lipakeng tsa botle le bobe. Satane le mangeloi a hae ba loana khahlanong le Kreste, 'me Qetellang ba lelekoa leholimong. Ruri ho ea makatsa hore e be ntoa e ka qhoma sebakeng se phethahetseng joalo ka leholimo. Hobaneng e ile ea etsahala? Na Molimo ea lerato o ile a bopa letemona la lengeloi le ileng la thoma ntoa ee? Na ho ne ho na ho sepha ka lengeloi lee se susumelitseng koeneho ea lona? Bibele ka ho hlaka e hlalosa qaleho ea bokhopo. E Bula lesira khohlanong ena e lipakeng tsa botle le bobe.

`Bapisa Ezekiele 28:12–15 le Esaia 14:12–14. Ho ne ho etsahala eng kelellong sebopuoa see sa lengeloi se bitsoang Lucifera se isitseng bokoinihing ba hae?`

Molimo ha aka a bopa diabolose. O bopile sebopuoa se phatsimang ka ho Khanya se bitsoang Lucifera. Lengeloi lena le bopiloe le phethahetse. Holima ho phethahala ha lona e ne e le bolokolohi ba khetho—e leng motheo oa puso ea Molimo o tsamaisoang ka Lerato, e seng ho qobelloa. Sebe se qalile ka eena Lucifera leholimong. Ha ho na tlhaloso e utloahalang hore ke joang lengeloi lena le phethahetseng le ka lumellang boikhohomoso le mona ho kenya metso pelong ea hae le ho hlahisa bokoenihi khahlanong le Molimo.

Lucifera, sebopuoa, a lakatsa khumamelo e lokelang fela 'Mopi. A leka ho ikhapela terone ea Molimo ka ho nyelisa matla oona. Bokoinihi ba hae ba baka ntoa leholimong.

Leha Molimo a ile a mamella Lucifera ka nako e telele, o ne a ke ke a mo lumella ho senya leholimo lohle ka bokoenihi ba hae. “Lekhotla la leholimo la qekisa Lucifera. Mora oa Molimo a hlahisa kapele ho eena, boholo, le molemo, le toka 'mopi, le semelo se sa fetoheng sa molao o halalelang. Molimo ka sebele ke eena ea beileng tlhahlamano leholimong: 'me ho e tsoa fatše, Lucifera o ne a tla qholotsa 'mopi oa hae le ho ipitsetsa thohako. Empa tlhokomeliso e fanoang ka lerato le mohau tse hlollang, tsa mpa tsa thulana le moea oa khanyetso.”—Ellen G. White, Toantšano e kholo, pp. 494, 495.

`Ke lithuto life tseo u li fumanang ka semelo sa Molimo khohlanong ea Hae le bobe?`