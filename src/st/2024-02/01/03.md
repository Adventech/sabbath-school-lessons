---
title:  'Lucifera oa Thetsa: Kreste oa Hlola'
date:  01/04/2024
---

Ha ho tlhaloso e hlakileng hore na ke eng se bakileng hore Lucifera, sebopuoa se phethahetseng, a lumelle boikhohomoso le mona ho mela pelong ea hae le tsoala borabele khahlanong le 'mopi oa hae. Boikhohomoso ba Satane ba tsoala koeneho. A qosa Molimo ka leeme le ho hloka toka. A tšoaetsa mangeloi ka lipelaelo le liqoso tsa hae.

`Bala Tšenolo 12:4. Sekha see se senola engka bokhoni.ba Satane ba ho Thetsa? Ke mangeloi a makae a oetseng ke mashano a hae ka Molimo?`

Ha ntoa e qhoma leholimong, mangeloi a lokela ho khetha—hore na a tla latela Jesu kapa Lucifera. Semelo sa ntoa ee leholimong se ne se le joang? Ho no hlile ho tšoaranoe ka matsoho, kapa ntoa ea mantsoe, kapa bobeli ba tsona? Ha re na lintlha tse feletseng, empa khohlano ea utloahala hore e teng hoba Satane le mangeloi a ile a ba a "lelekeloa ntle, 'me ha ba ka ba hlola ba e-na le litulo leholimong” (Tšen. 12:8, 9). Ntoa ena ho ea hlaka hore e bile ea matsoho kae kae.

Ho na ntho e le 'ngoe e hlakileng ka ntoa e bileng leholimong. Lengeloi ka leng le Ile la lokela ho khetha khahlanong Kapa lebitsong la Kreste. Ke mang a neng a tla mo latela? Ke lentsoe la mang leo a neng a tla le mamela? Mangeloi a tšepahalang a khetha ho utloa litaelo tsa lerato la Kreste, ha Karolo ea boraro ea mangeloi e ile ea mamela Lucifera, a se utloe Molimo, 'me a lahleheloa ke leholimo. Le rōna, nalaneng ena e hlokolosi ea lefatše re biletsoa ho etsa qeto bakeng sa Kreste Kapa Che. Le rōna, re lokela ho phatlalatsa hore na re ka lehlakoreng lefe—Kreste kapa Satane.

`Bala Genese 2:15–17, Exoda 32:26, Joshua 24:15, 1 Marena 18:20, 21, le Tšenolo 22:17. Ke taba efe ea Motheo toantšanong e kholo eo litemana tsee li re rutang eona?`

Ha Molimo a bopa batho, o kentse ka hare likellong tsa rōna bokhoni ba ho nahana, ho beha mabaka, le ho khetha. Taba-kholo ea botho ba rōna ke bokhoni ba ho etsa khetho. Ha re liroboto. Re entsoe ka setšoantšo sa Molimo, ho fapana le popo ea liphoofolo, bokhoning ba ho etsa liqeto le ho phela ka metheo ea moea ea bo ka ho sa feleng. Ho tloha bokoinihing ba Lucifera leholimong, Molimo o bitsitse sechaba sa hae hore se arabele lerato la hae le ho ba le kutlo litaelong tsa hae ka ho khetha ho mo sebeletsa.

`Ke thuto efe eo re ithutang eona ho tsoa ntoeng e bileng leholimong malebana le lintoa tsa rōna le bokhopo? Ha e ba Satane o khonne ho Thetsa libopuoa tse lokileng tsa leholimo, see se bolela'ng liteko tsa hae tsepe ho ka re thetsa?`