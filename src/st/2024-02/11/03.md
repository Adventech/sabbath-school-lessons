---
title:  Tlokotsi e Tlang
date:  10/06/2024
---

Letšoao la Sebata boporofeteng ba Tšenolo 13 le re bolella ka boemo bo kotsi le bo bobe ka ntoa ea Satane khahlanong le Molimo. Esa le Jesu a shoa sefapanong, seo sera se se tsebileng ke ho hloloa, empa se ikemiselitse ho hapa ba bangata ka moo se ka khonang hore ba timele le sona. Leano la hae la pele ke ho iketa ka thetso. Ha thetso e sa sebetse, o sebelisa matla. Ke eena ea ka mora taelo ea ho re e mong le e mong ea hanang ho khumamela sebata kapa ho nka letšoao la sona a bolaoe.

Tlhoriso ea bolumeli, kannete ha se ntho e ncha. E se e bile teng ha e sa le ho tloha ka polao ea Abele ka ho utloa taelo ea Molimo. Jesu o itse e tlo etsahala le ka hara balumeli.

`Bala Johanne 16:2, Mattheu 10:22, 2 Timothea 3:12, le 1 Petrose 4:12. Kereke ea Testamente e Ncha e ile ea ba le maiphihlelo afe, ’me seo se ka sebetsa joang kerekeng ea Kreste ea nako ea ho qetela?`

Nalaneng eohle ea Bokreste, litlhoriso e ne ele lelomolo. Li etsahetse Roma ea bohetene empa tsa bonahala haholo le ho ba mpe ka nako ea kereke ea bohareng ho balumeli ba Bibele. Letšoao la Sebata empa e le sekhoqetsane sa ho qetela letotong lena la lihele. Joalo ka litlhoriso tse fetileng, le reretsoe ho qobella bohle ho amohela mokhoa o itseng oa bolumeli le o amohelehang.

Boprofeta bo supa hore litlhoriso li tla qala moruong: ha ho ea tla reka kapa ho rekisa ha a se na letšoao la sebata. Mang kapa mang ea hanang ho amohela letšoao la sebata qetellong o tla ahloleloa lefu (Tšen. 13:15, 17).

Diabolose o se ntse a hlophela ba ipitsang Bakreste ho amohela letšoao la sebata ha teko ea ho qetela e tla ka ho ba khothaletsa ho se nkele taba tsa Bokreste hloohong maphelong a bona. Ha ho bonahala e ka lefatše lohle le latela sebata ka ho hlolloa (Tšen. 13:3), hang pono ea fetoha, camera ea boprofeta e shabana le sechaba sa Molimo. Tšenolo 14:12 e re fa setšoantšo. “Ba bolokang litaelo tsa Molimo le tumelo ea bona ho Jesu”. Sechaba sa Molimo se phela maphelo a lokileng a kutlo. Ka mohau oa hae, ba ema ba tiile ha tsohle tse ba potileng li sisinyeha. Ha lefatše le latela sebata, ba “latela konyana hohle moo e eang teng” (Tšen. 14:4). Ka matla a Kreste, ba hlola matla a lihele a tsoileng khahlanong le bona.

Joalo ka ha re bone thutong ea 9, khubu ea khohlano e lipakeng tsa botle le bobe e holima khumamelo. Sebata se sebelisa thetso, ’me ha seo se hloleha, se sebelisa bohanyapetsi le matla.

`Kapele ha kae ha joale u lumellang, haeba ho joalo, maemo a moruo ho sitisa poloko ea hao ea Sabatha?`