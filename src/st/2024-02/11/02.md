---
title:  Khohlano ea Qetela ea Tšenolo
date:  09/06/2024
---

Molaetsa oa Tšenolo o fetisa fela lipapiso, libata tse makatsang, le litšoantšo tse makatsang. E bua ka linnete tsa bosafeleng tse fanoeng ke Molimo ea lerato molokong oa nako ea ho qetela. Khohlano lipakeng tsa Kreste le Satane e qalile leholimong holima khumamelo.

`Bapisa Tšenolo 14:7, 9 le Tšenolo 4:11. Ke sehlooho sefe se hlaheletseng sa Tšenolo khohlanong ee e kholo e lipakeng tsa botle le bobe?`

Bukeng eohle ea Tšenolo, khumamelo le tlholeho li hokahane hona hoo. Tšenolo 14:7 e re memela ho khumamela Morena oa tlholeho eohle. Khahlanong le thuto ea evolution, e neng e nkile lefatše ka sekhahla makholong a mabeli a fetileng a lilemo, Sabatha ke sehopotso sa ka ho sa feleng sa boleng ba rōna. Se tiisa khamehla hore re libopuoa tse bopiloeng ’me ’Mopi oa rōna o lokeloa ke kutlo le khumamelo ea rōna. Lena ke le leng la mabaka ao diabolosi a hloileng Sabatha ka lona.

`Bala Tšenolo 12:17 le Tšenolo 14:12. Ke joang ho khumamela ’Mopi ho fumanang sebaka sa ho qetela?`

Ho khumamela ’Mopi ka ho boloka litaelo Molimo ho ema hantle khahlanong le ho khumamela sebata. Molimo o tla ba le sechaba sa nako ea ho qetela seo ho sa natsoe khanyetso e matla le litlhoriso tse bohale nalaneng se tlang ho mo tšepahalla. “Leha pokoko ea Sabatha sa bohata ka ho ba le kutlo molaong oa naha, khahlanong le molao oa bone, e tla be le ho ba le kutlo matleng a hanyetsanang le Molimo, ho boloka Sabatha sa ’nete, e le kutlo molaong oa Molimo, ke bopaki ba kutlo ho ’Mopi.”—Ellen G. White, Toantšano e kholo, p. 605.

Tšenolo 14:12 e supa hore balateli bana ba itetseng ba Mopholosi ba tla ba le “tumelo ea Jesu.” Tumelo ea Jesu ke tumelo e tebileng e tšepang le moo e sa boneng. E tsoella pele leha e sa utloisise. Ke mpho e tsoang ho Jesu eo re e amohelang ka tumelo ’me e tla re fetisa hara Qhoebeshano e Tlang.

`Sabatha sa letsatsi la bosupa ke pontšo ea motheo ea Molimo e le ’Mopi e khutlelang morao Edene. Ka hona, ho batla ho ikhapela eona joalo ka ha Roma e entse (sheba Dan. 7:25), ke ho batla ho ikhapela matla a Molimo boemong ba motheo ka moo ho ka khonehang kateng. Le joang ’nete ee e re thusang ho bona hore na ke hobaneng e tla taba ea khohlano matsatsing a ho qetela?`