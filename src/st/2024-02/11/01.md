---
title:  Qhoebeshano e Tlang
date:  08/06/2024
---

### Bakeng sa Thuto ea Beke ena Bala
Tšen. 14:7, 9, 12; Tšen. 4:11; Tšen. 13:1, 2; Tšen. 12:3–5, 17; Tšen. 13:11–18

> <p>Temana ea khopolo</p>
> “‘O ba halaletse ka ’nete ea hao. Lentsoe la hao ke ’nete’” (Johanne 17:17).

Ho na le sehlahisoa se secha sa bongaka se bitoang Biochip kapa Veri chip, se senyenyane ba tlhaku ea raese, se ka kenngoang mokuling.

Sehlahisoa se fupere litaba tsa bophelo ba mokuli, tse ka fumanoang fela ka ho fetisa kapa ho oma ka sekenara moo chipi ena e kentsoeng. Ba bang ba Bakreste ba bona sena e le karolo ea litaba tse hlekelang tšusumetso ea letšoao la sebata. Ho ba bang, letšoao la sebata ke setempe se mela le lipalo se fumanoang makoti-koting a lijo; kapa ke palo e makatsang e ngotsoeng pampiri cheleteng eo kakaretso eona e etsang 666. Ho ba bang ke ntho e tsamaeang le tšebetso ea Masonic order, Illuminathi, liroalankhoana tse ntšo tsa machaba a kopaneng, le mokhatlo oa machaba a kopaneng.

Sepheo sa thuto ea beke ena ke ho senola khohlano e tlang mabapi le khumamelo. Satane o tla qholotsa matla a Molimo ka ho leka ho nyelisa molao oa Molimo. Haholo-holo, Sabatha e tla ba khubu ea khohlano ena e akaretsang holima khumamelo. Satane o hloile Sabatha hobane o hloile ’Mopi. O tla sebelisa tlatlapo, khatello, le ho susumetsa ho nyahlatsa boitlamo ho Kreste. Ho tla ba le ho thulana ha litumelo holima khumamelo ea letsatsi la ’nete kapa la bohata. Boipiletso ba Molimo ba ho qetela ho ba hae ba tšepahalang ho sa natsoe litlhoriso, khatello ea moruo, chankane, le molao oa lefu. Thuto ea beke ena e tiisa matla a Jesu ho re fetisa khahlanong ea ho qetela ea lefatše.

_*Ithute thuto ea beke ena, u ipapisitse le likhaolo tsena 35 le 36 tsa Toantšano e kholo, ho lokisetsa Sabatha sa la 25 Phuptjane._