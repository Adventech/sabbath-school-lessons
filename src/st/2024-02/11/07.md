---
title:  Ho Ithuta Haholoanyane
date:  14/06/2024
---

Khumamelo ea sebata le setšoantšo sa sona e supa ho Daniele 3, moo Shadrake, Meshake, le AbedeNego ba ileng ba laeloa ke morena oa Babylona ho khumamela setšoantšo sa khauta kapa ho lahleloa seboping sa mollo. Babylona ea khale, le Babylona ea morao—taba ke khumamelo. Khumamelo ea ’nete e tsoa kelellong e rutiloeng ke Lentsoe la Molimo, moea o fetotsoeng ke lerato la hae, le pelo e tletseng ka Moea oa hae. Joale re ke ke ra “tšoana le lefatše lena” empa ho phela ho e aka thato ea Molimo, e fumanoang Lentsoeng la hae. Ke eona fela polokeho ea rōna!

“Molimo ha a susumetse thato kapa letsoalo; empa se phehelloang ke Satane—ho fumana taolo ea bao a sitoang ho ba hohela—ke kutlo ka ho hapeletsa. Ka tšabo kapa matla o batla ho busa letsoalo le ho iphumanela tlhompho. Ho fihlela sena, o sebetsa ka bobeli bolumeli le matla a lefatše, ho ba khannela ho etseng melao ea batho khahlanong le Molao oa Molimo.”—Ellen G. White, Toantšano e kholo, p. 591.

“E le hore ba tle ba mamelle liteko tse kapele ho bona, ba lokela ho utloisisa thato ea Molimo joalo ka ha e senotseo Lentsoeng la hae; ba ka mo hlompha ha fela ba na le kutloisiso e nepahetseng ka semelo sa hae, puso le sepheo, le ho etsa ka ho tšoanelang tsona. Ha ho le ea mong ha e se ba serelelitseng likello tsa bona ka linnete tsa Bibele ba tla ema hara khohlano e kholo ea ho qetela.”—Ellen G. White, Toantšano e kholo, p. 593.

“Empa Molimo o tla ba le sechaba lefatšeng ho tiisa Bibele, ’me Bibele fela, e le sekala sa lithoto tsohle le motheo oa phetoho tsohle. Maikutlo a batho ba rutehileng, litšibollo tsa mahlale, litaelo kapa liqeto tsa mekhatlo e phahameng, ka bongata le ho fapana joaloka likereke tseo ba li emetseng, lentsoe la bongata—e seng a le mong kapa bana kaofela e ka nkoang e le motheo molemong kapa khahlanong le ntlha efe kapa efe ea tumelo ea bolumeli. Pele re amohela thuto efe kapa efe kapa taeo, re lokela batla fela ho ‘Bolela Morena’ e le bopaki.”—Ellen G. White, Toantšano e kholo, p. 595.

**Lipotso tsa Puisano**

`Ke joang re ka phelang ka tebello ea ho tla ha Kreste le ho arolelana ka tšepo ee ntle ho le ho fetoha liboholi tsa bohata?`

`Lula haholo potsong ea khumamelo. Bophelo ba rōna ba letsatsi le letsatsi, seo re etsang kamehla, se re bolella eng ka eo kapa seo re se khumamelang?`

`Ke joang re ka ithusang le ba bang ho tobana le bokamoso ka boitšepoe seng ka tšabo?`

`Ke phapano efe e tšoarehang ea ho utloisisa liketsahalo tsa matsatsi a ho qetela e etsang maphelong a rōna kajeno?`