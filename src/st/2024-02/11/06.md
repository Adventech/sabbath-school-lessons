---
title:  Sebata se Nyolohang Lefatšeng
date:  13/06/2024
---

`Bala Tšenolo 13:11–18. Ke joang sebata see sa bobeli se fapanang le sebata sa pele sa Tšenolo 13?`

Sebata sa pele se ne se nyoloha leoatleng; sebata sa bobeli se “nyoloha lefatšeng” (Tšen. 13:11). Leoatle le emela “merabe, le matšoele, le lichaba, le lipuo” (Tšen. 17:15). Lefatše, lona le emela sebaka se batho ba fokolang haholo sa lefatše. Sebata sena sa bobeli se nyoloha ho elella qetellong ea nako ea boprofeta nakong eo sebata sa pele ntseng se le matleng (Tšen. 13:5). Ke hore, se hlahella ka bo A.D. 1798.

Linaha tse kopaneng tsa Amerika li lumellana hantle le tlhaloso ena. E phatlalalitse boipiso ka A.D. 1776, ea nka molaotheo oa eona ka A.D. 1789, ’me ea nkoa e le mpoli lefatšeng lekholong la 19.

Johanne o tsoela pele, “Se nang le linaka tse peli tse joalo ka tsa konyana, se mpa se bua joalo ka khanyapa” (Tšen. 13:11). Manaka boporofeteng ba Bibele bo emela matla. Ho fapana le sebata sa pele, sebata sena ha se na meqhaka manakeng a sona, ho bolelang hore ha se na borena. Manaka a mabeli a emela metheo ea mathomo ea puso eo eleng mohloli oa matla le katleho ea America-bolokolohi ba bolumeli le polotiki.

`Bala Tšenolo 13:11, 12. Ke phetoho efe eo u boning sebateng see, ’me se bua joang?`

Sechaba sena se bonolo, se kang konyana qetellong se bua joalo ka khanyapa. Se sebetsa ka “matla a sebata sa pele” (Tšen. 13:12) le ho nyahlatsa metheo ea bolokolohi ba bolumeli, ka ho etsa hore “lefatše le ba ahileng ho lona, ba rapele sebata sa pele” (Tšen. 13:12). America e tla etella pele ho batla hore e mong le e mong ea lefatšeng a rapele sebata sa pele ka ho ananela matla a semoea le a bolefatše a bopapa, America e etsa setšoantšo sa sebata—kopano ea kereke le puso—’me e tla etsa hore e mong le e mong a khumamele setšoantšo sena.

Se makatsang ke hore pele ka nako eo e neng e hlalosoa e le matla ana a sebata, America e ne e le hole ka sesole le moruo oo e tlang ho ba oona le ho ba oona ha joale.

`Nahana ka ho hloka botsitso lipolotiking ho America kajeno. Ke joang hoo ka letsatsi le leng ho ka isang phethahalong ea boprofeta boo?`