---
title:  'Ho Tseba Sebata: Karolo ea 2'
date:  12/06/2024
---

Ho e-na le ho khumamela sebata, sechaba sa Molimo se fumana thabo le nyakallo ea e kholo ho mo khumameleng. Kutlo ea bona e kolla lipelong tsa bona tsa lerato. Ba inehetse ho eena hobane ba tseba hore na ba inehetse ha kae ho bona.

`Bala Tšenolo 13:5. Ngola semelo sena se senolang ka tlase moleng mona.`

Hoopla thuto ea 4 hore Molimo o re fa senotlolo sa kutloisiso ea nako ea boprofeta—letsatsi le le leng la boprofeta le lekana le selemo se le seng (Num. 14:34, Ezek. 4:6). Ho sebetsa nako ea likhoeli tse 42 tse boleloang ho Tšenolo 13:5 ho sebelisoa khoeli ea seheberu e matsatsi a 30 e fana ka matsatsi a 1,260 a boprofeta kapa lilemo.

Bopapa bo ile ba ba le tšesumetso e kholo ho tloha ka A.D. 538 ho isa A.D. 1798. Empa molaoli oa mabotho a Napoleon, Berthier, a nka mopapa le ho mo etsa motšoaruoa ka A.D. 1798, nako ea boprofeta ea puso ea bopapa ea fela, ’me boprofeta ba Tšenolo ba phethahala: “Ea isang ba bang kholehong, o tla ea kholehong le eena” (Tšen. 13:10). Leqeba la bopapa e ile ea le bohloko e mpa e seng le bolaeang. Ho ea ka Tšenolo 13:12, leqeba le bolaeng le tla fola. Tšusumetso ea bopapa hang hape e tla utlohala lefatše ka bophara.

Kajeno, baetapele ba lefatše ba amohela bopapa e le moemeli oa kereke ea Roma le ho mo etela khafatsa Vatican. Lefatšeng le hlokang botsitso, sebae sea lokisoa hore bopapa ba Roma e be boetapele ba boitšoaro ba lefatše lohle bo ka tlisang batho ’moho. Nakong ea puo ea hae ea la 6 Phuptjane, 2012, bathong ba fetang likete tse leshome le metso e mehlano tse neng li phuthehile Saint Peter’s Square Rome, mopapa Benedict XVI o ile a phatlalatsa, “Sontaha ke letsatsi la Morena le la banna le basali, letsatsi leo bohle ba lokelang hore ba lokolohe, ba lokolohe ba keng sa malapa a bona le bakeng sa Molimo. Ka ho sireletsa Sontaha re sireletsa bolokolohi ba batho.” —https://www.vatican.va/content/benedict-xvi/en/audiences/2012/documents/hf_ben-xvi_aud_20120606.html. Qhoebeshano e kholoe senola hantle hore na sehlopha sena qetellong se isa ho kae: “Ba bolokang Sabatha ea Bibele ba tla nkoa e le lira tsa molao le tsamaiso, e le ba senyang boitšoaro sechabeng, ba hananang le puso le baka bobolu, le ho mema likahlolo tsa Molimo hore li oele lefatšeng. Ba tla qosoa ka ho se ikamahanye le puso. Baruti ba latolang se loketseng molao oa leholimo ba tla fetisa ho tsoa lifalaneng boikarabello ba ho utloa matla a lefatše ho e-na le se hlohonolofalitsoeng ke Molimo. Makhotleng a ketsa molao, le makhotleng a toka, ba bolokang molao ba buuoa hampe le ho ahloloa.”—Ellen G. White, Toantšano e kholo, p. 592.

`Leha ho le thata joale ho bona hore na seo se ka etsahala joang, sheba ka moo lefatše la rōna le fetohang kapele kateng. Liphetoho tsee li re bolella eng ka moo liketsahalo tsa nako ea ho qetela li ka tlang ka eona ho rōna?`