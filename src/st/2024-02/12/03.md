---
title:  Ho Tšoaeloa Leholimo
date:  17/06/2024
---

Tlokotsing e tlang holima khumamelo, sechaba sa Molimo se tšepahalang se ke ke sa inehela menateng ea lefatše (Tšen. 14:12). Ba tla tšoauoa ke Moea o Halalelang (Ba-Efe. 4:30) ’me ba ke ke ba sisinngoa. Nakong ea khale tiiso e ne e sebelisa ho netefatsa litokomane tsa molao. E ne e le letšoao le ikhethang. Kaha khohlano ea ho qetela khubu ea eona ke khumamelo le matla a Molimo joalo ka ha a senotsoe Molaong oa hae, re ne re tla labella letšoao la Molimo ho kenella molaong oa hae (bapisa Esa. 8:16).

`Bala Exoda 20:8–11. Ke likarolo life tsa letšoao/tiiso tse teng molaong oa Sabatha?`

Mona re na le lintlha tse tharo tsa tiiso ea molao: (1) Lebitso la eo tiiso e leng ea hae, “Jehova Molimo oa hao.” (2) Boemo ba he, “ea entseng”—’Mopi. (3) tikoloho ea hae, “leholimo le lefatše, leoatle, le tsohle tse ho tsona.” Tiiso ka linako tse ling e bitsoa pontšo ka Bibeleng (Ba-Rom. 4:11). Mantsoe ao bobeli a ea fetolana. E le pontšo kapa letšoao la Molimo pelong ea molao oa Molimo, Sabatha ke khubu ea khohlano ea qetela holima khumamelo (Ezek. 20:12, 20; Tšen. 12:17).

`Bapisa Tšenolo 7:1, 2 le Tšenolo 14:1 le Tšenolo 13:16, 17. Ke ho kae letšoao la Molimo le letšoao la sebata li behoang? Hobaneng o nahana hore ho na le phapano?`

Tiiso ea Molimo e behoa phatleng. Phatla ke papiso ea kelello le ho bontša qeto e utlohalang.

Letšoao la sebata le amoheloa phatleng kapa letsohong ho bontša hore batho ba kholisehile kelellong ’me ka boikhethelo ba bona ba amohela mashano a Satane kapa, ho ikamahanya le khumamelo ea bohata ho qoba hore ba se ke ba bolaoa.

Diabolose o hloile ba nang le kutlo ho Molimo. Qhoebeshano e kholoe fihlela sehlohlolo ha khanyapa (Satane) a loantša masala a “bolokang litaelo tsa Molimo le tumelo ea bona ho Jesu” (Tšen. 14:12). Ba tsitsitse botšepehing ba bona ho Kreste.

`Hobaneng kutlo ea tsatsi ka leng ho Morena e le bohlokoa ho re lokisetsa tlokotsi ea ho qetela e tlang ha e fihla?`