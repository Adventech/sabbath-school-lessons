---
title:  Seho se Llile
date:  20/06/2024
---

`Bala Tšenolo 18:1–4, Habakuke 2:14, le Mattheu 24:14. Litemana tsee li re mosebetsi oa Molimo lefatšeng o tla qetoa joang?`

Lengeloi le phatlalatsang ho oela ha Babylona le na le “matla a maholo.” Joalo ka mangeloi a Tšenolo 14, lengeloi lena le emela barumuoa ba batho. Lengeloi lena le senola khanya ea Molimo ka ho phethahala hoo e bonesang lefatše kaofela. Lentsoe la segerike bakeng sa matla kapa borena Testamenteng e Ncha ke exousia. Hangata le supa tlholo ea Kreste holima marena le matla a lihele. Jesu o sebelisa lentsoe lena evangeling ea Mattheu ka ho lumellana le ho romeng barutuoa ba hae. Ho Mattheu 10:1 Jesu o fa barutuoa ba hae matla holima marena le matla a lihele. O roma ka matla a leholimo ho re ba hlole ntoeng e lipakeng tsa botle le bobe. Ho Mattheu 28, hang hape o ba roma ka “‘matla ohle... leholimong le lefatšeng’” ho “‘ea ke hona ’me le rute lichaba tsohle’” (Matt. 28:18, 19).

E tletse ka matla a Moea o Halalelang, e ea pele ka matla a Kreste ea phelang eo bophelong ba hae le lefu a ileng a hlola borena le matla a lihele, kereke ea Testamente e Ncha e ile bonesetsa lefatše ka khanya ea Molimo. Ka lilemo tse khutšoanyane, barutuoa ba phatlalatsa evangeli lefatšeng lohle la nako bona (Ba-Kol. 1:23).

Qetellong ea nako, Moea o Halalelang o tla tšeloa ka matla a fetisang, ’me evangeli e tla pharalla ka potlako ho isa lipheletsong tsa lefatše. Likete li tla sokoloha ka letsatsi ’me mohau oa Molimo le ’nete li tla ama lefatše lohle. Ka tsela ena, lefatše le tla hlokomelisoa ‘me evangeli e pharalla ka lefatše lohle.

“Mosebetsi o moholo oa evangeli o ke ke oa koaloa ka ponahatso ea matla a Molimo e ka tlase ho e qalileng qalong. Boprofeta bo ileng ba phethahala tšollelong ea pula ea pele ho buloeng ha evangeli bo tla phetheha hape ka pula ea morao ho koaloeng ha eona....

“Bahlanka ba Molimo, ka lifahleho tse phatsimang tsa bona le ho khanya le khalalelo, ba tla polakisa ho phatlalatsoa ha molaetsa oa leholimo sebakeng se seng ho isa ho se seng. Ka likete-kete tsa mantsoe, tlhokomeliso e tla fanoa. Mehlolo e tla etsoa, bakulang batla folisoa, meeka le mehlolo e tla latela balumeli.”—Ellen G. White, Toantšano e kholo, pp. 611, 612.

`Ke eng e tšoereng tšollelo e kholo ea Moea o Halalelang, pula ea morao, le phatlalatso e kholo? Leha tšebetso ea r na e fokola re batho ka bo mong, ke karolo efe eo re ka phethang ka ho buleha le ho amohela tšollelo ea Moea o Halaleleng?`