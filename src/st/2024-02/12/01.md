---
title:  Liketsahalo tsa Lefatše tsa ho Qetela
date:  15/06/2024
---

### Bakeng sa Thuto ea Beke ena Bala
Johanne 8:32; Ezek. 20:12, 20; Tšen. 7:1, 2; Tšen. 14:1; Joel 2:21–24; Hos. 6:3; Jakobo 5:7, 8; Tšen. 18:1–4.

> <p>Temana ea khopolo</p>
> “Rua ’nete, u se ke ua rekisa ka eona, le bohlale, le thuto, le kelello” (Liproverbia 23:23).

Ka mohlomong re re u na le ngoanana ea kenang boroetsaneng joale o tla matsatsing a phomolo hae ho tsoa sekolong se phahameng. Ha u ntse u mo emetse hore a fihle, ka tjantjello u ntse u hlahloba litlaleho tsa maemo a leholimo. Oa khathatseha ha maemo a leholimo a ntse a mpefala ka potlako. Maru a sefefo a bokana. Meea ea foka. Maholimo a ea buleha ’me pula ea na. Lifate lia fothoha. Hang tsela e kholo e tlang hae ha e sa tsamaea. Joale e be u utloa e mong oa bahaisane a re ho ka feteha ka tsela e ’ngoe e myenyane. Likoloi li khona ho feta lipakeng tsa lifate. Leha puisano e le thata, u khona ho fumana molaetsa ho tsoa ho morali, o bolelang ka botlalo hore na a ka fihla hae joang ka polokeho.

Ho feta eng kapa eng, Jesu o batla ho re fetisa lifefong tsa bophelo le ho re isa hae. Ellen G. White oa ngola, “Sefefo sea tla, se kotsi pefong ea sona. Na re Malalaa-laotsoe ho tobana le sona?”— Testimonies for the Church, vol, 8, p. 315. Sepheo sa bophelo, lefu, tsoho, le bosebeletsi sehalalelong sa leholimo ke ho netefatsa hore re fihla hae. Molaetsa oa boporefeta oa Daniele le Tšenolo ke litaelo tsa leholimo haholo-holo bakeng sa batho ba hae ba nako ea ho qetela, ho re thusa hara lifefo tsa bophelo e le hore ka letsatsi le leng re tle utloe mofuthu oa ho akoa ke Mopholosi ea lerato.

Sepheo sa thuto ea beke ena ke ho senola seo Lentsoe la boprofeta le se bolelang ka liketsahalo tsa ho qetela le ho bocha matla a Kreste a ho fetisa qhoebeshano ena ea ho qetela ea lefatše le ho isa hae.

_*Ithute thuto ea beke ena, u ipapisitse le likhaolo tsena 37 le 38 tsa Toantšano e kholo, ho lokisetsa Sabatha sa la 22 Phuptjane._