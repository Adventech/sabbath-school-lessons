---
title:  Re Khumamela Mang?
date:  18/06/2024
---

Matsatsing a ho qetela, Qhoebeshano e kholo e tla hlahella ka tsela e bonahalang holima khumamelo. Na re khumamela ’Mopi, kapa re khumamela sebata kapa setšoantšo sa sona? Ha ho na sebaka se lipakeng. Lengeloi la pele la Tšenolo 14 le khothaletsa banna le basali ho “‘khumamela ea entseng leholimo le lefatše, le leoatle, le liliba tsa metsi’” (Tšen. 14:7). Ho tsoela pele ho tšehetsa boipiletso ba leholimo, lengeloi la boraro le senola litla-morao tsa ho khumamela sebata: “Le eena o tla noa veine ea bohale ba Molimo e tšetsoeng e sa tsoakoa, senoelong sa khalefo ea oona” (Tšen. 14:10). Khahlanong le moo, ba khumamelang ’Mopi ba hlalosoa e le “ba bolokang litaelo tsa Molimo le tumelo ea Jesu” (Tšen. 14:12).

Tlholeho ke motheo oa khumamelo ea ’nete (Tšen. 4:11). Kaha Molimo “o hlotse lintho tsohle ka Jesu Kreste” (Ba-Efe. 3:9), Satane o hloile ’Mopi o lekile, ka mebuso ea lefatše, ho fetola Sabatha, sehopotso sa tlholeho (Dan. 7:25). Khohlano e tlang holima molao oa Molimo e shebane le matla. Haeba Satane a ka felisa khumamelo ea Sabatha, o tla phatlalatsa hore matla a hae a maholo ho a Molimo. Ho fihlela sena, Satane o tla leka ho kholisa kapa ho qobella lefatše lohle ho amohela Sabatha ea lefofo.

Leha ho le thata ho bona sena se etsahala, joalo ka ha re se re bone pele, lefatše le fetoha ka potlako. Tlokotsi ea COVID-19 e re bontšitse hore ka bosiu bo le bong, lefatše la rōna e ka ba sebaka se fapaneng. Leha re sa tsebe likateng tse etellang pele letšoao la sebata, ha ho thata ha kaalo ho inahanela. Lefatše ha lea tsitsa hoo, ’me ka tsoelopele ea marang-rang joale, seo Bibele e re hlokomelisang ka sona, ruri, se ka etsahala kapele ho feta ka moo re ka nahanang kateng.

`Bala Tšenolo 13:13–17. Ke likotlo life tse tobileng tse fuoang ba sa amoheleng letšoao la sebata?`

Ba tšepahallang Kreste, ho ena le ho latela sebata le setšoantšo sa sona, ba tla tobana le likotlo ’moho le litšoso tsa lefu. Botho bo setse moo e sa le bo le hona teng: bo bolile, lapetse matla, le khalefo. Leha re sa tsebe hantle hore na liketsahalo tsa ho qetela li tla etsahala joang, empa ha se taba e thata ho ka lekanya litlhoriso tsa nako ea ho qetela. Leha e ngotsoe boemong bo fapang, mantsoe ana a ho Johanne a bolela sohle. Ha a bua ka Jesu, Johanne o ile a ngola hore “le kahobane a na a sa tšoanela a ka bolelloa tsa motho ke mong; hobane o na a itsebela se leng ka ho motho” (Johanne 2:25).

`Nahana ka bobolu ba batho, le bokhopo boo batho ba nang le bokhoni ba ho bo etsa. Hobaneng see se bontša ka moo leng bonolo kateng hore na see se tla etsahala joang? Hape, hoa bohlokoa ka ho fetisisa, ’nete ee e sosula e lokela ho re ruta eng ka ho lebela lipelo tsa rōna?`