---
title:  Bakreste ba Bolokuoe ke Mehauhelo
date:  08/04/2024
---

Mohau, le lereko, le bokhoni, le ho tsebela-pele ha Molimo ka ho hlaka li senotsoe liketsahalong tse etellang pele tšenyeho ea Jerusalema. Cestius Gallus le mabotho a Roma ba thibella motse. Ka mokhoa o sa tsejoeng, moo e kang ba tla hlasela, ba khutla. Mabotho a Juda a ba lelekisa 'me ba khutla ka tlholo e kholo.

Ka ho baleha hoo ha Ba-Roma le ho lelekisoa ke Ba-Juda, Bakreste ba Jerusalema ba balehela Pella e Perea, ka mose ho noka ea Jordane. “Pontšo e boletsoeng e ne e fanoe ho Bakreste ba neng ba letile, 'me joale monyetla oa fanoa ho bohle ba tlang ho utloa tlhokomeliso ea Mopholosi. Liketsahalo tsa khineha hore Ba-Jufa le ha e le Ba-Roma ba se thibele paleho ea Bakreste.”—Ellen G. White, Toantšano e kholo, page 30.

`Bala Pesaleme 46:1 le Esaia 41:10. Liratsoana tsee li re bolella eng ka tlhokomelo ea Molimo?`

Molimo o matla 'ohle le ho tsamaiso lietsahala lefatšeng ho phethisisa molemo o ka sehlohong oa hae. Leha ka linako tse ling Molimo a fetola morero oa hae oa sethathong a ipapisitse le liqeto tsa batho, sepheo sa hae sa mantlha bakeng sa lefatše lena o tla phetheha. Ho tla ba le linako tseo batho ba Molimo ba tlang ho tobana le mathata, litlhoriso, chankane, le lefu ka bo lona, ka lebaka la mosebetsi oa Kreste. Empa le linakong tse qholotsang tsa litlhaselo tsa Satane, Molimo o ne a tiisa le ho boloka kereke ea hae.

`Bala Ba-Heberu 11:35–38 le Tšenolo 2:10. Ke bonnete bofe boo litemana tsee li bo senolang ka lintoa tsa rōna le matla a bobe? Ke joang liratsoana tsee li lumellanang le khopolo ea poloko ea Molimo potsong e tlileng pejana? Na hona le khohlano khopolong ea poloko ea Molimo ka ho lumella tse ling tsa lintho tse bohloko e sita le lona lefu ka lebaka la mosebetsi oa Kreste?`

“Ebile lefela liteko tsa Satane ho timetsa kereke ka bosoele. Qhoebeshano e kholo eo barutuoa ba Jesu ba ileng ba nehelana ka maphelo a bona haeea ka ea khaotsa ha bajari bana ba tšepahalang ba motheo oa Tumelo ba oela moleng oa ntoa. Ke hloloa ba hlola. Basebetsi ba Molimo ba bolaoa, empa mosebetsi oa hae oa tsoela pele ka matla.”—Ellen G. White, Toantšano e kholo, p. 41.

`Ho bolela eng ho rōna hore lingoli tsa Bibele, ba ne ba tseba bohloko le mahlomola hantle, le ha ho le joalo, ka makhetlo, e be ba ntse ba ngola ka lerato la Molimo? Ke joang re ka bang le maiphihlelo a tšoanang a lerato leo le rōna?`