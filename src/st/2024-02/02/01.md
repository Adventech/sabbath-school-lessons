---
title:  'Taba-kholo: Lerato Kapa Boikhabo?'
date:  06/04/2024
---

### Bakeng sa Thuto ea Beke ena Bala
Luka 19:41–44; Matt. 23:37, 38; Ba-Heb. 11:35–38; Tšen. 2:10; Liketso 2:44–47; Johanne 13:35.

> <p>Temana ea khopolo</p>
> “‘“U se ke ua tšaba, hobane ke na le uena; u se ke oa tšoha, hobane ke Molimo oa hao; ke tla u fa matla, ke u thuse, ke u tiise ka letsoho la ka le letona la ho loka ha ka”’” (Esaia 41:10).

Lekanya u le molisana ea lisitseng lipoli matsoapong a thaba ea mehloare, lihlajaneng tsa thaba ea Mehloare tse okametseng motse oa Jerusalema. U utloa mantsoe. Hang u utloa lentsoe la Jesu. U hloletsoe ke seo a se buang. Ho barutuoa ba hae, ho ne ho le thata ho utloisisa. Ha letsatsi le likela le otla mahlaseli a tempele e mahiloeng khauta e seng e ea timela, le ho phatsima ka bosoeu ba lehloa ba mabota a eona a manehiloeng ka mahakoe, Jesu ka matla oa bolela,

“‘Ka 'nete ke re ho lōna: Ha ho ka ke ha lesoa lejoe holim'a le leng, le sa heletsoa’” (Matt. 24:2). Barutuoa ba ferekana, ho joalo le ka uena. E ka ba Jesu o bolela eng ka mantsoe aa? A amana joang le pheletso ea lefatše leo Barutuoa ba Jesu ba botsitseng ka hona?

U mamela ka hloko eohle ha Jesu ka boqhetseke a kopanya liketsahalo tse lebisang ho timetsoeng ha Jerusalema le tse tla etsahala pejana ho ho khutla ha hae. Ho senngoeng ha Jerusalema, re sibolla leano la Satane la ho thetsa le ho timetsa batho ba Molimo qetellong ea nako. Polelo ea Jesu ho Mattheu 24 ka ho hlaka e thathamisa liketsahalo tsa matsatsi a bofelo ka ho oela ha Jerusalema.

Re tla ithuta leano le habeli la Satane la ho thetsa le ho timetsa batho ba Molimo. Seo e mobe a hlolehang ho se fihlela ka tlhokofatso o se fihlela ka ho eka. Molimo ha a ke a makatsoa, 'me le hara linako tse thata haholo o ntse a boloka batho ba hae.

_*Ithute thuto ea beke ena, u ipapisitse le buka ea Toantšano e kholo, likhaolo 1–2, ho lokisetsa Sabatha, 'Mesa 13._