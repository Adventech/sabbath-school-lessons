---
title:  Ho Hlokomela Motse
date:  10/04/2024
---

Kereke ea pele ea Bokreste e ne e sa hole fela hobane litho tsa eona ne li ruta evangeli empa hobane ba ne ba phela evangeli. Balumeli ba ne ba etsisa bosebeletsi ba Kreste ea neng “a ea le Galelea a ntse a ruta masinagogeng a teng, a bolela Evangeli ea ’muso, a folisa maloetse ’ohle le mefokolo eohle e ho batho” (Matt. 4:23). Jesu o ne hlokomela, a hlokomela haholo, batho, ’me ho joalo le ka kereke ea Testamente e Ncha. E bile lerato lena le se nang boikhabo le boikitlaetso ba ho fihlela litlhoko tsa batho ’moho le khaso ea evangeli ka Matla a Moea o Halalelang ho ileng ha etsa phapano e kalo lefatšeng lemong tseo tsa pejana tsa kereke ea Bokreste.

`Bala Liketso 2:44–47, Liketso 3:6–9, le Liketso 6:1–7. Leha maemo a fapana, ke motheo ofe oo re ka ithutang oona liratsoaneng tsee boleng ba Bokreste?`

Balumeli ba Testamente e Ncha ba ile ba latela mokhoa oa Kreste, oo joalo ka Peterose a boletse “‘O tlotsitseng ka Moea o Halalelang kateng le ka matla Jesu oa Nazaretha, ea neng a tsamaea hohe, a ntse a etsa hantle, a folisa bohle ba hataketsoeng ke Diabolose; hobane Molimo o no o e-na le eena’” (Liketso 10:38). Kereke ea Kreste e ne e le ’mele oa hae lefatšeng, ’me le eona, lilemong tsa pejana ea bontša sehlabelo sa lerato le tsotello bakeng sa ba utloisoang bohloko, le batho ba oeleng. Balumeli ban aba ne ba phela mehlala ea kutloelo bohloko ea Jesu.

Toantšanong e kholo e kupang lefatšeng lohle, diabolose o batla ho felisa setšoantšo sa Molimo bathong. Sepheo sa Evangeli ke ho khutlisetsa setšoantšo sa Molimo bathong. Khutlisetso ena e kenyeletsa ’mele, kelello, maikutlo, le pholo ea moea.

Ho Johanne 10:10, Jesu o senola morero oa hae bakeng e mong le e mong oa rōna. “‘Senokoane ha se tle ha e se ho utsoa, le ho hlaba, le ho timetsa feela; ’na ke tlile hore li be le bophelo, li bo bone ka ho fetisisa’”. O labalabela hore re phele hantle ’meleng, ka kelellong e chatsi, maikutlo a tsitse, le phetheho moeeng.

Sena ke ’nete ka leseli la pallo ea ho khutla ha hae. Lefatše lena le tlametsoe ke tlokotsi e kholo. Boprofeta ba Jesu ho Mattheu 24 le Luka 21 bo bolela maemo a sisimosang a tla ba lefatšeng pejana ho ho khutla ha hae. Ha Kreste a re ama ka mohau oa hae oa pholiso, re labalabela ho ama ba bang ka kamo ea Kreste e le hore bona ba phethehe pholong. Jesu o re romela lefatšeng le robehileng re le baemeli ba Kreste ho ama ba bang ka lerato la hae. Bokreste ba Testamente e ncha bo ne bo tsejoa ka lerato la Bokreste bakeng sa e mong le e mong le metseng ea bona.

`Puisano: Ke tšebetso efe eo kereke e nang le eona ho sebetseng ’moho le Kreste ho shanofatseng liqoso tsa Satane?`