---
title:  Lefa la Lerato
date:  11/04/2024
---

`Bala Johanne 13:35 le 1 Johanne 4:21. Liratsoana tsee li senola eng ka taba ea litlhaselo tsa Satane khahlanong le ’muso oa Molimo toantšanong e kholo? Li re bolella eng ka Bokreste ba sebele?`

Lerato e ne e le lelomolo metseng ea Bokreste makholong a pele a lilemo. Tertullian o ile a re: “Haholo ke liketso tsa lerato ka boikokobetso tse etsang hore ba bangata ba re bitse mabitso. Utloa, ba re, bona ka moo ba ratanang kateng.” (Sheba Terullian’s Apology 39 joalo ka ha e tolokiloe ke S. Thelwall ho https://www.logoslibrary.org/tertullian/apology/39.html.)

E ’ngoe ea tšenolo tse kholo tsa lerato la Molimo e ile bonahala ha tlokotsi tse peli tse nyarosang li ne li otla makholong a pele a lilemo ka bo A.D. 160 le A.D. 265. Bakreste ba kenya letsoho ho sebeletsa ba neng ba kula le ho shoa. Likoluoa tsena li ile tsa bolaea mashome a likete le ho siea metse le litoropo ka batho ba fokolang haholo. Bosebeletsi bo se nang boikhabo, ba sehlabelo, ba tsotello, le ba lerato ba Bakreste ba etsa phapano e kholo bathong. Ha nako e ntse eja babeli, likete, ’me ha morao makholo a likete, ho isa ho limilione ’musong oa Roma ea e ba balumeli ho Jesu nakong ea likoluoa tse peli tsena. Lerato, khathatseho e tsoang, le tsotello e hlophisehileng ho bakuli le ba shoang ea etsa khoheli bakeng sa balumeli bana le Kreste eo ba mo emetseng.

Tlhaloso ea nalane ea joale ea Rodney Stark bukeng ea The Rise of Christianity e bontša liketsahalo tse na tsa nalane ka leseli le lecha le ntlafetseng. Ho eona o hlalosa hore ke joang koluoeng ea bobeli (A.D. 260) sechaba sohle sa Bakreste, bao boholo e neng e ntse e le Ba-Juda ba Bakreste, e ileng e ba lebotho la baoki, le fanang ka litlhoko tsa mantlha bakeng sa mahlatsipa metseng ho re ba phele. “Hlorong ea koluoa ea bobeli, ka bo A.D. 260, lengolong la Paseka, Dionysius o ile a ngola lengolo le le lelele la teboho ketsong ea bohale ea liteko tsa booki tsa Bakreste ba lehae, bao boholo ba bona ba ileng ba lahleheloa ke maphelo a bona ha ba ntse ba hlokomela ba bang.

“Boholo ba baena ba rōna ba Bokreste bo ile ba bontša lerato le tlolisang le botšepehi, ba sa ipaballe, ba mpa ba nahanelana bo bona. Ba sa natse kotsi e ka ba tlelang, ba hlokomela ba kulang, ba hlokomela bohloki ba bona bohle le ho ba sebeletsa ka Kreste, ’me ha feta thabo ea bophelo bona; hobane ba ile tšoaetsoa ke ba bang ka mafu, ba ikhulela mafu a bahaisane ba bona ’me ka nyakallo eohle ba amohela bohloko ba bona.”—Rodney Stark, The Rise of Christianity (Princeton, New Jersey: Princeton University Press, 1996), p. 82.

`Ke molaets ofe o hlakileng bakeng sa rōna moo? Ke joang re ka ithutang ho shoa ho bo-’na, e le hore le rōna, re ka bonahatsa moea o tšoanang o se nang boikhabo? Ha ho bonolo, ha ho joalo?`