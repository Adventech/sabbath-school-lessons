---
title:  Ho Ithuta Haholoanyane
date:  12/04/2024
---

“E bile lefela liteko tsa Satane tsa ho timetsa kereke ea Kreste ka hloriso. Qhoebeshano e kholo eo barutuoa ba ileng ba nehela maphelo a bona ha e aka ea khaotsa ha baemeli bana motheo oa bophelo ba oela moleng oa ntoa. Ka ho hloloa, ba ile ba hlola. Basebetsi ba Molimo ba ile ba bolaoa, empa mosebetsi oa hae oa tsoela pele ho le joalo. Evangeli ea tsoela pele ho hasoa ’me litho tsa ba utloang tsa eketseha. Ea fihlela le libakeng tse sa fihleloeng le ke lintsu tsa Roma. Ho bolela mokreste, ba hanyetsa ka matla le babusi ba bahetene ba neng ba susumetsa litlhoriso: Le ka ‘re bolaea, la re hlorisa, la ahlola....

ho hloka toka ha lōna ke bopaki ba ho re ha re na molato leha e le bokhopo ba lōna ho le emela.’ E bile fela memo e matla ho biletsa ba bang kholisehong ea bona. ‘Ka sekhahla seo le re helang ka sona, ke sekhahla seo re holang ka sona; mali a Bakreste ke peo’—Tertullian, Apology, paragraph 50.”—Ellen G. White, Toantšano. e kholo, pp. 41, 42.

“Sephiri sa tšireletso ea Molimo se lumellang hore ba lokileng ba hlorisoe ke letsoho la ba sa lokang e bile taba e sa utloisiseheng ho ba bangata ba fokolang tumelong. Ba bang ba Malala-a-laotsoe ho lahla tšepo ea bona ho Molimo ha ba hlaheloa ke mahlomola a fokolang hore a ka hlola motho, ha batho ba matla ba hloekileng ba otloa le ho hlokofatsoa ke matla a ba busang a khopo. Ke joang, ha botsoa, hore ea nang le mohau le ho loka, ’me hape ea matla ’ohle, a lumelle ho hloka toka le khatello e joalo? Ena ke potso eo ka eona ho seng letho leo re ka le etsang ka eona. Molimo o na le bopaki bo lekaneng ba lerato la hae, ’me ha rea lokela ho nyelisa molemo oa hae hobane re ke ke ra utloisisa tšebetso ea mehauhelo ea hae.”—Ellen G. White, Toantšano e kholo, p. 47.

**Lipotso tsa Puisano**

`Ke boleng bofe boo litlhoriso li bo etsang? Ke hobaneng hore Molimoo lamella batho ba hae ho utloa bohloko ka linako tse ling?`

`Ha motsoalle a ne a ka u botsa potso ena, u ne u tla araba joang: “O ho kae Molimo ha ke le mahlomoleng? Haeba oa nthata, hobaneng ke feta hara linako tse thata?”`

`Ke joang kereke ea hao ea lehae e ka bang tikoloho e hlokomelang ho ama lefatše? Boisanang ka mekhoa e ka sebetsehang ho kenya thuto beke ena tšebetsong.`