---
title:  Ho Bina Pina ea Jehova
date:  01/12/2019
---

`Bala Nehemia 12:27–29. Elahloko a mang a mantsoe a sehlooho a bontšang kamoo khumamelo le thoriso ea bona li neng li le kateng. U ka e hlalosa joang?`

Sechaba sa Iseraele se ne se file sehlopha sa Balevi ba itseng hoba libini tsa tšebeletso ea tempele. Molimo o ile a fana ka hore na litšebeletso li tsamaee joang, hobane li ne li tlameha ho ba ntle le ho etsoa ka makhethe. Morena Davida o ile a hlophisa tloaelo ena hore e hlake haholo e boele e be ntle ho feta pele. Ka hona, litloholo tsa Asape, ba neng ba khethiloe ke Davida ho ba baetapele ba khumamelo ka tempeleng, ba ne ba ntse ba nkuoa e le “libini tse ikarabellang tšebeletsong ea ntlo ea Molimo” (Neh. 11:22).

`Sheba 1 Likronike 25:6–8. See se re rutang malebana le kamoo ’mino e neng e le khubu ea khumamelo ea bona kateng le ho bineng “lipina tsa Morena”?`

Libini e n’e le Balevi, ka hona, e n’e le batho ba sebeletsang tempele ka molao. Joale, ho fana ka ’mino nakong ea litšebeletso tsa tempele e ne e le mosebetsi oo ba o lefelloang. Nakong ea morena Davida, sekolo se hlakileng sa ’mino se ile sa hlophisoa, ’me morena o ne a se okametse. Se ne se e na le litichere le barutoana, ba bacha le ba baholo, ba neng ba sebetsa ka ho fetolana ka tempeleng, ba fana ka ’mino. Ba bang e n’e le ba liletsa, ba bang libini, ba bang ba ne ba hlokomela liletsa le liaparo tse sebelisoang tšebeletsong. Sepheo sa tlhophiso e kale-kale ea maemo e n’e le efe? E ne le ho ōtla talenta le pono ea ho hloka sekoli litšebeletsong tsa khumamelo. Ho hloka sekoli, e tlameha ho lula e le sepheo sa khumamelo. Lithoriso li tlameha ho tsoa pelong ’me li bontšoe ka boqhetseke bohle hore batho ba hole semoeeng. Motho a ka nahana hore libini tseno tse neng li sebeletsa ka tempeleng li ne li khethiloe ka hlokolosi ho etella pele tšebeletso.

`Ke ka litsela life u bileng le maiphihlelo a monate oa khumamelo ka ’mino? Ke joang see se leng bohlokoa ho uena?`