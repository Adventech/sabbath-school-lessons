---
title:  Mahlabelo e le Karolo ea Khumamelo
date:  04/12/2019
---

`Bala Nehemia 12:43. Ke sefe se neng se khethehile ka ho fana ka “mahlalabelo a maholo” e le karolo ea ketekelo ea khumamamelo ea bona?`

Mahlabelo e ne e le karolo ea bohlokoa-hlokoa nakong ea tempele. Mefuta e fapaneng ea mahlabelo e ne’ sebelisoa, e kaba bakeng sa tšepiso ea tšoarelo kapa ho bontša thabo ea setsoalle le teboho ho Molimo. Mahlabelo a ne a fana ka ’moko oa khumamelo, kaha a ne a hopotsa bakhumameli ka ’nete ea Molimo le seo a leng sona, a bile a supa peong e tšepisitsoeng, Mesia, ea tla etsa bophelo ba hae sehlabelo bakeng sa bona, kaha ke konyana ea Molimo.

`Bala Johanne. 1:29, 36; 1 Bakorinthe 5:7; le Tšenolo 5:6, 12, 13. Li re rutang ka seo mahlabelo a neng a se supa? Haeba Baiseraele ba mehleng ea khale ba ka thabela phoofolo e ruiloeng e shoeleng, lefu le ka bontšang ’nete e kana kana, re na le mabaka a ho thaba a fetang a bona haka kang?`

Hape, hlokomela, hore na ke ka makhetlo a makae taba ea thabo le ho thaba e hlahellang ho Nehemia 12:43 feela. Ke hore, hara tlhompho, le mohlomong tšabo ea Molimo eo batho ba bileng le eona tšebeletsong ea bona ea khumamelo (ka holimo ho tsohle, ho bolaea phoofolo bakeng sa libe e n’e le ntho’e mahlonoko), ho ne ho e na le thabo le nyakallo, hape hape. Ha re atamela Molimo, ho tlameha ho ba ka hlompho le thothomelo le ka nyakallo hape. Pesaleme ea 95 e bontša hore ketso ea ’nete ea lerato e kenyeletsa boipiletso ba ho bina, ho hoelehetsa ka thabo, le ho etsa ’mino ho ketekela Molimo (Lipes. 95:1) le ho oa ba khumama pela Jehova (Lipes. 95:6). Ho loanela ho fumana teka-tekano pakeng tsa thabo le tlhompho ho bohlokoa-hlokoa bakeng sa ho rata, thoriso, le ho khumamela ’Mopi oa rona.

`Ha re nahana hore, sefapanong, ’Mopi oa sohle se teng (sheba Johan. 1:1–3) o leketlile moo, a shoela libe tsa tlholeho ea hae, ke maikutlo afe a tlang pele ao re ba le ’ona? Ke karolo efe eo, e tlamehang, ho bapaloa ke thabo maiphihlelong a rona a sefapano?`