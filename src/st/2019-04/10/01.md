---
title:  Ho Khumamela Morena
date:  30/11/2019
---

### Bakeng sa Thuto ea Beke ena Bala
Neh. 12:27–47; 1 Likro. 25:6–8; 1 Johan. 1:7–9; Johan. 1:29, 36; 1 Bakorin.. 5:7; Baheb. 9:1–11.

> <p>Temana ea Khopolo</p>
> “Ba lumellana ba ntse ba rorisa, ba boka Jehova, ba re: ‘Hobane o molemo, hobane mohau oa hae ho Iseraele ke o sa feleng’ ” (Esdrase 3:11).

Temana ea Khopolo ea beke ena e fana ka leseli litloaelong tsa khumamelo ea Baheberu le kamoo teboho ea bona e tšolohileng ho mo rorisa. Ka 515 B.C. ba ile ba ketekela pulo ea tempele e ncha (Esdrase 6:15–18) eaba, lilemo tse ka bang 60 kamora moo, sechaba se ketekela ho fela ha lerako la Jerusalema (Neh. 6:15–7:3; 12:27 ho ea pele). Ho latela lethathamo la meloko e ho

Nehemia 11 le 12, sengoli se qala ho ea nakong eo ba ketekelang ho fela ha lerako la motse. E n’e le moetlo oa bona ho nehelana ka lintho ho Molimo: tempele, lerako la motse, le matlo le meaho ea sechaba. Ho nehelana hono ho ne ho hlophisehile hantle ’me ho ne ho felehetsoa ka ’mino, mokete, mahlabelo, menyaka, thabo, le boitlhoekiso ba batho. Davida o ile a qala tloaelo ea ho etsa mahlabelo nakong ea ho nehelana ka ntho, ’me eaba kamora moo, baetapele ba Baiseraele ba latela mohlala oa hae, ho tloha ka Solomone ha a ne a tlisa areka ka tempeleng (1 Marena 8:5). Bekeng ena re tla shebanang le kamoo ba khumametseng Molimo nakong ena, le ho bona lintho tseo rona, ba khumamelang Molimo o tšoanang, re ka li sebelisang maphelong a rona.

_*Ithute Thuto ea Beke ena ho lokisetsa Sabatha sa la 7 Tšitoe._