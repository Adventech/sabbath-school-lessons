---
title:  Lihlopha tsa ’Mino tse Peli tse Kholo tsa Liteboho
date:  03/12/2019
---

`Bala Nehemia 12:31–42. Ke hobaneng ha ’Mino e ne e le karolo ea bohlokoa ketekelong ee?`

Karolo ea tšebeletso ea khumamelo nakong ea Nehemia e n’e le ho etsa lihlopha tse peli tsa ’mino tsa liteboho tse neng li tsamea hara Jerusalema li bina, li felehelitsoe ke liletsa. Li ne li qala sebakeng se le seng e be lia arohana, se seng le se seng se ea karolong e fapaneng ea lerako la motse. Sehlopha se seng se ne se etelletsoe pele ke Esdrase, ea neng a le kapele, ha se seng se e na le Nehemia kamorao. Lihlopha tsena li ne li kopana monyakong oa phula e be ho tloha moo li ea tempeleng, baprista ba neng ba letsa literompeta ba ne ba tlotlisa mokoloko o mong le o mong. Hang ha lihlopha tsa ’mino li kena ka tempeleng, line li ema li shebane. E n’e le mokoloko le tšebeletso ea khumamelo e neng e hlophitsoe hantle hona hoo. Ho arabela hore na hobaneng ’mino e ne e le karolo ea bohlokoa ea ketekelo le litšebeletso tsa khumamelo, re lokela ho sheba moelelo oa oona re ipapisitse le tempele. ’Mino ka tempeleng e n’e se konsarete eo batho ba tlileng ho tla natefeloa ke eona, joaloka ho ea mamela Beethoven’s 4th symphony ha e etsoa holong ea likonsarete. Empa, ha libini li bina ho letsoa liletsa, batho ba ne ba inama thapelong. E n’e le karolo ea khumamelo ea bona. Ketso eo eleng khubu ea tempele le khumamelo e n’e le ea mahlabelo, eona feela e n’e se monate hakalo. Ka holimo ho tsohle, ba ne ba etsang ka ho selakha melala ea liphoofolo tse senang molato? Ho bapala ’mino o monate hakalo, ka mekhoa e mengata, ntle le ho lebisa likelello tsa batho leholimong feela, ho ne ho thusa ho etsa maiphihlelo ohle a khumamelo a be monate haholo.

`Sheba moo ’mino e neng e le karalo ea bohlokoa khumamelong ka Bibeleng. Thuhisa taba ena u ipapisitse le Exoda 15:1; 2 Likronike 20:21, 22; le Tsenolo 15:2–4.`

Leholimong le lefatšeng, ’mino ke karolo ea tšebeletso ea khumamelo. Hlokomela hore litemaneng tse kaholimo, ’mino o malebana le seo Jehova a se etselitseng batho ba hae, ho kenyeletsa ho ba fa tlholo “holima liphoofolo” (ho feta mona, ke joang ba ka beng ba fumane tlholo eo?) Ke thoriso ho Molimo ka seo a se entseng bakeng sa pholoho.

`Bolela tse ling tsa ntho tseo Molimo a u etselitseng tsona tseo eleng lebaka le letle la ho ’minela lithoko?`