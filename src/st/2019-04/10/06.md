---
title:  Baprista le Balevi e le Karolo ea Khumamelo
date:  05/12/2019
---

`Bala Nehemia 12:44–47. Ke hobaneng Juda a ile a thabela “baprista le Balevi ba sebeletsang”? hobaneng ba ne ba le bohlokoa?`

`Mosebetsi oa baprista (bao e neng e le Balevi) o ne o bontša eng? Sheba Baheberu 9:1–11.`

“Ho kena lipakeng ha Kreste bakeng sa batho ka sehalalelong se holimo ho bohlokoa leanong la topollo joaloka lefu la hae sefapanong. Ka lefu la hae o ile a qala mosebetsi oo kamora tsoho ea hae a ileng a nyolohela ho o phethela leholimong. Re tlameha ho kena ka lesireng ka tumelo, ‘moo moetelli pele oa rona a keneng,’ Baheberu 6:20.”—Ellen G. White, The Great Controversy, leq. 489. Hape, leha batho ba mehleng eo ba ne ba sena leseli leo re nang le lona kajeno, ba ne ba utloisisa ho lekana ho tseba hore mosebetsi oa Balevi, ba oeleng bona ba ka sebetsang ka tempeleng, o ne o le bohlokoa haholo. Ba ne ba thabetse hore mosebetsi oa Molimo o tla etsoa ka bona.

Sechaba se ne se qetile nako le Molimo ka ho bala Lentsoe la hae, ba rapela, ba mo khumamela le ho inehela bocha ho eena. Hara tsena tsohle ba ile ba lemoha hore bosebeletsi ba tempele ha bo sa tsotelloa ’me bo hloka ho khutlisetsoa. Joale kaha tsena li ile tsa qaloa hape, batho ba ile ba thabela mosebetsi oa bohlokoa o neng o etsoa ke Balevi bakeng sa bona. Molimo o ile a tempa ka likelellong tsa batho hore bosebeletsi ba tempele ke karolo ea moralo oa hae bakeng sa khumamelo.

Ka bomali-mabe, baruti, litichere tsa Lentsoe, le libini, hangata ha ba tsotelloe. Le nakong ea Nehemia, tšehetso ea Balevi ka nako e ’ngoe e ne e le ntle ha ka nako e ’ngoe e ne e fokola. Hangata Balevi ba ne ba tlameha ho ea etsa mesebetsi e meng bakeng sa ho phelisa malapa a bona, hobane batho ba ne ba emisitse ho ntša boshome le likabelo. Ntle ho boshome le likabelo, ho ka se be le kereke e hlophisehileng ka lefatše lohle. Ebang re batla hore basebeletsi ba rona bo tsoele pele, re tlameha ho ikitlaelletsa ho tšehetsa baruti ba rona ka lichelete le ka likhothatso tsa mantsoe. Kereke e ka ’na ea seke ea hloka sekoli, empa sena ha sea lokela ho fokolisa ho fana ha rona ho Molimo hore mosebetsi oa hae o tsoele pele lefatšeng lohle.