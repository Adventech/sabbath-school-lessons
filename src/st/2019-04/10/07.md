---
title:  Ho Ithuta Haholoanyane
date:  06/12/2019
---

Bala Ellen G. White, “Ho Hola ho Kreste,” maq. 67–75, ho Katamelo ho Kreste. “Sefapano sa Kreste e tlaba saense le pina ea balopolloa hohle bosafeleng. Ho Kreste ea behiloeng khanyeng ba tla bona Kreste ea hlabiloeng. Le ka mohla ho keke ha lebaleha hore eo matla a hae a tšoereng maholimo le mafatše a se nang palo ho pholletsa hara sebaka, ea ratoang ke Molimo, morena oa leholimo, eo Likerubime le lifafime tse khanyang li thabelang ho mo rataa ikokobelitseng ho phahamisa batho ba oeleng; hore o jere molato le lihlong tsa sebe, le ho pateha ha sefahleho sa Ntata’e, ho fihlela mahlomola a lefatše le lahlehileng a roba pelo ea hae a senya bophelo ba hae sefapanong sa Golgotha. Hore moetsi oa mafatše ohle, mokena-lipakengoa nako tsohle, a ka behella khanya ea hae ka thoko a itlontlolla a nyatsoa ke batho ho tla lula ho tlisa ho se kholoehe le lerato la maholimo le lefatše. Ha lichaba tsa balopolloa li sheba ho mopholosi oa tsona, ’me li bona khanya ea ka ho sa feleng ea Ntate e khanya sefahlehong sa hae; ha ba bona terone ea hae, e tlohang bosafeleng ho ea bosafeleng, le ho tseba hore ’muso oa hae ha o na pheletso, ba’ phasoloha ka pina: “Ho loketse, ho loketse konyana, e hlabiloeng, e re lopoletseng ho Molimo ka mali a hae a matle!”—Ellen G. White, The Great Controversy, maq. 651, 652.

**Lipotso Tsa Ho Qoqoa**

`1.	Ka sehlopheng, buang ka ho fumana teka-tekano khumamelong lipakeng tsa tlhonepho le thabo. Kapa, sebetsanang le potso ena: Na tlhonepho le thabo haho moo li kopanang, ho hang?`

`2.	Baiseraele ba ile ba beha lerako la Jerusalema tlasa tšireletso e halalelang ka tšebeletso ea ho nehelana ka lona ’me ka tsela eo ba ananela hore lerako ha le na thuso ha feela le sa tšireletsoa ke Molimo. Solomone o ile a e hlalosa hantle: “Ha e se Jehova ea ahang ntlo, ba e ahang ba e ahela lefeela, ha e se Jehova ea lebelang motse ba o lebelang ba falimehela lefeela” (Lipes. 127:1). See se lokela ho re bolella eng malebana le ntho tseo re li etsetsang Jehova?`

`3.	Karolo e bapaloang ke ’mino ke efe khumamelong ea kereke ea hau?`

`4.	Mangolo a hlakile: Jesu ke moprista oa rona e moholo ka sehalalelong sa leholimo. Hantle ntle, seo a se etsang kamoo ke sefe? Ke sefe seo bosebeletsi ba baprista ba tempeleng ea lefatše se re rutang sona ka seo Jesu a re etsetsang sona ho sa leholimo?`