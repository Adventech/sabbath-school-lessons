---
title:  Nehemia o Lokisetsa Mosebetsi oa Hae
date:  10/10/2019
---

Ha ho potang, Molimo o ne a bitsitse Nehemia bakeng sa mosebetsi ona ’me o ne a tla fana ka sohle seo a se hlokang. A hlometse ka tsebo ea litšepiso tsa Molimo le bonnete ba hore o bitsitsoe ke Molimo, Nehemia a tsoela pele. Empa o ile a tsoela pele ka hloko ka thapelo. Ka mantsoe a mang, leha a ne a tseba hore Molimo o na le eena, tsebo ena ha e ea ka ea mo thibela ho nahana ka seo a tlang ho se etsa.

`Bala Nehemia 2:11–20. Ke sefe seo Nehemia a se etsang ho lokisetsa mosebetsi oa tsosoloso ea lerako?`

Lithuto tsa boetapele: Thuto 1: Nehemia ha a bolelle motho ka meralo “seo Molimo a se beileng pelong ea ka hore ke se etse Jerusalema” (Neh. 2:12). Ha se hore ha a bolelle sera feela, empa o boetse o se patela baetapele ba Bajude. O letšolong la ho fokisa hore na se lokelang ho etsoa ke sefe. Thuto 2: Pele a teka eng kapa eng, Nehemia o etsa mosebetsi oa hae oa lipatlisiso ’me o etsa moralo oa mosebetsi ohle o tla hlokeha. Thuto 3: Ha a buoa ka mosebetsi, Nehemia o qala pele ka ho lokolisa seo Molimo a se entseng ho fihlela ha joale e le ho etella pele bofokisi bona, ’me o kenya mantsoe a morena. O khothatsa pele a kopa botsehetsi. Ha se hore ke mohlolo hore e be Bajude ba arabetse hantle haholo ’me ba etsa qeto ea ho aha, ba sa natse ho thibelloa hoo ba tla tobana le hona. Molimo O ne a sa lokisa morena ka lithapelo le ho itima lijo ha Nehemia feela, empa le sechaba sa Bajude, hore ba amohele litaba ka sebete.

`Bala Nehemia 2:19, 20. Ke sefe seo litemana tse li re bolellang sona ka tumelo ea Nehemia? Litemana tse kang Deuteronoma 7:9, Lipesalema 23:1–6, le Numere 23:19 e ka ’na eaba li thusitse Nehemia joang?`

Lipuo tsa rona li bontša hore na re bo mang le seo re se lumelang. Nehemia o bonahala a buoa mantsoe a khothatsang. Ha a tŝabe ho kenyeletsa Molimo ho sohle seo a se buoang le ho tlotlisa, leha batho ba mo soma ba mo etsetsa lerata. Leha Nehemia a tseba lehloeo leo lira li nang le lona ho bona, ha a qekise kapa a sielle Molimo ka thoko ho lipuisano. Hantle joaloka Josefa ha a le Egepeta lilemo-lemo pele ho moo, Nehemia ha a tšabe ho phahamisa Molimo oa Hae hara batho ba sa lumeleng ho eena.