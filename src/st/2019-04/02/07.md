---
title:   Ithute Ka Botebo
date:  11/10/2019
---

Thuhisa “Motho oa monyetla,” maq. 628–634, ho Baporofeta le Marena. Nehemia e n’ele monna oa thapelo: “Nehemia o ne a ile a tšolla moea oa hae bakeng sa batho ba habo ka thapelo. Empa ha joale, nakong eo a rapelang sepheo se halalelang sa tla kelellong ea hae. O ile a etsa qeto ea hore haeba a ka fumana tumello ea morena, le thuso e hlokehang bakeng sa ho bokelletsa lisebelisuoa le meralo, o tla nka mojaro oa ho tsosolosa marako a Jerusalema le ho khutlisa matla a sechaba sa Iseraele. O ile a kopa Molimo ho mo etsa hore morena a mo utloele, hore morero ona o phethahale. ‘Atlehisa mohlanka oa hau hle, kajeno, kea u kopa,’ a ipiletsa, ‘’me o mo fe mohau mahlong a monna enoa.’ Nehemia o ile a leta monyetla o nepahetseng bakeng sa ho hlaha kapela morena a teke kopo ea hae likhoeli tse ’ne.”—Ellen G. White, Prophets and Kings, maq. 629, 630.

**Lipotso Tsa Ho Qoqoa**:

`1. Karabong ea Thuto ea Laboraro, ho bolelang hore hohle kahara Bibele, Tesatamente e ncha le ea Khale-ba bitsitsoeng ke Molimo ba ile ba thulana le toantšo e matla? Haele hantle, ho bolela’ng hore e batla e-ba ho sohle seo ba neng ba se etsa? Mohlomong potso e ntle e kaba: Ke mohlala ofe oo u ka u fumanang oa motho ea bitsitsoeng ke Molimo ea sa kang a loantšoa? See se re bolella’ng mabapi le kamoo re sa tlamehang ho khathala matla kateng, leha re etsa thato ea Morena, re kopana le toantšo e matla e re thibellang ho fihlela seo re lumelang hore Morena o re bitselitse ho se etsa?`

`2. Bala Nehemia 2:18. See se re bolell’ang ka matla ao bopaki ba motho ka mong bo ka bang matla kateng, le kamoo bo bileng bohlokoa hore ho be le batho ba amohelang Lentsoe ka matsoho a mabeli joalokaha Bajuda mmoho le Jeremia ba ile ba etsa?`

`3. Nehemia kapa Esdrase a ka be a sa fihlela letho ntle ho thuso ea morena. Ka mantsoe a mang, banna bana ba Molimo ba ile ba sebelisana ’moho le Boralipolotiki, bao e neng e le bahedene. Ke Thuto efe eo re iphumanenlang eona moo malebana le hore na re le kereke, ke neng, joang re ka sebelisanang ’moho le boralipolotiki bafe kapa bafe? Ka mokha o tšoanang, ha re etsa seo, ke hobaneng ha kereke e tlameha ho ba hlokolosi?`

`4. Ithute thapelo ea Nehemia (Neh. 1:1–11) ka sehlopheng. Ke sefe seo u ka iphumanenalang sona ho tsona se ka u thusang ho tebisa metso likamanong tsa hau le Molimo? Ke sefe seo e se rutang ka ho inehela, ho ipolela libe, le ho kopa litšepiso?`