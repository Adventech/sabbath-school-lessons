---
title:  Nehemia Ooa Rongoa
date:  09/10/2019
---

Morena o ile a romela mangolo ka Nehemia a eang ho Sanballate Mohoronite le ho Tobia Moammone, liofisiri tse kholo tikolohong eo e ka mose ho noka, e le ho betla tsela bakeng sa se tla etsoa ke Nehemia. Hape, morena a laela Asaphe, mohlokomeli oa moru oa morena, ho fa Nehemia lifate tsohle tseo a li hlokang bakeng sa ho tsosa motse, marako, le menyako ea tempele.

`Bala Nehemia 2:9, 10. Ke sefe seo litemana tsee li re bolellang sona ka thibello eo Nehemia le Bajude ba ileng ba tobana le eona?`

Nehemia o ile a a fihla Jerusalema lemong tsa bo 445/444. Ho thibeloa ho bonahala ho runya Nehemia a e-so etse letho, kaha kopo e isoang ho babusisi e khothotsa mathata. Leha lebitso la Tobia e le la Sejude, eleng se bolelang “Jehova o motle” (le mora hae Jehohanane le eena o ne a e-na le lebitso la Sejude, “Jehova o mosa”), o ne a sebetsa e le ’musisi oa Ammone. Ka hona, Jerusalema e ne e pota-potiloe ke lira: Sanballate, ’musisi oa Samaria ho isa Leboea, Tobia ‘musisi oa Ammone ho isa Boroa, le Gesheme oa mo-Arabe (Neh. 2:18, 19) ho isa ka Boroa, ea neng a nkile Edomo le Moabe. Ke bomalimabe hore e be boetapele bo karolong eo bo ile ba koekoetla Nehemia ka ho khathatseha ka “boiketlo” ba ba hatelletsoeng. Linkoapo ha li thabele mahlohonolo a bao li ba hateletseng.

Ho fihla ha Nehemia Jerusalema, leha hole joalo, a sirelelitsoe ke sesole, ho bontša hore o tlile mosebetsing o ikhethileng, ho ile ha tsosa mona hara lichaba tsa bohetene tse phelang haufi le motse, tseo hangata esale li natefeloa ke ho hloea ka ho lula se ba hlapaola le ho ba soma. Kapele-pele mosebetsing ona oa bohetene, e n’e le marena a itseng, Sanballate mohoronate, Tobia Moammone, le Geshem Moarabia. Ho tloha qalong, marena ana ile a shebella metsamao ea Nehemia ka leihlo le matleng a bona ho thibela merero ea mosebetsi oa hae.”—Ellen G. White, Prophets and Kings, leq. 635.

`Tse ling tsa lipale tsa Bibele tseo u ka li fumanang tse bontšang kamoo ba bitsitsoeng ke Molimo ho etsa thato ea hae ba ileng ba tobana le ho thibelloa ke life? Tlisa karabo ea hau ka sehlopheng ka Sabatha.`