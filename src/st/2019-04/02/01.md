---
title:  Nehemia
date:  05/10/2019
---

### Bakeng sa Thuto ea Beke ena Bala
Nehemia 1–2, Deut. 7:9, Lipes. 23:1–6, Numere 23:19.

> <p>Temana ea Khopolo</p>
> “Eitse ha ke utloa taba tseo, ka lula ka lla, ’me ka hlola bofifing litšiu tse ngatanyana, hape ka itima lijo, ka rapela pela Molimo oa maholimo. Ka re: Jo! Jehova, Molimo oa maholimo, Molimo O moholo o tšabehang, o bolokelang ba u ratang, ba bolokang melao ea hau, selekane le mohau!’” (Nehemia 1:4, 5).

Ho fihlela hajoale, lihlopha tse peli tsa baholehuoa li khutletse Judea, eleng se phethahatsang bonyane karoloana ea litšepeiso tsa Molimo sechabeng sa Baheberu. Empa ho na le sehlopha se seng hape sa baholehuoa seo Molimo A ntseng A se lokisa. Sehlopha sena sa ho qetela se rometsoe ho ea lokisa bothata. Leha lihlopha tse peli tsa pele li khutletse ho tla tsosolosa Jerusalema le ho qetela karolo ea moralo oo ka ho qetela tempele, boholo ba khaho bo ileng ba nyahlatsoa ha e thibeloa ka matla ke lichaba tse haufi. Lichaba tse neng li le haufi li ne li sa batle ha Maiseraele a tsosolosa motse hobane li ne li tšaba hore Baiseraele e ka boela ea e ba sechaba se matla joalokaha se kile sa e ba joalo (Esdrase 4:6–24). Ka hona, ho khutla ha Baiseraele ho bonahetse ho ba tšosa, eleng ntho’eo ba neng ba ikemiselitse ho e thibela. Empa Molimo O ne A sa bitsetsa batho ba hae ho tla ba nyahlatsa morero oa hae oa hae oa seo A ba bitselitseng sona o e-so fele.

Ka hona, o ne a lokisa motho e mong ho ntšetsa-pele sepheo sa hae. Lebitso la hae e n’e le Nehemia, ’me re retelehela ho eena le lentsoe la hae.

_*Ithute Thuto ea Beke ena ho lokisetsa Sabatha sa 12 Mphalane._