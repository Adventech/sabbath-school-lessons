---
title:  Nehemia O oa Buoa
date:  08/10/2019
---

Nehemia 1:11 e re Nehemia ke moqhatsetsi oa morena. Ho rona sena se ka bonahala e le mosebetsi o se nang boleng, empa baqhatsetsi e ba ba banna ba nang le tšusumetso e kholo, kaha ba lutse ba khona ho kopana le morena. Baqhatsetsi ba ne ba latsoa lino bakeng sa morena e le ho thibela ho kula kapa ho shoa ha morena. Herodotus o supa hore Mapersia a nka baqhatsetsi e le batho ba hlomphehang, joalokaha ba ne ba nkoa e le liofisiri tsa maemo a phahameng. Mohlala, moqhatsetsi oa morena Esarhaddon oa Assiria e ne boetse e le letona le leholo ’musong. Ka hona, Nehemia o na le maemo a holimo ’musong, ’me ka lebaka la hore e be o ne a khona ho kopana le morena, o kopa Molimo hore a mosebelise ha a buoa le morena ka maemo a Juda.

`Bala Nehemia 2:1–8. Ke sefe se etsahetseng e le litholoana tsa thapelo le ho itima lijo ha Jeremia?`

Thapelo ena e arabetsoe khoeling ea Nisane, eleng ka bo ’Mesa 444 B.C. likhoeli tse ’ne li ne li fetile kamora hore Hanani le Bajude ba tlise litaba tse bolutunyana ka Jerusalema. Likhoeli tse ’ne kaofela, Nehemia o ile a rapela a itima lijo, ’me ho eena e ka ’na eaba tsatsi le leng le le leng ho ne ho bonahala e ka Molimo h’a arabe. Empa nako ea Molimo e lutse e nepahetse. Molimo o ne a lokisitse morena hore a utloe Nehemia leho mofa karabo e monate. E n’e se ntho’e tloaelehileng ho bona moqhatsetsi a tlohelisoa mosebetsi oa hae nakoana hore e be ’musisi naheng e ’ngoe. Molimo O ile a buoa ka Nehemia ’me a makatsa morena Artaksrksese I oa Persia ho etsa Nehemia ’musisi oa naha eohle ea Juda. Ho hlahella ha lebitso la mofumahali ho ka bontša hore kopano ena e tlameha e n’e le e ikhethileng, kaha ho ne ho se moeetlong hore mofumahali a ka ba teng lijong tsa se ’muso. Nehemia h’a potlakele ho buoa ka Jerusalema, le ho etsa hore morena a se be le menahano ea hae, empa o etsa boipiletso bo tsoang botebong ba pelo malebana le se mo amang e le motho. Nakong eo lebitso la sebaka le hlahellang, morena o ne a se a hapuoe.

`Re bona tšoano efe lipakeng tsa ntlha-kemo ea Nehemia mabaleng a morena le ea Daniele Babilona? E reng ka semelo sa Nehemia seo morena a se ratang ka eena?`