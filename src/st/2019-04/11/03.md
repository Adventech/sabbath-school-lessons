---
title:  Balevi masimong
date:  09/12/2019
---

`Bala Nehemia 13:10–14. Nehemia o leka ho pholosa eng moo?`

Libini, balebeli ba menyako, le basebeletsi ba bang ba tempele ba ne ba tlameha ho khutlela masimong a bona hore ba phelise malapa a bona, hobane mosebetsi oa Molimo o ne o sa tšehetsoe. Moralo ohle oa boshome le likabelo o ne o lahletsoe matjoing. Nehemia o ile a tlameha ho qala qalong. Ketso ea ho tjebela ntho tsohle ka ntle e bontša ho tsieleha.

“Ha se hore ho no silafalitsoe tempele feela, le likabelo li ne lisebelisitsoe hampe. Sena se ile sa nyahamisa batho ho fana. Ba ile ba lahleheloa ke tjantjello ea ho khutlisa boshome. Matlotlo a ntlo ea Jehova a ne a sa fanoa hampe; bongata ba libini le ba bang ba hiretsoeng litšebeletso tsa tempele, ba sa fumane tšehetso e lekaneng, ba siea mosebetsi oa Molimo ba itšebeletsa nqa e ’ngoe.”—Ellen G. White, Prophets and Kings, leq. 670.

Ho a thahasellisa ho bona hore Juda eohle e ile ea bokana ’moho hape ’me ea aha se neng se sentsoe. Batho ba ne ba le lehlakoreng la Nehemia khahlanong le Tobia le Eliashibe, hobane e ka ’na eaba ba ile ba hlokomela hore Nehemia o etsa sohle molemong oa sechaba. Ho feta mona, Nehemia o ile a tšepela mosebetsi oa ho hlokomela mabala a tempele banneng bao a bonang ba tšepahala ba na le boikarabello. Ba ile ba fuoa mosebetsi oa ho bokelletsa boshome le likabelo, ba etsa bonnete ba hore thepa e bolokiloe hantle, ba abela ba lokeloang ke thepa. Ka mantsoe a mang, Nehemia o ile a fihla a ntša boetapele bo bolileng ka metso hang hang.

Leha Nehemia a ile a khetha banna ba tšepahalang mosebetsing oa tempele, moprista e moholo ea bolileng, Eliashibe, h’a ka a lahleheloa ke maemo a hae, hobane o ne a ja maemo ao lefa ho tloha lelokong la Arone. Mmosebetsi oa hae o tlameha o ile oa fokotsoa ke Nehemia ka ho fa baprista ba bang e meng ea mesebetsi ea hae, empa e ne ntse e le moprista e moholo.

`Nehemia o ne a rapetse, “Oho, Molimo oa ka, o nkhopole ka baka la tseo, ’me u se hlakole liketso tsa borapeli tseo ke li etselitseng ntlo ea Molimo oa ka le lintho tse tšoanetseng ho bolokoa!” (Neh. 13:14). Ke eng e bontšang botho thapelong ee?`