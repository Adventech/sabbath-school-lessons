---
title:  Bo Ntat’a Lona ha b’a Etsa Joalo?
date:  12/12/2019
---

Tjantjello ea Nehemia letsatsing la Sabatha e ea rateha. Nehemia o ne a rata ho boloka Sabatha hona hoo a ileng a tšepisa bahoebi ba tsoang lichabeng tse ling ho ba “isa letsoho.” Ka mantsoe a mang, ha ho letho leo a neng a tla le fumana e le motho ebang a ba fumane hape ka toropong kapa menyakong. Joaloka ka ’musisi, o ne a e na le boikarabello ba molao ho etsa bonnete ba hore molao ona o bolokoa ka nepo.

“Nehemia o ile a khalemela ho se tsotelle mosebetsi ha bona a sa tšabe letho. ‘Ke manyala a eng aa ao le a etsang, le silafatsa tsatsi la Sabatha?’ a botsa ka bohale. ‘Bo ntat’a lona ha b’a etsa joalo, ’me Molimo oa rona ha ‘oa tlisa bokhopo boo bohle holima rona, le holima motse oo? Empa le tlisa khalefo e fetisisang ka ho silafatsa Sabatha.’ Eaba o fana ka molao oa hore “ha menyako ea Jerusalema e qala ho okameloa ke meriti pele hae tlaba Sabatha, e koaloe, e se hlole e buloa hape ho fihlela Sabatha e felile; le ho tšepa bahlanka ba hae haholo ho e na le ba khethiloeng ke bo ’maseterata ba Jerusalema, a ba beha menyakong ho bona hore taelo ea hae e ea phethoa.”—Ellen G. White, Prophets and Kings, maq. 671, 672. Temoso ea Nehemia ka ho nyelisa Sabatha ’moho le litlhokomeliso tse ling khahlanong le eona, e n’e sale li binoa ho ea fihla mehleng ea Jesu. Re tseba sena, hobane nako ea evangeli e boetse e bontša ha Jesu a loana le baetapele ba bolumeli ka ho boloka Sabatha ka nepo.

`Bala Mattheu 12:1–8, Mareka 3:1–6, Luka 6:6–11, le Johan. 5:5–16. Taba moo e ne e le efe, ’me ke hobaneng kutloisiso ea Nalane ea Iseraele oa khale e re thusang ho hlalosa na hobaneng khang e ile ea hlaha?`

Sefuthong sa bona, leha ba ne ba lahlehile, ho etsa bonnete ba hore Sabatha ha e “silafatsoe,” baetapele bana ba ne ba feteletsa hona hoo ba bileng ba qosa Jesu, “Morena oa Sabatha” (Luka 6:5), kaho e roba. Bua ka ho isa ntho e ntle hole haholo! Ntho’e qabolang ke hore ha bongata ba banna bana bo bontšitse ho khathatseha ka molao, ba ile ba lebala “taba tsa bohlokoa” tsa molao oo: “toka le mohau le tumelo” (Matt. 23:23).

`Ke joang, re le batho ka bo mong, hape re le kereke, re ka bang seli hore re se etse phoso tse tšoanang le tse entsoeng ke banna baa, e bang ke malebana le Sabatha kapa ka ntho e ’ngoe esele eo re lumelang hore e bohlokoa tumelong?`