---
title:  Batho ba Bakoenihi
date:  07/12/2019
---

### Bakeng sa Thuto ea Beke ena Bala
Neh. 13:1–9; Deut. 23:3–6; Neh. 13:10–14; Numere 18:21–24; Neh. 13:15–22; Johan. 5:5–16.

> <p>Temana ea Khopolo</p>
> “Hape, ka bolella ba-Levi hore ba itlhoekise, ’me ba tle ho lebela menyako hore tsatsi la Sabatha le tle le khethoe. Oho, Molimo oa ka, nkhopole le tabeng ena, ’me u nkhauhele ka boholo ba mohau oa hau!” (Nehemia 13:22).

Nakonyana e seng kae pakeng tsa khaolo ea 12 le 13, Nehemia o khutlela Babilona. Le ha re sa tsebe hore na o bile sieo nako e kae, ha a khutla (mohlomong ka bo 430-425 B.C.) batho ba ne ba koenehile. Leha ba ne ba na le selekane le Molimo ntlheng tsena: ea pele, ho se nyalane le bahetene; ea bobeli, ho boloka Sabatha hantle; le, ea boraro, ho hlokomela tempele le basebeletsi ba eona ka boshome le likabelo (Nehemia 10)—ba ne ba li tlotse boraro.

Nakong eo Nehemia a khutlang, o ba fumane ba oele tumelong. Batho ba ne se ba sa khutlise boshome le likabelo, ba qalella ho sebelisa liphaposi tsa tempele bakeng sa ntho tse ling, ba lesa ho boloka Sabatha, ba bile ba boetse ba nyalana le bahetene. Se sebe ka ho fetisisa, e n’e le boetapele boo a neng a bo siile boliseng ba sechaba bo kentseng letsoho ho oeng hona Baiseraele. Ha ho makatse hore e be Nehemia o ne a halefil haholo h’a hlokomela kamoo ntho li fetohileng kateng. Leha hole joalo,ho e na le ho se amohela, hape hape, joalokaha semelo sa hae se ne se mo qosa, o ile a sebeletsa khanya ea Molimo.

_*Ithute Thuto ea Beke ena ho lokisetsa Sabatha sa la 14 Tšitoe._