---
title:   Ithute Ka Botebo
date:  13/12/2019
---

Ellen G. White, “Ho Ithabela ho Jehova,” maq. 115–126, Ho Katamelo ho Kreste. “Joalokaha a ba tekela litaelo tsa Molimo le litšoso ka pela bona, le likotlo tse tšosang tse ileng tsa etsetsoa Iseraele nakong ea ho feta ka sona sebe sena, matsoalo a bona a ile a tsoha, ’me mosebetsi oa nchafalo o ileng o theola khalefo ea Molimo oa tlisa tlhonolofatso oa qala. Ho ne ho e na le ba liofising tse halalelang ba neng ba kopela basali ba bona ba bahetene, ba lla ka hore ba sitoa ho arohana le bona. Empa haho khethollo e ileng ea etsoa; haho ea ileng a hlopheloa maemo a hae. Ea neng a sa ikemisetsa ho khaola maqhama le borapeli ba bohetene hara baprista kapa babusi o ne a tlosoa tšebeletsong ea Jehova hang hang. Setloholo sa moprista e moholo, kamora ho nyala morali oa Sanballate ea tummeng, h’a ka a tlosoa ofising feela, empa hang hang a jarisoa ka monkhoane Iseraeleng. ‘Ba hopole, hle Molimo oa ka,’ Nehemia a rapela, ‘hobane ba silafalitse boprista, le selekane sa boprista, le sa Balevi.’”—Ellen G. White, Prophets and Kings, maq. 673, 674.

**Lipotso Tsa Ho Qoqoa**

`1. Bala qotsulo ea Ellen G. White e kaholimo. Ka sehlopheng, buisananang ka seo le nahanang Nehemia o ile a se etsa, a sa khetholle, ba neng ba bonahala ba rata basali ba bona e le kannete ’me ba sa batle ho arohana le bona. U nahana Nehemia o ne a momme molomo o katlase, a sa batle ho mamela letho, feela a kabe a hauhetse batho ba itseng? Hobaneng u re ho joalo kapa haho joalo? Maemong ana a tšoanang, kereke e khalemela joang ka lerato le kutloisiso, ha ka mokha o tšoanang e sa theole boleng ba ’nete ea Molimo?`

`2. Leha re tseba hore haho letho le reng motho o lumela molaong kaho boloka Sabatha ea tsatsi la bosupa-joalokaha ho se se etsang motho a lumele ho bolokoeng ke moalo ha a sa lakatse ntho tsa oa habo, a sa utsoe, kapa a se leshano-re ka ba hlokolosi joang hore re se etse poloko ea Sabatha (kapa ea molao ofe kapa ofe) ntho’e kang ke eona e pholosang? Ke hobaneng ha ho boloka sefapano ele seo Kreste a re etselitseng sona sefapanong e lutse ele tšireletso e matla khahlanong le lemena la ho lumela hore re pholosoa ke molao?`

`3. Ka nako e tšoanang, ke joang re ka itšireletsang khahlanong le kotsi tse hlahang ho liheng lihlooho ho kekelang ka hanyane, empa ho kotsi, joaloka seo Nehemia a ileng a sebetsana le sona?`