---
title:  Boshome le Likabelo
date:  10/12/2019
---

Linchafatso tsa Nehemia tsa litšebeletso tsa tempele li ne li kenyeletsa ho kenya tšebetsong boshome le likabelo.

`Bala Numere 18:21–24; Malakia 3:10; Mattheu 23:23; 1 Bakorinthe 9:7–14; 2 Bakorinthe 9:6–8; le Baheberu 7:1, 2. Litemana tsee li re rutang ka bohlokoa ba boshome le likabelo, eseng feela litšebeletsong tsa tempele, empa le kajeno?`

Ntle ho pokeletso ea boshome le likabelo tempele e ka se sebetse. Ha boshome bo emisa, litšebeletso tsa tempeleng tsa emisa, ’me moralo ohle oa khumamelo oa e ba tlokotsing. Ha basebeletsi ba tempele ba e ea ho ea ipatlela mesebetsi e meng hore ba phelise malapa a bona, ba ne ba sitoa ho hlokomela tempele. Ka hona, khumamelo ea Molimo ea qepha. “Leano la boshome le letle hobane le bonolo. Ponahaletso ea lona e bonahatsoa karolong e batloang ho morui le mofutsana. Ho ea kamoo Molimo a re fileng kateng, re lokela ho khutlisetsa boshome ho eena.

“Ha Molimo a batla boshome (Mal. 3:10), ha ho ntho’eo a e batlang bakeng sa teboho kapa mpho. Leha teboho e lokela ho ba karolo ea sohle seo likamanong tsa rona le Eena, re ntša boshome hobane Molimo a re laetse joalo. Boshome ke ba Molimo, ’me o kopa re bo khutlisetse ho eena.”—Seventh-day Adventists Believe . . . (2nd ed.) (Boise, Idaho: Pacific Press ® Publishing Association, 2005), leq. 304.

Joalokaha ho etsahetse ka tempele ea Baiseraele, kereke ea rona e ka oela ntle le litšehetso tsa litho ka boshome le likabelo. Litšebeletso tsa rona tsa kereke li ka se tsoele pele ka ntle ho batho ba lefuoang hore ba sebelise nako e ngata boevangeling, ba rera, le ho tsamaisa kereke bakeng sa Molimo. Khumamelo ea Molimo e ka boela ea lahleheloa ke boleng. Sa bohlokoa-hlokoa, ntle le boshome le likabelo ho ka se be le boevangeli.

Ho feta mona, re fana ka boshome hobane Molimo o entse leano lena Lentsoeng la hae. Ho na le nako tseo Molimo a sa tlameheng ho hlalosa hore na hobaneng a entse ntho. O lebeletse hore re tšepe hore o nkile taolo. Re lokela ho batla hore na leano le sebetsa joang, e be re sia liatleng tsa hae.

`Hobaneng boshome bo le bohlokoa bakeng sa semoea sa rona, le hoba sekala sa tšepo ea rona ho Molimo?`