---
title:  Khahlanong le Sepheo sa Molao
date:  28/10/2019
---

`Bala Nehemia 5:6–8 (see also Exod. 21:2–7). Hobaneng Nehemia a halefa?`

Hore na ho thata hakae ho rona ho utloisisa kajeno, bokhoba e n’e le moetlo mehleng ea khale. Motsoali e n’e ka ba lekhoba kapa a rekise ngoana. Batsoali ba ne ba e na le tokelo ea ho rekisa bana ba bona, ’me e n’e le ntho’e amohelehileng. Leha hole joalo, kaha Molimo o lutse a fana ka tokoloho, o ne a laola tloaelo ena Iseraeleng ka hore ba kolotoang ba lokolle makhoba a bona kamora lemo tse ling le tse ling tse supileng. Ka hona Molimo o ne a sireletsa batho khahlanong le hoba makhoba a ka ho sa feleng le ho bontša taba-tabelo ea hae ea hore batho ba phele ka bolokolohi. Leha ho kalimana ho ne ho lumeletsoe ka molao, ho lefisa tsoala ho ne ho sa lumelloa (bakeng sa litaelo tsa Bibele khahlanong le bo machontŝa, sheba Exod. 22:25–27; Lev. 25:36, 37; Deut. 23:19, 20). Le hona mona, tsoala eo ba alimanang ba ne ba e lefisa ba alingoang e n’e le nyenyane papisong le e neng e lefisoa ke chaba tse ba pota-potileng. Ba ne ba lokela ho lefa peresente e le ’ngoe ka khoeli. Lingoloa tsa Mesopotamia tsa ngoaha-kholo oa bosupa li bontša ha tsoala e n’e le liperesente tse 50 silivereng le tse 100 lijo-thollong ka selemo, ka hona, tsoala ea liperesente tse 12 ka selemo e n’e le nyenyane papisong le ea lichaba tse haufi tse Misopotamia. Empa ka kakaretso, ho ea ka lentsoe la Molimo, ntho e le ’ngoe feela e phoso e neng e etsoa ke baalimi ba neng ba e etsa e n’e le ho lefisa tsoala. (Neh. 5:10), ’me se thahasellisang ke hore, batho ha ba’ka ba buoa ka seo litletlebong tsa bona. Ntho’e e ’ngoe le e ’ngoe e ne le ho latela litloaelo tsa bona ebile e le molaong. Joale hobaneng Nehemia “a halefile hakale- kale”? se hlollang ke hore, ha a nke khato hang hang, empa o nahanisisa taba ena.

Taba ea hore Nehemia o sebetsana le taba ena ka bohlale e rateha haholo. H’a tlohele sello feela hobane hantle ha se hore ho robiloe molao kapa ke ntho’e amohelehang sechabeng, kapa e “ntle” papisong le se etsoang ke baahisane. E n’e le moea oa molao o neng o tlotsoe maemong ana. Haholo-holo nakong eo ho leng thata moruong, e n’e le boikarabello ba batho ho thusana. Molimo o lehlakoreng la ba hlophehileng le ba hatelloang, ’me o tlameha ho laela baporofeta ho buoa khahlanong le bobe le bokhopo bo etsetsoang mafutsana.

`Ke life tsela, tseo, le ha e se ka boomo, re ka latelang lengolo la molao empa re tlola sepheo sa molao oo? (Sheba Mikea 6:8.)`