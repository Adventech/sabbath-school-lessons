---
title:   Ithute Ka Botebo
date:  01/11/2019
---

Ellen G. White, “A Rebuke Against Extortion,” maq. 646-652, ho Prophets and Kings. “Ha Nehemia a utloa ka bokhopo bona ba khatello, moea oa hae o ile oa tlala khalefo. ‘Ke ne ke halefile haholo,’ o rialo, ‘ha ke utloa sello sa bona le mantsoe ana.” O ile a bona hore e bang a atleha ho choatla tloaelo ea bohatelli ea ho batla phaello, o tlameha ho khetha ho emela toka. O ile a tsoa ka matla le sebete ho ea sebeletsa ho imolla bana ba’bo.”—Ellen G. White, Prophets and Kings, leq. 648.

“Jesu o ile a tsoela pele ho etsa motheo o tla etsa hore ho nka kano ho se hlokehe. O rutile hore ’nete ea ’nete e tlameha ho ba molao oa puo. ‘lipuo tsa lona e be, E, E, Che, Che: sohle se seng joalo ke sa Diabolose.’—Ellen G. White, Thoughts From the Mount of Blessing, leq. 67.

“Mantsoe ana a khalema poleloana tsohle tse se nang motheo tsa masaoana. Li khalema thoriso tseo eseng tsa ’nete, ho hlaseloa ha ’nete, ho fetelletsa, bolotsana khoebong, tse teng hara sechaba le khoebisanong. Li ruta hore haho motho ea lekang ho hlaha a le seo a seng sona, kapa eo mantsoe a hae asa bontšeng maikutlo a tsoang botebong ba pelo ea hae, eo hoka thoeng ke oa ’nete.”—leq. 68.

**Lipotso Tsa Ho Qoqoa**

`1.	Ke hobaneng ha bo’na e le khubu ea mathata a batho ha ho tluoa licheleteng le tšebelisano ’moho le ba bang?`

`2.	Batho ba Molimo ba ka qoba meharo joang? Thuso eo Molimo a faneng ka eona khahlanong le eona ke efe? Ithute litemana tse latelang: Esa. 58:3-12 le Mikea. 6:6-8.`

`3.	Tsepamisa maikutlo haholo tabeng ea puo le matla a mantsoe. Johanne 1:1, 2 e bolelang ha e re Jesu ke “Lentsoe”? ke joang see se re thusang ho utloisisa bohlokoa ba mantsoe le seo a se bolelang?`

`4.	Hoa makatsa hore e be lilemong tse likete-kete tse fetileng, Jesu O ile a re mafutsana a tla lula a le teng hara rona. Re boetse re eletsoa ho thusa bahloki. Taba tsee tse peli li sebelisana ’moho joang ho thuseng ho chesehellisa Bakreste ho sebeletsa ba seng lehlohonolo?`