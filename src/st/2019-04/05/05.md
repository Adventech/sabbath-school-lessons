---
title:  Boitlamo
date:  30/10/2019
---

`Bala Nehemia 5:12, 13. Hobaneng Nehemia a phatlalatsa thohako khahlanong le ba sitoang ho etsa karolo ea bona ea tumellano?`

Leha baetapele ba lumela ho khutlisa le ho busetsa seo ba se nkileng, Nehemia h’a khotsofalle lipuo feela. O hloka bopaki bo tšoarehang; ka hona, o etsa hore ba nke kano ka pela baprista. Khato ena e boetse ea beha tšebeletso ena molaong ebang ho ka hlokeha hore a sebelise tumellano ena hamorao. Empa hobaneng a re ke thohako? Nehemia o etsa ketso e tšoantšang ea ho phutha liaparo tsa hae joalokaha e ka o nkile ho hong ka tsona, e be o oa li tsokotsa joalokaha e ka ho na le ho lahlehileng ho tsona. Ka hona, ba tla tsoa kano ena tlase ba tla lahleheloa ke sohle. E ne’ le moeetlo ho hoelehetsa lithohako e le ho thophothetsa bohlokoa ba molao kapa taelo. Batho le bona ba ne ba keke ba tlola molao ha thohako e amahanngoa le ho roba molao oo. Ho hlakile hore Nehemia o ne a nka taba ena e le bohlokoa-hlokoa hoo a tlamehang ho etsa ntho’e kholo e le ho eketsa khonahalo ea poloko ea ona.

`Ke sefe seo litemana tsee tsa Testamente ea Khale li re rutang sona mbapi le ho halalela ha likano bathong baa? (Numere 30:2; Deut. 23:21–23; Moekl. 5:4, 5; Lev. 19:12; Gen. 26:31).`

Qetelong, puo ke mpho e matla eo Molimo a e fileng batho; ke ntho e teng, e fapaneng hole-hole le seo liphoofolo li nnag le sona. Ho na le matla mantsoeng a rona, ekasitana le matla a lefu le bophelo. Ka hona, re tlameha ho ba seli haholo ka seo re se buoang, ka seo re tsepisang ho se etsa, le boitlamo boo re bo buoang. Ho boetse ho bohlokoa hore liketso tsa rona li nyalallane le mantsoe a rona. Ba bangata ha kae ba tlohelisitsoeng Bokreste ke bao lipuo tsa bona eleng tsa Bokreste empa liketso tsa bona li soabisang?

`Nahana ka kamoo mantsoe a hao a nang le tšusumetso kateng ho ba bang. Ke joang re ka ithuttang ho ba hlokolosi ka seo re se buoang, ha re se buoa, le kamoo re se buoang kateng?`