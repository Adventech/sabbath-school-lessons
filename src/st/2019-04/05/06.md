---
title:  Mohlala oa Nehemia
date:  31/10/2019
---

`Bala Nehemia 5:14–19. Ke mabaka afe ao Nehemia a fanang ka ona a ho se batle “lijo tsa ’musisi [litefello]” (Neh. 5:18) bathong?`

Nehemia o tlameha a ngotse ketsahalo litemaneng tsena kamora hore a khutlele mabaleng morena Artarsksese, kamora ho busa lemo tse 12 Juda. Leha babusi ba ne ba lokela ho fumana lekhetho ho tsoa ho sechaba, Nehemia ha ho mohla a ileng a etsa joalo, empa, o ile a iphelisa ka chelete ea hae. H’a ka a lefella litšeneyehelo tsa hae feela, empa o bile a tšehetsa lelapa la hae le matona a hae. Sarubabele, ’musi oa pele, ke eena feela eo re tsebang lebitso la hae. Ha Nehemia a re “babusi ba pele,” khonahalo e kholo ea hore o buoa ka babusi ba lipakeng tsa Serubabele le eena. Ka hona, ka nako eo a qetileng nako ea hae ofising, o tlameha a lahlehetsoe ke chelete. Ho e na le ho fumana maruo, joalokaha motho a ka lebella ha motho a le maemong a holimo pusong, o ile a nena maruo le ntho tse majaba- jaba. Nehemia o ne a ruile, ke ka hona a neng a khona ho fepa batho ba bangata letsatsi le letsatsi, ’me o ne a butse pelo ea hae ho fana sechabeng sena (Neh. 5:17, 18). Le ha e ne e se se tšoanang le se entsoeng ke Abrahama kamora ho lopolla ba neng ba isitsoe kholehong lichabeng tse ba pota-potileng (sheba Genese 14), leha hole joalo e bontša tšiea ea bohlokoa e tšoanang.

`Bala Nehemia 5:19. Moo ho thoeng, ’me re utloisisa taba ee joang mabapi le evangeli?`

Seo re se bonang ka Nehemia ke mohlala oa motho ea behang mosebetsi oa Molimo le Molimo pele ho tsohle. Ke Thuto e ntle bakeng sa rona bohle, ho sa natsoe maemo a rona a itseng. Ho bonolo ho sebeletsa Morena ha seo se sa re qose litšenyehelo tsa letho.

`Bala Bafilipi 2:3–8. Ke ka tsela life, hona joale, u ka senolang litšiea tsa ho itebala tse bontšitsoeng moo?`