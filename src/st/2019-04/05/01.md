---
title:  Ho Tlola Sepheo sa Molao
date:  26/10/2019
---

### Bakeng sa Thuto ea Beke ena Bala
Neh. 5:1–5; Exod. 21:2–7; Mikea 6:8; Neh. 5:7–12; Deut. 23:21–23; Neh. 5:14–19.

> <p>Temana ea Khopolo</p>
> “‘Hona kajeno, busetsang ho bona masimo a bona, le merara ea bona le mehloare ea bona, le matlo a bona le karolo ea lekholo ea chelete, le ea koro, le ea veine e ncha, le ea ole, eo le e nkileng ho bona ka mokha oa phahello’” (Nehemia 5:11).

Ho fihlela kajeno, re le batho re ntse re loana le potso ea borui, bofutsana, le kheea e teng lipakeng tsa barui le bafutsana le se ka etsoang ka eona. E, Jesu o ile a re “bafutsana le tla ’ne le be le bona kamehla” (Matt. 26:11), empa hona ha se lebaka la ho se ba thuse. Empa, Mangolo a re lemosa ho etsa seo re ka se etsang ho thusa. Hoseng joalo re ba Kreste ’motoana. Ho thasellisa ha ka ka’ng, hore, le hara liteko le matšoenyeho a baholehuoa ba khutlileng ho aha Jerusalema, ’moko-taba ona oa hlahella, eseng feela bofutsana le mafutsana, empa se tšoarisang hlooho ka ho fetisisa sa barui ba hatellang mafutsana. Bona e bile bothata ba pele ho kholeho, ’me joale, le ha ba se ba khutletse lefatšeng la bona, e boetse eea hlaha.

Bekeng ena re tla bona pharela ena ea khale e boetse e hlahella, le kamoo Nehemia a ileng a sebetsana le eona kateng. Joalokaha re tla bona, se entseng hore khatello ena e mpefale ho feta ke hore e n’e etsoa ho tsoa kahara “lengolo la molao,” re ka cho joalo, mohlala o matla oa kamoo re lokelang ho ba hlokolosi kateng hore re se lumelle melao le melaoana ho ba sehlohlolo ka bo tsona, ho e na le ho ba mokhoa o isang sehlohlolong, eleng ho bontša semelo sa Jesu Kreste.

_*Ithute Thuto ea Beke ena ho lokisetsa Sabatha sa la 2 Pulungoane._