---
title:  Liketso tsa Esdrase
date:  18/12/2019
---

`Bala Esdrase 10. Esdrase le baetapele ba ile ba sebetsana le taba ea manyalo le melata joang?`

’Moho, sechaba kaofela sa etsa qeto ea ho tebela basali ba balichaba. Ho makatsang, le banna ba neng ba ba nyetse ba amohela leano lena, ntle le banna ba bane ba boleloang ka mabitso ho Esdrase 10:15. Bajude ba ile ba tšepisa ho tebela basali ba bona, ’me ho ile ha nka likhoeli tse tharo hore moralo ona o be o phethetsoe. Qetellong, banna ba 113 ba Bajude ba ile ba leleka basali ba bona (Esdrase 10:18–43). Se thahasellisang, temana ea ho qetela, (Esdrase 10:44) e re a mang a manyalo ana a kopantseng merabe a ne a na le bana. Ho tebela basali le bana ha ho bonahale ho utloahala, kapa ho nepahetse ho rona. Leha hole joalo, re lokela ho hopola hore ena e ne e le nako e ikhethang ’me Molimo o ne a qala bocha le sechaba sa Bajude, joale, ha utlohala, le bona le eena. Ho latela Molimo kahohle hohle ho ne ho qosa likhato tse senang kutloelo bohloko.

Mantsoe a sebelisitsoeng ka ho hlaka ho Esdrase 10:11, 19 a “le ikhethe” (badal) le “khutlisa” (yatza’) ha ho moo a sebelisoang ka Bibeleng ho bontša tlhalo. Esdrase o tlameha a ne a tseba mantsoe a lutseng a sebelisoa haho buuoa ka tlhalo, empa a khetha ho se a sebelise. Ka hona ha bonahala hore Esdrase o ne a sa nke manyalo ana a le molaong kamora ho sibolla hore a khahlanong le molao oa Tora. Ka mantsoe a mang, manyalo ana a ile a phatlalatsoa a le sio hobane a ne a sa le khahlanong le molao. Mosebetsi ona ebile oa ho choatla manyalo a seng molaong. Leha hole joalo, ha re fuoe leseli lahore na ho ile ha etsahalang ka basali le bana bao, le hore na taba ena e bile le khahlamelo efe hara sechaba. Ho ea ka moetlo oa mehleng eo, monna ea neng a nyetse o ne a tlameha ho nka boikarabello ba ho tsamaisa mosali le bana. Hangata basali ba ne ba tla khutlela lapeng naheng ea bo ntat’a bona.

Leha hole joalo, ha nako e ntse e ea, ba bang ba banna ba Bajuda ba ile ba qala ho nyala bahetene, ’me mohlomong ba bang ba bile ba khutlela basaling ba bona bao ba ileng ba ba leleka. Tlhaho ea ho ipheta-pheta ha tharollo ho ka amahangoa le tlhaho ea motho ea lulang a bata a chesa boinehelong ho Molimo. Le rona bao re inkang re e na le tumelo e kholo re tlameha ho amohela re bile le nako tseo re ikutloang re le tlase boinehelong ba rona ho Molimo, nakong eo ho tsamaea le eena ho ka hlalosoang hantle ka hore ha thekesela. Ka bomali-mabe, motho o loana le ho beha Molimo kapele ho tsohle.

`Maiphihlelo a hau e bile afe ka “nako tsa ha o bata boinehelong ba hau ho Molimo?” ke sefe seo u ithutileng sona maiphihlelong ao?`