---
title:  Ho Sebetsana le Liqeto tse Mpe
date:  14/12/2019
---

### Bakeng sa Thuto ea Beke ena Bala
Neh. 13:23–25; Deut. 7:3, 4; 2 Bakor.6:14; Esdrase 9, 10; 1 Bakorin. 7:10–17.

> <p>Temana ea Khopolo</p>
> “Ka re: ‘Oho Molimo oa ka, ke soabile, ke lihlong tsa ho emisetsa sefahleho sa ka ho uena, hobane makhopo a rona a totile ho feta lihlooho tsa rona, molato oa rona o holile ho ea fihla maholimong’” (Esdrase 9:6,).

Esdrase le Nehemia e bile baetapele sechabeng moo ho nyalana le bao eseng Baiseraele e neng e le ntho’e tloaelehileng. Baetapele bana ka bobeli ba ne ba khathatsehile ke sena, ka ha ba ne ba batla ho etella pele secha ho se isa likamanong tse haufi-ufi le Molimo. Ba ne ba etse hloko tšusumetso e mpe eo ba sa lumelang kapa ba rapelang litšoantšo ba ka bang le eona sechabebng sa Iseraele, kaha ba ne ba bone litholoana tse bosula Nalaneng eohle. Tumelo ea Bakanana e ile ea pharalla hara Baiseraele ho fihlela Baale le Ashera ba khumameloa leralleng le leng le leng le phahameng. Tumelo ea Bakanana. Ho feta mona, tšusumetso eo balekane ba bahetene ba bileng le eona malapeng a Baiseraele e ne le kotsi-kotsi. Balake o ile a khothaletsa Ba-Moabe ho isa basali ba bona ho Baiseraele, hore Baiseraele ba tle ba furalle Molimo kaha ba tla utloela basali ba bona. Ka bomalimabe, o ne a nepile. Ha se hore balekana ba na le tšusumetso feela, empa le tumelo ea bana ba bona e ba le khahlamelo.

Esdrase le Nehemia ba tla etsang ka ho nyalana le bahetene ha Baiseraele? Na ba tla e tlohela kapa ba tla e loantša? Bekeng ena re tla shebanang le kamoo baetapele ba babeli ba atametseng taba ena kateng.

_*Ithute Thuto ea Beke ena ho lokisetsa Sabatha sa la 21 Tšitoe._