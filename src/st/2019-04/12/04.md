---
title:  Esdrase o Nka Khato
date:  17/12/2019
---

`Bala Esdrase 9. Esdrase o arabela joang h’a utloa ka manyalo a Baiseraele le melata? Esdrase 9:1 le 2 e re batho “ha b’a ka ba ikhetha.” Lentsoe “ikhetha” le sebelisoa le litemaneng tse latelang hape: Lev. 10:10; 11:47; Exod. 26:33; Gen. 1:4, 6, 7, 14, 18. Tšebeliso ea lentsoe lee e bontšang ka taba ea molumeli ea nyalang ea sa lumelang?`

Batho ka bo bona ba ile ba atamela Esdrase ka taba ea nyalano le melata. Mantsoe a sebelisoang ha ba bolela lichaba tse amehang manyaleng ana e n’e bontša hore ba tseba Torah, kaha lethathamo le qotsitsoe Bibeleng. Se thahasellisang hore, baetapele ba sechaba ba ile ba tlisa litaba ho Esdrase, kaha le baetapele ba semoea sechabeng, baprista le Balevi, ba ne ba keneletse phosong ena.

“Boithutong ba hae ba ntho tse bakileng kholeho ea Babilona, Esdrase o ne a ithutile hore bokoenehi ba Iseraele bo ne bo itšetlehile ho kopa-kopaneng le lichaba tsa bohetene. O ne a bone haeba ba ka mamela taeo ea Molimo ea ho se kopane le lichaba tse ba potileng, ba ka be ba ile ba qoba maiphihlelo a bohloko a tlontlollang a mangata. Joale ha a ithuta hore haho natsoe lithuto tsa nako e fetileng, banna ba hlomphehang ba tlotse mokoallo oa melao e neng e behetsoe ho ba sireletsa khahlanong le bokoenehi, pelo ea hae e ile ea nyonya. O ile a nahana ka molemo oa Molimo oa boela a etsa hore ba hate mobu oa bo ntat’a bona, ’me o ne a tletse khalefo e halalelang le ho hlomohisoa ke ho hloka teboho ha bona.”—Ellen G. White, Prophets and Kings, leq. 620.

Lentsoe “arohana” le sebelioa nthong tse sa tšoaneng. Ha e le hantle, le bontša ntho tse sa tšoaneng ho hang. Ka polelo ena batho ba ne ba ananela tsebo eo ba nang le eona ea taelo ea Molimo ea hore ba khaohane le bolumeli ba bohata. Ba ne ba utloisisa hore ha ho motho ea ka reng ho nyala motho eo litumelo tsa hae li sa tšoaneng le tsa hae ho ka se be le tšusumetso lenyalong le kamoo ba holisang bana kateng. Ba ile ba elelloa kamoo boemo bona bo leng kotsi kateng.

`Ke sefe seo re ka se etsang ho batla ho boloka tumelo e phela malapeng a rona, le ha e ba re entse liqeto tse fosahetseng khale?`